καὶ ἡμᾶς κίνδυνον ἀναγκάζειν. ἕως μὲν γὰρ περὶ
μόνην τὴν κοσμικὴν στρατείαν ἐξηταζόμεθα,
οὐδὲν τῶν δεόντων ἡμεῖς ἐνελίπομεν: μαρτυρήσεις
μοι καὶ αὐτὸς ὅτιπερ οὐδὲ ῥᾳθυμίαν τινὰ οὐδὲ
ἀμέλειάν ποτε ἐνεκλήθημεν.
Ἐπεὶ δὲ καὶ αὐτὸ τῶν καλῶν τὸ κεφάλαιον
ἀφελέσθαι ἐφιλονείκησας ἡμᾶς, τὴν εὐσέβειαν,
καὶ τὸν Θεὸν ζημιῶσαι τὴν ἐσχάτην ταύτην
ζημίαν, τιμῶν τε διὰ τοῦτο καὶ φιλοτιμίας ἀναμιμνήσκεις,
πῶς οὐκ ἀμαθῶς ἔχειν σε τοῦ καλοῦ
δικαίως ἂν εἴποιμι, ὅτι καὶ παραβάλλεις ὅλως
αὐτὰ πρὸς ἄλληλα, εὐσέβειάν φημι πρὸς τὸν Θεὸν
καὶ φιλίαν ἀνθρωπίνην καὶ δόξαν τὴν ἴσα παραρρέουσαν
ὕδατι; πῶς δέ σοι καὶ κοινωνοὶ ἐσόμεθα
ἐπὶ τούτῳ, καὶ οὐχί, τοὐναντίον, καὶ φιλίαν, καὶ
τιμήν, και στοργὴν τέκνων καὶ εἴ τι ἄλλο μεῖζον
ἦν, ἀρνησόμεθα; ὁρῶντές σε μᾶλλον, ὦ βασιλεῦ,
ἀγνωμονοῦντα πρὸς τὸν Θεόν, τὸν καὶ αὐτό σοι
τὸ εἶναι καὶ τὸ ἀναπνεῖν παρεχόμενον, ὅς ἐστι
Χριστὸς Ἰησοῦς, ὁ Κύριος τῶν ἁπάντων, ὃς
συνάναρχος ὢν καὶ συναΐδιος τῷ Πατρὶ καὶ τοὺς
οὐρανοὺς τῷ λόγῳ καὶ τὴν γῆν ὑποστήσας, τὸν
πς. ξχιχ. 73   ἄνθρωπόν τε χερσὶν οἰκείαις ἐδημιούργησε καὶ
ἀθανασίᾳ τοῦτον ἐτίμησε, καὶ βασιλέα τῶν ἐπὶ
γῆς κατεστήσατο, καθάπερ τινὰ βασίλεια τὸ
κάλλιστον ἁπάντων ἀποτάξας αὐτῷ, τὸν παράδεισον.
ωισδ. ιι. 24   ὁ δέ, φθόνῳ κλαπεὶς καὶ ἡδονῇ ῾φεῦ μοἰ      