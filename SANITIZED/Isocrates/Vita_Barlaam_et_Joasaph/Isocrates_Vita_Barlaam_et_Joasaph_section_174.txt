αὐτῆς ἔχουσι, καθὰ δὴ προλαβὼν εἶπον.
λυκε ι. 78   Σὺ δὲ λοιπὸν ἐλευθερωθεὶς ταύτης διὰ σπλάγχνα
ἐλέους Θεοῦ ἡμῶν, καὶ τὸν Χριστὸν ἐνδεδυμένος
τῇ τοῦ θείου Πνεύματος χάριτι, ὅλον
σεαυτὸν μετάθες ἐπὶ τὸν Κύριον, καὶ μηδόλως
ξπ. αξτς χιν. 27   ἔτι τοῖς πάθεσι θύραν ἀνοίξῃς: ἀλλὰ τῇ εὐωδίᾳ
καὶ λαμπρότητι τῶν ἀρετῶν κοσμήσας σου τὴν
ψυχήν, ναὸν αὐτὴν ποίησον τῆς ἁγίας Τριάδος,
τῇ ταύτης θεωρίᾳ πάσας σου τὰς τοῦ νοὸς δυνάμεις
ἀπασχολήσας. εἰ γὰρ βασιλεῖ τις ἐπιγείῳ
συνδιάγων καὶ διαλεγόμενος μακαριστὸς πᾶσι
δείκνυται, ὁ Θεῷ διαλέγεσθαι καὶ συνεῖναι τῷ
νοῒ καταξιωθείς πόσης ἀπολαύσεται μακαριότητος;
αὐτὸν οὖν ἐνοπτρίζου πάντοτε, καὶ αὐτῷ
προσομίλει. πῶς δὲ προσομιλήσεις Θεῷ; τῇ
διὰ προσευχῆς καὶ δεήσεως πρὸς αὐτὸν ἐγγύτητι.
ὁ γὰρ πόθῳ θερμοτάτῳ καὶ καρδίᾳ κεκαθαρμένῃ
προσευχόμενος, πάντων μὲν τῶν ὑλικῶν καὶ
χαμαιζήλων μακρύνας τὸν νοῦν, ὡς ἐνώπιος δὲ
ἐνωπίῳ παριστάμενος τῷ Θεῷ, φόβῳ τε καὶ
τρόμῳ τὰς δεήσεις αὐτῷ προσάγων, ὁ τοιοῦτος      