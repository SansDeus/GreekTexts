τοίνυν ὁ ἐχθρὸς ἐξαπορηθείς, καὶ παντελῶς
ἀπαγορεύσας ἑλεῖν τὸν γενναῖον, ἑτέραν ἔρχεται
ὁ δεινὸς ἀπάτην ποικιλωτέραν, ὁ ἀεί ποτε πονηρὸς
ὢν καὶ τὸ τεχνάζεσθαι καὶ βλάπτειν οὐδαμῶς
ἀπολείπων. εἰς ἔργον γὰρ ἀγαγεῖν τὰ ἐντεταλμένα
αὐτῷ παρὰ τοῦ Θευδᾶ μυρία γέγονε
σπουδή. καὶ οὕτω πάλιν τὰ φάρμακα ἀρτύει.
Μίαν γὰρ ὑπεισελθὼν τῶν νεανίδων ἐκείνων,
ἥτις πασῶν ἦν εὐμορφοτάτη, θυγάτηρ οὖσα
βασιλέως, καὶ αἰχμάλωτος τῆς ἰδίας ἀλλοτριωθεῖσα
πατρίδος, τῷ βασιλεῖ δὲ Ἀβενὴρ ὡς
μέγιστόν τι προσαχθεῖσα δῶρον, ἥν, ὡς πάνυ
ὡραιοτάτην οὖσαν, εἰς ὄλισθον καὶ ὑποσκελισμὸν
τοῦ υἱοῦ ὁ πατὴρ ἦν ἀποστείλας, ταύτην ὁ
ἀπατεὼν ὑπεισέρχεται, καὶ λόγους αὐτῇ ὑποτίθησι,
πάνυ τὸ σοφὸν καὶ συνετὸν ἐμφαίνοντας
τοῦ ταῦτης λογισμοῦ. πάντα γὰρ τὰ πρὸς
κακίαν μηχανήματα ῥᾳδίως ὁ πονηρὸς μετέρχεται.
ζεξη. ιιι. 1; πς. ξιχ.6   εἶτα, τῷ τοῦ βασιλέως υἱῷ ἐκ δεξιᾶς
προσπεσών, φίλτρον ἐντίθησιν αὐτῷ τῆς κόρης,
διὰ τὸ νουνεχὲς δῆθεν αὐτῆς καὶ κόσμιον, καὶ
διὰ τὸ εὐγενῆ οὕτω καὶ βασιλικῆς οὖσαν σειρᾶς      