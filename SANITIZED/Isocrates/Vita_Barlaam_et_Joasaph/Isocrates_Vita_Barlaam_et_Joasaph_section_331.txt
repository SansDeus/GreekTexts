κατὰ τὰς ἐντολὰς τοῦ Χριστοῦ εὑρεῖν πορείαν.
σὺν τούτῳ δὲ ὑπερηύχετο τοῦ κλήρου καὶ τοῦ ποιμνίου
παντός, αἰτούμενος ἀντίληψιν αὐτοῖς παρὰ
Κυρίου καὶ σωτηρίαν, καὶ πᾶν ὅτιπερ ἂν αὐτοῖς
εἰς αἴτησιν ᾖ πρὸς τὸ συμφέρον οἰκονομούμενον.
Οὕτως εὐξάμενος ἐπιστραφεὶς λέγει τῷ Βαραχίᾳ:
Ἰδού σοι, ἀδελφέ, ἐντέλλομαι καθώς ποτε ὁ
αξτς χχ. 28   Ἀπόστολος διεμαρτύρατο: Πρόσεχε σεαυτῷ καὶ
παντὶ τῷ ποιμνίῳ, ἐν ᾧ σε τὸ Πνεῦμα τὸ Ἅγιον
ἔθετο βασιλέα, ποιμαίνειν τὸν λαὸν τοῦ Κυρίου
ὃν περιεποιήσατο διὰ τοῦ αἵματος τοῦ ἰδίου.
καὶ καθὼς πρὸ ἐμοῦ ἔγνως τὸν Θεὸν καὶ ἐλάτρευσας
αὐτῷ ἐν καθαρῷ συνειδότι, οὕτω καὶ
νῦν πλείονα σπουδὴν ἐνδείκνυσο εὐαρεστῆσαι
αὐτῷ. ὡς γὰρ καὶ μεγάλης ἠξιώθης παρὰ τοῦ
Θεοῦ ἀρχῆς, τοσούτῳ μείζονος ἀμοιβῆς ὀφειλέτης
ὑπάρχεις. οὐκοῦν ἀπόδος τῷ εὐεργέτῃ τὸ χρέος
τῆς εὐχαριστίας, τὰς ἁγίας αὐτοῦ φυλάσσων
ἐντολὰς καὶ πάσης ἐκκλίνων ὁδοῦ εἰς ἀπώλειαν
αγαπετ. ξ. 10   φερούσης. ὥσπερ γὰρ ἐπὶ τῶν πλεόντων, ὅταν
μὲν ναύτης σφαλῇ, μικρὰν φέρει τοῖς πλέουσι
βλάβην: ὅταν δὲ ὁ κυβερνήτης, παντὸς ἐργάζεται
τοῦ πλοίου ἀπώλειαν: οὕτω καὶ ἐν βασιλείοις,
ἂν μέν τις τῶν ἀρχομένων ἁμάρτῃ, οὐ
τοσοῦτον τὸ κοινὸν ὅσον ἑαυτὸν ἀδικεῖ, ἂν δὲ      