πτωχείᾳ πρὸ μικροῦ ἔλεγες, πῶς δὲ νῦν
μὲν πένητά με ἀποκαλεῖς, ὅταν δὲ ὑπερπλουτήσω
οὐκ εὐμετάδοτον γενέσθαι λέγεις τὸν εὐμετάδοτον
νῦν καθεστηκότα;
Ὁ δὲ Βαρλαὰμ ἀπεκρίνατο: Οὐ πτωχείᾳ
τούτους ἔφην ταλαιπωρεῖσθαι, ἀλλὰ πλούτῳ
κομᾶν ἀκενώτῳ. τὸ γὰρ ἀεὶ τοῖς χρήμασι
προστιθέναι χρήματα, καὶ μὴ τῆς ὁρμῆς χαλινοῦσθαι,
ἀλλὰ καὶ πλειοτέρων ἀκορέστως ὀρέγεσθαι,
τοῦτο πενίας ἐσχάτης ἐστί. τοὺς δὲ τῶν
παρόντων μὲν ὑπεριδόντας πόθῳ τῶν αἰωνίων,
πηιλ. ιιι. 9   καὶ σκύβαλα ταῦτα ἡγησαμένους, ἵνα Χριστὸν
μόνον κερδήσωσι, πᾶσαν δὲ βρωμάτων καὶ ἐνδυμάτων
ἀποθεμένους μέριμναν καὶ τῷ Κυρίῳ
ταύτην ἐπιρρίψαντας, εὐφραινομένους δὲ τῇ
ἀκτησίᾳ, ὡς οὐκ ἄν τις τῶν φιλοκόσμων εὐφρανθείη
πλούτῳ καὶ χρήμασι βρίθων, καὶ τὸν
πλοῦτον τῆς ἀρετῆς ἀφθόνως ἑαυτοῖς συναγηοχότας,
ταῖς ἐλπίσι τε τῶν ἀτελευτήτων τρεφομένους
ἀγαθῶν, εἰκότως πλουσιωτέρους σου καὶ
πάσης τῆς ἐπιγείου βασιλείας καλέσαιμι. τοῦ
δὲ Θεοῦ συνεργοῦντός σοι, ἐπιλήψῃ καὶ αὐτὸς
τῆς τοιαύτης πνευματικῆς περιουσίας, ἥνπερ ἐν
ἀσφαλείᾳ τηρῶν καὶ τοῦ πλείονος ἀεὶ δικαίως
ἐφιέμενος, οὐκ ἂν θελήσειάς τι ταύτης κατακενοῦν
ὅλως. αὕτη γάρ ἐστιν ἀληθὴς περιουσία: ὁ δὲ
τοῦ αἰσθητοῦ πλούτου ὄγκος βλάψειε μᾶλλον
τοὺς αὐτοῦ φίλους ἢ ὠφελήσειεν. εἰκότως οὖν
πενίαν ἐσχάτην τοῦτον ἀπεκάλεσα, ὅνπερ οἱ
ἐρασταὶ τῶν οὐρανίων ἀγαθῶν πάντη ἀπαρνησάμενοι
ἔφυγον ἀπ̓ αὐτοῦ, ὡς φεύγει τις ἀπὸ ὄφεως.      