ἐμοὶ τυγχάνει, ἐκκλησιάσας ἐκκλησίαν μεγάλην,
καὶ πάντας ἡμετέρους τε καὶ Γαλιλαίους ἐπὶ τὸ
αὐτὸ συγκαλέσας, κήρυκάς τε διαρρήδην βοᾶν
θεσπίσας τοῦ μηδένα τῶν Χριστιανῶν δεδοικέναι,
ἀλλ̓ ἀφόβως πάντας συνεισελθεῖν, κοινῇ διασκεψώμεθα
γνώμῃ. καὶ ἤ, πείσαντες, ὑμεῖς μετὰ
τοῦ ὑμετέρου Βαρλαὰμ τεύξεσθε ὧν ἐσπουδάκατε:
ἤ, πεισθέντες, σὺν ἑκουσίᾳ τῇ γνώμῃ τοῖς προστάγμασί
μου ὑπείκειν προθυμηθείητε.
Ὁ δὲ φρόνιμος τῷ ὄντι καὶ ἐχέφρων νεανίας,
διὰ τοῦ θεόθεν αὐτῷ ἐμφανισθέντος ὁράματος
τὴν τοῦ βασιλέως προδεδιδαγμένος σκαιωρίαν,
ἔφη: Τὸ θέλημα τοῦ Κυρίου γενέσθω, καὶ ἔστω
καθὼς ἐκέλευσας: αὐτὸς γὰρ ὁ ἀγαθὸς Θεὸς καὶ
Δεσπότης δῴη τῆς εὐθείας μὴ πλανηθῆναι ἡμᾶς:
πς. λϝιι. 1   ἐπ̓ αὐτῷ γὰρ πέποιθεν ἡ ψυχή μου, καὶ αὐτὸς
ἐλεήσει με. τότε δὴ τότε κελεύει ὁ βασιλεὺς
πάντας ἀθροίζεσθαι εἰδωλολάτρας τε καὶ Χριστιανούς,
γραμμάτων μὲν πανταχοῦ διαπεφοιτηκότων,
κηρύκων τε ἀνὰ πάσας τὰς κωμοπόλεις
βοώντων τοῦ μηδένα τῶν Χριστιανῶν δεδοικέναι
ὥστε ἀδόκητόν τι ὑποστῆναι, ἀλλ̓ ἀδεῶς πάντας
καθ̓ ἑταιρείαν καὶ συγγένειαν ἐπὶ τὸ αὐτὸ συνελθεῖν
ἐπὶ φιλαλήθει καὶ οὐ βεβιασμένῃ συζητήσει,
μετὰ τοῦ ἐξάρχου καὶ καθηγεμόνος αὐτῶν μελλούσῃ
γενέσθαι Βαρλαάμ. ὡσαύτως δὲ καὶ τοὺς
αξτς χιχ. 35   μύστας καὶ νεωκόρους τῶν εἰδώλων καὶ σοφοὺς
τῶν Χαλδαίων καὶ Ἰνδῶν, τοὺς κατὰ πᾶσαν τὴν
ὑπ̓ αὐτὸν ἀρχὴν ὄντας, συνεκαλέσατο, καί τινας      