καὶ νῦν ἰδοὺ τῇ τοῦ Θεοῦ δυνάμει, ὅσον
τὸ ἐπ̓ ἐμοί, τὴν διακονίαν μου πεποίηκα, τὴν
αὐτοῦ καταγγείλας σοι γνῶσιν καὶ τὸ τῶν
προφητῶν καὶ ἀποστόλων γνωρίσας κήρυγμα,
διδάξας τε ἀπλανῶς καὶ φιλαλήθως τὴν τῶν
παρόντων ματαιότητα καὶ οἵων κακῶν ὁ κόσμος
γέμει, χαλεπῶς ἀπατῶν τοὺς αὐτῷ πειθομένους
καὶ πολυτρόπως αὐτοὺς παγιδεύων. λοιπὸν πορευθῆναί
με δεῖ ὅθεν ἐλήλυθα. καὶ τηνικαῦτα,
τὸ ἀλλότριον ἀποθέμενος σχῆμα, τὸ ἴδιον ἔσομαι ἐνδεδυμένος.
Δυσωπεῖ τοίνυν τὸν γέροντα ὁ Ἰωάσαφ ὀφθῆναι
αὐτῷ τῷ συνήθει αὐτοῦ ἐνδύματι. τότε ὁ
Βαρλαὰμ ἀπεκδυσάμενος ὃ ἦν περιβεβλημένος
ἱμάτιον, θέαμα ὤφθη φοβερὸν τῷ Ἰωάσαφ. ἦν
γὰρ ἡ πᾶσα μὲν τῆς σαρκὸς ποιότης δεδαπανημένη,
μεμελανωμένον δὲ τὸ δέρμα ἐκ τῆς ἡλιακῆς
φλογώσεως καὶ περιτεταμένον τοῖς ὀστέοις, ὡς
εἴ τις δοράν τινα περιτείνει ἐν λεπτοῖς καλάμοις:
τρίχινον δέ τι ῥάκος ἐρρικνωμένον καὶ λίαν τρ ιχὺ
περιεζώννυτο ἐξ ὀσφύος μέχρι γονάτων: ὅμοιον
δὲ τούτου παλλίον περιεβέβλητο κατὰ τῶν ὤμων.
Ὑπερθαυμάσας δὲ ὁ Ἰωάσαφ τῆς σκληρᾶς
ταύτης διαγωγῆς τὸ ἐπίπονον, καὶ τὸ τῆς
καρτερίας ὑπερβάλλον ἐκπλαγείς, σφοδρῶς ἐδάκρυε,
καί φησι πρὸς τὸν γέροντα: Ἐπεί με
τῆς πικρᾶς τοῦ διαβόλου δουλείας ἐλευθερῶσαι
πς. ξχλι. 9   ἥκεις, τέλος σου τῇ εὐεργεσίᾳ ἐπιθεὶς Ἐξάγαγε
ἐκ φυλακῆς τὴν ψυχήν μου, καί, παραλαβών      