ἄνθρωπον. τοὺς οὖν τῆς νεκρώσεως χρόνους οὐκ
γαλ. ϝι. 14   ἄν ποτε ζωῆς ὀνομάσαιμι. ἐξ ὅτου δὲ ὁ κόσμος
επη. ιϝ. 22   ἐμοὶ ἐσταύρωται, κἀγὼ τῷ κόσμῳ, καί, ἀποθέμενος
τὸν παλαιὸν ἄνθρωπον, τὸν φθειρόμενον
κατὰ τὰς ἐπιθυμίας τῆς ἀπάτης, οὐκ ἔτι ζῶ τῇ
γαλ. ιι. 20   σαρκί, ἀλλὰ ζῇ ἐν ἐμοὶ ὁ Χριστός, ὃ δὲ ζῶ τῇ
πίστει ζῶ τῇ τοῦ Υἱοῦ τοῦ Θεοῦ, τοῦ ἀγαπήσαντός
με καὶ παραδόντος ἑαυτὸν ὑπὲρ ἐμοῦ,
τούτους εἰκότως καὶ ζωῆς χρόνους καὶ ἡμέρας
σωτηρίας καλέσαιμι, οὓς περὶ τὰ τεσσαρακονταπέντε
συναριθμῶν ἔτη, κατὰ λόγον σοι καὶ οὐκ
ἀπὸ σκοποῦ τὴν τούτων ἐξεῖπον ἀρίθμησιν. καὶ
σὺ τοίνυν τοῦ τοιούτου ἔχου λογισμοῦ ἑκάστοτε,
μηδόλως ζῆν ὑπολαμβάνων τοὺς νενεκρωμένους
μὲν πρὸς πᾶσαν ἀγαθοεργίαν, ζῶντας δὲ ταῖς
ἁμαρτίαις καὶ τῷ κοσμοκράτορι καθυπουργοῦντας
τῶν κάτω συρομένων, ἐν ἡδοναῖς τε καὶ ἐπιθυμίαις
πονηραῖς τὸν βίον δαπανῶντας: ἀλλὰ
τεθανατωμένους τούτους εὖ ἴσθι τυγχάνειν καὶ
νενεκρωμένους τῇ τῆς ζωῆς ἐνεργείᾳ. τὴν γὰρ
βασιλ, ηομ. δε τριστ.   ἁμαρτίαν θάνατον τῆς ἀθανάτου ψυχῆς σοφός
τις ἐκάλεσεν εἰκότως: φησὶ δὲ καὶ ὁ Ἀπόστολος:
ρομ. ϝι. 10   Ὅτε δοῦλοι ἦτε τῆς ἁμαρτίας, ἐλεύθεροι ἦτε      