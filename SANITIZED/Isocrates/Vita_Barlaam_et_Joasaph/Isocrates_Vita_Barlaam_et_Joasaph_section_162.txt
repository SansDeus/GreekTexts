διαιρετὴν μὲν ταῖς ὑποστάσεσι καὶ ταῖς ὑποστατικαῖς
ἰδιότησιν, ἡνωμένην δὲ τῇ οὐσίᾳ: ἕνα μὲν
γινώσκων Θεὸν ἀγέννητον, τὸν Πατέρα, ἕνα δὲ
γεννητὸν Κύριον, τὸν Υἱόν, φῶς ἐκ φωτός, Θεὸν
ἀληθινὸν ἐκ Θεοῦ ἀληθινοῦ, γεννηθέντα πρὸ πάντων
τῶν αἰώνων: ἀγαθοῦ γὰρ Πατρὸς ἀγαθὸς
ἐγεννήθη Υἱός, φωτὸς δὲ τοῦ ἀγεννήτου φῶς
ἐξέλαμψε τὸ ἀΐδιον, καὶ ἐκ τῆς ὄντως ζωῆς ἡ
ζωοποιὸς προῆλθε πηγή, καὶ ἐκ τῆς αὐτοδυνάμεως
ωισδ. ϝιι. 26 ; ηεβ. ι. 3 Jοην ι. 2, 3   ἡ τοῦ Υἱοῦ δύναμις ἐξεφάνη, ὅς ἐστιν ἀπαύγασμα
τῆς δόξης καὶ Λόγος ἐνυπόστατος, ἐν ἀρχῇ ὢν
πρὸς τὸν Θεὸν καὶ Θεὸς ἄναρχός τε καὶ ἀΐδιος: δἰ
οὗ τὰ πάντα ἐγένετο τὰ ὁρατὰ καὶ τὰ ἀόρατα:
Jοην χϝ. 26   καὶ ἓν εἰδὼς Πνεῦμα Ἅγιον, τὸ ἐκ τοῦ Πατρὸς
ἐκπορευόμενον, Θεὸν τέλειον, καὶ ζωοποιόν, καὶ
ἁγιασμοῦ παρεκτικόν, ταυτοθελές, ταυτοδύναμον,
συναΐδιον, ἐνυπόστατον. οὕτως οὖν προσκύνει
τὸν Πατέρα καὶ τὸν Υἱὸν καὶ τὸ Ἅγιον Πνεῦμα ἐν
τρισὶν ὑποστάσεσιν, εἴτ̓ οὖν ἰδιότησι, καὶ θεότητι
μιᾷ: κοινὸν μὲν γὰρ τῶν τριῶν ἡ θεότης, καὶ μία
αὐτῶν ἡ φύσις, μία οὐσία, μία δόξα, μία βασιλεία,
γρεγ. ναζ. ορατ. χχϝ. 16   μία δύναμις, μία ἐξουσία: κοινὸν δὲ Υἱῷ
καὶ Ἁγίῳ Πνεύματι τὸ ἐκ τοῦ Πατρός, ἴδιον δὲ τοῦ      