ἐπεὶ δὲ θάνατον κατεκρίθημεν, ἀποθνήσκομεν
πάντες, καὶ οὐκ ἔστι τὸ ποτήριον τοῦτό τινα τῶν
ἀνθρώπων παραδραμεῖν: ἔστι δὲ ὁ θάνατος
χωρισμὸς ψυχῆς ἀπὸ τοῦ σώματος. ἐκεῖνο
μὲν οὖν τὸ ἐκ γῆς διαπλασθὲν σῶμα, χωρισθὲν
τῆς ψυχῆς, εἰς γῆν ὑποστρέφει, ἐξ ἧσπερ καὶ
ἐλήφθη, καὶ φθειρόμενον διαλύεται: ἡ δὲ ψυχή,
ἀθάνατος οὖσα, πορεύεται ἔνθα κελεύει ὁ Δημιουργός,
μᾶλλον δὲ καθὼς αὐτὴ προητοίμασεν
ἑαυτῇ κατάλυμα ἔτι τῷ σαρκίῳ συνοῦσα. καθὼς
γάρ τις πολιτεύσηται ἐνταῦθα, μέλλει ἀπολαμβάνειν ἐκεῖθεν.
Εἶτα μετὰ πλείστους χρόνους ἐλεύσεται Χριστὸς
ὁ Θεὸς ἡμῶν κρῖναι τὸν κόσμον ἐν δόξῃ
φοβερᾷ καὶ ἀνεκδιηγήτῳ, οὗ τῷ φόβῳ αἱ δυνάμεις
λυκε χχι. 26   τῶν οὐρανῶν σαλευθήσονται, καὶ πᾶσαι αἱ
στρατιαὶ τῶν ἀγγέλων τρόμῳ παρίστανται ἐνώπιον
1 τηεσς. ιϝ. 16   αὐτοῦ. τότε ἐν φωνῇ ἀρχαγγέλου καὶ ἐν
σάλπιγγι Θεοῦ ἀναστήσονται οἱ νεκροί, καὶ παραστήσονται
τῷ φοβερῷ αὐτοῦ θρόνῳ. ἔστι δὲ ἡ
ἀνάστασις συνάφεια πάλιν ψυχῆς τε καὶ σώματος.
Jοβ. χιχ. 26   αὐτὸ οὖν τὸ σῶμα, τὸ φθειρόμενον καὶ διαλυόμενον,
αὐτὸ ἀναστήσεται ἄφθαρτον. καὶ μηδαμῶς
σοι ἀπιστίας λογισμὸς περὶ τούτου ἐπέλθοι: οὐκ
ἀδυνατεῖ γὰρ τῷ ἐξ ἀρχῆς ἐκ τῆς γῆς διαπλάσαντι      