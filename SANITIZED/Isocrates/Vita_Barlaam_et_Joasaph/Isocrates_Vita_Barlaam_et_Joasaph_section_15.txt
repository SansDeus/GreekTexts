δελεασθείς, ἀθλίως τούτων ἐξέπεσε πάντων: καὶ
ὁ πρὶν ζηλωτὸς ἐλεεινὸς ὡρᾶτο καὶ δακρύων διὰ
Jοην ι. 1-3   τὴν συμφορὰν ἄξιος. ὁ πλάσας τοίνυν ἡμᾶς καὶ
δημιουργήσας φιλανθρώποις πάλιν ἰδὼν ὀφθαλμοῖς
τὸ τῶν οἰκείων χειρῶν ἔργον, τὸ Θεὸς εἶναι
μὴ μεταβαλών, ὅπερ ἦν ἀπ̓ ἀρχῆς, ἐγένετο δἰ
ξπ. ηεβ. ιϝ. 15   ἡμᾶς ἀναμαρτήτως ὅπερ ἡμεῖς, καὶ σταυρὸν ἑκουσίως
καὶ θάνατον ὑπομείνας, τὸν ἄνωθεν τῷ
ἡμετέρῳ γένει βασκαίνοντα κατέβαλε πολέμιον,
καί, ἡμᾶς τῆς πικρᾶς ἐκείνης αἰχμαλωσίας ἀνασωσάμενος,
τὴν προτέραν ἀπέδωκε φιλαγάθως
ἐλευθερίαν, καί, ὅθεν διὰ τὴν παρακοὴν ἐκπεπτώκαμεν,
ἐκεῖ πᾶλιν διὰ φιλανθρωπίαν ἡμᾶς ἐπανήγαγε,
μείζονος ἡμᾶς ἢ πρότερον τιμῆς ἀξιώσας.
Τὸν δὴ τοιαῦτα δἰ ἡμᾶς παθόντα καὶ τοιούτων
ἡμᾶς πάλιν καταξιώσαντα, τοῦτον αὐτὸς ἀθετεῖς
καὶ εἰς τὸν ἐκείνου σταυρὸν ἀποσκώπτεις; ὅλος
δὲ τῇ τρυφῇ τοῦ σώματος καὶ τοῖς ὀλεθρίοις
προσηλωμένος πάθεσι, θεοὺς ἀναγορεύεις τὰ τῆς
ἀτιμίας καὶ αἰσχύνης εἴδωλα; οὐ μόνον σεαυτὸν
τῆς τῶν οὐρανίων ἀγαθῶν συναφείας ἀλλότριον
κατεσκεύασας, ἀλλὰ καὶ πάντας τοὺς πειθομένους
τοῖς σοῖς προστάγμασι ταύτης ἤδη ἀπέρρηξας,      