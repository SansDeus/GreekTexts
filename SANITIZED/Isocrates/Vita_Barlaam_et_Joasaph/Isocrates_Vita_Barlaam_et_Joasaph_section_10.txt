ἀδοξίαν τῆς περιβλέπτου προέκρινας δόξης, ἵνα
τί σοι γένηται; καὶ τί ἐντεῦθεν κερδήσεις, ὅτι
πάντων θεῶν τε καὶ ἀνθρώπων τὸν λεγόμενον
προτετίμηκας Ἰησοῦν, καὶ τὴν σκληρὰν ταύτην
καὶ δυσείμονα ἀγωγὴν τῶν ἡδέων καὶ ἀπολαυστικῶν
τοῦ γλυκυτάτου βίου;
Τούτων ἀκούσας ὁ τοῦ Θεοῦ ἄνθρωπος ἐκεῖνος,
χαριέντως ἅμα καὶ ὁμαλῶς ἀπεκρίνατο: Εἰ λόγον
πρός με συνᾶραι θέλεις, ὦ βασιλεῦ, τοὺς ἐχθρούς
σου ἐκ μέσου τοῦ δικαστηρίου ποίησον, καὶ τηνικαῦτα
ἀποκρινοῦμαί σοι περὶ ὧν ἂν ζητήσῃς
μαθεῖν: ἐκείνων γὰρ συμπαρόντων σοι, οὐδεὶς ἐμοὶ
πρός σε λόγος. ἐκτὸς δὲ λόγου τιμώρει, σφάττε,
ποίει ὃ θέλεις: ἐμοὶ γὰρ ὁ κόσμος ἐσταύρωται,
γαλ. ϝι. 14   κἀγὼ τῷ κόσμῳ, φησὶν ὁ θεῖος καὶ ἐμὸς διδάσκαλος.
τοῦ δὲ βασιλέως εἰπόντος, Καὶ τίνες οἱ
ἐχθροὶ οὗτοι, οὓς ἐκ μέσου ποιῆσαί με προστάσσεις;
φησὶν ὁ θεῖος ἀνήρ: Ὁ θυμὸς καὶ ἡ ἐπιθυμία:
ταῦτα γὰρ ἐξ ἀρχῆς μὲν συνεργοὶ τῆς φύσεως ὑπὸ
τοῦ δημιουργοῦ παρήχθησαν, καὶ νῦν ὡσαύτως
ρομ. ϝιιι. 4   ἔχουσι τοῖς μὴ κατὰ σάρκα πολιτευομένοις, ἀλλὰ
κατὰ πνεῦμα: ἐν ὑμῖν δέ, οἵτινες τὸ ὅλον ἐστὲ
σάρκες, μηδὲν ἔχοντες τοῦ πνεύματος, ἀντίδικοι
γεγόνασι, καὶ τὰ τῶν ἐχθρῶν καὶ πολεμίων διαπράττονται.
ἡ γὰρ ἐπιθυμία ἐν ὑμῖν, ἐνεργουμένη
μέν, ἡδονὴν ἐγείρει, καταργουμένη δέ, θυμόν.      