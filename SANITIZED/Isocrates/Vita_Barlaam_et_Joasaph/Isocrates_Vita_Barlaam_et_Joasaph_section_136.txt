τῷ πρωτοσυμβούλῳ αὐτοῦ: Ὦ τοῦ θαύματος,
φίλε, ὅτι ἐμοί τε καὶ σοὶ οὐδὲ οὕτως ὁ καθ̓ ἡμᾶς
ποτε ἤρεσε βίος, τοσαύτῃ δόξῃ καὶ τρυφῇ περ
διαλάμπων, ὡς ἡ εὐτελῆς αὕτη καὶ ταλαίπωρος
ζωὴ τούτους δὴ τοὺς ἀνοήτους τέρπει, καὶ ἡδύνει
λεῖος αὐτοῖς καὶ προσηνὴς ὁ τραχὺς οὗτος καὶ
ἀπευκταῖος βίος καταφαινόμενος. εὐκαίρου δὲ
δραξάμενος ὁ πρωτοσύμβουλος ὥρας, ἔφη: Ἀλλὰ
σοί γε, βασιλεῦ, πῶς ἡ τούτων φαίνεται βιοτή;
Πάντων, φησὶν ὁ βασιλεύς, ὧν πώποτε ἑώρακα
ἀηδεστάτη καὶ δυστυχεστάτη, βδελυκτή τε καὶ
ἀποτρόπαιος. τότε λέγει πρὸς αὐτὸν ὁ πρωτοσύμβουλος,
Οὕτω, οὖν, εὖ ἴσθι, βασιλεῦ, καὶ πολλῷ
χαλεπώτερος ὁ καθ̓ ἡμᾶς λελόγισται βίος
τοῖς ἐπόπταις καὶ μύσταις τῆς ἀϊδίου δόξης
ἐκείνης καὶ τῶν πάντα νοῦν ὑπερβαινόντων
ἀγαθῶν: αἵ τε χρυσῷ καταστίλβουσαι οἰκίαι
καὶ τὰ λαμπρὰ ταῦτα ἐνδύματα, καὶ ἡ λοιπὴ τοῦ
βίου τούτου τρυφή, σκυβάλων τε καὶ ἀμαυρῶν
εἰσιν ἀηδέστερα τοῖς ὀφθαλμοῖς τῶν εἰδότων τὰ
ηεβ. ιχ. 11   ἀνεκδιήγητα κάλλη τῶν ἐν οὐρανοῖς ἀχειροτεύκτων
σκηνωματῶν, τῆς θεοϋφάντου τε στολῆς καὶ
ξπ. Jας. ι. 12   τῶν ἀφθάρτων διαδημάτων, ἃ ἡτοίμασεν ὁ Θεὸς
τοῖς ἀγαπῶσιν αὐτόν, ὁ πάντων Δημιουργὸς καὶ
Κύριος. ὃν τρόπον γὰρ ἀνοηταίνειν ἡμῖν οὗτοι      