πυκνὰ ταῖς ἀκτῖσι διᾷττον πάσας αὐτῆς τὰς
πλατείας ἐπλήρου: καὶ ὑπόπτεροί τινες στρατιαί,
αὐτὴ ἑκάστη φῶς οὖσαι, ταύτῃ ἐπεδήμουν, μέλος
ᾄδουσαι ἀκοῇ βροτείᾳ μηδέποτε ἀκουσθέν. καὶ
φωνῆς ἤκουσε λεγούσης: Αὕτη ἡ ἀνάπαυσις τῶν
δικαίων: αὕτη ἡ εὐφροσύνη τῶν εὐαρεστησάντων
τῷ Κυρίῳ. ἐκεῖθεν οὖν ἐξαγαγόντες οἱ φρικωδέστατοι
ἄνδρες ἐκεῖνοι, εἰς τοὐπίσω ἄγειν ἔλεγον.
ὁ δέ, τῆς τερπνότητος ἐκείνης καὶ θυμηδίας ὅλος
γενόμενος, Μὴ στερήσητέ με, ἔλεγε, μὴ στερήσητε,
δυσωπῶ, τῆς ἀρρήτου χαρᾶς ταύτης: ἀλλὰ
δότε κἀμοὶ ἐν μιᾷ τῆς μεγίστης ταύτης πόλεως
γωνίᾳ διαιτᾶσθαι. οἱ δέ, Ἀδύνατόν ἐστι νῦν,
ἔλεγον, εἶναί σε ἐνταῦθα. ἀλλὰ κόπῳ πολλῷ
καὶ ἱδρῶτι ἐλεύσῃ ὧδε, εἴπερ ἑαυτὸν βιάσῃ.
Ταῦτα εἶπον: καί, τὴν μεγίστην αὖθις πεδιάδα
διελθόντες, εἰς τόπους ἀπήνεγκαν σκοτεινοὺς
καὶ πάσης ἀηδίας πεπληρωμένους, ἰσόρροπον
τῆς ὁραθείσης φαιδρότητος τὸ λυπηρὸν κεκτημένους.
ματ. ϝιιι. 12; χχιι. 13   σκότος γὰρ ἦν ἀφεγγὲς καὶ ζοφερὸν
παντελῶς: θλίψεως δὲ καὶ ταραχῆς τὸ πᾶν
ις. λχϝι. 24;   ἐπεπλήρωτο. ἔνθα κάμινος ἐξῆπτε πυρὸς ἀναφλεγομένη:
μκ. ιχ. 43-46, 48   καὶ σκωλήκων γένος ἦν κολαστικῶν
ἕρπον ἐκεῖσε. δυνάμεις δὲ τιμωρητικαὶ ἐφεστῶσαι
τῇ καμίνῳ, καί τινες ἐλεεινῶς τῷ πυρὶ      