ἀναριθμήτους οἰκτιρμοὺς τοῦ Θεοῦ νικῆσαι οὐ δύναται.
Διὸ οὐ προσετάχθημεν ἐπὶ τοῖς ἡμαρτημένοις
ἀπογινώσκειν, ἀλλ̓ ἐπιγινώσκειν τὴν ἀγαθότητα
τοῦ Θεοῦ, καὶ καταγινώσκειν τῶν ἁμαρτημάτων
ὧν ἡ ἄφεσις πρόκειται διὰ φιλανθρωπίαν τοῦ
Χριστοῦ, ὃς ὑπὲρ τῶν ἁμαρτιῶν ἡμῶν τὸ ἴδιον
ἐξέχεεν αἷμα. πολλαχόθεν δὲ τῆς γραφῆς διδασκόμεθα
τὴν δύναμιν τῆς μετανοίας, καὶ μάλιστα
ἐκ τῶν προσταγμάτων καὶ παραβολῶν τοῦ Κυρίου
ματ. ιϝ. 17   ἡμῶν Ἰησοῦ Χριστοῦ. Ἀπὸ τότε γάρ, φησίν,
ἤρξατο ὁ Ἰησοῦς διδάσκειν καὶ λέγειν: Μετανοεῖτε:
ἤγγικε γὰρ ἡ βασιλεία τῶν οὐρανῶν.
λυκε χϝ. 11 φφ.   ἀλλὰ καὶ ἐν παραβολῇ υἱόν τινα εἰσηγεῖται,
λαβόντα τὴν τοῦ πατρὸς οὐσίαν καὶ εἰς χώραν
ἀποδημήσαντα μακράν, κἀκεῖ ἐν ἀσωτίᾳ πάντα
καταναλώσαντα, εἶτα, λιμοῦ κατὰ τὴν χώραν
ἐκείνην γενομένου, ἀπελθόντα καὶ κολληθέντα
ἑνὶ τῶν πονηρῶν πολιτῶν τῆς πολυαμαρτήτου
χώρας ἐκείνης: ὃς καὶ ἔπεμψεν αὐτόν, φησίν,
εἰς τοὺς ἀγροὺς αὐτοῦ βόσκειν χοίρους: τὴν
τραχυτάτην καὶ βδελυρὰν ἁμαρτίαν οὕτω καλέσας.
πολλὰ οὖν μογήσας, καὶ εἰς ἐσχάτην
ἐληλακὼς ταλαιπωρίαν, ὡς μηδὲ τῆς βρομώδους
τῶν χοίρων τροφῆς τὴν ἰδίαν ἰσχύειν ἐμπλῆσαι
γαστέρα, εἰς συναίσθησιν ὀψέ ποτε ἐλθὼν τῆς
τοιαύτης αἰσχύνης, θρηνῶν ἑαυτὸν ἔλεγε: Πόσοι      