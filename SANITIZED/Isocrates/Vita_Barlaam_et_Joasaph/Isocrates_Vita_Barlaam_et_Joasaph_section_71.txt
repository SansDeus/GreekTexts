καινὴν γῆν, κατὰ τὸ ἐπάγγελμα αὐτοῦ προσδοκῶμεν.
ὅτι γὰρ ἀμοιβαὶ καὶ εὔθυναι εἰσὶ τῶν ἔργων
ἐκεῖ, καὶ οὐδὲν ὅλως τῶν ἀγαθῶν ἢ τῶν πονηρῶν
παροφθήσεται, ἀλλὰ καὶ ἔργων καὶ ῥημάτων καὶ
ἐνθυμήσεων ἀνταποδόσεις ἀπόκεινται, δῆλον:
ματ. χ. 42   φησὶ γὰρ ὁ Κύριος: Ὃς ἐὰν ποτίσῃ ἕνα τῶν
μκ. ιχ. 41   μικρῶν τούτων ποτήριον ψυχροῦν μόνον εἰς ὄνομα
μαθητοῦ, οὐ μὴ ἀπολέσῃ τὸν μισθὸν αὐτοῦ. καὶ
ματ. χχϝ. 31-36   πάλιν λέγει: Ὅταν ἔλθῃ ὁ Υἱὸς τοῦ ἀνθρώπου ἐν
τῇ δόξῃ αὐτοῦ, καὶ πάντες οἱ ἅγιοι ἄγγελοι μετ̓
αὐτοῦ, τότε συναχθήσονται ἔμπροσθεν αὐτοῦ
πάντα τὰ ἔθνη καὶ ἀφοριεῖ αὐτοὺς ἀπ̓ ἀλλήλων,
ὥσπερ ὁ ποιμὴν ἀφορίζει τὰ πρόβατα ἀπὸ τῶν
ἐρίφων, καὶ στήσει τὰ μὲν πρόβατα ἐκ δεξιῶν
αὐτοῦ, τὰ δὲ ἐρίφια ἐξ εὐωνύμων: τότε ἐρεῖ ὁ
βασιλεὺς τοῖς ἐκ δεξιῶν αὐτοῦ: Δεῦτε, οἱ εὐλογημένοι
τοῦ Πατρός μου, κληρονομήσατε τὴν
ἡτοιμασμένην ὑμῖν βασιλείαν ἀπὸ καταβολῆς
κόσμου: ἐπείνασα γὰρ καὶ ἐδώκατέ μοι φαγεῖν,
ἐδίψησα καὶ ἐποτίσατέ με, ξένος ἤμην καὶ συνηγάγετέ
με, γυμνὸς καὶ περιεβάλετέ με, ἠσθένησα
καὶ ἐπεσκέψασθέ με, ἐν φυλακῇ ἤμην καὶ ἤλθετε
πρός με. τί τοῦτο λέγων; τὰς γινομένας παῤ
ἡμῶν εἰς τοὺς δεομένους εὐποιΐας ἑαυτῷ οἰκειούμενος.
λυκε χιι. 8   καὶ ἐν ἑτέρῳ λέγει: Πᾶς ὅστις ὁμολογήσει
ἐν ἐμοὶ ἔμπροσθεν τῶν ἀνθρώπων, ὁμολογήσω
κἀγὼ ἐν αὐτῷ ἔμπροσθεν τοῦ Πατρός μου τοῦ ἐν οὐρανοῖς.
Ἰδοὺ διὰ πάντων τούτων καὶ ἄλλων πλειόνων
ἐδήλωσε βεβαίας εἶναι καὶ ἀσφαλεῖς τὰς ἀμοιβὰς      