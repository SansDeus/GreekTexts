συνεδριάζοντος καὶ τοῦ υἱοῦ, καθάπερ ἔφημεν,
πς. λχιϝ. 3   παρεστώτων δὲ τῶν ὥσπερ ῥομφαίαν τὰς γλώσσας
ἀκονησάντων ἐπὶ καθαιρέσει τῆς ἀληθείας
ις. λιχ. 4   ἀσόφων ῥητόρων, οἵ, τὸ τοῦ Ἠσαΐου, κύουσι
πόνον καὶ τίκτουσιν ἀνομίαν, συνελθόντων δὲ
ἀπείρων λαῶν εἰς θέαν τοῦ ἀγῶνος ὥστε μαθεῖν
ὁπότερον μέρος τὴν νίκην ἀποίσεται, λέγει τῷ
Ναχὼρ εἷς τῶν ῥητόρων, ὁ τῶν σὺν αὐτῷ πάντων
διαφορώτατος: σὺ εἶ ὁ ἀναισχύντως οὕτως καὶ
ἰταμῶς εἰς τοὺς θεοὺς ἡμῶν ἐξυβρίζων Βαρλαάμ,
καὶ τὸν φίλτατον υἱὸν τοῦ βασιλέως τοιαύτῃ
περιβαλὼν τῇ πλάνῃ καὶ τῷ ἐσταυρωμένῳ διδάξας
λατρεύειν; καὶ ὁ Ναχώρ: Ἐγώ εἰμι, ἀπεκρίνατο,
ἐγώ εἰμι Βαρλαάμ, ὁ τοὺς θεούς σου μὲν
ἐξουθενῶν, καθὼς εἴρηκας, τὸν υἱὸν δὲ τοῦ βασιλέως
οὐ πλάνῃ περιβαλών, ἀλλὰ πλάνης ἀπαλλάξας
καὶ τῷ ἀληθινῷ προσοικειωσάμενος Θεῷ.
καὶ ὁ ῥήτωρ: Τῶν μεγάλων, φησί, καὶ θαυμασίων
ἀνδρῶν τῶν πᾶσαν σοφίας ἐπιστήμην ἐξευρηκότων
θεοὺς ὑψηλοὺς καὶ ἀθανάτους ἐκείνους
ὀνομαζόντων, καὶ πάντων τῶν ἐπὶ γῆς βασιλέων
καὶ ἐνδόξων αὐτοῖς προσκυνούντων καὶ σεβομένων,
πῶς αὐτὸς γλῶσσαν κατ̓ αὐτῶν κινεῖς,
καὶ ὅλως ἀποθρασύνεσθαι τὰ τοιαῦτα τολμᾷς;
Τίς δὲ ἡ ἀπόδειξις μὴ τούτους εἶναι θεούς, ἀλλὰ
τὸν ἐσταυρωμένον; ὑπολαβὼν δὲ ὁ Ναχὼρ τὸν
μὲν ῥήτορα ἐκεῖνον οὐδόλως ἀποκρίσεως ἠξίωσε:
αξτς χιιι. 16   κατασείσας δὲ τῇ χειρὶ τὸ πλῆθος σιγᾶν, ἀνοίξας      