σου σώματι παραδούς, ἵνα παιδευθῶσι πάντες διὰ
σοῦ μὴ πλανᾶν υἱοὺς βασιλέων.
Τούτων ἀκούσας ὁ Ναχὼρ τῶν ῥημάτων, σκυθρωπὸς
πς. ϝιι. 16   ἦν λίαν καὶ κατηφής, ὁρῶν ἑαυτὸν ἐμπίπτοντα
πς. χχχι. 5   τῷ βόθρῳ ᾧ εἰργάσατο καὶ τῇ παγίδι ᾗ
πς. χχχϝιι. 15   ἔκρυψε συλλαμβανόμενον, καὶ τὴν ῥομφαίαν αὐτοῦ
εἰς καρδίαν αὐτοῦ κατανοῶν εἰσδυομένην.
Συλλογισάμενος οὖν καθ̓ ἑαυτόν, τῷ τοῦ βασιλέως
υἱῷ μᾶλλον ἔγνω προστεθῆναι καὶ τὰ
ἐκείνου κρατῦναι, τοῦ διαφυγεῖν τὸν ἐπηρτημένον
αὐτῷ κίνδυνον, ὡς ἐκείνου εὐλόγως δυναμένου
τιμωρήσασθαι αὐτόν, εἴπερ παραπικραίνων εὑρεθείη.
τὸ δὲ πᾶν τῆς θείας ἦν προνοίας σοφῶς
διὰ τῶν ἐναντίων τὰ ἡμέτερα βεβαιούσης. ὡς
γὰρ εἰς λόγους ἦλθον ἀλλήλοις οἱ μύσται τῶν
νυμβ. χχιι.-χχιϝ.   εἰδώλων καὶ ὁ Ναχώρ, καθάπερ τις ἄλλος Βαλαὰμ
ὃς ἐπὶ τοῦ Βαλάκ ποτε, ἐπαράσασθαι τὸν
Ἰσραὴλ προθέμενος, πολυειδέσιν αὐτὸν εὐλόγησεν
εὐλογίαις, οὕτως καὶ ὁ Ναχὼρ ἰσχυρῶς
τοῖς ἀσόφοις καὶ ἀσυνέτοις σοφοῖς ἀντικαθίστατο.
Καθεζομένου γὰρ τοῦ βασιλέως ἐπὶ τοῦ θρόνου,      