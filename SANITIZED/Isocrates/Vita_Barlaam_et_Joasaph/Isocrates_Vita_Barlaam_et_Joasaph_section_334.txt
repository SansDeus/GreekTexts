αὐτῶν, οὐδὲ ὑμῖν ἀφήσει ὁ Πατὴρ ὑμῶν ὁ οὐράνιος
τὰ παραπτώματα ὑμῶν. διὸ μὴ μνησικακήσῃς
τοῖς πταίουσιν: ἀλλά, συγγνώμην αἰτούμενος
ἁμαρτημάτων, συγγίνωσκε καὶ αὐτὸς τοῖς
εἰς σὲ πλημμελοῦσιν, ὅτι ἀφέσει ἀντιδίδοται
ἄφεσις, καὶ τῇ πρὸς τοὺς ὁμοδούλους ἡμῶν καταλλαγῇ
τῆς δεσποτικῆς ὀργῆς γίνεται ἀπαλλαγή.
καὶ αὖθις τὸ ἀσυμπαθὲς ἡμῶν πρὸς τοὺς πταίοντας
ἀσύγγνωστα ποιεῖ ἡμῖν τὰ ἡμέτερα πταίσματα:
ματ. χϝιιι. 24   καθάπερ ἀκούεις τί ὁ τῶν μυρίων πέπονθεν
ὀφειλέτης ταλάντων, τῇ πρὸς τὸν σύνδουλον
ἀσπλαγχνίᾳ ἑαυτῷ τὴν εἴσπραξιν ἀνανεώσας
τοῦ τοσούτου χρέους. διὸ προσεκτέον
ἀκριβῶς, μὴ καὶ ἡμεῖς τὰ ὅμοια πάθοιμεν: ἀλλ̓
ἀφήσωμεν πᾶσαν ὀφειλήν, καὶ πᾶσαν μῆνιν ἐκ
καρδίας ἐκβάλλωμεν, ἵνα καὶ ἡμῖν ἀφεθῇ τὰ
πολλὰ ἡμῶν ὀφλήματα. ἐπὶ πᾶσι δὲ καὶ πρὸ
2 τιμ. ι. 14   πάντων τὴν καλὴν φύλαττε παρακαταθήκην, τὸν
εὐσεβῆ τῆς πίστεως λόγον, ὃν ἔμαθες καὶ ἐδιδάχθης:
καὶ πᾶν ζιζάνιον αἱρέσεως μὴ ἐκφυέσθω ἐν
ὑμῖν: ἀλλὰ καθαρὸν καὶ ἄδολον τὸν θεῖον διατήρησον
σπόρον, ἵνα πολύχουν τὸν καρπὸν ὑποδείξῃς
τῷ δεσπότῃ, ἡνίκα ἔλθῃ λόγον ἀπαιτῶν
ἑκάστῳ τῶν βεβιωμένων καὶ ἀποδιδοὺς καθὰ
ματ. χιιι. 43   ἐπράξαμεν, ὅταν οἱ μὲν δίκαιοι λάμψωσιν ὡς ὁ
δαν. χιι. 2   ἥλιος, τοὺς ἁμαρτωλοὺς δὲ τὸ σκότος καλύψῃ
αξτς χχ. 32   καὶ αἰσχύνη αἰώνιος. καὶ τὰ νῦν, ἀδελφοί,      