τῇ δικαιοσύνῃ: τίνα οὖν καρπὸν εἴχετε τότε, ἐφ̓
οἷς νῦν ἐπαισχύνεσθε; τὸ γὰρ τέλος ἐκείνων
θάνατος. νυνὶ δὲ ἐλευθερωθέντες ἀπὸ τῆς ἁμαρτίας,
δουλωθέντες δὲ τῷ Θεῷ, ἔχετε τὸν καρπὸν
ὑμῶν εἰς ἁγιασμόν, τὸ δὲ τέλος ζωὴν αἰώνιον. τὰ
γὰρ ὀψώνια τῆς ἁμαρτίας θάνατος, τὸ δὲ χάρισμα
τοῦ Θεοῦ ζωὴ αἰώνιος.
Εἶπε δὲ ὁ Ἰωάσαφ πρὸς αὐτόν: Ἐπείπερ ἡ ἐν
σαρκὶ ζωὴ οὐκ ἐν μέτρῳ ζωῆς σοι λελόγισται,
οὐδὲ τὸν θάνατον τοῦτον, ὃν ὑφίστανται πάντες,
θάνατόν σοι λογίζεσθαι χρή.
Ὁ δὲ γέρων ἀπεκρίνατο: Ἀναμφιλέκτως καὶ
περὶ τούτων οὕτως ἔχω, μηδόλως τὸν πρόσκαιρον
τουτονὶ θάνατον τρέμων, μήτε θάνατον αὐτὸν
τοπαράπαν ἀποκαλῶν, εἴ γε τὴν ὁδὸν τῶν
ἐντολῶν τοῦ Θεοῦ βαδίζοντά με καταλάβῃ, διαβατήριον
δὲ μᾶλλον ἐκ θανάτου πρὸς ζωὴν τὴν
ξολ. ιιι. 3   κρείττονα καὶ τελειοτέραν καὶ ἐν Χριστῷ κρυπτομένην,
ἧσπερ ποθοῦντες τυχεῖν οἱ ἅγιοι
πάνυ τῇ παρούσῃ ἐδυσχέραινον. διό φησιν ὁ
2 ξορ. ϝ. 1-4   Ἀπόστολος: Οἴδαμεν ὅτι, ἐὰν ἡ ἐπίγειος ἡμῶν
οἰκία τοῦ σκήνους καταλυθῇ, οἰκοδομὴν ἐκ Θεοῦ
ἔχομεν οἰκίαν ἀχειροποίητον, αἰώνιον, ἐν τοῖς
οὐρανοῖς: καὶ γὰρ ἐν τούτῳ στενάζομεν, τὸ
οἰκητήριον ἡμῶν τὸ ἐξ οὐρανοῦ ἐπενδύσασθαι
ἐπιποθοῦντες, εἴ γε καὶ ἐνδυσάμενοι οὐ γυμνοὶ
εὑρεθησόμεθα: καὶ γὰρ οἱ ὄντες ἐν τῷ σκήνει      