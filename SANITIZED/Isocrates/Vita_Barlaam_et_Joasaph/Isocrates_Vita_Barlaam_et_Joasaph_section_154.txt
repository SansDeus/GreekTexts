γνώμης. τίς δέ σου καὶ τῶν σὺν σοὶ ἐν τῇ τοιαύτῃ
ἐρήμῳ ἡ διατροφή, πόθεν δὲ τὰ ἐνδύματα καὶ
ποταπά, γνώρισόν μοι φιλαλήθως.
Ὁ δὲ Βαρλαὰμ φησίν. Ἡ μὲν διατροφὴ ἐκ τῶν
εὑρισκομένων ἐστὶν ἀκροδρύων καὶ βοτανῶν ὧν ἡ
ἔρημος τρέφει, δρόσῳ ποτιζομένη οὐρανίῳ καὶ τῇ
γεν. ι. 29, 30   προστάξει τοῦ Δημιουργοῦ εἴκουσα, ἐφ̓ οἷς οὐδείς
ξπ. χεν. σψμπ. ιιι. 9   ἐστιν ὁ μαχόμενος ἡμῖν καὶ φιλονεικῶν καὶ τὸ
πλέον ζητῶν ἁρπάζειν τῷ τῆς πλεονεξίας ὅρῳ
τε καὶ λόγῳ: ἀλλ̓ ἀφθόνως πᾶσι πρόκειται
ἀνήροτος τροφὴ καὶ αὐτοσχέδιος τράπεζα. εἰ δέ
ποτε καὶ τῶν πλησιαζόντων τις πιστῶν ἀδελφῶν
ἄρτου ἐνέγκοι εὐλογίαν, ὡς παρὰ τῆς προνοίας
πεμφθέντα δεχόμεθα τοῦτον ἐπ̓ εὐλογίᾳ τῶν
πιστῶς προσενεγκόντων. τὰ δὲ ἐνδύματα ἀπὸ
ῥακίων εἰσὶ τριχίνων καὶ μηλωταρίων ἢ σεβεννίνων,
πεπαλαιωμένα πάντα καὶ πολύρραφα,
πάνυ κατατρύχοντα τὸ ἀσθενὲς τοῦτο σαρκίον.
ξπ. Jοη. ξηρψς. εξλ. π. 431   τὸ αὐτὸ γὰρ ἡμῖν ἐστι περιβόλαιον θέρους τε καὶ
χειμῶνος, ὅπερ οὐδόλως, ἐξ ὅτου ἐνδυσόμεθα,      