καὶ προκαθίσας, ὡς ἔθος, φησὶν εἰς ἐπήκοον
πάντων: Ἰδού, καθὼς ὁρᾶτε, Ἀβεννὴρ πατήρ
μου καὶ βασιλεὺς τέθνηκεν ὡς εἷς τῶν πενήτων,
καὶ οὐδὲν αὐτῷ οὔτε ὁ πλοῦτος οὔτε ἡ βασιλικὴ
δόξα, οὔτε μὴν ἐγὼ ὁ φιλοπάτωρ υἱός, οὔτε τις
τῶν λοιπῶν αὐτοῦ φίλων καὶ συγγενῶν, βοηθῆσαι
ἴσχυσεν αὐτῷ καὶ τῆς ἀπαραιτήτου ψήφου
ἐξελέσθαι. ἀλλ̓ ὑπάγει πρὸς τὰ ἐκεῖθεν δικαιωτήρια,
λόγον ὑφέξων τῆς πολιτείας τοῦ παρόντος
βίου, μηδένα τῶν ἁπάντων συνεργὸν ἐπαγόμενος,
ἀλλ̓ ἢ μόνα τὰ αὐτῷ πεπραγμένα ὁποῖα ἂν ᾖ.
τὸ αὐτὸ δὲ τοῦτο καὶ πᾶσι τοῖς τὴν βρότειον
λαχοῦσι φύσιν συμβαίνειν πέφυκε, καὶ ἄλλως
οὐκ ἔστι. νῦν οὖν ἀκούσατέ μου, φίλοι καὶ
ἀδελφοί, λαὸς Κυρίου καὶ κλῆρος ἅγιος, οὓς
ἐξηγόρασε Χριστὸς ὁ Θεὸς ἡμῶν τῷ τιμίῳ αὐτοῦ
αἵματι καὶ ἐρρύσατο τῆς παλαιᾶς πλάνης καὶ
δουλείας τοῦ ἀντικειμένου. αὐτοὶ οἴδατε τὴν
ἐν ὑμῖν ἀναστροφήν μου, ὡς ἐξότε τὸν Χριστὸν
ἔγνων καὶ δοῦλος αὐτοῦ ἠξιώθην γενέσθαι,
πάντα μισήσας, αὐτὸν ἐπεπόθησα μόνον, καὶ
τοῦτό μοι ἦν καταθύμιον, τῆς ζάλης τοῦ βίου καὶ
ματαίας τύρβης ὑπεξελθόντα, μόνον μόνῳ αὐτῷ
συνεῖναι καὶ ἐν ἀταράχῳ γαλήνῃ ψυχῆς δουλεῦσαι
τῷ Θεῷ μου καὶ δεσπότῃ. ἀλλά με
εχοδ. χχ. 12   κατέσχεν ἡ τοῦ πατρός μου ἔνστασις, καὶ ἐντολὴ
ἡ τιμᾶν τοὺς γεννήτορας κελεύουσα. ὅθεν, Θεοῦ
Χάριτι καὶ συνεργείᾳ, οὐκ εἰς μάτην ἐκοπίασα,
οὐδ̓ εἰς κενὸν τὰς τοιαύτας ἀνηλωσά ἡμέρας:
ἀλλ̓ ἐκεῖνόν τε ᾠκείωσα Χριστῷ καὶ πάντας      