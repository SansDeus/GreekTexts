καὶ ἀγαθὰ τὰ κρείττονα καὶ λόγου καὶ
ἀκοῆς. αὐτὸς γάρ ἐστιν ὁ κραταιὸς καὶ μόνος
1 τιμ. ϝι. 15 ρεϝ. χιχ. 16   δυνάστης, ὁ Βασιλεὺς τῶν βασιλευόντων καὶ
Κύριος τῶν κυριευόντων, οὗ τὸ κράτος ἄμαχον
καὶ ἡ δυναστεία ἀνείκαστος, ὁ μόνος ἅγιος καὶ
ἐν ἁγίοις ἀναπαυόμενος, ὁ σὺν Πατρὶ καὶ Ἁγίῳ
Πνεύματι δοξαζόμενος, εἰς ἃ βεβάπτισμαι. καὶ
ὁμολογῶ, δοξάζω τε καὶ προσκυνῶ ἕνα Θεὸν
ἐν τρισὶν ὑποστάσεσιν ὁμοούσιόν τε καὶ ἀσύγχυτον,
ἄκτιστόν τε καὶ ἀθάνατον, αἰώνιον,
ἄπειρον, ἀπεριόριστον, ἀσώματον, ἀπαθῆ, ἄτρεπτον,
ἀναλλοίωτον, ἀόριστον, πηγὴν ἀγαθότητος
καὶ δικαιοσύνης καὶ φωτὸς ἀϊδίου, πάντων κτισμάτων
ὁρατῶν τε καὶ ἀοράτων ποιητήν, συνέχοντά
τε πάντα καὶ συντηροῦντα, πάντων προνοούμενον,
κρατοῦντά τε πάντων καὶ βασιλεύοντα.
Jοην ι. 3   οὔτε γὰρ ἐγένετό τι τῶν ὄντων χωρὶς
αὐτοῦ, οὔτε τῆς αὐτοῦ προνοίας ἄνευ συνίστασθαί
τι δύναται: αὐτὸς γάρ ἐστι πάντων ἡ ζωή,
πάντων ἡ σύστασις, πάντων ὁ φωτισμός, ὅλος
γλυκασμὸς καὶ ἐπιθυμία ἀκόρεστος, καὶ πάντων
τῶν ἐφετῶν τὸ ἀκρότατον. τὸ καταλιπεῖν οὖν
τὸν οὕτως ἀγαθόν, οὕτω σοφόν, οὕτω δυνατὸν
Θεόν, καὶ δαίμοσιν ἀκαθάρτοις, δημιουργοῖς πάντων
τῶν παθῶν, λατρεῦσαι, ξοάνοις τε κωφοῖς
καὶ ἀλάλοις σέβας ἀπονεῖμαι, τοῖς μήτε οὖσί
τι μήτε ἐσομένοις, πόσης οὐκ ἂν εἴη πέρα ἀνοίας
πς. ξχιϝ_ 5; ξχχχϝ. 16   καὶ παραφροσύνης; πότε γὰρ ἠκούσθη τις λαλιὰ     