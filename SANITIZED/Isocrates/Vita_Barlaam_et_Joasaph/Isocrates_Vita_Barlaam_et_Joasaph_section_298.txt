ἀγαλμάτων ἐξευρεῖν. τοὺς γὰρ ἐν τοῖς πάλαι
χρόνοις ἢ ἀνδρείας ἢ φιλίας, ἤ τινος ἑτέρας
ἀνδραγαθίας ἔργον μνήμης ἄξιον ἐπιδειξαμένους
ἀνδριάσι λέγεται καὶ στήλαις τιμῆσαι. οἱ δὲ
μετὰ ταῦτα τὴν τῶν προγόνων ἀγνοήσαντες
γνώμην, καὶ ὅτι, μνήμης ἕνεκα μόνον, τοῖς ἐπαινετόν
τι ποιήσασιν ἀνδριάντας καὶ στήλας ἀνέστησαν,
κατὰ μικρὸν πλανώμενοι τῇ τοῦ ἀρχεκάκου
δαίμονος ἐνεργείᾳ, ὡς ἀθανάτοις θεοῖς τοῖς
ὁμοιοπαθέσι καὶ φθαρτοῖς ἀνθρώποις προσετέθησαν,
καὶ θυσίας αὐτοῖς καὶ σπονδὰς ἐπενοήσαντο,
τῶν δαιμόνων δηλονότι τοῖς ξοάνοις ἐνοικησάντων,
καὶ πρὸς ἑαυτοὺς τὴν τιμὴν καὶ
τὰς θυσίας μεθελκυσάντων. ἐκεῖνοι τοίνυν τοὺς
μὴ δοκιμάζοντας τὸν Θεὸν ἔχειν ἐν ἐπιγνώσει
πείθουσι θεοὺς αὐτοὺς ἡγεῖσθαι, δυοῖν χάριν:
ἵν̓ αὐτοὶ μὲν τῇ προσηγορίᾳ δοξάζοιντο ταύτῃ
῾ἥδονται γάρ, ἅτε πλήρεις ἀλαζονείας ὄντες,
ὡς θεοὶ τιμᾶσθαἰ, αὐτοὺς δὲ οὓς ἠπατήκασιν
ματ, χχϝ. 41   εἰς τὸ ἡτοιμασμένον αὐτοῖς ἄσβεστον ἑλκύσωσι
πῦρ. ὅθεν πᾶσαν αὐτοὺς ἐδίδαξαν παρανομίαν
καὶ αἰσχρότητα, ὡς ἅπαξ ὑποταγέντας τῇ
ἐκείνων ἀπάτῃ. ἐπὶ τοῦτον οὖν τὸν κολοφῶνα
τῶν κακῶν ἐλθόντες οἱ ἄνθρωποι, ἐσκοτισμένοι
ὄντες, ἕκαστος τοῦ ἰδίου πάθους καὶ τῆς ἰδίας
ἐπιθυμίας ἔστησε στήλην, καὶ θεὸν ὠνόμασε,      