τοῦ σκότους, πρὶν ἢ τελείως αὐτὸ
τυπωθῆναι. ὅθεν καὶ τῷ νεανίσκῳ τούτῳ ἐπιπεσόντες
πρυδεντιυς, ξατηεμ. 134 φφ.   δεινῶς ἐταράξαμεν: ὁ δέ, τὸν Χριστὸν
ἐπικαλεσάμενος εἰς συμμαχίαν καὶ τῷ σημείῳ
τοῦ σταυροῦ καθοπλίσας ἑαυτόν, ἡμᾶς τε διώσατο
μετ̓ ὀργῆς καὶ ἀσφάλειαν ἑαυτῷ ἔθετο.
μὴ μελλήσαντες οὖν εὕρομεν ὄργανον, δἰ οὗ καὶ
τῷ πρωτοπλάστῳ ὁμιλήσας ποτὲ ὁ ἄρχων ἡμῶν
τοῦτον ἐχειρώσατο. καὶ δὴ παῤ οὐδὲν ἐθέμεθα
ἂν καὶ ἡμεῖς κενὴν τὴν ἐλπίδα τοῦ νέου, ἀλλ̓
ἐπικληθεὶς αὖθις ὁ Χριστὸς εἰς συμμαχίαν, πυρὶ
τῆς ἄνωθεν ὀργῆς ἡμᾶς καταφλέξας, φυγάδας
εἰργάσατο. καὶ ἔγνωμεν μηκέτι πλησιάσαι αὐτῷ.
οὕτω μὲν οὖν τὰ πονηρὰ πνεύματα σαφῶς ἐγνώρισε
τῷ Θευδᾷ τὰ γεγενημένα.
Ὁ δὲ βασιλεύς, πάντοθεν ἀπορούμενος, τὸν
Θευδᾶν αὖθις προσκαλεῖται, καί φησι: Τὰ μὲν
δεδογμένα σοι, σοφώτατε, πάντα πληρώσαντες,
οὐδεμίαν τὴν ὠφέλειαν εὕρομεν: νυνὶ δέ, εἴ τίς
σοι ἑτέρα ὑπολέλειπται ἐπίνοια, κἀκείνης πεῖραν      