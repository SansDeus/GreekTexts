ἀποβήσεσθαί σε καὶ παμπόνηρον ἄνδρα, ἀλαζόνα
τε καὶ γονεῦσιν ἀπειθῆ. ἀλλὰ νῦν, εἰ τὴν ἐμὴν
ἀκυρώσεις βουλὴν καὶ τῆς ἐμῆς ἀποστήσῃ υἱότητος,
ὡς ἐχθρός σοι διατεθείς, ἐκεῖνα ποιήσω σοι,
ἅπερ οὐδὲ πολεμίοις τις ἐνεδείξατο.
Αὖθις δὲ ἐκεῖνος, Τί, φησίν, ὦ βασιλεῦ, εἰς
ὀργὴν ἀνήφθης; ὅτι τοιούτων ἐγὼ ἠξίωμαι ἀγαθῶν,
λελύπησαι; καὶ τίς ποτε πατὴρ ἐπὶ τῇ τοῦ
υἱοῦ εὐτυχίᾳ ἀχθόμενος ὡράθη; ἢ πῶς πατὴρ ὁ
τοιοῦτος, καὶ οὐκ ἐχθρός, λογισθείη; οὐκοῦν οὐδὲ
ἐγὼ τοῦ λοιποῦ πατέρα μού σε καλέσω: ἀλλ̓
ἀποστήσομαί σου, ὥσπερ τις φεύγει ἀπὸ ὄφεως,
εἰ γνώσομαι φθονεῖν σε τὴν ἐμὴν σωτηρίαν, εἰς
ἀπώλειαν δὲ βιαίᾳ συνωθεῖν με χειρί. εἰ γὰρ
βιάζειν με καὶ τυραννεῖν θελήσειας, καθὰ δὴ καὶ
εἶπας, οὐδὲν ἄλλο κερδανεῖς, εὖ ἴσθι, ἢ τὸ ἀντὶ
πατρὸς τύραννος καὶ φονεὺς κληθῆναι μόνον: ἐπεὶ
ῥᾷόν σοι ἀετοῦ ἴχνεσιν ἐφικέσθαι καὶ κατ̓ αὐτὸν
ξπ. προϝ. ξχχ. 19   τὸν ἀέρα διίπτασθαι, ἢ τὴν ἐμὴν μεταπείσειν εἰς
Χριστὸν πίστιν, καὶ ἣν αὐτῷ ὡμολόγησα καλὴν
ὁμολογίαν. ἀλλὰ σύνες, ὦ πάτερ, καί, τὴν λήμην
καὶ ἀχλὺν ἀποτινάξας τῶν τοῦ νοὸς ὀμμάτων, ἀνάβλεψον      