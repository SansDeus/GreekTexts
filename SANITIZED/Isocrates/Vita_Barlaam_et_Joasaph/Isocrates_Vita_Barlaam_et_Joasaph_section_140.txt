καὶ παρθένος, καθεζομένη πρὸ τῶν θυρῶν, εἰργάζετο
μὲν ταῖς χερσί, τῷ δὲ στόματι ἀσιγήτως
τὸν Θεὸν εὐλόγει εὐχαριστοῦσα αὐτῷ ἐκ βαθέων
ψυχῆς: τῶν ταύτης δὲ ὕμνων ἀκούσας ὁ νέος
ἔφη: Τί σου, γύναι, τὸ ἐπιτήδευμα; χάριν δὲ
τίνος, οὕτω περ οὖσα εὐτελὴς καὶ πτωχή, ὡς ἐπί
τισι μεγάλοις δωρήμασιν εὐχαριστεῖς, τὸν δοτῆρα
ὑμνοῦσα; Ἡ δὲ πρὸς αὐτὸν ἀπεκρίνατο: Οὐκ
οἶσθα ὅτι, καθάπερ φάρμακον μικρὸν ἐκ μεγάλων
νοσημάτων πολλάκις ῥύεται τὸν ἄνθρωπον, οὕτω
δὴ καὶ τὸ ἐπὶ τοῖς μικροῖς εὐχαριστεῖν τῷ Θεῷ
μεγάλων πρόξενον γίνεται; ἐγὼ τοίνυν, θυγάτηρ
οὖσα γέροντος πτωχοῦ, εὐχαριστῶ ἐπὶ τοῖς
μικροῖς τούτοις καὶ εὐλογῶ τὸν Θεόν, εἰδυῖα ὡς
ὁ ταῦτα δοὺς καὶ μείζονα δύναται δοῦναι. καὶ
ταῦτα μὲν περὶ τῶν ἔξωθεν καὶ οὐχ ἡμετέρων,
ἐξ ὧν οὔτε τοῖς πολλὰ κεκτημένοις τι προσγίνεται      