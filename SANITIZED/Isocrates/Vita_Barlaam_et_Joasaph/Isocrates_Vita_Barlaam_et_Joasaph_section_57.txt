γάρ, ὡς ταῦτα τὰ ῥήματα ἐδεξάμην ταῖς ἀκοαῖς,
φῶς γλυκύτατον εἰσέδυ μου τῇ καρδίᾳ, καὶ τὸ
βαρὺ ἐκεῖνο τῆς λύπης κάλυμμα, τὸ πολὺν ἤδη
χρόνον περικείμενον τῇ καρδίᾳ μου, θᾶττον περιῃρέθη.
εἰ οὖν καλῶς εἰκάζω, ἀνάγγειλόν μοι: εἰ
δὲ καὶ κρεῖττόν τι τῶν εἰρημένων γινώσκεις, μὴ
ἀναβάλλου ἐξ αὐτῆς φανερῶσαί μοι.
Αὖθις οὖν ὁ Βαρλαὰμ ἀπεκρίνατο: Ναὶ μήν,
κύριέ μου καὶ βασιλεῦ, τοῦτό ἐστι τὸ μέγα μυστήριον
ξολ. ι. 26   τὸ ἀποκεκρυμμένον ἀπὸ τῶν αἰώνων καὶ
ἀπὸ τῶν γενεῶν, ἐπ̓ ἐσχάτων δὲ τῶν χρόνων
φανερωθὲν τῷ γένει τῶν ἀνθρώπων, οὗ τὴν
φανέρωσιν πάλαι τῇ τοῦ θείου Πνεύματος χάριτι
ηεβ. ι. 1   προήγγειλαν πολλοὶ προφῆται καὶ δίκαιοι, πολυμερῶς
καὶ πολυτρόπως μυηθέντες: καὶ μεγαλοφώνως
καταγγείλαντες, καὶ πάντες τὴν ἐσομένην
λυκε χ. 24   σωτηρίαν προορῶντες, ἐπόθουν θεάσασθαι ταύτην,
ματ. χιιι. 17   καὶ οὐκ ἐθεάσαντο: ἀλλ̓ ἐσχάτη γενεὰ αὕτη
μκ. χϝι. 16   ἠξιώθη τὸ σωτήριον δέξασθαι. ὁ πιστεύσας
οὖν καὶ βαπτισθεὶς σωθήσεται, ὁ δὲ ἀπιστήσας κατακριθήσεται.
Ὁ δὲ Ἰωάσαφ ἔφη: Πάντα τὰ εἰρημένα σοι
ἀνενδοιάστως πιστεύω, καὶ ὃν καταγγέλλεις
δοξάζω Θεόν. μόνον ἀπλανῶς μοι ταῦτα σαφήνισον,      