καθ̓ ὅσον βούλεται, ὥσπερ τοῖς προφήταις
αὐτοῦ καὶ ἀποστόλοις ἀπεκάλυψεν;
ἡμεῖς δὲ ἐκ τοῦ κηρύγματος αὐτῶν καὶ ἐξ αὐτῆς
τῆς τῶν πραγμάτων φύσεως, κατὰ τὸ ἐγχωροῦν
πς. χιχ. 1   ἡμῖν μανθάνομεν. λέγει γὰρ ἡ Γραφή: Οἱ οὐρανοὶ
διηγοῦνται δόξαν Θεοῦ, ποίησιν δὲ χειρῶν
ρομ. ι. 20   αὐτοῦ ἀναγγέλλει τὸ στερέωμα: καί, Τὰ ἀόρατα
αὐτοῦ ἀπὸ κτίσεως κόσμου τοῖς ποιήμασι νοούμενα
καθορᾶται, ἥ τε ἀΐδιος αὐτοῦ δύναμις καὶ θεότης.
Καθάπερ γάρ τις, οἰκίαν ἰδὼν λαμπρῶς καὶ
ἐντέχνως κατεσκευασμένην ἢ σκεῦος εὐφυῶς
συνηρμοσμένον, τὸν οἰκοδόμον ἢ τέκτονα εὐθὺς
ἂν ἐννοήσας θαυμάσειεν, οὕτω κἀγώ, ἐκ μὴ ὄντων
διαπλασθεὶς καὶ εἰς τὸ ὂν παραχθείς, εἰ καὶ τὸν
πλάστην καὶ παροχέα θεάσασθαι οὐ δεδύνημαι,
ἀλλ̓ ἐκ τῆς εὐαρμόστου καὶ θαυμασιωτάτης μου
κατασκευῆς εἰς γνῶσιν ἦλθον τῆς αὐτοῦ σοφίας,
οὐ καθ̓ ὅ τί ἐστιν, ἀλλὰ καθὰ δεδύνημαι νοεῖν,
ὅτι οὐκ αὐτομάτως παρήχθην, οὐδὲ ἀφ̓ ἑαυτοῦ
γεγένημαι, ἀλλ̓ αὐτὸς ἔπλασέ με καθὼς ἠβουλήθη,
πάντων μὲν προκατάρχειν τάξας τῶν
κτισμάτων, τινῶν δὲ καὶ ἐλαττώσας, καὶ συντριβέντα
πάλιν κρείττονι ἀνακαινίσει ἀναπλάσας,
εἶτα καὶ ὑπεξάγων τῶν ἐντεῦθεν τῷ θείῳ αὐτοῦ
προστάγματι καὶ πρὸς ἑτέραν μετατιθεὶς βιοτὴν
ἀτελεύτητον καὶ αἰώνιον, ἐν οὐδενὶ τούτων δυναμένου
μου ἀνθίστασθαι τῇ ἰσχύϊ τῆς αὐτοῦ προνοίας,
ματ. ϝι. 27   μήτε τι προστιθέναι ἐμαυτῷ μήτε ὑφαιρεῖν,      