καὶ εἰς ἄκρον πᾶσαν μοναχικὴν μετελθὼν πολιτείαν:
ὅθεν μὲν ὁρμώμενος καὶ ἐκ ποίου γένους οὐκ
γεν. χ. 10; χι. 2; χιϝ. 1; ις. χι. 11; δαν. ι. 2   ἔχω λέγειν, ἐν πανερήμῳ δέ τινι τῆς Σενααρίτιδος
γῆς τὰς οἰκήσεις ποιούμενος, καὶ τῆς ἱερωσύνης
τετελειωμένος τῇ χάριτι. Βαρλαὰμ ἦν ὄνομα
τούτῳ τῷ γέροντι. οὗτος οὖν ἀποκαλύψει τινὶ
θεόθεν αὐτῷ γενομένῃ γνοὺς τὰ κατὰ τὸν υἱὸν τοῦ
βασιλέως, ἐξελθὼν τῆς ἐρήμου, πρὸς τὴν οἰκουμένην
κατῆλθε. καί, ἀμείψας τὸ ἑαυτοῦ σχῆμα,
ἱμάτιά τε κοσμικὰ ἀμφιασάμενος, καὶ νηὸς ἐπιβάς,
ἀφίκετο εἰς τὰ τῶν Ἰνδῶν βασίλεια, καὶ ἐμπόρου
ὑποδὺς προσωπεῖον, τὴν πόλιν καταλαμβάνει,
ἔνθα δὴ ὁ τοῦ βασιλέως υἱὸς τὸ παλάτιον εἶχε.
καί, ἡμέρας διατρίψας ἐκεῖσε πολλάς, ἠκριβολογήσατο
τὰ κατ̓ αὐτὸν καὶ τίνες οἱ τούτῳ
πλησιάζοντες. μαθὼν οὖν τὸν ἀνωτέρω ῥηθέντα
παιδαγωγὸν πάντων αὐτῷ μᾶλλον οἰκειότατον
εἶναι, προσελθὼν αὐτῷ κατ̓ ἰδίαν, ἔφη:
ξπ. ματ. χιιι. 45   Γινώσκειν σε βούλομαι, κύριέ μου, ὅτι ἔμπορος
ἐγὼ ἐκ μακρᾶς ἐλήλυθα χώρας, καὶ ὑπάρχει μοι
λίθος τίμιος, ᾧ παρόμοιος πώποτε οὐχ εὑρέθη.
καὶ οὐδενὶ μέχρι τοῦ νῦν τοῦτον ἐφανέρωσα: σοὶ
δὲ κατάδηλον ἤδη ποιῶ, συνετόν τε καὶ νουνεχῆ
βλέπων σε ἄνδρα, ὡς ἂν εἰσαγάγῃς με πρὸς τὸν      