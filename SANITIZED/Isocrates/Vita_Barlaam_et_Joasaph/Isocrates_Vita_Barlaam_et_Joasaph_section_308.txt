κολυμβήθρας, θεραπείαν τρυγήσαντες ψυχῶν τε
ὁμοῦ καὶ σωμάτων.
Ἔνθεν τοι καὶ συνέρρει πρὸς τὸν βασιλέα
Ἰωάσαφ πανταχόθεν τὰ πλήθη, μυηθῆναι τὴν
εὐσέβειαν ὑπ̓ αὐτοῦ ζητοῦντες. καὶ πάντα μὲν
κατεσκάπτετο εἰδωλικὰ σεβάσματα, ἀφῄρητο
δὲ πᾶς ὁ πλοῦτος καὶ τὰ ἀποκείμενα τοῖς
εἰδωλείοις χρήματα: καὶ ἱερὰ τεμένη τῷ Θεῷ
ἀντῳκοδομεῖτο. καὶ τὸν ἐκεῖνον πλοῦτον αὐτοῖς
καὶ τὰς πολυτελεῖς ἐσθῆτας ὁ βασιλεὺς Ἰωάσαφ
καὶ τοὺς θησαυροὺς ἀνετίθει, τὴν ἄτιμον ἐκείνην
καὶ περιττὴν ὕλην ἐνεργὸν ἐντεῦθεν ποιῶν καὶ
μινυξιυς, φελιχ, ξη. 27   ὠφέλιμον. οἱ δὲ τοῖς βωμοῖς ἐκείνοις καὶ ναοῖς
διατρίβοντες μιαροὶ δαίμονες διωγμῷ χαλεπωτάτῳ
ἠλαύνοντο, καὶ τὴν ἐπελθοῦσαν αὐτοῖς
συμφορὰν εἰς πολλῶν ἐπήκοον ἀνεβόων. καὶ
ἠλευθεροῦτο ἡ περίχωρος πᾶσα ἐκείνη τῆς ζοφερᾶς
αὐτῶν ἀπάτης, τῷ φωτί τε περιελάμπετο
τῆς ἀμωμήτου τῶν Χριστιανῶν πίστεως.
Ἀμέλει καὶ βασιλεὺς ἀγαθὸν πᾶσιν ὑπόδειγμα
ἦν, καὶ πολλοὺς ἐπὶ τὴν ὁμοίαν γνώμην ἀνέφλεγε
καὶ ἐξῆπτε. τοιοῦτον γὰρ ἡ ἐξουσία: συμμορφοῦται
ταύτῃ ἀεὶ τὸ ὑποχείριον, τῶν αὐτῶν τε φιλεῖ
ἐρᾶν, κἀκεῖνα ἐπιτηδεύειν οἷσπερ ἂν τὸν ἄρχοντα
αἴσθηται χαίροντα. ἐντεῦθεν, τοῦ Θεοῦ συνεργοῦντος,      