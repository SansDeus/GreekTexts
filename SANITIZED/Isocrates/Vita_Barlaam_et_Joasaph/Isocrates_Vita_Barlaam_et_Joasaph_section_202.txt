ἐξασκεῖν, ὥστε πάντα πόνον καὶ πᾶσαν κάκωσιν
ὑπὲρ τῆς δικαιοσύνης ὑπομένειν. ὅσα γοῦν
ἐπάξεις ἡμῖν ὑπὲρ τῆς εὐσεβείας δεινὰ μᾶλλον
εὐεργετήσεις. ποίει οὖν ὃ βούλει: ἡμεῖς γὰρ
ἔξω τοῦ καθήκοντος πρᾶξαί τι οὐκ ἀνεξόμεθα,
οὐδὲ ἁμαρτίᾳ ἑαυτοὺς ἐκδώσομεν. μὴ μικρὰν γὰρ
ταύτην νομίσῃς ἁμαρτίαν, εἰ τὸν συναγωνιστὴν
ἡμῶν καὶ συστρατιώτην εἰς τὰς σὰς προδώσομεν
χεῖρας. ἀλλ̓ οὐ γὰρ γελάσεις καθ̓ ἡμῶν τὸν
γέλωτα τοῦτον, κἂν μυρίοις ἡμᾶς περιβάλῃς
θανάτοις: οὐχ οὕτως γὰρ ἡμεῖς ἄνανδροι, ὡς φόβῳ
τῶν σῶν βασάνων τὴν ἡμετέραν προδοῦναι φιλοσοφίαν,
καὶ ἀνάξιόν τι δρᾶσαι τῆς θείας νομοθεσίας.
πρὸς ταῦτα πᾶν, εἴ τι γινώσκεις, ἀμυντήριον
πηιλ. ι. 21   εὐτρέπιζε ὄργανον: ἡμῖν γὰρ τὸ ζῆν
Χριστός ἐστι, καὶ τὸ θανεῖν ὑπὲρ αὐτοῦ κέρδος ἄριστον.
Ἐπὶ τούτοις θυμῷ ἐξαφθείς, ὁ κρατῶν ἐκέλευσε
τὰς μὲν θεολόγους αὐτῶν ἐκκοπῆναι γλώσσας
ἐξορυχθῆναι δὲ τοὺς ὀφθαλμούς, χεῖράς τε ὁμοῦ
ἀποτμηθῆναι καὶ πόδας. τῆς δ̓ ἀποφάσεως
δοθείσης, οἱ μὲν ὑπασπισταὶ περιστάντες αὐτοῖς
καὶ δορυφόροι μισανθρώπως καὶ ἀνηλεῶς ἠκρωτηρίαζον:
καὶ τὰς μὲν γλώσσας ὀγκινίσκοις τῶν      