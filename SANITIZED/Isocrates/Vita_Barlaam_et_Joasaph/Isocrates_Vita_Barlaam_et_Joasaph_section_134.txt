δυστυχεστάτῃ χώρᾳ ταύτῃ οὐδένα γινώσκω. ἡ
γὰρ τοῦ σοῦ πατρὸς τυραννὶς μυρίοις τούτους
θανάτοις περιέβαλε, καὶ ἔργον ἔθετο μὴ τὸ
σύνολον ἀκούεσθαι ἐν ὑμῖν τὸ τῆς θεογνωσίας
κήρυγμα. ἐν πάσαις δὲ ταῖς λοιπαῖς γλώσσαις
ᾄδεται ταῦτα καὶ δοξάζεται, οἷς μὲν ὀρθοτάτῳ
λόγῳ, ἄλλοις δὲ διεστραμμένως, τοῦ πολεμίου
τῶν ἡμετέρων ψυχῶν ἐκκλίνειν αὐτοὺς τῆς εὐθείας
ποιησαμένου καὶ ἀλλοτρίαις καταμερισαμένου
ξπ. 2 πετ. ιιι. 16   δόξαις, καὶ ῥήσεις τινὰς τῶν Γραφῶν ἄλλως καὶ
οὐ κατὰ τὸν ἐγκείμενον νοῦν μεθερμηνεύειν διδάξαντος.
μία δέ ἐστιν ἡ ἀλήθεια, ἡ κηρυχθεῖσα
διὰ τῶν ἐνδόξων ἀποστόλων καὶ τῶν θεοφόρων
πατέρων, καὶ ἐν τῇ καθολικῇ Ἐκκλησίᾳ τῇ ἀπὸ
περάτων ἕως περάτων τῆς οἰκουμένης ἡλίου φαιδρότερον
διαλάμπουσα, ἧσπερ ἐγὼ κήρυξ καὶ
διδάσκαλος ἀπεστάλην σοι.
Εἶπε δὲ ὁ Ἰωάσαφ πρὸς αὐτόν: Οὐδὲν οὖν
τούτων ὁ ἐμὸς μεμάθηκε πατήρ;
Καί φησιν ὁ γέρων: Τρανῶς μὲν καὶ προσηκόντως
οὐδὲν μεμάθηκε: βύων γὰρ τὰς αἰσθήσεις,
τὸ ἀγαθὸν ἑκὼν οὐ προσδέχεται, πρὸς τὸ κακὸν
αὐτοπροαιρέτως τὴν ῥοπὴν κεκτημένος.
Ἀλλ̓ ἤθελον, φησὶν ὁ Ιωάσαφ, κἀκεῖνον ταῦτα
ματ. χιχ. 26   μυηθῆναι. Ὁ δὲ γέρων: Τὰ παρὰ ἀνθρώποις,
μκ. χ. 27   εἶπεν, ἀδύνατα, παρὰ τῷ Θεῷ πάντα δυνατά ἐστι.
ξπ. 1 ξορ. ϝιι. 16   τί γὰρ οἶδας εἰ σὺ σώσεις τὸν πατέρα σου, καὶ
τρόπῳ θαυμασίῳ γεννήτωρ τοῦ σοῦ χρηματίσεις
γεννήτορος; Ἀκήκοα γὰρ βασιλέα τινὰ γεγονέναι      