τῆς ἐμῆς σφαγῆς; οὐ δυνήσῃ γὰρ δἰ ἐμοῦ τὴν
σὴν ἐμπλῆσαι γαστέρα. ἀλλ̓ εἴ με τῶν δεσμῶν
ἐλευθερώσεις, δώσω σοι ἐντολὰς τρεῖς, ἃς φυλάττων
μεγάλα παῤ ὅλην σου τὴν ζωὴν ὠφεληθήσῃ.
ὁ δέ, θαμβηθεὶς τῇ ταύτης λαλιᾷ, ἐπηγγείλατο, εἰ
καινόν τι παῤ αὐτῆς ἀκούσειε, θᾶττον ἐλευθερῶσαι
τῆς κατοχῆς. ἐπιστραφεῖσα δὲ ἡ ἀηδὼν
λέγει τῷ ἀνθρώπῳ: Μηδέποτέ τινος τῶν ἀνεφίκτων
ἐπιχειρήσῃς ἐφικέσθαι, καὶ μὴ μεταμελοῦ
ἐπὶ πράγματι παρελθόντι, καὶ ἄπιστον ῥῆμα
πώποτε μὴ πιστεύσῃς. ταύτας δὴ τὰς τρεῖς
ἐντολὰς φύλαττε, καὶ εὖ σοι γένηται. ἀγάμενος
δὲ ὁ ἀνὴρ τὸ εὐσύνοπτον καὶ συνετὸν τῶν ῥημάτων,
λύσας αὐτὴν τῶν δεσμῶν κατὰ τοῦ ἀέρος
ἐξαπέστειλεν. ἡ οὖν ἀηδὼν θέλουσα μαθεῖν εἰ
ἐπέγνω ὁ ἀνὴρ τῶν λεχθέντων αὐτῷ ῥημάτων
τὴν δύναμιν καὶ εἰ ἐκαρπώσατό τινα ὠφέλειαν,
λέγει πρὸς αὐτὸν ἱπταμένη ἐν τῷ ἀέρι: Φεῦ
σου τῆς ἀβουλίας, ἄνθρωπε, ὁποῖον θησαυρὸν
σήμερον ἀπώλεσας: ὑπάρχει γὰρ ἐν τοῖς
ἐγκάτοις μου μαργαρίτης, ὑπερέχων τῷ μεγέθει
στρουθοκαμήλου ὠόν. ὡς οὖν ἤκουσε ταῦτα
ὁ ἰξευτής, συνεχύθη τῇ λύπῃ μεταμελόμενος ὅτι
ἐξέφυγεν ἡ ἀηδὼν ἐκείνη τὰς χεῖρας αὐτοῦ: καί,
πειρώμενος αὖθις κατασχεῖν αὐτήν, εἶπε: Δεῦρο
ἐν τῷ οἴκῳ μου, καί, φιλοφρονησάμενός σε καλῶς,
ἐντίμως ἐξαποστελῶ. ἡ δὲ ἀηδὼν ἔφη αὐτῷ:      