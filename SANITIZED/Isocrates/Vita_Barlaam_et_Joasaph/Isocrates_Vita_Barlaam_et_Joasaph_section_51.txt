χρόνοις τεσσαράκοντα διαγαγὼν τὸν λαὸν ἐν τῇ
εχ. χϝι. 4-35   ἐρήμῳ καὶ ἄρτῳ οὐρανίῳ διατρέφων, νόμον δέδωκε
εχοδ. χχ.; δευτ. ϝ.   πλαξὶ λιθίναις θεόθεν γεγραμμένον, ὅνπερ ἐνεχείρισε
τῷ Μωσεῖ ἐπὶ τοῦ ὄρους, τύπον ὄντα καὶ
ηεβ. χ. 1   σκιαγραφίαν τῶν μελλόντων, τῶν μὲν εἰδώλων
καὶ πάντων τῶν πονηρῶν ἀπάγοντα πράξεων,
μόνον δὲ διδάσκοντα τὸν ὄντως ὄντα Θεὸν σέβεσθαι,
καὶ τῶν ἀγαθῶν ἔργων ἀντέχεσθαι:
τοιαύταις οὖν τερατουργίαις εἰσήγαγεν αὐτοὺς
εἰς ἀγαθήν τινα γῆν, ἥνπερ πάλαι τῷ πατριάρχῃ
ἐκείνῳ Ἀβραὰμ ἐπηγγείλατο δώσειν αὐτοῦ τῷ
σπέρματι. καὶ μακρὸν ἂν εἴη διηγήσασθαι ὅσα
εἰς αὐτοὺς ἐνεδείξατο μεγάλα καὶ θαυμαστά,
ἔνδοξά τε καὶ ἐξαίσια, ὧν οὐκ ἔστιν ἀριθμός, δἰ
ὧν πάντων τοῦτο ἦν τὸ σπουδαζόμενον πάσης
ἀθέσμου λατρείας καὶ πράξεως τὸ τῶν ἀνθρώπων
ἀποσπάσαι γένος, καὶ εἰς τὴν ἀρχαίαν ἐπαναγαγεῖν
κατάστασιν. ἀλλὰ καὶ ἔτι τῇ αὐτονομίᾳ
τῆς πλάνης ἐδουλοῦτο ἡ φύσις ἡμῶν, καὶ ἐβασίλευε
ρομ. ϝ. 14, 17   τῶν ἀνθρώπων ὁ θάνατος, τῇ τυραννίδι τοῦ
διαβόλου, καὶ τῇ καταδίκῃ τοῦ ᾄδου πάντας παραπέμπων.
Εἰς τοιαύτην οὖν συμφορὰν καὶ ταλαιπωρίαν
ἐλθόντας ἡμᾶς οὐ παρεῖδεν ὁ πλάσας καὶ ἐκ τοῦ
μὴ ὄντος εἰς τὸ εἶναι παραγαγών, οὐδὲ ἀφῆκεν εἰς
τέλος ἀπολέσθαι τὸ τῶν χειρῶν αὐτοῦ ἔργον,
ἀλλ̓ εὐδοκίᾳ τοῦ Θεοῦ καὶ Πατρὸς καὶ συνεργίᾳ      