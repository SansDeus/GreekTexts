ἀλλὰ τῷ πόθῳ τοῦ Δεσπότου φλεγομένη
ἡ ἀδαμαντίνη ψυχὴ ἐκείνη καὶ ἀήττητος
ῥᾷον ἤνεγκε τὰ λυπηρὰ ταῦτα ἢ τὰς ἡδονὰς
ἕτεροι. διὸ τῆς ἄνωθεν οὐ διήμαρτε συμμαχίας,
ἀλλά, κατὰ τὸ πλῆθος τῶν ὀδυνῶν αὐτοῦ καὶ
πόνων, αἱ παρὰ τοῦ ποθουμένου Χριστοῦ ἐγγινόμεναι
παρακλήσεις καθ̓ ὕπνους τε καὶ καθ̓ ὕπαρ
πς. χξιϝ. 19   εὔφραναν τὴν ψυχὴν αὐτοῦ. συμπληρουμένης δὲ
τῆς διετίας, Ἰωάσαφ μὲν ἀπαύστως περιῄει ζητῶν
τὸν ποθούμενον, καὶ ἐποτνιᾶτο πρὸς τὸν Θεὸν
δάκρυα ποταμηδὸν τῶν ὀφθαλμῶν προχεόμενος,
καί, Δεῖξόν μοι, Δέσποτα, βοῶν, δεῖξόν μοι τὸν
αἴτιόν μοι τῆς σῆς ἐπιγνώσεως καὶ τῶν τοσούτων
ἀγαθῶν γενόμενόν μοι πρόξενον: καὶ μή, διὰ τὸ
πλῆθος τῶν ἀνομιῶν μου, καλοῦ με τοσούτου
στερήσῃς. ἀλλ̓ ἀξίωσόν με ἰδεῖν τε αὐτὸν καὶ
ἴσον αὐτῷ τὸν ἀγῶνα τῆς ἀσκήσεως θέσθαι.
Εὑρίσκει δὲ Θεοῦ χάριτι σπήλαιον, ἰχνηλατήσας
τῶν ἐκεῖσε πορευομένων τὴν τρίβον. καὶ
μοναχῷ τινι ἐντυγχάνει τὸν ἐρημικὸν μετιόντι      