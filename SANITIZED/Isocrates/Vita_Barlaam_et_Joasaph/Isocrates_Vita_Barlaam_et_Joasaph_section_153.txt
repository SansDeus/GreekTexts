στενάζομεν βαρούμενοι, ἐφ̓ ᾧ οὐ θέλομεν ἐκδύσασθαι,
ἀλλ̓ ἐπενδύσασθαι, ἵνα καταποθῇ τὸ
ρομ. ϝιι. 24   θνητὸν ὑπὸ τῆς ζωῆς. καὶ πάλιν: Ταλαίπωρος
ἐγὼ ἄνθρωπος, τίς με ῥύσεται ἐκ τοῦ σώματος
πηιλ. ι. 23 ι᾽ς. χλιι. 2   τοῦ θανάτου τούτου; καὶ αὖθις: Ἐπιθυμῶ ἀναλῦσαι
καὶ σὺν Χριστῷ εἶναι. ὁ δὲ Προφήτης,
Πότε ἥξω, φησί, καὶ ὀφθήσομαι τῷ προσώπῳ
τοῦ Θεοῦ; ὅτι δὲ καὶ ἐμοὶ τῷ πάντων ἐλαχιστοτέρῳ
οὐδόλως τὸν αἰσθητὸν θάνατον δεδοικέναι
δοκεῖ, ἔξεστί σοι γνῶναι τῷ παῤ οὐδὲν θέμενόν
με τὴν τοῦ σοῦ πατρὸς ἀπειλὴν ἀδεῶς παραγενέσθαι
πρὸς σὲ καὶ τὸν σωτήριόν σοι καταγγεῖλαι
λόγον, ἀκριβῶς περ εἰδότα ὡς, εἰ ἔλθοι
αὐτῷ εἰς γνῶσιν ταῦτα, μυρίοις με, εἰ δυνατόν,
καθυποβαλεῖ θανάτοις. ἀλλ̓ ἔγωγε, τὸν τοῦ
Θεοῦ λόγον πάντων προκρίνων καὶ αὐτοῦ ποθῶν
ἐπιτυχεῖν, οὔτε πτοοῦμαι τὸν πρόσκαιρον θάνατον,
οὔτε τῆς τοιαύτης αὐτὸν προσηγορίας ἄξιον
ὅλως ἀποκαλῶ, τῇ Δεσποτικῇ πειθόμενος ἐντολῇ,
ματ. χ. 26   τῇ λεγούσῃ: Μὴ φοβεῖσθε ἀπὸ τῶν ἀποκτεινόντων
τὸ σῶμα, τὴν δὲ ψυχὴν μὴ δυναμένων ἀποκτεῖναι:
φοβήθητε δὲ μᾶλλον τὸν δυνάμενον καὶ
ψυχὴν καὶ σῶμα ἀπολέσαι ἐν γεέννῃ.
Ταῦτα μὲν οὖν, φησὶν ὁ Ἰωάσαφ, τῆς ἀληθινῆς
ὑμῶν φιλοσοφίας τὰ κατορθώματα, ὑπεραναβεβηκότα
λίαν τὴν τῶν γηΐνων φύσιν τῶν δυσαποσπάστως
τῆς παρούσης ἐχόντων ζωῆς: καὶ
μακάριοι ὑμεῖς τοιαύτης ἐχόμενοι ἀνδρειοτάτης      