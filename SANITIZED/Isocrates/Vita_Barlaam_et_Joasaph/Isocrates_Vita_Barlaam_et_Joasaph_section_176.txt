μνησικακίας καὶ μήνιδος σεαυτὸν μακρύνας, ἥτις
πλέον πάντων τὰς ἡμετέρας εὐχὰς πρὸς Θεὸν
ἀνάγεσθαι κωλύει, πᾶσί τε τοῖς ἡμαρτηκόσι σοι
ἀπὸ καρδίας ἀφεὶς τὰ πλημμελήματα, καὶ ἐν
σξηολ. ον σξαλα βψ Jοην ξλιμ. π. 443   ἐλεημοσύναις καὶ οἰκτιρμοῖς πενήτων τὴν εὐχὴν
πτερώσας, προσάγαγε τῷ Θεῷ μετὰ θερμῶν
δακρύων. οὕτως εὐχόμενος δυνήσῃ εἰπεῖν ὡς ὁ
μακάριος Δαυΐδ: οὗτος γὰρ βασιλεὺς ὢν καὶ
μυρίαις ἑλκόμενος φροντίσι, πάντων δὲ τῶν
παθῶν τὴν ψυχὴν αὐτοῦ καθαρίσας, ἔλεγε πρὸς
πς. ξχιχ. 163   τὸν Θεόν: Ἀδικίαν ἐμίσησα καὶ ἐβδελυξάμην,
τὸν δὲ νόμον σου ἠγάπησα: ἑπτάκις τῆς ἡμέρας
ᾔνεσά σε ἐπὶ τὰ κρίματα τῆς δικαιοσύνης: ἐφύλαξεν
ἡ ψυχή μου τὰ μαρτύριά σου καὶ ἠγάπησεν
αὐτὰ σφόδρα: ἐγγισάτω ἡ δέησίς μου
ἐνώπιόν σου, Κύριε: κατὰ τὸ λόγιόν σου συνέτισόν με.
ις. λϝλιλ. 8, 9   Οὕτως βοῶντός σου ὁ Θεὸς ἐπακούσεται: ἔτι
λαλοῦντός σου, ἐρεῖ: Ἰδοὺ πάρειμι. εἰ τοιαύτην
οὖν κτήσῃ εὐχήν, μακάριος ἔσῃ: ἀμήχανον γὰρ
ἄνθρωπον, μετὰ τοιαύτης προθυμίας εὐχόμενον      