βίου θαυμαζόμενος, Βαραχίας τοὔνομα ῾ὅνπερ
π. 388   καὶ ἀνωτέρω ἐδήλωσεν ὁ λόγος, ἡνίκα Ναχὼρ
τὸν Βαρλαὰμ ὑποκρινόμενος φιλοσόφοις διελέγετο,
καὶ μόνος ὁ Βαραχίας ἡτοιμάσθη συμπαραστῆναι
αὐτῷ καὶ συναγωνίσασθαι, ζήλῳ θείῳ ἐκκαυθεὶς
τὴν καρδίαν, τοῦτον καταμόνας λαβὼν ὁ βασιλεύς,
προσηνῶς διελέγετο, καὶ θερμότατα ἐδεῖτο
παραλαβεῖν τὴν βασιλείαν, καὶ ἐν φόβῳ Θεοῦ
τὸν λαὸν αὐτοῦ ποιμᾶναι, ὡς ἂν αὐτὸς τὴν ποθουμένην
αὐτῷ πορεύσηται ὁδόν.
Ὡς δὲ αὐτὸν ἀπαναινόμενον εἶδε καὶ πάντη
ἀπαγορεύοντα, καί, Ὦ βασιλεῦ, λέγοντα, ὡς
ἄδικός σου ἡ κρίσις: ὡς οὐ κατ̓ ἐντολὴν σοῦ ὁ
λεϝ.χιχ.18 ; ματ. χχιι. 39   λόγος: εἰ γὰρ ἀγαπῆσαι τὸν πλησίον ὡς ἑαυτὸν
ἐδιδάχθης, τίνι λόγῳ ὅπερ αὐτὸς ἀπορρίψαι
βάρος σπουδάζεις, ἐμοὶ ἐπιθεῖναι ἐπείγῃ; εἰ μὲν
γὰρ καλὸν τὸ βασιλεύειν, αὐτὸς τὸ καλὸν κάτεχε:
εἰ δὲ πρόσκομμα τοῦτο ψυχῆς καὶ σκάνδαλον,
τί μοι προτίθης καὶ ὑποσκελίζειν βούλει; ὡς
οὖν τοιαῦτα λέγοντα καὶ διαβεβαιούμενον εἶδεν,
ἐπαύσατο τῆς ὁμιλίας. καὶ δὴ ὑπὸ νύκτα βαθεῖαν      