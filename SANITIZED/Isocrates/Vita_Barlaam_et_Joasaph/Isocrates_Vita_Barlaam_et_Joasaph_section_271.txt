τοῦ πονηροῦ, καὶ τὸν πόλεμον ὁρῶσα τῶν
ἀτόπων λογισμῶν ἐπ̓ αὐτὴν σφοδρῶς ἐρχόμενον,
διεταράττετο: καὶ λύσιν εὑρεῖν τοῦ τοσούτου
κακοῦ ἐπεζήτει, καθαρόν τε ἑαυτὸν παραστῆσαι
τῷ Χριστῷ, καὶ μὴ τῷ βορβόρῳ τῶν παθῶν
καταχρᾶναι τὴν ἁγίαν ἐκείνην στολήν, ἣν αὐτὸν ἡ
τοῦ ἁγίου βαπτίσματος ἠμφιάσατο χάρις. εὐθὺς
οὖν ἔρωτι ἀνθίστησιν ἔρωτα, τῷ ἀκολάστῳ τὸν
θεϊκόν, καὶ εἰς μνήμην ἄγει ἑαυτὸν τῆς ὡραιότητος
ἐκείνης καὶ ἀνεκλαλήτου δόξης Χριστοῦ
τοῦ ἀθανάτου νυμφίου τῶν καθαρωτάτων ψυχῶν,
ματ. χχιι. 1-14   καὶ τοῦ νυμφῶνος ἐκείνου καὶ γάμου, οὗπερ
ἐλεεινῶς ἐκβάλλονται οἱ τὸν νυμφικὸν σπιλώσαντες
χιτῶνα, δεδεμένοι χεῖρας καὶ πόδας, εἰς
τὸ ἐξώτερον σκότος. ταῦτα λογισάμενος καὶ
σύνδακρυς γενόμενος, ἔτυπτε τὸ στῆθος, οἷα
κακοὺς κηφῆνας τοὺς πονηροὺς ἐκεῖθεν λογισμοὺς
φυγαδεύων. εἶτα διαναστὰς καὶ χεῖρας εἰς οὐρανὸν
διάρας, θερμοῖς δάκρυσι καὶ στεναγμοῖς
τὸν Θεὸν ἐπεκαλεῖτο πρὸς συμμαχίαν, καὶ ἔλεγε:
Κύριε παντοκράτορ, ὁ μόνος δυνατὸς καὶ οἰκτίρμων,
ἡ ἐλπὶς τῶν ἀπηλπισμένων, ἡ τῶν ἀβοηθήτων
λυκε χϝιι. 10   βοήθεια, μνήσθητί μου τοῦ ἀχρείου σου
δούλου ἐν τῇ ὥρᾳ ταύτῃ, καὶ ἱλέῳ μοι ἐπίβλεψον
πς. χχιι. 20   ὄμματι, καὶ ῥῦσαι ἀπὸ ῥομφαίας δαιμονικῆς τὴν
ψυχήν μου καὶ ἐκ χειρὸς κυνὸς τὴν μονογενῆ
μου: καὶ μὴ ἐάσῃς ἐμπεσεῖν με εἰς χεῖρας ἐχθρῶν
πς. χχχϝ. 19   μου, μηδὲ ἐπιχαρείησάν μοι οἱ μισοῦντές με: καὶ
μὴ ἐγκαταλίπῃς με καταφθαρῆναι ἐν ἀνομίαις,      