ἠνιᾶτο καὶ ἤσχαλλε, φιλοστόργου πατρὸς
καὶ διδασκάλου ἀρίστου ἀπολειφθῆναι μὴ ἀνεχόμενος:
Καὶ τίς μοι, φησίν, ὦ πάτερ, τὴν σὴν
πληρώσει τάξιν; ὑπὸ τίνι δὲ ἐγὼ τοιούτῳ ποιμένι
καὶ ὁδηγῷ ψυχικῆς σωτηρίας γενήσομαι; τί τοῦ
σοῦ παραμύθιον ποιήσομαι πόθου; ἰδοὺ γὰρ ἐμὲ
τὸν πονηρὸν δοῦλον καὶ ἀποστάτην τῷ Θεῷ
προσήγαγες, καὶ εἰς υἱοῦ καὶ κληρονόμου κατέστησας
ματ. χϝιιι. 12   τάξιν, καὶ τὸν ἀπολωλότα καὶ ὀρειάλωτον,
τὸν παντὶ θηρίῳ ἕτοιμον εἰς βοράν, ἐζήτησας,
καὶ τοῖς ἀπλανέσι κατέμιξας Θεοῦ προβάτοις:
καὶ ἔδειξάς μοι τὴν ἐπίτομον τῆς ἀληθείας ὁδόν,
ξπ. λυκε ι. 79; πς. ιχχχϝιιι. 5   ἐξαγαγών με τοῦ σκότους καὶ τῆς σκιᾶς τοῦ
θανάτου, καί, τοὺς πόδας μου μεταγαγὼν ἐκ
τῆς ὀλισθηρᾶς καὶ θανατηφόρου καὶ σκολιωτάτης
καὶ καμπύλης ἀτραποῦ, μεγάλων καὶ θαυμασίων
μοι γέγονας πρόξενος ἀγαθῶν, καὶ ὧν οὐδεὶς
ἐξαρκέσειε λόγος τὸ ὑπερέχον διηγήσασθαι.
μεγάλων καὶ αὐτὸς ὑπὲρ ἐμοῦ τοῦ μικροῦ
μετάσχοις τοῦ Θεοῦ δωρεῶν: καὶ τῆς ἐμῆς
εὐχαριστίας ὑστέρημα πληρώσαι Κύριος, ὁ μόνος
νικῶν ταῖς τῶν δωρεῶν ἀντιδόσεσι τοὺς αὐτὸν ἀγαπῶντας.
Ὁ δὲ Βαρλαάμ, τῆς θρηνῳδίας αὐτὸν ἐκκόπτων,
ἀναστὰς εἰς εὐχὴν ἵστατο, καὶ τὼ
χεῖρε εἰς οὐρανοὺς διάρας: Ὁ Θεός, ἔλεγε, καὶ
Πατὴρ τοῦ Κυρίου ἡμῶν Ἰησοῦ Χριστοῦ, ὁ
φωτίσας τὰ πρὶν ἐσκοτισμένα, καὶ τὴν ὁρατὴν      