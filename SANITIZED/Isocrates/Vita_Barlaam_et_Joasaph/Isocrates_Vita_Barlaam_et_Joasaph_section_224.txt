λατρεύοντες καὶ τῆς γλυκείας βιοτῆς καὶ ἐνηδόνου
ἀντεχόμενοι, τῆς πᾶσιν ἀνθρώποις παῤ
αὐτῶν δεδωρημένης, ἥτις τερπνότητος ὅτι πλείστης
καὶ θυμηδίας πεπλήρωται, ἣν οἱ τῶν Γαλιλαίων
ἔξαρχοι καὶ μυσταγωγοὶ ἀφρόνως ἀπώσαντο,
ὡς καὶ τὸ γλυκὺ τοῦτο φῶς καὶ τὰ τερπνὰ
πάντα, ἅπερ εἰς ἀπόλαυσιν ἐχαρίσαντο ἡμῖν
οἱ θεοί, ἐλπίδι τινὸς ἑτέρας ἀδήλου ζωῆς ἑτοίμως
1 τιμ. 1. 7   προΐεσθαι, μὴ εἰδότες τί λέγουσιν ἢ περὶ τίνων διαβεβαιοῦνται.
Σὺ δέ, φίλτατε υἱέ, τῷ σῷ πείσθητι πατρὶ δἰ
ἀκριβοῦς καὶ ἀληθεστάτης ἐρεύνης τὸ ὄντως
καλὸν εὑρηκότι. ἰδοὺ γὰρ ἀποδέδεικται ὡς οὔτε
ἑκών, οὔτε μὴν ἀγνοίας τρόπῳ, διήμαρτον τοῦ
ἀγαθοῦ, ἀλλ̓ εὗρον καὶ προσελαβόμην: ἐπιποθῶ
δὲ καὶ σὲ μὴ ἀνοήτως πλανᾶσθαι, ἀλλ̓ ἐμοὶ
ἀκολουθῆσαι. αἰδέσθητι οὖν τὸν πατέρα σου.
ἢ οὐκ οἶδας ὁποῖόν ἐστι καλὸν τῷ πατρὶ
πείθεσθαι καὶ αὐτῷ ἐν πᾶσι χαρίζεσθαι; ὡς
ἔμπαλιν ὀλέθριον καὶ ἐπάρατον τὸ πατέρα παραπικραίνειν
καὶ τὰς αὐτοῦ παῤ οὐδὲν τιθέναι      