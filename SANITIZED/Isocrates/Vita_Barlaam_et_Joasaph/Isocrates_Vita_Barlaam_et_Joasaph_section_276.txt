ἐκείνη καὶ σχῆμα καὶ βλέμμα καὶ φθέγμα καὶ
ὅλην ἑαυτὴν πρὸς τὸ θέλγειν καταστήσασα,
Συνάφθητί μοι, ἔφη, γάμου κοινωνίᾳ, κἀγώ σου
τοῖς προστάγμασι χαίρουσα ἐξακολουθήσω.
Ὁ δέ, Μάτην, φησίν, ὦ γύναι, τοιαύτην μοι
προέτεινας σκληρὰν ἀξίωσιν: τῆς μὲν γὰρ σῆς
ἰσχυρῶς κήδομαι σωτηρίας, καὶ τοῦ βυθοῦ τῆς
ἀπωλείας ποθῶ σε ἀνελκῦσαι: μολῦναι δὲ τὸ
σῶμά μου δἰ αἰσχρᾶς μίξεως βαρύ μοι καὶ
πάντη ἀδύνατον.
Ἡ δέ, ὅλην ὁμαλίζουσα τὴν ὁδὸν αὐτῷ καὶ
διαλεαίνουσα, Ἱνατί, φησί, τοιαῦτα φθέγγῃ σύ, ὁ
πάσης πεπληρωμένος σοφίας; ἱνατί μολυσμὸν
τὸ πρᾶγμα καὶ αἰσχρὰν ἐκάλεσας μῖξιν; οὐκ
ἀμύητος γάρ εἰμι κἀγὼ τῶν Χριστιανικῶν βιβλίων:
ἀλλὰ πολλαῖς μὲν δέλτοις ἐν τῇ πατρίδι
μου ἐνέτυχον, πολλῶν δὲ ὁμιλούντων μοι Χριστιανῶν
ἀκήκοα. οὐ γέγραπται τοίνυν ἔν τινι
ηεβ. χιιι. 4   τῶν καθ̓ ὑμᾶς βιβλίων, Τίμιος ὁ γάμος καὶ ἡ
1 ξορ. ϝιι. 9   κοίτη ἀμίαντος; καί, Κρεῖσσον γαμεῖν ἢ πυροῦσθαι;
ματ. χιχ.   καὶ, Ἃ ὁ Θεὸς συνέζευξεν ἄνθρωπος μὴ
χωριζέτω; οὐ πάντας τοὺς πάλαι δικαίους,
πατριάρχας τε καὶ προφήτας, πάμῳ συναφθῆναι
ματ. ϝιιι. 14   αἱ Γραφαὶ διδάσκουσιν ὑμῶν; οὐ Πέτρον ἐκεῖνον,      