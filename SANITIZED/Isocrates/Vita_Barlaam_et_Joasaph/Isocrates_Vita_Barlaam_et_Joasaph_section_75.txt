συνῳδὰ δὲ τούτοις καὶ ὁ μακάριος διδάσκει
ηεβ. ιϝ. 12, 13   Παῦλος: Ζῶν γάρ, φησίν, ὁ λόγος τοῦ Θεοῦ καὶ
ἐνεργής, καὶ τομώτερος ὑπὲρ πᾶσαν μάχαιραν
δίστομον, καὶ διϊκνούμενος ἄχρι μερισμοῦ ψυχῆς
τε καὶ πνεύματος, ἁρμῶν τε καὶ μυελῶν, καὶ
κριτικὸς ἐνθυμήσεων καὶ ἐννοιῶν καρδίας: καὶ οὐκ
ἔστι κτίσις ἀφανὴς ἐνώπιον αὐτοῦ, πάντα δὲ
γυμνὰ καὶ τετραχηλισμένα τοῖς ὀφθαλμοῖς αὐτοῦ,
πρὸς ὃν ἡμῖν ὁ λόγος.
Ταῦτα καὶ οἱ προφῆται πρὸ χρόνων πολλῶν
τῇ τοῦ Πνεύματος λαμπόμενοι χάριτι ἀριδηλότατα
ις. λχϝι. 18 φφ.   κατήγγειλαν. φησὶ γὰρ ὁ Ἠσαΐας: Ἐγὼ
τὰ ἔργα αὐτῶν καὶ τοὺς λογισμοὺς ἐπίσταμαι καὶ
ἀνταποδώσω αὐτοῖς: ἰδοὺ συναγαγεῖν ἔρχομαι
πάντα τὰ ἔθνη καὶ τὰς γλώσσας, καὶ ἥξουσι, καὶ
ὄψονται τὴν δόξαν μου. καὶ ἔσται ὁ οὐρανὸς
καινὸς καὶ ἡ γῆ καινή, ἃ ἐγὼ ποιῶ μὲν ἐνώπιόν
μου: καὶ ἥξει πᾶσα σὰρξ τοῦ προσκυνῆσαι
ἐνώπιόν μου, λέγει Κύριος, καὶ ἐξελεύσονται, καὶ
ὄψονται τὰ κῶλα τῶν ἀνθρώπων, τῶν παραβεβηκότων
ἐν ἐμοί: ὁ γὰρ σκώληξ αὐτῶν οὐ
τελευτήσει, καὶ τὸ πῦρ αὐτῶν οὐ σβεσθήσεται,
καὶ ἔσονται εἰς ὅρασιν πάσῃ σαρκί. καὶ αὖθις
περὶ τῆς ἡμέρας ἐκείνης λέγει: Καὶ εἰληθήσεται ὁ
οὐρανὸς ὡς βιβλίον, καὶ πάντα τὰ ἄστρα πεσοῦνται
ις. χχχιϝ, 4   ὡς φύλλα ἐξ ἀμπέλου: ἰδοὺ γὰρ ἡμέρα Κυρίου
ἔρχεται, ἀνίατος θυμοῦ καὶ ὀργῆς, θεῖναι τὴν
οἰκουμένην ὅλην ἔρημον καὶ τοὺς ἁμαρτωλοὺς
ἀπολέσαι ἐξ αὐτῆς: οἱ γὰρ ἀστέρες τοῦ οὐρανοῦ
καὶ ὁ Ὠρίων καὶ πᾶς ὁ κόσμος τοῦ οὐρανοῦ τὸ      