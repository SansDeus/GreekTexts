ἐν τῷ μνήματι κατέθετο τὸν πνευματικὸν
πατέρα ὁ καλὸς υἱὸς καὶ τιμιώτατος. καὶ
θερμότερον ἐκκαυθεὶς τὴν ψυχήν, εἰς ἐκτενεστέραν
τε συντείνας εὐχὴν ἑαυτόν, ἔφη:
πς. χχϝιι.7-11   Κύριε, ὁ Θεός μου, εἰσάκουσον τῆς φωνῆς μου
ἧς ἐκέκραξα: ἐλέησόν με καὶ εἰσάκουσόν μου, ὅτι
σε ἐκ καρδίας μου ζητῶ. ἐξεζήτησέ σε ἡ ψυχή
μου: μὴ ἀποστρέψῃς τὸ πρόσωπόν σου ἀπ̓ ἐμοῦ,
καὶ μὴ ἐκκλίνῃς ἐν ὀργῇ ἀπὸ τοῦ δούλου σου.
βοηθός μου γενοῦ: μὴ ἀποσκορακίσῃς με, καὶ μὴ
ἐγκαταλίπῃς με, ὁ Θεὸς ὁ Σωτήρ μου, ὅτι ὁ πατήρ
μου καὶ ἡ μήτηρ μου ἐγκατέλιπόν με: σὺ δέ,
Κύριε, προσλαβοῦ με. νομοθέτησόν με, Κύριε,
ἐν τῇ ὁδῷ σου, καὶ ὁδήγησόν με ἐν τρίβῳ εὐθείᾳ,
ἕνεκα τῶν ἐχθρῶν μου. μὴ παραδῷς με εἰς
πς. χχιι. 4   ψυχὰς θλιβόντων με, ὅτι ἐπὶ σὲ ἐπερρίφην ἐκ
μήτρας, ἀπὸ γαστρὸς μητρός μου Θεός μου εἶ
σύ: μὴ ἀποστῇς ἀπ̓ ἐμοῦ, ὅτι πλὴν σοῦ οὐκ
ἔστιν ὁ βοηθῶν μοι. ἰδοὺ γὰρ εἰς τὸ πέλαγος
τῶν οἰκτιρμῶν σου τὴν ἐλπίδα ἐθέμην τῆς ψυχῆς
μου: κυβέρνησόν μου τὴν ζωήν, ὁ πᾶσαν τὴν
κτῆσιν ἀρρήτῳ σοφίας προνοίᾳ κυβερνῶν, καὶ
πς. ξχλιιι. 8   γνώρισόν μοι ὁδὸν ἐν ᾗ πορεύσομαι. καὶ σῶσόν
με, ὡς ἀγαθὸς Θεὸς καὶ φιλάνθρωπος, εὐχαῖς
καὶ πρεσβείαις τοῦ θεράποντός σου Βαρλαάμ,
ὅτι σὺ εἶ ὁ Θεός μου, καὶ σὲ δοξάζω τὸν Πατέρα,      