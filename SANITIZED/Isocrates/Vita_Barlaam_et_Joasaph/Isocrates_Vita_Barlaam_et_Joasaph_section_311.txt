ἑαυτὸν δοκῶν εὐεργετεῖν ἐκ τῆς εἰς αὐτοὺς
γενομένης εὐεργεσίας. πλουσιόδωρος γὰρ ὢν τὴν
ψυχὴν καὶ τῷ ὄντι βασιλικώτατος, πᾶσιν ἐδίδου
δαψιλῶς τοῖς χρῄζουσιν: ἀπειροπλασίους γὰρ
ἤλπιζεν ὑπὲρ τούτων ἀμοιβὰς κομίσασθαι ὅταν
ἔλθῃ ὁ καιρὸς τῆς τῶν ἔργων ἀνταποδόσεως.
Πανταχοῦ δὲ τῆς τοιαύτης αὐτοῦ φήμης ἐν
ὀλίγῳ διαβαινούσης, πάντες πρὸς αὐτόν, ὥσπερ
ὑπό τινος ὀσμῆς μύρου κεκινημένοι, καθ̓ ἑκάστην
συνέρρεον, σωμάτων τε ὁμοῦ καὶ ψυχῶν πενίαν
ἀποτιθέμενοι, καὶ ἐν τοῖς ἁπάντων στόμασιν ἦν.
οὐχ ὁ φόβος γὰρ καὶ ἡ τυραννὶς εἷλκε τὸν λαόν,
ἀλλ̓ ὁ πόθος καὶ ἡ πρὸς αὐτὸν ἐκ καρδίας ἀγάπη.
ἥτις ἐκ Θεοῦ καὶ τῆς αὐτοῦ καλλίστης πολιτείας
ἐνεφυτεύθη ταῖς πάντων ψυχαῖς. τότε δὴ τότε
καὶ οἱ τῷ πατρὶ αὐτοῦ ὑποκείμενοι αὐτῷ μᾶλλον
προσετίθεντο, καί, τὴν πλάνην πᾶσαν ἀποτιθέμενοι,
τὴν ἀλήθειαν εὐηγγελίζοντο. καὶ ὁ μὲν
λυκε λ 80   οἶκος τοῦ Ἰωάσαφ ηὔξανε καὶ ἐκραταιοῦτο, ὁ δὲ
οἶκος τοῦ Ἀβεννὴρ ἠλαττονοῦτο καὶ ἠσθένει, καθάπερ
δὴ περὶ τοῦ Δαυῒδ καὶ τοῦ Σαοὺλ ἡ τῶν      