ἰδίων μελῶν, ἀλλὰ πρὸς πάντα τὰ μέλη ἀδιάρρηκτον
ἕνωσιν ἔχον ἑαυτῷ ἐστι σύμφωνον, πῶς
ἐν φύσει θεοῦ μάχη καὶ διαφωνία ἔσται τοσαύτη;
εἰ γὰρ μία φύσις τῶν θεῶν ὑπῆρχεν, οὐκ ὤφειλεν
θεὸς θεὸν διώκειν, οὔτε σφάζειν, οὔτε κακοποιεῖν:
εἰ δὲ οἱ θεοὶ ὑπὸ θεῶν ἐδιώχθησαν καὶ ἐσφάγησαν,
καὶ ἡρπάγησαν καὶ ἐκεραυνώθησαν, οὐκ ἔτι μία
φύσις ἐστὶν ἀλλὰ γνῶμαι διῃρημέναι, πᾶσαι κακοποιοί,
ὥστε οὐδεὶς ἐξ αὐτῶν ἐστι θεός. φανερὸν
οὖν ἐστιν, ὦ βασιλεῦ, πλάνην εἶναι πᾶσαν τὴν
περὶ τῶν θεῶν φυσιολογίαν.
Πῶς δὲ οὐ συνῆκαν οἱ σοφοὶ καὶ λόγιοι τῶν
Ἑλλήνων ὅτι καὶ οἱ νόμους θέμενοι κρίνονται ὑπὸ
ξπ. ρομ. ϝιι. 12   τῶν ἰδίων νόμων; εἰ γὰρ οἱ νόμοι δίκαιοι εἰσιν,
ἄδικοι πάντως οἱ θεοὶ αὐτῶν εἰσι, παράνομα ποιήσαντες,
ἀλληλοκτονίας καὶ φαρμακίας, καὶ μοιχείας
καὶ κλοπὰς καὶ ἀρσενοκοισίας. εἰ δὲ καλῶς
ἔπραξαν ταῦτα, οἱ νόμοι ἄρα ἄδικοί εἰσι, κατὰ
τῶν θεῶν συντεθέντες. νυνὶ δὲ οἱ νόμοι καλοί εἰσι
καὶ δίκαιοι, τὰ καλὰ ἐπαινοῦντες καὶ τὰ κακὰ
ἀπαγορεύοντες: τὰ δὲ ἔργα τῶν θεῶν αὐτῶν
παράνομα: παράνομοι ἄρα οἱ θεοὶ αὐτῶν, καὶ
ἔνοχοι πάντες θανάτου καὶ ἀσεβεῖς οἱ τοιούτους
θεοὺς παρεισάγοντες. εἰ μὲν γὰρ μυθικαὶ αἱ περὶ
αὐτῶν ἱστορίαι, οὐδέν εἰσιν, εἰ μὴ μόνον λόγοι:
εἰ δὲ φυσικαί, οὐκ ἔτι θεοί εἰσιν οἱ ταῦτα ποιήσαντες
καὶ παθόντες: εἰ δὲ ἀλληγορικαί, μῦθοί
εἰσι καὶ οὐκ ἄλλο τι. ἀποδέδεικται τοίνυν, ὦ βασιλεῦ,      