ἀντιδόσεσι τοὺς ἀγαπῶντας αὐτόν. τούτῳ μὲν
οὖν τῷ τρόπῳ τέως τοὺς θησαυροὺς τοῦ σκότους
τοῦ αἰῶνος τούτου συλήσας, ᾧ τεταλαιπώρηκας
πολὺν ἤδη χρόνον ἐκδουλεύων, καλῶς ἐκ τούτων
πρὸς τὸ μέλλον ἐφοδιασθήσῃ, καὶ τοῦ ἀλλοτρίου
ἀφελόμενος σεαυτῷ πάντα προαποθήσῃ, διὰ τῶν
ῥευστῶν τούτων καὶ προσκαίρων τὰ ἑστῶτα καὶ
μένοντα ἐξωνησάμενος: ἔπειτα, τοῦ Θεοῦ συνεργοῦντός
σοι, κατανοήσεις τὸ ἄστατον τοῦ κόσμου
καὶ ἀνώμαλον, καί, χαίρειν πᾶσιν εἰπών, πρὸς τὸ
μέλλον μεθορμισθήσῃ, παραδραμὼν μὲν τὰ
παρατρέχοντα, τοῖς ἐλπιζομένοις δὲ καὶ ἱσταμένοις
προστεθήσῃ, καὶ τὸ σκότος μὲν ἀπολιπὼν
σὺν τῇ σκιᾷ τοῦ θανάτου, μισήσας δὲ τὸν κόσμον
επη. ϝι. 12   καὶ κοσμοκράτορα, καὶ τὴν φθειρομένην σάρκα
1 τιμ. ϝι. 16   ἐχθρὰν ἑαυτῷ λογισάμενος, τῷ φωτὶ προσδράμῃς
μκ. ϝιιι. 34   τῷ ἀπροσίτῳ, καί, τὸν σταυρὸν ἐπ̓ ὤμων ἄρας,
ἀκολουθήσεις αὐτῷ ἀμεταστρεπτί, ἵνα καὶ σὺν
αὐτῷ δοξασθῇς καὶ τῆς οὐκ ἔτι μεταπιπτούσης
ζωῆς οὐδὲ ἀπατηλῆς ἀναδειχθῇς κληρονόμος.
Ὁ δὲ Ἰωάσαφ: Τὸ πάντων οὖν, φησίν, ὑπεριδεῖν
καὶ ἐπίπονον οὕτως ἀναλαβέσθαι βίον, καθάπερ
εἴρηκας ἀνωτέρω, παράδοσίς ἐστιν ἀρχαία
ἐκ τῆς τῶν ἀποστόλων κατιοῦσα διδαχῆς; ἢ
ἔναγχος ὑμῖν ἐπινενόηται τῇ τοῦ νοὸς ὑμῶν
ἐπιστήμῃ, ὡς κρεῖττον ἐκλεξαμένοις τοῦτο;
Πρὸς ὃν ὁ γέρων ἔφη: Οὐ νόμον προσφάτως      