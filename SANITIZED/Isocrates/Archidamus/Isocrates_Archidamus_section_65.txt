εἰθισμένοι δὲ τὸν ἄλλον χρόνον μεθ᾽ ἡμῶν ἐφ᾽ ἑτέρους ἰέναι, νῦν τοὺς ἄλλους ὁρῶσιν ἐφ᾽ αὑτοὺς στρατευομένους, καὶ τὰς στάσεις, ἃς ἐπυνθάνοντο πρότερον παρ᾽ ἑτέροις οὔσας, νῦν παρ᾽ αὑτοῖς ὀλίγου δεῖν καθ᾽ ἑκάστην τὴν ἡμέραν γιγνομένας, οὕτω δ᾽ ὡμαλισμένοι ταῖς συμφοραῖς εἰσιν, ὥστε μηδένα διαγνῶναι δύνασθαι τοὺς κάκιστα πράττοντας αὐτῶν: οὐδεμία γάρ ἐστι τῶν πόλεων ἀκέραιος,
