ἐνθένδε ἤδη ὡς ἐς μάχην ὁπλίζονται θώραξί τε σιδηροῖς
καὶ κράνεσι καὶ θυρεοῖς οὐ τοῖς κούφοις ἔτι.
καὶ πρῶτα μὲν αἱ τάξεις σπουδῇ ἐπελαύνουσι τοὺς ἵππους: μίαν δὲ λόγχην φέροντας, τήνδε πρὶν πελάσαι
τῷ βήματι χρὴ ὡς οἷόν τε κραδαινομένην τε καὶ ἅμα
ἐπανακτυποῦσαν ἐξακοντίσαι τοῦ σκοποῦ στοχαζομένους,
ὃς δὴ ἐν ἀριστερᾷ τοῦ βήματος ἐπ᾽ αὐτῷ τούτῳ
τῷ ἔργῳ πέπηγεν.  καὶ ὅσοι γε ἀγαθοὶ αὐτῶν, καὶ δεύτερον ἐπελαύνουσιν οὗτοι καὶ τρίτον, οὐ πρὸς
ἀνάγκην ἀλλ᾽ αὐτῷ τῷ ἔργῳ καὶ τῷ ἐξ αὐτοῦ ἐπαίνῳ
ἀγαλλόμενοι.  ἡ δευτέρα δὲ ἐπέλασις σὺν δυοῖν λόγχαιν
γίγνεται, καὶ ταύτας χρὴ ἐξακοντίσαι ὀρθῷ ἐπελαύνοντα
τῷ ἵππῳ ὡς μάλιστα οἷόν τε ἐπίσκοπα.
ἐπὰν δὲ ἐκπεριέλθῃ καὶ τοῦδε τοῦ ἀκοντισμοῦ τὸ     