εἰ τοίνυν ὁ ἀριθμὸς εἴη τῶν ἱππέων ἐς ὅσον ὑπεθέμεθα,
ἀποδεόντων τῶν τε ὁπλιτῶν καὶ τοῦ τῶν ψιλῶν
πλήθους, εἴη ἂν ἐς τετρακισχιλίους καὶ ἓξ καὶ ἐνενήκοντα
ἱππέας.  ἴλην δ᾽ ἑκάστην ἐποίουν ἐκ τοσοῦδε ἀριθμοῦ
ἑξήκοντα καὶ τεσσάρων ἱππέων, καὶ ἰλάρχους τοὺς ἐφ᾽
ἑκάστῃ ἴλῃ τεταγμένους. αἱ δὲ δύο ἶλαι ἐπιλαρχία αὐτοῖς
ὠνομάζετο, καὶ ἦν ὀκτὼ καὶ εἴκοσι καὶ ἑκατὸν ἱππέων:
αἱ δὲ δύο ἐπιλαρχίαι ταραντιναρχία,  ἓξ καὶ
πεντήκοντα ἱππέων ἐπὶ τοῖς διακοσίοις: αἱ δὲ δύο ταραντιναρχίαι
ἱππαρχία, δώδεκα καὶ πεντακοσίων ἱππέων,
ἥντινα Ῥωμαῖοι ἴλην καλοῦσιν:  αἱ δὲ δύο ἱππαρχίαι
ἐφιππαρχία,  τεσσάρων καὶ εἴκοσιν ἀνδρῶν καὶ 
χιλίων: τέλος δὲ αἱ δύο ἐφιππαρχίαι, ὀκτὼ καὶ τεσσαράκοντα
καὶ δισχιλίων: τὰ δὲ δύο τέλη ἐπίταγμα ἤδη
ὠνόμαζον, ἓξ καὶ ἐνενήκοντα καὶ τετρακισχιλίων.
τὸ δὲ τῶν ἁρμάτων καὶ τῶν ἐλεφάντων τὰς τε     