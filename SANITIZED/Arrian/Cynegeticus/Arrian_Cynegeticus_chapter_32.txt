κύων δὲ θήλεια μὲν ὠκυτέρα ἄρρενος, ἄρρην δὲ θηλείας διαπονεῖσθαι ἀμείνων.
καὶ ὅτι δι᾽ ἔτους θεῖ, πολλῷ τινι ἐντιμότερον τὸ κτῆμα:
καὶ ὅτι θήλειαι μὲν πολλαὶ ἀγαθαί, ἄρρενος δὲ γενναίου
ἐπιτυχεῖν οὐκ εὐμαρές, καὶ ταύτῃ ἐντιμότερον.  καὶ
αἱ θήλειαι μὲν ἀγαπητὸν εἰ καὶ ἐς πέμπτον ἔτος διαφυλάξειαν
τὸ ὠκὺ: ἄρρενες δὲ καὶ ἐς δέκατον διαφυλάσσουσιν.
ὥστε μέγα μοι δοκεῖ τὸ κτῆμα ἄρρην κύων
τῇ ἀληθείᾳ γενναῖος καὶ οὐκ ἄνευ θεῶν του εὐμενείας
παραγίγνεσθαι ἀνδρὶ κυνηγετικῷ.      