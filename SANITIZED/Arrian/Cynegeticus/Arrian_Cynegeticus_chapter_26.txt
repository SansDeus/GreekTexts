ἄρρενα δὲ μὴ πρόσθεν ἢ διέτη γενόμενον ἐξάγειν ἐπὶ θήραν: πολὺ γάρ τοι ὕστερον τοῖς ἄρρεσιν πήγνυται
τὰ μέλη.  καὶ ὁ κίνδυνος οὐ σμικρός, ἀλλὰ πολλοὶ
ἤδη πρὶν τελεωθῆναι ἀγωνισάμενοι πρὸ ὥρας ἀπώλοντο,
καὶ μάλιστα δὴ ὅσοι γενναιότατοι: ὑπὸ γὰρ μένους
τοσοῦτον ὅσον δύνανται θέουσιν.  τὰ δὲ ἄλλα ὡσαύτως
παραφυλάσσειν, ὅσα ἐπὶ ταῖς θηλείαις ἤδη μοι
λέλεκται ὅπως πρακτέον.  φυλάσσειν δὲ ἀπὸ ὀχείας
ἐντὸς τῆσδε τῆς ἡλικίας: οὔτε γὰρ ἡ γονή πω αὐτοῖς
πέπηγεν, ἀλλ᾽ ἐστιν ἐξίτηλος τὸ πολὺ καὶ ἀμαυρά, καθάπερ
ἡ τῶν παίδων, αὐτοί τε διαφθείρονται πάμπαν,
ὡς μηδὲν ἔτι πράττοντα ὕστερον ὀρθῶσαι τὴν ἁμαρτίαν.
ἀλλ᾽ ἀπὸ τρίτου μὲν ἔτους ἐφίεσθαι ἐν ὥρᾳ ἂν
εἴη τῇ συμμέτρῳ.
ἐφιέσθων δὲ ὧδε. φυλάξαι χρὴ τὴν κύνα, ἐπειδὰν     