Ὀδυσσεύς  
οὔ σε χρὴ εἰδέναι: θανῇ γὰρ σήμερον δράσας κακῶς.
Χορός  
οὐκ ἐρεῖς ξύνθημα, λόγχην πρὶν διὰ στέρνων μολεῖν;
Ὀδυσσεύς  
ἵστω. θάρσει.
Χορός  
πέλας ἴθι. παῖε πᾶς.
Ὀδυσσεύς  
ἦ σὺ δὴ Ῥῆσον κατέκτας;
Χορός  
ἀλλὰ τὸν κτενοῦντα σὲ    
Ὀδυσσεύς  
ἴσχε πᾶς τις.
Χορός  
οὐ μὲν οὖν.
Ὀδυσσεύς  
ἆ: φίλιον ἄνδρα μὴ θένῃς.
Χορός  
καὶ τί δὴ τὸ σῆμα;
Ὀδυσσεύς  
Φοῖβος.
Χορός  
ἔμαθον: ἴσχε πᾶς δόρυ.
οἶσθ᾽ ὅποι βεβᾶσιν ἅνδρες;
Ὀδυσσεύς  
τῇδέ πῃ κατείδομεν.
Χορός  
ἕρπω πᾶς κατ᾽ ἴχνος αὐτῶν.
ἢ βοὴν ἐγερτέον;
ἀλλὰ συμμάχους ταράσσειν δεινὸν ἐκ νυκτῶν φόβῳ.
