Ὀδυσσεύς 
οἶσθ᾽ οὖν ὃ δρᾶσον, ὡς ἀπαίρωμεν χθονός; 
Σιληνός 
οὐκ οἶδ᾽, Ὀδυσσεῦ: πᾶν δέ σοι δρῴημεν ἄν. 
Ὀδυσσεύς 
ὅδησον ἡμῖν σῖτον, οὗ σπανίζομεν. 
Σιληνός 
οὐκ ἔστιν, ὥσπερ εἶπον, ἄλλο πλὴν κρέας. 
Ὀδυσσεύς 
ἀλλ᾽ ἡδὺ λιμοῦ καὶ τόδε σχετήριον. 
Σιληνός 
καὶ τυρὸς ὀπίας ἔστι καὶ βοὸς γάλα. 
Ὀδυσσεύς 
ἐκφέρετε: φῶς γὰρ ἐμπολήμασιν πρέπει. 
Σιληνός 
σὺ δ᾽ ἀντιδώσεις, εἰπέ μοι, χρυσὸν πόσον; 
Ὀδυσσεύς 
οὐ χρυσὸν ἀλλὰ πῶμα Διονύσου φέρω. 
Σιληνός 
ὦ φίλτατ᾽ εἰπών, οὗ σπανίζομεν πάλαι. 
Ὀδυσσεύς 
καὶ μὴν Μάρων μοι πῶμ᾽ ἔδωκε, παῖς θεοῦ. 
Σιληνός 
ὃν ἐξέθρεψα ταῖσδ᾽ ἐγώ ποτ᾽ ἀγκάλαις; 
Ὀδυσσεύς 
ὁ Βακχίου παῖς, ὡς σαφέστερον μάθῃς. 
Σιληνός 
ἐν σέλμασιν νεώς ἐστιν, ἢ φέρεις σύ νιν; 
Ὀδυσσεύς 
ὅδ᾽ ἁσκὸς ὃς κεύθει νιν, ὡς ὁρᾷς, γέρον. 
Σιληνός 
οὗτος μὲν οὐδ᾽ ἂν τὴν γνάθον πλήσειέ μου. 
Ὀδυσσεύς 
&lt;τοῦτον μὲν οὖν τὸν ἀσκὸν οὐκ ἂν ἐκπίοις.&gt; ϝερσυμ ξομποσυιτ κοϝαξς.  
Σιληνός 
&lt;φύει γὰρ ἁσκὸς οἶνον ἐξ αὑτοῦ πάλιν;&gt; ϝερσυμ ξομποσυιτ κοϝαξς.  
Ὀδυσσεύς 
ναί, δὶς τόσον πῶμ᾽ ὅσον ἂν ἐξ ἀσκοῦ ῥυῇ. 
Σιληνός 
καλήν γε κρήνην εἶπας ἡδεῖάν τ᾽ ἐμοί. 
Ὀδυσσεύς 
βούλῃ σε γεύσω πρῶτον ἄκρατον μέθυ; 
Σιληνός 
δίκαιον: ἦ γὰρ γεῦμα τὴν ὠνὴν καλεῖ. 
Ὀδυσσεύς 
καὶ μὴν ἐφέλκω καὶ ποτῆρ᾽ ἀσκοῦ μέτα. 
Σιληνός 
φέρ᾽ ἐγκάναξον, ὡς ἀναμνησθῶ πιών. 
Ὀδυσσεύς 
ἰδού. 
Σιληνός 
παπαιάξ, ὡς καλὴν ὀσμὴν ἔχει. 
Ὀδυσσεύς 
εἶδες γὰρ αὐτήν; 
Σιληνός 
οὐ μὰ Δί᾽, ἀλλ᾽ ὀσφραίνομαι. 
Ὀδυσσεύς 
γεῦσαί νυν, ὡς ἂν μὴ λόγῳ 'παινῇς μόνον. 
Σιληνός 
βαβαί: χορεῦσαι παρακαλεῖ μ᾽ ὁ Βάκχιος. 
ἆ ἆ ἆ. 
Ὀδυσσεύς 
μῶν τὸν λάρυγγα διεκάναξέ σου καλῶς; 
Σιληνός 
ὥστ᾽ εἰς ἄκρους γε τοὺς ὄνυχας ἀφίκετο. 
Ὀδυσσεύς 
πρὸς τῷδε μέντοι καὶ νόμισμα δώσομεν. 
Σιληνός 
χάλα τὸν ἀσκὸν μόνον: ἔα τὸ χρυσίον. 
Ὀδυσσεύς 
ἐκφέρετέ νυν τυρεύματ᾽ ἢ μήλων τόκον. 
Σιληνός 
δράσω τάδ᾽, ὀλίγον φροντίσας γε δεσποτῶν. 
ὡς ἐκπιεῖν κἂν κύλικα βουλοίμην μίαν, 
πάντων Κυκλώπων ἀντιδοὺς βοσκήματα, 
ῥῖψαι τ᾽ ἐς ἅλμην Λευκάδος πέτρας ἄπο 
ἅπαξ μεθυσθεὶς καταβαλών τε τὰς ὀφρῦς. 
ὡς ὅς γε πίνων μὴ γέγηθε μαίνεται: 
ἵν᾽ ἔστι τουτί τ᾽ ὀρθὸν ἐξανιστάναι 
μαστοῦ τε δραγμὸς καὶ παρεσκευασμένον 
ψαῦσαι χεροῖν λειμῶνος ὀρχηστύς θ᾽ ἅμα 
κακῶν τε λῆστις. εἶτ᾽ ἐγὼ &lt;οὐ&gt; κυνήσομαι 
τοιόνδε πῶμα, τὴν Κύκλωπος ἀμαθίαν 
κλαίειν κελεύων καὶ τὸν ὀφθαλμὸν μέσον; 
