Ἄδραστος  
προσάγετε  τῶν  δυσπότμων
σώμαθ᾽ αἱματοσταγῆ,
σφαγέντας οὐκ ἄξι᾽ οὐδ᾽ ὑπ᾽ ἀξίων,
ἐν οἷς ἀγὼν ἐκράνθη.  
Χορός  
δόθ᾽, ὡς περιπτυχαῖσι δὴ
χέρας προσαρμόσασ᾽ ἐμοῖς
ἐν ἀγκῶσι τέκνα θῶμαι.  
Ἄδραστος  
ἔχεις ἔχεις.  
Χορός  
πημάτων γ᾽ ἅλις βάρος.  
Ἄδραστος  
αἰαῖ.  
Χορός  
τοῖς τεκοῦσι δ᾽ οὐ λέγεις;  
Ἄδραστος  
ἀίετέ μου.  
Χορός  
στένεις ἐπ᾽ ἀμφοῖν ἄχη.  
Ἄδραστος  
εἴθε με Καδμείων ἔναρον στίχες ἐν κονίαισιν.  
Χορός  
ἐμὸν δὲ μήποτ᾽ ἐζύγη
δέμας ἐς ἀνδρὸς εὐνάν.
