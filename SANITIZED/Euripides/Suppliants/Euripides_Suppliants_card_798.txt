Ἄδραστος  
στεναγμόν, ὦ ματέρες,
τῶν κατὰ χθονὸς νεκρῶν
ἀύσατ᾽ ἀπύσατ᾽ ἀντίφων᾽ ἐμῶν
στεναγμάτων κλύουσαι.  
Χορός  
ὦ παῖδες, ὦ πικρὸν φίλων
προσηγόρημα ματέρων,
προσαυδῶ σε τὸν θανόντα.  
Ἄδραστος  
ἰὼ ἰώ.  
Χορός  
τῶν γ᾽ ἐμῶν κακῶν ἐγώ.  
Ἄδραστος  
αἰαῖ.  
Χορός  
Ἄδραστος  
ἐπάθομεν ὤ      
Χορός  
τὰ κύντατ᾽ ἄλγη κακῶν.  
Ἄδραστος  
ὦ πόλις Ἀργεία, τὸν ἐμὸν πότμον οὐκ ἐσορᾶτε;  
Χορός  
ὁρῶσι κἀμὲ τὰν τάλαι-
ναν, τέκνων ἄπαιδα.
