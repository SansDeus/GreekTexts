Ἱππόλυτος 
αἰαῖ αἰαῖ: 
καὶ νῦν ὀδύνα μ᾽ ὀδύνα βαίνει 
μέθετέ με, τάλανες 
καί μοι θάνατος Παιὰν ἔλθοι. 
προσαπόλλυτ᾽ ἀπόλλυτε τὸν δυσδαί- 
μον᾽: ὑπ᾽ ἀμφιτόμου λόγχας ἔραμαι 
διαμοιρᾶσαι 
διά τ᾽ εὐνᾶσαι τὸν ἐμὸν βίοτον. 
ὦ πατρὸς ἐμοῦ δύστανος ἀρά: 
μιαιφόνον τι σύγγονον 
παλαιῶν προγεννη- 
τόρων ἐξορίζεται 
κακόν, οὐδὲ μένει, 
ἔμολέ τ᾽ ἐπ᾽ ἐμέ — τί ποτε τὸν οὐ- 
δὲν ὄντ᾽ ἐπαίτιον κακῶν; 
ἰώ μοί μοι: 
τί φῶ; πῶς ἀπαλλά- 
ξω βιοτὰν ἐμὰν 
τοῦδ᾽ ἀνάλγητον πάθους; 
εἴθε με κοιμάσειε τὸν 
δυσδαίμον᾽ Ἅιδα μέλαι- 
να νύκτερός τ᾽ ἀνάγκα. 
