Θησεύς 
τὸ κατὰ γᾶς θέλω, τὸ κατὰ γᾶς κνέφας 
μετοικεῖν σκότῳ θανών, ὦ τλάμων, 
τῆς σῆς στερηθεὶς φιλτάτης ὁμιλίας: 
ἀπώλεσας γὰρ μᾶλλον ἢ κατέφθισο. 
†τίνος κλύω† πόθεν θανάσιμος τύχα, 
γύναι, σὰν ἔβα, τάλαινα, κραδίαν; 
εἴποι τις ἂν τὸ πραχθέν, ἢ μάτην ὄχλον 
στέγει τύραννον δῶμα προσπόλων ἐμῶν; 
ὤμοι μοι &lt;                   &gt; σέθεν, 
μέλεος, οἷον εἶδον ἄλγος δόμων, 
οὐ τλητὸν οὐδὲ ῥητόν. ἀλλ᾽ ἀπωλόμην: 
ἔρημος οἶκος, καὶ τέκν᾽ ὀρφανεύεται. 
&lt;αἰαῖ αἰαῖ,&gt; ἔλιπες ἔλιπες, ὦ φίλα 
γυναικῶν ἀρίστα θ᾽ ὁπόσας ὁρᾷ 
φέγγος θ᾽ ἁλίοιο καὶ νυκτὸς ἀ- 
στερωπὸν σέλας. 
