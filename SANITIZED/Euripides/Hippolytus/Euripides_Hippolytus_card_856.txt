Θησεύς 
ἔα ἔα: 
τί δή ποθ᾽ ἥδε δέλτος ἐκ φίλης χερὸς 
ἠρτημένη; θέλει τι σημῆναι νέον; 
ἀλλ᾽ ἦ λέχους μοι καὶ τέκνων ἐπιστολὰς 
ἔγραψεν ἡ δύστηνος, ἐξαιτουμένη; 
θάρσει, τάλαινα: λέκτρα γὰρ τὰ Θησέως 
οὐκ ἔστι δῶμά θ᾽ ἥτις εἴσεισιν γυνή. 
καὶ μὴν τύποι γε σφενδόνης χρυσηλάτου 
τῆς οὐκέτ᾽ οὔσης οἵδε προσσαίνουσί με. 
φέρ᾽ ἐξελίξας περιβολὰς σφραγισμάτων 
ἴδω τί λέξαι δέλτος ἥδε μοι θέλει. 
