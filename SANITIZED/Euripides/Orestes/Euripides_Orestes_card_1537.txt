Χορός  
— ἰὼ ἰὼ τύχα,
ἕτερον εἰς ἀγῶν᾽, ἕτερον αὖ δόμος
φοβερὸν ἀμφὶ τοὺς Ἀτρείδας πίτνει.
— τί δρῶμεν; ἀγγέλλωμεν ἐς πόλιν τάδε;
ἢ σῖγ᾽ ἔχωμεν; ἀσφαλέστερον, φίλαι.
— ἴδε πρὸ δωμάτων ἴδε προκηρύσσει
θοάζων ὅδ᾽ αἰθέρος ἄνω καπνός.
— ἅπτουσι πεύκας, ὡς πυρώσοντες δόμους
τοὺς Τανταλείους, οὐδ᾽ ἀφίστανται φόνου.
— τέλος ἔχει δαίμων βροτοῖς,
τέλος ὅπᾳ θέλῃ.
— μεγάλα δέ τις ἁ δύναμις † δι᾽ ἀλαστόρων
ἔπεσ᾽ ἔπεσε μέλαθρα τάδε δι᾽ αἱμάτων †
διὰ τὸ Μυρτίλου πέσημ᾽ ἐκ δίφρου.
