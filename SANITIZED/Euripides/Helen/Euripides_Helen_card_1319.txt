Χορός  
δρομαῖον δ᾽ ὅτε πολυπλάνη-
τον μάτηρ ἔπαυσε πόνον,
μαστεύουσα † πόνους †
θυγατρὸς ἁρπαγὰς δολίους,
χιονοθρέμμονάς γ᾽ ἐπέρασ᾽
Ἰδαιᾶν Νυμφᾶν σκοπιάς:
ῥίπτει δ᾽ ἐν πένθει
πέτρινα κατὰ δρία πολυνιφέα: 
βροτοῖσι δ᾽ ἄχλοα πεδία γᾶς
οὐ καρπίζουσ᾽ ἀρότοις
λαῶν  δὲ  φθείρει γενεάν:
ποίμναις δ᾽ οὐχ ἵει θαλερὰς
βοσκὰς εὐφύλλων ἑλίκων,
πόλεων δ᾽ ἀπέλειπε βίος:
οὐδ᾽ ἦσαν θεῶν θυσίαι,
βωμοῖς δ᾽ ἄφλεκτοι πέλανοι:
πηγὰς δ᾽ ἀμπαύει δροσερὰς
λευκῶν ἐκβάλλειν ὑδάτων
πένθει παιδὸς ἀλάστωρ.
