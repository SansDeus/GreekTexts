Ἑλένη  
ἰὼ Τροία τάλαινα,
δι᾽ ἔργ᾽ ἄνεργ᾽ ὄλλυσαι
μέλεά τ᾽ ἔτλας: τὰ δ᾽ ἐμὰ δῶρα
Κύπριδος ἔτεκε πολὺ μὲν αἷμα,
πολὺ δὲ δάκρυον: ἄχεά τ᾽ ἄχεσι,
δάκρυα δάκρυσιν ἔλαβε, πάθεα   
ματέρες τε παῖδας ὄλεσαν,
ἀπὸ δὲ παρθένοι κόμας
ἔθεντο σύγγονοι νεκρῶν Σκαμάνδριον
ἀμφὶ Φρύγιον οἶδμα.
βοὰν βοὰν δ᾽ Ἑλλὰς
κελάδησε κἀνοτότυξεν,
ἐπὶ δὲ κρατὶ χέρας ἔθηκεν,
ὄνυχι δ᾽ ἁπαλόχροα γένυν
δεῦσε φονίαισι πλαγαῖς.
