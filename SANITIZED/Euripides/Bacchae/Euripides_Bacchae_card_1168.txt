Ἀγαύη  
Ἀσιάδες βάκχαι —   
Χορός  
τί μ᾽ ὀροθύνεις, ὤ;  
Ἀγαύη  
φέρομεν ἐξ ὀρέων
ἕλικα νεότομον ἐπὶ μέλαθρα,
μακάριον θήραν.  
Χορός  
ὁρῶ καί σε δέξομαι σύγκωμον.  
Ἀγαύη  
ἔμαρψα τόνδ᾽ ἄνευ βρόχων
λέοντος ἀγροτέρου  νέον ἶνιν:
ὡς ὁρᾶν πάρα.  
Χορός  
πόθεν ἐρημίας;  
Ἀγαύη  
Κιθαιρὼν      
Χορός  
Κιθαιρών;  
Ἀγαύη  
κατεφόνευσέ νιν.  
Χορός  
τίς ἁ βαλοῦσα;  
Ἀγαύη  
πρῶτον ἐμὸν τὸ γέρας.
μάκαιρ᾽ Ἀγαύη κλῃζόμεθ᾽ ἐν θιάσοις.  
Χορός  
τίς ἄλλα;  
Ἀγαύη  
τὰ Κάδμου      
Χορός  
τί Κάδμου;  
Ἀγαύη  
γένεθλα
μετ᾽ ἐμὲ μετ᾽ ἐμὲ τοῦδ᾽
ἔθιγε θηρός: εὐτυχής γ᾽ ἅδ᾽ ἄγρα.  
Χορός  
