Χορός  
ὁρῶ δάκρυα καὶ πενθίμους
ἀλαλαγὰς  στεναγμάτων τ᾽ ἐσβολάς,
ὅταν ἐμὰ τύραννος εὐπαιδίαν
πόσιν ἔχοντ᾽ εἰδῇ,
αὐτὴ δ᾽ ἄπαις ᾖ καὶ λελειμμένη τέκνων.
τίν᾽, ὦ παῖ πρόμαντι Λατοῦς, ἔχρη-
σας ὑμνῳδίαν;
πόθεν ὁ παῖς ὅδ᾽ ἀμφὶ ναοὺς σέθεν
τρόφιμος ἐξέβα; γυναικῶν τίνος;
οὐ γάρ με σαίνει θέσφατα μή τιν᾽ ἔχῃ δόλον.
δειμαίνω συμφοράν,
ἐφ᾽ ὅ ποτε βάσεται.
ἄτοπος ἄτοπα γὰρ 
δίδωσί μοι,
τὸ δ᾽ ἔτ᾽ εὔφημ᾽ ἔχει,
δόλον τύχαν θ᾽, ὁ παῖς — 
ἄλλων τραφεὶς ἐξ αἱμάτων.
τίς οὐ τάδε ξυνοίσεται;
