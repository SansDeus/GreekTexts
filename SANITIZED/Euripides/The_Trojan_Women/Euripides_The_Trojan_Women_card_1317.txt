Ἑκάβη  
ἰὼ θεῶν μέλαθρα καὶ πόλις φίλα,  
Χορός  
ἓ ἕ.  
Ἑκάβη  
τὰν φόνιον ἔχετε φλόγα δορός τε λόγχαν.  
Χορός  
τάχ᾽ ἐς φίλαν γᾶν πεσεῖσθ᾽ ἀνώνυμοι.  
Ἑκάβη  
κόνις δ᾽ ἴσα καπνῷ πτέρυγι πρὸς αἰθέρα
ᾆστον οἴκων ἐμῶν με θήσει.  
Χορός  
ὄνομα δὲ γᾶς ἀφανὲς εἶσιν: ἄλλᾳ δ᾽
ἄλλο φροῦδον, οὐδ᾽ ἔτ᾽ ἔστιν
ἁ τάλαινα Τροία.  
Ἑκάβη  
ἐμάθετ᾽, ἐκλύετε;  
Χορός  
Περγάμων  γε  κτύπον.  
Ἑκάβη  
ἔνοσις ἅπασαν ἔνοσις      
Χορός  
ἐπικλύσει πόλιν.  
Ἑκάβη  
ἰώ:
τρομερὰ μέλεα, φέρετ᾽ ἐμὸν ἴχνος:
ἴτ᾽ ἐπί, τάλανα,
δούλειον ἁμέραν βίου.  
Χορός  
ἰὼ τάλαινα πόλις: ὅμως δὲ
πρόφερε πόδα σὸν ἐπὶ πλάτας Ἀχαιῶν.   
