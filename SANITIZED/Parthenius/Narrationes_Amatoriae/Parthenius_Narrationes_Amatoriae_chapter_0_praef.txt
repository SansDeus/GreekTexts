ΠΑΡΘΕΝΙΟΣ ΚΟΡΝΗΛΙΩΙ ΓΑΛΛΩι 
ΧΑΙΡΕΙΝ.   
μάλιστα σοὶ δοκῶν ἁρμόττειν, Κορνήλιε Γάλλε,
τὴν ἄθροισιν τῶν ἐρωτικῶν παθημάτων, ἀναλεξάμενος
ὡς ὅτι μάλιστα ἐν βραχυτάτοις ἀπέσταλκα. Τὰ
γὰρ παρά τισι τῶν ποιητῶν κείμενα, τούτων μὴ αὐτοτελῶς
λελεγμένων, κατανοήσεις ἐκ τῶνδε τὰ πλεῖστα,
αὐτῷ τε σοὶ παρέσται εἰς ἔπη καὶ ἐλεγείας
ἀνάγειν τὰ μάλιστα ἐξ αὐτῶν ἁρμόδια διὰ τὸ μὴ παρεῖναι
τὸ περιττὸν αὐτοῖς, ὃ δὴ σὺ μετέρχῃ, χεῖρον
περὶ αὐτῶν ἐνενοήθης: οἱονεὶ γὰρ ὑπομνηματίων
τρόπον αὐτὰ συνελεξάμεθα, καὶ σοὶ νυνὶ τὴν χρῆσιν
ὁμοίαν, ὡς ἔοικε, παρέξεται.
