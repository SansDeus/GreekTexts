Φιρμίνῳ  
Καὶ σπάνιά σου τὰ γράμματα, καὶ μικρὰ
ταῦτα, ἢ ὄκνῳ τοῦ γράφειν, ἢ ἄλλως, τὸν ἐκ
τοῦ πλήθους κόρον διαφεύγειν οἰκονομοῦντος,
ἤπου καὶ πρὸς βραχυλογίαν ἑαυτὸν συνεθίζοντος.
ἡμῖν μέντοι οὐδὲν ἐξαρκεῖ, ἀλλὰ κἂν ὑπερβάλλῃ
τῷ πλήθει, τῆς ἐπιθυμίας ἐστὶν ἐλάττω διὰ τὸ
βούλεσθαι  πάνθ̓ αδδ. εδιτι αντι#3ι.  ἕκαστα περὶ σοῦ μανθάνειν, πῶς μέν
σοι τὸ σῶμα ἔχει, ὅπως δέ σοι τὰ τῆς ἀσκήσεως,
καὶ πότερον ἐπιμένεις τοῖς ἐξ ἀρχῆς ἐγνωσμένοις
ἤ τι καὶ μετεβουλεύσω, πρὸς τὰ συμπίπτοντα
τὴν γνώμην μετατιθέμενος.  μεταθέμενος εδιτι αντι#3ι. 
Εἰ μὲν οὖν ὁ αὐτὸς διέμεινας  διέμενες μεδ.  σεαυτῷ, οὐκ ἂν
πλῆθος γραμμάτων ἐπεζητοῦμεν, ἀλλ̓ ἐξήρκει
ἡμῖν τοσοῦτον: ὁ δεῖνα τῷ δεῖνι: ὑγιαίνειν ἡμᾶς
ἴσθι, καὶ ἔρρωσο. ἐπεὶ δὲ ἀκούομεν ἃ   ἀκούομεν ἃ  τὰ ἀκουόμενα ε.  καὶ
λέγειν αἰσχυνόμεθα, καταλιπόντα σε τὴν τῶν
μακαρίων προγόνων τάξιν, ἐπὶ τὸν πρὸς πατρὸς
πάππον αὐτομολεῖν καὶ Βρεττάνιον σπουδάζειν
γενέσθαι ἀντὶ Φιρμίνου, ἐπιζητοῦμεν αὐτὰ ταῦτα
ἀκοῦσαι,  παρὰ σοῦ αδδ. εδιτιο παρις.  καὶ τοὺς λογισμοὺς μαθεῖν καθ̓ οὓς
ἐπὶ ταύτην ἐλθεῖν τοῦ βίου τὴν ὁδὸν ὑπήχθης.
ἀλλ̓ ἐπειδὴ αὐτὸς ἀπεσιώπησας αἰδοῖ τοῦ βουλεύματος,
ἡμεῖς σε παρακαλοῦμεν μήτε  μήποτε ε.  βουλεύεσθαι
αἰσχύνης ἄξια, καὶ εἴ τι  καί αδδ. ε.  ὑπέδραμέ
σου τὸν νοῦν, ἀπελάσαντα τοῦτο τῆς διανοίας
σεαυτοῦ γενέσθαι πάλιν, καὶ μακρὰ χαίρειν
εἰπόντα στρατείᾳ καὶ ὅπλοις καὶ ταῖς ἐπὶ  τοῦ αδδ. ε.  στρατοπέδου
ταλαιπωρίαις, καταλαβεῖν τὴν πατρίδα,
ἀρκοῦν πρὸς ἀσφάλειαν βίου καὶ πρὸς
πᾶσαν περιφάνειαν τὸ ἐξίσου τοῖς προγόνοις
κρατῆσαι τῆς πόλεως ἡγησάμενον: ὅπερ ἀπόνως
σοι παραγενήσεσθαι πεπιστεύκαμεν, πρός τε τὴν
ἐκ φύσεως ἐπιτηδειότητα ἀφορῶντες καὶ πρὸς τὴν
ἐρημίαν τῶν ἐνισταμένων. εἴτε οὖν μὴ γέγονεν
ἐξ ἀρχῆς ἡ γνώμη, εἴτε γενομένη πάλιν ἐκβέβληται,
γνώρισον  δήλωσον εδιτι αντι#3ι.  ἡμῖν ἐν τάχει: εἰ δέ, ὃ μὴ
γένοιτο, τὰ αὐτὰ μένει βουλεύματα, αὐτάγγελτος
ἡμῖν ἡκέτω ἡ συμφορά: γραμμάτων δὲ οὐ δεόμεθα.
