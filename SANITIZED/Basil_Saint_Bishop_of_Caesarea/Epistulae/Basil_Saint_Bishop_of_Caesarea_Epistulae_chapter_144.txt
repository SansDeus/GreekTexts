Τρακτευτῇ τῶν ἐπάρχων  
Γνωρίζεις πάντως τόνδε ἐκ τῆς κατὰ τὴν πόλιν
συντυχίας, ὅμως δέ σοι αὐτὸν καὶ διὰ τῆς ἐπιστολῆς
προσάγομεν συνιστῶντες, ὅτι εἰς πολλά
σοι τῶν σπουδαζομένων χρήσιμος ἔσται, διὰ τὸ
καὶ συνετῶς καὶ εὐλαβῶς δύνασθαι ὑποτίθεσθαι
τὰ πρακτέα. ἃ δὲ ἐμοὶ εἰς τὸ οὖς διελέχθης,
ταῦτα νῦν ἐστὶ καιρὸς ἐπιδείξασθαι, ἐπειδάν σοι
ὁ προειρημένος ἀδελφὸς τὰ τῶν πτωχῶν ὑποδείξῃ.
