Ἀνεπίγραφος περὶ συνόδου  
Ἀρχαιας ἀγάπης θεσμοὺς ἀνανεοῦσθαι, καὶ
πατέρων εἰρήνην τὸ οὐράνιον δῶρον Χριστοῦ καὶ
σωτήριον, ἀπομαρανθὲν τῷ χρόνῳ, πάλιν πρὸς
τὴν ἀκμὴν ἐπαναγαγεῖν, ἀναγκαῖον μὲν ἡμῖν καὶ
ὠφέλιμον, τερπνὸν δὲ εὖ οἶδα ὅτι καὶ τῇ σῇ
φιλοχρίστῳ διαθέσει καταφανήσεται. τί γὰρ
ἂν γένοιτο χαριέστερον, ἢ τοὺς τοσούτῳ τῷ
πλήθει τῶν τόπων διῃρημένους  διειργμένους εδιτι αντι#3ι.  τῇ διὰ τῆς
ἀγάπης ἑνώσει καθορᾷν εἰς μίαν μελῶν ἁρμονίαν
ἐν σώματι Χριστοῦ δεδέσθαι; ἡ ἀνατολὴ πᾶσα
σχεδόν, τιμιώτατε πάτερ ῾λέγω δὲ ἀνατολὴν τὰ
ἀπὸ τοῦ Ἰλλυρικοῦ μέχρις Αἰγύπτοὐ, μεγάλῳ
χειμῶνι καὶ κλύδωνι κατασείεται, τῆς πάλαι μὲν
σπαρείσης αἱρέσεως ὑπὸ τοῦ ἐχθροῦ τῆς ἀληθείας
Ἀρείου, νῦν δὲ πρὸς τὸ ἀναίσχυντον ἀναφανείσης
καὶ οἱονεὶ ῥίζης πικρᾶς καρπὸν ὀλέθριον ἀναδιδούσης,
κατακρατούσης λοιπὸν διὰ τὸ τοὺς μὲν
καθ̓ ἑκάστην παροικίαν προεστῶτας τοῦ ὀρθοῦ
λόγου ἐκ συκοφαντίας καὶ ἐπηρείας τῶν ἐκκλησιῶν
ἐκπεσεῖν, παραδοθῆναι δὲ τοῖς αἰχμαλωτίζουσι
τὰς ψυχὰς τῶν ἀκεραιοτέρων τὴν τῶν πραγμάτων
ἰσχύν. τούτων μίαν προσεδοκήσαμεν λύσιν τὴν
τῆς ὑμετέρας εὐσπλαγχνίας ἐπίσκεψιν: καὶ
ἐψυχαγώγησεν ἡμᾶς ἀεὶ τὸ παράδοξον τῆς ὑμετέρας
ἀγάπης ἐν τῷ παρελθόντι χρόνῳ, καὶ φήμῃ
φαιδροτέρᾳ πρὸς βραχὺ τὰς ψυχὰς ἀνερρώσθημεν,
ὡς ἐσομένης ἡμῖν τινὸς ἐπισκέψεως παῤ ὑμῶν.
ὡς δὲ διημάρτομεν τῆς ἐλπίδος, μηκέτι στέγοντες
ἤλθομεν ἐπὶ τὴν διὰ τοῦ γράμματος   τοῦ γράμματος  γραμμάτων εδιτι αντι#3ι.  ἡμῶν
παράκλησιν, διαναστῆναι ὑμᾶς πρὸς τὴν ἀντίληψιν
ἡμῶν, καὶ ἀποστεῖλαί τινας τῶν ὁμοψύχων,
ἢ τοὺς συμβιβάζοντας τοὺς διεστῶτας, ἢ εἰς
φιλίαν τὰς ἐκκλησίας τοῦ Θεοῦ ἐπανάγοντας, ἢ
τοὺς γοῦν αἰτίους τῆς ἀκαταστασίας φανερωτέρους  φανερώτερον εδιτι αντι#3ι. 
ὑμῖν καθιστῶντας: ὥστε καὶ ὑμῖν φανερὸν εἶναι
τοῦ λοιποῦ, πρὸς τίνας ἔχειν τὴν κοινωνίαν προσῆκε.
Πάντως δὲ οὐδὲν καινὸν  ἄκαιρον ε, εδιτι αντι#3ι, δεινόν ξλαρομ.  ἐπιζητοῦμεν, ἀλλὰ
τοῖς τε λοιποῖς τῶν πάλαι μακαρίων καὶ θεοφίλων
ἀνδρῶν σύνηθες, καὶ διαφερόντως ὑμῖν. οἴδαμεν
γὰρ μνήμης ἀκολουθίᾳ, παρὰ τῶν πατέρων ἡμῶν
αἰτηθέντων καὶ ἀπὸ γραμμάτων τῶν ἔτι καὶ νῦν
πεφυλαγμένων παῤ ἡμῖν, διδασκόμενοι, Διονύσιον
ἐκεῖνον, τὸν μακαριώτατον ἐπίσκοπον, παῤ ὑμῖν
ἐπί τε ὀρθότητι πίστεως καὶ τῇ λοιπῇ ἀρετῇ διαπρέψαντα,
ἐπισκεπτόμενον διὰ γραμμάτων τὴν
ἡμετέραν ἐκκλησίαν τῶν Καισαρέων, καὶ παρακαλοῦντα
τοὺς πατέρας ἡμῶν διὰ γραμμάτων,
καὶ πέμπειν τοὺς ἀπολυτρουμένους ἐκ τῆς αἰχμαλωσίας
τὴν ἀδελφότητα. ἐν χαλεπωτέρῳ
δὲ νῦν καὶ σκυθρωποτέρῳ τὰ καθ̓ ἡμᾶς, καὶ
πλείονος δεόμενα τῆς ἐπιμελείας. οὐ γὰρ οἰκοδομημάτων
γηΐνων καταστροφήν, ἀλλ̓ ἐκκλησιῶν
ἅλωσιν ὀδυρόμεθα: οὐδὲ δουλείαν σωματικήν,
ἀλλ̓ αἰχμαλωσίαν ψυχῶν καθ̓ ἑκάστην ἡμέραν
ἐνεργουμένην παρὰ τῶν ὑπερμαχούντων τῆς
αἱρέσεως καθορῶμεν. ὥστε εἰ μὴ ἤδη διανασταίητε
πρὸς τὴν ἀντίληψιν, μικρὸν ὕστερον
οὐδὲ οἷς ὀρέξετε τὴν χεῖρα εὑρήσετε, πάντων
ὑπὸ τὴν ἐπικράτειαν τῆς αἱρέσεως γενομένων.
