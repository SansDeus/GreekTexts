Ἀνεπίγραφος, ὑπὲρ συγγενῶν  
Αὐτῷ μοι περισπούδαστον ἦν συντυχεῖν σου
τῇ λογιότητι πολλῶν ἕνεκεν: πρῶτον μέν, ὥστε
ἀπολαῦσαι τῶν ἐν σοὶ καλῶν διὰ πολλοῦ τοῦ ἐν
τῷ μεταξὺ χρόνου, ἔπειτα δέ, καὶ περὶ τῶν κατὰ
Ἀριαραθίαν ἀνθρώπων παρακαλέσαι σε: οἷς ἐκ
παλαιοῦ θλιβομένοις ἔδωκεν ὁ Κύριος ἀξίαν
παραμυθίαν, τῆς σῆς ὀρθότητος τὴν ἐπιστασίαν
αὐτοῖς χαρισάμενος. ἔστι δέ τι καὶ ἕτερον τῶν
συγγενῶν τῶν ἐμῶν πάνυ βεβαρημένον, καὶ
σχεδὸν τὸ καιριώτατον τῆς Ἀριαραθικῆς ἀπορίας
ὑπάρχον: ὃ καὶ  ομ. μεδ., ξοισλ. σεξ., ρεγιυς σεξ.  παρακαλῶ κατὰ τὸ ἐνδεχόμενον
ἰατρευθῆναι παρὰ τῆς σῆς χρηστότητος, ὥστε
φορητὸν τοῦ λοιποῦ γενέσθαι τοῖς κεκτημένοις.
