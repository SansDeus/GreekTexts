Εὐσεβίῳ ἐπισκόπῳ Σαμοσάτων  
Εἰ πάσας ἐφεξῆς γράφοιμι τὰς αἰτίας ὑφ̓ 
ὧν μέχρι τοῦ παρόντος κατεσχέθην, καὶ πάνυ
ὡρμημένος πρὸς τὴν σὴν θεοσέβειαν, ἱστορίας
ἂν μῆκος ἀπέραντον ἐκπληρώσαιμι. νόσους μὲν
ἐπαλλήλους, καὶ χειμῶνος ἐπάχθειαν, καὶ πραγμάτων
συνοχὴν παρίημι λέγειν, γνώριμα ὄντα
καὶ ἤδη προδεδηλωμένα τῇ τελειότητί σου. νῦν
δὲ καὶ ἣν μόνην εἶχον τοῦ βίου παραμυθίαν τὴν
μητέρα, καὶ ταύτην ἀφῃρέθην ὑπὸ τῶν ἁμαρτίων
μου.  μου ομ. ξ, δ, φ.  καὶ μὴ καταγελάσῃς μου ὡς ἐν τούτῳ
τῆς ἡλικίας ὀρφανίαν ἀποδυρομένου:  ὀδυρομένου ξ, δ.  ἀλλὰ σύγγνωθί
μοι ψυχῆς χωρισμὸν ἀνεκτῶς μὴ φέροντι,
ἧς οὐδὲν ἀντάξιον ἐν τοῖς λειπομένοις  λιπομένοις ξ, δ.  ὁρῶ.
πάλιν οὖν μοι ὑπέστρεψε τὰ ἀῤῥωστήματα,
καὶ πάλιν ἐπὶ κλίνης κατάκειμαι, ἐπὶ μικρᾶς  μακρῶς ε. 
παντελῶς τῆς δυνάμεως σαλεύων, καὶ μόνον οὐκ  μονονουχὶ ξ, δ. 
ἐφ̓ ἑκάστης ὥρας τὸ ἀναγκαῖον πέρας τῆς ζωῆς ἐκδεχόμενος.
Αἱ δὲ ἐκκλησίαι σχεδόν τι παραπλησίως τῷ
σώματί μου διάκεινται: ἀγαθῆς μὲν ἐλπίδος οὐδεμιᾶς
ὑποφαινομένης, ἀεὶ δὲ πρὸ τὸ χεῖρον τῶν
πραγμάτων ὑποῤῥεόντων. τέως δὲ ἡ Νεοκαισάρεια
καὶ ἡ Ἀγκύρα ἔδοξαν ἔχειν διαδόχους τῶν
ἀπελθόντων, καὶ μέχρι τοῦ νῦν ἡσυχάζουσιν.
ἀλλ̓ οὐδὲ  οὐδὲν ε, φ.  ἡμῖν οἱ ἐπιβουλεύοντες ποιῆσαί τι τοῦ
θυμοῦ καὶ τῆς πικρίας ἄξιον μέχρι τοῦ παρόντος
συνεχωρήθησαν. καὶ τούτου τὴν αἰτίαν ταῖς σαῖς
ὑπὲρ τῶν ἐκκλησιῶν πρεσβείαις προδήλως ἡμεῖς
ἀνατίθεμεν. ὥστε μὴ ἀποκάμῃς προσευχόμενος
ὑπὲρ τῶν ἐκκλησιῶν καὶ δυσωπῶν τὸν Θεόν.
τοὺς καταξιωθέντας ἐξυπηρετεῖσθαι τῇ ὁσιότητί
σου πάμπολλα πρόσειπε.
