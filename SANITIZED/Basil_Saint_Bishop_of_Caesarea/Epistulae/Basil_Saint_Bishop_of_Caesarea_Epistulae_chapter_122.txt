Ποιμενίῳ, ἐπισκόπῳ Σατάλων  
Πάντως ἐπεζήτησας  ἐπιζητήσας εδιτι αντι#3ι.  γράμματα παρὰ τῶν
Ἀρμενίων, ὅτε ἐπανῆκαν διὰ σοῦ, καὶ τὴν αἰτίαν
ἔμαθες, δἰ ἣν οὐκ ἔδωκα αὐτοῖς τὴν ἐπιστολήν.
εἰ μὲν οὖν εἶπον φιλαλήθως, ἔδωκας ἡμῖν αὐτόθεν
τὴν συγγνώμην: εἰ δὲ ἀπεκρύψαντο ἐκεῖνοι, ὅπερ
οὐκ  οὖν ε.  εἰκάζω—ἀλλὰ παῤ ἡμῶν ἄκουε.
Ὁ τὰ πάντα γενναῖος Ἄνθιμος, ὁ διὰ μακροῦ
χρόνου τὴν πρὸς ἡμᾶς εἰρήνην σπεισάμενος,
ἐπειδὴ εὗρε καιρὸν ἑαυτοῦ τε  τήν αδδ. ε.  κενοδοξίαν ἐκπληρῶσαι
καὶ ἡμῖν λύπην τινὰ προξενῆσαι,
ἐχειροτόνησε τὸν Φαῦστον ἰδίᾳ αὐθεντίᾳ καὶ
ἰδίᾳ χειρί, οὐδενὸς ὑμῶν ἀναμείνας ψῆφον καὶ
ἡμῶν καταγελάσας ἀκριβολογουμένων περὶ τὰ
τοιαῦτα. ἐπεὶ οὖν συνέχεε μὲν παλαιὰν εὐταξίαν,
κατεφρόνησε δὲ καὶ ὑμῶν, παῤ ὧν ἀνέμενον
ἐγὼ τὴν μαρτυρίαν δέξασθαι, ἐποίησε δὲ πρᾶγμα
οὐκ οἶδα εἰ εὐάρεστον τῷ Θεῷ, τούτου ἕνεκεν  ἕνεκα ε. 
λυπηθεὶς πρὸς αὐτούς, οὐδεμίαν ἔδωκα ἐπιστολὴν
πρὸς οὐδένα τῶν Ἀρμενίων, οὐδὲ πρὸς τὴν σὴν
εὐλάβειαν. ἀλλ̓ οὐδὲ εἰς κοινωνίαν ἐδεξάμην
τὸν Φαῦστον, φανερῶς διαμαρτυρόμενος, ὅτι εἰ
μὴ ὑμέτερά μοι κομίσειε γράμματα, πάντα τὸν
χρόνον ἔσομαι καὶ αὐτὸς ἠλλοτριωμένος καὶ τοὺς
ὁμοψύχους μοι  μου ε.  οὕτω διαθήσω πρὸς αὐτὸν ἔχειν.
Εἰ μὲν οὖν ἰάσιμα τὰ γενόμενα, σπούδασον
αὐτός τε ἐπιστεῖλαι μαρτυρῶν αὐτῷ, εἰ ὁρᾷς
ἀγαθὴν τοῦ ἀνδρὸς τὴν ζωήν, καὶ τοὺς ἄλλους
προτρέψασθαι: εἰ δὲ ἀνίατα, καὶ τοῦτό μοι
φανερὸν ποίησον, ὥστε μηκέτι με αὐτοῖς καθόλου
προσέχειν, εἰ καὶ ὅτι, ὡς ἔδειξαν, ὥρμηνται
λοιπὸν πρὸς τὸν Ἄνθιμον ἑαυτῶν  ἑαυτόν ε.  μεταθεῖναι
τὴν κοινωνίαν, ἡμῶν καὶ τῆς ἐκκλησίας ταύτης,
ὡς ἑώλων εἰς φιλίαν, καταφρονήσαντες.
