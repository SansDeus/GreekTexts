Ὀλυμπίῳ  
Οἷα ποιεῖς, ὦ θαυμάσιε, τὴν φίλην ἡμῖν πενίαν
καὶ φιλοσοφίας τροφὸν τῆς ἐσχατιᾶς ἀπελαύνων;
οἶμαι γὰρ ἄν σε καὶ ἐξούλης γραφὴν ὑπ̓ αὐτῆς
φεύγειν, εἴ τις αὐτῇ προσγένοιτο λόγος: ὅτι τούτῳ  τούτῳ : αδδ. μὲν α, β, ξ. 
συνοικεῖν εἱλόμην ἐγὼ νῦν μὲν τὸν Ζήνωνα ἐπαινοῦντι,
ὃς ναυαγίῳ πάντα ἀποβαλὼν οὐδὲν ἀγεννὲς
ἐφθέγξατο, ἀλλ̓, εὖγε, εἶπεν, ὦ τύχη,  τύχη : αδδ. ὅτι ξ.  συνελαύνεις
ἡμᾶς εἰς τὸ τριβώνιον, νῦν δὲ τὸν Κλεάνθην
μισθῷ ὕδωρ τοῦ φρέατος ἀπαντλοῦντα, ὅθεν αὐτός
τε διέζη καὶ τοῖς διδασκάλοις μισθοὺς ὑπετέλει.
τὸν δὲ Διογένην οὐδὲ ἐπαύσατό ποτε θαυμάζων τοῖς
παρὰ τῆς φύσεως μόνοις ἀρκεῖσθαι φιλοτιμούμενον,
ὡς καὶ τὸ κισσύβιον ἀποῤῥῖψαι, ἐπειδήπερ παρὰ
παιδὸς ἐδιδάχθη κοίλαις ταῖς χερσὶν ἐπικύπτων  ἐγκύπτων α, β, ξ. 
πίνειν. ταῦτα ἄν σοι καὶ τὰ τοιαῦτα ἡ σύνοικος
ἡμῖν  ἡμῖν ῾ῖ φρ. ὦ φ; ἡμῖν α, β, ξ, ε; ἡμῶν εδ. βεν.  πενία μέμψαιτο, ταῖς μεγαλοδωρεαῖς
ἐξοικισθεῖσα νῦν. προσθείη δὲ καὶ ἀπειλήν τινα:
ὅτι, εἴ σε ἐνταῦθα πάλιν λάβοιμι, Σικελικὴν ἢ
Ἰταλιῶτιν τρυφὴν ἀποδείξω τὰ πρότερα: οὕτω σε
ἀκριβῶς τοῖς παῤ ἐμαυτῆς ἀμυνοῦμαι.
Καὶ ταῦτα μὲν δὴ τοιαῦτα. ἥσθην δὲ
ἀκούσας ἦρχθαί σε τῆς θεραπείας ἤδη, καὶ
εὔχομαί σε ὄνασθαι αὐτῆς. πρέποι δ̓ ἂν τῇ ἱερᾷ
σου ψυχῇ ἄλυπος ὑπηρεσία σώματος.
