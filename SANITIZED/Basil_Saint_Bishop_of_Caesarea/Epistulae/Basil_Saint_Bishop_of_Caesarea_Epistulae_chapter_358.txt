Λιβάνιος Βασιλείῳ  
Ὦ χρόνων ἐκείνων, ἐν οἷς τὰ πάντα ἦμεν
ἀλλήλοισς3 νῦν διῳκίσμεθα πικρῶς, ὑμεῖς μὲν
ἔχοντες ἀλλήλους, ἐγὼ δὲ ἀνθ̓ ὑμῶν οἷοί περ
ὑμεῖς οὐδένα. τὸν δὲ Ἄλκιμον ἀκούω τὰ νέων ἐν
γήρᾳ τολμᾷν καὶ πρὸς τὴν Ῥώμην πέτεσθαι,
περιθέντα σοι τὸν τοῦ συνεῖναι τοῖς παιδαρίοις
πόνον. σὺ δέ, τά τε ἄλλα πρᾶός τις, καὶ τοῦτο
οἴσεις οὐ χαλεπῶς, ἐπεὶ καὶ ἡμῖν τοῦ γράψαι
πρότερον οὐκ ἔσχες χαλεπῶς.
