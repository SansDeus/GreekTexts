Εὐσεβίῳ, ἐπισκόπῳ Σαμοσατωι  
Πάλαι ἐπιστείλας τῇ θεοσεβείᾳ σου ἄλλων τέ
τινων ἕνεκεν καὶ τοῦ συντυχεῖν ἡμᾶς ἀλλήλοις,
διήμαρτον τῆς ἐλπίδος, οὐκ ἀφικομένων τῶν γραμμάτων
εἰς τὰς χεῖρας τῆς σῆς τιμιότητος, τοῦ
μακαρίου διακόνου Θεοφράστου δεξαμένου μὲν τὰ
γράμματα ἡμῶν ἐπί τινα περιοδείαν ἀναγκαίως
ἀποδημούντων,  ἀποδημοῦντος εδιτι αντι#3ι.  μὴ διαπεμψαμένου δὲ τῇ θεοσεβείᾳ,
σου, τῷ προκαταληφθῆναι τῇ ἀρρωστίᾳ ὑφ̓
ἧς ἐτελεύτησεν. ὅθεν τοσοῦτον ὕστερος ἦλθον
τοῦ καιροῦ πρὸς τὸ γράφειν, ὥστε μηδὲ ὄφελός
τι ἐλπίζειν ἐκ τῆς ἐπιστολῆς ἔσεσθαι ταύτης, εἰς
στενὸν παντελῶς κατακλεισθέντος τοῦ χρόνου.
ὁ γάρ τοι θεοφιλέστατος ἐπίσκοπος Μελέτιος καὶ
Θεόδοτος ἐπέταξαν ἡμῖν πρὸς αὐτοὺς διαβῆναι,
ἀγάπης τε ἐπίδειγμα τὴν  σήν αδδ. ε.  συντυχίαν ποιούμενοι,
καί τινα καὶ διόρθωσιν γενέσθαι τῶν νῦν παραλυπούντων
βουλόμενοι. ἀπέδειξάν τε ἡμῖν χρόνον
μὲν τῆς συντυχίας τὰ μέσα τοῦ προσιόντος μηνὸς
Ἰουνίου, τόπον δὲ Φαργαμοῦν  Φαρμαγοῦν ε.  τὸ χωρίον, ἐπίσημον
μαρτύρων περιφανείᾳ  ἐπιφανεία ε.  καὶ πολυανθρωπίᾳ
συνόδου τῆς κατὰ ἔτος ἕκαστον παῤ αὐτοῖς τελουμένης.
ἐπεὶ δὲ ἔδει με, μετὰ τὴν ἐπάνοδον μαθόντα
τὴν κοίμησιν τοῦ μακαρίου διακόνου, καὶ τὰς
ἐπιστολὰς ἀργὰς παῤ ἡμῖν κειμένας, μὴ ἡσυχάσαι,
διὰ τὸ ἔτι ἡμέρας ἡμῖν τριάκοντα καὶ τρεῖς
ἐπὶ τὴν προθεσμίαν ὑπολελεῖφθαι, ἀπέστειλα κατὰ
σπουδὴν τῷ αἰδεσιμωτάτῳ ἀδελφῷ Εὐσταθίῳ τῷ
συλλειτουργῷ ἡμῶν τὰ γράμματα ταῦτα, ὥστε δἰ
αὐτοῦ παραπεμφθῆναί σου τῇ σεμνότητι,  τιμιότητι εδιτι αντι#3ι.  καὶ
πάλιν ἐν τάχει ἀνακομισθῆναι ἡμῖν τὰς ἀποκρίσεις.
εἰ μὲν γὰρ δυνατὸν ἢ ἄλλως ἄρεσκον
σοι παραγενέσθαι, καὶ αὐτοὶ παρεσόμεθα: εἰ δὲ
μή, αὐτοὶ μέν, ἂν ὁ Θεὸς θέλῃ, τὸ περυσινὸν
ἀποτίσομεν χρέος τῆς συντυχίας, ἐὰν μή τι πάλιν
ἐπιγένηται ἡμῖν ἐξ ἁμαρτιῶν κώλυμα: τὴν δὲ τῶν
ἐπισκόπων ἔντευξιν εἰς ἕτερον χρόνον ὑπερθησόμεθα.
