Κανονικαῖς.  Κανονικαῖς περὶ τοῦ ὁμοούσιον εἶναι τὸν υἱὸν τῷ πατρί ε, φ.   
Ὅσον ἠνίασεν ἡμᾶς πρότερον φήμη λυπηρὰ
τὰς ἀκοὰς ἡμῶν περιηχήσασα, τοσοῦτον εὔφρανεν
ἡμᾶς ὁ θεοφιλέστατος ἐπίσκοπος ὁ ἀδελφὸς ἡμῶν
Βοσπόριος, τὰ χρηστότερα περὶ  περὶ ομ. α, β, ξ, δ.  τῆς εὐλαβείας
ὑμῶν διηγησάμενος. ἔφη γάρ, τῇ τοῦ Θεοῦ
χάριτι, πάντα ἐκεῖνα τὰ θρυλληθέντα ἀνθρώπων
εἶναι κατασκευάσματα οὐκ ἀκριβῶς τὴν καθ̓
ὑμᾶς ἐπισταμένων ἀλήθειαν. προσετίθει  προσεπετίθει α, β, φ.  δὲ ὅτι
καὶ διαβολὰς εὗρε παῤ ὑμῖν καθ̓ ἡμῶν ἀνοσίας,
καὶ τοιαύτας οἵας ἂν εἴποιεν οἱ μὴ ἐκδεχόμενοι καὶ
περὶ ἀργοῦ ῥήματος δώσειν λόγον τῷ κριτῇ ἐν
ἡμέρᾳ τῆς ἀνταποδόσεως αὐτοῦ τῇ δικαίᾳ.  τῆς δικαίας α, β, ξ, δ, φ.  ὥστε
ηὐχαρίστησα τῷ Κυρίῳ αὐτός τε ἰαθεὶς τὴν ἐφ̓
ὑμῖν βλάβην, ἥν, ὡς ἔοικεν, ἐκ συκοφαντίας ἀνθρώπων
ἤμην παραδεξάμενος, ὑμᾶς τε ἀκούσας ἀποτεθεῖσθαι
τὰς ψευδεῖς περὶ ἡμῶν ὑπολήψεις, ἐξ ὧν
ἠκούσατε τοῦ ἀδελφοῦ ἡμῶν διαβεβαιωσαμένου.  βεβαιωσαμένου α, β, ξ, δ. 
Ὃς ἐν οἷς τὸ  τὰ ε, φ.  καθ̓ ἑαυτὸν ὑμῖν παρέστησε,
συναπέδειξε πάντως καὶ τὸ ἡμέτερον. ἓν γὰρ ἐν
ἀμφοτέροις ἡμῖν τὸ τῆς πίστεως φρόνημα, ἐπειδὴ
καὶ τῶν αὐτῶν πατέρων κληρονόμοι τῶν κατὰ τὴν
Νικαίαν ποτὲ τὸ μέγα τῆς εὐσεβείας ἐξαγγειλάντων
κήρυγμα: οὗ τὰ μὲν ἄλλα παντάπασίν   παντάπασίν  πάντα μαθεῖν ξ, δ. 
ἐστιν ἀσυκοφάντητα, τὴν δὲ τοῦ ὁμοουσίου φωνήν,
κακῶς παρά τινων ἐκληφθεῖσαν, εἰσί τινες οἱ
μήπω παραδεξάμενοι: οὓς καὶ μέμψαιτο ἄν τις
δικαίως, καὶ πάλιν μέντοι συγγνώμης αὐτοὺς
ἀξιώσειεν. τὸ μὲν γὰρ πατράσι μὴ ἀκολουθεῖν
καὶ τὴν ἐκείνων φωνὴν κυριωτέραν τίθεσθαι τῆς
ἑαυτῶν γνώμης, ἐγκλήματος ἄξιον ὡς  καὶ ε.  αὐθαδείας
γέμον, τὸ δὲ πάλιν ὑφ̓ ἑτέρων διαβληθεῖσαν
αὐτὴν ὕποπτον ἔχειν, τοῦτό  δὲ αδδ. β, φ; δὴ αδδ. α, ξ, δ.  πως δοκεῖ τοῦ
ἐγκλήματος αὐτοὺς μετρίως ἐλευθεροῦν. καὶ γὰρ
τῷ ὄντι οἱ ἐπὶ Παύλῳ τῷ Σαμοσατεῖ συνελθόντες
διέβαλον τὴν λέξιν ὡς οὐκ εὔσημον.  εὔσημον μσς.; εὔηχον ῾ σελλ-σουνδινγ ; ι.ε.,  ας νοτ βεινγ α ηαππψ τερμ ᾿ εδιτι.  ἔφασαν γὰρ
ἐκεῖνοι τὴν τοῦ ὁμοουσίου φωνὴν παριστᾷν ἔννοιαν
οὐσίας τε καὶ τῶν ἀπ̓ αὐτῆς, ὥστε καταμερισθεῖσαν
τὴν οὐσίαν παρέχειν τοῦ ὁμοουσίου τὴν
προσηγορίαν τοῖς εἰς ἃ διῃρέθη. τοῦτο δὲ ἐπὶ
χαλκοῦ μὲν καὶ τῶν ἀπ̓ αὐτοῦ νομισμάτων ἔχει  ἔχειν ξ, δ. 
τινὰ λόγον τὸ διανόημα: ἐπὶ δὲ Θεοῦ Πατρὸς καὶ
Θεοῦ Υἱοῦ οὐκ οὐσία πρεσβυτέρα οὐδ̓ ὑπερκειμένη
ἀμφοῖν θεωρεῖται: ἀσεβείας γὰρ ἐπέκεινα
τοῦτο καὶ νοῆσαι καὶ φθέγξασθαι. τί γὰρ ἂν
γένοιτο τοῦ ἀγεννήτου πρεσβύτερον; ἀναιρεῖται
δὲ ἐκ τῆς βλασφημίας ταύτης καὶ ἡ εἰς τὸν
Πατέρα καὶ Υἱὸν πίστις: ἀδελφὰ γὰρ ἀλλήλοις
τὰ ἐξ ἑνὸς ὑφεστῶτα.
Καὶ ἐπειδὴ ἐξ οὐκ ὄντων εἰς τὸ εἶναι παρῆχθαι
τὸν Υἱὸν ἔτι τότε ἦσαν οἱ λέγοντες, ἵνα καὶ ταύτην
ἐκτέμωσι τὴν ἀσέβειαν τὸ ὁμοούσιον προσειρήκασιν.
ἄχρονος γὰρ καὶ ἀδιάστατος ἡ τοῦ
Υἱοῦ πρὸς τὸν Πατέρα συνάφεια. δηλοῖ δὲ καὶ
τὰ προλαβόντα ῥήματα ταύτην εἶναι τῶν ἀνδρῶν
τὴν διάνοιαν. εἰπόντες γὰρ φῶς ἐκ φωτός, καὶ
ἐκ τῆς οὐσίας τοῦ Πατρὸς τὸν Υἱὸν γεγενῆσθαι,  γεγεννῆσθαι δ. 
οὐχὶ δὲ πεποιῆσθαι, ἐπήγαγον τούτοις τὸ ὁμοούσιον,
παραδεικνύντες ὅτι ὅνπερ ἄν τις ἀποδῷ
φωτὸς λόγον ἐπὶ Πατρός, οὗτος ἁρμόσει  ἁρμώσει φ.  καὶ ἐπὶ
Υἱοῦ. φῶς γὰρ ἀληθινὸν πρὸς φῶς ἀληθινόν,
κατ̓ αὐτὴν τοῦ φωτὸς τὴν ἔννοιαν, οὐδεμίαν ἕξει
παραλλαγήν. ἐπεὶ οὖν ἐστιν ἄναρχον φῶς ὁ
Πατήρ, γεννητὸν δὲ φῶς ὁ Υἱός, φῶς δὲ καὶ φῶς
ἑκάτερος,  ἑκάτερον ε.  ὁμοούσιον εἶπαν  εἴποιεν ἂν ε.  δικαίως, ἵνα τὸ τῆς
φύσεως ὁμότιμον παραστήσωσιν. οὐ γὰρ τὰ
ἀδελφὰ ἀλλήλοις ὁμοούσια λέγεται, ὅπερ τινὲς
ὑπειλήφασιν: ἀλλ̓ ὅταν καὶ τὸ αἴτιον καὶ τὸ ἐκ
τοῦ αἰτίου τὴν ὕπαρξιν ἔχον τῆς αὐτῆς ὑπάρχῃ
φύσεως, ὁμοούσια λέγεται.
Αὕτη δὲ ἡ φωνὴ καὶ τὸ τοῦ Σαβελλίου κακὸν
ἐπανορθοῦται: ἀναιρεῖ γὰρ τὴν ταυτότητα τῆς
ὑποστάσεως καὶ εἰσάγει τελείαν τῶν προσώπων
τὴν ἔννοιαν. οὐ γὰρ αὐτὸ τί ἐστιν ἑαυτῷ ὁμοούσιον,
ἀλλ̓ ἕτερον ἑτέρῳ: ὥστε καλῶς ἔχει καὶ εὐσεβῶς,
τῶν τε ὑποστάσεων τὴν ἰδιότητα διορίζουσα καὶ
τῆς φύσεως τὸ ἀπαράλλακτον παριστῶσα.
Ὅταν δὲ ἐκ τῆς οὐσίας τοῦ Πατρὸς τὸν Υἱὸν
εἶναι διδασκώμεθα, καὶ γεννηθέντα, ἀλλ̓ οὐχὶ
ποιηθέντα, μὴ καταπίπτωμεν ἐπὶ τὰς σωματικὰς
τῶν παθῶν ἐννοίας. οὐ γὰρ ἐμερίσθη ἡ οὐσία
ἀπὸ Πατρὸς εἰς Υἱόν, οὐδὲ ῥυεῖσα ἐγέννησεν, οὐδὲ
προβαλοῦσα, ὡς τὰ φυτὰ τοὺς καρπούς, ἀλλ̓
ἄῤῥητος καὶ ἀνεπινόητος λογισμοῖς ἀνθρώπων τῆς
θείας γεννήσεως ὁ τρόπος. ταπεινῆς γὰρ τῷ ὄντι
καὶ σαρκίνης ἐστὶ διανοίας, τοῖς φθαρτοῖς καὶ
προσκαίροις ἀφομοιοῦν τὰ ἀίδια, καὶ οἴεσθαι ὅτι,
ὡς τὰ σωματικά, οὕτω γεννᾷ καὶ ὁ Θεὸς ὁμοίως:
δέον ἐκ τῶν ἐναντίων λαμβάνειν τὰς ἀφορμὰς
πρὸς τὴν εὐσέβειαν, ὅτι,  ὅτι ομ. ε.  ἐπειδὴ τὰ θνητὰ οὕτως,
ὁ ἀθάνατος οὐχ οὕτως. οὔτε οὖν ἀρνεῖσθαι δεῖ
τὴν θείαν γέννησιν, οὔτε σωματικαῖς ἐννοίαις
καταῤῥυποῦν ἑαυτοῦ τὴν διάνοιαν.
Τὸ δὲ Πνεῦμα τὸ ἅγιον Πατρὶ μὲν καὶ Υἱῷ
συναριθμεῖται, διότι καὶ ὑπὲρ τὴν κτίσιν ἐστί:
τέτακται δὲ ὡς ἐν εὐαγγελίῳ δεδιδάγμεθα παρὰ
τοῦ Κυρίου εἰπόντος: Πορευθέντες βαπτίζετε  βαπτίζεται φ. 
εἰς τὸ ὄνομα τοῦ Πατρὸς καὶ τοῦ Υἱοῦ καὶ τοῦ
ἁγίου Πνεύματος. ὁ δὲ προτιθεὶς  προθεὶς α, β; προτιθεὶς τοῦ φ.  Υἱοῦ, ἢ
πρεσβύτερον  εἶναι αδδ. α, β, φ αλια μ.  λέγων Πατρός, οὗτος  οὕτως ε.  ἀνθίσταται
μὲν τῇ τοῦ Θεοῦ διαταγῇ, ἀλλότριος δὲ τῆς
ὑγιαινούσης πίστεως, μὴ ὃν παρέλαβε τρόπον
δοξολογίας φυλάττων, ἀλλ̓ ἑαυτῷ καινοφωνίαν  κενοφωνίαν α, β, ξ, φ. 
εἰς ἀρέσκειαν ἀνθρώπων ἐπινοῶν. εἰ γὰρ ἀνώτερον
Θεοῦ, οὐκ ἐκ τοῦ Θεοῦ. γέγραπται γάρ:  γάρ ομ. α, β.  Τὸ δὲ
Πνεῦμα ἐκ τοῦ Θεοῦ. εἰ δὲ ἐκ τοῦ Θεοῦ, πῶς
πρεσβύτερόν ἐστι τοῦ ἐξ οὗ ἐστί; τίς δὲ καὶ ἡ
παράνοια, ἑνὸς ὄντος τοῦ ἀγεννήτου, ἄλλο τι
λέγειν τοῦ ἀγεννήτου ἀνώτερον; ἀλλ̓ οὐδὲ τοῦ
Μονογενοῦς πρότερον: οὐδὲν γὰρ μέσον Υἱοῦ καὶ
Πατρός. εἰ δὲ μή ἐστιν ἐκ Θεοῦ, διὰ Χριστοῦ δέ
ἐστιν, οὐδέ ἐστι τὸ παράπαν. ὥστε ἡ περὶ τὴν
τάξιν καινοτομία αὐτῆς τῆς ὑπάρξεως ἀθέτησιν
ἔχει, καὶ ὅλης τῆς πίστεώς ἐστιν ἄρνησις. ὁμοίως
οὖν ἐστιν ἀσεβὲς καὶ ἐπὶ τὴν κτίσιν καταγαγεῖν  κατάγειν ε, φ. 
καὶ ὑπερτιθέναι αὐτὸ ἢ   αὐτὸ ἢ  αὐτὸ α, β; αὐτοῦ ξ, δ.  Υἱοῦ ἢ Πατρός, ἢ κατὰ
τὸν χρόνον ἢ κατὰ τὴν τάξιν.
Ἃ μὲν οὖν ἤκουσα ἐπιζητεῖσθαι παρὰ τῆς
εὐλαβείας ὑμῶν, ταῦτά ἐστιν: ἐὰν δὲ δῷ ὁ Κύριος
καὶ εἰς ταὐτὸν ἡμᾶς ἀλλήλοις γενέσθαι, τάχα ἄν
τι καὶ περὶ τούτων πλέον εἴποιμεν, καὶ αὐτοὶ δ̓
ἂν περὶ ὧν ἐπιζητοῦμεν εὕροιμέν  εὕρωμεν ξ, δ.  τινα παῤ ὑμῶν πληροφορίαν.
