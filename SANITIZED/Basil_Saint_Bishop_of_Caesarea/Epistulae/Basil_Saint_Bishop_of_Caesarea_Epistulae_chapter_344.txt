Βασίλειος Λιβανίῳ  
Τὸ μὴ συνεχῶς με γράφειν πρὸς τὴν σὴν παίδευσιν,
πείθουσι τό τε δέος καὶ ἡ ἀμαθία: τὸ δέ
σε καρτερικώτατα σιωπᾷν, τί τῆς μέμψεως
ἐξαιρήσεται; εἰ δέ τις λογίσαιτο τὸ καὶ ἐν  τοῖς αδδ. ε. 
λόγοις σε βιοῦντα ὀκνεῖν ἐπιστέλλειν, καταψηφιεῖταί
σου λήθην τὴν πρὸς ἡμᾶς. ᾧ γὰρ τὸ
λέγειν πρόχειρον, καὶ τὸ ἐπιστέλλειν οὐκ ἀνέτοιμον.
ὁ δὲ ταῦτα κεκτημένος, εἶτα σιγῶν, εὔδηλον
ὡς ὑπεροψίᾳ ἢ λήθῃ τοῦτο ποιεῖ. ἐγὼ δέ σου
τὴν σιωπὴν ἀμείψομαι προσρήσει. χαῖρε τοίνυν,
τιμιώτατε, καὶ γράφε εἰ βούλοιο: καὶ μὴ γράφε,
εἰ τοῦτό σοι προσφιλές.
