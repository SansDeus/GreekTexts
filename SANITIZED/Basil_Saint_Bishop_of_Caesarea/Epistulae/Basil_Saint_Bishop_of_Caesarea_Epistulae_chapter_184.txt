Εὐσταθίῳ, ἐπισκόπῳ Ἱμμερίας  Ἑμμέρως ξοισλ. σεξυνδυς, ρεγ. σεξυνδυς.   
Οἶδα ὅτι στυγνοποιὸν πρᾶγμα ἡ ὀρφανία καὶ
πολυάσχολον, διὰ τὸ ἐρημίαν ἐπάγειν τῶν
προεστώτων. ὅθεν λογίζομαι καὶ τὴν σὴν εὐλάβειαν
ἐπιστυγνάζουσαν τοῖς συμβεβηκόσι μὴ
ἐπιστέλλειν ἡμῖν, καὶ ὁμοῦ ἐν πλείονι εἶναι νῦν
ἀσχολίᾳ, περιτρέχειν  περιέπειν ε, μεδ.  τὰ τοῦ Χριστοῦ ποίμνια
διὰ τὴν πανταχόθεν τῶν ἐχθρῶν ἐπανάστασιν.
ἀλλ̓ ἐπειδὴ πάσης λύπης παρηγορία ἡ πρὸς
τοὺς ὁμοψύχους ἐστὶν ὁμιλία, καταξίου ὁσάκις
ἂν δυνατόν σοι ἐπιστέλλειν ἡμῖν, καὶ αὐτός τε
ἀναπαύεσθαι ἐν τῷ φθέγγεσθαι πρὸς ἡμᾶς, καὶ
ἡμᾶς παρηγορεῖν ἐν τῷ μεταδιδόναι ἡμῖν τῶν
σεαυτοῦ ῥημάτων. τοῦτο δὲ καὶ ἡμεῖς σπουδάσομεν
ποιῆσαι ὁσάκις ἂν ἡμῖν ἐνδιδῷ τὰ πράγματα.
εὔχου δὲ καὶ αὐτὸς καὶ πᾶσαν τὴν
ἀδελφότητα παρακάλεσον σπουδαίως δυσωπεῖν
τὸν Κύριον, ἵνα δείξῃ ποτὲ ἡμῖν λύσιν τῆς περιεχούσης
ἡμᾶς κατηφείας.
