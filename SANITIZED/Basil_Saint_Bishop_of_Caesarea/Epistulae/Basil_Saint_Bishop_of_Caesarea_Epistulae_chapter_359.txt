Βασίλειος Λιβανίῳ  
Σὺ μὲν ὅλην τὴν τῶν παλαιῶν τέχνην ἐν τῇ
σαυτοῦ κατακλείσας διανοίᾳ τοσοῦτον σιγᾷς, ὡς
μηδ̓ ἐν ἐπιστολαῖς ἡμῖν διδόναι τι κερδαίνειν.
ἐγὼ δέ, εἴπερ ἦν ἀσφαλὲς ἡ τοῦ διδασκάλου
τέχνη, ἦλθον ἂν παρὰ σοί, ποιησάμενος  ποιησόμενος μσς. ετ εδιτι; ποιησάμενος ξαππς.  Ἰκάρου
πτερόν. ἀλλ̓ ὅμως, ἐπειδὴ οὐκ ἔστι πιστεῦσαι
ἡλίῳ κηρόν, ἀντὶ τῶν Ἰκάρου πτερῶν ἐπιστέλλω
σοι λόγους, δεικνύντας τὴν ἡμετέραν φιλίαν.
φύσις δὲ λόγων, μηνύουσα τοὺς κατὰ ψυχὴν
ἔρωτας. καὶ ταῦτα μὲν οἱ λόγοι: σὺ αὐτοὺς
ἄγοις ὅπου βούλει: καὶ τηλικοῦτον κράτος
κεκτημένος, σιωπᾷς. ἀλλὰ μετάστησον καὶ ἐφ̓
ἡμᾶς τὰς ἀπὸ τοῦ στόματός σου τῶν λόγων πηγάς.
