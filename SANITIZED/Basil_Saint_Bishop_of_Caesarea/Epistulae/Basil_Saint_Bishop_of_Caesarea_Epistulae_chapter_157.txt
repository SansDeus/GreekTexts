Ἀντιόχῳ  
Πῶς οἴει βαρέως ἤνεγκα διαμαρτών σου τῆς
συντυχίας κατὰ τὸ θέρος; καίτοι οὐδὲ ἡ τῶν   ἡ τῶν  ἐτῶν ε. 
ἄλλων τοιαύτη γέγονεν, ὥστε μέχρι κόρου ἡμῖν
προελθεῖν: ἀλλ̓ οὖν καὶ ὄναρ ἰδεῖν τὰ ποθούμενα
φέρει τινὰ τοῖς ἀγαπῶσι παραμυθίαν. σὺ δὲ
οὐδὲ ἐπιστέλλεις, οὕτως ἀργὸς εἶ, ὥστε μηδὲ τὴν
ὑπόλειψιν  ἀπόλειψιν ε.  ἄλλῃ τινὶ αἰτίᾳ μᾶλλον ἢ τῷ ἀργῶς
ἔχειν πρὸς τὰς ὑπὲρ τῆς ἀγάπης ἀποδημίας λογίζεσθαι.
ἀλλὰ τοῦτο μὲν πεπαύσθω ἡμῖν. εὔχου
δὲ ὑπὲρ ἡμῶν καὶ παρακάλει τὸν Κύριον μὴ
ἐγκαταλιπεῖν ἡμᾶς, ἀλλ̓ ὡς ἐκ τῶν ἐπελθόντων
παρήγαγεν ἡμᾶς πειρασμῶν, οὕτω καὶ ἐκ τῶν
προσδοκωμένων ῥύσασθαι εἰς δόξαν τοῦ ὀνόματος
αὐτοῦ, ἐφ̓ ᾧ ἠλπίσαμεν.
