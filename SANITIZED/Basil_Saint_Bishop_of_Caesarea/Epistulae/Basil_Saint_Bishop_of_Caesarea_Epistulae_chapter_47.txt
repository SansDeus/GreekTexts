Γρηγορίῳ ἑταίρῳ  Γρηγορίῳ ἑταίρῳ περὶ τῆς κοιμήσεως Εὐσεβίου τοῦ ἐπισκόπου: καὶ ὅτι ἔχει πρὸ ὀφθαλμῶν τὸν εἰς τὴν ἐπισκοπὴν ἐπιτήδειον ε, ετιαμ ιν ξοδιξιβυς Ωατ. ετ μεδ.   
Τίς δώσει μοι πτέρυγας ὡσεὶ περιστερᾶς, ἢ πῶς
ἀνακαινισθῇ μου τὸ γῆρας, ὥστε με δυνηθῆναι
διαβῆναι πρὸς τὴν ὑμετέραν ἀγάπην, καὶ τόν τε
πόθον ὃν ἔχω ἐφ̓ ὑμῖν ἀναπαῦσαι καὶ τὰ λυπηρὰ
τῆς ψυχῆς διηγήσασθαι, καὶ δἰ ὑμῶν εὑρέσθαι
τινὰ παραμυθίαν τῶν θλίψεων; ἐπὶ γὰρ τῇ
κοιμήσει τοῦ μακαρίου Εὐσεβίου τοῦ ἐπισκόπου
φόβος ἡμᾶς κατέλαβεν οὐ μικρός, μή ποτε οἵ ποτε
ἐφεδρεύοντες τῇ ἐκκλησίᾳ τῆς μητροπόλεως ἡμῶν
καὶ βουλόμενοι αὐτὴν αἱρετικῶν ζιζανίων πληρῶσαι,
καιροῦ νῦν  νῦν ομ. α, β.  λαβόμενοι, τὴν πολλῷ καμάτῳ
κατασπαρεῖσαν ἐν ταῖς ψυχαῖς τῶν ἀνθρώπων
εὐσέβειαν ταῖς παῤ ἑαυτῶν πονηραῖς διδασκαλίαις
ἐκριζώσωσι, καὶ ταύτης τὴν ἑνότητα κατατέμωσιν,
ὅπερ καὶ ἐπὶ πολλῶν ἐκκλησίων πεποιήκασιν.
ἐπειδὴ δὲ καὶ γράμματα πρὸς ἡμᾶς ἀφίκετο τοῦ
κλήρου, παρακαλοῦντα μὴ παροφθῆναι ἐν καιρῷ
τοιούτῳ, περιβλεψάμενος ἐν κύκλῳ ἐμνήσθην τῆς
ὑμετέρας ἀγάπης, καὶ τῆς ὀρθῆς πίστεως, καὶ τοῦ
ζήλου ὃν ἔχετε ἀεὶ ὑπὲρ τῶν ἐκκλησίων τοῦ Θεοῦ.
Καὶ τούτου ἕνεκεν ἀπέστειλα τὸν ἀγαπητὸν
Εὐστάθιον τὸν συνδιάκονον, παρακαλέσαι ὑμῶν
τὴν σεμνοπρέπειαν καὶ δυσωπῆσαι πᾶσι τοῖς
ὑπὲρ τῶν ἐκκλησίων καμάτοις καὶ τὸν παρόντα
ἐπιθεῖναι, κἀμοῦ τε τὸ γῆρας τῇ συντυχίᾳ ἀναπαῦσαι,
καὶ τῇ ὀρθῇ ἐκκλησίᾳ τὴν περιβόητον
εὐσέβειαν διορθώσασθαι, δόντας αὐτῇ μεθ̓ ἡμῶν
῾εἰ ἄρα καταξιωθείημεν συναντιλαβέσθαι ὑμῖν τοῦ
ἀγαθοῦ ἔργοὐ ποιμένα κατὰ τὸ βούλημα τοῦ
Κυρίου, δυνάμενον διευθῦναι τὸν λαὸν αὐτοῦ. ἔχομεν
γὰρ πρὸ ὀφθαλμῶν ἄνδρα ὃν οὐδὲ αὐτοὶ
ἀγνοεῖτε: οὗ εἰ καταξιωθείημεν ἐπιτυχεῖν, οἶδα
ὅτι μεγάλην παῤῥησίαν πρὸς τὸν Θεὸν κτησόμεθα,
καὶ τῷ ἐπικαλεσαμένῳ ἡμᾶς λαῷ μεγίστην
εὐεργεσίαν καταθησόμεθα. ἀλλὰ παρακαλῶ καὶ
πάλιν καὶ πολλάκις, πάντα ὄκνον ὑπερθεμένους
ἀπαντῆσαι καὶ προλαβεῖν τὰ ἐκ τοῦ χειμῶνος δυσχερῆ.
