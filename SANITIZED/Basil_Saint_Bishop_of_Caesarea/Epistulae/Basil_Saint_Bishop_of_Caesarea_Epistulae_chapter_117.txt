Ἀνεπίγραφος, ἐπὶ ἀσκήσει  
Ἐγὼ καὶ ἄλλως ὀφείλεσθαι τῇ ὑμετέρᾳ τιμιότητι
ἐμαυτὸν νομίζω, καὶ τὸ νῦν δὲ τοῦτο φρόντισμα,
ἐν ᾧ ἐσμέν, ἀναγκαίως ἡμᾶς ὑπευθύνους
ταῖς τῶν τοιούτων πραγμάτων ὑπηρεσίαις καθίστησι,
κἂν οἱ τυχόντες ὦσιν  εἰσίν ε, εδιτι αντι#3ι.  οἱ ἐπιτάττοντες,
μὴ ὅτι ὑμεῖς οἱ πολλοῖς δικαίοις καὶ ἄλλοις πρὸς
ἡμᾶς συναπτόμενοι. τὰ μὲν οὖν παρελθόντα εἰς
ἐξέτασιν ἀγαγεῖν οὐκ ἀναγκαῖον: ἐπεὶ ἐνῆν εἰπεῖν,
ὅτι ἡμεῖς ἐγενόμεθα ἑαυτοῖς τῶν  τῶν ομ. ε.  ταράχων αἴτιοι,
τῆς ἀγαθῆς ἐκείνης ἀσκήσεως καὶ μόνης ἀγούσης
πρὸς σωτηρίαν φιλονεικήσαντες ἀποστῆναι: διὸ
τάχα καὶ τῷ ταράχῳ τούτῳ εἰς πειρασμὸν παρεδόθημεν.
Ἀλλ̓ ἐκεῖνα μὲν γέγονε καὶ ὑπομνήσεως ἠξιώθη,
ὥστε μὴ δεύτερον ἡμᾶς τοῖς ὁμοίοις περιπεσεῖν.
τὰ δὲ ἐφεξῆς, πάνυ βούλομαι πληροφορεῖσθαί
σου τὴν εὐλάβειαν, ὅτι τοῦ Θεοῦ συγχωροῦντος
ῥᾷστα ἡμῖν προσχωρήσει, τοῦ πράγματος καὶ
ἐννόμου ὄντος καὶ οὐδὲν ἔχοντος βαρύ, καὶ τῶν
φίλων ἡμῶν πολλῶν  πολλῶν ομ. Ωατ., μεδ.  ἑτοίμως χαριζομένων, ὄντων
ἐν τῷ στρατοπέδῳ. τυπωθήσεται οὖν παῤ ἡμῶν
δέησις, κατὰ τὴν ὁμοιότητα τοῦ προσδοθέντος
λιβέλλου τῷ βικαρίῳ, ἐν ᾗ ἐὰν μή τις γένηται
παρολκή, εὐθέως ἀποπεμψόμεθα τὴν ἐκ τοῦ
γράμματος  πράγματος ε.  ἄδειαν παρεχόμενοι. πέπεισμαι δὲ
ἐν τοιούτοις μεῖζον τῶν βασιλικῶν προσταγμάτων
τὴν προαίρεσιν ἡμῶν ἰσχύειν, ἣν ἐὰν ἄτρεπτον
καὶ ἀκλινῆ ἐκ τοῦ κατὰ τὴν ἀκμὴν βίου ἐπιδειξώμεθα,
ἀνεπιχείρητος ἡμῖν καὶ ἄσυλος διὰ τῆς
τοῦ Θεοῦ βοηθείας τῆς παρθενίας ἡ φυλακὴ εἴη.
Τὸν δὲ ἐγχειρισθέντα ἡμῖν παρὰ σοῦ ἀδελφὸν
καὶ ἐθεασάμεθα ἡδέως, καὶ ἔχομεν ἐν τοῖς γνωρίμοις,
εὐχόμενοι ἄξιον εἶναι τοῦ Θεοῦ καὶ τῆς σῆς μαρτυρίας.
