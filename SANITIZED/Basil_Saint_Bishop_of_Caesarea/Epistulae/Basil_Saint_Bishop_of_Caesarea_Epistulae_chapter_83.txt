Κηνσίτορι  
Ἐμοὶ πρὸς τὴν σὴν εὐγένειαν συνήθεια μὲν καὶ
ἡ κατ̓ ὀφθαλμοὺς συντυχία πάνυ βραχεῖα γέγονε,
γνῶσις δὲ ἡ ἐξ ἀκοῆς, δἰ ἧς πολλοῖς συναπτόμεθα
τῶν ἐπιφανῶν, οὐκ ὀλίγη τε οὐδὲ εὐκαταφρόνητος.
εἰ δὲ καὶ σοί τις ἐκ τῆς φήμης περὶ ἡμῶν ὑπάρχει
λόγος, αὐτὸς ἂν εἰδείης ἄμεινον. τὸ δ̓ οὖν σὸν
παῤ ἡμῖν τοιοῦτόν ἐστιν οἷον εἴπομεν.  εἴποιμεν ε, εδιτι αντι#3ι.  ἐπειδὴ
δὲ  δέ ομ. ε.  ἐκάλεσέ σε ὁ Θεὸς εἰς πρᾶγμα φιλανθρωπίας
ἐπίδειξιν ἔχον, δἰ οὗ δυνατόν ἐστι διορθωθῆναι
ἡμῶν τὴν πατρίδα παντελῶς ἐδαφισθεῖσαν, ἡγοῦμαι
πρέπειν μοι ὑπομνῆσαί σου τὴν χρηστότητα,
ἵνα ἐπ̓ ἐλπίδι τῆς παρὰ Θεοῦ ἀνταποδόσεως
τοιοῦτον σεαυτὸν καταξιώσῃς παρασχέσθαι, ὥστε
ἀθανάτου μὲν τῆς μνήμης ἀξιοῦσθαι, γενέσθαι δὲ
αἰωνίων ἀναπαύσεων κληρονόμον, ἐκ τοῦ ἐλαφροτέρας
ποιῆσαι τοῖς καταπονουμένοις τὰς θλίψεις.
Ἐπειδὴ δὲ κἀμοί τίς ἐστι κτῆσις περὶ Χαμανηνήν,  μηχανήν μεδ. 
ἀξιῶ σε   ἀξιῶ σε  ἀξιῶσαι ε.  προστῆναι αὐτῆς ὡς οἰκείας.
μὴ θαυμάζῃς  θαυμάσῃς ε.  δέ, εἰ ἐμαυτοῦ λέγω τὰ τῶν φίλων,
μετὰ τῆς ἄλλης ἀρετῆς καὶ φιλίαν πεπαιδευμένος,
καὶ μεμνημένος τοῦ σοφῶς εἰπόντος, ἄλλον  ἄλλων ε. 
ἑαυτὸν εἶναι τὸν φίλον. τὴν τοίνυν κτῆσιν τὴν
διαφέρουσαν τῷδε, ταύτην ὡς ἐμαυτοῦ παρατίθεμαι
τῇ τιμιότητί σου: καὶ παρακαλῶ, ἐπισκεψάμενον
τὰ τῆς οἰκίας δυσχερῆ, δοῦναι αὐτοῖς καὶ
τῶν παρελθόντων χρόνων παραμυθίαν, καὶ πρὸς
τὸ μέλλον αἱρετὴν αὐτοῖς κατασκευάσαι τὴν
οἴκησιν, τὴν φευκτὴν καὶ ἀπηγορευμένην διὰ τὸ
πλῆθος τῆς ἐπικειμένης αὐτῇ συντελείας. σπουδάσω
δὲ καὶ αὐτὸς περιτυχών σου τῇ κοσμιότητι
ἐντελέστερον περὶ ἑκάστου διαλεχθῆναι.
