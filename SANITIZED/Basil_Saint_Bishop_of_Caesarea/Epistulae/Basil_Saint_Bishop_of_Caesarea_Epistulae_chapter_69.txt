Ἀθανασίῳ, ἐπισκόπῳ Ἀλεξανδρείας  
Ἣν ἐκ παλαιοῦ  ἔκπαλαι τρες μσς. ρεξεντιορες.  περὶ τῆς σῆς τιμιότητος
ὑπόληψιν ἔσχομεν, ταύτην ὁ χρόνος προϊὼν ἀεὶ
βεβαιοῖ: μᾶλλον δὲ καὶ συναύξει ταῖς προσθήκαις
τῶν κατὰ μέρος ἐπιγινομένων. ὅτι τῶν μὲν
ἄλλων τοῖς πλείστοις ἐξαρκεῖ τὸ καθ̓ ἑαυτὸν
ἕκαστον περισκοπεῖν, σοὶ δὲ οὐχ ἱκανὸν τοῦτο,
ἀλλ̓ ἡ μέριμνά σοι πασῶν τῶν ἐκκλησιῶν τοσαύτη,
ὅση καὶ τῆς ἰδίως παρὰ τοῦ κοινοῦ
Δεσπότου ἡμῶν ἐμπιστευθείσης ἐπίκειται: ὅς γε
οὐδένα χρόνον διαλείπεις διαλεγόμενος, νουθετῶν,
ἐπιστέλλων, ἐκπέμπων τινὰς ἑκάστοτε τοὺς ὑποτιθεμένους
τὰ βέλτιστα. καὶ νῦν δὲ ἀπὸ τοῦ
ἱεροῦ πληρώματος τοῦ ὑπὸ σὲ κλήρου τὸν αἰδεσιμώτατον
ἀδελφὸν Πέτρον ἐκπεμφθέντα μετὰ
πολλῆς χαρᾶς ἐδεξάμεθα, καὶ τὸν ἀγαθὸν αὐτοῦ  αὐτοῦ ομ. ε. 
τῆς ἀποδημίας σκοπὸν  κόπον ε.  ἀπεδεξάμεθα, ὃν ἐπιδείκνυται
κατ̓ ἐντολὰς τῆς σῆς τιμιότητος, τὰ
ἀντιτείνοντα προσαγόμενος, καὶ τὰ διεσπασμένα
συνάπτων. ὅθεν τι καὶ ἡμεῖς συμβαλέσθαι τῇ
περὶ τοῦτο σπουδῇ βουληθέντες, ἐνομίσαμεν
ἐπιτηδειοτάτην ἀρχὴν τοῖς πράγμασι δώσειν, εἰ,
ὥσπερ ἐπὶ κορυφὴν τῶν ὅλων, ἐπὶ  ἐπὶ αδδ. ξαππς.  τὴν σὴν
ἀναδράμοιμεν τελειότητα, καὶ σοὶ συμβούλῳ τε
χρησαίμεθα καὶ ἡγεμόνι τῶν πράξεων. ὅθεν
καὶ τὸν ἀδελφὸν Δωρόθεον, τὸν διάκονον τῆς
ὑπὸ τὸν τιμιώτατον ἐπίσκοπον Μελέτιον
ἐκκλησίας, ἀγαθῷ κεχρημένον περὶ τὴν τῆς
πίστεως ὀρθότητα ζήλῳ, καὶ ἐπιθυμοῦντα καὶ
αὐτὸν τὴν εἰρήνην τῶν ἐκκλησιῶν ἐπιδεῖν, πρὸς
τὴν σὴν θεοσέβειαν ἀνεπέμψαμεν,  ἀνεπέμψαμεν ξαππς, ἀναπέμψαι μσς.  ὥστε, ταῖς
σαῖς ὑποθήκαις ἀκολουθοῦντα ῾ἃς καὶ τῷ χρόνῳ
καὶ τῇ τῶν πραγμάτων πείρᾳ, καὶ τῷ ὑπὲρ τοὺς
ἄλλους ἔχειν τὴν ἐκ τοῦ Πνεύματος συμβουλίαν,
ἀσφαλεστέρας ποιεῖσθαι δύνασαἰ, οὕτως ἐγχειρεῖν
τοῖς σπουδαζομένοις.
Ὃν καὶ ὑποδέξῃ δηλονότι, καὶ προσβλέψεις
εἰρηνικοῖς ὀφθαλμοῖς, στηρίξας τε αὐτὸν τῇ διὰ
τῶν προσευχῶν βοηθείᾳ, καὶ ἐφοδιάσας γράμμασι,
μᾶλλον δὲ καὶ παραζεύξας τινὰς  τισί εδιτι αντι#3ι.  τῶν αὐτόθεν
σπουδαίων, ἐπὶ τὰ προκείμενα ὁδηγήσεις. ἐφάνη
δὲ ἡμῖν ἀκόλουθον ἐπιστεῖλαι τῷ ἐπισκόπῳ
Ῥώμης, ἐπισκέψασθαι τὰ ἐνταῦθα, καὶ δοῦναι
γνώμην, ἵν̓ ἐπειδὴ ἀπὸ κοινοῦ καὶ συνοδικοῦ
δόγματος ἀποσταλῆναί τινας δύσκολον τῶν
ἐκεῖθεν, αὐτὸν αὐθεντῆσαι περὶ τὸ πρᾶγμα,
ἐκλεξάμενον ἄνδρας ἱκανοὺς μὲν ὁδοιπορίας πόνους
ὑπενεγκεῖν,  διενεγκεῖν εδιτι αντι#3ι.  ἱκανοὺς δὲ πραότητι καὶ εὐτονίᾳ
ἤθους τοὺς ἐνδιαστρόφους τῶν παῤ ἡμῖν νουθετῆσαι,
ἐπιτηδείως δὲ καὶ οἰκονομικῶς κεχρημένους
τῷ λόγῳ, καὶ πάντα ἔχοντας μεθ̓ ἑαυτῶν τὰ
μετὰ Ἀριμῖνον πεπραγμένα ἐπὶ λύσει τῶν κατ̓
ἀνάγκην ἐκεῖ γενομένων: καὶ τοῦτο μηδενὸς
εἰδότος, ἀψοφητὶ διὰ θαλάσσης ἐπιστῆναι τοῖς
ὧδε, ὑπὲρ τοῦ φθάσαι τὴν αἴσθησιν τῶν ἐχθρῶν τῆς εἰρήνης.
Ἐπιζητεῖται δὲ κἀκεῖνο παρά τινων τῶν ἐντεῦθεν,
ἀναγκαίως, ὡς καὶ αὐτοῖς ἡμῖν καταφαίνεται,
τὸν τὴν Μαρκέλλου αἵρεσιν αὐτοὺς  αὐτοῖς ε. 
ὡς χαλεπὴν καὶ βλαβερὰν καὶ τῆς ὑγιαινούσης
πίστεως  διδασκαλίας ὡς ε, ηαρλ.  ἀλλοτρίως ἔχουσαν, ἐξορίσαι.  ἐξορίζεσθαι εδιτι αντι#3ι.  ἐπεὶ
μέχρι τοῦ νῦν ἐν πᾶσιν οἷς ἐπιστέλλουσι γράμμασι,
τὸν μὲν δυσώνυμον Ἄρειον ἄνω καὶ κάτω
ἀναθεματίζοντες καὶ τῶν ἐκκλησιῶν ἐξορίζοντες
οὐ διαλείπουσι, Μαρκέλλῳ δέ, τῷ κατὰ διάμετρον
ἐκείνῳ τὴν ἀσέβειαν ἐπιδειξαμένῳ, καὶ εἰς αὐτὴν
τὴν ὕπαρξιν τῆς τοῦ Μονογενοῦς θεότητος
ἀσεβήσαντι καὶ κακῶς τὴν τοῦ Λόγου προσηγορίαν
ἐκδεξαμένῳ, οὐδεμίαν μέμψιν ἐπενεγκόντες
φαίνονται. ὃς Λόγον μὲν εἰρῆσθαι τὸν Μονογενῆ
δίδωσι, κατὰ χρείαν καὶ ἐπὶ καιροῦ προελθόντα,
πάλιν δὲ εἰς τὸν ὅθεν ἐξῆλθεν ἐπαναστρέψαντα,
οὔτε πρὸ τῆς ἐξόδου εἶναι, οὔτε μετὰ τὴν ἐπάνοδον
ὑφεστάναι. καὶ τούτου ἀπόδειξις  ἀποδείξεις ε.  αἱ παῤ ἡμῖν
ἀποκείμεναι βίβλοι τῆς ἀδίκου ἐκείνης συγγραφῆς
ὑπάρχουσιν. ἀλλ̓ ὅμως τοῦτον οὐδαμοῦ διαβαλόντες   οὐδαμοῦ διαβαλόντες  οὐδαμῶς διαβάλλοντες εδιτι αντι#3ι. 
ἐφάνησαν, καὶ ταῦτα αἰτίαν ἔχοντες ὡς,
τὸ ἐξ ἀρχῆς κατ̓ ἄγνοιαν τῆς ἀληθείας, καὶ εἰς
κοινωνίαν αὐτὸν ἐκκλησιαστικὴν παραδεξάμενοι.
ἐκείνου τε οὖν μνησθῆναι πρεπόντως ἀπαιτεῖ τὰ
παρόντα, ὥστε μὴ ἔχειν ἀφορμὴν τοὺς θέλοντας
ἀφορμήν, ἐκ τοῦ τῇ σῇ ὁσιότητι συνάπτειν τοὺς
ὑγιαίνοντας καὶ τοὺς πρὸς τὴν ἀληθῆ πίστιν
ὀκλάζοντας φανεροὺς πᾶσι ποιῆσαι: ὥστε τοῦ
λοιποῦ γνωρίζειν ἡμᾶς τοὺς ὁμόφρονας, καὶ μή,
ὡς ἐν νυκτομαχίᾳ, μηδεμίαν φίλων καὶ πολεμίων
ἔχειν διάκρισιν. μόνον παρακαλοῦμεν
εὐθὺς ὑπὸ τὸν πρῶτον πλοῦν ἐκπεμφθῆναι τὸν
προειρημένον διάκονον, ἵνα δυνηθῇ κατὰ γοῦν τὸ
ἐφεξῆς ἔτος γενέσθαι τι, ὧν προσευχόμεθα.
Ἐκεῖνο δὲ καὶ πρὸ τῶν ἡμετέρων  εἰρημένων εδιτι αντι#3ι.  λόγων
συνιεῖς τε αὐτὸς καὶ φροντιεῖς δηλονότι, ὅπως
ἐπιστάντες, ἐὰν ὁ Θεὸς θέλῃ, μὴ ἐναφῶσι ταῖς
ἐκκλησίαις  τὰς ἐκκλησίας ε.  τὰ σχίσματα, ἀλλὰ τοὺς τὰ αὐτὰ
φρονοῦντας παντὶ τρόπῳ εἰς ἕνωσιν συνελάσωσι,
κἄν τινας ἰδίας τῶν πρὸς ἀλλήλους διαφορῶν
ἀφορμὰς εὕρωσιν  τύχωσιν Ωατ. ξοδ. αξ ρεγ. σεξυνδ. ετ ξοισλ. σεξ.  ἔχοντας, ὑπὲρ τοῦ μὴ τὸν
ὀρθοδοξοῦντα λαὸν εἰς πολλὰ κατατέμνεσθαι μέρη
τοῖς προεστῶσι συναφιστάμενον. πάντα γὰρ δεῖ
σπουδάσαι δεύτερα ἡγήσασθαι τῆς εἰρήνης, καὶ
πρὸ πάντων τῆς κατὰ Ἀντιόχειαν ἐκκλησίας
ἐπιμεληθῆναι, ὡς μὴ ἀσθενεῖν ἐν αὐτῇ τὴν ὀρθὴν
μερίδα περὶ τὰ πρόσωπα σχιζομένην. μᾶλλον
δέ, τούτων ἁπάντων καὶ αὐτὸς εἰς ὕστερον ἐπιμελήσῃ,
ἐπειδάν, ὅπερ εὐχόμεθα, Θεοῦ συνεργοῦντός
σοι, πάντας λάβῃς τὰ τῆς καταστάσεως τῶν
ἐκκλησιῶν ἐπιτρέποντας.
