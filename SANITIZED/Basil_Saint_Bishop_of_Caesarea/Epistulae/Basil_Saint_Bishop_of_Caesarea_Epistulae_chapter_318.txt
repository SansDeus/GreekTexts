Βασιλείου, ἀνεπίγραφος, ὑπὲρ πατριώτου  
Τοὺς ἐκ τῆς πατρίδος ἡμῶν ἀφικομένους συνίστησί
σοι αὐτὸ  τὸ αδδ. ε.  τῆς πατρίδος δίκαιον, εἰ καὶ
ὅτι τῇ τοῦ τρόπου χρηστότητι πάντας ὑπὸ τὴν
ἑαυτοῦ ἄγεις πρόνοιαν τοὺς ὁπωσοῦν δεομένους
τινὸς ἀντιλήψεως. καὶ τὸν ἐγχειρίζοντα τοίνυν
τὴν ἐπιστολὴν τῇ κοσμιότητί σου, τὸν υἱὸν τοῦδε,
δέξαι, καὶ ὡς πατριώτην καὶ ὡς δεόμενον ἀντιλήψεως
καὶ ὡς παῤ ἡμῶν συνιστάμενόν σοι:
καὶ ἐκ πάντων τούτων ἓν αὐτῷ ὑπαρξάτω, τυχεῖν
τῆς ἐνδεχομένης παρὰ σοῦ βοηθείας εἰς τὰ
προκείμενα. δῆλον δὲ ὅτι ἐπὶ τοῖς ἀγαθοῖς
ἔργοις αἱ ἀνταποδόσεις, οὐ παῤ ἡμῶν τῶν
μικρῶν, ἀλλὰ παρὰ τοῦ Κυρίου, τοῦ τὰς ἀγαθὰς
προαιρέσεις ἀμειβομένου.
