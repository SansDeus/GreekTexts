Ὀλυμπίῳ.  
Καὶ τοῖς γράμμασιν ἐντυχὼν τῆς τιμιότητος
σου, ἡδίων ἐμαυτοῦ καὶ εὐθυμότερος ἐγενόμην,
καὶ τοῖς ποθεινοτάτοις υἱέσιν εἰς ὁμιλίαν ἐλθών,
αὐτόν σε ἔδοξα καθορᾷν. οἳ πάνυ μου τὴν
ψυχὴν κεκακωμένην παραλαβόντες, οὕτω διέθηκαν,
ὥστε ἐπιλαθέσθαι με τοῦ παῤ ὑμῖν
κωνείου, ὃ οἱ ὀνειροπῶλαι καὶ ὀνειροκάπηλοι,
εἰς τὴν τῶν ἐκμισθωσαμένων αὐτοὺς χάριν,
καθ̓ ἡμῶν περιφέρουσιν: ἐπιστολὰς δὲ τὰς μὲν
ἔπεμψα, τὰς δὲ καὶ εἰς ὕστερον δώσομεν, ἐὰν
ἐθέλῃς. μόνον εἴη τί ὄφελος παῤ αὐτῶν τοῖς λαμβάνουσιν.
