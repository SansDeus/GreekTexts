Ἀνεπίγραφος, ὑπὲρ Λεοντίου  
Περὶ πολλῶν μὲν ὡς διαφερόντων μοι ἐπέστειλά
σοι, περὶ πλειόνων δὲ καὶ ἐπιστελῶ. οὔτε γὰρ
τοὺς δεομένους ἐπιλιπεῖν δυνατόν, οὔτε ἡμᾶς
ἀρνεῖσθαι τὴν χάριν οἷόν τε. οὐ μήν ἐστί τις
οἰκειότερός μοι, οὔτε μᾶλλον ἀναπαῦσαί με ἐφ̓
οἷς ἂν εὖ τι πάθοι  πάθοιμι ε.  δυνάμενος, τοῦ αἰδεσιμωτάτου
ἀδελφοῦ Λεοντίου. οὗ τὴν οἰκίαν οὕτω διάθες,
ὡς ἂν εἰ αὐτὸν ἐμὲ καταλάβοις,  καταλάβῃς ξ, δ.  μὴ  μὴ ομ. ξ, δ.  ἐν τῇ πενίᾳ
ταύτῃ, ἐν ᾗ νῦν εἰμὶ σὺν Θεῷ, ἀλλ̓ εὐπορίας τινὸς
ἐπειλημμένον καὶ ἀγροὺς κεκτημένον. δῆλον γὰρ
ὅτι οὐκ ἂν ἐποίησάς με πένητα, ἀλλ̓ ἐφύλαξας
ἂν τὰ παρόντα, ἢ ἐπέτεινας τὴν εὐπορίαν. τοῦτο
οὖν ποιῆσαί σε  σοι ε.  καὶ ἐν τῇ προειρημένῃ μοι οἰκίᾳ
τοῦ ἀνδρὸς παρακαλοῦμεν. μισθὸς δέ σοι ὑπὲρ
πάντων ὁ συνήθης παῤ ἐμοῦ, εὐχὴ πρὸς τὸν
ἅγιον Θεὸν ὑπὲρ ὧν κάμνεις, καλός τε καὶ
ἀγαθὸς ὢν καὶ προλαμβάνων τὰς αἰτήσεις τῶν δεομένων.
