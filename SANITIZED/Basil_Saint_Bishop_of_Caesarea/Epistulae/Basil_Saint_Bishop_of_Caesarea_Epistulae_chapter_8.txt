Τοῖς Καισαρεῦσιν ἀπολογία περὶ τῆς ἀποχωρήσεως,  
καὶ περὶ πίστεως  καὶ περὶ πίστεως ομ. φ. 
Πολλάκις ἐθαύμασα τί ποτε πρὸς ἡμᾶς
πεπόνθατε καὶ πόθεν τοσοῦτον ἡττᾶσθε  ἥττησθε φ.  τῆς
ἡμετέρας βραχύτητος, τῆς μικρᾶς καὶ ὀλίγης καὶ
οὐδὲν ἴσως ἐχούσης ἐράσμιον, καὶ λόγοις ἡμᾶς
προτρέπεσθε φιλίας τε καὶ πατρίδος ὑπομιμνήσκοντες,
ὥσπερ φυγάδας τινὰς πατρικοῖς σπλάγχνοις
πρὸς ἑαυτοὺς πάλιν ἐπιστρέφειν πειρώμενοι.
ἐγὼ δὲ τὸ μὲν φυγὰς γεγονέναι ὁμολογῶ,
καὶ οὐκ  ἂν αδδ. φ.  ἀρνηθείην: τὴν δὲ αἰτίαν μάθοιτ̓ ἂν
ἤδη ποθοῦντες.
Μάλιστα μὲν τῷ ἀδοκήτῳ τότε πληγείς, καθάπερ
οἱ τοῖς αἰφνιδίοις ψόφοις ἀθρόως καταπλαγέντες,
οὐ κατέσχον τοὺς λογισμούς, ἀλλ̓
ἐμάκρυνα φυγαδεύων, καὶ ηὐλίσθην χρόνον ἱκανὸν
ἀφ̓ ὑμῶν, ἔπειτα δὲ καὶ πόθος τις ὑπεισῄει
μου  με φ.  τῶν θείων δογμάτων καὶ τῆς περὶ ἐκεῖνα
φιλοσοφίας. Πῶς γὰρ ἂν δυναίμην, ἔφην ἐγώ,
κρατῆσαι τῆς συνοικούσης ἡμῖν κακίας; τίς δ̓ ἄν
μοι γένηται  γένοιτο φ.  Λάβαν, ἀπαλλάττων με τοῦ
Ἡσαῦ καὶ πρὸς τὴν ἀνωτάτω φιλοσοφίαν παιδαγωγῶν;
ἀλλ̓ ἐπειδή, σὺν Θεῷ, τοῦ σκοποῦ κατὰ
δύναμιν τετυχήκαμεν εὑρόντες σκεῦος ἐκλογῆς
καὶ φρέαρ βαθύ, λέγω δὲ τὸ τοῦ Χριστοῦ στόμα
Γρηγόριον, ὀλίγον ἡμῖν, παρακαλῶ, ὀλίγον συγχωρήσατε
χρόνον. αἰτούμεθα, οὐ τὴν ἐν ταῖς
πόλεσι διατριβὴν ἀσπαζόμενοι: οὐδὲ γὰρ λέληθεν
ἡμᾶς ὁ πονηρὸς διὰ τῶν τοιούτων τὴν ἀπάτην
τοῖς ἀνθρώποις προσμηχανώμενος: ἀλλὰ τὴν
συντυχίαν τὴν πρὸς τοὺς ἁγίους ἐπωφελῆ μάλιστα
κρίνοντες. ἐν γὰρ τῷ λέγειν τι περὶ τῶν
θείων δογμάτων καὶ ἀκούειν πυκνότερον, ἕξιν
δυσαπόβλητον θεωρημάτων λαμβάνομεν. καὶ τὰ
μὲν καθ̓ ἡμᾶς τοῦτον ἔχει τὸν τρόπον.
Ὑμεῖς δέ, ὦ θεῖαί μοι καὶ προσφιλέσταται πασῶν
κεφαλαί, φυλάττεσθε τοὺς τῶν Φυλιστιαίων
ποιμένας, μή τις λαθὼν ἐμφράξῃ ὑμῶν τὰ φρέατα
καὶ τὸ καθαρὸν τῆς γνώσεως τῆς περὶ τὴν πίστιν
ἐπιθολώσῃ. τοῦτο γὰρ αὐτοῖς ἀεί ἐστιν ἐπιμελές,
μὴ ἐκ τῶν θείων Γραφῶν διδάσκειν τὰς ἀκεραιοτέρας
ψυχάς, ἀλλ̓ ἐκ τῆς ἔξωθεν σοφίας παρακρούεσθαι
τὴν ἀλήθειαν. ὁ γὰρ ἀγέννητον καὶ γεννητὸν
ἐπεισάγων ἡμῶν τῇ πίστει, καὶ τὸν ἀεὶ ὄντα μὴ
ὄντα ποτὲ δογματἴζων, καὶ τὸν φύσει καὶ ἀεὶ Πατέρα
πατέρα γινόμενον, καὶ τὸ Πνεῦμα τὸ ἅγιον
οὐκ ἀΐδιον, οὐκ ἀντικρύς ἐστι Φυλιστεύς  φυλιστιαῖος φ. ; βασκαίνων
τοῖς τοῦ πατριάρχου ἡμῶν προβάτοις, ἵνα
μὴ πίνωσιν ἐκ τοῦ καθαροῦ καὶ ἁλλομένου εἰς ζωὴν
αἰώνιον ὕδατος, ἀλλὰ τὸ τοῦ προφήτου λόγιον
πρὸς ἑαυτοὺς ἐπισπάσωνται, τό Ἐμὲ ἐγκατέλιπον
πηγὴν ὕδατος ζῶντος καὶ ὤρυξαν ἑαυτοῖς λάκκους
συντετριμμένους οἳ οὐ δυνήσονται ὕδωρ συσχεῖν,
δέον ὁμολογεῖν Θεὸν τὸν Πατέρα, Θεὸν τὸν Υἱόν,
Θεὸν τὸ Πνεῦμα τὸ ἅγιον, ὡς οἱ θεῖοι λόγοι καὶ
οἱ τούτους ὑψηλότερον νενοηκότες ἐδίδαξαν.
Πρὸς δὲ τοὺς ἐπηρεάζοντας ἡμῖν τὸ τρίθεον,
ἐκεῖνο λεγέσθω, ὅτιπερ ἡμεῖς ἕνα Θεόν, οὐ τῷ
ἀριθμῷ, ἀλλὰ τῇ φύσει ὁμολογοῦμεν. πᾶν γὰρ ὃ
ἓν ἀριθμῷ λέγεται, τοῦτο οὐχ ἓν ὄντως οὐδ̓
ἁπλοῦν τῇ φύσει ἐστίν: ὁ δὲ Θεὸς ἁπλοῦς καὶ
ἀσύνθετος παρὰ πᾶσιν ὁμολογεῖται. οὐκ ἄρα εἷς
ἀριθμῷ ἐστὶν ὁ Θεός. ὃ δὲ λέγω τοιοῦτόν ἐστιν.
ἓν ἀριθμῷ τὸν κόσμον εἶναί φαμεν, ἀλλ̓  ἀλλ̓ ομ. φ.  οὐχ ἕνα
τῇ φύσει, ἀλλ̓ οὐδ̓ ἁπλοῦν τινὰ τοῦτον: τέμνομεν
γὰρ αὐτὸν εἰς τὰ ἐξ ὧν συνέστηκε στοιχεῖα,
εἰς πῦρ καὶ ὕδωρ καὶ ἀέρα καὶ γῆν. πάλιν ὁ
ἄνθρωπος εἷς ἀριθμῷ ὀνομάζεται: ἕνα γὰρ ἄνθρωπον
πολλάκις λέγομεν.  λέγομεν ῾ο φρ. ὠ φ.  ἀλλ̓ οὐχ ἁπλοῦς τις
οὗτός ἐστιν, ἐκ σώματος καὶ ψυχῆς συνεστώς.
ὁμοίως δὲ καὶ ἄγγελον ἕνα ἀριθμῷ ἐροῦμεν, ἀλλ̓
οὐχ ἕνα τῇ φύσει οὐδὲ ἁπλοῦν: οὐσίαν γὰρ μεθ̓  μετὰ φ. 
ἁγιασμοῦ τὴν τοῦ ἀγγέλου ὑπόστασιν ἐννοοῦμεν.
εἰ τοίνυν πᾶν τὸ ἓν ἀριθμῷ ἓν τῇ φύσει οὔκ ἐστι,
καὶ τὸ ἓν τῇ φύσει καὶ ἁπλοῦν ἓν ἀριθμῷ οὔκ
ἐστιν, ἡμεῖς δὲ λέγομεν ἕνα τῇ φύσει Θεόν, πῶς
ἐπεισάγουσιν ἡμῖν τὸν ἀριθμόν, αὐτὸν πάντη
ἡμῶν ἐξοριζόντων τῆς μακαρίας ἐκείνης καὶ νοητῆς
φύσεως; ὁ γὰρ ἀριθμός ἐστι τοῦ ποσοῦ, τὸ δὲ
ποσὸν τῇ σωματικῇ φύσει συνέζευκται: ὁ γὰρ
ἀριθμὸς τῆς σωματικῆς φύσεως. σωμάτων δὲ δημιουργὸν
τὸν Κύριον ἡμῶν εἶναι πεπιστεύκαμεν.
διὸ καὶ πᾶς ἀριθμὸς ἐκεῖνα σημαίνει τὰ ἔνυλον καὶ
περιγραπτὴν ἔχειν λαχόντα τὴν φύσιν, ἡ δὲ μονὰς
καὶ ἑνὰς τῆς ἁπλῆς καὶ ἀπεριλήπτου οὐσίας ἐστὶ
σημαντική. ὁ τοίνυν ἀριθμὸν ἢ κτίσμα ὁμολογῶν
τὸν Υἱὸν τοῦ Θεοῦ ἢ τὸ Πνεῦμα τὸ ἅγιον, λανθάνει
ἔνυλον καὶ περιγραπτὴν φύσιν εἰσάγων. περιγραπτὴν
δὲ λέγω, οὐ μόνον τὴν περιεχομένην ὑπὸ τόπου,
ἀλλ̓ ἥνπερ καὶ τῇ προγνώσει ἐμπεριείληφεν
ὁ μέλλων αὐτὴν ἀπὸ τοῦ μὴ ὄντος εἰς τὸ εἶναι
παράγειν, ἣν  ὃ φ.  καὶ ἐπιστήμῃ περιλαβεῖν δυνατόν
ἐστι. πᾶν οὖν ἅγιον, ὃ περιγραπτὴν ἔχει τὴν φύσιν
καὶ ἐπίκτητον ἔχει τὴν ἁγιότητα, οὐκ ἀνεπίδεκτόν
ἐστι κακίας. ὁ δὲ Υἱὸς καὶ τὸ Πνεῦμα τὸ ἅγιον
πηγή ἐστιν ἁγιασμοῦ, ὑφ̓ ἧς πᾶσα ἡ λογικὴ
κτίσις κατ̓ ἀναλογίαν τῆς ἀρετῆς ἁγιάζεται.
Καίτοι ἡμεῖς κατὰ τὸν ἀληθῆ λόγον οὔτε
ὅμοιον οὔτε ἀνόμοιον λέγομεν τὸν Υἱὸν τῷ Πατρί.
ἑκάτερον γὰρ αὐτῶν ἐπίσης ἀδύνατον. ὅμοιον
γὰρ καὶ ἀνόμοιον κατὰ τὰς ποιότητας λέγεται:
ποιότητος δὲ τὸ θεῖον ἐλεύθερον. ταὐτότητα δὲ
τῆς φύσεως ὁμολογοῦντες καὶ τὸ ὁμοούσιον
ἐκδεχόμεθα καὶ τὸ σύνθετον φεύγομεν, τοῦ κατ̓
οὐσίαν Θεοῦ καὶ Πατρὸς τὸν κατ̓ οὐσίαν Θεὸν καὶ
Υἱὸν γεγεννηκότος: ἐκ γὰρ τούτου τὸ ὁμοούσιον
δείκνυται. ὁ γὰρ κατ̓ οὐσίαν Θεὸς τῷ κατ̓
οὐσίαν Θεῷ ὁμοούσιός ἐστιν.
Ἐπεὶ  ἐπειδὴ φ.  δὲ λέγεται θεὸς καὶ ὁ ἄνθρωπος, ὡς τὸ
Εγὼ εἶπα, θεοί ἐστε, καὶ ὁ δαίμων θεός, ὡς τὸ
Οἱ θεοὶ τῶν ἐθνῶν δαιμόνια, ἀλλ̓ οἱ μὲν κατὰ
χάριν ὀνομάζονται, οἱ δὲ κατὰ ψεῦδος. ὁ δὲ Θεὸς
μόνος κατ̓ οὐσίαν ἐστὶ Θεός. μόνος δὲ ὅταν εἴπω,
τὴν οὐσίαν τοῦ Θεοῦ τὴν ἁγίαν καὶ ἄκτιστον
δηλῶ, τὸ γὰρ μόνος λέγεται καὶ ἐπί τινος ἀνθρώπου
καὶ ἐπὶ φύσεως ἁπλῶς τῆς καθόλου: ἐπί
τινος μέν, οἷον, φέρε εἰπεῖν, ἐπὶ Παύλου, ὅτι μόνος
ἡρπάγη ἕως τρίτου οὐρανοῦ καὶ ἤκουσεν ἄῤῥητα
ῥήματα ἃ οὐκ ἐξὸν ἀνθρώπῳ λαλῆσαι: ἐπὶ φύσεως
δὲ τῆς καθόλου, ὡς ὅταν λέγῃ Δαβίδ, Ἄνθρωπος,
ὡσεὶ χόρτος αἱ ἡμέραι αὐτοῦ. ἐνταῦθα γὰρ οὐ
τόν τινα ἄνθρωπον, ἀλλὰ τὴν καθόλου φύσιν
δηλοῖ: πᾶς γὰρ ἄνθρωπος πρόσκαιρος καὶ θνητός.
οὕτω κἀκεῖνα νοοῦμεν ἐπὶ τῆς φύσεως εἰρημένα:
τὸ Ὁ μόνος ἔχων ἀθανασίαν, καί, Μόνῳ σοφῷ
Θεῷ, καὶ τὸ Οὐδεὶς ἀγαθὸς εἰ μὴ εἷς ὁ Θεός ῾τὸ
γὰρ εἷς ἐνταῦθα τῷ μόνος ταὐτὸν δηλοἶ, καὶ τὸ
Ὁ τανύσας τὸν οὐρανὸν μόνος, καὶ πάλιν, Κυρίῳ
τῷ Θεῷ σου προσκυνήσεις καὶ αὐτῷ μόνῳ λατρεύσεις,
καὶ τὸ Οὐκ ἔστι Θεὸς πλὴν ἐμοῦ. τὸ γὰρ
εἷς καὶ μόνος ἐπὶ Θεοῦ ἐν τῇ Γραφῇ οὐ πρὸς
ἀντιδιαστολὴν τοῦ Υἱοῦ ἢ τοῦ ἁγίου Πνεύματος
λέγεται, ἀλλὰ πρὸς τοὺς μὴ ὄντας θεούς, ὀνομαζομένους
δὲ ψευδῶς: ὡς τὸ Κύριος μόνος ἦγεν
αὐτούς, καὶ οὐκ ἦν μετ̓ αὐτῶν θεὸς ἀλλότριος, καὶ
τὸ Περιεῖλον υἱοὶ Ἰσραὴλ τὰ Βααλεὶμ καὶ τὰ
ἄλση Ἀσταρὼθ καὶ ἐδούλευον Κυρίῳ μόνῳ, καὶ
πάλιν ὁ Παῦλος, Ὥσπερ εἰσὶ θεοὶ πολλοὶ καὶ
κύριοι πολλοί, ἀλλ̓ ἡμῖν εἷς Θεός, ὁ Πατήρ, ἐξ
οὗ τὰ πάντα, καὶ εἷς Κύριος, Ἰησοῦς Χριστός, δἰ οὗ τὰ πάντα.
Ἀλλὰ ζητοῦμεν ἐνταῦθα πῶς Εἷς Θεὸς εἰρηκὼς
οὐκ ἠρκέσθη τῇ φωνῇ ῾ἔφαμεν γὰρ ὅτι μόνος καὶ
τὸ εἷς, ἐπὶ Θεοῦ, τὴν φύσιν δηλοἶ, ἀλλὰ καὶ τὸ
Πατὴρ προσέθηκε καὶ τοῦ  τοῦ ομ. φ.  Χριστοῦ ἐμνημόνευσεν.
ὑπονοῶ τοίνυν ὅτι οὐκ ἐξαρκεῖν ᾠήθη νῦν ὁ
Παῦλος, τὸ σκεῦος τῆς ἐκλογῆς, κηρύσσειν μόνον
Θεὸν τὸν Υἱὸν καὶ Θεὸν τὸ Πνεῦμα τὸ ἅγιον,
ὅπερ διὰ τῆς Εἷς Θεὸς ἐδήλωσε ῥήσεως, ἐὰν μὴ καὶ
διὰ τῆς προσθήκης τοῦ Πατρὸς τὸν ἐξ οὗ τὰ πάντα
δηλώσῃ, καὶ διὰ τῆς μνήμης τοῦ Κυρίου τὸν Λόγον
τὸν δἰ οὗ τὰ πάντα σημάνῃ: καὶ πάλιν, διὰ
τῆς Ἰησοῦ Χριστοῦ συμπαραλήψεως, τὴν ἐνανθρώπησιν
παραγγείλῃ  ἀπαγγείλῃ φ.  καὶ τὸ πάθος παραστήσῃ καὶ
τὴν ἀνάστασιν φανερώσῃ. τὸ γὰρ Ἰησοῦς Χριστὸς
τὰς τοιαύτας ἐννοίας ἡμῖν ἐμφαίνει. διὸ καὶ
πρὸ τοῦ πάθους παραιτεῖται ὁ Κύριος, Ἰησοῦς
Χριστὸς καταγγέλλεσθαι, καὶ διαστέλλεται τοῖς
μαθηταῖς, ἵνα μηδενὶ εἴπωσιν, ὅτι αὐτός ἐστιν
Ἰησοῦς ὁ Χριστός. πρόκειται γὰρ αὐτῷ τελειώσαντι
τὴν οἰκονομίαν, μετὰ τὴν ἐκ νεκρῶν
ἀνάστασιν καὶ τὴν εἰς οὐρανοὺς ἀνάληψιν,
ἐπιτρέψαι αὐτοῖς κηρύσσειν αὐτὸν Ἰησοῦν τὸν
Χριστόν. τοιοῦτόν ἐστι καὶ τὸ Ἵνα γινώσκωσί
σε τὸν μόνον ἀληθινὸν Θεόν, καὶ ὃν ἀπέστειλας
Ἰησοῦν Χριστόν, καὶ τὸ Πιστεύετε εἰς  τὸν αδδ. φ.  Θεὸν καὶ
εἰς ἐμὲ πιστεύετε: πανταχοῦ τὴν ἔννοιαν ἡμῶν
ἀσφαλιζομένου τοῦ Πνεύματος τοῦ ἁγίου, ἵνα μὴ
θατέρῳ προσβαίνοντες θατέρου ἐκπίπτωμεν, καὶ
τῇ θεολογίᾳ προσέχοντες τῆς οἰκονομίας καταφρονῶμεν,
καὶ γένηται ἡμῖν κατὰ τὸ ἐλλεῖπον ἡ ἀσέβεια.
Τὰ δὲ ῥήματα τῆς θείας Γραφῆς, ἅπερ λαμβάνοντες
οἱ ἀντικείμενοι καὶ διαστρέφοντες πρὸς τὴν
οἰκείαν συνείδησιν εἰς καθαίρεσιν τῆς δόξης τοῦ
Μονογενοῦς ἡμῖν προφέρουσιν, οὕτως ἐξετάσωμεν,
κατὰ τὸ δυνατὸν ἡμῖν ἀναπτύσσοντες αὐτῶν τὴν
διάνοιαν. καὶ πρῶτον ἡμῖν προτιθέσθω  προτιθείσθω φ.  τὸ Ἐγὼ
ζῶ διὰ τὸν Πατέρα: τοῦτο γάρ ἐστιν ἓν τῶν
βελῶν τῶν εἰς οὐρανὸν πεμπομένων ὑπὸ τῶν
ἀσεβῶς αὐτῷ κεχρημένων. ἐνταῦθα δὲ τὸ ῥητὸν
οὐ τὴν προαιώνιον, ὡς οἶμαι, ζωὴν ὀνομάζει
῾πᾶν γὰρ τὸ δἰ ἕτερον ζῶν αὐτοζωὴ  αὐτοζῶν φ.  εἶναι οὐ
δύναται, ὡς οὐδὲ τὸ ὑφ̓ ἑτέρου θερμανθὲν αὐτοθερμότης
εἶναι, ὁ δὲ Χριστὸς  Κύριος φ.  καὶ Θεὸς  καὶ Θεὸς ομ. φ.  ἡμῶν
εἴρηκεν, Ἐγώ εἰμι ἡ ζωἤ, ἀλλὰ ζωὴν ταύτην τὴν
ἐν σαρκὶ καὶ ἐν τῷ χρόνῳ τούτῳ γεγενημένην, ἣν
ἔζησε διὰ τὸν Πατέρα. βουλήσει γὰρ αὐτοῦ
ἐπιδεδήμηκε τῷ βίῳ τῶν ἀνθρώπων: καὶ οὐκ
εἶπεν, Ἐγὼ ἔζησα διὰ τὸν Πατέρα, ἀλλ̓, Ἐγὼ
ζῶ διὰ τὸν Πατέρα, σαφῶς τὸν παρόντα προσημαίνων  προσσημαίνων φ. 
χρόνον. δύναται δὲ καὶ ζωὴν λέγειν ἣν
δῇ ὁ Χριστός, τὸν λόγον τοῦ Θεοῦ ἔχων ἐν ἑαυτῷ.
καὶ ὅτι τοῦτό ἐστι τὸ δηλούμενον, ἐκ τοῦ ἐπιφερομένου
εἰσόμεθα. Καὶ ὁ τρώγων με, φησί,
ζήσεται δἰ ἐμέ: τρώγομεν γὰρ αὐτοῦ τὴν σάρκα
καὶ πίνομεν αὐτοῦ τὸ αἷμα, κοινωνοὶ γινόμενοι,
διὰ τῆς ἐνανθρωπήσεως καὶ τῆς αἰσθητῆς ζωῆς,
τοῦ Λόγου καὶ τῆς σοφίας. σάρκα γὰρ καὶ αἷμα
πᾶσαν αὐτοῦ τὴν μυστικὴν ἐπιδημίαν ὠνόμασε,
καὶ τὴν ἐκ πρακτικῆς καὶ φυσικῆς καὶ θεολογικῆς
συνεστῶσαν διδασκαλίαν ἐδήλωσε, δἰ ἧς τρέφεται  τε αδδ. φ. 
ψυχὴ καὶ πρὸς τὴν τῶν ὄντων τέως θεωρίαν
παρασκευάζεται. καὶ τοῦτό ἐστι τὸ ἐκ τοῦ
ῥητοῦ ἴσως δηλούμενον.
Καὶ πάλιν, Ὁ Πατήρ μου μείζων μου ἐστί:
κέχρηται γὰρ καὶ τούτῳ τῷ ῥητῷ τὰ ἀχάριστα
κτίσματα, τὰ τοῦ πονηροῦ γεννήματα. ἐγὼ δὲ καὶ
ἐκ ταύτης τῆς φωνῆς τὸ ὁμοούσιον εἶναι τὸν Υἱὸν
τῷ Πατρὶ δηλοῦσθαι πεπίστευκα. τὰς γὰρ
συγκρίσεις οἶδα κυρίως ἐπὶ τῶν τῆς αὐτῆς φύσεως
γινομένας. ἄγγελον γὰρ ἀγγέλου λέγομεν μείζονα,
καὶ ἄνθρωπον ἀνθρώπου δικαιότερον, καὶ πτηνὸν
πτηνοῦ ταχύτερον. εἰ τοίνυν αἱ συγκρίσεις ἐπὶ
τῶν ὁμοειδῶν γίνονται, μείζων δὲ κατὰ σύγκρισιν
εἴρηται ὁ Πατὴρ τοῦ Υἱοῦ, ὁμοούσιος τῷ Πατρὶ ὁ
Υἱός. ἔστι δέ τις καὶ ἄλλη ἔννοια ἐναποκειμένη
τῷ ῥητῷ. τί γὰρ θαυμαστὸν εἰ μείζονα ἑαυτοῦ τὸν
Πατέρα ὡμολόγησε, Λόγος ὢν καὶ σὰρξ γεγονώς,
ὁπόταν καὶ ἀγγέλων ὤφθη κατὰ τὴν δόξαν ἐλάττων
καὶ ἀνθρώπων κατὰ τὸ εἶδος; Ἠλάττωσας
γὰρ αὐτόν, φησί, βραχύ τι παῤ ἀγγέλους: καὶ
πάλιν, Τὸν δὲ βραχύ τι παῤ ἀγγέλους ἠλαττωμένον,
καὶ τὸ Εἴδομεν αὐτόν, καὶ οὐκ εἶχεν εἶδος
οὐδὲ κάλλος, ἀλλὰ τὸ εἶδος αὐτοῦ ἐκλεῖπον παρὰ
πάντας τοὺς  τοὺς ομ. φ.  ἀνθρώπους. τούτων δὲ πάντων
ἠνέσχετο διὰ τὴν πολλὴν αὐτοῦ περὶ τὸ πλάσμα
φιλανθρωπίαν, ἵνα τὸ ἀπολωλὸς πρόβατον ἀνασώσηται
καὶ τὸ σωθὲν καταμίξῃ καὶ τὸν κατελθόντα
ἀπὸ Ἱερουσαλὴμ εἰς Ἱεριχώ, καὶ διὰ τοῦτο
περιπεσόντα λῃσταῖς, εἰς τὴν οἰκείαν ὑγιαίνοντα
πάλιν ἐπαναγάγῃ πατρίδα.
Ἢ καὶ τὴν φάτνην αὐτῷ ὀνειδίσει  ὁ αδδ. φ.  αἱρετικός,
δἰ ἧς ἄλογος ὢν ἐτράφη ὑπὸ τοῦ Λόγου; καὶ τὴν
πενίαν προοίσει, ὅτι κλινιδίου οὐκ ηὐπόρησεν ὁ
τοῦ  τοῦ ομ. φ.  τέκτονος υἱός; διὰ τοῦτο Πατρὸς ἐλάττων ὁ
Υἱός, ὅτι διὰ σὲ γέγονε νεκρός, ἵνα σε τῆς νεκρότητος
ἀπαλλάξῃ καὶ ζωῆς μέτοχον ἐπουρανίου
ποιήσῃ; ὥσπερ ἄν, εἴ τις καὶ τὸν ἰατρὸν αἰτιῷτο,
ὅτι συγκύπτων ἐπὶ τὰ πάθη τῆς δυσωδίας συναπολαύῃ,
ἵνα τοὺς πεπονθότας ἰάσηται.
Διὰ σὲ καὶ τὴν ὥραν καὶ τὴν ἡμέραν τῆς κρίσεως
ἀγνοεῖ: καίτοι οὐδὲν λανθάνει τὴν ὄντως
σοφίαν, Πάντα γὰρ δἰ αὐτῆς ἐγένετο, οὐδεὶς δὲ  οὐδὲ φ. 
ἀνθρώπων πώποτε ὃ πεποίηκεν ἀγνοεῖ. ἀλλὰ
τοῦτο οἰκονομεῖ διὰ τὴν σὴν ἀσθένειαν, ἵνα μήτε
τῷ στενῷ τῆς προθεσμίας οἱ ἁμαρτήσαντες τῇ
ἀθυμίᾳ καταπέσωσιν, ὡς οὐχ ὑπολελειμμένου
καιροῦ μετανοίας, μηδ̓ οὖ πάλιν οἱ πολεμοῦντες
μακρὰν τῇ ἀντικειμένῃ δυνάμει διὰ τὸ μῆκος τοῦ
χρόνου λειποτακτήσωσιν. ἑκατέρους τοίνυν διὰ
τῆς προσποιητῆς ἀγνοίας οἰκονομεῖ: τῷ μὲν διὰ
τὸν καλὸν ἀγῶνα συντέμνων τὸν χρόνον, τῷ δὲ
διὰ τὰς ἁμαρτίας καιρὸν μετανοίας ταμιευόμενος.
καίτοι ἐν τοῖς Εὐαγγελίοις ἑαυτὸν συγκαταριθμήσας
τοῖς ἀγνοοῦσι διὰ τὴν τῶν πολλῶν, ὡς ἔφην,
ἀσθένειαν: ἐν ταῖς Πράξεσι τῶν ἀποστόλων, ὡς
τελείοις κατ̓ ἰδίαν διαλεγόμενος, καθ̓ ὑπεξαίρεσιν
ἑαυτοῦ φησίν, Οὐχ ὑμῶν ἐστὶ γνῶναι χρόνους ἢ
καιροὺς οὓς ὁ Πατὴρ ἔθετο ἐν τῇ ἰδίᾳ ἐξουσίᾳ.
Καὶ ταῦτα μὲν κατὰ τὴν προτέραν ἐπιβολὴν
εἰρήσθω παχύτερον. ἤδη δὲ ἐξεταστέον ὑψηλότερον
τὴν διάνοιαν τοῦ ῥητοῦ καὶ κρουστέον τὴν
θύραν τῆς γνώσεως, εἴ πως δυνηθείην ἐξεγεῖραι
τὸν οἰκοδεσπότην, τὸν τοὺς πνευματικοὺς ἄρτους
διδόντα τοῖς αἰτοῦσιν αὐτόν, ἐπειδὴ φίλοι καὶ
ἀδελφοί εἰσιν οὓς ἑστιᾶσαι σπουδάζομεν.
Οἱ ἅγιοι μαθηταὶ τοῦ Σωτῆρος ἡμῶν ἐπέκεινα
θεωρίας, ὡς ἔνι ἀνθρώποις, ἐλθόντες καὶ καθαρθέντες
ἀπὸ τοῦ λόγου, τὸ τέλος ἐπιζητοῦσι καὶ
τὴν ἐσχάτην μακαριότητα γνῶναι ποθοῦσιν, ὅπερ
ἀγνοεῖν καὶ τοὺς ἀγγέλους αὐτοῦ καὶ αὐτὸν ὁ Κύριος
ἡμῶν ἀπεφήνατο: ἡμέραν μὲν λέγων πᾶσαν
τὴν ἀκριβῆ κατάληψιν τῶν ἐπινοίων τοῦ Θεοῦ,
ὥραν δὲ τὴν ἑνάδος καὶ μονάδος θεωρίαν, ὧν τὴν
εἴδησιν μόνῳ προσένειμε τῷ Πατρί. ὑπονοῶ
τοίνυν ὅτι ἐκεῖνο λέγεται περὶ ἑαυτοῦ εἰδέναι ὁ
Θεὸς ὅπερ ἐστί, κἀκεῖνο μὴ εἰδέναι, ὅπερ οὔκ ἐστι.
δικαιοσύνην μὲν γὰρ καὶ σοφίαν λέγεται εἰδέναι ὁ
Θεός, αὐτοδικαιοσύνη καὶ σοφία ὑπάρχων, ἀδικίαν
δὲ καὶ πονηρίαν ἀγνοεῖν: οὐ γάρ ἐστιν ἀδικία καὶ
πονηρία ὁ κτίσας ἡμᾶς Θεός. εἰ τοίνυν ἐκεῖνο
λέγεται περὶ ἑαυτοῦ εἰδέναι ὁ Θεὸς ὅπερ ἐστί,
κἀκεῖνο μὴ εἰδέναι ὅπερ οὐκ ἔστιν ῾οὐκ ἔστι δὲ ὁ
Κύριος ἡμῶν κατὰ τὴν τῆς ἐνανθρωπήσεως ἐπίνοιαν
καὶ παχυτέραν διδασκαλίαν τὸ ἔσχατον
ὀρεκτόν̓, οὐκ ἄρα οἶδεν ὁ Σωτὴρ ἡμῶν τὸ τέλος
καὶ τὴν ἐσχάτην μακαριότητα. ἀλλ̓ οὐδὲ οἱ
ἄγγελοι, φησίν, ἴσασι: τουτέστιν, οὐδὲ ἡ ἐν
αὐτοῖς θεωρία καὶ οἱ λόγοι τῶν διακονιῶν εἰσὶ τὸ
ἔσχατον ὀρεκτόν. παχεῖα γὰρ καὶ τούτων ἡ
γνῶσις συγκρίσει τοῦ πρόσωπον πρὸς πρόσωπον.
Μόνος δὲ ὁ Πατήρ, φησίν, ἐπίσταται, ἐπεὶ  ἐπειδὴ φ. 
καὶ αὐτός ἐστι τὸ τέλος καὶ ἡ ἐσχάτη μακαριότης.
ὅταν γὰρ μηκέτι Θεὸν ἐν τοῖς κατόπτροις μηδὲ
διὰ τῶν ἀλλοτρίων ἐπιγινώσκωμεν, ἀλλ̓ αὐτῷ ὡς
μόνῳ καὶ ἑνὶ προσέλθωμεν, τότε καὶ τὸ ἔσχατον
τέλος εἰσόμεθα. Χριστοῦ γὰρ βασιλείαν  ιν μαργ. τί ἐστι χριστοῦ βασίλεια φ.  φασὶν
εἶναι πᾶσαν τὴν ἔνυλον γνῶσιν: τοῦ δὲ Θεοῦ καὶ
Πατρὸς τὴν ἄϋλον, καὶ ὡς ἂν εἴποι τις, αὐτῆς τῆς
θεότητος θεωρίαν. ἔστι δὲ καὶ ὁ Κύριος ἡμῶν
καὶ αὐτὸς τὸ τέλος καὶ ἡ ἐσχάτη μακαριότης
κατὰ τὴν τοῦ Λόγου ἐπίνοιαν. τί γάρ φησιν ἐν
τῷ Εὐαγγελίῳ; Κἀγὼ ἀναστήσω αὐτὸν ἐν τῇ
ἐσχάτῃ ἡμέρᾳ: ἀνάστασιν λέγων τὴν ἀπὸ τῆς
ἐνύλου γνώσεως ἐπὶ τὴν ἄϋλον θεωρίαν μετάβασιν,
ἐσχάτην δὲ ἡμέραν τὴν γνῶσιν ταύτην
εἰπών, μεθ̓ ἣν οὐκ ἔστιν ἑτέρα. τηνικαῦτα γὰρ
ὁ νοῦς ἡμῶν ἐξανίσταται καὶ πρὸς ὕψος μακάριον
διεγείρεται, ὁπηνίκα ἂν θεωρήσῃ τὴν ἑνάδα καὶ
μονάδα τοῦ Λόγου.
Ἀλλ̓ ἐπειδὴ παχυνθεὶς ἡμῶν ὁ νοῦς τῷ χοῒ
συνεδέθη καὶ τῷ πηλῷ συμφύρεται καὶ ψιλῇ τῇ
θεωρίᾳ ἐνατενίζειν ἀδυνατεῖ, διὰ τῶν συγγενῶν
τοῦ σώματος αὐτοῦ κόσμων ποδηγούμενος, τὰς
ἐνεργείας τοῦ κτίστου κατανοεῖ καὶ ταῦτα ἐκ τῶν
ἀποτελεσμάτων τέως ἐπιγινώσκει, ἵν̓ οὕτω κατὰ
μικρὸν αὐξηθεὶς ἰσχύσῃ ποτὲ καὶ αὐτῇ γυμνῇ
προσελθεῖν τῇ θεότητι. κατὰ ταύτην δὲ οἶμαι
τὴν ἐπίνοιαν εἰρῆσθαι καὶ τὸ Ὁ Πατήρ μου
μείζων μού ἐστι, καὶ τὸ Οὐκ ἔστιν ἐμὸν δοῦναι,
ἀλλ̓ οἷς ἡτοίμασται ὑπὸ τοῦ Πατρός. τοῦτο
γάρ ἐστι καὶ τὸ παραδοῦναι τὴν βασιλείαν τὸν
Χριστὸν τῷ Θεῷ καὶ Πατρί, ἀπαρχὴν ὄντα καὶ
οὐ τέλος κατὰ τὴν παχυτέραν, ὡς ἔφην, διδασκαλίαν,
ἥτις ὡς πρὸς ἡμᾶς, καὶ οὐ πρὸς αὐτὸν
τὸν Υἱὸν θεωρεῖται. ὅτι δὲ ταῦθ̓ οὕτως ἔχει,
πάλιν ἐρωτήσασι τοῖς μαθηταῖς ἐν ταῖς Πράξεσι
τῶν ἀποστόλων τὸ Πότε ἀποκαθιστάνεὶς τὴν
βασιλείαν τῷ Ἰσραήλ; φησίν, Οὐχ ἡμῶν  ὑμῶν φ.  ἐστὶ
γνῶναι χρόνους ἢ καιροὺς οὓς ὁ Πατὴρ ἔθετο ἐν
τῇ ἰδίᾳ ἐξουσίᾳ, τουτέστιν, οὐ τῶν συνδεδεμένων
σαρκὶ καὶ αἵματι τῆς τοιαύτης βασιλείας ἡ γνῶσις.
Ταύτην γὰρ τὴν θεωρίαν ὁ Πατὴρ ἐναπέθετο
τῇ ἰδίᾳ ἐξουσίᾳ: ἐξουσίαν λέγων τοὺς ἐξουσιαζομένους,
ἰδίαν  ἰδίαν ξαππς; ἰδίους μσς. ανδ εδδ.  δέ, οὓς  ὧν φ.  μὴ κατέχει  μετέχει φ.  ἄγνοια τῶν
κατωτέρω πραγμάτων. χρόνους δὲ καὶ καιροὺς μή
μοι νόει αἰσθητούς, ἀλλὰ διαστήματά τινα γνώσεως
ὑπὸ τοῦ νοητοῦ ἡλίου γινόμενα. δεῖ γὰρ
τὴν προσευχὴν ἐκείνην ἐπὶ πέρας ἀχθῆναι τοῦ
Δεσπότου ἡμῶν: Ἰησοῦς γάρ ἐστιν ὁ προσευξάμενος,
Δὸς αὐτοῖς, ἵνα καὶ αὐτοὶ ἐν ἡμῖν ἓν ὦσι,
καθὼς ἐγὼ καὶ σὺ ἕν ἐσμεν, Πάτερ. εἷς γὰρ ὢν
ὁ Θεός, ἐν ἑκάστῳ γινόμενος, ἑνοῖ τοὺς πάντας:
καὶ ἀπόλλυται ὁ ἀριθμὸς τῇ τῆς μονάδος ἐπιδημίᾳ.
Κἀγὼ μὲν οὕτως ἐπέβαλον τῷ ῥητῷ κατὰ τὴν
δευτέραν ἐπιχείρησιν. εἰ δέ τις βέλτιον λέγοι ἢ
διορθοίη εὐσεβῶς τὰ ἡμέτερα, καὶ λεγέτω καὶ
διορθούσθω, καὶ ὁ Κύριος ἀνταποδώσει ὑπὲρ
ἡμῶν. οὐδεὶς γὰρ παῤ ἡμῖν αὐλίζεται φθόνος,
ὅτι μηδὲ φιλονεικίας ἕνεκεν ἢ κενοδοξίας ἐπὶ
τήνδε τὴν ἐξέτασιν τῶν ῥημάτων κεχωρήκαμεν,
ἀλλ̓ ὠφελείας ἕνεκεν τῶν ἀδελφῶν, ὑπὲρ τοῦ μὴ
δοκεῖν παρακρούεσθαι τὰ ὀστράκινα σκεύη, τὰ
τὸν θησαυρὸν ἔχοντα τοῦ Θεοῦ, ὑπὸ τῶν λιθοκαρδίων
καὶ ἀπεριτμήτων ἀνθρώπων, τῶν ἐκ τῆς
μωρᾶς ὡπλισμένων σοφίας.
Πάλιν διὰ τοῦ σοφοῦ Σολομῶντος ἐν Παροιμίαις
κέκτισται,  κτίζεται φ.  Κύριος γάρ, φησίν, ἔκτισέ με.
καὶ ἀρχὴ ὁδῶν εὐαγγελικῶν ὀνομάζεται, ἀγουσῶν
ἡμᾶς πρὸς τὴν βασιλείαν τῶν οὐρανῶν, οὐ κατ̓
οὐσίαν κτίσις, ἀλλὰ κατὰ τὴν οἰκονομίαν ὁδὸς
γεγονώς. τὸ γὰρ γεγονέναι καὶ τὸ ἐκτίσθαι ταὐτὸν
δηλοῖ. ὡς γὰρ ὁδὸς γέγονε, καὶ θύρα, καὶ
ποιμήν, καὶ ἄγγελος, καὶ πρόβατον, καὶ πάλιν
ἀρχιερεὺς καὶ ἀπόστολος, ἄλλων κατ̓ ἄλλην
ἐπίνοιαν τῶν ὀνομάτων κειμένων.
Τί ἂν εἴποι πάλιν ὁ αἱρετικὸς περὶ τοῦ ἀνυποτάκτου
Θεοῦ καὶ τοῦ δἰ ἡμᾶς ἁμαρτίαν  ἁμαρτίας φ.  γεγενημένου;
γέγραπται γάρ, Ὅταν ὑποταγῇ αὐτῷ
τὰ πάντα, τότε καὶ αὐτὸς ὁ Υἱὸς ὑποταγήσεται
τῷ ὑποτάξαντι αὐτῷ τὰ πάντα. οὐ φοβῇ, ἄνθρωπε,
τὸν Θεὸν ἀνυπότακτον ὀνομαζόμενον;  διὰ σὲ αδδ. φ.  τὴν
γὰρ σὴν ὑποταγὴν ἰδίαν ποιεῖται, καὶ ἐν τῷ ἀντιτείνειν
σε πρὸς τὴν ἀρετήν, ἀνυπότακτον ἑαυτὸν
ὀνομάζει. οὕτω ποτὲ καὶ ἑαυτὸν ἔφη εἶναι τὸν
διωκόμενον, Σαῦλε γάρ, φησί, Σαῦλε, τί με διώκεις;
ἡνίκα ἐπὶ Δαμασκὸν ἔτρεχε, τοὺς μαθητὰς
τοῦ Χριστοῦ συνδῆσαι βουλόμενος. καὶ πάλιν
ἑαυτὸν γυμνὸν ὀνομάζει, ἑνός τινος τῶν ἀδελφῶν
γυμνητεύοντος, Γυμνὸς γάρ, φησίν, ἤμην, καὶ
περιεβάλετέ με. καί, ἄλλου ἐν φυλακῇ ὄντος,
ἑαυτὸν ἔφη εἶναι τὸν καθειργμένον. αὐτὸς γὰρ
τὰς ἀσθενίας  ἀσθενίας φ, ἁμαρτίας εδιτι.  ἡμῶν ἦρε καὶ τὰς νόσους ἐβάστασε.
μία δὲ τῶν ἀσθενειῶν ἐστὶ καὶ ἡ
ἀνυποταξία, καὶ ταύτην ἐβάστασε. διὸ καὶ τὰ
συμβαίνοντα ἡμῖν περιστατικὰ ἰδιοποιεῖται ὁ
Κύριος, ἐκ τῆς πρὸς ἡμᾶς κοινωνίας τὰ ἡμέτερα
πάθη ἀναδεχόμενος.
Ἀλλὰ καὶ τὸ Οὐ δύναται ὁ Υἱὸς ποιεῖν ἀφ̓
ἑαυτοῦ οὐδέν, λαμβάνουσιν οἱ θεομάχοι ἐπὶ καταστροφῇ
τῶν ἀκουόντων. ἐμοὶ δὲ καὶ τοῦτο τὸ
ῥητὸν μάλιστα καταγγέλλει τῆς αὐτῆς φύσεως
εἶναι τὸν Υἱὸν τῷ Πατρί. εἰ γὰρ ἕκαστον τῶν
λογικῶν κτισμάτων δύναταί τι ποιεῖν ἀφ̓ ἑαυτοῦ,
αὐτεξούσιον  καὶ ἴσην αδδ. φ.  ἔχον τὴν ἐπὶ τὸ χεῖρόν τε καὶ
κρεῖττον ῥοπήν, ὁ δὲ Υἱὸς οὐ δύναταί τι ποιεῖν
ἀφ̓ ἑαυτοῦ, οὐ κτίσμα ὁ Υἱός. εἰ δὲ μὴ κτίσμα,
ὁμοούσιος τῷ Πατρί. καὶ πάλιν, οὐδὲν τῶν κτισμάτων
τὰ ὅσα βούλεται δύναται. Ὁ δὲ Υἱὸς
ἐν τῷ οὐρανῷ καὶ ἐπὶ τῆς γῆς πάντα ὅσα ἠθέλησεν
ἐποίησεν. οὐκ ἄρα κτίσμα ὁ Υἱός. καὶ
πάλιν, πάντα τὰ κτίσματα ἢ ἐκ τῶν ἐναντίων
συνέστηκεν ἢ τῶν ἐναντίων ἐστὶ δεκτικά. ὁ δὲ
Υἱὸς αὐτοδικαιοσύνη καὶ ἄϋλός ἐστιν. οὐκ ἄρα
κτίσμα ὁ Υἱός. εἰ δὲ μὴ τοῦτο, ὁμοούσιος τῷ Πατρί.
Καὶ αὕτη μὲν αὐτάρκης ἡμῖν ἡ ἐξέτασις κατὰ
τὴν δύναμιν τὴν ἡμετέραν τῶν τεθέντων ῥητῶν.
ἤδη δὲ λοιπὸν καὶ πρὸς τοὺς ἀντιπίπτοντας τῷ
Πνεύματι τῷ ἁγίῳ τῷ λόγῳ χωρήσωμεν, καθαιροῦντες
αὐτῶν πᾶν ὕψωμα διανοίας ἐπαιρόμενον
κατὰ τῆς γνώσεως τοῦ Θεοῦ. κτίσμα λέγεις τὸ
Πνεῦμα τὸ ἅγιον. πᾶν δὲ κτίσμα δοῦλόν ἐστι
τοῦ κτίσαντος: Τὰ γὰρ σύμπαντα, φησί, δοῦλα
σά. εἰ δὲ δοῦλόν ἐστι,  ἐστι ομ. φ.  καὶ ἐπίκτητον ἔχει τὴν
ἁγιότητα: πᾶν δὲ ὃ ἐπίκτητον ἔχει τὴν ἁγιότητα
οὐκ ἀνεπίδεκτόν ἐστι κακίας. τὸ δὲ Πνεῦμα τὸ
ἅγιον, κατ̓ οὐσίαν ὂν ἅγιον, πηγὴ ἁγιασμοῦ
προσηγόρευται.  προσαγορεύεται φ.  οὐκ ἄρα κτίσμα τὸ Πνεῦμα τὸ
ἅγιον. εἰ δὲ μὴ κτίσμα, ὁμοούσιόν ἐστι τῷ Θεῷ.
πῶς δὲ δοῦλον ἀποκαλεῖς, εἰπέ μοι, τὸν διὰ τοῦ
βαπτίσματος ἐλευθεροῦντά σε τῆς δουλείας; Ὁ
γὰρ νόμος, φησί, τοῦ Πνεύματος τῆς ζωῆς ἠλευθέρωσέ
με  σε φ.  ἀπὸ τοῦ νόμου τῆς ἁμαρτίας. ἀλλ̓
οὐδὲ τρεπτὴν αὐτοῦ ποτὲ τὴν οὐσίαν τολμήσεις
εἰπεῖν, ἀφορῶν εἰς τὴν φύσιν τῆς ἀντικειμένης
δυνάμεως, ἥτις ὡς ἀστραπὴ πέπτωκεν ἀπὸ τοῦ
οὐρανοῦ, καὶ ἐξέπεσε τῆς ὄντως ζωῆς διὰ τὸ ἐπίκτητον
ἐσχηκέναι τὴν ἁγιότητα καὶ ἐπηκολουθηκέναι
τῇ κακῇ βουλῇ τὴν ἀλλοίωσιν. τοιγαροῦν
καὶ ἐκπεσὼν τῆς μονάδος καὶ τὸ ἀγγελικὸν ἀποῤῥίψας
ἀξίωμα, ἀπὸ τοῦ τρόπου ὠνομάσθη διάβολος,
ἀποσβεσθείσης μὲν αὐτοῦ τῆς προτέρας
καὶ μακαρίας ἕξεως, τῆς δὲ ἀντικειμένης ταύτης
δυνάμεως ἀναφθείσης.
Ἔπειτα εἰ κτίσμα λέγει  λέγοι φ.  τὸ Πνεῦμα τὸ ἅγιον,
πεπερατωμένην τὴν φύσιν αὐτοῦ εἰσάγει. πῶς
οὖν σταθήσεται τὸ Πνεῦμα Κυρίου πεπλήρωκε
τὴν οἰκουμένην, καὶ τὸ Ποῦ πορευθῶ ἀπὸ τοῦ
Πνεύματός σου; ἀλλ̓ οὐδ̓ ἁπλοῦν αὐτὸ τῇ
φύσει, ὡς ἔοικεν, ὁμολογεῖ. ἀριθμῷ γὰρ ἓν αὐτὸ
ὀνομάζει. πᾶν δὲ ὃ ἓν ἀριθμῷ, τοῦτο οὐχ ἁπλοῦν,
ὡς ἔφην, ἐστίν. εἰ δὲ μὴ ἁπλοῦν ἐστὶ τὸ Πνεῦμα
τὸ ἅγιον, ἐξ οὐσίας καὶ ἁγιασμοῦ συνέστηκε: τὸ
δὲ τοιοῦτον σύνθετον. καὶ τίς οὕτως ἀνόητος ὡς
σύνθετον εἰπεῖν τὸ Πνεῦμα τὸ ἅγιον, καὶ μὴ
ἁπλοῦν καὶ κατὰ τὸν τῆς ἁπλότητος λόγον
ὁμοούσιον Πατρὶ καὶ Υἱῷ;
Εἰ δὲ δεῖ προβῆναι  προσβῆναι φ.  τῷ λόγῳ καὶ ἐποπτεῦσαι
τὰ μείζονα, ἐκ τούτου μάλιστα τὴν θεϊκὴν δύναμιν
τοῦ ἁγίου Πνεύματος θεωρήσωμεν. τρεῖς κτίσεις
εὑρήκαμεν ὀνομαζομένας ἐν τῇ Γραφῇ: μίαν μὲν
καὶ πρώτην, τὴν ἀπὸ τοῦ μὴ ὄντος εἰς τὸ εἶναι
παραγωγήν: δευτέραν δέ, τὴν ἀπὸ τοῦ χείρονος
εἰς τὸ κρεῖττον ἀλλοίωσιν: τρίτην δέ, τὴν ἐξανάστασιν
τῶν νεκρῶν. ἐν ταύταις εὑρήσεις συνεργὸν
Πατρὶ καὶ Υἱῷ τὸ ἅγιον Πνεῦμα. οὐρανῶν
γὰρ οὐσίωσις. καὶ τί φησιν ὁ Δαβίδ;
Τῷ λόγῳ Κυρίου οἱ οὐρανοὶ ἐστερεώθησαν, καὶ
τῷ πνεύματι τοῦ στόματος αὐτοῦ πᾶσα ἡ δύναμις
αὐτῶν. πάλιν ἄνθρωπος διὰ βαπτίσματος κτίζεται,
Εἴ τις γὰρ ἐν Χριστῷ, καινὴ κτίσις. καὶ
τί φησι τοῖς μαθηταῖς ὁ Σωτήρ; Ἀπελθόντες
μαθητεύσατε πάντα τὰ ἔθνη, βαπτίζοντες
αὐτοὺς εἰς τὸ ὄνομα τοῦ Πατρὸς καὶ τοῦ
Υἱοῦ καὶ τοῦ ἁγίου Πνεύματος. ὁρᾷς κἀνταῦθα
συμπαρὸν Πατρὶ καὶ Υἱῷ τὸ ἅγιον Πνεῦμα. τί
δ̓ ἂν εἴποις καὶ περὶ τῆς ἀναστάσεως τῶν
νεκρῶν, ὅταν ἐκλείψωμεν, καὶ εἰς τὸν χοῦν ἡμῶν
ἐπιστρέψωμεν; Γῆ γάρ ἐσμεν καὶ εἰς τὴν γῆν
ἀπελευσόμεθα, καὶ Ἀποστελεῖ τὸ Πνεῦμα τὸ
ἅγιον καὶ κτίσει ἡμᾶς, καὶ ἀνακαινίσει τὸ
πρόσωπον τῆς γῆς. ἣν γὰρ Παῦλος ὁ ἅγιος
ἐξανάστασιν εἴρηκε, ταύτην Δαβὶδ ἀνακαινισμὸν προσηγόρευσε.
Ἀκούσωμεν δὲ πάλιν τοῦ ἁρπαγέντος ἕως
τρίτου οὐρανοῦ. τί φησιν; ὅτι Ναὸς τοῦ ἐν ὑμῖν
ἁγίου Πνεύματός ἐστε. πᾶς δὲ ναὸς Θεοῦ ναός.
εἰ δὲ ναός ἐσμεν τοῦ Πνεύματος τοῦ ἁγίου, Θεὸς
τὸ Πνεῦμα τὸ ἅγιον. λέγεται  λέγει φ.  δὲ καὶ ναὸς
Σολομῶντος, ἀλλ̓ ὡς κατασκευάσαντος. εἰ δὲ
οὕτως ἐσμὲν ναὸς  ναοὶ φ.  τοῦ ἁγίου Πνεύματος, Θεὸς
τὸ ἅγιον Πνεῦμα, Ὁ γὰρ πάντα κατασκευάσας
Θεός. εἰ δὲ ὡς προσκυνουμένου καὶ ἐνοικοῦντος
ἐν ἡμῖν, ὁμολογήσωμεν  ὁμολογήσομεν φ.  αὐτὸ εἶναι Θεόν. Κυρίῳ
γὰρ τῷ Θεῷ σου προσκυνήσεις, καὶ αὐτῷ μόνῳ
λατρεύσεις. εἰ δὲ τὴν Θεὸς φωνὴν παραιτοῖντο,
μανθανέτωσαν τίνος ἐστὶ σημαντικὸν τὸ ὄνομα
τοῦτο. παρὰ γὰρ τὸ τεθεικέναι τὰ πάντα ἢ
θεᾶσθαι τὰ πάντα ὁ  τὰ πάντα ὁ ομ φ.  Θεὸς ὀνομάζεται. εἰ τοίνυν
Θεὸς εἴρηται παρὰ τὸ τεθεικέναι ἢ θεᾶσθαι τὰ
πάντα, τὸ δὲ Πνεῦμα πάντα γινώσκει τὰ τοῦ
Θεοῦ, ὡς τὸ πνεῦμα τὸ ἐν ἡμῖν τὰ ἡμέτερα, Θεὸς
οὖν  οὖν ομ. φ.  τὸ Πνεῦμα τὸ ἅγιον.
Καὶ πάλιν, εἰ ἡ μάχαιρα τοῦ Πνεύματος ῥῆμά
ἐστι Θεοῦ, Θεὸς τὸ Πνεῦμα τὸ ἅγιον, ἐκείνου
γάρ ἐστιν ἡ μάχαιρα, οὗ καὶ ῥῆμα καλεῖται.
καὶ  καὶ ομ. φ.  εἰ καὶ δεξιὰ τοῦ Πατρὸς ὀνομάζεται ῾Δεξιὰ
γὰρ Κυρίου ἐποίησε δύναμιν, καὶ Ἡ δεξιά σου,
Κύριε, ἔθραυσεν ἐχθρούς᾿, δάκτυλος δὲ Θεοῦ τὸ
Πνεῦμα τὸ ἅγιον, κατὰ τὸ ῥητόν, τὸ Εἰ ἐγὼ ἐν
δακτύλῳ Θεοῦ ἐκβάλλω τὰ δαιμόνια: ὅπερ ἐν
ἑτέρῳ Εὐαγγελίῳ γέγραπται, τὸ Εἰ ἐγὼ ἐν
Πνεύματι Θεοῦ ἐκβάλλω τὰ δαιμόνια, τῆς αὐτῆς
φύσεως τῷ  τῷ ομ. φ.  Πατρὶ καὶ Υἱῷ τὸ πνεῦμα τὸ ἅγιον.
Καὶ περὶ μὲν τῆς προσκυνητῆς καὶ ἁγίας
Τριάδος τοσαῦτα ἡμῖν ἐπὶ τοῦ παρόντος εἰρήσθω:
οὐ γὰρ νῦν δυνατὸν πλατύτερον ἐξετάσαι τὸν
περὶ αὐτῆς λόγον. ὑμεῖς δὲ λαβόντες παρὰ τῆς
ἡμετέρας ταπεινώσεως σπέρματα, στάχυν ὥριμον
ἑαυτοῖς γεωργήσατε, ἐπεὶ καὶ τόκους, ὡς ἴστε,
τῶν τοιούτων προσαπαιτούμεθα. πιστεύω δὲ
τῷ Θεῷ ὅτι καρποφορήσετε καὶ τριάκοντα καὶ
ἑξήκοντα καὶ ἑκατὸν διὰ τὴν καθαρότητα τοῦ
βίου ὑμῶν. Μακάριοι γάρ, φησίν,  φησίν ομ. φ.  οἱ καθαροὶ
τῇ καρδίᾳ, ὅτι αὐτοὶ τὸν Θεὸν ὄψονται. καὶ
μηδὲ ἄλλο τι, ἀδελφοί, τὴν βασιλείαν τῶν οὐρανῶν
νομίσητε ἢ τὴν τῶν ὄντων ἀληθῆ κατανόησιν,
ἣν καὶ μακαριότητα ὀνομάζουσιν αἱ Θεῖαι
Γραφαί: Ἡ γὰρ βασιλεία τῶν οὐρανῶν ἐντὸς
ὑμῶν ἐστί. περὶ δὲ τὸν ἐντὸς ἄνθρωπον οὐδὲν
ἕτερον  εστιν ῾σιξ̓ φ.  ἢ θεωρία συνίσταται. θεωρία ἂν εἴη
λοιπὸν  λοιπὸν ομ. φ.  ἡ βασιλεία τῶν οὐρανῶν. ὧν γὰρ νῦν
τὰς σκιὰς καθορῶμεν, ὡς ἐν κατόπτρῳ, ὕστερον
ἀπαλλαγέντες τοῦ γεώδους σώματος τούτου καὶ
ἄφθαρτον ἐπενδυσάμενοι καὶ ἀθάνατον, τούτων
τὰ ἀρχέτυπα κατοψόμεθα. ὀψόμεθα δέ, εἴ γε
τὸν ἑαυτῶν βίον πρὸς τὸ εὐθὲς κυβερνῴημεν καὶ
τῆς ὀρθῆς πίστεως ποιοίμεθα πρόνοιαν, ὧν χωρὶς
οὐδεὶς ὄψεται τὸν Κύριον. Εἰς γὰρ κακότεχνον
ψυχήν, φησίν, οὐκ εἰσελεύσεται σοφία, οὐδὲ κατοικήσει
ἐν σώματι καταχρέῳ ἁμαρτίας.  ἁμαρτίαις φ.  καὶ
μηδεὶς ὑποκρουέτω λέγων ὅτι τὰ ἐν ποσὶν ἀγνοῶν,
περὶ τῆς ἀσωμάτου καὶ πάντη ἀνύλου οὐσίας
ἡμῖν φιλοσοφεῖς. καὶ γὰρ ἄτοπον κρίνω τὰς μὲν
αἰσθήσεις ἐᾷν ἀκωλύτως τῶν ἰδίων ἐμπίπλασθαι
ὑλῶν, τὸν δὲ νοῦν μόνον εἴργεσθαι τῆς οἰκείας
ἐνεργείας. ὡς γὰρ ἡ αἴσθησις τῶν αἰσθητῶν,
οὕτως ὁ νοῦς τῶν νοητῶν ἐπίβολός ἐστιν.
Ἅμα δὲ καὶ τοῦτο λεκτέον, ὅτι τὰ φυσικὰ
κριτήρια ἀδίδακτα πεποίηκεν ὁ κτίσας ἡμᾶς Θεός.
οὐδεὶς γὰρ διδάσκει τὰς ὄψεις χρωμάτων ἢ
σχημάτων ἀντιλαμβάνεσθαι, οὐδ̓ ἀκοὴν ψόφων
τε καὶ φωνῶν, οὐδ̓ ὄσφρησιν ἀτμῶν εὐωδῶν τε
καὶ δυσωδῶν, οὐδὲ γεῦσιν χυμῶν καὶ χυλῶν,
οὐδ̓ ἁφὴν μαλακῶν καὶ σκληρῶν, ἢ θερμῶν καὶ
ψυχρῶν. οὐδὲ τὸν νοῦν ἐπιβάλλειν τοῖς νοητοῖς
διδάξοι τις ἄν. καὶ ὥσπερ εἴ τι πάθοιεν αὗται,
ἐπιμελείας μόνον προσδέονται, καὶ τὴν οἰκείαν
ἐνέργειαν εὐκόλως ἀποπληροῦσιν: οὕτως καὶ ὁ
νοῦς, σαρκὶ συνδεθεὶς καὶ τῶν ἐκ ταύτης φαντασιῶν
πληρωθείς, πίστεως δεῖται καὶ πολιτείας
ὀρθῆς, αἵτινες καταρτίζουσι τοὺς πόδας αὐτοῦ
ὡσεὶ ἐλάφου καὶ ἐπὶ τὰ ὑψηλὰ ἱστῶσιν αὐτόν.
τοῦτό τοι αὐτὸ καὶ ὁ σοφὸς παρεγγυᾷ Σολομῶν,
καί ποτε μὲν ἡμῖν προφέρει τὸν ἀνεπαίσχυντον
ἐργάτην τὸν μύρμηκα καὶ δἰ αὐτοῦ τὴν πρακτικὴν
ἡμῖν ὁδὸν ὑπογράφει: ποτὲ δὲ τὸ τῆς
σοφῆς μελίττης κηρόπλαστον ὄργανον, καὶ δἰ
αὐτῆς  τὴν ομ. φ.  φυσικὴν θεωρίαν αἰνίττεται, ἐν ᾗ καὶ ὁ
περὶ τῆς ἁγίας Τριάδος ἐγκέκραται λόγος, εἴπερ
ἐκ καλλονῆς κτισμάτων ἀναλόγως ὁ γενεσιουργὸς θεωρεῖται.
Ἀλλ̓ εὐχαριστήσαντες Πατρὶ καὶ Υἱῷ καὶ
ἁγίῳ Πνεύματι, πέρας ἐπιθῶμεν τῷ γράμματι,
ἐπειδὴ πᾶν μέτρον ἄριστον, ὡς  ὡς ξαππς; καὶ μσς. ανδ εδιτι.  ἡ παροιμία φησίν.
