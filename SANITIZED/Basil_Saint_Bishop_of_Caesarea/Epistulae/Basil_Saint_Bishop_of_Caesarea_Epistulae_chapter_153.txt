Βίκτορι ἀπὸ ὑπάτων  
Ὁσάκις ἂν ἡμῖν ὑπάρξῃ γράμμασιν ἐντυχεῖν
τῆς κοσμιότητός σου, τοσαυτάκις χάριν ὁμολογοῦμεν
τῷ Θεῷ, ὅτι διαμένεις καὶ μεμνημένος ἡμῶν
καὶ ὑπ̓ οὐδεμιᾶς διαβολῆς τὴν ἀγάπην ἐλαττῶν,
ἣν ἅπαξ κρίσει τῇ ὀρθοτάτῃ ἢ συνηθείᾳ χρηστῇ
ἀναλαβεῖν κατεδέξω. εὐχόμεθα οὖν τῷ ἁγίῳ
Θεῷ καὶ σὲ διαμεῖναι ἐν τῇ ὁμοίᾳ πρὸς ἡμᾶς
διαθέσει, καὶ ἡμᾶς ἀξίους εἶναι τῆς παρὰ σοῦ
τιμῆς, ἣν τιμᾷς ἡμᾶς διὰ τοῦ γράμματος.
