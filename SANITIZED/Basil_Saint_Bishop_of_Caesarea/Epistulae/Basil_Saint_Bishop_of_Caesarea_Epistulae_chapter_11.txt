Ἀνεπίγραφος, ἐπὶ φιλίᾳ  φίλῳ ξ.   
Τῇ τοῦ Θεοῦ χάριτι τὴν ἁγίαν ἡμέραν συνδιαγαγόντες
τοῖς τέκνοις ἡμῶν καὶ ὄντως τελείαν ἑορτὴν
ἑορτάσαντες τῷ Κυρίῳ διὰ τὴν ὑπερβάλλουσαν
αὐτῶν περὶ τὸν Θεὸν ἀγάπην, προεπέμψαμεν
μεθ̓ ὑγείας πρὸς τὴν σὴν εὐγένειαν, εὐχόμενοι τῷ
φιλανθρώπῳ Θεῷ καὶ αὐτοῖς δοθῆναι εἰρηνικὸν
ἄγγελον βοηθὸν καὶ σύμπορον καὶ σὲ παῤ αὐτῶν
καταληφθῆναι ἐν ὑγείᾳ καὶ πάσῃ εἰρηνικῇ καταστάσει,
ἵνα, ὅπουπερ ἂν ἦτε δουλεύοντες τῷ
Κυρίῳ καὶ εὐχαριστοῦντες αὐτῷ, εὐφραίνητε  εὐφραίνηται ξ. 
ἡμᾶς, ἕως ἐσμὲν ἐν τῷ κόσμῳ, ἀκούοντας τὰ παῤ
ὑμῶν. ἐὰν δὲ παράσχῃ ὁ ἅγιος Θεὸς  Θεὸς ομ. ξ, δ.  θᾶττόν σε
τῶν φροντίδων τούτων ἀπαλλαγῆναι, παρακαλοῦμέν
σε μηδὲν προτιμῆσαι τῆς μεθ̓ ἡμῶν  παῤ ἡμῖν ξ, δ.  διαγωγῆς.
οἶμαι γὰρ μὴ εὑρεῖν σε τοὺς οὕτως ἀγαπῶντας καὶ
ἀντιποιουμένους τῆς παῤ ὑμῖν φιλίας. ἕως οὖν
ἂν οἰκονομῇ ὁ ἅγιος τὸν χωρισμὸν τοῦτον, διὰ
πάσης προφάσεως παραμυθεῖσθαι ἡμᾶς γράμμασι καταξίου.
