Οὐΐκτορι στρατηλάτῃ  
Ἄλλῳ μέν τινι μὴ ἐπιστέλλων, τάχα ἂν
δεξαίμην δικαίως ἔγκλημα ῥᾳθυμίας ἢ λήθης.
σοῦ δὲ πῶς ἔστιν ἐπιλαθέσθαι, οὗ παρὰ πᾶσιν
ἀνθρώποις λαλεῖται τὸ ὄνομα; πῶς δὲ καταρρᾳθυμῆσαι,  οὗ παρὰ...καταρρᾳθυμῆσαι ομ. ε. 
ὃς πάντων σχεδὸν τῶν κατὰ τὴν οἰκουμένην
τῷ ὕψει τῶν ἀξιωμάτων ὑπερανέστηκας;
ἀλλὰ δήλη ἡμῶν ἡ αἰτία τῆς σιωπῆς: ὀκνοῦμεν
δἰ ὄχλου γίνεσθαι  γενέσθαι μυλτι μσς.  ἀνδρὶ τοσούτῳ. εἰ δὲ πρὸς
τῇ λοιπῇ σου ἀρετῇ καὶ τοῦτο κατεδέξω, οὐ μόνον
πεμπόμενα  παρ  ἡμῶν δέχεσθαι γράμματα, ἀλλὰ
καὶ ἐλλειφθέντα ἐπιζητεῖν, ἰδοὺ καὶ γράφομεν
νῦν τεθαρρηκότως  τεθαρρηκότες εδιτι αντι#3ι.  καὶ γράψομέν γε εἰς  πρός εδιτι αντι#3ι.  τὸ
ἐφεξῆς, εὐχόμενοι τῷ ἁγίῳ Θεῷ δοθῆναί σοι τὴν
ἀμοιβὴν τῆς περὶ ἡμᾶς τιμῆς. ὑπὲρ δὲ τῆς
Ἐκκλησίας προέλαβες ἡμῶν τὰς παρακλήσεις,
πάντα ποιήσας ὅσα ἂν ἡμεῖς ἐπεζητήσαμεν. ποιεῖς
δὲ οὐκ ἀνθρώποις χαριζόμενος, ἀλλὰ Θεῷ τῷ
τιμήσαντί σε, ὃς τὰ μὲν ἔδωκεν ἐν τῇ νῦν ζωῇ
ἀγαθά, τὰ δὲ δώσει ἐν τῷ μέλλοντι αἰῶνι, ἀνθ̓
ὧν μετὰ ἀληθείας ἐπορεύθης τὴν ὁδὸν αὐτοῦ,
ἀκλινῆ τὴν καρδίαν ἐν τῇ ὀρθότητι τῆς πίστεως
ἀπ̓ ἀρχῆς εἰς τέλος διασωσάμενος.
