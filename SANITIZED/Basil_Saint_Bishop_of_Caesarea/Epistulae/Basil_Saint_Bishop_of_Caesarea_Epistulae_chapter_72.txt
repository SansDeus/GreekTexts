Ἡσυχίῳ  
Οἶδά σου καὶ τὴν πρὸς  περί εδιτι αντι#3ι.  ἡμᾶς ἀγάπην, καὶ
τὴν περὶ τὰ καλὰ σπουδήν. διόπερ χρῄζων
δυσωπῆσαι τὸν ποθεινότατον υἱὸν Καλλισθένην,
ἡγησάμην, εἰ κοινωνόν σε λάβοιμι τῆς φροντίδος,
ῥᾷον κατορθώσειν τὸ σπουδαζόμενον. λελύπηται
ὁ ἀνὴρ κατὰ τοῦ λογιωτάτου Εὐστοχίου, καὶ
λελύπηται δικαίαν λύπην. ἐγκαλεῖ αὐτοῦ τοῖς
οἰκέταις θράσος κατ̓ αὐτοῦ καὶ ἀπόνοιαν. τοῦτον
ἀξιοῦμεν παρακληθῆναι, ἀρκεσθέντα  ἀρκεσθῆναι παρακληθέντα ε, μεδ.  τῷ
φόβῳ, ὃν ἐφόβησεν αὐτούς τε  τε ομ. ε.  τοὺς θρασυνομένους
καὶ τοὺς τούτων δεσπότας, καταλῦσαι
τὴν φιλονεικίαν, δόντα τὴν χάριν. οὕτω γὰρ
ἀμφότερα ὑπάρξει:  ὑπάρχει ηαρλ.  καὶ τὸ παρὰ ἀνθρώποις
σεμνόν, καὶ τὸ παρὰ Θεῷ εὐδόκιμον, ἐὰν τῷ φόβῳ
θελήσῃ τὸ μακρόθυμον ἀναμίξαι. αὐτός τε οὖν,
εἴ τις σοι  σοι ομ. ε.  προϋπάρχει φιλία πρὸς τὸν ἄνδρα
καὶ συνήθεια, αἴτησον παῤ αὐτοῦ τὴν χάριν
ταύτην: καὶ οὓς ἐὰν γνῷς ἐν τῇ πόλει δυναμένους
αὐτὸν δυσωπῆσαι, κοινωνοὺς λάβε τῆς φροντίδος,
εἰπὼν αὐτοῖς, ὅτι τὸ γινόμενον ἐμοὶ μάλιστα
κεχαρισμένον ἔσται.
Καὶ ἀπόπεμψαι τὸν συνδιάκονον πράξαντα  τι αδδ. ε, εδιτι αντι#3ι. 
ὧν ἕνεκεν ἀπεστάλη. αἰσχύνομαι γάρ, καταφυγόντων
πρός με τῶν ἀνθρώπων, μὴ δυνηθῆναι
αὐτοῖς γενέσθαι τι χρήσιμον.
