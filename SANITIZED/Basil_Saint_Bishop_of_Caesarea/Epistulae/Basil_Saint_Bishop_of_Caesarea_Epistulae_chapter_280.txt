Μοδέστῳ ὑπάρχῳ  
Εἰ καὶ τολμηρὸν ἀνδρὶ τοσούτῳ διὰ γραμμάτων
ἱκεσίας προσάγειν, ἀλλ̓ οὖν ἡ προϋπάρχουσα
περὶ ἡμᾶς παρὰ σοῦ τιμὴ ἀφαιρεῖται τῆς καρδίας
ἡμῶν τὸ δειλόν, καὶ καταθαρροῦμεν ἐπιστέλλειν
ὑπὲρ ἀνθρώπων, οἰκείων μὲν ἡμῖν κατὰ γένος,
τιμῆς δὲ ἀξίων διὰ τὴν δεξιότητα τῶν ἠθῶν. ὁ
τοίνυν τὴν ἐπιστολὴν ἡμῶν ταύτην ἐπιδιδοὺς  ἐπιδοὺς ξοισλ. σεξ.  ἐν
υἱοῦ μοι τάξει καθέστηκεν. ἐπεὶ οὖν δεῖται
μόνης τῆς παρὰ σοῦ εὐμενείας εἰς τὸ γενέσθαι
αὐτῷ τὰ ἐπιζητούμενα, καταξίωσον δέξασθαί μου
τὸ γράμμα, ὃ ἀνθ̓ ἱκετηρίας προτείνεταί σοι ὁ
προειρημένος, καὶ δοῦναι αὐτῷ καιρὸν διηγήσασθαι
τὰ καθ̓ ἑαυτὸν καὶ διαλεχθῆναι τοῖς δυναμένοις
αὐτῷ συνεργῆσαι, ἵνα τῷ προστάγματί σου ταχέως
τύχῃ τῶν σπουδαζομένων, καὶ ἐμοὶ ὑπάρξῃ
καλλωπίσασθαι  ὑπάρχῃ καλλωπίζεσθαι εδιτι αντι#3υι.  ὅτι μοι δέδοται τοιοῦτος παρὰ
τῆς χάριτος τοῦ Θεοῦ προστάτης, ὃς τοὺς ἐμοὶ
προσήκοντας ἰδίους ἡγεῖται ἱκέτας καὶ πρόσφυγας.
