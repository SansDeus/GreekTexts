Ἀνεπίγραφος, ἐπὶ τῇ τῆς Ἐκκλησίας προστασίᾳ  
Ὁ τῆς Ἐκκλησίας φροντίζων καὶ διὰ χειρὸς
ἔχων τῶν κτήσεων τὴν ἐπιμέλειαν αὐτός ἐστιν
ὁ τὴν ἐπιστολὴν ἐπιδιδούς σοι ταύτην, ὁ ἀγαπητὸς
υἱὸς ὁ δεῖνα. τούτῳ καταξίωσον, περὶ ὧν
ἀναφέρει τῇ κοσμιότητί σου, δοῦναι καὶ λόγου
παρρησίαν, καὶ περὶ ὧν διαβεβαιοῦται  βεβαιοῦται ε, εδιτι αντι#3υι.  προσχεῖν:
ἵνα ἀπὸ γοῦν τοῦ νῦν δυνηθῇ ἡ Ἐκκλησία
ἑαυτὴν ἀναλαβεῖν καὶ τῆς πολυκεφάλου ταύτης
ὕδρας ἀπαλλαγῆναι. τοιαύτη γὰρ ἡ τῶν πτωχῶν
κτῆσις, ὥστε ἀεὶ ἡμᾶς ζητῆσαι τὸν ὑποδεχόμενον
αὐτήν, διὰ τὸ προσαναλίσκειν μᾶλλον τὴν
Ἐκκλησίαν, ἤ τινα καρπὸν ἔχειν ἀπὸ τῶν κτημάτων.
