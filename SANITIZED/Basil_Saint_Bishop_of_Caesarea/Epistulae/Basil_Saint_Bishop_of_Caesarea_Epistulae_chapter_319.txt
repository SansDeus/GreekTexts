Ὁμοίως  Ἀνεπίγραφος ε.  ὑπὲρ ξένου  
Κατὰ πόδας τῆς ἀναχωρήσεώς σου ἐπέστη
ἡμῖν ὁ υἱὸς οὗτος, ὁ τὴν ἐπιστολήν σοι ταύτην
ἀποδιδούς, χρείαν ἔχων, ὡς ἀνὴρ ἐν ἀλλοδαπῇ
διάγων, πάσης τῆς παρὰ τῶν Χριστιανῶν ὀφειλομένης
τοῖς ξένοις παραμυθίας. τὸ μὲν οὖν πρᾶγμα
οὗτός σοι ἐναργέστερον διηγήσεται, τὴν δὲ βοήθειαν
αὐτὸς παρέξεις τήν σοι κατὰ δύναμιν καὶ
ἀναγκαίαν τοῖς προκειμένοις. ἐὰν μὲν οὖν παρῇ
ὁ ἡγεμών, αὐτὸς ξεναγήσεις πρὸς αὐτὸν δηλονότι,
ἐπεὶ διὰ τῶν πολιτευομένων παρέξεις αὐτῷ τὰ
σπουδαζόμενα. οὐ γὰρ μικρῶς μοι μέλει τὸ
πάντα αὐτὸν κατὰ γνώμην πράξαντα ἐπανελθεῖν.
