Ἰοβίνῳ, ἐπισκόπῳ Πέρρης  
Ἔχω σε χρεώστην ὀφλήματος ἀγαθοῦ. ἐδάνεισα
γάρ σοι χρέος ἀγάπης, ὃ χρή με ἀπολαβεῖν
σὺν τόκῳ, ἐπειδὴ καὶ ὁ Κύριος ἡμῶν τὸ τοιοῦτον
εἶδος τῶν τόκων οὐ παραιτεῖται. ἀπόδος τοίνυν,
ὦ φίλη κεφαλή, ἐπιστὰς ἡμῶν τῇ πατρίδι. τοῦτο
μὲν οὖν ἐστὶν αὐτὸ τὸ κεφάλαιον. τίς δὲ ἡ
προσθήκη; τὸ σὲ εἶναι τὸν παραγινόμενον, ἄνδρα
τοσοῦτον ἡμῶν διαφέροντα ὅσῳ  ὅσον ε.  πατέρες εἰσὶ
βελτίους παίδων.
