Εἰ μὲν οὖν ἐστί τις οἰκειότης πρὸς ἀλλήλους
τοῖς λόγοις, προὔργου  προὔργον εδιτι αντι#3υι.  ἂν ἡμῖν αὐτῶν ἡ
γνῶσις γένοιτο: εἰ δὲ μή, ἀλλὰ τό γε παράλληλα
θέντας καταμαθεῖν τὸ διάφορον, οὐ μικρὸν εἰς
βεβαίωσιν τοῦ βελτίονος.   τίνι μέντοι καὶ παρεικάσας
τῶν παιδεύσεων ἑκατέραν, τῆς εἰκόνος ἂν
τύχοις; ἦπου καθάπερ φυτοῦ οἰκεία μὲν ἀρετὴ
τῷ καρπῷ βρύειν ὡραίῳ, φέρει δέ τινα κόσμον
καὶ φύλλα τοῖς κλάδοις περισειόμενα, οὕτω δὴ
καὶ ψυχῇ προηγουμένως μὲν καρπὸς ἡ ἀλήθεια,
οὐκ ἄχαρί γε μὴν οὐδὲ τὴν θύραθεν σοφίαν
περιβεβλῆσθαι, οἷόν τινα φύλλα σκέπην τε τῷ
καρπῷ καὶ ὄψιν οὐκ ἄωρον παρεχόμενα.   λέγεται
τοίνυν καὶ Μωϋσῆς ἐκεῖνος ὁ πάνυ, οὗ μέγιστόν
ἐστιν ἐπὶ σοφίᾳ παρὰ πᾶσιν ἀνθρώποις ὄνομα,
τοῖς Αἰγυπτίων μαθήμασιν ἐγγυμνασάμενος τὴν
διάνοιαν, οὕτω προσελθεῖν τῇ θεωρίᾳ τοῦ Ὄντος.
παραπλησίως δὲ τούτῳ, κἀν τοῖς κάτω χρόνοις,
τὸν σοφὸν Δανιὴλ ἐπὶ Βαβυλῶνός φασι  φησὶ υνυς ρεγ.  τὴν
σοφίαν Χαλδαίων καταμαθόντα, τότε τῶν θείων
ἅψασθαι παιδευμάτων.
