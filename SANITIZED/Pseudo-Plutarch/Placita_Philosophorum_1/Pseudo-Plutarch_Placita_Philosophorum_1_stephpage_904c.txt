Περὶ παθῶν σωματικῶν καὶ εἰ συναλγεῖ τούτοις ἡ ψυχή. 
οἱ Στωικοὶ τὰ μὲν πάθη ἐν τοῖς πεπονθόσι
τόποις, τὰς δ᾽ αἰσθήσεις ἐν τῷ ἡγεμονικῷ.
Ἐπίκουρος καὶ τὰ πάθη καὶ τὰς αἰσθήσεις ἐν
τοῖς πεπονθόσι τόποις: τὸ , γὰρ ἡγεμονικὸν ἀπαθές. 
Στράτων καὶ τὰ πάθη τῆς ψυχῆς καὶ τὰς αἰσθήσεις
ἐν τῷ ἡγεμονικῷ οὐκ ἐν τοῖς πεπονθόσι τόποις συνίστασθαι. ἐν γὰρ ταύτῃ κεῖσθαι τὴν
ὑπομονήν, ὥσπερ ἐπὶ τῶν δεινῶν καὶ ἀλγεινῶν καὶ
ὥσπερ ἐπὶ τῶν ἀνδρείων καὶ δειλῶν.
