Ἐμπεδοκλῆς τὴν ἀκοὴν γίνεσθαι κατὰ πρόσπτωσιν πνεύματος τῷ χονδρώδει, ὅπερ φησὶν ἐξηρτῆσθαι,
ἐντὸς τοῦ ὠτὸς κώδωνος δίκην αἰωρούμενον καὶ τυπτόμενον.
Ἀλκμαίων ἀκούειν ἡμᾶς τῷ κενῷ τῷ ἐντὸς τοῦ
ὠτός: τοῦτο γὰρ εἶναι: τὸ διηχοῦν κατὰ τὴν τοῦ πνεύματος ἐμβολήν: πάντα γὰρ τὰ κενὰ ἠχεῖ.
Διογένης, τοῦ ἐν τῇ κεφαλῇ ἀέρος ὑπὸ τῆς
φωνῆς τυπτομένου καὶ κινουμένου. 
Πλάτων καὶ οἱ ἀπ᾽ αὐτοῦ πλήττεσθαι τὸν ἐν τῇ κεφαλῇ ἀέρα: τοῦτον δ᾽ ἀνακλᾶσθαι εἰς τὸ ἡγεμονικὸν καὶ γίνεσθαι τῆς ἀκοῆς τὴν αἴσθησιν. 
Περὶ ὀσφρήσεως. 
