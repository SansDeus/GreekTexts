φερομένου τοῦ αἵματος ὡς πρὸς τὴν ἐπιφάνειαν καὶ
τὸ ἀερῶδες διὰ τῶν ῥινῶν ταῖς ἑαυτοῦ ἐπιρροίαις
ἀναθλίβοντος κατὰ τὴν ἐκχώρησιν αὐτοῦ γίνεσθαι τὴν ἐκπνοήν: παλινδρομοῦντος δὲ καὶ τοῦ ἀέρος
ἀντεπεισιόντος εἰς τὰ διὰ τοῦ αἵματος ἀραιώματα,
τὴν εἰσπνοήν. ὑπομιμνήσκει δ᾽ αὐτὸ ἐπὶ τῆς κλεψύδρας.
Ἀσκληπιάδης τὸν μὲν πνεύμονα χώνης δίκην συνίστησιν, αἰτίαν δὲ τῆς ἀναπνοῆς τὴν ἐν τῷ θώρακι λεπτομέρειαν ὑποτίθεται, πρὸς ἣν τὸν ἔξωθεν ἀέρα ῥεῖν τε καὶ φέρεσθαι παχυμερῆ ὄντα, πάλιν
δ᾽ ἀπωθεῖσθαι, μηκέτι τοῦ θώρακος οἵου τ᾽ ὄντος μήτ᾽ ἐπεισδέχεσθαι μήθ᾽ ὑποστέγειν ὑπολειπομένου
