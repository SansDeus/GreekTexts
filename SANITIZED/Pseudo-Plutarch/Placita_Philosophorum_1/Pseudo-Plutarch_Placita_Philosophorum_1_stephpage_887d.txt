Λεύκιππος καὶ Δημόκριτος χιτῶνα κύκλῳ καὶ
ὑμένα περιτείνουσι τῷ κόσμῳ:
Ἐπίκουρος ἐνίων μὲν κόσμων ἀραιὸν τὸ πέρας ἐνίων δὲ πυκνόν, καὶ τούτων τὰ μέν τινα κινούμενα
τὰ δ᾽ ἀκίνητα.
Πλάτων πῦρ πρῶτον εἶτ᾽ αἰθέρα μεθ᾽ ὃν ἀέρα
ἐφ᾽ ᾧ ὕδωρ, τελευταίαν δὲ γῆν: ἐνίοτε δὲ τὸν
αἰθέρα τῷ πυρὶ συνάπτει. 
Ἀριστοτέλης πρῶτον μὲν αἰθέρα ἀπαθῆ, πέμπτον
δή τι σῶμα: μεθ᾽ ὃν παθητὰ πῦρ ἀέρα ὕδωρ τελευταίαν δὲ γῆν. τούτων δὲ τοῖς μὲν οὐρανίοις
ἀποδεδόσθαι τὴν κυκλικὴν κίνησιν , τῶν δ᾽ ὑπ᾽ ἐκεῖνα τεταγμένων τοῖς μὲν κούφοις τὴν ἄνω τοῖς.
δὲ βαρέσι τὴν κάτω.
