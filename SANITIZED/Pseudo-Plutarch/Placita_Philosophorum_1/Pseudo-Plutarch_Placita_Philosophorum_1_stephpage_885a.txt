ἀνθρωπίνων ψυχῶν καὶ βίων, συνεισάγει δὲ καὶ
τὴν παρ᾽ ἡμᾶς αἰτίαν.
οἱ Στωικοὶ Πλάτωνι ἐμφερῶς, καὶ τὴν μὲν ἀνάγκην ἀνίκητόν φασιν αἰτίαν καὶ βιαστικήν, τὴν
δ᾽ εἱμαρμένην συμπλοκὴν αἰτιῶν τεταγμένην, ἐν συμπλοκῇ καὶ τὸ παρ᾽ ἡμᾶς, ὥστε τὰ μὲν εἱμάρθαι
τὰ δ᾽ ἀνειμάρθαι. 
Περὶ οὐσίας εἱμαρμένης. 
Ἡράκλειτος οὐσίαν εἱμαρμένης λόγον τὸν διὰ τῆς οὐσίας τοῦ παντὸς διήκοντα: αὕτη δ᾽ ἐστὶ τὸ
αἰθέριον σῶμα, σπέρμα τῆς τοῦ παντὸς γενέσεως.
Πλάτων λόγον ἀίδιον καὶ νόμον ἀίδιον τῆς τοῦ παντὸς φύσεως.
