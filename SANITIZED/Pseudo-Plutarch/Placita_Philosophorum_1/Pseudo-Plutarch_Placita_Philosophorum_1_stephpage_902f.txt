τῆς πλήξεως μέχρι τῶν ἀκοῶν προσενεχθέντος: καθὸ καὶ τὴν λεγομένην ἠχὼ γίνεσθαι. 
Εἰ ἀσώματος ἡ φωνὴ καὶ πῶς ἠχὼ γίνεται. 
Πυθαγόρας Πλάτων Ἀριστοτέλης ἀσώματον: οὐ γὰρ τὸν ἀέρα, ἀλλὰ τὸ σχῆμα τὸ περὶ τὸν ἀέρα
καὶ τὴν ἐπιφάνειαν κατὰ ποιὰν πλῆξιν γίνεσθαι φωνήν: πᾶσα δ᾽ ἐπιφάνεια ἀσώματος. συγκινεῖται μὲν γὰρ τοῖς σώμασιν αὐτὴ δ᾽ ἀσώματος πάντως καθέστηκεν, ὥσπερ ἐπὶ τῆς καμπτομένης ῥάβδου ἡ μὲν ἐπιφάνεια οὐδὲν πάσχει ἡ δ᾽ ὕλη ἐστὶν ἡ
καμπτομένη.
οἱ δὲ Στωικοὶ σῶμα τὴν φωνήν: πᾶν γὰρ τὸ
δρῶν ἢ καὶ ποιοῦν σῶμα, ἡ δὲ φωνὴ ποιεῖ καὶ
δρᾷ ἀκούομεν γὰρ αὐτῆς καὶ αἰσθανόμεθα προσπιπτούσης
