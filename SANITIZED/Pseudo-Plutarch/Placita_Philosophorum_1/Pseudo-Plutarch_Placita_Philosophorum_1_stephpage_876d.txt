κατασκευάζει, ἀλλ᾽ ἐν τούτοις ἔστι λόγῳ θεωρητὰ μόρια. ἀπὸ τοῦ οὖν ὅμοια τὰ μέρη εἶναι ἐν τῇ
τροφῇ τοῖς γεννωμένοις ὁμοιομερείας αὐτὰ ἐκάλεσε
καὶ ἀρχὰς τῶν ὄντων ἀπεφήνατο καὶ τὰς μὲν
ὁμοιομερείας ὕλην, τὸ δὲ ποιοῦν αἴτιον τὸν νοῦν
τὸν τὰ πάντα διαταξάμενον. ἄρχεται δ᾽ οὕτως
ὁμοῦ πάντα χρήματα ἦν, νοῦς δ᾽ αὐτὰ διῄρε καὶ
διεκόσμησε  χρήματα λέγων τὰ πράγματα. ἀποδεκτέος
οὖν ἐστιν, ὅτι τῇ ὕλῃ τὸν τεχνίτην
προσέζευξεν.
Ἀρχέλαος Ἀπολλοδώρου Ἀθηναῖος ἀέρα ἄπειρον
καὶ τὴν περὶ αὐτὸν πυκνότητα καὶ μάνωσιν: τούτων
δὲ τὸ μὲν εἶναι πῦρ τὸ δ᾽ ὕδωρ.
