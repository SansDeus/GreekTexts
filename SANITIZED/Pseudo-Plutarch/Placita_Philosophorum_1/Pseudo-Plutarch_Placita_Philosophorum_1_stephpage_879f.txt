μυρία δ᾽ ἄλλα καθ᾽ ὁμοίας τοῦ κόσμου περικλάσεις
πεποίηκεν: ὅθεν καὶ Εὐριπίδης φησὶ
τὸ τ᾽ ἀστερωπὸν οὐρανοῦ σέλας, 
χρόνου καλὸν ποίκιλμα, τέκτονος σοφοῦ. 
ἐλάβομεν δ᾽ ἐκ τούτου ἔννοιαν θεοῦ: ἀεί τε γὰρ ἥλιος καὶ σελήνη καὶ τὰ λοιπὰ τῶν ἄστρων τὴν
ὑπόγειον φορὰν ἐνεχθέντα ὅμοια μὲν ἀνατέλλει τοῖς
χρώμασιν, ἴσα δὲ τοῖς μεγέθεσι καὶ κατὰ τόπους
καὶ κατὰ χρόνους τοὺς αὐτούς. διόπερ οἱ τὸν περὶ τῶν θεῶν παραδόντες σεβασμὸν διὰ τριῶν ἐξέθηκαν ἡμῖν εἰδῶν, πρῶτον μὲν τοῦ φυσικοῦ, δεύτερον
