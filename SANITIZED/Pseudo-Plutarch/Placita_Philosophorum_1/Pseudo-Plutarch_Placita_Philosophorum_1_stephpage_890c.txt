πυρίνου: ὡς δὲ βραχέως εἰρῆσθαι συντεμόντι, ἀνταύγειαν
εἶναι τοῦ περὶ τὴν γῆν πυρὸς τὸν ἣλιον.
Ἐπίκουρος γήινον πύκνωμα κισηροειδῶς καὶ σπογγοειδῶς ταῖς κατατρήσεσιν ὑπὸ τοῦ πυρὸς ἀνημμένον. 
Περὶ μεγέθους ἡλίου. 
Ἀναξίμανδρος τὸν μὲν ἣλιον ἴσον τῇ γῇ εἶναι,
τὸν δὲ κύκλον, ἀφ᾽ οὗ τὴν ἐκπνοὴν ἔχει καὶ ὑφ᾽
οὗ φέρεται, ἑπτακαιεικοσαπλασίονα τῆς γῆς.
Ἀναξαγόρας πολλαπλασίονα Πελοποννήσου.
Ἡράκλειτος εὖρος ποδὸς ἀνθρωπείου.
Ἐπίκουρος τηλικοῦτον ἡλίκος φαίνεται, ἢ μικρῷ μείζω ἢ ἐλάττω.
