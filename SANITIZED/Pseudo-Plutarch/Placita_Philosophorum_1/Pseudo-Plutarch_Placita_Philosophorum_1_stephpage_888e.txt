Διογένης κισηρώδη τὰ ἄστρα, διαπνοὰς δ᾽ αὐτὰ νομίζει τοῦ κόσμου: πάλιν δ᾽ ὁ αὐτὸς ἀφανεῖς μὲν
λίθους, πίπτοντας δὲ πολλάκις ἐπὶ τὴν γῆν σβέννυσθαι,
καθάπερ τὸν ἐν Αἰγὸς ποταμοῖς πυροειδῶς κατενεχθέντα ἀστέρα πέτρινον. 
Ἐμπεδοκλῆς τοὺς μὲν ἀπλανεῖς ἀστέρας συνδεδέσθαι
τῷ κρυστάλλῳ, τοὺς δὲ πλανήτας ἀνεῖσθαι. Πλάτων ἐκ μὲν τοῦ πλείστου μέρους πυρίνους,
μετέχοντας δὲ καὶ τῶν ἄλλων στοιχείων κόλλης
δίκην.
