Πλάτων ζῷον τὸ ἔμβρυον καὶ γὰρ κινεῖσθαι
ἐν τῇ γαστρὶ καὶ τρέφεσθαι καὶ αὔξεσθαι.
οἱ Στωικοὶ μέρος εἶναι αὐτὸ τῆς γαστρί οὐ
ζῷον: ὥσπερ γὰρ τοὺς καρποὺς μέρη τῶν φυτῶν
ὄντας πεπαινομένους ἀπορρεῖν, οὕτω καὶ τὸ ἔμβρυον. 
Ἐμπεδοκλῆς μὴ εἶναι μὲν ζῷον τὸ ἔμβρυον ἀλλ᾽
ἔμπνουν ὑπάρχειν ἐν τῇ γαστρί: πρώτην δ᾽ ἀναπνοὴν τοῦ ζῴου γίνεσθαι κατὰ τὴν ἀποκύησιν, τῆς μὲν
ἐν τοῖς βρέφεσιν ὑγρασίας ἀποχώρησιν λαμβανούσης,
πρὸς δὲ τὸ παρακενωθὲν ἐπεισόδου τοῦ ἐκτὸς
ἀερώδους γινομένης εἰς τὰ παρανοιχθέντα τῶν ἀγγείων.
