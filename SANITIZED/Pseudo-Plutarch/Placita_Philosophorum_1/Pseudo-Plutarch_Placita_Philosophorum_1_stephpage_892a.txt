Περὶ ἐμφάσεως αὐτῆς, διὰ τί γεώδης φαίνεται. 
οἱ Πυθαγόρειοι γεώδη φαίνεσθαι τὴν σελήνην,
διὰ τὸ περιοικεῖσθαι αὐτὴν καθάπερ τὴν παρ᾽ ἡμῖν γῆν μείζοσι ζῴοις καὶ φυτοῖς καλλίοσιν: εἶναι γὰρ
πεντεκαιδεκαπλάσια τὰ ἐπ᾽ αὐτῆς ζῷα τῇ δυνάμει μηδὲν περιττωματικὸν ἀποκρίνοντα, καὶ τὴν ἡμέραν τοσαύτην τῷ μήκει.
Ἀναξαγόρας ἀνωμαλότητα τοῦ συγκρίματος διὰ
τὸ ψυχρομιγὲς ἅμα καὶ γεῶδες: παραμεμῖχθαι γὰρ
τῷ πυροειδεῖ τὸ ζοφῶδες ὅθεν ψευδοφανῆ λέγεσθαι τὸν ἀστέρα.
οἱ Στωικοὶ διὰ τὸ ἑτεροειδὲς τῆς οὐσίας μὴ εἶναι αὐτῆς ἀκήρατον τὸ σύγκριμα.  
