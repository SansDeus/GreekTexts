Ἐμπεδοκλῆς μὴ διὰ παντὸς ἑστῶτας εἶναι μηδ᾽
ὡρισμένους τοὺς τόπους τῶν στοιχείων, ἀλλὰ πανταχῶς ἀλλήλων μεταλαμβάνειν. 
Τίς ἡ αἰτία τοῦ τὸν κόσμον ἐγκλιθῆναι. 
Διογένης καὶ Ἀναξαγόρας μετὰ τὸ συστῆναι τὸν
κόσμον καὶ ζῷα ἐκ τῆς γῆς ἐξαγαγεῖν; ἐγκλιθῆναί πως τὸν κόσμον ἐκ τοῦ αὐτομάτου εἰς τὸ μεσημβρινὸν
αὑτοῦ μέρος, ἴσως ὑπὸ, προνοίας, ἵν᾽ ἃ μὲν
ἀοίκητα γένηται ἃ δ᾽ οἰκητὰ μέρη τοῦ κόσμου, κατὰ ψῦξιν καὶ ἐκπύρωσιν καὶ εὐκρασίαν.
