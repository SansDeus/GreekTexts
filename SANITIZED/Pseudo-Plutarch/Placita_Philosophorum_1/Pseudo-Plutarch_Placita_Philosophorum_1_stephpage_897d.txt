ἡ δ᾽ ἅλως οὑτωσὶν ἀποτελεῖται : μεταξὺ τῆς σελήνης ἤ τινος ἄλλου ἄστρου καὶ τῆς ὄψεως ἀὴρ παχὺς καὶ ὁμιχλώδης ἵσταται εἶτ᾽ ἐν τούτῳ τῆς
ὄψεως κατακλωμένης καὶ εὐρυνομένης κᾆθ᾽ οὕτω
τῷ κύκλῳ τοῦ ἄστρου προσπιπτούσης κατὰ, τὴν ἔξω περιφέρειαν, κύκλος δοκεῖ περὶ τὸ ἄστρον φαίνεσθαι
ὃς κύκλος φαινόμενος ἅλως καλεῖται, ὅτι ἐστὶν ἅλῳ
προσεοικώς, ἐκεῖ δοκοῦντος τοῦ φάσματος γίνεσθαι,
ἔνθα συνέπεσε τὸ πάθος τῆς ὄψεως.
