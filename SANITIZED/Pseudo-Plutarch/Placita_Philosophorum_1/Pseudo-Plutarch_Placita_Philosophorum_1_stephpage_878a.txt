Ἐμπεδοκλῆς Μέτωνος Ἀκραγαντῖνος τέτταρα μὲν λέγει στοιχεῖα, πῦρ ἀέρα ὕδωρ γῆν: δύο δ᾽
ἀρχικὰς δυνάμεις, φιλίαν τε καὶ νεῖκος: ὧν ἡ μέν ἐστιν ἑνωτικὴ τὸ δὲ διαιρετικόν. φησὶ δ᾽ οὕτως
τέσσαρα τῶν πάντων ῥιζώματα πρῶτον ἄκουε. 
Ζεὺς ἀργὴς Ἥρη: τε φερέσβιος ἠδ᾽ Ἀιδωνεύς,
νῆστὶς θ᾽, ἣ δακρύοις τέγγει κρούνωμα βρότειον. 
Δία μὲν γὰρ λέγει τὴν ζέσιν καὶ τὸν αἰθέρα, Ἥρην
δὲ φερέσβιον τὸν ἀέρα, τὴν δὲ γῆν τὸν Ἀιδωνέα, Νῆστιν δὲ καὶ κρούνωμα βρότειον οἱονεὶ τὸ σπέρμα
καὶ τὸ ὕδωρ.
