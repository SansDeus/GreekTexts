περὶ τῶν ἄλλων ἀδύνατον, κατὰ γ᾽ ὑμᾶς, αἴσθησιν
αἰσθήσεως καὶ φαντασίαν φαντασίας οὐδ᾽ ὁτιοῦν διαφέρειν ἡγουμένους.  
οὐ μῦθος οὖν οὐδὲ θήρα  μειρακίων λαμυρῶν
καὶ προπετῶν  ὁ περὶ τῆς ἐποχῆς λόγος ἐστίν,
ὡς οἴεται Κωλώτης, ἀλλ᾽ ἕξις ἀνδρῶν καὶ διάθεσις φυλάττουσα τὸ ἀδιάπτωτον καὶ μὴ προϊεμένη ταῖς διαβεβλημέναις οὕτω καὶ δυστατούσαις αἰσθήσεσι τὴν κρίσιν μηδὲ συνεξαπατωμένη τούτοις, οἳ  τὰ
φαινόμενα τῶν ἀδήλων πίστιν ἔχειν 	φάσκουσιν, ἀπιστίαν τοσαύτην καὶ ἀσάφειαν ἐν τοῖς φαινομένοις ὁρῶντες. ἀλλὰ μῦθος μέν ἐστιν ἡ ἀπειρία καὶ τὰ εἴδωλα, προπέτειαν δὲ καὶ λαμυρίαν ἐμποιεῖ
