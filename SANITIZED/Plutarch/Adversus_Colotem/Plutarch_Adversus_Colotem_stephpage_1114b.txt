ἀλλ᾽ ἄπειρα, νὴ Δία, πλήθει τὰ σώματα κατ᾽ Ἐπίκουρόν
ἐστι, καὶ γίγνεται τῶν φαινομένων ἕκαστον
ἐξ ἐκείνων. ὅρα μὲν οἵας ὑποτίθεσθε πρὸς γένεσιν
ἀρχάς, ἀπειρίαν καὶ κενόν ὧν τὸ μὲν ἄπρακτον ἀπαθὲς ἀσώματον, ἡ δ᾽ ἄτακτος ἄλογος ἀπερίληπτος, αὑτὴν ἀναλύουσα καὶ ταράττουσα τῷ μὴ κρατεῖσθαι μηδ᾽ ὁρίζεσθαι διὰ πλῆθος. ἀλλ᾽ ὅ γε Παρμενίδης
οὔτε πῦρ ἀνῄρηκεν οὔτε ὕδωρ οὔτε κρημνὸν οὔτε πόλεις, ὥς φησι Κωλώτης, ἐν Εὐρώπῃ καὶ Ἀσίᾳ κατοικουμένας: ὅς γε καὶ διάκοσμον πεποίηται, καὶ στοιχεῖα μιγνύς, τὸ λαμπρὸν καὶ σκοτεινόν, ἐκ τούτων
τὰ φαινόμενα πάντα καὶ διὰ τούτων ἀποτελεῖ:
