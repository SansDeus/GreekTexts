ὡς χόρτου χόρτου δ᾽ ὡς ἄρτου φαντασίαν ἐλάμβανε.
δόγμασι γὰρ ἡμῶν καὶ λόγοις οὗτοι χρῶνται βελτίοσιν
οἱ σοφοί: τὸ δ᾽ αἰσθάνεσθαι καὶ τυποῦσθαι
πρὸς τὰ φαινόμενα κοινόν ἐστι πάθος ἀλόγοις περαινόμενον αἰτίαις. ὁ δὲ τὰς αἰσθήσεις λόγος ἐπαγόμενος, ὡς οὐκ ἀκριβεῖς οὐδ᾽ ἀσφαλεῖς πρὸς
πίστιν οὔσας, οὐκ ἀναιρεῖ τὸ φαίνεσθαι τῶν πραγμάτων ἡμῖν ἕκαστον, ἀλλὰ χρωμένοις κατὰ τὸ φαινόμενον ἐπὶ τὰς πράξεις ταῖς αἰσθήσεσι τὸ πιστεύειν
ὡς ἀληθέσι πάντῃ καὶ ἀδιαπτώτοις οὐ δίδωσιν αὐταῖς
τὸ γὰρ ἀναγκαῖον ἀρκεῖ καὶ χρειῶδες ἀπ᾽ αὐτῶν,
ὅτι βέλτιον ἕτερον οὐκ ἔστιν: ἣν δὲ ποθεῖ φιλόσοφος ψυχὴ λαβεῖν ἐπιστήμην περὶ ἑκάστου καὶ γνῶσιν, οὐκ ἔχουσι.  
περὶ μὲν οὖν τούτων καὶ πάλιν ὁ Κωλώτης
