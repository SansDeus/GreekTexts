ἕκαστον ἐνιαυτὸν ἐξορκοῦν τοὺς πολίτας ἐμμενεῖν τοῖς Παρμενίδου νόμοις. Ἐμπεδοκλῆς δὲ τούς τε πρώτους τῶν πολιτῶν ὑβρίζοντας καὶ διαφοροῦντας τὰ
κοινὰ ἐξέβαλεν ἐξελέγξας τήν τε χώραν ἀπήλλαξεν
ἀκαρπίας καὶ λοιμοῦ, διασφάγας ὄρους ἀποτειχίσας,
δι᾽ ὧν ὁ νότος εἰς τὸ πεδίον ὑπερέβαλλε. Σωκράτης
δέ, μετὰ τὴν καταδίκην φυγῆς αὐτῷ μεμηχανημένης ὑπὸ τῶν φίλων, οὐκ ἐχρήσατο, τοὺς νόμους βεβαιῶν,
ἀλλ᾽ ἀδίκως ἀποθανεῖν εἵλετο μᾶλλον ἢ σωθῆναι
παρανόμως. Μέλισσος δὲ τῆς πατρίδος στρατηγῶν
