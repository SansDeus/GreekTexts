οὐσίαν συμπηγνύντες αὐτῆς ἔκ τινος θερμοῦ καὶ
πνευματικοῦ καὶ ἀερώδους οὐκ ἐξικνοῦνται πρὸς τὸ κυριώτατον ἀλλ᾽ ἀπαγορεύουσι.  τὸ γὰρ ᾧ κρίνει καὶ μνημονεύει καὶ φιλεῖ καὶ μισεῖ, καὶ ὅλως τὸ φρόνιμον καὶ λογιστικὸν ἔκ τινος  φησιν   ἀκατονομάστου ποιότητος ἐπιγίνεσθαι.  καὶ ὅτι μὲν αἰσχυνομένης
ἐστὶν ἀγνοίας τουτὶ τὸ   ἀκατονόμαστον
ἐξομολόγησις, οὐκ ἔχειν ὀνομάσαι φασκόντων ὃ μὴ
δύνανται καταλαβεῖν, ἴσμεν:   ἐχέτω δὲ συγγνώμην καὶ τοῦτο  ὡς λέγουσι. φαίνεται γὰρ οὐ φαῦλον
οὐδὲ ῥᾴδιον οὐδὲ τοῦ τυχόντος εἶναι καταμαθεῖν
ἀλλ᾽ ἐνδεδυκὸς ἀπόρῳ τινὶ τόπῳ καὶ δεινῶς ἀποκεκρυμμένον,
