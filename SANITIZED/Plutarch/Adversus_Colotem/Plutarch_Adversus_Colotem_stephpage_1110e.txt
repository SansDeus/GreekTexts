μὴ πάσχουσι  τὸν οὖν βόρβορον καὶ τὸν πηλόν, ἐν ᾧ φησι γίγνεσθαι τοὺς τὸ  μηδὲν μᾶλλον τοῖον ἢ τοῖον
ἐπιφθεγγομένους τοῖς πράγμασιν, ἑαυτοῦ κατασκεδάννυσι καὶ τοῦ καθηγεμόνος ὁ Κωλώτης.  
ἆρ᾽ οὖν ἐνταῦθα μόνον ὁ γενναῖος  ἄλλων ἰατρὸς
αὐτὸς ἕλκεσιν βρύων  ἀναπέφηνεν; οὐ μὲν οὖν: ἀλλ᾽ ἔτι μᾶλλον ἐν τῷ δευτέρῳ τῶν ἐπιτιμημάτων λέληθε
τῷ Δημοκρίτῳ τὸν Ἐπίκουρον ἐκ τοῦ ζῆν συνεξωθῶν.
τὸ γὰρ νόμῳ χροιὴν  εἶναι καὶ νόμῳ γλυκὺ
καὶ νόμῳ σύγκρισιν, ἐτεῇ δὲ τὸ κενὸν καὶ τὰς ἀτόμους εἰρημένον φησὶν ὑπὸ Δημοκρίτου μάχεσθαι
ταῖς αἰσθήσεσι, καὶ τὸν ἐμμένοντα τῷ λόγῳ τούτῳ καὶ
