ἔθεντο μόνον, ἀνωτέρω δ᾽ οὐ προῆλθον, εἰς
λογικωτέρας ἀπορίας ἐμπεσόντες. ἔστι δὲ τοῦ μεθεκτοῦ
πρὸς τὸ μετέχον λόγος, ὃν αἰτία τε πρὸς
ὕλην ἔχει καὶ παράδειγμα πρὸς εἰκόνα καὶ δύναμις
πρὸς πάθος. ᾧ γε δὴ μάλιστα τὸ καθ᾽ αὑτὸ καὶ ταὐτὸν ὂν ἀεὶ διαφέρει τοῦ δι᾽ ἕτερον καὶ μηδέποτ᾽
ὡσαύτως ἔχοντος: ὅτι τὸ μὲν οὔτ᾽ ἔσται ποτὲ
μὴ ὂν οὔτε γέγονε, καὶ διὰ τοῦτο πάντως καὶ ὄντως
ὄν ἐστι: τῷ δ᾽ οὐδ᾽ ὅσον ἀπ᾽ ἄλλου συμβέβηκε μετέχειν τοῦ εἶναι βέβαιόν ἐστιν, ἀλλ᾽ ἐξίσταται δι᾽ ἀσθένειαν,
ἅτε τῆς ὕλης περὶ τὸ εἶδος ὀλισθανούσης καὶ πάθη πολλὰ καὶ μεταβολὰς εἶναι τὴν εἰκόνα τῆς οὐσίας,
