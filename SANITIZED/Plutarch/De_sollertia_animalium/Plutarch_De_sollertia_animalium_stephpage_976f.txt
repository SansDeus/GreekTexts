οὐδὲ τραχεῖαν ἐπεὶ καὶ τοῦτο τοῦ δόλου γίγνεται
τεκμήριον αὐτοῖς. καὶ τῶν τριχῶν τὰ καθήκοντα
πρὸς τὸ ἄγκιστρον ὡς ἔνι μάλιστα λευκὰ φαίνεσθαι
μηχανῶνται μᾶλλον γὰρ οὕτως ἐν τῇ θαλάττῃ δι᾽
ὁμοιότητα τῆς χρόας λανθάνουσι. τὸ δ᾽ ὑπὸ τοῦ ποιητοῦ λεγόμενον  
ἡ δὲ μολυβδαίνῃ ἰκέλη ἐς βυσσὸν ὄρουσεν,
ἣτε κατ᾽ ἀγραύλοιο βοὸς κέρας ἐμβεβαυῖα
ἔρχεται ὠμηστῇσιν ἐπ᾽ ἰχθύσι κῆρα φέρουσα: 
παρακούοντες ἔνιοι βοείαις θριξὶν οἴονται πρὸς τὰς ὁρμιὰς χρῆσθαι τοὺς παλαιούς:   κέρας  γὰρ τὴν τρίχα λέγεσθαι καὶ τὸ κείρασθαι διὰ τοῦτο καὶ τὴν κουράν: καὶ τὸν παρ᾽ Ἀρχιλόχῳ   κεροπλάστην  φιλόκοσμον
