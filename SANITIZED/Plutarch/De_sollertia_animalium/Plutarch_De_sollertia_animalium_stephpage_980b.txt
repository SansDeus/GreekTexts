ἐξαναλώσας Χρυσίππου μέλαν πιννοτήρας, παντὶ καὶ φυσικῷ βιβλίῳ καὶ ἠθικῷ προεδρίαν ἔχων: τὸν γὰρ σπογγοτήραν οὐχ ἱστόρηκεν, οὐ γὰρ ἂν παρέλιπεν.
ὁ μὲν οὖν πιννοτήρας ζῷόν ἐστι. καρκινῶδες, ὥς φασι, καὶ τῇ πίννῃ σύνεστι καὶ πυλωρεῖ τὴν κόγχην
προκαθήμενος, ἐῶν ἀνεῳγμένην καὶ διακεχηνυῖαν,
ἄχρι οὗ προσπέσῃ τι τῶν ἁλωσίμων αὐτοῖς ἰχθυδίων: τότε δὲ τὴν σάρκα τῆς πίννης δακὼν παρεισῆλθεν,
ἡ δὲ συνέκλεισε τὴν κόγχην, καὶ κοινῶς
τὴν ἄγραν ἐντὸς ἕρκους γενομένην κατεσθίουσι.
τὸν δὲ σπόγγον ἡνιοχεῖ θηρίδιον οὐ καρκινῶδες
ἀλλ᾽ ἀράχνῃ παραπλήσιον: οὐ γὰρ ἄψυχον οὐδ᾽
