ἵππων ὄνων τ᾽ ὀχεῖα καὶ ταύρων γονάς,' 
ὧν ὁ Αἰσχύλου Προμηθεὺς   δοῦναι  φησὶν ἡμῖν  
ἀντίδουλα καὶ πόνων ἐκδέκτορα:' 
κυσὶ δὲ χρώμενοι προφυλάττουσιν, αἶγάς τε καὶ ὄϊς
ἀμελγόμενα καὶ κειρόμένα νέμοντες. οὐ γὰρ ἀναιρεῖται
τὸ ζῆν οὐδὲ βίος ἀπόλλυται τοῖς ἀνθρώποις,
ἂν μὴ λοπάδας ἰχθύων μηδ᾽ ἥπατα χηνῶν ἔχωσι μηδὲ βοῦς μηδ᾽ ἐρίφους κατακόπτωσιν ἐπ᾽ εὐωχίᾳ, μηδ᾽ ἀλύοντες ἐν θεάτροις μηδὲ παίζοντες ἐν θήραις
τὰ μὲν ἀναγκάζωσι τολμᾶν ἄκοντα καὶ μάχεσθαι,
τὰ δὲ μηδ᾽ ἀμύνεσθαι πεφυκότα διαφθείρωσι. τὸν γὰρ παίζοντα καὶ παιζόμενον οἶμαι συμπαίζουσι δεῖν χρῆσθαι καὶ ἱλαροῖς, οὐχ ὥσπερ ὁ Βίων ἔλεγε
