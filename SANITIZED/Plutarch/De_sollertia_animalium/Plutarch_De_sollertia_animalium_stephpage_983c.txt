εἰς ἑξάγωνα τὸ πᾶν ἀγγεῖα διαιροῦσιν: ἡ δ᾽ ἀλκυὼν
ἓν ὄργανον ἁπλοῦν ἓν ὅπλον ἓν ἐργαλεῖον ἔχουσα,
τὸ στόμα, καὶ μηδὲν ἄλλο τοῦ φιλοπόνου καὶ φιλοτέχνου
συνεργόν, οἷα μηχανᾶται καὶ δημιουργεῖ
χαλεπόν ἐστι πεισθῆναι μὴ καταμαθόντας ὄψει τὸ πλαττόμενον ὑπ᾽ αὐτῆς μᾶλλον δὲ ναυπηγούμενον, σχημάτων πολλῶν μόνον ἀπερίτρεπτον καὶ ἀβάπτιστον συλλέξασα γὰρ τὰς τῆς βελόνης ἀκίδας
συντίθησι καὶ συνδεῖ πρὸς ἀλλήλας ἐγκαταπλέκουσα
τὰς μὲν εὐθείας τὰς δὲ πλαγίας, ὥσπερ ἐπὶ στήμονι κρόκην ἐμβάλλουσα, προσχρωμένη καμπαῖς καὶ περιαγωγαῖς
δι᾽ ἀλλήλων, ὥστε διαρμόσαι καὶ γενέσθαι
στρογγύλον ἐνήρεμον, πρόμηκες ἐκ τοῦ σχήματος,
