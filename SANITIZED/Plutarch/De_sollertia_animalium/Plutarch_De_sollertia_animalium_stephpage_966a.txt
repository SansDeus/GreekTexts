λάβρακας ἢ γόγγρους ἢ σκάρους ἀγῶσιν: ὥσπερ ἐνταῦθα τὰ μὲν θυμοειδῆ τὸ φιλοκίνδυνον καὶ τὸ
ἀνδρεῖον ἀσκεῖ τῶν μαχομένων, τὰ δὲ πανοῦργα τὸ
φροντιστικὸν καὶ συνετὸν τῶν ἐπιτιθεμένων, τὰ δὲ
ποδώκη τὸ ῥωμαλέον καὶ φιλόπονον τῶν διωκόντων.
καὶ ταῦτα τὸ κυνηγεῖν καλὸν πεποίηκε: τὸ δ᾽
ἁλιεύειν ἀπ᾽ οὐδενὸς ἔνδοξον οὐδέ γε θεῶν τις
ἠξίωσεν ὦ ἑταῖρε   γογγροκτόνος,  ὥσπερ ὁ Ἀπόλλων
λυκοκτόνος,  οὐδὲ   τριγλοβόλος,  ὥσπερ   ἐλαφηβόλος  ἡ Ἄρτεμις, λέγεσθαι. καὶ τί θαυμαστόν, ὅπου καὶ
ἀνθρώπῳ σῦν μὲν καὶ ἔλαφον καὶ νὴ Δία δορκάδα καὶ λαγωὸν ἑλεῖν κάλλιον ἢ πρίασθαι, θύννον
