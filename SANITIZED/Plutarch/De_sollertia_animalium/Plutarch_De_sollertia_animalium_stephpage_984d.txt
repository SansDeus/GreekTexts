ζητούμενον ὑπὸ τῶν ἀρίστων φιλοσόφων ἐκεῖνο, τὸ φιλεῖν ἄνευ χρείας, φύσει πρὸς ἀνθρώπους ὑπάρχει
μηδενὸς γὰρ εἰς μηδὲν ἀνθρώπου δεόμενος πᾶσιν
εὐμενής τε φίλος ἐστὶ καὶ βεβοήθηκε πολλοῖς: ὧν
τὰ μὲν Ἀρίονος οὐδεὶς ἀγνοεῖ: περιβόητα γάρ
ἐστιν Ἡσιόδου δὲ κατὰ καιρὸν αὐτὸς ἡμᾶς, ὦ φίλε, ἀνέμνησας,   ἀτὰρ οὐ τέλος ἵκεο μύθων
ἔδει δὲ τὸν κύνα διηγησάμενον μὴ παραλιπεῖν τοὺς
δελφῖνας τυφλὸν γὰρ ἦν τὸ μήνυμα τοῦ κυνός, ὑλακτοῦντος, καὶ μετὰ βοῆς ἐπιφερομένου τοῖς φονεῦσιν,
εἰ μὴ περὶ τὸ Νέμειον θαλάσσῃ διαφερόμενον ἀράμενοι δελφῖνες, ἕτεροι παρ᾽ ἑτέρων ἐκδεχόμενοι
προθύμως,:, εἰς τὸ Ῥίον ἐκθέντες, ἔδειξαν
