αὐτοῖς οὐδ᾽ ἀξιοῦσι μετεῖναι δικαιοσύνης. ἡμιόνοις
δὲ τῶν γεννητικῶν μορίων οὐδὲν ἐνδεῖ: καὶ γὰρ αἰδοῖα καὶ μήτρας καὶ τὸ χρῆσθαι μεθ᾽ ἡδονῆς τούτοις ἔχουσαι πρὸς τὸ τέλος οὐκ ἐξικνοῦνται τῆς γενέσεως. σκόπει δ᾽ ἄλλως, μὴ καὶ καταγέλαστόν ἐστι
τοὺς Σωκράτας καὶ τοὺς Πλάτωνας οὐδὲν ἐλαφροτέρᾳ
κακίᾳ τοῦ τυχόντος ἀνδραπόδου συνεῖναι φάσκειν, ἀλλ᾽ ὁμοίως ἄφρονας εἶναι καὶ ἀκολάστους καὶ ἀδίκους, εἶτα τῶν θηρίων αἰτιᾶσθαι τὸ μὴ
καθαρὸν μηδ᾽ ἀπηκριβωμένον πρὸς ἀρετὴν ὡς
στέρησιν οὐχὶ φαυλότητα λόγου καὶ ἀσθένειαν, καὶ ταῦτα τὴν κακίαν ὁμολογοῦντας εἶναι λογικήν,
