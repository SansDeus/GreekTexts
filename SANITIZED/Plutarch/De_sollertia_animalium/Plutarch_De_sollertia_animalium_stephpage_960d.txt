μὴ κολοβὸν εἶναι τὴν φύσιν ἀλλὰ τὴν ἔμψυχον
φύσιν ἔχειν τὸ μὲν λογικὸν τὸ δ᾽ ἄλογον, ἕτερος ἀξιώσει τὴν ἔμψυχον φύσιν ἔχειν τὸ μὲν φανταστικὸν
τὸ δ᾽ ἀφαντασίωτον, καὶ τὸ μὲν αἰσθητικὸν τὸ
δ᾽ ἀναίσθητον ἵνα δὴ τὰς ἀντιζύγους ταύτας καὶ
ἀντιθέτους ἕξεις καὶ στερήσεις περὶ ταὐτὸν ἡ φύσις
ἔχῃ γένος οἷον ἰσορροπούσας. εἰ δ᾽ ἄτοπος ὁ ζητῶν τοῦ ἐμψύχου τὸ μὲν αἰσθητικὸν τὸ δ᾽ ἀναίσθητον
εἶναι, καὶ τὸ μὲν φαντασιούμενον τὸ δ᾽  ἀφαντασίωτον, ὅτι πᾶν τὸ ἔμψυχον αἰσθητικὸν εὐθὺς εἶναι
καὶ φανταστικὸν πέφυκεν οὐδ᾽ οὗτος ἐπιεικῶς
ἀπαιτήσει τὸ μὲν λογικὸν εἶναι τοῦ ἐμψύχου τὸ δ᾽  ἄλογον, πρὸς ἀνθρώπους διαλεγόμενος μηδὲ ἓν οἰομένους αἰσθήσεως μετέχειν ὃ μὴ καὶ συνέσεως,
