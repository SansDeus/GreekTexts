καὶ πλεῖστα καὶ μάλιστα γονεύεται περὶ τὸν Εὔξεινον πόντον: οὐ γὰρ τρέφει κήτη ἀλλ᾽ ἢ φώκην ἀραιὰν καὶ δελφῖνα μικρόν. ἔτι δ᾽ ἡ τῶν ποταμῶν ἐπιμιξία, πλείστων καὶ μεγίστων ἐκδιδόντων εἰς τὸν Πόντον, ἤπιον παρέχει καὶ πρόσφορον τοῖς
λοχευομένοις κρᾶσιν. τὸ δὲ τοῦ ἀνθίου θαυμασιώτατόν
ἐστιν, ὃν Ὅμηρος ἱερὸν   ἰχθύν εἴρηκε:
καίτοι μέγαν τινὲς οἴονται τὸν ἱερὸν καθάπερ ὀστοῦν ἱερὸν τὸ μέγα, καὶ τὴν ἐπιληψίαν, μεγάλην νόσον οὖσαν, ἱερὰν καλοῦσιν: ἔνιοι δὲ κοινῶς τὸν ἄφετον
καὶ ἱερωμένον. Ἐρατοσθένης,: δὲ τὸν χρύσοφρυν
ἔοικεν
εὐδρομίην χρύσειον ἐπ᾽ ὀφρύσιν ἱερὸν ἰχθύν 
λέγειν:' πολλοὶ δὲ τὸν ἔλλοπα, σπάνιος γάρ ἐστι καὶ
οὐ ῥᾴδιος ἁλῶναι. φαίνεται δὲ περὶ Παμφυλίαν
