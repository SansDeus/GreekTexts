συνέπεται δὲ καὶ πνεύματος πλῆρες, ὡς Θεόφραστος:
ὀλίγον γὰρ ἀποδεῖ πᾶν τὸ σῶμα τοῦ ζῴου πλῆρες εἶναι πνεύμονος, ᾧ τεκμαίρεται τὸ πνευματικὸν αὐτοῦ καὶ διὰ τοῦτο πρὸς τὰς μεταβολὰς εὔτρεπτον. τοῦ δὲ πολύποδος ἔργον ἐστὶν οὐ πάθος ἡ μεταβολὴ μεταβάλλει γὰρ ἐκ προνοίας, μηχανῇ χρώμενος
τοῦ λανθάνειν ἃ δέδιε καὶ λαμβάνειν οἷς
τρέφεται παρακρουόμενος γὰρ τὰ μὲν αἱρεῖ μὴ φεύγοντα τὰ δ᾽ ἐκφεύγει παρερχόμενα. τὸ μὲν γὰρ
αὑτοῦ τὰς πλεκτάνας κατεσθίειν αὐτὸν ψεῦδός ἐστιν:
τὸ δὲ μύραιναν δεδιέναι καὶ γόγγρον ἀληθές ἐστιν:
ὑπ᾽ ἐκείνων γὰρ κακῶς πάσχει, δρᾶν μὴ δυνάμενος
