διὸ τοῦ λογικοῦ πᾶσι τοῖς ἐμψύχοις μέτεστιν. ἣν
δὲ ζητοῦσιν ὀρθότητα καὶ σοφίαν οὐδ᾽ ἄνθρωπον
εἰπεῖν κεκτημένον ἔχουσιν. ὡς γὰρ ὄψεώς ἐστι
πρὸς ὄψιν διαφορὰ καὶ πτήσεως πρὸς πτῆσιν: οὐ γὰρ ὁμοίως ἱέρακες βλέπουσι καὶ τέττιγες οὐδ᾽ ἀετοὶ πέτονται καὶ πέρδικες: οὕτως οὐδὲ παντὶ λογικῷ μέτεστιν ὡσαύτως τῆς εὑρομένης τὸ ἄκρον
εὐστροφίας καὶ ὀξύτητος: ἐπεὶ δείγματά γε πολλὰ
κοινωνίας καὶ ἀνδρείας καὶ τοῦ πανούργου περὶ τοὺς πορισμοὺς καὶ τὰς οἰκονομίας, ὥσπερ αὖ καὶ τῶν ἐναντίων, ἀδικίας δειλίας ἀβελτερίας, ἔνεστιν
