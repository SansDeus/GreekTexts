ἐστὶν ἐν παρατάξει νικῶντα τελευτᾶν ἢ τὰ Ὀλύμπια
περιγιγνόμενον ζῆν.  
διηγουμένου τινὸς τῇ ἀδελφῇ γενναῖον
θάνατον τοῦ παιδὸς αὐτῆς, ἐκείνη εἶπεν ὅτι  ὅσον
ἐπ᾽ ἐκείνῳ γέγηθα, τοσοῦτον ἐπὶ σοὶ ἄχθομαι, ἐναρέτου συνοδίας ἀπολειφθέντι.  
Λακαίνῃ τις προσέπεμψεν, εἰ φθορᾷ
συνεπινεύει. ἡ δ᾽ ἔφη,  παῖς μὲν οὖσα ἔμαθον τῷ πατρὶ πείθεσθαι, καὶ τοῦτο ἔπραξα: γυνὴ δὲ γενομένη τῷ ἀνδρί: εἰ οὖν δίκαιά με παρακαλεῖ, τούτῳ φανερὸν ποιησάτω πρῶτον.  
παρθένος πενιχρὰ ἐρωτηθεῖσα τίνα δίδωσι
τῷ γαμοῦντι προῖκα,  τὴν πάτριον,  ἔφη,  σωφροσύνην.  
