λέγεται δὲ καὶ τὴν περὶ τὸ πῦρ ἁγιστείαν Ῥωμύλον καταστῆσαι πρῶτον, ἀποδείξαντα παρθένους ἱερὰς 
Ἑστιάδας προσαγορευομένας. οἱ δὲ τοῦτο μὲν εἰς Νομᾶν 
ἀναφέρουσι, τὰ δ᾽ ἄλλα τὸν Ῥωμύλον θεοσεβῆ διαφερόντως, ἔτι δὲ μαντικὸν ἱστοροῦσι γενέσθαι, καὶ φορεῖν  
ἐπὶ μαντικῇ τὸ καλούμενον λίτυον: ἔστι δὲ καμπύλη 
ῥάβδος, ᾗ τὰ πλινθία καθεζομένους ἐπ᾽ οἰωνῶν διαγράφειν.
τοῦτο δ᾽ ἐν Παλατίῳ φυλαττόμενον ἀφανισθῆναι, 
περὶ τὰ Κελτικὰ τῆς πόλεως ἁλούσης: εἶτα μέντοι τῶν 
βαρβάρων ἐκπεσόντων εὑρεθῆναι κατὰ τέφρας βαθείας, 
ἀπαθὲς ὑπὸ τοῦ πυρὸς ἐν πᾶσι τοῖς ἄλλοις ἀπολωλόσι 
καὶ διεφθαρμένοις. 
ἔθηκε δὲ καὶ νόμους τινάς, ὧν σφοδρὸς μέν ἐστιν ὁ 
γυναικὶ μὴ διδοὺς ἀπολείπειν ἄνδρα, γυναῖκα δὲ διδοὺς 
ἐκβάλλειν 
ἐκβάλλειν  βεκκερ, αφτερ ξοραëς:  ἐκβαλεῖν .  ἐπὶ φαρμακείᾳ τέκνων ἢ κλειδῶν ὑποβολῇ 
ἐπὶ φαρμακείᾳ καὶ τέκνων ὑποβολῇ  ωιτη ξοβετ:  ἐπὶ φαρμακείᾳ τέκνων ἢ κλειδῶν ὑποβολῇ  ῾ φορ ποισονινγ ηις ξηιλδρεν ορ ξουντερφειτινγ ηις κεψς ᾿.  
καὶ μοιχευθεῖσαν:
εἰ δ᾽ ἄλλως τις ἀποπέμψαιτο, τῆς 
οὐσίας αὐτοῦ τὸ μὲν τῆς γυναικὸς εἶναι, τὸ δὲ τῆς 
Δήμητρος ἱερὸν κελεύων: τὸν δ᾽ ἀποδόμενον γυναῖκα 
θύεσθαι χθονίοις θεοῖς.
ἴδιον δὲ τὸ μηδεμίαν δίκην κατὰ 
πατροκτόνων ὁρίσαντα, πᾶσαν ἀνδροφονίαν πατροκτονίαν 
προσειπεῖν, ὡς τούτου μὲν ὄντος ἐναγοῦς, ἐκείνου δ᾽ ἀδυνάτου.
καὶ μέχρι χρόνων πολλῶν ἔδοξεν ὀρθῶς ἀπογνῶναι τὴν τοιαύτην ἀδικίαν: οὐδεὶς γὰρ ἔδρασε τοιοῦτον 
οὐδὲν ἐν Ῥώμῃ σχεδὸν ἐτῶν ἑξακοσίων διαγενομένων, 
ἀλλὰ πρῶτος μετὰ τὸν Ἀννιβιακὸν πόλεμον ἱστορεῖται 
Λεύκιος Ὅστιος πατροκτόνος γενέσθαι. ταῦτα μὲν οὖν 
ἱκανὰ περὶ τούτων. 
