καὶ περιαυτολογία, μάλιστα δ᾽ αἱ κραυγαὶ καὶ
οἱ θόρυβοι καὶ τὰ πηδήματα τῶν παρόντων συνεκπλήττει τὸν ἄπειρον
ἀκροατὴν καὶ νέον ὥσπερ ὑπὸ ῥεύματος παραφερόμενον. ἔχει δέ τι καὶ
ἡ λέξις   ἀπατηλόν, ὅταν ἡδεῖα καὶ πολλὴ
καὶ μετ᾽ ὄγκου τινὸς καὶ κατασκευῆς ἐπιφέρηται τοῖς πράγμασιν. ὡς γὰρ
τῶν ὑπ᾽ αὐλοῖς ᾀδόντων αἱ πολλαὶ τοὺς ἀκούοντας ἁμαρτίαι
διαφεύγουσιν, οὕτω περιττὴ καὶ σοβαρὰ λέξις ἀντιλάμπει τῷ ἀκροατῇ
πρὸς τὸ δηλούμενον.  
