κατῴκηντο τῆς χώρας συγκεχυμένης; ταῦτα γὰρ εἰ γέγονε
πιστεῦσαι χαλεπόν ἐστι , μὴ τί γε προειπεῖν  
ἄνευ θειότητος 
καὶ ὁ Βόηθος  ποῖον γάρ  εἶπεν  ὦ δαιμόνιε, τῇ φύσει πάθος ὁ
χρόνος οὐκ ὀφείλει; τί δ᾽ ἔστι τῶν ἀτόπων καὶ ἀπροσδοκήτων περὶ γῆν
ἢ θάλατταν ἢ πόλεις ἢ ἄνδρας, ὅ τις ἂν προειπὼν οὐ τύχοι
γενομένου; καίτοι τοῦτό γε σχεδὸν οὐδὲ
προειπεῖν ἔστιν ἀλλ᾽ εἰπεῖν, μᾶλλον δὲ ῥῖψαι καὶ διασπεῖραι λόγους
οὐκ ἔχοντας ἀρχὴν εἰς τὸ ἄπειρον: οἷς πλανωμένοις ἀπήντησε πολλάκις
ἡ τύχη καὶ συνέπεσεν αὐτομάτως. διαφέρει γὰρ οἶμαι γενέσθαι τὸ ῥηθὲν
ἢ   ῥηθῆναι τὸ γενησόμενον. ὁ γὰρ εἰπὼν
τὰ μὴ ὑπάρχοντα λόγος ἐν ἑαυτῷ τὸ ἡμαρτημένον ἔχων οὐ       