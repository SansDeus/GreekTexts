πρῶτον μὲν ὅτι τῶν ἐκείνης ὀνομάτων
οὐδενὶ νῦν ὁ Πλάτων κέχρηται δεξαμενὴν γὰρ
εἴωθε καὶ πανδεχῆ καὶ τιθήνην ἀεὶ καλεῖν ἐκείνην,
οὐ περὶ τὰ σώματα μεριστήν, μᾶλλον δὲ σῶμα μεριζόμενον εἰς τὸ καθ᾽ ἕκαστον. ἔπειτα τί διοίσει
τῆς τοῦ κόσμου γενέσεως ἡ τῆς ψυχῆς, εἴπερ ἀμφοτέροις
ἔκ τε τῆς ὕλης καὶ τῶν νοητῶν γέγονεν ἡ σύστασις; αὐτός γε μὴν ὁ Πλάτων, ὥσπερ ἀπωθούμενος τῆς ψυχῆς τὴν ἐκ σώματος γένεσιν, ἐντὸς αὐτῆς φησιν ὑπὸ τοῦ θεοῦ τεθῆναι τὸ σωματικόν,
εἶτ᾽ ἔξωθεν ὑπ᾽ ἐκείνης περικαλυφθῆναι: καὶ ὅλως,
ἀπεργασάμενος τῷ λόγῳ τὴν ψυχὴν ὕστερον ἐπεισάγει
