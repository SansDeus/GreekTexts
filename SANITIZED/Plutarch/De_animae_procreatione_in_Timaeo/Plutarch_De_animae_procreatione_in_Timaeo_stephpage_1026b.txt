τῆς κινήσεως. συλλαβοῦσα δὲ τὸ ταὐτὸν καὶ τὸ
θάτερον, ὁμοιότησι καὶ ἀνομοιότησιν ἀριθμῶν ἐκ
διαφορᾶς ὁμολογίαν ἀπεργασαμένων ζωή τε τοῦ
παντός ἐστιν ἔμφρων καὶ ἁρμονία καὶ λόγος ἄγων πειθοῖ μεμιγμένην ἀνάγκην, ἣν εἱμαρμένην οἱ πολλοὶ καλοῦσιν, Ἐμπεδοκλῆς δὲ φιλίαν ὁμοῦ καὶ
Νεῖκος, Ἡράκλειτος δὲ   παλίντονον ἁρμονίην κόσμου ὅκωσπερ λύρης καὶ τόξου  Παρμενίδης δὲ φῶς καὶ σκότος, Ἀναξαγόρας δὲ νοῦν καὶ ἀπειρίαν, Ζωροάστρης
δὲ θεὸν καὶ δαίμονα, τὸν μὲν Ὠρομάσδην
καλῶν τὸν δ᾽ Ἀρειμάνιον. Εὐριπίδης δ᾽ οὐκ ὀρθῶς ἀντὶ τοῦ συμπλεκτικοῦ τῷ διαζευκτικῷ κέχρηται
