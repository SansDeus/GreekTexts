εἶδος, καὶ τῷ αἰσθητικῷ τὸ νοερὸν καὶ τῷ κινητικῷ
τὸ τεταγμένον ἀφ᾽ αὑτοῦ παρασχὼν ἡγεμόνα τοῦ 
παντὸς ἐγκατέστησεν. οὕτω γὰρ καὶ τὸ σῶμα τοῦ 
κόσμου πῇ μὲν ἀγένητον ἀποφαίνει πῇ δὲ γενητόν: 
ὅταν μὲν γὰρ εἴπῃ  πᾶν ὅσον ἦν ὁρατὸν οὐχ 
ἡσυχίαν ἄγον ἀλλὰ κινούμενον ἀτάκτως τὸν θεὸν
παραλαβόντα διακοσμεῖν  καὶ πάλιν  τὰ τέτταρα 
γένη, πῦρ καὶ ὕδωρ καὶ γῆν καὶ ἀέρα, πρὶν ἢ τὸ πᾶν ὑπ᾽ αὐτῶν διακοσμηθὲν γενέσθαι, σεισμὸν ἐμποιεῖν τῇ ὕλῃ καὶ ὑπ᾽ ἐκείνης τινάσσεσθαι διὰ
