καὶ ἀριθμοῖς χρησάμενος: οἷς καὶ τὰ κωφότατα
σώματα, λίθοι καὶ ξύλα καὶ φλοιοὶ φυτῶν καὶ
θηρίων ὀστᾶ καὶ πυτίαι, συγκεραννύμενα καὶ συναρμοττόμενα
θαυμαστὰς μὲν ἀγαλμάτων ὄψεις, θαυμαστὰς
δὲ παρέχει φαρμάκων καὶ ὀργάνων δυνάμεις
ᾗ καὶ Ζήνων ὁ Κιτιεὺς ἐπὶ θέαν αὐλητῶν παρεκάλει
τὰ μειράκια καταμανθάνειν, οἵαν κέρατα καὶ
ξύλα καὶ κάλαμοι καὶ ὀστᾶ, λόγου μετέχοντα καὶ
συμφωνίας, φωνὴν ἀφίησι. τὸ μὲν γὰρ ἀριθμῷ πάντα ἐπεοικέναι κατὰ τὴν Πυθαγορικὴν ἀπόφανσιν
