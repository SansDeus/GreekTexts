οὓτω μὲν αἱ μεσότητες λαμβάνονται. δεῖ δ᾽ αὐτὰς ἐκεῖ παρεντάξαι καὶ ἀναπληρῶσαι τὰ διπλάσια καὶ
τριπλάσια διαστήματα. τῶν δ᾽ ἐκκειμένων ἀριθμῶν
οἱ μὲν οὐδ᾽ ὅλως μεταξὺ χώραν ἔχουσιν οἱ δ᾽ οὐχ
ἱκανὴν αὔξοντες οὖν αὐτούς, τῶν αὐτῶν λόγων διαμενόντων, ὑποδοχὰς ποιοῦσιν ἀρκούσας ταῖς εἰρημέναις μεσότησι. καὶ πρῶτον μὲν ἐλάχιστον ἀντὶ τοῦ ἑνὸς τὰ ἓξ θέντες, ἐπεὶ πρῶτος ἥμισύ τε καὶ
τρίτον ἔχει μέρος, ἅπαντας ἑξαπλασίους τοὺς ὑποτεταγμένους ἐποίησαν, ὡς ὑπογέγραπται, δεχομένους
τὰς μεσότητας ἀμφοτέρας καὶ τοῖς διπλασίοις καὶ
τοῖς τριπλασίους διαστήμασιν. εἰρηκότος δὲ τοῦ Πλάτωνος  ἡμιολίων δὲ διαστάσεων καὶ ἐπιτρίτων
καὶ ἐπογδόων γενομένων, ἐκ τούτων τῶν δεσμῶν
