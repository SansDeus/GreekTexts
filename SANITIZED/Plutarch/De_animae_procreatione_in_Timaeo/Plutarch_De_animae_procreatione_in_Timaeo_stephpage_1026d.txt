τῷ μὲν ἀλόγῳ τὸ ταραχῶδες, τῷ δὲ λογικῷ τὸ εὔτακτον, ταῖς δ᾽ αἰσθήσεσι τὸ κατηναγκασμένον,
τῷ δὲ νῷ τὸ αὐτοκρατές. ἡ δ᾽ ὁριστικὴ δύναμις
τὸ καθόλου καὶ τὸ ἀμερὲς διὰ συγγένειαν ἀγαπᾷ: καὶ τοὐναντίον ἡ διαιρετικὴ πρὸς τὰ καθ᾽ ἕκαστα φέρεται τῷ μεριστῷ: χαίρει δ᾽ ὅλον τῇ διὰ τὸ
ταὐτὸν ἐφ᾽ ἃ δεῖται μεταβολῇ διὰ τὸ θάτερον. οὐχ
ἥκιστα δ᾽ ἥ τε πρὸς τὸ καλὸν διαφορὰ καὶ τὸ αἰσχρὸν ἥ τε πρὸς τὸ ἡδὺ καὶ τὸ ἀλγεινὸν αὖθις
οἵ τε τῶν ἐρώντων ἐνθουσιασμοὶ καὶ πτοήσεις καὶ
διαμάχαι τοῦ φιλοκάλου πρὸς τὸ ἀκόλαστον ἐνδείκνυνται
τὸ μικτὸν ἔκ τε  τῆς θείας καὶ ἀπαθοῦς ἔκ
τε τῆς θνητῆς καὶ περὶ τὰ σώματα παθητῆς μερίδος:
