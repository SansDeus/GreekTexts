ὁ δὲ τόνος τὸν ἐπόγδοον. ἔξεστι δὲ καὶ νῦν βασανίσαι τἀληθές, ἢ βάρη δυεῖν ἄνισα χορδῶν ἐξαρτήσαντας ἢ δυεῖν ἰσοκοίλων αὐλῶν
τὸν ἕτερον μήκει διπλάσιον τοῦ ἑτέρου ποιήσαντας: τῶν μὲν γὰρ αὐλῶν ὁ μείζων βαρύτερον φθέγξεται
ὡς ὑπάτη πρὸς νήτην, τῶν δὲ χορδῶν ἡ τῷ διπλασίῳ κατατεινομένη βάρει τῆς ἑτέρας ὀξύτερον ὡς νήτη
πρὸς ὑπάτην τοῦτο δ᾽  ἐστὶ διὰ πασῶν. ὁμοίως δὲ
καὶ τρία πρὸς δύο ληφθέντα μήκη καὶ βάρη τὸ διὰ πέντε ποιήσει καὶ τέσσαρα πρὸς τρία τὸ διὰ τεσσάρων,
ὧν τοῦτο μὲν ἐπίτριτον ἔχει λόγον ἐκεῖνο δ᾽
