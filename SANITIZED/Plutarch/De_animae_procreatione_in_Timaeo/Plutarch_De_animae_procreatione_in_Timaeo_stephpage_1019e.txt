παρέχεται, τῷ μὲν μεγίστῳ πρὸς τὸν ἐλάχιστον τὸ
διὰ πασῶν τῷ δὲ μεγίστῳ πρὸς τὸν μέσον τὸ διὰ πέντε, τῷ δὲ μέσῳ πρὸς τὸν ἐλάχιστον τὸ διὰ τεσσάρων
ὅτι τοῦ μεγίστου τῶν ὅρων κατὰ νήτην
τιθεμένου τοῦ δ᾽ ἐλαχίστου καθ᾽ ὑπάτην, ὁ μέσος γίγνεται ὁ κατὰ μέσην, πρὸς μὲν τὸν μέγιστον
τὸ διὰ πέντε ποιοῦσαν πρὸς δὲ τὸν ἐλάχιστον τὸ διὰ τεσσάρων ὥστε γίγνεσθαι τὰ ὀκτὼ κατὰ τὴν
μέσην τὰ δὲ δώδεκα κατὰ νήτην τὰ δ᾽ ἓξ καθ᾽ ὑπάτην.
τὸν δὲ τρόπον, ᾧ λαμβάνουσι τὰς εἰρημένας
μεσότητας, ἁπλῶς καὶ σαφῶς Εὔδωρος ἀποδείκνυσι. σκόπει δὲ πρότερον ἐπὶ τῆς ἀριθμητικῆς. ἂν γὰρ
ἐκθεὶς τοὺς ἄκρους λάβῃς ἑκατέρου τὸ ἥμισυ μέρος
καὶ συνθῇς, ὁ συντεθεὶς ἔσται μέσος ἔν τε τοῖς
