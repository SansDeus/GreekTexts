ποιεῖ τὸν προγεγραμμένον ἀριθμόν. ἔτι δ᾽ ἑτερομήκης ἀπὸ δυεῖν πλευρῶν, τῶν μὲν δώδεκα τρὶς γινομένων τῶν δ᾽ ἐννέα τετράκις. ἂν οὖν
ἐκτεθῶσιν αἱ τῶν σχημάτων πλευραί, τοῦ τετραγώνου
τὰ σ᾽ καὶ τοῦ τριγώνου τὰ ὀκτὼ καὶ παραλληλογράμμων
τοῦ μὲν ἑτέρου τὰ ἐννέα τοῦ δ᾽ ἑτέρου
τὰ ιβ᾽, τοὺς τῶν συμφωνιῶν ποιήσουσι λόγους.
ἔσται γὰρ τὰ δώδεκα πρὸς μὲν τὰ ἐννέα διὰ τεσσάρων
ὡς νήτη πρὸς παραμέσην, πρὸς δὲ τὰ ὀκτὼ
διὰ πέντε ὡς νήτη πρὸς μέσην, πρὸς δὲ τὰ σ᾽ διὰ πασῶν ὡς νήτη πρὸς ὑπάτην. ὁ δὲ τῶν σισ᾽ κύβος ἐστὶν ἀπὸ ἑξάδος ἴσος τῇ ἑαυτοῦ περιμέτρῳ.
τοιαύτας δὲ δυνάμεις τῶν ἐκκειμένων ἀριθμῶν ἐχόντων, ἴδιον τῷ τελευταίῳ συμβέβηκε, τῷ
κζ᾽, τὸ τοῖς πρὸ αὐτοῦ συντιθέμενον ἴσον εἶναι
