ἔστι τοίνυν τρία γένη τῶν πρὸς τὰς ἐρωτήσεις   ἀποκρίσεων, τὸ μὲν ἀναγκαῖον τὸ δὲ
φιλάνθρωπον τὸ δὲ περισσόν. οἷον πυθομένου τινὸς εἰ   Σωκράτης ἔνδον, ὁ μὲν ἀπροθύμως καὶ ὥσπερ   καὶ ὥσπερ  *:  ὥσπερ καὶ  
ἄκων ἀποκρίνεται τὸ  οὐκ ἔνδον :  ἐὰν δὲ βούληται
λακωνίζειν, καὶ τὸ  ἔνδον  ἀφελὼν αὐτὴν μόνην φθέγξεται
τὴν ἀπόφασιν: ὡς ἐκεῖνοι, Φιλίππου γράψαντος εἰ   δέχονται τῇ πόλει αὐτόν, εἰς χάρτην  οὐ  μέγα γράψαντες ἀπέστειλαν. ὁ δὲ
φιλανθρωπότερον ἀποκρίνεται  οὐκ ἔνδον ἀλλ᾽ ἐπὶ ταῖς τραπέζαις
:  κἂν βούληται προσεπιμετρῆσαι,  ξένους τινὰς ἐκεῖ
περιμένων. 
