τῶν παλαιῶν οἱ βραχυλόγοι. καὶ
τῷ ἱερῷ τοῦ Πυθίου  Ἀπόλλωνος οὐ
τὴν Ἰλιάδα καὶ τὴν Ὀδύσσειαν οὐδὲ τοὺς Πινδάρου παιᾶνας
ἐπέγραψαν οἱ Ἀμφικτύονες, ἀλλὰ τὸ  γνῶθι σαυτόν  καὶ τὸ
μηδὲν ἄγαν  καὶ τὸ  ἐγγύα πάρα δ᾽ ἄτα, 
θαυμάσαντες τῆς λέξεως τὸ εὔογκον καὶ τὸ λιτόν, ἐν βραχεῖ
σφυρήλατον νοῦν   περιεχούσης. αὐτὸς δ᾽
ὁ θεὸς οὐ φιλοσύντομός ἐστι καὶ βραχυλόγος ἐν τοῖς χρησμοῖς,
καὶ Λοξίας καλεῖται διὰ τὸ φεύγειν τὴν ἀδολεσχίαν μᾶλλον ἢ
τὴν ἀσάφειαν; οἱ δὲ συμβολικῶς ἄνευ φωνῆς ἃ δεῖ φράζοντες οὐκ
ἐπαινοῦνται καὶ θαυμάζονται διαφερόντως;  
