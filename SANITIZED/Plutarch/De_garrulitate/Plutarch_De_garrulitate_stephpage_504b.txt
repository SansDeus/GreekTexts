ἡ δὲ μέθη λάλον: ἄνουν γὰρ καὶ ὀλιγόφρον,  
διὰ τοῦτο καὶ πολύφωνον. οἱ δὲ φιλόσοφοι καὶ ὁριζόμενοι τὴν
μέθην λέγουσιν εἶναι λήρησιν πάροινον: οὕτως οὐ ψέγεται τὸ
πίνειν, εἰ προσείη τῷ πίνειν τὸ σιωπᾶν: ἀλλ᾽ ἡ μωρολογία μέθην
ποιεῖ   τὴν οἴνωσιν. ὁ μὲν οὖν
μεθύων ληρεῖ παρ᾽ οἶνον, ὁ δ᾽ ἀδόλεσχος πανταχοῦ ληρεῖ, ἐν
ἀγορᾷ ἐν θεάτρῳ ἐν περιπάτῳ ἐν μέθῃ μεθ᾽ ἡμέραν νύκτωρ:
ἔστι δὲ θεραπεύων τῆς νόσου βαρύτερος, συμπλέων τῆς ναυτίας
ἀηδέστερος, ἐπαινῶν τοῦ ψέγοντος ἐπαχθέστερος.   ἥδιόν γέ τοι πονηροῖς ὁμιλοῦσιν
ἐπιδεξίοις ἢ χρηστοῖς ἀδολέσχαις. ὁ μὲν γὰρ Σοφοκλέους Νέστωρ
