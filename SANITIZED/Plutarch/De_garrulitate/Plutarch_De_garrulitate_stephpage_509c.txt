κατετάθη ὁ ἄνθρωπος. ἐν τούτῳ
παρῆσαν οἱ τὴν συμφορὰν ἀπαγγέλλοντες , ἐξ αὐτοῦ τοῦ ἔργου
διαπεφευγότες, ἐσκεδάσθησαν οὖν πάντες ἐπὶ τὰ   οἰκεῖα πένθη, καταλιπόντες ἐν τῷ τροχῷ
τὸν ἄθλιον ἐνδεδεμένον. ὀψὲ δὲ λυθεὶς ἤδη πρὸς ἑσπέραν
ἠρώτα τὸν δημόσιον, εἰ καὶ περὶ Νικίου τοῦ στρατηγοῦ, ὃν
τρόπον ἀπόλωλεν, ἀκηκόασιν. οὕτως ἄμαχόν τι   κακὸν καὶ ἀνουθέτητον ἡ συνήθεια ποιεῖ
τὴν ἀδολεσχίαν.  
καίτοι γ᾽ ὥσπερ οἱ τὰ πικρὰ καὶ τὰ δυσώδη φάρμακα πιόντες
δυσχεραίνουσι καὶ τὰς κύλικας, οὕτως οἱ τὰ κακὰ προσαγγέλλοντες
ὑπὸ τῶν ἀκουόντων δυσχεραίνονται καὶ μισοῦνται. ὅθεν χαριέντως
ὁ Σοφοκλῆς    Σοφοκλῆς ] αντιγ. 317  διηπόρηκεν,  
λυποῦσι δ᾽ οὖν ὥσπερ οἱ δρῶντες καὶ οἱ λέγοντες,   ἀλλ᾽ ὅμως οὐκ ἔστι γλώσσης ῥεούσης
ἐπίσχεσις οὐδὲ κολασμός. ἐν Λακεδαίμονι τῆς Χαλκιοίκου τὸ
ἱερὸν ὤφθη σεσυλημένον, καὶ κειμένη ἔνδον κενὴ λάγυνος. ἦν
οὖν ἀπορία πολλῶν συνδεδραμηκότων, καί τις τῶν παρόντων  εἰ
βούλεσθ᾽ εἶπεν ἐγὼ φράσω   ὑμῖν
ὁ μοι παρίσταται περὶ τῆς λαγύνου: νομίζω γάρ  ἔφη τοὺς
ἱεροσύλους ἐπὶ τηλικοῦτον ἐλθεῖν κίνδυνον, κώνειον
ἐμπιόντας καὶ κομίζοντας οἶνον:  
