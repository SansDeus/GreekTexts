εἰς μέσον οὐ
φερόντων ἀλλὰ κρύφα καὶ νύκτωρ ἐν ταῖς οἰκίαις ἀλούντων, περιιόντες
ἐτήρουν τῶν μύλων τὸν ψόφον εἶτ᾽  ἀλιτήριοι  προσηγορεύθησαν.
ὁμοίως δὲ καὶ τῷ συκοφάντῃ τοὔνομα γεγενῆσθαι:   κεκωλυμένου γὰρ ἐκφέρειν τὰ σῦκα, μηνύοντες καὶ φαίνοντες τοὺς
ἐξάγοντας ἐκλήθησαν  συκοφάνται.  καὶ τοῦτ᾽ οὖν οὐκ ἄχρηστόν ἐστιν
ἐννοεῖν τοὺς πολυπράγμονας, ὅπως αἰσχύνωνται τὴν πρὸς τοὺς μισουμένους
μάλιστα καὶ δυσχεραινομένους ὁμοιότητα καὶ  
συγγένειαν τοῦ ἐπιτηδεύματος. 
