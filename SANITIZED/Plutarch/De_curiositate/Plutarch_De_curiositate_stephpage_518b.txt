ἐπὶ τῶν πολυπραγμόνων ἐστὶν ἀληθῶς εἰρημένον. ὡς γὰρ αἱ σικύαι
τὸ χείριστον ἐκ τῆς σαρκὸς ἕλκουσιν, οὕτω τὰ τῶν πολυπραγμόνων ὦτα
τοὺς φαυλοτάτους λόγους ἐπισπᾶται: μᾶλλον δ᾽ , ὥσπερ αἱ πόλεις   ἔχουσί τινας πύλας ἀποφράδας καὶ σκυθρωπάς, δι᾽ ὧν
ἐξάγουσι τοὺς θανατουμένους καὶ τὰ λύματα   καὶ τοὺς
καθαρμοὺς ἐκβάλλουσιν, εὐαγὲς δ᾽ οὐδὲν οὐδ᾽ ἱερὸν εἴσεισι οὐδ᾽ ἔξεισι
δι᾽ αὐτῶν: οὕτω καὶ τὰ τῶν πολυπραγμόνων ὦτα χρηστὸν οὐδὲν οὐδ᾽
ἀστεῖον ἀλλ᾽ οἱ φονικοὶ λόγοι διέρχονται καὶ τρίβουσιν,   ἐκθύσιμα καὶ μιαρὰ διηγήματα παρακομίζοντες:      