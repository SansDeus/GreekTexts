ἆρ᾽ οὖν τὴν μὲν ἀρχὴν αὐτὸς ἐνδίδωσι τοῦ πάθους δείσας, τὰ δὲ κύρια τῆς αἰτίας ἐν
ἄλλοις ἐστί; σκόπει δή, κατ᾽ Ἐμπεδοκλέα
γνοὺς ὅτι πάντων εἰσὶν ἀπορροαὶ ὅσσ᾽ ἐγένοντο:
οὐ γὰρ ζῴων μόνον οὐδὲ φυτῶν οὐδὲ γῆς καὶ θαλάττης, ἀλλὰ καὶ λίθων ἄπεισιν ἐνδελεχῶς πολλὰ ῥεύματα καὶ χαλκοῦ καὶ σιδήρου: καὶ γὰρ φθείρεται
πάντα καὶ ὄδωδε τῷ ῥεῖν ἀεί τι καὶ φέρεσθαι συνεχῶς: καὶ γὰρ ἕλξεις ἢ ἐπιπηδήσεις ποιοῦσι ταῖς
ἀπορροαῖς, οἱ μὲν ἐμπλοκὰς αὐτῶν οἱ δὲ πληγὰς
οἱ δ᾽ ὤσεις τινὰς καὶ περιελάσεις ὑποτιθέμενοι.
μάλιστα δὲ τῶν παράλων πετρῶν ἐπιρραινομένων
