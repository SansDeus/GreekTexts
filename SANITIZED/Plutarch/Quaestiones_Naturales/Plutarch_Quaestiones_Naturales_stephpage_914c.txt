οὐδ᾽ ἄμοιρος ἡ πικρότης, ἅτε δὴ ποταμοὺς τοσούτους ὑποδεχομένης τῆς θαλάττης: τοῦ δ᾽ ἡλίου
τὸ γλυκὺ καὶ πότιμον ἐξαιροῦντος ὑπὸ κουφότητος
ἐπιπολάζον καὶ μᾶλλον ἐν τῷ θέρει τοῦτο ποιοῦντος,
ἐν δὲ τῷ χειμῶνι μαλακώτερον ἁπτομένου δι᾽ ἀσθένειαν θερμότητος, ὑπολειπομένη μοῖρα πολλῆς γλυκύτητος ἀνίησι τὸ ἀκράτως πικρὸν καὶ φαρμακῶδες; τοῦτο δ᾽ ἡσυχῆ καὶ τοῖς ποτίμοις συμβέβηκε:
θέρους γὰρ πονηρότερα γίγνεται, τὸ κουφότατον
καὶ γλυκύτατον τοῦ θερμοῦ διαφοροῦντος, ἐν δὲ χειμῶνι νέον ἐπιρρεῖ καὶ πρόσφατον, οὗ μετέχειν ἀνάγκη καὶ τὴν θάλατταν, σειομένην ἅμα καὶ τῶν ποταμῶν ἐπιδιδόντων.
διὰ τί τῷ οἴνῳ θάλασσαν παραχέουσι καὶ χρησμόν τινα λέγουσιν
