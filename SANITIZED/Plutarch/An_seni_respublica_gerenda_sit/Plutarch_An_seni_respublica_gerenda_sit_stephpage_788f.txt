ὧν τὰ μὲν ἀνίησι
καὶ παραμβλύνει τὰ δ᾽ ὅλως ἀποσβέννυσι καὶ καταψύχει τὸ γῆρας, οὐ
τοσοῦτον τῆς πρακτικῆς ὁρμῆς παραιρούμενον, ὅσον τῶν ἀκρατῶν καὶ
διαπύρων ἀπερύκει παθῶν, ὥστε νήφοντα καὶ καθεστηκότα τὸν λογισμὸν
ἐπάγειν   ταῖς φροντίσιν.  
οὐ μὴν ἀλλ᾽ ἔστω καὶ δοκείτω διατρεπτικὸς εἶναι λόγος πρὸς τὸν
ἀρχόμενον ἐν πολιαῖς νεανιεύεσθαι λεγόμενος καὶ καθαπτόμενος ἐκ μακρᾶς
οἰκουρίας; ὥσπερ νοσηλείας ἐξανισταμένου καὶ κινουμένου   γέροντος ἐπὶ στρατηγίαν ἢ πραγματείαν,  
μέν᾽ ὦ ταλαίπωρ᾽, ἀτρέμα σοῖς ἐν δεμνίοις:   ευρ. ορ. 258 
