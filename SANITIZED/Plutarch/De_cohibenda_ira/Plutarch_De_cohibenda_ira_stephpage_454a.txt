κυβερνήτην ἔξωθεν ἢ προσδέξεται
λόγον ἀλλότριον ἄνθρωπος ἐν θυμῷ καὶ
ὀργῇ σαλεύων, ἂν μὴ παρεσκευασμένον ἔχῃ
τὸν οἰκεῖον λογισμόν. ἀλλ᾽   ὥσπερ οἱ πολιορκίαν προσδεχόμενοι
συνάγουσι, καὶ παρατίθενται τἀπιτήδεια τὰς
ἔξωθεν ἐλπίδας ἀπεγνωκότες, οὕτω μάλιστα
δεῖ τὰ πρὸς τὸν θυμὸν βοηθήματα πόρρωθεν
λαμβάνοντας ἐκ φιλοσοφίας   κατακομίζειν εἰς τὴν
ψυχήν, ὡς, ὅταν ὁ τῆς χρείας ἀφίκηται
καιρός, μὴ ῥᾳδίως παρεισάγειν δυνησομένους:
οὐδὲ γὰρ ἀκούει τῶν ἐκτὸς ἡ ψυχὴ διὰ
τὸν      