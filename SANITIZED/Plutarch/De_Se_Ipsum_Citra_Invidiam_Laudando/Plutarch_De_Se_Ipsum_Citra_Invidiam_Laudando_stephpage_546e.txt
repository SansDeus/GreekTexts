μεμνημένοι γὰρ ἀνδρῶν ἐπιφανῶν καὶ
βασιλικῶν συγκαταπλέκουσι περὶ αὑτῶν εὐφημίας τινὰς   ὑπ᾽ ἐκείνων εἰρημένας, καὶ νομίζουσιν οὐχ αὑτοὺς ἐπαινεῖν
ἀλλ᾽ ἑτέρων ἐπαίνους διηγεῖσθαι περὶ αὑτῶν γενομένους. οἱ δ᾽ ὅλως
οἴονται λανθάνειν τοὺς ἀκούοντας, ὅταν βασιλέων καὶ αὐτοκρατόρων
δεξιώσεις καὶ προσαγορεύσεις καὶ φιλοφροσύνας ἀπαγγέλλωσιν,   ὡς οὐχ αὑτῶν ἐπαίνους ἀποδείξεις δὲ τῆς ἐκείνων
ἐπιεικείας καὶ φιλανθρωπίας διεξιόντες. ὅθεν εὖ      