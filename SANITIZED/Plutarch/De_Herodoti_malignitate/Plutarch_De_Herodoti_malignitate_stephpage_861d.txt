ἐπικουρήσοντες τοῖς Ἴωσι , καὶ εἰς Σάρδεις ἐστρατεύσαντο καὶ εἷλον: τὰ περὶ Σάρδεις ἅπαντα χωρὶς τοῦ τείχους τοῦ βασιληίου: ταῦτα δὲ ποιήσαντες
ἐπαναχωροῦσιν εἰς Μίλητον.  
ἐν δὲ τῇ ἕκτῃ διηγησάμενος περὶ Πλαταιέων,
ὡς  σφᾶς αὐτοὺς ἐδίδοσαν Σπαρτιάταις, οἱ δὲ μᾶλλον
ἐκέλευσαν πρὸς Ἀθηναίους τρέπεσθαι  πλησιοχώρους
ἐόντας αὐτοῖς καὶ τιμωρέειν οὐ κακούς:  προστίθησιν
οὐ καθ᾽ ὑπόνοιαν οὐδὲ δόξαν, ἀλλ᾽ ὡς ἀκριβῶς ἐπιστάμενος, ὅτι   ταῦτα συνεβούλευον οἱ Λακεδαιμόνιοι
οὐ κατ᾽ εὔνοιαν οὕτω τῶν Πλαταιέων, ὡς βουλόμενοι τοὺς Ἀθηναίους ἔχειν πόνον συνεστεῶτας
