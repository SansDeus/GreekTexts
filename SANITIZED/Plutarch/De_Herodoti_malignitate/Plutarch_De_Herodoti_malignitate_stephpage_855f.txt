δοξον ἐπιχειρεῖν ὑπὲρ τῶν ἀπίστων: ὁ δ᾽ ἱστορίαν γράφων ἃ μὲν οἶδεν ἀληθῆ λέγειν δίκαιός ἐστι, τῶν δ᾽ ἀδήλων τὰ βελτίονα δοκεῖν ἀληθῶς λέγεσθαι μᾶλλον ἢ τὰ χείρονα. πολλοὶ δ᾽ ὅλως τὰ χείρονα
παραλείπουσιν ὥσπερ ἀμέλει περὶ Θεμιστοκλέους
Ἔφορος μὲν εἰπὼν, ὅτι τὴν Παυσανίου προδοσίαν ἔγνω καὶ τὰ πρασσόμενα πρὸς τοὺς βασιλέως στρατηγούς,
ἀλλ᾽  οὐκ ἐπείσθη  φησὶν οὐδὲ  προσεδέξατο κοινουμένου καὶ παρακαλοῦντος αὐτὸν ἐπὶ τὰς αὐτὰς
ἐλπίδας:  Θουκυδίδης δὲ καὶ τὸ παράπαν τὸν λόγον τοῦτον ὡς κατεγνωκὼς παρῆκεν.
ἔτι τοίνυν ἐπὶ τῶν ὁμολογουμένων πεπρᾶχθαι, τὴν δ᾽ αἰτίαν ἀφ᾽ ἧς πέπρακται καὶ τὴν διάνοιαν ἐχόντων ἄδηλον, ὁ πρὸς τὸ χεῖρον εἰκάζων
δυσμενής ἐστι καὶ κακοήθης: ὥσπερ οἱ κωμικοὶ τὸν
