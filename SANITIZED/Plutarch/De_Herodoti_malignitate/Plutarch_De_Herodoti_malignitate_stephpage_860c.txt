τοὺς παῖδας εἰς Κέρκυραν διεκόμισαν, ὡς
Ἀντήνωρ ἐν τοῖς Κρητικοῖς ἱστόρηκε καὶ Διονύσιος
ὁ Χαλκιδεὺς ἐν ταῖς Κτίσεσιν. ὅτι δ᾽ οὐ τιμωρούμενοι Σαμίους ἀλλ᾽ ἐλευθεροῦντες ἀπὸ τοῦ τυράννου καὶ σῴζοντες ἐστράτευσαν οἱ Λακεδαιμόνιοι, Σαμίοις αὐτοῖς ἔστι χρήσασθαι μάρτυσιν. Ἀρχίᾳ γὰρ ἀνδρὶ Σπαρτιάτῃ λαμπρῶς ἀγωνισαμένῳ τότε καὶ πεσόντι
τάφον εἶναι δημοσίᾳ κατεσκευασμένον ἐν Σάμῳ καὶ
τιμώμενον ὑπ᾽ αὐτῶν λέγουσι : διὸ καὶ τοὺς ἀπογόνους
τἀνδρὸς ἀεὶ διατελεῖν Σαμίοις οἰκείως καὶ φιλανθρώπως προσφερομένους, ὡς αὐτὸς Ἡρόδοτος ταῦτα γοῦν ἀπομεμαρτύρηκεν.
ἐν δὲ τῇ πέμπτῃ, τῶν ἀρίστων Ἀθήνησι καὶ πρώτων ἀνδρῶν Κλεισθένη μὲν ἀναπεῖσαί φησι
