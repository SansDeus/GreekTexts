δόξειεν ἂν καὶ ὑπεροψίᾳ προΐεσθαι καλὰ μὲν ἔργα
καλὰς δὲ φωνὰς ἀλλ᾽ οὐκ εὐμενὴς ὢν πρὸς ἐνίους οὐδὲ δίκαιος.
τοὺς δὲ Θηβαίους πρῶτον μέν φησι   μετὰ τῶν Ἑλλήνων ἐόντας μάχεσθαι ὑπ᾽ ἀνάγκης ἐχομένους:  οὐ γὰρ μόνον Ξέρξης, ὡς ἔοικεν, ἀλλὰ καὶ
Λεωνίδας μαστιγοφόρους εἶχεν ἑπομένους, ὑφ᾽ ὧν
οἱ Θηβαῖοι παρὰ γνώμην ἠναγκάζοντο μαστιγούμενοι
μάχεσθαι. καὶ τίς  ἂν ὠμότερος τούτου γένοιτο συκοφάντης, ὃς μάχεσθαι μὲν ὑπ᾽ ἀνάγκης φησὶ τοὺς ἀπελθεῖν καὶ φεύγειν δυναμένους, μηδίσαι
δ᾽ ἑκόντας, οἷς οὐδεὶς παρῆν βοηθῶν; ἑξῆς
δὲ τούτοις γέγραφεν, ὅτι   τῶν ἄλλων ἐπειγομένων
