φεύγειν ὡς πολὺ κρατοῦντας; εἶτα πιστεύειν ἄξιον τούτῳ γράφοντι περὶ ἀνδρὸς ἢ πόλεως μιᾶς, ὃς ἑνὶ ῥήματι τὸ νίκημα τῆς Ἑλλάδος ἀφαιρεῖται καὶ τὸ
τρόπαιον καθαιρεῖ καὶ τὰς ἐπιγραφάς, ἃς ἔθεντο παρὰ τῇ Ἀρτέμιδι τῇ Προσηῴᾳ, κόμπον ἀποφαίνει
καὶ ἀλαζονείαν; ἔχει δ᾽ οὕτω τοὐπίγραμμα
παντοδαπῶν ἀνδρῶν γενεὰς Ἀσίας ἀπὸ χώρας 
παῖδες Ἀθηναίων τῷδέ ποτ᾽ ἐν πελάγει 
ναυμαχίᾳ δαμάσαντες, ἐπεὶ στρατὸς ὤλετο Μήδων, 
σήματα ταῦτ᾽ ἔθεσαν παρθένῳ Ἀρτέμιδι. 
