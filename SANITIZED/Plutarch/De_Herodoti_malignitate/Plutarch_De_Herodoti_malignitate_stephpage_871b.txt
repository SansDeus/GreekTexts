ἐμβαλεῖν τὴν θεόν, οὐχ ὅπως τοὺς περὶ τὸν Ἡρόδοτον ἀγνοῆσαι πιθανὸν ἦν, ἀλλ᾽ οὐδὲ τὸν ἔσχατον Καρῶν: διεβοήθη γὰρ τὸ πρᾶγμα καὶ Σιμωνίδης
ἐποίησεν ἐπίγραμμα, χαλκῶν εἰκόνων ἀνασταθεισῶν
ἐν τῷ ναῷ τῆς Ἀφροδίτης, ὃν ἱδρύσασθαι Μήδειαν
λέγουσιν, οἱ μὲν αὐτὴν παυσαμένην τἀνδρός, οἱ
δ᾽ ἐπὶ τῷ τὸν Ἰάσονα τῆς Θέτιδος ἐρῶντα παῦσαι τὴν θεόν. τὸ δ᾽ ἐπίγραμμα τοῦτ᾽ ἐστὶν
αἵδ᾽ ὑπὲρ Ἑλλάνων τε καὶ ἰθυμάχων πολιητᾶν
ἔσταθεν εὐξάμεναι Κύπριδι δαιμόνια.
οὐ γὰρ τοξοφόροισιν ἐμήδετο δῖ᾽ Ἀφροδίτα 
Μήδοις Ἑλλάνων ἀκρόπολιν προδόμεν. 
