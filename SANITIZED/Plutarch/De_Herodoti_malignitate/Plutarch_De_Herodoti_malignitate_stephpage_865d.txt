τοῖς ἐσχάτοις εἰκὸς ἦν καιροῖς ἐκείνους τε Λεωνίδα
μηδὲν φροντίσαντας ἀπαλλαγῆναι καὶ Λεωνίδαν δεῖσαι τὴν ὑπ᾽ ἐκείνων μᾶλλον ἢ τῶν βαρβάρων κύκλωσιν. ἄνευ δὲ τούτων, πῶς οὐ γελοῖος ὁ Λεωνίδας, τοὺς μὲν ἄλλους Ἕλληνας ἀπιέναι κελεύων
ὡς αὐτίκα μάλα τεθνηξόμενος, Θηβαίους δὲ κωλύων,
ὡς ὑπ᾽ αὐτοῦ φυλάττοιντο τοῖς Ἕλλησιν ἀποθνήσκειν
μέλλοντος; εἰ γὰρ ὡς ἀληθῶς ἐν ὁμήρων λόγῳ, μᾶλλον δ᾽ ἀνδραπόδων, περιῆγε τοὺς ἄνδρας,
οὐ κατέχειν ὤφειλεν αὐτοὺς μετὰ τῶν ἀπολουμένων,
ἀλλὰ παραδοῦναι τοῖς ἀπιοῦσι τῶν Ἑλλήνων. ὃ δὲ
