κεραμεῦ, τὸν μισθὸν πῶς ἀποδώσεις τοῖς
στρατιώταις;  ὁ δὲ πρᾶος καὶ μειδιῶν εἶπεν,  αἴκα ταύταν ἕλω.  λαβὼν δὲ κατὰ κράτος ἐπίπρασκε τοὺς αἰχμαλώτους καὶ ἔλεγεν,  ἐάν με πάλιν λοιδορῆτε, πρὸς τοὺς κυρίους ὑμῶν ἔσται μοι ὁ
λόγος.  
ἐγκαλούντων δὲ τοῖς ναύταις αὐτοῦ τῶν
Ἰθακησίων, ὅτι τῇ νήσῳ προσβαλόντες τῶν θρεμμάτων τινὰ ἀπέσπασαν,  ὁ δὲ ὑμέτερος,  ἔφη,
βασιλεὺς ἐλθὼν πρὸς ἡμᾶς, οὐ μόνον τὰ πρόβατα λαβὼν ἀλλὰ καὶ τὸν ποιμένα προσεκτυφλώσας ἀπῆλθε.  
Δίωνος 
Δίων ὁ Διονύσιον ἐκβαλὼν ἐκ τῆς τυραννίδος, ἀκούσας ἐπιβουλεύειν αὐτῷ Κάλλιππον, ᾧ μάλιστα τῶν φίλων καὶ ξένων ἐπίστευεν, οὐχ ὑπέμεινεν
