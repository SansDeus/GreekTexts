Πελοποννήσιοι,  τί οὖν,  εἶπεν,  ἐὰν κακῶς πάθωσι;  
κοιμηθεὶς δὲ πλείονα χρόνον ἐπὶ στρατείας εἶτα διαναστάς,  ἀσφαλῶς,  εἶπεν,  ἐκάθευδον Ἀντίπατρος γὰρ ἐγρηγόρει.  
πάλιν δὲ ἡμέρας καθεύδοντος αὐτοῦ καὶ τῶν
ἠθροισμένων ἐπὶ θύραις Ἑλλήνων ἀγανακτούντων καὶ ἐγκαλούντων, ὁ Παρμενίων,  μὴ θαυμάσητε,'  εἶπεν,  εἰ καθεύδει νῦν Φίλιππος: ὅτε γὰρ
ἐκαθεύδετε ὑμεῖς, οὗτος ἐγρηγόρει.  
ψάλτην δέ τινα βουλομένου παρὰ δεῖπνον ἐπανορθοῦν αὐτοῦ καὶ λαλεῖν περὶ κρουμάτων, ὁ
ψάλτης,  μὴ γένοιτό σοι,  εἶπεν,  ὦ βασιλεῦ, κακῶς οὕτως, ἵνα ταῦτα ἐμοῦ βέλτιον εἰδῇς.  
