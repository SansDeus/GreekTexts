Ἡγησίππου τοῦ Κρωβύλου προσαγορευομένου παροξύνοντος τοὺς Ἀθηναίους ἐπὶ Φίλιππον,
ὑπεφώνησέ τις ἐκ τῆς ἐκκλησίας,  πόλεμον
εἰσηγῇ;  
ναὶ μὰ Δία,  εἶπε,  καὶ μέλανα ἱμάτια καὶ δημοσίας ἐκφορὰς καὶ λόγους
ἐπιταφίους, εἰ μέλλομεν ἐλεύθεροι βιώσεσθαι καὶ μὴ
ποιήσειν τὸ προσταττόμενον Μακεδόσι.  
Πυθέου 
Πυθέας ἔτι μειράκιον ὢν παρῆλθεν ἀντερῶν τοῖς περὶ
Ἀλεξάνδρου γραφομένοις ψηφίσμασιν:
εἰπόντος δέ τινος,  σὺ νέος ὢν τολμᾷς λέγειν περὶ
τηλικούτων; 
καὶ μὴν Ἀλέξανδρος,  εἶπεν,  ὃν
ψηφίζεσθε θεόν, ἐμοῦ νεώτερός ἐστι.  
Φωκίωνος τοῦ Ἀθηναίου 
