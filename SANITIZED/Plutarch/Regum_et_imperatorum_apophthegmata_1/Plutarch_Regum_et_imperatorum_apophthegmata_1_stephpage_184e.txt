θεραπόντων ἀποπλανηθείς, εἰς ἔπαυλιν πενήτων
ἀνθρώπων ἀγνοούμενος εἰσῆλθε: καὶ παρὰ τὸ δεῖπνον ἐμβαλὼν λόγον περὶ τοῦ βασιλέως ἤκουσεν, ὅτι
τἆλλα χρηστός ἐστιν, φίλοις δὲ μοχθηροῖς
ἐπιτρέπων τὰ πλεῖστα παρορᾷ καὶ πολλάκις ἀμελεῖ τῶν ἀναγκαίων διὰ τὸ λίαν φιλόθηρος εἶναι. τότε μὲν οὖν ἐσιώπησεν ἅμα δὲ ἡμέρᾳ τῶν δορυφόρων
παραγενομένων ἐπὶ τὴν ἔπαυλιν φανερὸς γενόμενος,
προσφερομένης τῆς πορφύρας αὐτῷ καὶ τοῦ
διαδήματος,  ἀλλὰ ἀφ᾽ ἧς , εἶπεν  ἡμέρας ὑμᾶς ἀνείληφα, πρῶτον ἐχθὲς ἀληθινῶν λόγων ἤκουσα
περὶ ἐμαυτοῦ.  
