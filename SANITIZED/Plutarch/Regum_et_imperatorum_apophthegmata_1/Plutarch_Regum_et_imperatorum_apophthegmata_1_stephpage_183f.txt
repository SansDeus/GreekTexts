Ἀντίπατρος ἀκούσας τὴν Παρμενίωνος ὑπὸ Ἀλεξάνδρου τελευτήν,  εἰ μὲν ἐπεβούλευσεν  Ἀλεξάνδρῳ
Παρμενίων, εἶπε,  τίνι πιστευτέον;
εἰ δὲ μή, τί πρακτέον;  
Δημάδου δὲ τοῦ ῥήτορος ἤδη πρεσβύτου γεγονότος ἔφη καθάπερ ἱερείου διαπεπραγμένου καταλείπεσθαι μόνην τὴν γαστέρα καὶ τὴν γλῶτταν. 
Ἀντιόχου τοῦ Τρίτου 
Ἀντίοχος ὁ τρίτος ἔγραψε ταῖς πόλεσιν, ἂν
τι γράψῃ παρὰ τοὺς νόμους κελεύων γενέσθαι, μὴ προσέχειν ὡς ἠγνοηκότι.
τὴν δὲ τῆς Ἀρτέμιδος ἱέρειαν ἰδὼν ὑπερβολῇ καλὴν φανεῖσαν εὐθὺς ἀνέζευξεν ἐξ Ἐφέσου, φοβούμενος μὴ παρὰ γνώμην ἐκβιασθῇ πρᾶξαί τι τῶν οὐχ ὁσίων. 
Αντιοχοψ τοψ Ιεπακος 
Ἀντίοχος ὁ ἐπικληθεὶς Ἱέραξ ἐπολέμει περὶ τῆς
