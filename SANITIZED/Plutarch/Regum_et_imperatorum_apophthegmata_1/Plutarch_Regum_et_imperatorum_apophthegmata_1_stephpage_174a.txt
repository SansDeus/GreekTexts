πένητος δὲ ἀνθρώπου μῆλον ὑπερφυὲς μεγέθει προσενέγκαντος αὐτῷ δεξάμενος ἡδέως,  νὴ τὸν Μίθραν,  εἶπεν,  οὗτός μοι δοκεῖ καὶ πόλιν
ἂν ἐκ μικρᾶς μεγάλην πιστευθεὶς ἀπεργάσασθαι.  
ἐν δὲ φυγῇ τινι τῆς ἀποσκευῆς αὐτοῦ διαρπαγείσης, ξηρὰ σῦκα φαγὼν καὶ κρίθινον
ἄρτον,  οἵας,  εἶπεν,  ἡδονῆς ἄπειρος ἤμην. 
Παρυσάτιδος 
Παρύσατις ἡ Κύρου καὶ Ἀρταξέρξου μήτηρ ἐκέλευε τὸν βασιλεῖ μέλλοντα μετὰ παρρησίας διαλέγεσθαι βυσσίνοις χρῆσθαι ῥήμασι.
