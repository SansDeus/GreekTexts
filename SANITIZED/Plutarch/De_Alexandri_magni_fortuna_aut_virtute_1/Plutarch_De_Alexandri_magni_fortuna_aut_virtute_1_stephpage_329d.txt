Ἑλληνικὸν ἀρετῇ τὸ δὲ βαρβαρικὸν κακίᾳ
τεκμαίρεσθαι: κοινὰς δ᾽
ἐσθῆτας ἡγεῖσθαι καὶ τραπέζας
καὶ γάμους καὶ διαίτας, δι᾽
αἵματος καὶ τέκνων
ἀνακεραννυμένους. 
Δημάρατος μὲν οὖν ὁ Κορίνθιος εἷς ὢν τῶν Φιλίππου ξένων καὶ φίλων, ὅτ᾽ Ἀλέξανδρον εἶδεν
ἐν Σούσοις, περιχαρὴς γενόμενος καὶ δακρύσας
μεγάλης ἔφη χαρᾶς ἐστερῆσθαι τοὺς ἔμπροσθεν
τεθνηκότας Ἕλληνας, ὅτι Ἀλέξανδρον οὐκ εἶδον ἐν
τῷ Δαρείου θρόνῳ καθεζόμενον. ἐγὼ δ᾽ οὐδὲ τούτου
μὰ Δία τοῦ θεάματος ζηλῶ τοὺς ἰδόντας, ὃ καὶ
τύχης ἦν καὶ κοινὸν ἑτέρων βασιλέων ἀλλ᾽ ἐκείνης ἡδέως ἄν μοι δοκῶ γενέσθαι τῆς καλῆς καὶ ἱερᾶς νυμφαγωγίας θεατής, ὅτε μιᾷ σκηνῇ χρυσωρόφῳ
