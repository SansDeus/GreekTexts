προέκρινε τὴν τύχην τῆς σοφίας οὐδὲ τὴν πορφύραν
καὶ τὸ διάδημα τῆς πήρας καὶ τοῦ τρίβωνος: ἀλλ᾽ εἶπεν,  εἰ μὴ Ἀλέξανδρος ἤμην, Διογένης ἂν
ἤμην,  τουτέστιν  εἰ μὴ 'τὰ βαρβαρικὰ τοῖς
Ἑλληνικοῖς κεράσαι διενοούμην καὶ πᾶσαν ἤπειρον
ἐπιὼν ἐξημερῶσαι, καὶ πέρατα γῆς ἀνερευνῶν καὶ θαλάττης ὠκεανῷ προσερεῖσαι Μακεδονίαν, καὶ τὴν Ἑλλάδος σπεῖραι καὶ καταχέασθαι γένους παντὸς εὐδικίαν καὶ εἰρήνην, οὐκ ἂν ἐν ἀπράκτῳ τρυφῶν ἐξουσίᾳ καθήμην, ἀλλ᾽ ἐζήλουν ἂν τὴν Διογένους εὐτέλειαν. νῦν δὲ σύγγνωθι, Δι,όγενες, Ἡρακλέα μιμοῦμαι καὶ Περσέα ζηλῶ, καὶ τὰ
