οἱ περὶ Θετταλὸν καὶ Ἀθηνόδωρον, ὧν ἀνταγωνιζομένων ἀλλήλοις, ἐχορήγουν μὲν οἱ Κύπριοι
βασιλεῖς, ἔκρινον δ᾽
οἱ δοκιμώτατοι τῶν στρατηγῶν. ἐπεὶ δ᾽ ἐνίκησεν Ἀθηνόδωρος,  ἐβουλόμην ἄν,  ἔφη,  μᾶλλον ἀπολωλεκέναι μέρος τῆς βασιλείας
ἢ Θετταλὸν ἐπιδεῖν ἡττημένον.  ἀλλ᾽ οὔτ᾽ ἐνέτυχε
τοῖς κριταῖς οὔτε τὴν κρίσιν ἐμέμψατο, πάντων
οἰόμενος δεῖν περιεῖναι, τοῦ δικαίου δ᾽ ἡττᾶσθαι.
κωμῳδοὶ δ᾽ ἦσαν οἱ περὶ Λύκωνα τὸν Σκαρφέα: τούτῳ δ᾽
εἴς τινα κωμῳδίαν ἐμβαλόντι στίχον αἰτητικὸν γελάσας ἔδωκε δέκα τάλαντα.
κιθαρῳδοὶ δ᾽ ἄλλοι τε καὶ Ἀριστόνικος, ὃς ἐν
