τῶν ἁλισκομένων ἀπείχετο. μεγαλοψυχότερος δ᾽ Ἀχιλλέως: ὁ μὲν γὰρ χρημάτων ὀλίγων τὸν
Ἕκτορος νεκρὸν ἀπελύτρωσεν, ὁ δὲ πολλοῖς χρήμασι Δαρεῖον ἔθαψε: καὶ ὁ μὲν παρὰ τῶν φίλων
δῶρα καὶ μισθὸν ἀντὶ τῆς ὀργῆς διαλλαγεὶς ἔλαβεν,
ὁ δὲ τοὺς πολεμίους κρατῶν ἐπλούτιζεν. εὐσεβέστερος δὲ Διομήδους: ὁ μὲν γὰρ θεοῖς μάχεσθαι
ἦν ἕτοιμος, ὁ δὲ πάντα τοὺς θεοὺς ἐνόμιζε
κατορθοῦν. ποθεινότερος δὲ τοῖς προσήκουσιν
Ὀδυσσέως: ἐκείνου μὲν γὰρ ἡ τεκοῦσα διὰ λύπην ἀπέθανε, τούτῳ δ᾽ ἡ τοῦ πολεμίου μήτηρ ὑπ᾽ εὐνοίας συναπέθανε, Τὸ δ᾽ ὅλον, εἰ μὲν καὶ Σόλων διὰ Τύχην
