ἐκ ῥίζης τοῦ τραύματος βιαζομένοις οὐχ ὑπήκουεν
ὁ σίδηρος, ἕδραν ἔχων τὰ πρὸ τῆς καρδίας στερεὰ τοῦ στήθους: ἐκπρῖσαι δὲ τοῦ δόνακος οὐκ ἐθάρρουν
τὸ προέχον, ἀλλ᾽ ἐφοβοῦντο, μή πως σπαραγμῷ
σχιζόμενον τὸ ὀστέον ὑπερβολὰς ἀλγηδόνων
παράσχῃ καὶ ῥῆξις αἵματος ἐκ βάθους γένηται. πολλὴν δ᾽ ἀπορίαν καὶ διατριβὴν ὁρῶν αὐτὸς
ἐπεχείρησεν ἐν χρῷ τοῦ θώρακος ἀποτέμνειν τῷ
ξιφιδίῳ τὸν οἰστόν: ἠτόνει δ᾽
ἡ χεὶρ καὶ βάρος εἶχε ναρκῶδες ὑπὸ φλεγμονῆς τοῦ τραύματος. ἐκέλευεν οὖν ἅπτεσθαι καὶ μὴ δεδιέναι τοὺς
ἀτρώτους      