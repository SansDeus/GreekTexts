ὁρμῆς τοὺς γνησίως ἐντρεφομένους. καὶ γὰρ αὐτός,
Ἀντιγενίδου ποτὲ τὸν ἁρμάτειον αὐλοῦντος νόμον,
οὕτω παρέστη καὶ διεφλέχθη τὸν θυμὸν ὑπὸ τῶν μελῶν, ὥστε τοῖς ὅπλοις ᾁξας ἐπιβαλεῖν τὰς χεῖρας ἐγγὺς παρακειμένοις καὶ μαρτυρῆσαι τοῖς Σπαρτιάταις ᾁδουσιν
ῥέπει γὰρ ἄντα τῶ σιδάρω τὸ καλῶς κιθαρίδδειν. 
ἦν δὲ καὶ Ἀπελλῆς ὁ ζωγράφος καὶ Λύσιππος
ὁ πλάστης κατ᾽ Ἀλέξανδρον: ὧν ὁ μὲν ἔγραψε τὸν κεραυνοφόρον οὕτως ἐναργῶς καὶ κεκραμένως, ὥστε λέγειν ὅτι δυοῖν Ἀλεξάνδρων ὁ μὲν Φιλίππου γέγονεν ἀνίκητος, ὁ δ᾽ Ἀπελλοῦ ἀμίμητος. Λυσίππου
