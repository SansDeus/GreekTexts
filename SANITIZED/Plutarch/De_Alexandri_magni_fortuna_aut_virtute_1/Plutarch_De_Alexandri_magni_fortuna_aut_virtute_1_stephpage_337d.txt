τῇ χρήσει τὸ μέγ᾽ ἐστίν, ἐπεὶ καὶ νήπια βρέφη
κληρονομεῖ βασιλείας πατρῴας καὶ ἀρχάς, ὡς 
Χάριλλος, ὃν Λυκοῦργος ἅμα τῷ σπαργάνῳ κομίσας 
εἰς τὸ φιδίτιον ἀνθ᾽ ἑαυτοῦ βασιλέα τῆς Σπάρτης
ἀνηγόρευσε: καὶ οὐκ ἦν μέγας ὁ νήπιος, ἀλλ᾽
ὁ τῷ 
νηπίῳ τὸ πατρῷον ἀποδοὺς γέρας καὶ μὴ σφετερισάμενος 
μηδ᾽ ἀποστερήσας. 
Ἀριδαῖον δὲ τίς  ἂν ἐποίησε μέγαν; ὃν οὐδὲν νηπίου διαφέροντα μόνον δὲ σπαργανωθέντα πορφύρᾳ Μελέαγρος εἰς τὸν Ἀλεξάνδρου θρόνον ἔθηκεν, εὖ γε ποιῶν, ἵν᾽
ὀφθῇ παρ᾽ ἡμέρας ὀλίγας
πῶς ἀρετῇ βασιλεύουσιν ἄνθρωποι καὶ πῶς τύχῃ. ἀγωνιστῇ γὰρ ἡγεμονίας ὑποκριτὴν ἐπεισήγαγε,
