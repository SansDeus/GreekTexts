οὕτω νικῶσιν ἀρετῇ. πρόσγραψον, εἰ βούλει,
τῇ Τύχῃ τὰ Ἄρβηλα καὶ τὴν Κιλικίαν, καὶ τἄλλα,
ἃ γέγονε βίας ἔργα καὶ πολέμου Τύχη τὴν Τύρον ἔσεισεν αὐτῷ, καὶ Τύχη τὴν Αἴγυπτον ἀνέῳξε: διὰ Τύχην Ἁλικαρνασσὸς ἔπεσε καὶ Μίλητος ἑάλω καὶ Μαζαῖος Εὐφράτην ἔρημον ἀπέλιπε καὶ νεκρῶν τὸ
Βαβυλώνιον ἐπλήσθη πεδίον: ἀλλ᾽ οὔτι γε σώφρων ἀπὸ Τύχης οὔτ᾽ ἐγκρατὴς διὰ Τύχην, οὔτ᾽ ἀνάλωτον
ὑφ᾽ ἡδονῆς ἡ Τύχη καὶ ἄτρωτον ἐπιθυμίαις κατακλείσασα τὴν ψυχὴν ἐφρούρει. καὶ μὴν ταῦτα ἦν,
οἷς αὐτὸν ἐτρέψατο Δαρεῖον: τἄλλα δ᾽ ὅπλων ἦσαν
