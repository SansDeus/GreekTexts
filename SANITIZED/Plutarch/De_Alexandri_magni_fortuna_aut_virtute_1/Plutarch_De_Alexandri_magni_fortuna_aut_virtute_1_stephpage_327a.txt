εὐτυχεῖς ἦσαν, Ὦχοι καὶ Ἀρταξέρξαι, οὓς εὐθὺς
ἐκ γενετῆς τῷ Κύρου θρόνῳ ἐνίδρυσας. τοὐμὸν δὲ 
σῶμα πολλὰ σύμβολα φέρει Τύχης ἀνταγωνιζομένης 
οὐ συμμαχούσης. πρῶτον ἐν Ἰλλυριοῖς λίθῳ 
τὴν κεφαλήν, ὑπέρῳ δὲ τὸν τράχηλον ἠλοήθην: 
ἔπειτα περὶ Γράνικον τὴν κεφαλὴν βαρβαρικῇ 
μαχαίρᾳ διεκόπην, ἐν δ᾽ Ἰσσῷ ξίφει τὸν μηρόν: 
πρὸς δὲ Γάζῃ τὸ μὲν σφυρὸν ἐτοξεύθην, τὸν δ᾽
ὦμον ἐκπεσὼν ἐξ ἕδρας βαρὺς περιεδίνησα: πρὸς
δὲ Μαρακανδάνοις τοξεύματι τὸ τῆς κνήμης ὀστέον διεσχίσθην τὰ λοιπὰ δ᾽ Ἰνδῶν πληγαὶ καὶ βίαι
