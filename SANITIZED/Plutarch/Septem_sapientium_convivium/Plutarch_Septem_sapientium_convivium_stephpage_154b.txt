τῶν Εὐμήτιδος
αἰνιγμάτων; ἃ ταύτην μὲν ἴσως οὐκ ἀπρεπές ἐστι παίζουσαν καὶ
διαπλέκουσαν   ὥσπερ ἕτεραι ζωνία καὶ
κεκρυφάλους προβάλλειν ταῖς γυναιξίν, ἄνδρας δὲ νοῦν ἔχοντας ἔν
τινι σπουδῇ τίθεσθαι γελοῖον  ἡ μὲν οὖν Εὔμητις ἡδέως ἂν
εἰποῦσά τι πρὸς αὐτόν, ὡς ἐφαίνετο, κατέσχεν ἑαυτὴν ὑπ᾽ αἰδοῦς,
καὶ ἀνεπλήσθη τὸ πρόσωπον ἐρυθήματος   ὁ δ᾽
Αἴσωπος οἷον ἀμυνόμενος ὑπὲρ αὐτῆς  οὐ γελοιότερον οὖν  εἶπε
τὸ μὴ δύνασθαι ταῦτα διαλύειν, οἷόν ἐστιν ὃ μικρὸν ἔμπροσθεν
ἡμῖν τοῦ δείπνου προύβαλεν  
ἄνδρ᾽ εἶδον πυρὶ χαλκὸν ἐπ᾽ ἀνέρι κολλήσαντα 
