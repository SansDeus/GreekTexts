ξύλα καὶ φυρᾶσαι πηλόν: αἱ δὲ Μοῦσαι καὶ παντάπασιν, εἰ νομίζοιμεν
αὐτῶν ἔργον εἶναι κιθάραν   καὶ
αὐλούς, ἀλλὰ μὴ τὸ παιδεύειν τὰ ἤθη καὶ παρηγορεῖν τὰ πάθη τῶν
χρωμένων μέλεσι καὶ ἁρμονίαις. οὐκοῦν οὐδὲ τῆς Ἀφροδίτης ἔργον
ἐστὶ συνουσία καὶ μῖξις, οὐδὲ τοῦ Διονύσου μέθη καὶ οἶνος, ἀλλ᾽
ἣν ἐμποιοῦσι διὰ τούτων φιλοφροσύνην  
καὶ πόθον καὶ ὁμιλίαν ἡμῖν καὶ συνήθειαν πρὸς ἀλλήλους: ταῦτα γὰρ
ἔργα θεῖα καλεῖ Σόλων, καὶ ταῦτά φησιν ἀγαπᾶν καὶ διώκειν μάλιστα
πρεσβύτης γενόμενος. ἔστι δὲ τῆς μὲν πρὸς γυναῖκας ἀνδρῶν
ὁμοφροσύνης καὶ φιλίας δημιουργὸς ἡ Ἀφροδίτη,  
