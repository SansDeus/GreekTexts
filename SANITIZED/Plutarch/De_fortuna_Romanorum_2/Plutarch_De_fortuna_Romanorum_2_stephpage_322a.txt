τοσοῦτον οὐδ᾽ εἰς εὐανδρίαν
καὶ πλῆθος ἐπέδωκαν: νῦν δ᾽ ἔοικε τῆς πρὸς τοὺς ὕστερον πολέμους
παρασκευῆς ἑφόδιον Ῥωμαίοις ἡ τότ᾽
εἰρήνη γενέσθαι, καὶ καθάπερ ἀθλητὴς ὁ δῆμος ἐκ τῶν κατὰ Ῥωμύλον
ἀγώνων ἐν ἡσυχίᾳ χρόνον ἐτῶν τριῶν καὶ τετταράκοντα σωμασκήσας τὴν
δύναμιν ἀξιόμαχον καταστῆσαι τοῖς ὕστερον ἀντιταττομένοις. οὐδὲ γὰρ
λιμὸν οὐδὲ   λοιμὸν οὐδ᾽ ἀφορίαν γῆς οὐδ᾽
ἀωρίαν τινὸς θέρους ἢ χειμῶνος ἐν τῷ τότε χρόνῳ παραλυπῆσαι τὴν
Ῥώμην λέγουσιν, ὡς οὐκ ἀνθρωπίνης εὐβουλίας ἀλλὰ  
θείας Τύχης ἐπιτροπευούσης τῶν καιρῶν ἐκείνων. ἐκλείσθη δ᾽ οὖν τότε
καὶ τὸ τοῦ Ἰανοῦ δίπυλον, ὃ      