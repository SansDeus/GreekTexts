βουλευόμενον τοῦ ἀνθρώπου πολλάκις
διχοφορεῖ καὶ πρὸς ἐναντίας ἀνθέλκεται
δόξας περὶ τοῦ συμφέροντος ἀλλ᾽ ἕν
ἐστι; 
πάνυ μὲν οὖν  φήσομεν,  ἀλλὰ τὸ
συμβαῖνον οὐχ ὅμοιον:  οὐ γὰρ μάχεται
πρὸς ἑαυτὸ τῆς ψυχῆς τὸ φρονοῦν, ἀλλὰ
μιᾷ χρώμενον  
δυνάμει διαφόρων ἐφάπτεται λογισμῶν: μᾶλλον
δ᾽ εἷς λογισμὸς ἔστιν ἐν πράγμασι
γιγνόμενος ἑτέροις ὥσπερ ὕλαις
διαφερούσαις. ὅθεν οὔτε λύπη τοῖς ἄνευ
πάθους λογισμοῖς ἔνεστιν, οὔθ᾽ ὥσπερ
ἐκβιαζόμενοι παρὰ γνώμην αἱροῦνται θάτερον,
ἂν μὴ νὴ  Δία
λανθάνῃ πάθος τι προσηρτημένον ὥσπερ ἐπὶ
ζυγοῦ.      