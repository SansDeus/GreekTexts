ἐλέγχουσιν ὠχρότητες ἐρυθήματα τρόμοι
πηδήσεις
καρδίας, διαχύσεις αὖ πάλιν ἐν ἐλπίσιν
ἡδονῶν καὶ προσδοκίαις ὅταν δὲ μὴ μετὰ
πάθους ἀλλ᾽ αὐτὸ καθ᾽ αὑτὸ κινῆται τὸ
διανοητικόν, ἡσυχίαν ἄγει τὸ σῶμα καὶ
καθέστηκεν οὔτε κοινωνοῦν οὔτε μετέχον
αὐτὸ τῆς ἐνεργείας τοῦ φρονοῦντος,
εἰ τοῦ
παθητικοῦ μὴ συνεφάπτοιτο μηδὲ
συμπαραλαμβάνοι τὸ ἄλογον ὥστε καὶ τούτῳ
δύ᾽ ὄντα καὶ διαφέροντα δηλοῦσθαι ταῖς
δυνάμεσιν ἀλλήλων.  
καθόλου δὲ τῶν ὄντων αὐτοὶ τέ φασι καὶ
δῆλόν ἐστιν, ὅτι τὰ μὲν ἕξει διοικεῖται
τὰ δὲ φύσει  
τὰ δ᾽ ἀλόγῳ ψυχῇ, τὰ δὲ καὶ λόγον
ἐχούσῃ καὶ διάνοιαν: ὧν ὁμοῦ τι πάντων
ὁ ἄνθρωπος μετέσχηκε καὶ γέγονεν ἐν πάσαις
ταῖς εἰρημέναις διαφοραῖς:      