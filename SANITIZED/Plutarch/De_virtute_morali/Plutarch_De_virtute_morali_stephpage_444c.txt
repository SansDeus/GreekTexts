ὑπερβάλλοντες τὸ
μέτριον ἢ προαπολείποντες. τοῦτ᾽ οὖν τοῦ
πρακτικοῦ λόγου κατὰ φύσιν ἔργον ἐστί, τὸ
ἐξαιρεῖν τὰς ἀμετρίας τῶν παθῶν καὶ
πλημμελείας. ὅπου μὲν γὰρ ὑπ᾽ ἀρρωστίας
καὶ μαλακίας ἢ δέους καὶ ὄκνου
προενδίδωσιν   προενδίδωσιν  τυρνεβυς:  προσενδίδωσιν   ἡ ὁρμὴ καὶ προαπολείπει τὸ
καλόν, ἐνταῦθα πάρεστιν ἐξεγείρων καὶ
ἀναρριπίζων, ὅπου δὲ πάλιν ἐκφέρεται
ῥυεῖσα πολλὴ καὶ ἄτακτος, ἐκεῖ τὸ
σφοδρὸν ἀφαιρεῖ καὶ ἵστησιν. οὕτως δ᾽
ὁρίζων τὴν παθητικὴν κίνησιν ἐμποιεῖ τὰς
ἠθικὰς ἀρετὰς περὶ τὸ ἄλογον, ἐλλείψεως
καὶ ὑπερβολῆς μεσότητας οὔσας. οὐ γὰρ
ἅπασαν ἀρετὴν μεσότητι γίνεσθαι ῥητέον:
ἀλλ᾽ ἡ μὲν ἀπροσδεὴς τοῦ      