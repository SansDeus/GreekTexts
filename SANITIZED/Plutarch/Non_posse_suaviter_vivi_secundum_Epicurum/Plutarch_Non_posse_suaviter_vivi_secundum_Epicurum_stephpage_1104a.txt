κατ᾽ Ἐμπεδοκλέα. πάλιν οὖν ὁ Θέων ἡμῖν παρακλητέος:
οὐ γὰρ αὐτὸν οἶμαι μὴ παρεῖναι τοῖς τότε
λεχθεῖσιν, ἀλλὰ καὶ νέος ἐστὶ καὶ οὐ δέδιε μὴ λήθης εὐθύνας ὑπόσχῃ τοῖς νέοις.  
καὶ ὁ Θέων ὥσπερ ἐκβιασθεὶς  ἀλλ᾽ εἰ δοκεῖ
ταῦτα  ἔφη   ποιεῖν, οὐ μιμήσομαί σε, ὦ Ἀριστόδημε:
σὺ μὲν γὰρ ἐφοβήθης τὰ τούτου λέγειν: ἐγὼ
δὲ χρήσομαι τοῖς σοῖς: ὀρθῶς γάρ μοι διαιρεῖν
ἔδοξας εἰς τρία γένη τοὺς ἀνθρώπους, τὸ τῶν ἀδίκων καὶ πονηρῶν, δεύτερον δὲ τὸ τῶν πολλῶν καὶ ἰδιωτῶν, τρίτον δὲ τὸ τῶν ἐπιεικῶν καὶ νοῦν ἐχόντων.
