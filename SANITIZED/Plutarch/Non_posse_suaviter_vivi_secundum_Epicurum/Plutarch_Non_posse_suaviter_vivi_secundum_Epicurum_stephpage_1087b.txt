τῶν φιλοσόφων τοὺς ἄνδρας: ἀποδεῖξαι γάρ, ἄνπερ
ᾖ δυνατόν, ἐπιχειρήσωμεν, ὅτι μηδὲ ζῆν ἡδέως ἔστιν
κατ᾽ αὐτούς. παπαί εἶπον ἔγωγε γελάσας   εἰς τὴν
γαστέρα τοῖς ἀνδράσιν ἔοικας ἐναλεῖσθαι, καὶ τὴν
περὶ τῶν κρεῶν ἐπάξειν, ἀφαιρούμενος ἡδονὴν ἀνθρώπων
βοώντων 
οὐ γὰρ πυγμάχοι εἰμὲν ἀμύμονες  
οὐδὲ ῥήτορες οὐδὲ προστάται δήμων οὐδ᾽ ἄρχοντες, 
ἀεὶ δ᾽ ἡμῖν δαίς τε φίλη  
καὶ πᾶσα διὰ σαρκὸς ἐπιτερπὴς κίνησις ἐφ᾽ ἡδονὴν
τινα καὶ χαρὰν ψυχῆς ἀναπεμπομένη. δοκεῖς οὖν μοι μὴ τὸ ἔαρ ἐξαιρεῖν ὥς φασιν, ἀλλὰ τὸ ζῆν ἀφαιρεῖσθαι τοὺς ἄνδρας, εἰ τὸ ζῆν ἡδέως μὴ
ἀπολείψεις      