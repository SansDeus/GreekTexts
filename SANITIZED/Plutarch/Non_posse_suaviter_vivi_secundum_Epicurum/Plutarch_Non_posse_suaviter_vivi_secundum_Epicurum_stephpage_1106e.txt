ἀγαθῶν εἰς τὸ μηδὲν ἡ μεταβολή, φοβερώτατον ὁρῶσι τέλος, ἐν ᾧ παύσεται τὸ μακάριον. οὐ γὰρ ὡς ἀρχὴν ἑτέρου τὴν ἀναισθησίαν δέδιεν ἡ φύσις, ἀλλ᾽ ὅτι τῶν παρόντων ἀγαθῶν στέρησίς ἐστι: τὸ γὰρ
οὐ πρὸς ἡμᾶς παντὸς ἀναιρέσει τοῦ ἡμετέρου γιγνόμενον
ἤδη πρὸς ἡμᾶς ἐστι τῇ ἐπινοίᾳ: καὶ τὸ ἀναίσθητον
οὐ λυπεῖ τότε τοὺς μὴ ὄντας, ἀλλὰ τοὺς
ὄντας εἰς τὸ μὴ εἶναι βαπτομένους ὑπ᾽ αὐτοῦ καὶ
μηδ᾽ ὣς δυσομένους. ὅθεν οὐδ᾽ ὁ Κέρβερος οὔθ᾽
ὁ Κωκυτὸς ἀόριστον ἐποίησε τοῦ θανάτου τὸ δέος, ἀλλ᾽ ἡ τοῦ μὴ ὄντος ἀπειλή, μεταβολὴν εἰς τὸ εἶναι πάλιν οὐκ ἔχουσα τοῖς φθαρεῖσι   δὶς γὰρ οὐκ ἔστι
