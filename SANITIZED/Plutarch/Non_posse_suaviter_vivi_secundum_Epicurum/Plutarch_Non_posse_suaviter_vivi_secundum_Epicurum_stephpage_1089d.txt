ὅθεν αὐτοί μοι δοκοῦσι, τούτων αἰσθόμενοι
τῶν ἀτοπιῶν, εἰς τὴν ἀπονίαν καὶ τὴν εὐστάθειαν ὑποφεύγειν τῆς σαρκός, ὡς ἐν τῷ ταύτην ἐπινοεῖν
περί τινας ἐσομένην καὶ γεγενημένην τοῦ ἡδέως ζῆν ὄντος:  τὸ γὰρ εὐσταθὲς σαρκὸς κατάστημα καὶ τὸ
περὶ ταύτης πιστὸν ἔλπισμα τὴν ἀκροτάτην χαρὰν
καὶ βεβαιοτάτην ἔχειν τοῖς ἐπιλογίζεσθαι δυναμένοις. 
ὅρα δὴ πρῶτον μὲν οἷα ποιοῦσι, τὴν εἴθ᾽
ἡδονὴν ταύτην εἴτ᾽ ἀπονίαν ἢ εὐστάθειαν ἄνω καὶ κάτω μετερῶντες ἐκ τοῦ σώματος εἰς τὴν ψυχήν, εἶτα πάλιν ἐκ ταύτης εἰς ἐκεῖνο τῷ μὴ στέγειν ἀπορρέουσαν καὶ διολισθάνουσαν ἀναγκαζόμενοι τῇ
