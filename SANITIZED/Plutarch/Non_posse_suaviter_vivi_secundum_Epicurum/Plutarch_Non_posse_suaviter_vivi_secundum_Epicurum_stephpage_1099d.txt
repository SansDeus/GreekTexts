τὴν νυκτοπορίαν πρὸς δὲ δεῖπνον τὴν ὀλιγαριστίαν: Φιλόξενον δὲ γράψαντα περὶ παίδων καλῶν, εἰ πρίηται, μικρὸν ἐδέησε τῆς ἐπιτροπῆς; ἀποστῆσαι: καίτοι τίνι μᾶλλον ἐξῆν; ἀλλ᾽, ὥσπερ φησὶν Ἱπποκράτης,
δυεῖν πόνων τὸν ἥττονα ὑπὸ τοῦ μείζονος
ἀμαυροῦσθαι, καὶ τῶν ἡδονῶν τὰς σωματικὰς αἱ πρακτικαὶ καὶ φιλότιμοι τῷ χαίροντι τῆς ψυχῆς δι᾽ ὑπερβολὴν καὶ μέγεθος ἐναφανίζουσι καὶ
κατασβεννύουσιν.  
εἰ τοίνυν, ὥσπερ λέγουσι, τὸ μεμνῆσθαι τῶν προτέρων ἀγαθῶν μέγιστόν ἐστι πρὸς τὸ ἡδέως ζῆν, Ἐπικούρῳ μὲν οὐδ᾽ ἂν εἷς ἡμῶν πιστεύσειεν
