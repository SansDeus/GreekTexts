μήτε ἐλπίδα μήτε χάριν ἑαυτοῖς μήτε θάρσος ἀγαθῶν παρόντων μήτε τινὰ δυστυχοῦσιν ἀποστροφὴν πρὸς
τὸ θεῖον ἀπολείπεσθαι.  
δεῖ μὲν γὰρ ἀμέλει τῆς περὶ θεῶν δόξης
ὥσπερ ὄψεως λήμην ἀφαιρεῖν τὴν δεισιδαιμονίαν
εἰ δὲ τοῦτ᾽ ἀδύνατον, μὴ συνεκκόπτειν μηδὲ τυφλοῦν τὴν πίστιν, ἣν οἱ πλεῖστοι περὶ θεῶν ἔχουσιν. αὕτη
δ᾽ ἐστὶν οὐ φοβερά τις οὐδὲ σκυθρωπὴ καθάπερ
οὗτοι πλάττουσι, διαβάλλοντες τὴν πρόνοιαν, ὥσπερ παισὶν Ἔμπουσαν ἢ Ποινὴν ἀλιτηριώδη καὶ τραγικὴν
ἐπιτετραμμένην. ἀλλ᾽ ὀλίγοι μὲν τῶν ἀνθρώπων δεδίασι τὸν θεόν, οἷς οὐκ ἄμεινον μὴ δεδιέναι
