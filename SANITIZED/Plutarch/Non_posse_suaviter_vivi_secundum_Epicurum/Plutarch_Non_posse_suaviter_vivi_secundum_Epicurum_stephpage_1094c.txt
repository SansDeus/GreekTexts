στλεγγίδι, καὶ λουόμενος ὥς φασιν ἐκ τῆς ὑπερχύσεως
ἐννοήσας τὴν τοῦ στεφάνου μέτρησιν οἷον
ἔκ τινος κατοχῆς ἢ ἐπιπνοίας ἐξήλατο βοῶν   εὕρηκα,  καὶ τοῦτο πολλάκις φθεγγόμενος ἐβάδιζεν. οὐδενὸς
δ᾽ ἀκηκόαμεν οὔτε γαστριμάργου περιπαθῶς οὕτω
βέβρωκα  βοῶντος οὔτ᾽ ἐρωτικοῦ   πεφίληκα,  μυρίων μυριάκις ἀκολάστων γεγονότων καὶ ὄντων: ἀλλὰ καὶ βδελυττόμεθα τοὺς μεμνημένους δείπνων ἐμπαθέστερον, ὡς ἐφ᾽ ἡδοναῖς μικραῖς καὶ μηδενὸς ἀξίαις ὑπερασμενίζοντας: Εὐδόξῳ δὲ καὶ Ἀρχιμήδει
καὶ Ἱππάρχῳ συνενθουσιῶμεν καὶ Πλάτωνι πειθόμεθα περὶ τῶν μαθημάτων, ὡς ἀμελούμενα δι᾽
