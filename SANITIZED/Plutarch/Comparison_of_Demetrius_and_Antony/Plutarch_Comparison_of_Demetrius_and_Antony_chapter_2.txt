ἡ μέντοι προαίρεσις, ἀφ᾽ ἧς ἐκτήσαντο
τὴν ἀρχήν, ἄμεμπτος ἐπὶ  ἐπὶ  Bekker reads  ἡ,  with a single MS.  τοῦ Δημητρίου, κρατεῖν
καὶ βασιλεύειν ἀνθ ρώπων εἰθισμένων κρατεῖσθαι
καὶ βασιλεύεσθαι ζητοῦντος, ἡ δ᾽ Ἀντωνίου χαλεπὴ
καὶ τυραννική, καταδουλουμένου τὸν Ῥωμαίων
δῆμον ἄρτι διαφυγόντα τὴν ὑπὸ Καίσαρι μοναρχίαν.
ὃ δ᾽ οὖν μέγιστον αὐτῷ καὶ λαμπρότατόν
ἐστι τῶν εἰργασμένων, ὁ πρὸς Κάσσιον καὶ
Βροῦτον πόλεμος, ἐπὶ τῷ τὴν πατρίδα καὶ τοὺς
πολίτας ἀφελέσθαι τὴν ἐλευθερίαν ἐπολεμήθη. Δημήτριος δέ, καὶ  καὶ  deleted by Bekker, after Schaefer.  πρὶν εἰς τύχας ἐλθεῖν ἀναγκαίας, 
ἐλευθερῶν τὴν Ἑλλάδα καὶ τῶν πόλεων
ἐξελαύνων τὰς φρουρὰς διετέλεσεν, οὐχ ὥσπερ
Ἀντώνιος, ὅτι τοὺς ἐλευθερώσαντας τὴν Ῥώμην
ἀπέκτεινεν ἐν Μακεδονίᾳ, σεμνυνόμενος. 
ἓν τοίνυν
ἐστὶ τῶν ἐπαινουμένων Ἀντωνίου, τὸ φιλόδωρον
καὶ μεγαλόδωρον, ἐν ᾧ τοσοῦτον ὑπεραίρει
Δημήτριος ὥστε χαρίσασθαι τοῖς πολεμίοις ὅσα
τοῖς φίλοις οὐκ ἔδωκεν Ἀντώνιος. καίτοι ταφῆναί
γε καὶ περισταλῆναι κελεύσας Βροῦτον ἐκεῖνος
εὐδοκίμησεν: οὗτος δὲ καὶ τοὺς ἀποθανόντας τῶν
πολεμίων πάντας ἐκήδευσε καὶ τοὺς ἁλόντας
Πτολεμαίῳ μετὰ χρημάτων καὶ δωρεῶν ἀπέπεμψεν.
