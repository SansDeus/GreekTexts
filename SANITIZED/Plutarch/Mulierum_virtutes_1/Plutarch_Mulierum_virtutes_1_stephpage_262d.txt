προτεινομένων ἐάσασα πάσας ἓν ᾐτήσατο, θάψαι
τὸ σῶμα τοῦ
Ἀριστοδήμου καὶ τοῦτ᾽ οὖν ἔδοσαν αὐτῇ καὶ Δήμητρος ἱέρειαν αὐτὴν εἵλοντο, οὐχ
ἧττον οἰόμενοι τῇ θεῷ κεχαρισμένην ἢ πρέπουσαν ἐκείνῃ τιμὴν ἔσεσθαι. 
Πύθεω Γυνὴ  πυθεω γυνη  αδδεδ βψ χψλανδερ: νοτ ιν τηε μσς.  
λέγεται δὲ καὶ τὴν Πύθεω τοῦ κατὰ Ξέρξην
γυναῖκα σοφὴν γενέσθαι καὶ χρηστήν. αὐτὸς μὲν γὰρ ὁ Πύθης ὡς ἔοικε χρυσείοις.ς ἐντυχὼν μετάλλοις
καὶ ἀγαπήσας τὸν ἐξ αὐτῶν πλοῦτον οὐ μετρίως
ἀλλ᾽ ἀπλήστως καὶ περιττῶς, αὐτός τε περὶ ταῦτα διέτριβε καὶ τοὺς πολίτας καταβιβάζων ἅπαντας ὁμαλῶς ὀρύττειν ἢ φορεῖν ἢ καθαίρειν ἠνάγκαζε
