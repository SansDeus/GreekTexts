ἀκούσαντες δὲ οἱ Κᾶρες ἐκέλευον ἄγειν καὶ τὰς
γυναῖκας. οὕτω δὴ φράσας τὰ πεπραγμένα Μηλίοις ἐκέλευσεν αὐτοὺς μὲν ἀνόπλους ἐν ἱματίοις
βαδίζειν, τῶν δὲ γυναικῶν ἑκάστην ξίφος ἐν τῷ
κόλπῳ κομίζειν καὶ καθέζεσθαι παρὰ τὸν αὑτῆς. ἐπεὶ δὲ τοῦ δείπνου μεσοῦντος ἐδόθη τὸ σύνθημα τοῖς Καρσὶ καὶ συνῄσθοντο τὸν καιρὸν οἱ Ἕλληνες,
αἱ μὲν γυναῖκες ἅμα πᾶσαι τοὺς κόλπους διέσχον,
οἱ δὲ τὰ ξίφη λαβόντες ἐπέθεντο τοῖς βαρβάροις καὶ διέφθειραν αὐτοὺς ἅμα πάντας: κτησάμενοι
δὲ τὴν χώραν καὶ τὴν πόλιν ἐκείνην καταβαλόντες,
