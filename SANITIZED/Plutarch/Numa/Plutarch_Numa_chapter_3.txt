ἀλλὰ καίπερ οὕτω πολιτικῶς καὶ ἀνεπαχθῶς
ἀφηγεῖσθαι δοκοῦντες, ὑπονοίαις καὶ θορύβοις περιέπιπτον, ὡς μεθιστάντες
εἰς ὀλιγαρχίαν τὰ πράγματα καὶ διαπαιδαγωγοῦντες ἐν σφίσιν αὐτοῖς τὴν
πολιτείαν, βασιλεύεσθαι δὲ οὐκ ἐθέλοιεν. ἐκ τούτου συνέβησαν ἀμφότεραι
πρὸς ἀλλήλας αἱ στάσεις, ὥστε τὴν ἑτέραν ἐκ τῆς ἑτέρας ἀποδεῖξαι
βασιλέα:   μάλιστα γάρ ἂν οὕτως ἔν τε τῷ
παρόντι παύσασθαι τὴν φιλονεικίαν, καὶ τὸν ἀποδειχθέντα πρὸς ἀμφοτέρους
ἴσον γενέσθαι, τοὺς μὲν ὡς ἑλομένους ἀγαπῶντα, τοῖς δὲ εὔνουν ὄντα
διὰ συγγένειαν, ἐπιτρεψάντων δὲ προτέροις τοῖς Ῥωμαίοις τῶν Σαβίνων τὴν
αἵρεσιν, ἔδοξε μᾶλλον ἑλέσθαι Σαβῖνον αὐτοὺς ἀποδείξαντας ἢ παρασχεῖν
Ῥωμαῖον ἐκείνων ἑλομένων.   καὶ
βουλευσάμενοι καθ᾽ ἑαυτοὺς ἀποδεικνύουσιν ἐκ Σαβίνων Νομᾶν Πομπίλιον,
ἄνδρα τῶν μὲν εἰς Ῥώμην ἀπῳκισμένων οὐ γενόμενον.  
γνώριμον δ̓ οὕτω δι᾽ ἀρετὴν ὄντα πᾶσιν ὥστε τῶν ἑλομένων προθυμότερον
ὀνομασθέντος αὐτοῦ δέξασθαι τοὺς Σαβίνους, φράσαντες οὖν τῷ δήμῳ τὰ
δεδογμένα, πρέσβεις ἐκπέμπουσι πρὸς τὸν ἄνδρα κοινῇ τοὺς πρωτεύοντας ἀπ᾽
ἀμφοτέρων, ἥκειν δεησομένους καὶ παραλαβεῖν τὴν βασιλείαν.  
ἦν δὲ πόλεως μὲν ὁ Νομᾶς ἐπιφανοῦς ἐν
Σαβίνοις τῆς Κύρεων, ἀφ᾽ ἧς καὶ Κυρίτας Ῥωμαῖοι σφᾶς αὐτοὺς ἅμα
τοῖς ἀνακραθεῖσι Σαβίνοις προσηγόρευσαν, υἱὸς δὲ Πόμπωνος,  Πόμπωνος  α ξορρεξτιον οφ  Πομπωνίου  βψ σιντενις 2  ῾ξριτιξαλ νοτες᾿, αδοπτεδ βψ βεκκερ, ανδ νοω ξονφιρμεδ βψ ς. 
ἀνδρὸς εὐδοκίμου, τεσσάρων ἀδελφῶν νεώτατος: ἡμέρᾳ δὲ γεγονὼς κατὰ δή
τινα θείαν τύχην ἐν ᾗ τὴν Ῥώμην ἔκτισαν οἱ περὶ Ῥωμύλον αὕτη δὲ
ἐστι πρὸ δεκαμιᾶς καλανδῶν Μαΐων,   φύσει δὲ
πρὸς πᾶσαν ἀρετὴν εὖ κεκραμένος τὸ ἦθος, ἔτι μᾶλλον αὑτὸν ἐξημέρωσε
διὰ παιδείας καὶ κακοπαθείας καὶ φιλοσοφίας,  καὶ φιλοσοφίας  ομιττεδ βψ βεκκερ, ωιτη ξ.  οὐ μόνον τὰ
λοιδορούμενα πάθη τῆς ψυχῆς, ἀλλὰ καὶ τὴν εὐδοκιμοῦσαν ἐν τοῖς βαρβάροις
βίαν καὶ πλεονεξίαν ἐκποδὼν ποιησάμενος, ἀνδρείαν δὲ ἀληθῆ τὴν ὑπὸ
λόγου τῶν ἐπιθυμιῶν ἐν αὑτῷ κάθειρξιν ἡγούμενος,   ἐκ δὲ τούτου πᾶσαν οἴκοθεν ἅμα τρυφὴν καὶ πολυτέλειαν
ἐξελαύνων, παντὶ δὲ πολίτῃ καὶ ξένῳ χρῆσθαι παρέχων ἑαυτὸν ἄμεμπτον
δικαστὴν καὶ σύμβουλον, αὐτὸς δ̓ ἑαυτῷ σχολάζοντι χρώμενος οὐδὲν πρὸς
ἡδυπαθείας καὶ πορισμούς, ἀλλὰ θεραπείαν θεῶν καὶ θεωρίαν διὰ λόγου
φύσεώς τε αὐτῶν καὶ δυνάμεως, ὄνομα μέγα καὶ   δόξαν
εἶχεν, ὥστε καὶ Τάτιον τὸν ἐν Ῥώμῃ συμβασιλεύσαντα Ῥωμύλῳ, μιᾶς
αὐτῷ θυγατρὸς οὔσης Τατίας, ποιήσασθαι γαμβρὸν ἐκεῖνον,   οὐ μὴν ἐπήρθη γε τῷ γάμῳ μετοικίσασθαι πρὸς τὸν
πενθερόν, ἀλλ᾽ αὐτοῦ περιέπων πατέρα γηραιὸν ἐν Σαβίνοις ὑπέμενεν, ἅμα
καὶ τῆς Τατίας ἑλομένης τὴν τοῦ ἀνδρὸς ἰδιωτεύοντος ἡσυχίαν πρὸ τῆς
ἐν Ῥώμῃ διὰ τὸν πατέρα τιμῆς καὶ δόξης, αὕτη μὲν οὖν λέγεται τρίτῳ
καὶ δεκάτῳ μετὰ τὸν γάμον ἔτει τελευτῆσαι.  
