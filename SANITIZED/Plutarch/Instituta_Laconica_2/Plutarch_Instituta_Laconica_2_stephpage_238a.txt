ἐσπούδαζον δὲ καὶ περὶ τὰ μέλη καὶ τὰς  
ᾠδὰς οὐδὲν ἧττον: κέντρον δ᾽ εἶχε ταῦτα ἐγερτικὸν θυμοῦ καὶ
παραστατικὸν ὁρμῆς ἐνθουσιώδους καὶ πρακτικῆς. καὶ ἡ λέξις ἦν ἀφελὴς
καὶ ἄθρυπτος: οὐδὲν δ᾽ ἕτερον εἶχεν ἢ ἐπαίνους τῶν γεννικῶς ζησάντων
καὶ ὑπὲρ τῆς Σπάρτης ἀποθανόντων καὶ  
εὐδαιμονιζομένων, καὶ ψόγους τῶν τρεσάντων ὡς ἀλγεινὸν καὶ κακοδαίμονα
βιούντων βίον: ἐπαγγελία τε καὶ μεγαλαυχία πρὸς ἀρετὴν πρέπουσα ταῖς
ἡλικίαις.  
τριῶν οὖν χορῶν ὄντων κατὰ τὰς τρεῖς  
ἡλικίας καὶ συνισταμένων ἐν ταῖς ἑορταῖς, ὁ μὲν τῶν γερόντων ἀρχόμενος
ᾖδεν   ἄμμες   ἄμμες  *:  ἄμες  ξφ. βεργκ. 3 π. 661  ποτ᾽ ἦμες ἄλκιμοι νεανίαι:  
