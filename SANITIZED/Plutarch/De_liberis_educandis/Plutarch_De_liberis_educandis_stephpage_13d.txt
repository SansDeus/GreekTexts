πατέρας ἔγωγ᾽ ἀξιῶ τελέως τραχεῖς καὶ σκληροὺς εἶναι τὴν φύσιν, ἀλλὰ
πολλαχοῦ καὶ συγχωρῆσαὶ   τινα τῷ νεωτέρῳ τῶν
ἁμαρτημάτων, καὶ ἑαυτοὺς ἀναμιμνῄσκειν ὅτι ἐγένοντο νέοι. καὶ καθάπερ
ἰατροὶ τὰ πικρὰ τῶν φαρμάκων τοῖς γλυκέσι χυμοῖς καταμιγνύντες τὴν τέρψιν
ἐπὶ τὸ συμφέρον πάροδον εὗρον, οὓτω δεῖ τοὺς πατέρας τὴν τῶν
ἐπιτιμημάτων   ἀποτομίαν τῇ πραότητι μιγνύναι,
καὶ τοτὲ μὲν ταῖς ἐπιθυμίαις τῶν παίδων ἐφεῖναι καὶ χαλάσαι τὰς ἡνίας,
τοτὲ δ᾽ αὖ πάλιν ἀντιτεῖναι, καὶ μάλιστα      