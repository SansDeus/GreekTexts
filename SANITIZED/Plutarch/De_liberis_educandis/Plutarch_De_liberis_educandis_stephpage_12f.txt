ὅτι οὐ δεῖ πολιτεύεσθαι:
κυαμευταὶ γὰρ ἦσαν ἔμπροσθεν αἱ ψηφοφορίαι δι᾽ ὧν πέρας ἐπετίθεσαν
ταῖς ἀρχαῖς.  σιτίον εἰς ἀμίδα μὴ
ἐμβάλλειν:  ἐπισημαίνει γὰρ ὅτι εἰς πονηρὰν ψυχὴν ἀστεῖον λόγον
ἐμβάλλειν οὐ προσῆκεν: ὁ μὲν γὰρ λόγος τροφὴ διανοίας ἐστί, τοῦτον δ᾽
ἀκάθαρτον ἡ πονηρία ποιεῖ τῶν ἀνθρώπων.  μὴ ἐπιστρέφεσθαι ἐπὶ τοὺς
ὅρους   ἐλθόντας,  τουτέστι μέλλοντας
ἀποθνήσκειν καὶ τὸν ὅρον τοῦ βίου πλησίον ὄντα ὁρῶντας φέρειν εὐκόλως
καὶ μὴ ἀθυμεῖν. ἀνακάμψω δ᾽ ἐπὶ τὴν ἐξ ἀρχῆς   τοῦ
λόγου ὑπόθεσιν: ἁπάντων γὰρ ὅπερ ἔφην τῶν πονηρῶν ἀνθρώπων ἀπάγειν
δεῖ τοὺς παῖδας, μάλιστα      