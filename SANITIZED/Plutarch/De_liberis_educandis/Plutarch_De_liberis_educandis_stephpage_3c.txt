περὶ δὲ τροφῆς ἐχόμενον ἂν εἴη λέγειν. δεῖ   δέ, ὡς
ἐγὼ ἂν φαίην, αὐτὰς τὰς μητέρας τά τέκνα τρέφειν καὶ τούτοις τοὺς
μαστοὺς ὑπέχειν: συμπαθέστερόν τε γὰρ θρέψουσι καὶ διὰ πλείονος
ἐπιμελείας, ὡς ἂν ἔνδοθεν καὶ τὸ δὴ λεγόμενον ἐξ ὀνύχων   ἀγαπῶσαι τὰ τέκνα. αἱ τίτθαι δὲ καὶ αἱ τροφοὶ τὴν
εὔνοιαν ὑποβολιμαίαν καὶ παρέγγραπτον ἔχουσιν, ἅτε μισθοῦ φιλοῦσαι.
δηλοῖ δὲ καὶ ἡ φύσις ὅτι δεῖ τὰς μητέρας ἃ γεγεννήκασιν αὐτὰς
τιτθεύειν καὶ τρέφειν: διὰ γὰρ τοῦτο παντὶ ζῴῳ τεκόντι τὴν ἐκ   τοῦ γάλακτος τροφὴν ἐχορήγησε. σοφὸν   σοφῶς  η 
δ᾽ ἄρα καὶ ἡ πρόνοια: διττοὺς ἐνέθηκε ταῖς γυναιξὶ τοὺς μαστούς,
