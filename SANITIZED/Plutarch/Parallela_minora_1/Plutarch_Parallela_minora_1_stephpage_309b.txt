συμμαχίαν ἑτοιμαζόντων, Μέτελλος στρατηγὸς
μόνῃ τῇ Ἑστίᾳ οὐκ ἔθυσεν: ἡ δὲ πνεῦμα
ἀντέπνευσε ταῖς ναυσί. Γάιος δὲ
Ἰούλιος μάντις εἶπε λωφῆσαι, ἐὰν προθύσῃ τὴν θυγατέρα. ὁ δ᾽ ἀναγκασθεὶς Μετέλλαν τὴν θυγατέρα προσῆγεν ἡ
δὲ Ἑστία ἐλεήσασα δάμαλιν ὑπέβαλε καὶ αὐτὴν
ἐκόμισεν εἰς Λανούιον, καὶ ἱέρειαν τοῦ σεβομένου
παρ᾽ αὐτοῖς δράκοντος ἀπέδειξεν ὡς Πυθοκλῆς ἐν τρίτῃ
Ἰταλικῶν.
ἐν Αὐλίδι  τῆς Βοιωτίας τὰ περὶ
Ἰφιγένειαν
ὁμοίως ἱστορεῖ Μένυλλος ἐν πρώτῳ Βοιωτιακῶν. 
Βρέννος  Γαλατῶν βασιλεὺς λεηλατῶν τὴν Ἀσίαν ἐπὶ Ἔφεσον ἦλθε, καὶ ἠράσθη παρθένου Δημονίκης:  ἡ δὲ συνελθεῖν ὑπέσχετο, ἐὰν τὰ ψέλλια καὶ τὸν κόσμον τῶν γυναικῶν δῷ αὐτῇ, καὶ τὴν
