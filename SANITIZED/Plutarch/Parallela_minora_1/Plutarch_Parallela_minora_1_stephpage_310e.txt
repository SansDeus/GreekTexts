ὡς Δωρόθεος ἐν τετάρτῳ
Ἰταλικῶν. 
Κυάνιππος  τῷ γένει Θετταλὸς ἐπὶ θήραν συνεχῶς ἐξῄει: ἡ δὲ νεόνυμφος αὐτοῦ ὑπολαβοῦσα διὰ τὸ πολλάκις ἐν ὕλαις μένειν συνήθειαν ἔχειν
μεθ᾽ ἑτέρας, κατ᾽ ἴχνος ἠκολούθησε τῷ Κυανίππῳ: καὶ ἔν τινι κατακρυβεῖσα συνδένδρῳ, τὸ μέλλον
ἀπεκαραδόκει. τῶν δὲ κλάδων σεισθέντων οἱ κύνες θηρίον εἶναι δόξαντες ὥρμησαν καὶ τὴν φίλανδρον ἀλόγου δίκην ζῴου διεσπάραξαν. ὁ δὲ Κυάνιππος
τῆς ἀνελπίστου πράξεως αὐτόπτης γενόμενος ἑαυτὸν ἀπέσφαξεν: ὡς Παρθένιος ὁ ποιητής.
