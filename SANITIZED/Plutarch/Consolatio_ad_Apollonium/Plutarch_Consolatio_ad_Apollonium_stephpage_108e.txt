τοιαῦτ᾽ ἔφη  τὸ γὰρ δεδιέναι,
ὦ ἄνδρες, τὸν θάνατον οὐδὲν ἄλλο ἐστὶν
ἢ δοκεῖν σοφὸν εἶναι μὴ ὄντα:   δοκεῖν γὰρ εἰδέναι
ἐστὶν ἃ οὐκ οἶδεν. οἶδε μὲν γὰρ
οὐδεὶς; τὸν θάνατον οὐδ᾽ εἰ τυγχάνει τῷ
ἀνθρώπῳ μέγιστον πάντων ὄν τῶν ἀγαθῶν,
δεδίασι δ᾽ ὡς 1 εὖ εἰδότες ὅτι μέγιστον
τῶν κακῶν ἐστιν.'  οὐκ ἀπᾴδειν δ᾽
ἔοικε τούτων οὐδ᾽ ὁ εἰπών  
μηδεὶς φοβείσθω θάνατον ἀπόλυσιν
πόνων,   ναυξκ. π. 697 
ἀλλὰ καὶ κακῶν τῶν μεγίστων.  
λέγεται δὲ τούτοις μαρτυρεῖν καὶ τὸ
θεῖον. πολλοὺς γὰρ παρειλήφαμεν δι᾽
εὐσέβειαν παρὰ θεῶν ταύτης τυχόντας τῆς
δωρεᾶς. ὧν τοὺς μὲν ἄλλους   φειδόμενος τῆς συμμετρίας
τοῦ συγγράμματος παραλείψω μνησθήσομαι δὲ
τῶν ὄντων ἐμφανεστάτων       