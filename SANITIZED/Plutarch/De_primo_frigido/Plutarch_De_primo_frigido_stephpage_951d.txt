αἰθέρι γειτνιῶντα καὶ ψαύοντα τῆς περιφορᾶς καὶ ψαυόμενον οὐσίας πυρώδους, τὴν ἐναντίαν ἔχειν
δύναμιν οὔτε γὰρ ἄλλως δυνατὸν ἁπτόμενα καὶ
συνεχῆ τοῖς πέρασιν ὄντα δύο σώματα μὴ πάσχειν
ὑπ᾽ ἀλλήλων, εἰ δὲ πάσχειν, μὴ ἀναπίμπλασθαι τῆς τοῦ κρείττονος δυνάμεως τὸ ἧττον οὔτε τὴν φύσιν
ἔχει λόγον ἐφεξῆς τῷ φθείροντι τάξαι τὸ φθειρόμενον,
ὥσπερ οὐ κοινωνίας οὖσαν οὐδ᾽ ἁρμονίας ἀλλὰ πολέμου καὶ μάχης δημιουργόν. χρῆται μὲν γὰρ ἐναντίοις εἰς τὰ ὅλα πράγμασι χρῆται δ᾽ οὐκ
ἀκράτοις οὐδ᾽ ἀντιτύποις, ἀλλ᾽ ἐναλλάξ τινα θέσιν καὶ τάξιν οὐκ ἀναιρετικὴν ἀλλὰ κοινωνικὴν δι᾽
ἑτέρων καὶ συνεργὸν ἐν μέσῳ παρεμπλεκομένην
ἔχουσι καὶ ταύτην εἴληφεν ὁ ἀήρ, ὑποκεχυμένος
τῷ πυρὶ πρὸ τοῦ ὕδατος καὶ διαδιδοὺς; ἐπ᾽ ἀμφότερα
