πολλὰ μὲν αἱ τέχναι χρῶνται, πλεῖστα δ᾽ ἡ φύσις
ἔν τε ταῖς ἄλλαις γενέσεσι καὶ ταῖς περὶ τὸν ἀέρα
τροπαῖς, καὶ ὅσα διακοσμῶν καὶ βραβεύων ὁ θεὸς
ἁρμονικὸς καλεῖται καὶ μουσικὸς , οὐ βαρύτητας συναρμόττων καὶ ὀξύτητας οὐδὲ λευκὰ καὶ μέλανα συμφώνως ὁμιλοῦντα παρέχων ἀλλήλοις, ἀλλὰ τὴν τῆς θερμότητος καὶ ψυχρότητος ἐν κόσμῳ κοινωνίαν
καὶ διαφορὰν , ὅπως συνοίσονταί τε μετρίως   καὶ διοίσονται πάλιν, ἐπιτροπεύων καὶ τὸ ἄγαν ἑκατέρας ἀφαιρῶν εἰς τὸ δέον ἀμφοτέρας καθίστησι.
