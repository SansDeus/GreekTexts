ὡς ὑπὲρ μεγάλων μὴ στερηθῶμεν, ἔχοντας δὲ
παρορᾶν καὶ καταφρονεῖν ὡς μηδενὸς ἀξίων
ἀλλὰ χρῆσθαι μάλιστα ἐπὶ τῷ χαίρειν καὶ,
ἀπολαύειν αὐτῶν, ἵνα καὶ τὰς ἀποβολάς,
ἂν συντυγχάνωσι, πραότερον   φέρωμεν. οἱ δὲ πολλοὶ
ποιήματα μέν, ὡς ἔλεγεν Ἀρκεσίλαος,
ἀλλότρια καὶ γραφὰς καὶ ἀνδριάντας
οἴονται δεῖν ἀκριβῶς καὶ κατά μέρος
ἕκαστον ἐπιπορευόμενοι τῇ διανοίᾳ καὶ
τῇ ὄψει θεωρεῖν, τὸν δ᾽ ἑαυτῶν βίον
ἔχοντα πολλὰς οὐκ ἀτερπεῖς ἀναθεωρήσεις
ἐῶσιν, ἔξω
βλέποντες ἀεὶ καὶ θαυμάζοντες ἀλλοτρίας
δόξας καὶ τύχας, ὥσπερ μοιχοὶ τὰς ἑτέρων
γυναῖκας αὑτῶν δὲ καὶ   καὶ ] δελενδυμ ϝιδ.  τῶν ἰδίων
καταφρονοῦντες.      