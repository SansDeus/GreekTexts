εἶτα ῥᾷον οἰόμενοι διάξειν,
ἐὰν εἰς γαῦλον ἐξ ἀκάτου καὶ πάλιν ἐὰν
εἰς τριήρη μεταβῶσιν, οὐδὲν περαίνουσι, τὴν
χολὴν καὶ τὴν δειλίαν συμμεταφέροντες
ἑαυτοῖς: οὕτως αἱ τῶν βίων ἀντιμεταλήψεις
οὐκ ἐξαιροῦσι τῆς ψυχῆς τὰ λυποῦντα καὶ
ταράττοντα:  
ταῦτα δ᾽ ἐστὶν ἀπειρία πραγμάτων,
ἀλογιστία, τὸ μὴ δύνασθαι μηδ᾽ ἐπίστασθαι
χρῆσθαι τοῖς παροῦσιν ὀρθῶς: ταῦτα καὶ
πλουσίους χειμάζει καὶ πένητας, ταῦτα καὶ
γεγαμηκότας ἀνιᾷ καὶ ἀγάμους: διὰ ταῦτα
φεύγουσι τὴν ἀγορὰν εἶτα τὴν ἡσυχίαν οὐ
φέρουσι, διὰ
ταῦτα προαγωγὰς ἐν αὐλαῖς διώκουσι, καὶ
παρελθόντες εὐθὺς βαρύνονται.   δυσάρεστον οἱ νοσοῦντες
ἀπορίας ὕπο:    ευριπ. ορ. 232  καὶ γὰρ ἡ γυνὴ
λυπεῖ καὶ τὸν ἰατρὸν αἰτιῶνται καὶ
δυσχεραίνουσι τὸ κλινίδιον,  
