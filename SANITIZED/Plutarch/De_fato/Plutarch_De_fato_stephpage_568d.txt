ἐν δὲ τῇ Πολιτείᾳ   Πολιτείᾳ ] π. 617 δ   ἀνάγκης θυγατρὸς
κόρης Λαχέσεως λόγον  φησὶν εἶναι τὴν εἱμαρμένην, οὐ τραγικῶς
ἀλλὰ θεολογικῶς τὸ ἀρέσκον αὑτῷ ἀποφαινόμενος.   εἰ δὲ κοινότερον ἐθέλοι τις ταῦτα μεταλαβὼν ὑπογράψαι, ὡς μὲν
ἐν Φαίδρῳ λέγοιτ᾽ ἂν ἡ εἱμαρμένη λόγος θεῖος ἀπαράβατος δι᾽ αἰτίαν
ἀνεμπόδιστον: ὡς δ᾽ ἐν τῷ Τιμαίῳ νόμος ἀκόλουθος τῇ τοῦ παντὸς
φύσει, καθ᾽ ὃν διεξάγεται τὰ γιγνόμενα.   τοῦτο
γὰρ ἐκεῖ ἡ Λάχεσις ἐργάζεται, ἡ τῆς Ἀνάγκης ἀληθῶς θυγάτηρ, ὡς καὶ
πρότερον παρελάβομεν καὶ   ὕστερον ἔτι μᾶλλον εἰσόμεθ᾽
ἐν τοῖς κατὰ σχολὴν λόγοις. ἥδε μὲν οὖν ἡ κατ᾽ ἐνέργειαν εἱμαρμένη.
