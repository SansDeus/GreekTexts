καὶ συντείνει τὸν λογισμόν.
μόνος δ᾽, ὁ φόβος, οὐχ ἧττον ὢν τόλμης ἐνδεὴς ἢ λογισμοῦ, ἄπρακτον
ἔχει καὶ ἄπορον καὶ ἀμήχανον τὸ ἀλόγιστον.  
καὶ δεῖμα καὶ τάρβος αὐτοῦ τὸ συνδέον ὁμοῦ τὴν ψυχὴν καὶ ταράττον
ὠνόμασται. φόβων δὲ πάντων ἀπρακτότατος καὶ ἀπορώτατος ὁ τῆς
δεισιδαιμονίας. οὐ φοβεῖται θάλασσαν ὁ μὴ πλέων οὐδὲ πόλεμον ὁ μὴ
στρατευόμενος, οὐδὲ λῃστὰς ὁ   οἰκουρῶν οὐδὲ
συκοφάντην ὁ πένης οὐδὲ φθόνον ὁ ἰδιώτης, οὐδὲ σεισμὸν ὁ ἐν Γαλάταις
οὐδὲ κεραυνὸν ὁ ἐν Αἰθίοψιν: ὁ δὲ θεοὺς δεδιὼς πάντα δέδιε,      