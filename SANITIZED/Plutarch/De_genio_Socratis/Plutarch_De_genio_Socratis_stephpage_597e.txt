τὸ ἐγχειρίδιον ὥρμησε πρὸς
ἄμυναν, ἄδικος μὲν   ἀνὴρ καὶ τυραννικὸς εὔρωστος δὲ
τῇ ψυχῇ καὶ κατὰ χεῖρα ῥωμαλέος: οὐ μὴν ἔγνω γε τὸν λύχνον καταβαλεῖν
καὶ διὰ σκότους συμμῖξαι τοῖς ἐπιφερομένοις, ἀλλ᾽ ἐν φωτὶ καθορώμενος
ὑπὸ τούτων ἅμα   τῆς θύρας ἀνοιγομένης παίει
τὸν Κηφισόδωρον εἰς τὸν λαγόνα: καὶ δευτέρῳ τῷ Πελοπίδᾳ συμπεσὼν μέγα
βοῶν ἀνεκαλεῖτο τοὺς θεράποντας. ἀλλ᾽ ἐκείνους μὲν οἱ περὶ τὸν Σαμίδαν
ἀνεῖργον, οὐ παρακινδυνεύοντας εἰς χεῖρας ἐλθεῖν ἀνδράσιν ἐπιφανεστάτοις
τῶν πολιτῶν καὶ κατ᾽ ἀλκὴν διαφέρουσιν.
