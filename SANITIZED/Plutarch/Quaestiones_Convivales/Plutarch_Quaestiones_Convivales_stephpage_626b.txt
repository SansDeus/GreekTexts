ἃ πρῶτον μὲν
ἀπέρχεται μεγάλα καὶ παχυμερῆ: διὸ τοὺς γέροντας ἐγγύθεν
ἐπιταράττει βραδυπόρον καὶ σκληρὰν ἔχοντας τὴν ὅρασιν ἀνενεχθέντων
δ᾽ εἰς   τὸν ἀέρα καὶ λαβόντων διαστήματα, τὰ μὲν
γεώδη περιθραύεται καὶ ἀποπίπτει, τὰ δὲ λεπτὰ προσπελάζοντα ταῖς
ὄψεσιν ἀλύπως καὶ ὁμαλῶς ἐναρμόττει τοῖς πόροις, ὥσθ᾽ ἧττον
ταραττομένους μᾶλλον ἀντιλαμβάνεσθαι.   καὶ
γὰρ αἱ τῶν ἀνθέων ὀσμαὶ πόρρωθεν εὐωδέστεραι προσπίπτουσιν: ἂν δ᾽
ἐγγύθεν ἄγαν προσάγῃς, οὐχ οὕτω καθαρὸν οὐδ᾽ ἄκρατον ὀδώδασιν.
αἴτιον δ᾽ ὅτι πολλὰ τῶν γεωδῶν καὶ θολερῶν συναποφέρεται τῇ ὀσμῇ
καὶ διαφθείρει τὴν   εὐωδίαν ἐγγύθεν
λαμβανομένην: ἂν δ᾽ ἄπωθεν, τὰ        