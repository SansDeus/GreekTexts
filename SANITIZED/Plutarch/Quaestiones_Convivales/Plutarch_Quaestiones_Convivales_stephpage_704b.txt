εἰ δὲ τοῦτο
δόξει μικρόν, ἐκεῖνό γ᾽ οὐ μικρόν, τὸ συστέλλειν καὶ ἀνέχειν
τὴν ὄρεξιν ἔτι παρούσης τῆς ἀπολαύσεως: ἧττον γὰρ ἐπιθυμοῦσι
τῶν ἀπόντων   οἱ ἐθισθέντες ἀπέχεσθαι
τῶν παρόντων. 
ὑπολαβὼν δ᾽ ὁ Λεύκιος ἔφη τῆς μάμμης ἀκηκοὼς μνημονεύειν, ὡς
ἱερὸν μὲν ἡ τράπεζα, δεῖ δὲ τῶν ἱερῶν μηδὲν εἶναι κενόν.
ἐμοὶ δ᾽  εἶπεν  ἐδόκει καὶ μίμημα τῆς γῆς ἡ τράπεζ᾽
εἶναι: πρὸς   γὰρ τῷ τρέφειν ἡμᾶς
καὶ στρογγύλη καὶ μόνιμός ἐστι καὶ καλῶς ὑπ᾽ ἐνίων  ἑστία 
καλεῖται. καθάπερ γὰρ τὴν γῆν ἀεί   αἰεὶ  μει  τι
χρήσιμον ἔχειν καὶ φέρειν ἡμῖν ἀξιοῦμεν, οὕτως οὐδὲ τὴν
τράπεζαν οἰόμεθα δεῖν κενὴν ὁρᾶν καὶ ἀνερμάτιστον
ἀπολειπομένην. 
