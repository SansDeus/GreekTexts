ὅθεν οὐδ᾽ ἐπιφαίνεται τῷ ὑγρῷ τοῦ ξηροῦ
περιττώματος οὐδέν, οὔτε χρόᾳ προσεοικὸς οὔτ᾽ ὀσμῇ   τὸ παράπαν καίτοι φύσιν εἶχεν ἀναμιγνύμενον
ἐν τῇ κοιλίᾳ καὶ ἀναδευόμενον ἀναπίμπλασθαι τῶν ἐκείνου
ποιοτήτων καὶ μὴ καθαρὸν οὕτως ἀπηθεῖσθαι  λεονιξυς:  ἀπηθῆσθαι   καὶ ἄχραντον. ἀλλ᾽ οὐδὲ λίθος ἐν
κοιλίᾳ πώποτε συνέστη: καίτοι λόγον εἶχε μηδὲν ἧττον ἢ ἐν
κύστει   συνίστασθαι καὶ πήγνυσθαι τὸ
ὑγρόν, εἴπερ εἰς κοιλίαν ἐχώρει διὰ στομάχου πᾶν τὸ πινόμενον.
ἀλλ᾽ ἔοικεν ὁ μὲν στόμαχος ἐκ τῆς ἀρτηρίας εὐθὺς         