μαρτυρίαν
ψευδῆ μαρτυρῆσαι φίλον, προσῆν καὶ ὅρκος, εἰπόντος  μέχρι τοῦ βωμοῦ
φίλος εἰμί:  λίαν γὰρ ἐγγὺς ἦλθεν. ὁ δὲ πόρρωθεν ἑαυτὸν ἐθίσας
μήτε λέγοντος ἐπαινεῖν παρὰ γνώμην μήτε ᾄδοντος   κροτεῖν μήτε σκώπτοντος ἀφυῶς ἐπιγελᾶν, οὐκ ἐάσει μέχρι
τούτου προελθεῖν οὐδ᾽ εἰπεῖν πρὸς τὸν ἐν ἐκείνοις ἀδυσώπητον  ὄμοσον
ὑπὲρ ἐμοῦ καὶ τὰ ψευδῆ μαρτύρησον καὶ ἀπόφηναι παρὰ τὸ δίκαιον. 
οὕτω δὲ δεῖ καὶ πρὸς τοὺς αἰτοῦντας ἀργύριον   ἀνταίρειν, προεθιζόμενον ἐν τοῖς μήτε μεγάλοις μήτε
δυσπαραιτήτοις. Ἀρχέλαος μὲν γὰρ ὁ τῶν Μακεδόνων βασιλεὺς παρὰ δεῖπνον
αἰτηθεὶς ἔκπωμα χρυσοῦν ὑπ᾽ ἀνθρώπου μηδὲν ἡγουμένου καλὸν ἢ      