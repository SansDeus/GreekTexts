τὰ τοιαῦτα προσφερόμενον καὶ χαρίζεσθαι
ταῖς ὀρέξεσι καὶ τὸ σῶμα μὴ πιέζειν. μάλιστα δὲ τὰς ἀπὸ κρεῶν
φοβητέον ἀπεψίας: καὶ γὰρ εὐθὺς σφόδρα καὶ βαρύνουσι, καὶ λείψανον
εἰσαῦθις πονηρὸν ἀπ᾽   αὐτῶν παραμένει. καὶ
κράτιστον μὲν ἐθίσαι τὸ σῶμα μηδεμιᾶς προσδεῖσθαι σαρκοφαγίας: πολλὰ
γὰρ οὐ μόνον πρὸς διατροφὴν ἄφθονα ἀλλὰ καὶ πρὸς εὐπάθειαν καὶ
ἀπόλαυσιν ἀναδίδωσιν ἡ γῆ, τοῖς μὲν αὐτόθεν ἀπραγμόνως χρῆσθαι
παρέχουσα, τὰ δὲ   μιγνύμενα παντοδαπῶς καὶ
σκευαζόμενα συνηδύνειν.       