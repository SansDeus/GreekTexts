τῇ αἰσθήσει καὶ ἄλυπον. ὁ γὰρ οὕτω
καταστήσας   τὴν ἐν βάθει:. ταραχὴν καὶ
διάτασιν τοῦ πνεύματος, ἀλύπῳ τε χρῆται τῷ περιττώματι, κἂν ἀκαιρία
τις ἢ χρεία κωλύσῃ τὸν περίπατον, οὐδέν ἐστι πρᾶγμα: τὸ γὰρ οἰκεῖον
ἡ φύσις ἀπείληφεν. ὅθεν οὔτε πλοῦν ποιητέον οὔτε καταγωγὴν ἐν
πανδοκείῳ   σιγῆς πρόφασιν, οὐδ᾽ ἂν πάντες
καταγελῶσιν . ὅπου γὰρ οὐκ αἰσχρὸν τὸ φαγεῖν, οὐδὲ τὸ γυμνάζεσθαι
δήπουθεν αἰσχρόν: ἀλλ᾽ αἴσχιον τὸ δεδοικέναι καὶ δυσωπεῖσθαι ναύτας
καὶ ὀρεωκόμους καὶ πανδοκεῖς καταγελῶντας οὐ τοῦ σφαιρίζοντος  
