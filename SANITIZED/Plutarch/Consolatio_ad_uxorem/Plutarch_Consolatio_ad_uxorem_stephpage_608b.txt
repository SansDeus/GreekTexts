ὅν ἔπεμψας ἀπαγγελοῦντα περὶ τῆς τοῦ παιδίου τελευτῆς:, ἔοικε
διημαρτηκέναι καθ᾽ ὁδὸν εἰς Ἀθήνας πορευόμενος: ἐγὼ δ᾽ εἰς Τάναγραν
ἐλθὼν ἐπυθόμην παρὰ τῆς θυγατριδῆς. τὰ μὲν οὖν περὶ   τὴν ταφὴν ἤδη νομίζω γεγονέναι: γεγονότα δ᾽ ἐχέτω
ὥς σοι μέλλει καὶ νῦν ἀλυπότατα καὶ πρὸς τὸ λοιπὸν ἕξειν. εἰ δέ τι
βουλομένη μὴ πεποίηκας ἀλλὰ μένεις τὴν ἐμὴν γνώμην, οἴει δὲ κουφότερον
οἴσειν γενομένου: καὶ τοῦτ᾽ ἔσται δίχα πάσης περιεργίας   καὶ δεισιδαιμονίας, ὧν ἥκιστά σοι μέτεστι.
