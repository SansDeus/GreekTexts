καὶ Σπαρτιατῶν μὲν
παντάπασιν ὀλίγους τεθνάναι, Κορινθίων δὲ καὶ Ἀθηναίων καὶ τῶν
ἄλλων συμμάχων αὐτοῖς παμπόλλους, οὐκ ὤφθη περιχαρὴς;   οὐδ᾽ ἐπηρμένος τῇ νίκῃ, ἀλλὰ καὶ πάνυ βαρὺ στενάξας  φεῦ τᾶς
Ἑλλάδος  ἔφη  ἣ τοσούτους ὑφ᾽ αὑτᾶς ἀπολώλεκεν, ὅσοις
ἀρκεῖ τὼς βαρβάρως νικᾶν ἅπαντας. 
Φαρσαλίων δὲ προσκειμένων καὶ κακουργούντων αὐτοῦ τὸ στράτευμα,
πεντακοσίοις ἱππεῦσι τρεψάμενος αὐτοὺς τρόπαιον ἔστησεν ὑπὸ τῷ
Ναρθακίῳ: καὶ τὴν νίκην ἐκείνην πάντων ὑπερηγάπησεν, ὅτι
συστησάμενος τὸ ἱππικὸν αὐτὸς δι᾽ ἑαυτοῦ,  
τούτῳ μόνῳ τοὺς μέγιστον ἐφ᾽ ἱππικῇ φρονοῦντας ἐκράτησε.       