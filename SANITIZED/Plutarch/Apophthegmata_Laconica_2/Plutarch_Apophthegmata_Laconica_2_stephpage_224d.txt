ἔστιν εὐμετάβολος,  διὰ τοὺς
καιρούς  ἔφη  οὐχ ὡς   ὑμεῖς διὰ
τὴν αὑτῶν κακίαν. 
πρὸς δὲ τὸν ἐρωτῶντα πῶς ἄν τις μάλιστα διαφυλάσσοι τὰ παρόντα τῶν
ἀγαθῶν, εἶπεν  εἰ μὴ πάντα τῇ τύχῃ πιστεύοι  
ἐρωτηθεὶς δὲ τί δεῖ μάλιστα μανθάνειν τοὺς ἐλευθέρους παῖδας,
ταῦτ᾽  ἔφη  ὅσαπερ ἂν αὐτοὺς ὠφελήσειαν ἄνδρας
γενομένους. 
πυνθανομένου δέ τινος διὰ τίνα αἰτίαν ὀλιγοποτοῦσιν οἱ Σπαρτιᾶται,
ἔφη  ἵνα μὴ ἄλλοι ὑπὲρ   ἡμῶν
βουλεύωνται, ἀλλ᾽ ἡμεῖς ὑπὲρ ἄλλων. 
Λεωτυχίδου τοῦ Ἀρίστωνος 
Λεωτυχίδας ὁ Ἀρίστωνος πρὸς τὸν εἰπόντα ὅτι κακῶς αὐτὸν οἱ τοῦ
Δημαράτου λέγουσι  μὰ   τοὺς θεούς  ἔφη  οὐ
θαυμάζω, καλῶς γὰρ λέγειν οὐδεὶς ἂν αὐτῶν δυνηθείη. 
τῇ δ᾽ ἐγγυτέρω πύλῃ δράκοντος περὶ τὴν κλεῖν ἑλιχθέντος καὶ τῶν
μάντεων τέρας ἀποφαινομένων   εἶναι,  οὔτι
ἔμοιγ᾽ ἔφη 
δοκεῖ, ἀλλ᾽ εἰ ἡ κλεὶς; τῷ δράκοντι περιειλίχθη, τέρας ἂν ἦν. 
πρὸς Φίλιππον τὸν ὀρφεοτελεστὴν παντελῶς πτωχὸν ὄντα, λέγοντα δ᾽ ὅτι
οἱ παρ᾽ αὐτῷ μυηθέντες μετὰ τὴν τοῦ βίου τελευτὴν εὐδαιμονοῦσι,
τί οὖν, ὦ ἀνόητε  εἶπεν  οὐ τὴν ταχίστην ἀποθνήσκεις,
