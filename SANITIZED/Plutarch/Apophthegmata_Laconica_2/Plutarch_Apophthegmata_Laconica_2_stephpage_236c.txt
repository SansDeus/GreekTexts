Ἀθήναις,  πάντα  εἶπε
καλά,'  εἰρωνευόμενος καὶ παριστὰς ὅτι πάντα παρὰ τοῖς
Ἀθηναίοις καλὰ νομίζεται, αἰσχρὸν δὲ οὐδέν.  
ἄλλος ἐρωτώμενος περί τινος ἀπεκρίνατο  οὔ:  ὡς δὲ ὁ ἐρωτήσας
ἀπεκρίνατο ὅτι  ψεύδῃ, 
ὁρᾷς οὖν  ἔφη  ὅτι μάταιος εἶ περὶ ὧν ἐπίστασαι
ἐρωτῶν. 
ἧκόν ποτε κατὰ πρεσβείαν Λάκωνες πρὸς   Λύγδαμιν
τὸν τύραννον: ὡς δ᾽ ἐκεῖνος ὑπερτιθέμενος πολλάκις συντυχεῖν
ἀνεβάλλετο, τὸ δ᾽ ἐπὶ πᾶσι μαλακῶς ἔχειν αὐτὸν ἔφη τις, οἱ πρέσβεις
λέγε αὐτῷ  εἶπον  ὅτι μὰ τοὺς θεοὺς οὐ παλαισόμενοι πρὸς
αὐτὸν ἐληλύθαμεν, ἀλλὰ
διαλεχθησόμενοι.        