Ἀργείου ποτὲ εἰπόντος  πολλοὶ τάφοι παρ᾽ ἡμῖν εἰσὶ Σπαρτιατῶν 
Λάκων εἶπεν  ἀλλὰ μὴν παρ᾽ ἡμῖν Ἀργείων οὐδὲ εἷς,  ὡς:
αὐτῶν μὲν πολλάκις Ἄργους ἐπιβεβηκότων Ἀργείων δὲ τῆς Σπάρτης
οὐδέποτε. 
Λάκων αἰχμαλωτισθεὶς καὶ πιπρασκόμενος, τοῦ κήρυκος λέγοντος  Λάκωνα
πωλῶ,  ἐπεστόμισεν εἰπών  αἰχμάλωτον κήρυσσε. 
τῶν παρὰ Λυσιμάχῳ στρατευομένων ἐρωτηθεὶς τις ὑπ᾽;᾽ αὐτοῦ, μή τις τῶν
εἱλώτων ἐστί,  
σὺ δ᾽ οἴει  ἔφη  ἐπὶ τὸ παρὰ σοῦ τετρώβολον Λάκωνα
ἥξειν;᾽ 
ὅτε Θηβαῖοι νικήσαντες τοὺς Λάκωνας ἐν Λεύκτροις πρὸς αὐτὸν παρῆσαν
τὸν Εὐρώταν, καί τις μεγαλαυχῶν εἶπε  ποῦ νῦν εἰσὶν οἱ
Λάκωνες;᾽  Σπαρτιάτης   ληφθεὶς ὑπ᾽
αὐτῶν  οὐ πάρεισιν  ἔφη:  οὐ γὰρ ἂν ὑμεῖς δεῦρο ἤλθετε.
