διὰ τί τὸ τοῦ Ἡφαίστου ἱερὸν ἔξω πόλεως ὁ Ῥωμύλος ἱδρύσατο;᾽ 
πότερον διὰ τὴν μυθολογουμένην   πρὸς Ἄρη
ζηλοτυπίαν τοῦ Ἡφαίστου δι᾽ Ἀφροδίτην υἱὸς εἶναι δοκῶν Ἄρεος οὐκ
ἐποιήσατο σύνοικον οὐδ᾽ ὁμόπολιν αὐτόν: ἢ τοῦτο μὲν ἀβέλτερον,
ᾠκοδομήθη δ᾽ ὁ ναὸς ἐξ ἀρχῆς συνέδριον καὶ βουλευτήριον ἀπόρρητον
αὐτῷ μετὰ Τατίου τοῦ   συμβασιλεύσαντος,
ὅπως συνιόντες ἐνταῦθα μετὰ τῶν γερόντων ἄνευ τοῦ παρενοχλεῖσθαι καθ᾽
ἡσυχίαν βουλεύοιντο περὶ τῶν πραγμάτων; ἢ πρὸς ἐμπρησμὸν ἄνωθεν
ἐπισφαλῶς τῆς Ῥώμης ἐχούσης, ἔδοξε τιμᾶν μὲν ἐξοικίσαι δὲ τῆς πόλεως
τὸν θεόν;  
