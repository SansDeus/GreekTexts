διδόασι στέφανον;᾽  πότερον ὅτι
πανταχοῦ καὶ ῥᾳδίως ἔστιν εὐπορῆσαι δρυὸς ἐπὶ στρατείας, ἢ ὅτι
Διὸς καὶ Ἥρας ἱερὸς ὁ στέφανός ἐστιν, οὓς πολιούχους νομίζουσιν; ἢ
παλαιὸν ἀπ᾽ Ἀρκάδων τὸ ἔθος, οἷς ἔστι τις συγγένεια πρὸς τὴν δρῦν;
πρῶτοι γὰρ ἀνθρώπων γεγονέναι δοκοῦσιν ἐκ γῆς, ὥσπερ ἡ δρῦς τῶν φυτῶν.
διὰ τί γυψὶ χρῶνται μάλιστα πρὸς τοὺς οἰωνισμούς;᾽  πότερον ὅτι
καὶ Ῥωμύλῳ δώδεκα γῦπες ἐφάνησαν ἐπὶ τῇ κτίσει τῆς Ῥώμης, ἢ ὅτι
τῶν ὀρνίθων ἥκιστα συνεχὴς καὶ συνήθης οὗτος; οὐδὲ γὰρ νεοττιᾷ γυπὸς
ἐντυχεῖν ῥᾳδίως ἔστιν, ἀλλὰ πόρρωθέν ποθεν ἐξαπίνης καταίρουσι: διὸ
καὶ σημειώδης ἡ ὄψις αὐτῶν ἐστιν. ἢ καὶ τοῦτο παρ᾽ Ἡρακλέους ἔμαθον;
εἰ λέγει ἀληθῶς Ἡρόδωρος,   Ἡρόδωρος ] μυελλερ. 2 π. 31  ὅτι πάντων μάλιστα γυψὶν ἐπὶ πράξεως ἀρχῇ
φανεῖσιν ἔχαιρεν Ἡρακλῆς, ἡγούμενος δικαιότατον εἶναι τὸν γῦπα τῶν
σαρκοφάγων πάντων: πρῶτον μὲν γὰρ οὐδενὸς ἅπτεται ζῶντος οὐδ᾽
ἀποκτίννυσιν ἔμψυχον οὐδὲν ὡς ἀετοὶ καὶ ἱέρακες καὶ τὰ νυκτίνομα:
χρῆται   δὲ τοῖς ἄλλως   ἄλλως  ω:  ἄλλοις   ἀποθανοῦσιν. ἔπειτα καὶ τούτων
τὰ ὁμόφυλα παρίησι: πετεινοῦ γὰρ οὐδεὶς ἑώρακε γῦπα γευόμενον, ὡς
ἀετοὶ καὶ ἱέρακες μάλιστα τὰ συγγενῆ διώκουσι καὶ κόπτουσι. καίτοι κατ᾽
Αἰσχύλον   Αἰσχύλον  συππλ. 223    ὄρνιθος ὄρνις πῶς ἂν ἁγνεύοι φαγών;
ἀνθρώποις θ᾽ ὡς ἔπος εἰπεῖν ἀβλαβέστατός ἐστιν, οὔτε καρπὸν
ἀφανίζων οὔτε φυτὸν οὐδὲ ζῷον   οὐδὲ ζῷον  *:  οὔτε ζῷον   ἥμερον κακουργῶν. εἰ δ᾽ ὡς Αἰγύπτιοι
μυθολογοῦσι θῆλυ πᾶν τὸ γένος ἐστὶ καὶ κυΐσκονται δεχόμενοι καταπνέοντα
τὸν ἀπηλιώτην ὥσπερ τὰ δένδρα τὸν ζέφυρον, καὶ παντάπασιν ἀπλανῆ τὰ
σημεῖα καὶ βέβαια γίγνεσθαι πιθανόν ἐστιν ἀπ᾽ αὐτῶν. ἐν δὲ τοῖς ἄλλοις
αἱ περὶ τὰς ὀχείας σοβήσεις ἔτι δ᾽ ἁρπαγαὶ καὶ φυγαὶ καὶ διώξεις πολὺ
τὸ θορυβῶδες καὶ ἀκατάστατον ἔχουσι.  
διὰ τί τοῦ Ἀσκληπιοῦ τὸ ἱερὸν ἔξω τῆς       