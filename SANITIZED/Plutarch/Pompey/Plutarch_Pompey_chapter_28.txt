οἱ δὲ
πλεῖστοι καὶ δυνατώτατοι γενεὰς μὲν αὑτῶν καὶ χρήματα καὶ τὸν ἄχρηστον ὄχλον ἐν φρουρίοις καὶ πολίσμασι καρτεροῖς περὶ τὸν Ταῦρον εἶχον ἀποκείμενα, τὰς δὲ ναῦς πληρώσαντες αὐτοὶ περὶ τὸ Κορακήσιον τῆς Κιλικίας ἐπιπλέοντα τὸν Πομπήϊον ἐδέξαντο: καὶ μάχης γενομένης νικηθέντες ἐπολιορκοῦντο. τέλος δὲ πέμψαντες ἱκετηρίας παρέδωκαν ἑαυτοὺς καὶ πόλεις καὶ νήσους ὧν ἐπεκράτουν 
ἐντειχισάμενοι, χαλεπὰς βιασθῆναι καὶ δυσπροσπελάστους. 
κατελύθη μὲν οὖν ὁ πόλεμος καὶ τὰ 
πανταχοῦ λῃστήρια τῆς θαλάσσης ἐξέπεσεν οὐκ 
ἐν πλείονι χρόνῳ τριῶν μηνῶν, ναῦς δὲ πολλὰς 
μὲν ἄλλας, ἐνενήκοντα δὲ χαλκεμβόλους παρέλαβεν. 
αὐτοὺς δὲ δισμυρίων πλείονας γενομένους 
ἀνελεῖν μὲν οὐδὲ ἐβουλεύσατο, μεθεῖναι δὲ καὶ 
περιϊδεῖν σκεδασθέντας ἢ συστάντας αὖθις, 
ἀπόρους καὶ πολεμικοὺς καὶ πολλοὺς 
καὶ πολλοὺς  ξοραëς ανδ βεκκερ, ωιτη ς γ :  τοὺς πολλοὺς  αφτερ στεπηανυς ῾ μοστ οφ τηεμ βεινγ, ετξ. ᾿.  ὄντας, οὐκ 
ᾤετο καλῶς ἔχειν. 
ἐννοήσας οὖν ὅτι φύσει μὲν 
ἄνθρωπος οὔτε γέγονεν οὔτ᾽ ἔστιν ἀνήμερον ζῷον 
οὐδ᾽ ἄμικτον, ἀλλ᾽ ἐξίσταται τῇ κακίᾳ παρὰ 
φύσιν χρώμενος, ἔθεσι δὲ καὶ τόπων καὶ βίων 
μεταβολαῖς ἐξημεροῦται, καὶ θηρία δὲ 
δὲ  συππλιεδ, αφτερ εμπεριυς; βεκκερ ηας  ὅπου καὶ θηρία , αφτερ ξοραëς.   διαίτης 
κοινωνοῦντα πρᾳοτέρας ἐκδύεται τὸ ἄγριον καὶ χαλεπόν, ἔγνω τοὺς ἄνδρας εἰς γῆν μεταφέρειν ἐκ τῆς θαλάσσης καὶ βίου γεύειν ἐπιεικοῦς, συνεθισθέντας ἐν πόλεσιν οἰκεῖν καὶ γεωργεῖν. 
ἐνίους μὲν οὖν αἱ μικραὶ καὶ ὑπέρημοι τῶν Κιλίκων πόλεις ἐδέξαντο καὶ κατέμιξαν ἑαυταῖς χώραν προσλαβοῦσαι, τὴν δὲ Σολίων ἠρημωμένην ἔναγχος ὑπὸ Τιγράνου τοῦ Ἀρμενίων βασιλέως ἀναλαβὼν ἵδρυσε πολλοὺς ἐν αὐτῇ. τοῖς δὲ πολλοῖς οἰκητήριον ἔδωκε Δύμην τὴν Ἀχαΐδα, χηρεύουσαν ἀνδρῶν τότε, γῆν δὲ πολλὴν καὶ ἀγαθὴν ἔχουσαν.  
