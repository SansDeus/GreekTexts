εἰ δέ, ὡς Χρύσιππος ἐν τῷ πρώτῳ περὶ τοῦ Προτρέπεσθαι γέγραφεν, ἐν τῷ κατ᾽ ἀρετὴν βιοῦν μόνον ἐστὶ τὸ εὐδαιμόνως, τῶν ἄλλων, φησίν, οὐδὲν ὄντων πρὸς ἡμᾶς οὐδ᾽ εἰς τοῦτο συνεργούντων οὐ μόνον
οὔκ ἐστιν ἀδιάφορος ἡ φύσις, ἀλλ᾽ ἀνόητος καὶ ἀπόπληκτος, οἰκειοῦσα ἡμᾶς πρὸς τὰ μηδὲν πρὸς
ἡμᾶς: ἀνόητοι δὲ καὶ ἡμεῖς εὐδαιμονίαν ἡγούμενοι
τὸ τῇ φύσει ὁμολογεῖν ἀγούσῃ πρὸς τὰ μηδὲν συνεργοῦντα
πρὸς εὐδαιμονίαν. καίτοι τί μᾶλλόν ἐστι
κατὰ τὴν κοινὴν ἔννοιαν ἢ καθάπερ τὰ αἱρετὰ πρὸς
τὸ ὠφελίμως, οὕτω τὰ κατὰ φύσιν πρὸς τὸ ζῆν
κατὰ φύσιν; οἱ δ᾽ οὐχ οὕτω λέγουσιν, ἀλλὰ τὸ ζῆν
