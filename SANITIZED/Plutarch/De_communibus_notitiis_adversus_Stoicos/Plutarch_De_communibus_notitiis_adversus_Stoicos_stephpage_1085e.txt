καθ᾽ ἑαυτήν. εἶτα πῶς οὖσα γῆ καθ᾽ ἑαυτὴν ἀέρος
δεῖται συνιστάντος αὐτὴν καὶ συνέχοντος; ἀλλ᾽ οὐκ ἔστι γῆ καθ᾽ ἑαυτὴν οὐδ᾽ ὕδωρ: ἀλλὰ τὴν ὕλην
ὁ ἀὴρ ὧδε μὲν συναγαγὼν καὶ πυκνώσας γῆν
ἐποίησεν, ὧδε δὲ πάλιν διαλυθεῖσαν καὶ μαλαχθεῖσαν
ὕδωρ. οὐδέτερον οὖν τούτων στοιχεῖον, οἷς ἕτερον ἀμφοτέροις οὐσίαν καὶ γένεσιν παρέσχηκεν.
ἔτι τὴν μὲν οὐσίαν καὶ τὴν ὕλην ὑφεστάναι ταῖς ποιότησι λέγουσι, ὡς σχεδὸν οὕτω τὸν ὅρον
ἀποδιδόναι τὰς δὲ ποιότητας αὖ πάλιν οὐσίας καὶ
σώματα ποιοῦσι. ταῦτα δὲ πολλὴν ἔχει ταραχήν.
