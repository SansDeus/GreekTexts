ἐλεγχομένην ἀπολιπεῖν ἀνωμαλίαν. ἀλλ᾽ ἂν μένωμεν
ἐπὶ τῆς ὑποθέσεως, τί μᾶλλόν ἐστι παρὰ τὴν ἔννοιαν ἢ τὰ τοιαῦτα πλάττειν; εἰ γὰρ ἐπιφάνειαν ἐπιφανείᾳ θήσομεν μήτ᾽ ἴσην εἶναι μήτ᾽ ἄνισον,
καὶ τὸ μέγεθος ἔσται μεγέθει φάναι καὶ ἀριθμὸν
ἀριθμῷμήτ᾽ ἴσον εἶναι μήτ᾽ ἄνισον καὶ ταῦτ᾽ ἴσου καὶ ἀνίσου
καὶ ἀνίσου μέσον, ὃ μηδέτερόν ἐστιν, οὐκ ἔχοντας εἰπεῖν οὐδὲ νοῆσαι δυναμένους. ἔτι δ᾽ οὐσῶν ἐπιφανειῶν
μήτ᾽ ἴσων μήτ᾽ ἀνίσων, τί κωλύει καὶ κύκλους νοεῖσθαι μήτ᾽ ἴσους μήτ᾽ ἀνίσους; αὐταὶ γὰρ δήπουθεν αἱ τῶν κωνικῶν τμημάτων ἐπιφάνειαι
κύκλοι εἰσίν: εἰ δὲ κύκλους, καὶ διαμέτρους κύκλων θετέον μήτ᾽ ἴσους μήτ᾽ ἀνίσους εἰ δὲ τοῦτο, καὶ
