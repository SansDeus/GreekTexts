καὶ ταὐτὸν ὁμοῦ τῷ ἐνυπάρχειν περιέχεσθαι καὶ τῷ δέχεσθαι περιέχειν θάτερον καὶ μηδ᾽ ἕτερον αὐτῶν
αὖ πάλιν δυνατὸν εἶναι, συμβαίνειν δ᾽ ἀμφότερα, τῆς κράσεως δι᾽ ἀλλήλων διιέναι καὶ μηδὲν ἐπιλείπεσθαι
μηδενὸς μόριον ἀλλὰ πᾶν παντὸς ἀναπίμπλασθαι βιαζομένης. ἐνταῦθα δήπου καὶ τὸ θρυλούμενον
ἐν ταῖς διατριβαῖς Ἀρκεσιλάου σκέλος; ἥκει
ταῖς ἀτοπίαις ἐπεμβαῖνον αὐτῶν μετὰ γέλωτος. εἰ γάρ εἰσιν αἱ κράσεις δι᾽ ὅλων, τί κωλύει, τοῦ σκέλους
ἀποκοπέντος καὶ κατασαπέντος καὶ ῥιφέντος
εἰς τὴν θάλατταν καὶ διαχυθέντος, οὐ τὸν Ἀντιγόνου μόνον στόλον διεκπλεῖν, ὡς ἔλεγεν Ἀρκεσίλαος,
