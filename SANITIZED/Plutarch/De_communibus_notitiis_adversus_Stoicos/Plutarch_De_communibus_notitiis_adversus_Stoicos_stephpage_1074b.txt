καὶ κούφοις τὸ μὴ κοῦφον ὧν οὐδ᾽ ὀνείρατα λαβεῖν
μᾶλλον ἔστι παρὰ τὰς κοινὰς ἐννοίας. καὶ μὴν οὕτως οὐδὲν ἐναργές ἐστι καὶ τῶν κοινῶν ἐχόμενον ἐννοιῶν
ὡς τό, εἴ τι μὴ ἔμψυχόν ἐστιν, ἐκεῖνο ἄψυχον
εἶναι: καὶ πάλιν, εἴ τι μὴ ἄψυχον, ἐκεῖνο ἔμψυχον
εἶναι: καὶ ταύτην οὖν ἀνατρέπουσι τὴν ἐνάργειαν,
οὕτω τὸ πᾶν ὁμολογοῦντες μήτ᾽ ἔμψυχον εἶναι μήτ᾽ ἄψυχον. ἄνευ δὲ τούτων, ἀτελὲς μὲν οὐδεὶς νοεῖ
τὸ πᾶν, οὗ γε δὴ μηδὲν μέρος ἄπεστιν οὗτοι δὲ
τέλειον οὔ φασιν εἶναι τὸ πᾶν: ὡρισμένον γάρ τι
τὸ τέλειον, τὸ δὲ πᾶν ὑπ᾽ ἀπειρίας ἀόριστον: οὐκοῦν
ἔστι τι κατ᾽ αὐτούς, ὃ μήτ᾽ ἀτελὲς; μήτε τέλειόν ἐστιν. ἀλλὰ μὴν οὔτε μέρος ἐστὶ τὸ πᾶν:
οὐδὲν γὰρ αὐτοῦ μεῖζον: οὔτ᾽ ὅλον, ὡς αὐτοὶ λέγουσι:
