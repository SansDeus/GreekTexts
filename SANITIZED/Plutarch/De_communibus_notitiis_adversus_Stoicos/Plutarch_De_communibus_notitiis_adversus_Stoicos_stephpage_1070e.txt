καταλέγοντος τὸ γὰρ τρίτον περὶ Δικαιοσύνης βιβλίον ἔστι πανταχόθεν λαβεῖν. ὅταν οὖν αὖθις, ὦ
φίλε, μηδὲν ἀγαθὸν λέγωσι μηδενὸς ἀγαθοῦ μεῖζον εἶναι μηδ᾽ ἔλαττον ἀλλ᾽ ἴσον τῷ τέλει τὸ μὴ τέλος,
οὐ ταῖς κοιναῖς μόνον ἐννοίαις ἀλλὰ καὶ τοῖς αὑτῶν λόγοις φαίνονται μαχόμενοι. καὶ πάλιν εἰ δυεῖν κακοῖν ὑφ᾽ οὗ μὲν γιγνόμεθα χείρονες, ὅταν παραγένηται,
τὸ δὲ βλάπτει μὲν οὐ ποιεῖ δὲ χείρονας, παρὰ τὴν ἔννοιάν ἐστι μὴ λέγειν ἐκεῖνο μεῖζον εἶναι κακόν, ὑφ᾽ οὗ γιγνόμεθα χείρονες, ὅταν παραγένηται, τοῦ ὃ βλάπτει μὲν οὐ ποιεῖ δὲ χείρονας: μηδὲ
κακίονα βλάβην τὴν κακίονας ἡμᾶς ἀποτελοῦσαν.
ἀλλ᾽ ὁμολογεῖ γε Χρύσιππος εἶναί τινας φόβους καὶ
