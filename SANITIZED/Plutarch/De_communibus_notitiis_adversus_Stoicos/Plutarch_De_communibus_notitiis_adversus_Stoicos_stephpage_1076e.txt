οὐδὲν συντέτακται τῶν ψυχὴν ἐχόντων, ὥστ᾽ ἀβουλοῦντος
αὐτοῦ προϊέναι πόδας ἢ φθέγγεσθαι γλῶτταν
ἢ κέρα κυρίττειν ἢ δάκνειν ὀδόντας: ὧν ἀνάγκη
τὰ πλεῖστα πάσχειν τὸν θεόν, εἰ παρὰ τὴν βούλησιν
αὐτοῦ μέρη ὄντες οἱ φαῦλοι ψεύδονται καὶ ῥᾳδιουργοῦσι καὶ τοιχωρυχοῦσι καὶ ἀποκτιννύουσιν ἀλλήλους.
εἰ δέ, ὥς φησι Χρύσιππος,  οὐδὲ τοὐλάχιστον ἔστι τῶν μερῶν ἔχειν ἄλλως ἀλλ᾽ ἢ κατὰ τὴν τοῦ Διὸς βούλησιν, ἀλλὰ πᾶν μὲν ἔμψυχον οὕτως ἴσχεσθαι καὶ
οὕτω κινεῖσθαι πέφυκεν, ὡς ἐκεῖνος ἄγει κἀκεῖνος ἐπιστρέφει καὶ ἴσχει καὶ διατίθησιν 
ὅδ᾽ αὖτ᾽ ἐκείνου φθόγγος ἐξωλέστερος. 
