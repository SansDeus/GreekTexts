καὶ λέγουσιν, ὅτι χρὴ νόσον φεύγοντα μεγάλην καὶ ἀλγηδόνα σύντονον, ἐὰν μὴ παρῇ ξίφος
ἢ κώνειον, εἰς θάλατταν ἀφεῖναι καὶ κατὰ πετρῶν
ῥιπτεῖν ἑαυτόν: ὧν οὐδέτερον βλαβερὸν οὐδὲ κακὸν οὐδ᾽ ἀσύμφορόν ἐστιν, οὐδὲ κακοδαίμονας ποιεῖ τοὺς
περιπίπτοντας.
πόθεν οὖν  φησὶν   ἄρξωμαι; καὶ τίνα λάβω τοῦ καθήκοντος ἀρχὴν καὶ ὕλην τῆς ἀρετῆς, ἀφεὶς
τὴν φύσιν καὶ τὸ
κατὰ φύσιν;  πόθεν δ᾽ Ἀριστοτέλης,
ὦ μακάριε, καὶ Θεόφραστος; ἄρχονται; τίνας
δὲ Ξενοκράτης καὶ Πολέμων λαμβάνουσιν ἀρχάς;
