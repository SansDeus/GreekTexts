καὶ τὸ
κεῖνοι γάρ τ᾽ ἄνοσοι καὶ ἀγήραοι
πόνων τ᾽ ἄπειροι, βαρυβόαν
πορθμὸν πεφευγότες Ἀχέροντος; 
καὶ ἴσως ἐντύχοι τις ἂν ἔθνεσι βαρβάροις καὶ ἀγρίοις
θεὸν μὴ νοοῦσι, θεὸν δὲ νοῶν μὴ νοῶν δ᾽
ἄφθαρτον μηδ᾽ ἀίδιον, ἄνθρωπος; οὐδὲ εἷς γέγονεν.
οἱ γοῦν ἄθεοι προσαγορευθέντες οὗτοι, Θεόδωροι καὶ Διαγόραι καὶ Ἵππωνες, οὐκ ἐτόλμησαν εἰπεῖν
τὸ θεῖον ὅτι φθαρτόν ἐστιν, ἀλλ᾽ οὐκ ἐπίστευσαν
ὡς ἔστι τι ἄφθαρτον τοῦ μὲν ἀφθάρτου τὴν ὕπαρξιν
μὴ ἀπολείποντες τοῦ δὲ θεοῦ τὴν πρόληψιν φυλάττοντες. ἀλλὰ Χρύσιππος καὶ Κλεάνθης, ἐμπεπληκότες,
