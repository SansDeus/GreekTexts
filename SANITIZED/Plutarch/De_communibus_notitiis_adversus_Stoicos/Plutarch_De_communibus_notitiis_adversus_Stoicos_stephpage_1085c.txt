ἑτέρον ἀποφαίνουσιν ἡ δ᾽ ὕλη καθ᾽ αὑτὴν ἄλογος
οὖσα καὶ ἄποιος τὸ ἁπλοῦν ἔχει καὶ τὸ ἀρχοειδὲς
ὁ θεὸς δέ, εἴπερ οὐκ ἔστιν ἀσώματος οὐδ᾽ ἄυλος,
ὡς ἀρχῆς μετέσχηκε τῆς ὕλης. εἰ μὲν γὰρ ἓν καὶ ταὐτὸν ἡ ὕλη καὶ ὁ λόγος, οὐκ εὖ τὴν ὕλην ἄλογον
ἀποδεδώκασιν εἰ δ᾽ ἕτερα, καὶ ἀμφοτέρων ταμίας
ἄν τις ὁ θεὸς εἴη καὶ οὐχ ἁπλοῦν ἀλλὰ σύνθετον πρᾶγμα τῷ νοερῷ τὸ σωματικὸν ἐκ τῆς ὕλης
προσειληφώς.
τά γε μὴν τέσσαρα σώματα, γῆν καὶ ὕδωρ
ἀέρα τε καὶ πῦρ, πρῶτα στοιχεῖα προσαγορεύοντες, οὐκ οἶδ᾽ ὅπως τὰ μὲν ἁπλᾶ καὶ καθαρὰ τὰ δὲ σύνθετα καὶ μεμιγμένα ποιοῦσι. γῆν μὲν γὰρ εἰς ἀεὶ
