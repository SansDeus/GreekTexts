ὑπερβάλλει. τί γὰρ μᾶλλον ἀγαθῶν ἢ κακῶν δοτῆρες
ἔσονται; πῶς δ᾽ ἔτι θεοῖς ἐχθρὸν ἡ κακία καὶ θεομισές;
ἢ τί πρὸς τὰ τοιαῦτα δυσφημήματα λέγειν
ἕξομεν, ὡς 
θεὸς μὲν αἰτίαν φύει βροτοῖς,
ὅταν κακῶσαι δῶμα παμπήδην θέλῃ 
καί  τίς τ᾽ ἂρ σφῶε θεῶν ἔριδι ξυνέηκε μάχεσθαι;  
ἔπειτα δὲ τὸ μὲν φαῦλον ἐπίγραμμα τὴν κωμῳδίαν κοσμεῖ καὶ συνεργεῖ πρὸς τὸ τέλος αὐτῆς, ἐφιεμένης
τοῦ γελοίου ἢ κεχαρισμένου τοῖς θεαταῖς: ὁ δὲ πατρῷος καὶ ὕπατος καὶ θεμίστιος Ζεὺς καὶ ἀριστοτέχνας, κατὰ Πίνδαρον, οὐ δρᾶμα δήπου μέγα καὶ ποικίλον καὶ πολυμερὲς δημιουργῶν τὸν κόσμον,
