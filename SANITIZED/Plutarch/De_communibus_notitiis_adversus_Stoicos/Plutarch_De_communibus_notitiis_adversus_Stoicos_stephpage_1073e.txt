ἐστιν εἶναι μέν τι μὴ ὂν δ᾽ εἶναι, καὶ εἶναι μὲν οὐκ ὄντα δ᾽ εἶναι, λεγόντων ἀτοπώτατόν ἐστι τὸ ἐπὶ τοῦ παντὸς λεγόμενον. κενὸν γὰρ ἄπειρον
ἔξωθεν τῷ κόσμῳ περιθέντες οὔτε σῶμα τὸ πᾶν
οὔτ᾽ ἀσώματον εἶναι λέγουσιν. ἕπεται δὲ τούτῳ τὸ
μὴ ὂν εἶναι τὸ πᾶν ὄντα γὰρ μόνα τὰ σώματα καλοῦσιν, ἐπειδὴ ὄντος τὸ ποιεῖν τι καὶ πάσχειν,
τὸ δὲ πᾶν οὐκ ὄν ἐστιν: ὥστε οὔτε τι ποιήσει οὔτε τι
πείσεται τὸ πᾶν. ἀλλ᾽ οὐδ᾽ ἐν τόπῳ ἔσται: σῶμα γὰρ δήπου τὸ ἐπέχον τόπον, οὐ σῶμα δὲ τὸ πᾶν,
ὥστ᾽ οὐδαμοῦ τὸ πᾶν. καὶ μὴν ᾧ τὸν αὐτὸν ἐπέχειν τόπον συμβέβηκε, τοῦτο τὸ μένον: ὥστ᾽ οὐ μένει τὸ πᾶν οὐ γὰρ ἐπέχει τόπον. ἀλλ᾽ οὐδὲ
κινεῖται πρῶτον ὅτι καὶ τῷ κινουμένῳ τόπου δεῖ
