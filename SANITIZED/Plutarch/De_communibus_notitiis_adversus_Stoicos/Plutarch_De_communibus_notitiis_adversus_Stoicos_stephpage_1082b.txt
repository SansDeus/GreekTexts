πέρας δὲ κινήσεως ἀνῃρῆσθαι καὶ ἀρχὴν μηδενὸς
δ᾽ ἔργου πρῶτον γεγονέναι μηδ᾽ ἔσχατον ἔσεσθαι μηδέν, τῷ χρόνῳ τῶν πράξεων συνδιανεμομένων.
ὡς γὰρ τοῦ ἐνεστῶτος χρόνου τὸ μὲν παρῳχῆσθαι
τὸ δὲ μέλλειν λέγουσιν, οὕτω τοῦ πραττομένου τὸ
μὲν πεπρᾶχθαι τὸ δὲ πραχθήσεσθαι. πότε τοίνυν ἔσχεν ἀρχὴν πότε δ᾽ ἕξει τελευτὴν τὸ ἀριστᾶν τὸ γράφειν τὸ βαδίζειν, εἰ πᾶς μὲν ὁ ἀριστῶν ἠρίστησε καὶ ἀριστήσει πᾶς δ᾽ ὁ βαδίζων ἐβάδιζε καὶ βαδιεῖται;
τὸ δὲ δεινῶν, φασί, δεινότατον, εἰ τῷ ζῶντι
τὸ ἐζηκέναι καὶ ζήσεσθαι συμβέβηκεν, οὔτ᾽ ἀρχὴν
ἔσχε τὸ ζῆν οὔθ᾽ ἕξει πέρας: ἀλλ᾽ ἕκαστος ἡμῶν
ὡς ἔοικε γέγονε μὴ ἀρξάμενος τοῦ ζῆν καὶ τεθνήξεται
