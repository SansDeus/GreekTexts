τῶν σοφῶν αἱ ἀρεταὶ τελευτῶσιν. ἐλήρει δ᾽ Ἀριστοτέλης,
ἐλήρει δὲ,Ξενοκράτης, ὠφελεῖσθαι μὲν ἀνθρώπους ὑπὸ θεῶν ὠφελεῖσθαι δ᾽ ὑπὸ γονέων
ὠφελεῖσθαι δ᾽ ὑπὸ καθηγητῶν ἀποφαινόμενοι, τὴν
δὲ θαυμαστὴν ἀγνοοῦντες ὠφέλειαν, ἣν οἱ σοφοὶ
κινουμένων κατ᾽ ἀρετὴν ἀλλήλων ὠφελοῦνται, κἂν
μὴ συνῶσι μηδὲ γιγνώσκοντες τυγχάνωσι. καὶ μὴν πάντες ἄνθρωποι τὰς ἐκλογὰς καὶ τὰς τηρήσεις καὶ τὰς οἰκονομίας, ὅταν χρήσιμοι ὦσι καὶ ὠφέλιμοι, τότε χρησίμους καὶ ὠφελίμους ὑπολαμβάνουσι καὶ
κλεῖδας ὠνεῖται καὶ ἀποθήκας φυλάττει χρηματικὸς
ἀνήρ
πλούτου διοίγων θάλαμον ἥδιστον χερί:  
