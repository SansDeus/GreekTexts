ἀναφέρεσθαι, τὴν τούτων ἐκλογὴν καὶ μὴ ταῦτα:
τέλος μὲν γὰρ τὸ ἐκλέγεσθαι καὶ λαμβάνειν ἐκεῖνα φρονίμως: ἐκεῖνα δ᾽ αὐτὰ καὶ τὸ τυγχάνειν αὐτῶν
οὐ τέλος, ἀλλ᾽ ὥσπερ ὕλη τις ὑπόκειται τὴν
ἐκλεκτικὴν ἀξίαν ἔχουσα: τοῦτο γὰρ οἶμαι καὶ τοὔνομα λέγειν καὶ γράφειν αὐτούς, ἐνδεικνυμένους τὴν διαφοράν.
λαμπρ  Ἀνδρικῶς; μὲν ἀπομεμνημόνευκας καὶ
ὃ λέγουσι καὶ ὡς λέγουσι.
διαδουμ . σκόπει δ᾽ ὅτι ταὐτὸ πάσχουσι τοῖς τὴν σκιὰν ὑπεράλλεσθαι τὴν ἑαυτῶν ἐφιεμένοις: οὐ γὰρ ἀπολείπουσιν ἀλλὰ συμμεταφέρουσι τὴν ἀτοπίαν
τῷ λόγῳ, πορρωτάτω τῶν ἐννοιῶν ἀφισταμένην.
