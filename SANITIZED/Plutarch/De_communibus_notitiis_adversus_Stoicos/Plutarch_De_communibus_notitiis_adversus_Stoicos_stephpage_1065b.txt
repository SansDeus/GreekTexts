καὶ τίνας λόγους περὶ αὐτῆς διεξίασιν   ἡ δὲ κακία πρὸς τὰ λοιπὰ συμπτώματα ἔχει ὅρον γίνεται γὰρ
αὐτή πως κατὰ τὸν τῆς φύσεως λόγον καί, ἵν᾽ οὕτως
εἴπω, οὐκ ἀχρήστως γίγνεται πρὸς τὰ ὅλα: οὐδὲ γὰρ
ἂν τἀγαθὸν ἦν.  οὐκοῦν ἐν θεοῖς ἀγαθὸν οὐδὲν
ἔστιν, ἐπεὶ μηδὲ κακόν: οὐδέ, ὅταν ὁ Ζεὺς εἰς ἑαυτὸν ἀναλώσας τὴν ὕλην ἅπασαν εἷς γένηται καὶ τὰς ἄλλας ἀνέλῃ διαφοράς, οὐδὲν ἔστιν ἀγαθὸν τηνικαῦτα, μηδενός γε κακοῦ παρόντος: ἀλλὰ χοροῦ μὲν ἔστιν ἐμμέλεια μηδενὸς ἀπᾴδοντος ἐν αὐτῷ,
καὶ σώματος ὑγίεια μηδενὸς μορίου νοσοῦντος ἀρετὴ δ᾽ ἄνευ κακίας οὐκ ἔχει γένεσιν, ἀλλ᾽ ὥσπερ ἐνίαις τῶν ἰατρικῶν δυνάμεων ἰὸς ὄφεως καὶ χολὴ
