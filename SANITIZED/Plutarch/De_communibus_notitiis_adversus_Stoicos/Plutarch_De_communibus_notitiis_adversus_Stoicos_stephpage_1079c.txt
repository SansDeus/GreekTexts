τὸ ἐρωτᾶν προάγωσιν, οὐδέν  φησὶ   τῶν τοιούτων
ἐστὶν ὑποληπτέον, ἀλλὰ ῥητέον οὔτ᾽ ἔκ τινων συνεστάναι
καὶ ὁμοίως οὔτ᾽ ἐξ ὁποσωνοῦν οὔτ᾽ ἐξ ἀπείρων
οὔτ᾽ ἐκ πεπερασμένων.  καί μοι δοκῶ ταῖς ἐκείνου κεχρῆσθαι λέξεσιν αὐταῖς, ὅπως συνίδῃς ὃν τρόπον
διεφύλαττε τὰς κοινὰς ἐννοίας, κελεύων ἡμᾶς νοεῖν τῶν σωμάτων ἕκαστον οὔτ᾽ ἔκ τινων οὔτ᾽ ἐξ ὁποσωνοῦν μερῶν οὔτ᾽ ἐξ ἀπείρων οὔτ᾽ ἐκ πεπερασμένων συγκείμενον. εἰ μὲν γάρ, ὡς ἀγαθοῦ καὶ κακοῦ
τὸ ἀδιάφορον, οὕτω πεπερασμένου τι καὶ ἀπείρου
μέσον ἐστίν, εἰπόντα τί τοῦτ᾽ ἐστὶν ἔδει λῦσαι τὴν ἀπορίαν: εἰ δέ, ὡς τὸ μὴ ἴσον εὐθὺς ἄνισον καὶ τὸ
