εἰ δ᾽ ἀπὸ σπουδῆς καὶ φιλοσοφοῦντες, παρὰ τὰς
κοινάς ἐστιν ἐννοίας ψέγειν μὲν ὁμοίως καὶ κακίζειν
πάντας ἀνθρώπους, χρῆσθαι δὲ τοῖς μὲν ὡς μετρίοις
τοῖς δ᾽ ὡς κακίστοις: καὶ Χρύσιππον μὲν ὑπερεκπεπλῆχθαι
καταγελᾶν δ᾽ Ἀλεξίνου, μηδὲν δὲ μᾶλλον
οἴεσθαι μηδ᾽ ἧττον ἀλλήλων ἀφραίνειν τοὺς ἄνδρας.
ναί  φασίν,   ἀλλ᾽ ὥσπερ ὁ πῆχυν ἀπέχων ἐν θαλάττῃ τῆς ἐπιφανείας οὐδὲν ἧττον πνίγεται τοῦ καταδεδυκότος ὀργυιὰς πεντακοσίας, οὕτως οὐδ᾽ οἱ
πελάζοντες ἀρετῇ τῶν μακρὰν ὄντων ἧττόν εἰσιν ἐν
κακίᾳ καὶ καθάπερ οἱ τυφλοὶ τυφλοί εἰσι, κἂν ὀλίγον
ὕστερον ἀναβλέπειν μέλλωσιν, οὕτως οἱ προκόπτοντες,
ἄχρι οὗ τὴν ἀρετὴν ἀναλάβωσιν, ἀνόητοι καὶ μοχθηροὶ
