λαμπρ  Ἀλλ᾽ οὑτωσὶ μὲν ἀκούοντι τῶν ὀνομάτων
ἀλλόκοτόν τι φαίνεται δεινῶς, ὦ ἑταῖρε, τὸ φραζόμενον: ἔτι δὲ δέομαι μαθεῖν πῶς τοῦτο συμβαίνει.
διαδουμ  Προσεκτέον οὖν σοι μᾶλλον. οὐ γὰρ τοῦ τυχόντος ἐστὶν αἴνιγμα συνιέναι ἄκουε δὴ καὶ
ἀποκρίνου. ἆρ᾽ οὖν τέλος ἐστὶ κατ᾽ αὐτοὺς τὸ εὐλογιστεῖν
ἐν ταῖς ἐκλογαῖς τῶν κατὰ φύσιν;
λαμπρ  Λέγουσιν οὕτως.
διαδουμ  Τὰ δὲ κατὰ φύσιν πότερον ὡς ἀγαθὰ ἐκλέγονται ἢ ὡς ἀξίας τινὰς ἔχοντα ἢ
προαγωγὰς   τοῦτο πρὸς τὸ τέλος ἢ πρὸς ἕτερόν
τι τῶν ὄντων;
λαμπρ  Οὐ νομίζω, ἀλλὰ πρὸς
τέλος.
διαδουμ . ἤδη τοίνυν ἀποκαλύψας ὅρα τὸ συμβαῖνον αὐτοῖς, ὅτι τέλος ἐστὶ τὸ εὐλογιστεῖν ἐν
ταῖς ἐκλογαῖς τῶν ἀξίαν ἐχόντων πρὸς τὸ
εὐλογιστεῖν: ἄλλην γὰρ οὐσίαν τἀγαθοῦ καὶ τῆς εὐδαιμονίας
οὔτ᾽ ἔχειν φασὶν οὔτε νοεῖν οἱ ἄνδρες ἢ τὴν πολυτίμητον εὐλογιστίαν ταύτην περὶ τὰς ἐκλογὰς
