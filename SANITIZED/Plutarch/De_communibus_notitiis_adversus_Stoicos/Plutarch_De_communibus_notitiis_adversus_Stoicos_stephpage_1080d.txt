εἶναί τι μεῖζον
οὐ μὴν ὑπερέχον ἄξιον ἀπορῆσαι πότερον ταῦτ᾽ ἐφαρμόσει ἀλλήλοις. εἰ μὲν γὰρ
ἐφαρμόσει, πῶς μεῖζόν ἐστι θάτερον; εἰ δ᾽ οὐκ
ἐφαρμόσει, πῶς οὐκ ἀνάγκη τὸ μὲν ὑπερέχειν τὸ
δ᾽  ἐλλείπειν; τῷ δὲ μηδέτερον ὑπάρχειν καὶ οὐκ
ἐφαρμόσει τῷ μεῖζον εἶναι καὶ ἐφαρμόσει τῷ μὴ
μεῖζον εἶναι θάτερον. ἀνάγκη γὰρ ἐν: τοιαύταις ἀπορίαις γίγνεσθαι τοὺς τὰς κοινὰς ἐννοίας μὴ
φυλάττοντας.
καὶ μὴν τὸ μηδενὸς ἅπτεσθαι μηδὲν παρὰ
τὴν ἔννοιάν ἐστιν: οὐχ ἧττον δὲ τοῦτο, ἅπτεσθαι μὲν ἀλλήλων τὰ σώματα μηδενὶ δ᾽ ἅπτεσθαι τοῦτο
δ᾽ ἀνάγκη προσδέχεσθαι τοῖς μὴ ἀπολείπουσιν ἐλάχιστα μέρη σώματος, ἀλλ᾽ ἀεί τι τοῦ δοκοῦντος
