ἀλλὰ τὰς Ξέρξου χιλίας καὶ διακοσίας καὶ τὰς
Ἑλληνικὰς ὁμοῦ τριακοσίας τριήρεις ἐν τῷ σκέλει
ναυμαχούσας; οὐ γὰρ ἐπιλείψει δήπουθεν προϊὸν
οὐδὲ παύσεται ἐν τῷ μείζονι τοὔλαττον ἢ πέρας
ἡ κρᾶσις ἕξει καὶ τὸ τελευταῖον αὐτῆς ἁφὴν ὅπου
λήγει ποιησάμενον εἰς ὅλον οὐ δίεισιν ἀλλ᾽ ἀπαγορεύει μιγνύμενον. εἰ δὲ μεμίξεται δι᾽ ὅλων, οὐ μὰ
Δία τὸ σκέλος ἐνναυμαχῆσαι παρέξει τοῖς Ἕλλησιν: ἀλλὰ τοῦτο μὲν δεῖται σήψεως καὶ μεταβολῆς: εἷς
δέ τις κύαθος; ἢ μία σταγὼν αὐτόθεν εἰς τὸ Αἰγαῖον
ἐμπεσοῦσα πέλαγος ἢ τὸ Κρητικὸν ἐφίξεται τοῦ
Ὠκεανοῦ καὶ τῆς Ἀτλαντικῆς θαλάσσης, οὐκ ἐπιπολῆς
