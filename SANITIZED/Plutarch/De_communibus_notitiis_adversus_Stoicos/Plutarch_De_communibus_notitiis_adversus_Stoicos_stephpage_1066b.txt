ὡς οὗτοι λέγουσιν, αἴσχιστόν ἐστι δραμάτων ἁπάντων καὶ ἀτερπέστατον.
ὅθεν ἡδέως ἂν πυθοίμην, πρὸς τί γέγονεν
εὔχρηστος ἡ κακία τοῖς ὅλοις. οὐ γὰρ δὴ πρὸς τὰ
οὐράνια καὶ θεῖα, φήσει. γελοῖον γὰρ εἰ, μὴ γενομένης
ἐν ἀνθρώποις μηδ᾽ οὔσης κακίας καὶ ἀπληστίας
καὶ ψευδολογίας μηδ᾽ ἀλλήλους ἡμῶν ἀγόντων καὶ φερόντων καὶ συκοφαντούντων καὶ φονευόντων,
οὐκ ἂν ἐβάδιζεν ὁ ἥλιος τὴν τεταγμένην πορείαν
οὐδ᾽ ἂν ὥραις ἐχρῆτο καὶ περιόδοις καιρῶν ὁ κόσμος οὐδ᾽ ἡ γῆ τὴν μέσην χώραν ἔχουσα τοῦ παντὸς
ἀρχὰς πνευμάτων ἐνεδίδου καὶ ὄμβρων. ἀπολείπεται
