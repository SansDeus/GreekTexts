οδ . τί  μου καταγελᾷς, ὦ μακαρία; πῶς γὰρ
ἂν ἢ δοῖεν οὗτοι λόγον ἢ λάβοιεν, ἕως ὄνοι καὶ σύες καὶ λέοντές εἰσι;  κιρ  Θάρρει, φιλοτιμότατ᾽ ἀνθρώπων ἐγώ σοι παρέξω καὶ συνιέντας αὐτοὺς καὶ διαλεγομένους:
μᾶλλον δ᾽ εἷς ἱκανὸς ἔσται καὶ διδοὺς καὶ
λαμβάνων 
ὑπὲρ πάντων λόγον: ἰδού, τούτῳ διαλέγου.  οδ . καὶ τίνα τοῦτον, ὦ Κίρκη, προσαγορεύσομεν;
ἢ τίς ἦν οὗτος ἀνθρώπων;
κιρ . τί  γὰρ τοῦτο πρὸς τὸν λόγον; ἀλλὰ καὶ κάλει αὐτόν, εἰ βούλει, Γρύλλον. ἐγὼ δ᾽ ἐκστήσομαι
ὑμῖν, μὴ καὶ παρὰ γνώμην ἐμοὶ δοκῇ χαριζόμενος διαλέγεσθαι.
Γρύλλος . χαῖρε, Ὀδυσσεῦ.  οδ . καὶ σὺ νὴ Δία, Γρύλλε.
