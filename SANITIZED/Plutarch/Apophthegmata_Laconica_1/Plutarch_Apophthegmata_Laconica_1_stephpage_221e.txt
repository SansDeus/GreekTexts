αὑτοῦ πολίταις καλεῖται φιλολάκων,  κρεῖττον,  ἔφη,  ἦν σε φιλοπολίτην ἢ φιλολάκωνα καλεῖσθαι.  
τοῦ δ᾽
ἐκ τῆς Ἤλιδος πρεσβευτοῦ εἰπόντος ὅτι διὰ τοῦτ᾽ αὐτὸν ἐξαπέστειλαν οἱ πολῖται, ὅτι
μόνος τὸν Λακωνικὸν ἐζήλωσε βίον,  καὶ πότερον,  ἔφη,  ὁ σὸς ἢ ὁ τῶν ἄλλων πολιτῶν βίος βελτίων ἐστί;  τοῦ δὲ εἰπόντος τὸν αὑτοῦ,  πῶς οὖν ἄν,  ἔφη,  αὕτη ἡ πόλις σῴζοιτο, ἐν ᾗ πολλῶν ὄντων
εἷς μόνος ἀγαθός ἐστι; 
λέγοντος δέ τινος ὅτι ἡ Σπάρτη σῴζεται διὰ τοὺς βασιλεῖς ἀρχικοὺς ὄντας,  οὔκ,  ἔφη,  ἀλλὰ διὰ τοὺς πολίτας πειθαρχικοὺς ὄντας.  
