λέγοντος δέ τινος ὅτι κακολόγος τις αὐτὸν
ἐπῄνει,  θαυμάζω,  ἔφη,  εἰ μή τις αὐτῷ εἶπεν ὅτι ἀπέθανον: ζῶντα γὰρ ἐκεῖνος οὐδένα καλῶς λέξαι δύναται.  
Παειστωνακτος 
Πλειστῶναξ ὁ Παυσανίου, Ἀττικοῦ τινος ῥήτορος τοὺς Λακεδαιμονίους ἀμαθεῖς ἀποκαλοῦντος,
ὀρθῶς,  ἔφη,  λέγεις: μόνοι γὰρ Ἑλλήνων ἡμεῖς οὐδὲν κακὸν μεμαθήκαμεν παρ᾽ ὑμῶν.  
Πολυδώρου 
Πολύδωρος ὁ Ἀλκαμένους, ἀπειλοῦντός τινος τοῖς ἐχθροῖς συχνά,  οὐ συνίης,  ἔφη,  τῆς τιμωρίας τὸ πλεῖστον καταναλίσκων μέρος; 
