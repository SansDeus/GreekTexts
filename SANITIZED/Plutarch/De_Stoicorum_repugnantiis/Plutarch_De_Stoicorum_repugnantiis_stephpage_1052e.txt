ἐξ ἑαυτοῦ τρεφόμενον. τοὐναντίον δ᾽ εἰκὸς ἦν τοῦτον μόνον μὴ αὔξεσθαι τὴν αὑτοῦ φθίσιν ἔχοντα τροφήν, τοῖς δ᾽ ἄλλοις θεοῖς ἔξωθεν τρεφομένοις ἐπίδοσιν γίγνεσθαι καὶ αὔξησιν καὶ μᾶλλον εἰς
τούτους καταναλίσκεσθαι τὸν κόσμον, εἲ γ᾽ ἐκείνῳ μὲν ἐξ αὑτοῦ τούτοις δ᾽ ἀπ᾽ ἐκείνου λαμβάνειν ἀεὶ
τι καὶ τρέφεσθαι συμβέβηκε.
δεύτερον τοίνυν ἡ τῶν θεῶν ἔννοια περιέχει
τὸ εὔδαιμον καὶ μακάριον καὶ αὐτοτελές. διὸ καὶ τὸν Εὐριπίδην ἐπαινοῦσιν εἰπόντα 
δεῖται
γὰρ ὁ θεός, εἴπερ ἔστ᾽ ὀρθῶς; θεός,
οὐδενός: ἀοιδῶν οἵδε δύστηνοι λόγοι. 
ἀλλ᾽ ὅ γε Χρύσιππος, ἐν οἷς παρεθέμην, αὐτάρκη
