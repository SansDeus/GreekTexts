μὲν μᾶλλον τοὺς δ᾽ ἧττον φίλους εἶναι: ἐπὶ πολὺ
δὲ τῆς τοιαύτης παραλλαγῆς γενομένης, οἱ μὲν
τοσαύτης οἱ δὲ τοσαύτης γίγνονται φιλίας ἄξιοι: καὶ
οἱ μὲν ἐπὶ τοσοῦτον οἱ δὲ ἐπὶ τοσοῦτον πίστεως καὶ τῶν ὁμοίων καταξιωθήσονται.  τί γὰρ ἄλλο πεποίηκεν ἐν τούτοις ἢ καὶ τούτων μεγάλας διαφορὰς ἀπολέλοιπε; καὶ μὴν ἐν τῷ περὶ Καλοῦ, πρὸς ἀπόδειξιν τοῦ μόνον τὸ καλὸν ἀγαθὸν εἶναι, τοιούτοις
λόγοις κέχρηται   τἀγαθὸν αἱρετόν, τὸ δ᾽ αἱρετὸν ἀρεστόν, τὸ δ᾽ ἀρεστὸν ἐπαινετόν, τὸ δ᾽ ἐπαινετὸν καλόν:  καὶ πάλιν   τἀγαθὸν χαρτόν, τὸ δὲ χαρτὸν
σεμνόν, τὸ δὲ σεμνὸν καλόν  οὗτοι δ᾽ οἱ λόγοι μάχονται πρὸς ἐκεῖνον: εἴτε γὰρ πᾶν ἀγαθὸν ἐπαινετόν ἐστι, καὶ τὸ σωφρόνως; ἀποσχέσθαι τῆς γραὸς
