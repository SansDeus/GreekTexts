καὶ ἐγκωμιάζειν  ὅμοια δ᾽ εἴρηται τούτοις ἐν τῷ τρίτῳ περὶ Θεῶν:   ἔτι γὰρ οἶμαι  φησὶ   τοὺς ἐπαίνους ἀλλοτριώσεσθαι κατὰ τὰ τοιαῦτα τῶν συμβαινόντων
ἀπ᾽ ἀρετῆς, οἷον δυσθανατώσης γραὸς ἀποσχέσθαι καὶ καρτερῶς ὑπομεῖναι μυίας δηγμόν  τίν᾽ οὖν οὗτος ἄλλον κατήγορον περιμένει τῶν αὑτοῦ δογμάτων;
εἰ γὰρ ψυχρός; ἐστιν ὁ ταῦτ᾽ ἐπαινῶν, πολλῷ δήπου ψυχρότερος ὁ τούτων ἕκαστον κατόρθωμα
καὶ μέγα καὶ μέγιστον εἶναι τιθέμενος: εἰ γὰρ ἴσον
ἐστὶ   τὸ ἀνδρείως δῆγμα μυίας ἐνεγκεῖν καὶ τὸ σωφρόνως ἀποσχέσθαι τῆς γραός, οὐδὲν οἶμαι διαφέρει τὸν σπουδαῖον ἀπὸ τούτων ἢ ἀπ᾽ ἐκείνων
