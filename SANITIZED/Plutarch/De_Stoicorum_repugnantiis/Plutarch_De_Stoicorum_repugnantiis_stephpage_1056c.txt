φρονεῖν λέγοιμ᾽ ἄν; σοῦ γὰρ ἐξηρτήμεθα,
δρῶμέν τε τοιάδ᾽, ἃ σύ γε τυγχάνεις φρονῶν. 
αὐτὸς δὲ πολλὰ τούτοις ὁμολογούμενα γράφει, τέλος
δέ φησι μηδὲν ἴσχεσθαι μηδὲ κινεῖσθαι μηδὲ
τοὐλάχιστον ἄλλως ἢ κατὰ τὸν τοῦ Διὸς λόγον, ὃν τῇ εἱμαρμένῃ τὸν αὐτὸν εἶναι. ἔτι τοίνυν τὸ μὲν προκαταρκτικὸν
αἴτιον ἀσθενέστερόν ἐστι τοῦ αὐτοτελοῦς καὶ οὐκ ἐξικνεῖται κρατούμενον ὑπ᾽ ἄλλων ἐξανισταμένων:
τὴν δ᾽ εἱμαρμένην αἰτίαν ἀνίκητον καὶ
ἀκώλυτον καὶ ἄτρεπτον ἀποφαίνων αὐτὸς Ἄτροπον καλεῖ καὶ Ἀδράστειαν καὶ Ἀνάγκην καὶ Πεπρωμένην
