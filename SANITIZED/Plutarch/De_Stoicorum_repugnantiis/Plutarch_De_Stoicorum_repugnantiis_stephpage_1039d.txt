ἐπαινετὸν ἂν εἴη: ἢ πᾶν ἀγαθὸν οὔτε σεμνὸν οὔτε
χαρτόν, ἀλλ᾽ οἴχεται ὁ λόγος. πῶς γὰρ οἷόν τε τὸ μὲν ἄλλους ἀπὸ τῶν τοιούτων ἐπαινεῖν ψυχρὸν εἶναι,
τὸ δ᾽ αὐτὸν ἐπὶ τοῖς τοιούτοις χαίρειν καὶ σεμνύνεσθαι
μὴ καταγέλαστον;
πολλαχοῦ μὲν οὖν τοιοῦτός ἐστιν: ἐν δὲ
ταῖς πρὸς,: ἑτέρους ἀντιλογίαις ἥκιστα φροντίζει τοῦ μηδὲν εἰπεῖν ἐναντίον ἑαυτῷ καὶ διάφωνον. ἐν γοῦν τοῖς περὶ τοῦ Προτρέπεσθαι τοῦ Πλάτωνος ἐπιλαμβανόμενος, λέγοντος ὅτι τῷ μηδὲ μαθόντι μηδ᾽ ἐπισταμένῳ ζῆν λυσιτελεῖ μὴ ζῆν, ταῦτ᾽ εἴρηκε
κατὰ λέξιν   ὁ γὰρ τοιοῦτος λόγος καὶ ἑαυτῷ μάχεται
καὶ ἥκιστ᾽ ἐστὶ προτρεπτικός. πρῶτον γὰρ παραδεικνύων
