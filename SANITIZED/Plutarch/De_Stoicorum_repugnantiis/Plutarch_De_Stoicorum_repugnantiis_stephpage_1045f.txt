ταῦτα τῇ ὡς ἔτυχεν ἐπικλίσει τῆς διανοίας οἴεται δεῖν τὴν αἵρεσιν ἀποκληρώσαντας:   οἷον  φησὶν   εἰ τῶν δοκιμαζόντων τάσδε τινὰς δραχμὰς δύο ἐπὶ τοσόνδε
οἱ μὲν τήνδε οἱ δὲ τήνδε φαῖεν εἶναι καλήν,
δέοι δὲ μίαν αὐτῶν λαβεῖν: τηνικαῦτ᾽ ἀφέντες τὸ ἐπὶ πλεῖον ἐπιζητεῖν,
ἣν ἔτυχε ληψόμεθα, κατ᾽ ἄδηλὸν τιν᾽ ἀποκληρώσαντες αὐτὰς λόγον, καὶ εἰ μάλιστα τὴν μοχθηρὰν ληψόμεθα αὐτῶν.  ἐν τούτοις γὰρ ἀποκλήρωσις καὶ τὸ ὡς ἔτυχεν ἐπικλῖνον τῆς
διανοίας, ἄνευ πάσης αἰτίας εἰσάγει τῶν ἀδιαφόρων λῆψιν.
ἐν τῷ τρίτῳ περὶ τῆς Διαλεκτικῆς ὑπειπὼν ὅτι   Πλάτων ἐσπούδασε περὶ τὴν διαλεκτικὴν καὶ
Ἀριστοτέλης καὶ ἀπὸ τούτων οἱ ἄχρι Πολέμωνος
