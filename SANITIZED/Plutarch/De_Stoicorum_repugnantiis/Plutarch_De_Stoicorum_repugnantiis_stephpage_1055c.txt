ἐξελέγξαι φιλοτιμούμενος:   ὃν τρόπον δὲ κινεῖται
ἕκαστον τῶν μορίων συμφυὲς ὂν τῷ λοιπῷ, εὔλογον
οὕτω καὶ καθ᾽ αὑτὸ κινεῖσθαι, καὶ εἰ λόγου χάριν νοήσαιμεν αὐτὸ καὶ ὑποθοίμεθα εἶναι ἐν κενῷ τινι τοῦ κόσμου τούτου: ὡς γὰρ ἂν συνεχόμενον πάντοθεν ἐκινεῖτο ἐπὶ τὸ μέσον, μενεῖ ἐν τῇ κινήσει ταύτῃ,
κἂν λόγου χάριν ἐξαίφνης περὶ αὐτὸ γένηται κενόν.  εἶτα μέρος μὲν ὁτιοῦν ὑπὸ κενοῦ περιληφθὲν οὐκ ἀποβάλλει τὴν ἐπὶ τὸ τοῦ κόσμου μέσον ἄγουσαν ῥοπήν: αὐτὸς δ᾽ ὁ κόσμος, ἂν μὴ τὴν μέσην παρασκευάσῃ
χώραν αὐτῷ τὸ αὐτόματον, ἀπολεῖ τὸν
συνεκτικὸν τόνον, ἄλλοις ἀλλαχόσε τῆς οὐσίας αὐτοῦ μέρεσι φερόμενος.
καὶ ταῦτα μὲν ἔχει μεγάλας ὑπεναντιώσεις
