βλάπτει ἑαυτὸν παρὰ τὴν ἀξίαν: εἰ δὲ τοῦτο, καὶ
ἀδικεῖ ἑαυτόν  ἔτι καὶ οὕτως   ὁ βλαπτόμενος ὑφ᾽ ἑτέρου ἑαυτὸν βλάπτει καὶ παρὰ τὴν ἀξίαν ἑαυτὸν
βλάπτει; τοῦτο δ᾽ ἦν τὸ ἀδικεῖν: ὁ ἄρ᾽ ἀδικούμενος
καὶ ὑφ᾽ ὁτουοῦν πᾶς ἑαυτὸν ἀδικεῖ.  
τὸν περὶ ἀγαθῶν καὶ κακῶν λόγον, ὃν αὐτὸς εἰσάγει καὶ δοκιμάζει,  συμφωνότατον εἶναί φησι τῷ βίῳ καὶ μάλιστα τῶν ἐμφύτων ἅπτεσθαι προλήψεων: 
ταυτὶ γὰρ ἐν τῷ τρίτῳ τῶν Προτρεπτικῶν εἴρηκεν,
ἐν δὲ τῷ πρώτῳ  τοῦτον τὸν λόγον φησὶν ἀπὸ τῶν ἄλλων ἁπάντων ἀφέλκειν τὸν ἄνθρωπον, ὡς οὐδὲν
ὄντων πρὸς ἡμᾶς οὐδὲ συνεργούντων πρὸς εὐδαιμονίαν
