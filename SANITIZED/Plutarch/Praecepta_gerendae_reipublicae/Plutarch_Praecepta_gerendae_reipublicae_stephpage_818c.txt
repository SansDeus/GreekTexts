οὐκ ἠγανάκτησεν εἰπών,
ὅτι κἀκείνῃ τι δοτέον ἀπολαῦσαι τῆς βασιλείας: οὐκ ὀρθῶς τὰ τοιαῦτα
συγχωρῶν   οὐδ᾽ ἀξίως ἑαυτοῦ: δεῖ γὰρ
ἀρχῆς τὴν κατάλυσιν καὶ ὕβριν ἀπόλαυσιν μὴ νομίζειν. δήμῳ δ᾽ ὕβριν
μὲν οὐδεμίαν εἰς πολίτας οὐδὲ δήμευσιν   ἀλλοτρίων
οὐδὲ κοινῶν διανέμησιν ὁ πολιτικὸς ἐφήσει κατὰ δύναμιν, ἀλλὰ πείθων
καὶ διδάσκων καὶ δεδιττόμενος διαμαχεῖται ταῖς τοιαύταις ἐπιθυμίαις,
οἵας οἱ περὶ Κλέωνα βόσκοντες καὶ αὔξοντες   πολύν, ὥς φησιν ὁ Πλάτων   Πλάτων ] ρεπ. π. 552ξ. δ , κηφῆνα τῇ πόλει κεκεντρωμένον
ἐνεποίησαν. ἐὰν δ᾽ ἑορτὴν πάτριον οἱ πολλοὶ καὶ θεοῦ τιμὴν πρόφασιν
λαβόντες ὁρμήσωσι πρός τινα θέαν ἢ νέμησιν ἐλαφρὰν ἢ χάριν τινὰ
φιλάνθρωπον ἢ φιλοτιμίαν, ἔστω πρὸς τὰ  
