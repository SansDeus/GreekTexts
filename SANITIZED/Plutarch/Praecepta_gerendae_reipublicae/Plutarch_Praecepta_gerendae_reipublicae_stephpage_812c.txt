περιμένοντα χρείας τῆς
πόλεως καὶ τύχας ἀλλ᾽ ὡς οἱ κυβερνῆται τὰ μὲν ταῖς χερσὶ δι᾽ αὑτῶν
πράττουσι, τὰ δ᾽ ὀργάνοις ἑτέροις δι᾽ ἑτέρων ἄπωθεν   καθήμενοι περιάγουσι καὶ στρέφουσι, χρῶνται δὲ καὶ
ναύταις καὶ πρῳρεῦσι καὶ κελευσταῖς, καὶ τούτων ἐνίους ἀνακαλούμενοι
πολλάκις εἰς πρύμναν ἐγχειρίζουσι τὸ πηδάλιον οὕτω τῷ πολιτικῷ
προσήκει παραχωρεῖν μὲν ἑτέροις ἄρχειν καὶ προσκαλεῖσθαι   πρὸς τὸ βῆμα μετ᾽ εὐμενείας καὶ φιλανθρωπίας,
κινεῖν δὲ μὴ πάντα τὰ τῆς πόλεως τοῖς αὑτοῦ λόγοις καὶ ψηφίσμασιν ἢ
πράξεσιν, ἀλλ᾽ ἔχοντα πιστοὺς καὶ ἀγαθοὺς ἄνδρας ἕκαστον ἑκάστῃ
χρείᾳ κατὰ τὸ οἰκεῖον προσαρμόττειν ὡς Περικλῆς  
