ἀνθρώπου δ᾽ οὐδεὶς ἀφαιρεῖται
τόπος εὐδαιμονίαν, ὥσπερ οὐδ᾽ ἀρετὴν
οὐδὲ φρόνησιν, ἀλλ᾽ Ἀναξαγόρας   μὲν ἐν τῷ δεσμωτηρίῳ τὸν
τοῦ κύκλου τετραγωνισμὸν ἔγραφε, Σωκράτης
δὲ φάρμακον πίνων ἐφιλοσόφει καὶ παρεκάλει
φιλοσοφεῖν τοὺς συνήθεις, εὐδαιμονιζόμενος
ὑπ᾽ αὐτῶν: τὸν δὲ Φαέθοντα καὶ τὸν
Τάνταλον   εἰς
τὸν οὐρανὸν ἀναβάντας οἱ ποιηταὶ λέγουσι
ταῖς μεγίσταις συμφοραῖς περιπεσεῖν διὰ τὴν
ἀφροσύνην. 
