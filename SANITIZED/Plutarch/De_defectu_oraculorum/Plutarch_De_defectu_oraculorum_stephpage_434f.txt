ἐπεδείκνυεν ἐρώτημα τοιοῦτο γεγραμμένον  πότερόν σοι λευκὸν ἢ μέλανα
θύσω ταῦρον;᾽  ὥστε καὶ τοὺς Ἐπικουρείους διατραπῆναι , κἀκεῖνον
αὐτὸν τήν τε θυσίαν ἐπιτελεῖν καὶ σέβεσθαι διά τέλους τὸν Μόψον. 
ὁ μὲν οὖν Δημήτριος ταῦτ᾽ εἰπὼν ἐσιώπησεν: ἐγὼ δὲ βουλόμενος ὥσπερ
τι κεφάλαιον   ἐπιθεῖναι τῷ λόγῳ, πρὸς τὸν Φίλιππον
αὖθις ἀπέβλεψα καὶ τὸν Ἀμμώνιον ὁμοῦ καθημένους. ἔδοξαν οὖν μοι
βούλεσθαί τι διαλεχθῆναι καὶ πάλιν ἐπέσχον. ὁ δ᾽ Ἀμμώνιος  ἔχει
μέν  ἔφη  καὶ Φίλιππος, ὦ  Λαμπρία,
περὶ τῶν εἰρημένων εἰπεῖν: οἴεται γὰρ ὥσπερ οἱ πολλοὶ καὶ αὐτὸς
οὐχ ἕτερον εἶναι τὸν       