προφητεύοντος, ἀνεῖλε νίκην
καὶ κράτος πολέμου τοῖς Ἕλλησιν ὁ θεός: ἐν δὲ τῷ Πελοποννησιακῷ
πολέμῳ Δηλίοις ἐκπεσοῦσι τῆς νήσου φασὶ  
χρησμὸν ἐκ Δελφῶν κομισθῆναι, προστάττοντα τὸν τόπον ἀνευρεῖν, ἐν ᾧ
γέγονεν ὁ Ἀπόλλων, καὶ θυσίας τινὰς ἐκεῖ τελέσαι. θαυμαζόντων δὲ καὶ
διαπορούντων, εἰ μὴ παρ᾽ αὐτοῖς ὁ θεὸς ἀλλ᾽ ἑτέρωθι γεγόνοι, τὴν
Πυθίαν προσανελεῖν, ὅτι κορώνη φράσει   τὸ
χωρίον αὐτοῖς. ἀπιόντας οὖν ἐν Χαιρωνείᾳ γενέσθαι, καὶ τῆς
πανδοκευτρίας ἀκοῦσαι πρός τινας   ξένους βαδίζοντας εἰς
Τεγύρας περὶ τοῦ χρηστηρίου διαλεγομένης: τῶν δὲ ξένων, ὡς ἀπῄεσαν,
ἀσπαζομένων καὶ προσαγορευόντων τὴν ἄνθρωπον, ὅπερ ὠνομάζετο,
Κορώνην, συνεῖναι τὸ λόγιον, καὶ θύσαντας  
