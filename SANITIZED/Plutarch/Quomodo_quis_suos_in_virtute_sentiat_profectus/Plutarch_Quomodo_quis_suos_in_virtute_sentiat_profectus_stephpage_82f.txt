Πύρρωνα δέ φασι
πλέοντα καὶ κινδυνεύοντα χειμῶνος δελφάκιόν τι δεῖξαι χρώμενον ἀσμένως
κριθαῖς   παρεγκεχυμέναις, καὶ πρὸς τοὺς
ἑταίρους εἰπεῖν ὅτι τοιαύτην ἀπάθειαν παρασκευαστέον ἐκ λόγου καὶ   φιλοσοφίας τὸν ὑπὸ τῶν προστυγχανόντων ταράττεσθαι μὴ
βουλόμενον.  
ὅρα δὴ καὶ τὸ τοῦ Ζήνωνος ὁποῖόν ἐστιν. ἠξίου γὰρ ἀπὸ τῶν
ὀνείρων ἕκαστον αὑτοῦ συναισθάνεσθαι  
προκόπτοντος, εἰ μήθ᾽ ἡδόμενον αἰσχρῷ τινι ἑαυτὸν μήτε τι προσιέμενον
ἢ πράττοντα τῶν δεινῶν καὶ ἀτόπων ὁρᾷ κατὰ τοὺς ὕπνους, ἀλλ᾽
οἷον ἐν βυθῷ γαλήνης ἀκλύστου καταφανεῖ διαλάμπει τῆς ψυχῆς τὸ
φανταστικὸν καὶ παθητικὸν διακεχυμένον  
