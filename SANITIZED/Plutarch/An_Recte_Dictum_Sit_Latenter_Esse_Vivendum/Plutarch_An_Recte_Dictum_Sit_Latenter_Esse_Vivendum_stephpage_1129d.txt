χαλκός: χρόνῳ δ᾽ ἀργῆσαν ἤμυσεν 
οὐ μόνον   στέγος  ὥς φησι Σοφοκλῆς, ἀλλὰ καὶ
ἦθος ἀνδρός, οἷον εὐρῶτα καὶ γῆρας ἐν ἀπραξίᾳ
δι᾽ ἀγνοίας ἐφελκόμενον. ἡσυχία δὲ κωφὴ καὶ βίος
ἑδραῖος ἐπὶ σχολῆς ἀποκείμενος οὐ μόνον σῶμα ἀλλὰ καὶ ψυχὴν μαραίνει: καὶ καθάπερ τὰ λανθάνοντα τῶν ὑδάτων τῷ περισκιάζεσθαι καὶ καθῆσθαι
μὴ ἀπορρέοντα σήπεται, οὕτω τῶν ἀκινήτων βίων,
ὡς ἔοικεν, ἄν τι χρήσιμον ἔχωσι, φθείρονται καὶ ἀπογηράσκουσιν αἱ σύμφυτοι δυνάμεις.
οὐχ ὁρᾷς, ὅτι νυκτὸς μὲν ἐπιούσης τά τε
σώματα δυσεργεῖς βαρύτητες ἴσχουσι καὶ τὰς ψυχὰς
