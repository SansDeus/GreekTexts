. τὴν δὲ δωδεκάτην τοῦ Σκιρροφοριῶνος
ἱερωτέραν ἐποίησεν ὁ Μαντινειακὸς ἀγών, ἀπὸ τῶν ἄλλων συμμάχων ἐκβιασθέντων καὶ τραπέντων, μόνοι τὸ καθ᾽ ἑαυτοὺς νικήσαντες ἔστησαν τρόπαιον ἀπὸ τῶν νικώντων πολεμίων. ταῦτα τὴν πόλιν
ᾖρεν εἰς δόξαν, ταῦτα εἰς μέγεθος: ἐπὶ τούτοις Πίνδαρος
ἔρεισμα τῆς Ἑλλάδος  προσεῖπε τὰς Ἀθήνας, οὐχ ὅτι ταῖς Φρυνίχου
τραγῳδίαις καὶ Θέσπιδος ὤρθουν τοὺς Ἕλληνας, ἀλλ᾽ ὅτι πρῶτον, ὥς φησιν αὐτός, ἐπ᾽ Ἀρτεμισίῳ
παῖδες Ἀθαναίων ἐβάλοντο φαεννὰν κρηπῖδ᾽ ἐλευθερίας:
