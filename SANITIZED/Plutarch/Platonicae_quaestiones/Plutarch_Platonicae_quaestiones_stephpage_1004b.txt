οὗτος ἐπιγίγνεσθαι πέφυκεν.
ἔτι, εὐθεῖα μὲν ἥ τε μείζων ἥ τε μικροτέρα τὴν αὐτὴν εὐθύτητα διατηρεῖ, τὰς δὲ τῶν κύκλων
περιφερείας, ἂν ὦσι σμικρότεραι, καμπυλωτέρας καὶ
σφιγγομένας τῇ κυρτότητι μᾶλλον ὁρῶμεν: ἂν δὲ μείζους, ἀνειμένας: ἱστάμενοι γοῦν κατὰ τὴν κυρτὴν
περιφέρειαν οἱ μὲν κατὰ σημεῖον οἱ δὲ κατὰ γραμμὴν ἅπτονται τῶν ὑποκειμένων ἐπιπέδων: ὥστ᾽ ὑπονοήσειεν ἄν τις εὐθείας κατὰ μικρὰ πολλὰς
συντιθεμένας τὴν περιφερῆ γραμμὴν ἀποτελεῖν.
ὅρα δὲ μὴ τῶν ἐνταῦθα κυκλικῶν καὶ σφαιροειδῶν
οὐδέν ἐστιν ἀπηκριβωμένον, ἀλλ᾽ ἐντάσει καὶ περιτάσει τῶν εὐθυγράμμων ἢ μικρότητι τῶν μορίων τῆς διαφορᾶς λανθανούσης ἐπιφαίνεται τὸ
