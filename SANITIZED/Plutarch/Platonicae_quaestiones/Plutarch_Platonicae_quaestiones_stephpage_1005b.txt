αἱ δὲ τῶν κεραυνῶν πτώσεις καὶ αὐταὶ ῥίψεσιν ἐοίκασιν: ἐκπηδᾷ γὰρ ὑπὸ πληγῆς ἐν τῷ
νέφει γενομένης τὸ πυρῶδες εἰς τὸν ἀέρα: κἀκεῖνος ἀντιρραγεὶς ὑποχωρεῖ, καὶ πάλιν ἐς ταὐτὸ συμπίπτων ἄνωθεν ἐξωθεῖ κάτω παρὰ φύσιν ἀποβιαζόμενος τὸν κεραυνόν.
τὸ δ᾽ ἤλεκτρον οὐδὲν ἕλκει τῶν παρακειμένων
ὥσπερ οὐδ᾽ ἡ σιδηρῖτις λίθος, οὐδὲ προσπηδᾷ τι τούτοις ἀφ᾽ αὑτοῦ τῶν πλησίον: ἀλλ᾽ ἡ μὲν λίθος
τινὰς ἀπορροὰς ἐξίησιν ἐμβριθεῖς καὶ πνευματώδεις,
αἷς ὁ συνεχὴς ἀναστελλόμενος ἀὴρ ὠθεῖ τὸν πρὸ
αὑτοῦ: κἀκεῖνος ἐν κύκλῳ περιιὼν καὶ ὑπονοστῶν αὖθις ἐπὶ τὴν κενουμένην χώραν ἀποβιάζεται καὶ
