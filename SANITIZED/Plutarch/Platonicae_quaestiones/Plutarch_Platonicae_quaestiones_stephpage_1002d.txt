ἀρχῆς καὶ κατὰ ταὐτὰ ὡσαύτως ἐχούσης ἀεὶ σῴζεται
τὸ σωματικὸν ἐν μέσῳ περιεχόμενον. καὶ μὴν
ἀμερές γε λέγεται καὶ ἀμέριστον τὸ μὲν σῶμα μικρότητι,
τὸ δ᾽ ἀσώματον καὶ νοητὸν ὡς ἁπλοῦν καὶ εἰλικρινὲς καὶ καθαρὸν ἁπάσης στερεότητος καὶ διαφορᾶς.
καὶ ἄλλως εὔηθές ἐστι τοῖς σωματικοῖς
τεκμαίρεσθαι περὶ τῶν ἀσωμάτων. τὸ γοῦν   νῦν  ἀμερὲς μὲν καλεῖται καὶ ἀμέριστον, ἅμα δὲ πανταχοῦ
ἐνέστηκε καὶ οὐδὲν αὐτοῦ τῆς οἰκουμένης μέρος
ἔρημόν ἐστιν, ἀλλὰ καὶ πάθη πάντα καὶ πράξεις
φθοραί τε πᾶσαι καὶ γενέσεις αἱ ὑπὸ τὸν κόσμον
ἐν τῷ   νῦν  περιέχονται. κριτήριον δὲ τοῦ νοητοῦ
μόνον ἐστὶν ὁ νοῦς, ὡς φωτὸς ὄψις, δι᾽ ἁπλότητα
