ὕστερον  ὡς Ἀριστοτέλης εἶπεν, ἤ  τὸ ἐν κινήσει
ποσόν  ὡς Σπεύσιππος, ἢ   διάστημα κινήσεως  ἄλλο
δ᾽ οὐδὲν ὡς ἔνιοι τῶν Στωικῶν ἀπὸ συμβεβηκότος
ὁριζόμενοι τὴν δ᾽ οὐσίαν αὐτοῦ καὶ τὴν δύναμιν
οὐ συνορῶντες, ἣν ὅ τε Πίνδαρος ἔοικεν οὐ φαύλως ὑπονοῶν εἰπεῖν 
ἄνακτα
τὸν πάντων ὑπερβάλλοντα χρόνον μακάρων  
ὅ τε Πυθαγόρας, ἐρωτηθεὶς τί χρόνος ἐστί, τὴν
τούτου ψυχὴν εἰπεῖν. οὐ γὰρ πάθος οὐδὲ συμβεβηκὸς
ἧς ἔτυχε κινήσεως ὁ χρόνος ἐστίν, αἰτία δὲ
καὶ δύναμις καὶ ἀρχὴ τῆς πάντα συνεχούσης τὰ γιγνόμενα συμμετρίας καὶ τάξεως, ἣν ἡ τοῦ ὅλου φύσις ἔμψυχος οὖσα κινεῖται: μᾶλλον δὲ κίνησις
