ἐπιβάλωσιν ἀρχόμενοι, τὸ κραθὲν αὐτῶν δι᾽ ὁμοιοπάθειαν
ἡδονὴν τῇ ἀκοῇ παρέσχεν, ἣν συμφωνίαν καλοῦσιν. ὅτι δὲ τούτων ὄργανον ὁ ἀήρ ἐστι,
ῥᾴδιον συνιδεῖν ἐκ τῶν προειρημένων. ἔστι γὰρ
ἡ φωνὴ πληγὴ τοῦ αἰσθανομένου δι᾽ ὤτων ὑπ᾽ ἀέρος: πλήττει γὰρ πληγεὶς; ὁ ἀὴρ ὑπὸ τοῦ κινήσαντος,
ἂν μὲν σφοδρόν, ὀξέως, ἂν δ᾽ ἀμβλύ, μαλακώτερον: ὁ δὴ σφόδρα καὶ συντόνως πληγεὶς προσμίγνυσι τῇ ἀκοῇ πρότερος, εἶτα περιιὼν πάλιν
καὶ καταλαμβάνων τὸν βραδύτερον συνέπεται καὶ συμπαραπέμπει τὴν αἴσθησιν.
