ἐλαχίστη δὲ πασῶν ἡ εὐθεῖα: τῆς γὰρ περιφεροῦς
τὸ μὲν ἐντός ἐστι κοῖλον κυρτὸν δὲ τὸ ἐκτός. ἔτι
τῶν σχημάτων οἱ ἀριθμοὶ πρότεροι, καὶ γὰρ ἡ μονὰς τῆς στιγμῆς: ἔστι γὰρ ἡ στιγμὴ μονὰς ἐν θέσει.
καὶ μὴν ἡ μονὰς τρίγωνός ἐστι: πᾶς
γὰρ τρίγωνος
ἀριθμὸς ὀκτάκις γενόμενος καὶ μονάδα προσλαβὼν
γίγνεται τετράγωνος: τοῦτο δὲ καὶ τῇ μονάδι συμβέβηκε: πρότερον οὖν τοῦ κύκλου τὸ τρίγωνον: εἰ
δὲ τοῦτο, καὶ εὐθεῖα τῆς περιφεροῦς. ἔτι τὸ στοιχεῖον εἰς οὐδὲν διαιρεῖται τῶν συνισταμένων ἐξ
αὐτοῦ, τοῖς δ᾽ ἄλλοις εἰς τὸ στοιχεῖον ἡ διάλυσις.
