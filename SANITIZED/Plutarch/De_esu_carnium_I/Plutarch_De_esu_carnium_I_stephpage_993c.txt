ἑλκῶν ψαύουσαν ἀλλοτρίων καὶ τραυμάτων θανασίμων
χυμοὺς: καὶ ἰχῶρας ἀπολαμβάνουσαν.
εἷρπον
μὲν ῥινοί, κρέα δ᾽ ἀμφ᾽ ὀβελοῖς ἐμεμύκει
ὀπταλέα τε καὶ ὠμά, βοῶν δ᾽ ὣς γίγνετο φωνὴ 
τοῦτο πλάσμα καὶ μῦθός   ἐστι, τὸ δέ γε δεῖπνον ἀληθῶς τερατῶδες, πεινῆν τινα τῶν μυκωμένων
ἔτι, καὶ διδάσκοντα ἀφ᾽ ὧν δεῖ τρέφεσθαι ζώντων
ἔτι καὶ λαλούντων, καὶ διαταττόμενον ἀρτύσεις τινὰς καὶ ὀπτήσεις καὶ παραθέσεις: τούτων ἔδει ζητεῖν τὸν πρῶτον ἀρξάμενον οὐ τὸν ὀψὲ
παυσάμενον 
ἢ τοῖς μὲν πρώτοις ἐκείνοις ἐπιχειρήσασι σαρκοφαγεῖν τὴν αἰτίαν ἂν εἴποι τις πᾶσαν εἶναι τὴν ἀπορίαν: οὐ γὰρ ἐπιθυμίαις ἀνόμοις συνδιάγοντες
