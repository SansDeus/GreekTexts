ὁρῶμεν ὑπ᾽ αὐτοῦ φωτιζομένην: οὐ γὰρ εἰς βάθος
ὥσπερ ὕδωρ οὐδὲ δι᾽ ὅλης ὥσπερ ἀὴρ διίησι τὴν αὐγήν: ἀλλ᾽ οἷος τὴν σελήνην περιστείχει κύκλος αὐτοῦ καὶ ὅσον ὑποτέμνεται μέρος ἐκείνης, τοιοῦτος
ἕτερος; περίεισι τὴν γῆν καὶ τοσοῦτον φωτίζων ἀεὶ καὶ ἀπολείπων ἕτερον ἀφώτιστον: ἡμισφαιρίου γὰρ
ὀλίγῳ δοκεῖ μεῖζον εἶναι τὸ περιλαμπόμενον ἑκατέρας. δότε δή μοι γεωμετρικῶς εἰπεῖν πρὸς ἀναλογίαν,
ὡς εἰ, τριῶν ὄντων οἷς τὸ ἀφ᾽ ἡλίου
φῶς πλησιάζει, γῆς σελήνης; ἀέρος, ὁρῶμεν οὐχ ὡς
ὁ ἀὴρ μᾶλλον ἢ ὡς ἡ γῆ φωτιζομένην τὴν σελήνην, ἀνάγκη φύσιν ἔχειν ὁμοίαν ἃ ταὐτὰ πάσχειν ὑπὸ
ταὐτοῦ πέφυκεν.
