καὶ ἡμεῖς ἀποτεμνόμεθα τῇ ὄψει τῆς σελήνης.  
καὶ ὁ Φαρνάκης, ἔτι μου λέγοντος,   τοῦτ᾽ ἐκεῖνο πάλιν  εἶπεν: ἐφ᾽ ἡμᾶς ἀφῖκται τὸ περίακτον
ἐκ τῆς Ἀκαδημείας, ἐν τῷ πρὸς ἑτέρους λέγειν
διατρίβοντας 
ἑκάστοτε μὴ παρέχειν ἔλεγχον ὧν αὐτοὶ
λέγουσιν, ἀλλ᾽ ἀπολογουμένοις ἀεὶ χρῆσθαι μὴ κατηγοροῦσιν,
ἂν ἐντυγχάνωσιν ἐμὲ δ᾽  οὖν οὐκ ἐξάξεσθε τήμερον
εἰς τὸ διδόναι λόγον ὧν ἐπικαλεῖτε τοῖς
Στωικοῖς, πρὶν εὐθύνας λαβεῖν παρ᾽ ὑμῶν, ἄνω τὰ κάτω τοῦ κόσμου ποιούντων  καὶ ὁ Λεύκιος γελάσας
μόνον  εἶπεν   ὦ τάν, μὴ κρίσιν ἡμῖν ἀσεβείας
