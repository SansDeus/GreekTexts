τὴν πρὸς τὸ βαρὺ συμμετρίαν τῆς κουφότητος. καὶ γὰρ αὐτὸν οὕτω τὸν κόσμον ἐκ τῶν ἄνω καὶ τῶν κάτω φύσει φερομένων συνηρμοσμένον ἀπηλλάχθαι
παντάπασι τῆς: κατὰ τόπον κινήσεως. ταῦτα δὲ καὶ
Ξενοκράτης ἔοικεν ἐννοῆσαι θείῳ τινὶ λογισμῷ, τὴν ἀρχὴν λαβὼν παρὰ Πλάτωνος. Πλάτων γάρ ἐστιν
ὁ καὶ τῶν ἀστέρων ἕκαστον ἐκ γῆς καὶ πυρὸς συνηρμόσθαι διὰ τῶν   μεταξὺ φύσεων ἀναλογίᾳ δοθεισῶν
ἀποφηνάμενος: οὐδὲν γὰρ εἰς αἴσθησιν ἐξικνεῖσθαι,
ᾧ μή τι γῆς ἐμμέμικται καὶ φωτός. ὁ δὲ
Ξενοκράτης τὰ μὲν ἄστρα καὶ τὸν ἥλιον ἐκ πυρός φησι
