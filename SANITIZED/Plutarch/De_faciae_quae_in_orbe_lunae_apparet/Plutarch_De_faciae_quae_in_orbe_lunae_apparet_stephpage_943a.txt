τούτων ἔρῃ, μέλλω γὰρ αὐτὸς διηγεῖσθαι. τὸν
ἄνθρωπον οἱ πολλοὶ σύνθετον μὲν ὀρθῶς, ἐκ δυεῖν
δὲ μόνων σύνθετον οὐκ ὀρθῶς ἡγοῦνται: μόριον
γὰρ εἶναί πως ψυχῆς οἴονται τὸν νοῦν, οὐδὲν
ἧττον ἐκείνων: ἁμαρτάνοντες, οἷς ἡ ψυχὴ δοκεῖ
μόριον εἶναι τοῦ σώματος: νοῦς γὰρ ψυχῆς ὅσῳ
ψυχὴ σώματος, ἄμεινόν ἐστι καὶ θειότερον. ποιεῖ
δ᾽ ἡ μὲν ψυχῆς καὶ σώματος μῖξις τὸ ἄλογον καὶ
τὸ παθητικόν, ἡ δὲ νοῦ καὶ ψυχῆς σύνοδος λόγον,
ὧν τὸ μὲν ἡδονῆς ἀρχὴ καὶ πόνου τὸ δ᾽ ἀρετῆς
καὶ κακίας. τριῶν δὲ τούτων συμπαγέντων, τὸ μὲν σῶμ̓ ἡ γῆ τὴν δὲ ψυχὴν ἡ σελήνη, τὸν δὲ νοῦν ὁ ἥλιος παρέσχεν εἰς τὴν γένεσιν   ὥσπερ
αὖ τῇ σελήνῃ τὸ φέγγος. ὃν δ᾽ ἀποθνήσκομεν θάνατον,
