τὸ κέντρῳ περιεστηκὸς ἢ περικείμενον ἄνω γίγνεται:
κάτω δὲ μόνον ἕν, τὸ ἀσώματον σημεῖον ἐκεῖνο , ὃ πρὸς πᾶσαν ἀντικεῖσθαι τὴν τοῦ κόσμου φύσιν
ἀναγκαῖον εἴ γε δὴ τὸ κάτω πρὸς τὸ ἄνω κατὰ
φύσιν ἀντίκειται. καὶ οὐ τοῦτο μόνον : τὸ ἄτοπον, ἀλλὰ καὶ τὴν αἰτίαν ἀπόλλυσι τὰ βάρη, δι᾽ ἣν δεῦρο καταρρέπει καὶ φέρεται: σῶμα μὲν γὰρ οὐθέν ἐστι κάτω πρὸς ὃ κινεῖται, τὸ δ᾽᾽ ἀσώματον οὔτ᾽ εἰκὸς
οὔτε βούλονται τοσαύτην ἔχειν δύναμιν, ὥστε πάντα
κατατείνειν ἐφ᾽ ἑαυτὸ καὶ περὶ αὑτὸ συνέχειν. ἀλλ᾽ ὅλως ἄλογον εὑρίσκεται καὶ μαχόμενον τοῖς πράγμασι
τὸ ἄνω τὸν κόσμον ὅλον εἶναι, τὸ δὲ κάτω
μηδὲν ἀλλ᾽ ἢ πέρας ἀσώματον καὶ ἀδιάστατον:
ἐκεῖνο δ᾽ εὔλογον, ὡς λέγομεν ἡμεῖς, τῷ τ᾽ ἄνω χώραν καὶ: τῷ κάτω πολλὴν καὶ πλάτος ἔχουσαν διῃρῆσθαι.  
