πρὸς τὸν ἣλιον ἀπὸ τῆς σελήνης; ἐγὼ μὲν οὐκ
οἶμαι. σκοπεῖτε δ᾽  εἶπον   καὶ ὑμεῖς: εἰ ταὐτὰ πρὸς
τὸ ὕδωρ καὶ τὴν σελήνην ἔπασχεν ἡ ὄψις, ἔδει καὶ γῆς καὶ φυτῶν καὶ ἀνθρώπων καὶ ἄστρων ἐμφάσεις ποιεῖν τὴν πανσέληνον, οἵας τὰ λοιπὰ ποιεῖται τῶν ἐσόπτρων: εἰ δ᾽ οὐ γίγνονται πρὸς ταῦτα τῆς ὄψεως
ἀνακλάσεις δι᾽ ἀσθένειαν αὐτῆς ἢ τραχύτητα
τῆς σελήνης, μηδὲ πρὸς τὸν ἣλιον ἀπαιτῶμεν.  
ἡμεῖς μὲν οὖν  ἔφην   ὅσα μὴ διαπέφευγε τὴν μνήμην τῶν ἐκεῖ λεχθέντων, ἀπηγγέλκαμεν
ὥρα δὲ καὶ Σύλλαν παρακαλεῖν, μᾶλλον δ᾽ ἀπαιτεῖν
τὴν διήγησιν, οἷον ἐπὶ ῥητοῖς ἀκροατὴν γεγενημένον: ν᾽ ὥστε, εἰ δοκεῖ, καταπαύσαντες τὸν περίπατον, καὶ
