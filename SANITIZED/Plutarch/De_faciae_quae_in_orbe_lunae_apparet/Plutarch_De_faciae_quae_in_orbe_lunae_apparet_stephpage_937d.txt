καθίσαντες ἐπὶ τῶν βάθρων ἑδραῖον αὐτῷ παράσχωμεν ἀκροατήριον.  ἔδοξε δὴ ταῦτα, καὶ καθισάντων ἡμῶν, ὁ Θέων   ἐγώ τοι, ὦ Λαμπρία  εἶπεν
ἐπιθυμῶ μὲν οὐδενὸς ἧττον ὑμῶν ἀκοῦσαι τὰ λεχθησόμενα, πρότερον δ᾽ ἂν ἡδέως ἀκούσαιμι περὶ τῶν
οἰκεῖν λεγομένων ἐπὶ τῆς σελήνης, οὐκ εἰ κατοικοῦσί τινες ἀλλ᾽ εἰ δυνατὸν ἐκεῖ κατοικεῖν: εἰ γὰρ
οὐ δυνατόν, ἄλογον καὶ τὸ γῆν εἶναι τὴν σελήνην
δόξει γὰρ πρὸς οὐδὲν ἀλλὰ μάτην γεγονέναι μήτε καρποὺς ἐκφέρουσα μήτε ἀνθρώποις τισὶν ἕδραν παρέχουσα καὶ γένεσιν καὶ δίαιταν ὧν ἕνεκα καὶ
