ἡ δ᾽ ἄνω χώρα πᾶσα, κἄν τι δέξηται γεῶδες
ὑπὸ βίας ἀναρριφέν, εὐθὺς ἐκθλίβει δεῦρο, μᾶλλον
δ᾽ ἀφίησιν, πέφυκεν οἰκείᾳ ῥοπῇ καταφερόμενον.  
πρὸς τοῦτ᾽ ἐγὼ τῷ Λευκίῳ χρόνον ἐγγενέσθαι βουλόμενος ἀναμιμνησκομένῳ, τὸν Θέωνα καλέσας
τίς  ἔφην   ὦ Θέων, εἴρηκε τῶν τραγικῶν ὡς ἰατροὶ 
πικρὰν πικροῖς κλύζουσι φαρμάκοις χολήν; 
ἀποκριναμένου δὲ τοῦ Θέωνος ὅτι Σοφοκλῆς,  καὶ
δοτέον  εἶπον   ὑπ᾽ ἀνάγκης ἐκείνοις: φιλοσόφων δ᾽
οὐκ ἀκουστέον, ἂν τὰ παράδοξα παραδόξοις ἀμύνεσθαι
βούλωνται καὶ μαχόμενοι πρὸς τὰ θαυμάσια
τῶν δογμάτων ἀτοπώτερα καὶ θαυμασιώτερα πλάττωσιν,
