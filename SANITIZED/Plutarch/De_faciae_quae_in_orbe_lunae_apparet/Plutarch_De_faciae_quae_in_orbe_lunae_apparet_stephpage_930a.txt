ὀλισθάνειν ἐπέκεινα τῆς γῆς: ὁ γὰρ ἥλιος ἐπὶ τοῦ
ὁρίζοντος ὢν ἅπτεται τῇ ἀκτῖνι τῆς σελήνης: διὸ καὶ κλασθεῖσα πρὸς ἴσας ἐπὶ θάτερον ἐκπεσεῖται
πέρας καὶ οὐκ ἀφήσει δεῦρο τὴν αὐγήν: ἢ διαστροφὴ μεγάλη καὶ παράλλαξις ἔσται τῆς γωνίας, ὅπερ ἀδύνατόν ἐστιν .   ἀλλὰ νὴ Δί᾽  εἶπεν ὁ Λεύκιος
καὶ τοῦτ᾽ ἐρρήθη  καὶ πρός γε Μενέλαον
ἀποβλέψας ἐν τῷ διαλέγεσθαι τὸν μαθηματικὸν
αἰσχύνομαι μέν  ἔφη   σοῦ παρόντος, ὦ φίλε Μενέλαε, θέσιν ἀναιρεῖν μαθηματικήν, ὥσπερ θεμέλιον
τοῖς κατοπτρικοῖς ὑποκειμένην πράγμασιν: ἀνάγκη
δ᾽ εἰπεῖν ὅτι τὸ πρὸς τὰς ἴσας γίγνεσθαι γωνίας ἀνάκλασιν πᾶσαν, οὔτε φαινόμενον αὐτόθεν οὔθ᾽       