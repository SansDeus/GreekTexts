ὄγκον ἢ πύρινον ὄντα τὸν τῆς σελήνης ἐφώτιζεν ὁ ἥλιος, οὐκ ἂν ἀπέλειπεν αὐτῆς σκιερὸν ἀεὶ καὶ
ἀλαμπὲς ἡμισφαίριον πρὸς αἴσθησιν, ἀλλ᾽ εἰ καὶ κατὰ μικρὸν ἔψαυε περιιών, ὅλην ἀναπίμπλασθαι καὶ δι᾽ ὅλης τρέπεσθαι τῷ φωτὶ πανταχόσε χωροῦντι
δι᾽ εὐπετείας ἦν προσῆκον. ὅπου γὰρ οἶνος ὕδατος
θιγὼν κατὰ πέρας, καὶ σταγὼν αἵματος εἰς ὑγρὸν ἐμπεσόντος, ἀνέχρωσε πᾶν ἅμα   φοινιχθέν: αὐτὸν
δὲ τὸν ἀέρα λέγουσιν οὐκ ἀπορροαῖς τισὶν οὐδ᾽ ἀκτῖσι μεμιγμέναις ἀλλὰ τροπῇ καὶ μεταβολῇ κατὰ νύξιν ἢ ψαῦσιν ἀπὸ τοῦ φωτὸς ἐξηλιοῦσθαι: πῶς
ἄστρον ἄστρον καὶ φῶς φωτὸς ἁψάμενον οἴονται μὴ κεράννυσθαι, μηδὲ σύγχυσιν ποιεῖν δι᾽ ὅλου καὶ
μεταβολὴν ἀλλ᾽ ἐκεῖνα φωτίζειν μόνον, ὧν ἅπτεται
