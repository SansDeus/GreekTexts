καθαρὸν καὶ ἀκήρατον. ἐνταῦθα δὴ κομισθείς, ὡς
ἔλεγεν, ὁ ξένος καὶ θεραπεύων τὸν θεὸν ἐπὶ σχολῆς,
ἀστρολογίας μὲν ἐφ᾽ ὅσον γεωμετρήσαντι πορρωτάτω προελθεῖν δυνατόν ἐστιν ἐμπειρίαν ἔσχε,
φιλοσοφίας δὲ τῆς ἄλλης τῷ φυσικῷ χρώμενος.
ἐπιθυμίαν δέ τινα καὶ πόθον ἔχων γενέσθαι τῆς μεγάλης νήσου θεατής: οὕτω γὰρ ὡς ἔοικε τὴν
παρ᾽ ἡμῖν οἰκουμένην ὀνομάζουσιν ἐπειδὴ τὰ τριάκοντ᾽ ἔτη διῆλθεν , ἀφικομένων τῶν διαδόχων οἴκοθεν, ἀσπασάμενος τοὺς φίλους ἐξέπλευσε, τὰ μὲν ἄλλα κατεσκευασμένος εὐσταλῶς ἐφόδιον δὲ
συχνὸν ἐν χρυσοῖς ἐκπώμασι κομίζων. ἃ μὲν οὖν
ἔπαθε καὶ ὅσους ἀνθρώπους
διῆλθεν, ἱεροῖς τε
