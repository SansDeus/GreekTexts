πρόνοιαν ὁ λόγος, τῷ θεῷ δ᾽ ἡ τάξις τῶν ὄντων προσήκει καὶ τὸ διαιρεῖν, τί θαυμαστὸν οὕτω τετάχθαι,
καὶ διηρμόσθαι τὴν φύσιν, ὡς ἐνταῦθα μὲν
πῦρ ἐκεῖ δ᾽, ἄστρα, καὶ πάλιν ἐνταῦθα μὲν γῆν ἄνω
δὲ σελήνην ἱδρῦσθαι, βεβαιοτέρῳ τοῦ κατὰ , φύσιν
τῷ κατὰ λόγον δεσμῷ περιληφθεῖσαν; ὡς, εἴ γε πάντα δεῖ ταῖς κατὰ φύσιν ῥοπαῖς χρῆσθαι καὶ
φέρεσθαι καθ᾽ ὃ πέφυκε, μήθ᾽ ἥλιος κυκλοφορείσθω
μήτε φωσφόρος; μηδὲ τῶν ἄλλων ἀστέρων ἄνω γὰρ οὐ κύκλῳ τὰ κοῦφα καὶ πυροειδῆ κινεῖσθαι πέφυκεν. εἰ δὲ τοιαύτην ἐξαλλαγὴν ἡ φύσις ἔχει παρὰ τὸν τόπον, ὥστ᾽ ἐνταῦθα μὲν ἄνω  φαίνεσθαι φερόμενον τὸ πῦρ , ὅταν δ᾽ εἰς τὸν οὐρανὸν παραγένηται,
τῇ δίνῃ συμπεριστρέφεσθαι , τί θαυμαστὸν
εἰ καὶ τοῖς βαρέσι καὶ γεώδεσιν ἐκεῖ : γενομένοις
