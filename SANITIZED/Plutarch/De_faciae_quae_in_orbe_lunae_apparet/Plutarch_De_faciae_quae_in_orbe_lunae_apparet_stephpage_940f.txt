μετέχοντα κινήσεως ἀναπνοῆς θερμότητος: κἂν
εἴ ποθεν αὐτοῖς ἐγγένοιτο τῶν Ὁμηρικῶν τούτων
ἀκοῦσαι
σμερδαλέ᾽, εὐρώεντα, τά τε στυγέουσι θεοί περ 
καὶ
τόσσον ἔνερθ᾽ Ἀίδεω, ὅσον οὐρανὸς ἔστ᾽ ἀπὸ γαίης,
ταῦτα φήσουσιν ἀτεχνῶς περὶ τοῦ χωρίου τούτου λέγεσθαι καὶ τὸν Ἅιδην ἐνταῦθα καὶ τὸν Τάρταρον
ἀπῳκίσθαι, γῆν δὲ μίαν εἶναι τὴν σελήνην, ἴσον
ἐκείνων τῶν ἄνω καὶ τῶν κάτω τούτων ἀπέχουσαν.  
ἔτι δ᾽ ἐμοῦ σχεδὸν λέγοντος, ὁ Σύλλας
ὑπολαβών   ἐπίσχες  εἶπεν   ὦ Λαμπρία, καὶ παραβαλοῦ
τὸ θυρίον τοῦ λόγου, μὴ λάθῃς τὸν μῦθον
ὥσπερ εἰς γῆν ἐξοκείλας καὶ συγχέῃς τὸ δρᾶμα τοὐμὸν
