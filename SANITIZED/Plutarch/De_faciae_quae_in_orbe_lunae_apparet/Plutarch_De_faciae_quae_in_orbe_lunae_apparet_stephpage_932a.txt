δυτικὴ τῆς γῆς ἡ δ᾽ ἐκλειπτικὴ τῆς σελήνης, τῇ σκιᾷ καταλαμβανούσης τὴν ὄψιν. ἐκ δὲ τούτων εὐθεώρητον
τὸ γιγνόμενον. εἰ γὰρ ὅμοιον τὸ πάθος, ὅμοια τὰ ποιοῦντα: τῷ γὰρ αὐτῷ ταὐτὰ συμβαίνειν ὑπὸ τῶν
αὐτῶν ἀναγκαῖόν ἐστιν. εἰ δ᾽ οὐχ οὕτω τὸ περὶ τὰς
ἐκλείψεις σκότος βύθιόν ἐστιν οὐδ᾽ ὁμοίως τῇ νυκτὶ πιέζει τὸν ἀέρα, μὴ θαυμάζωμεν: οὐσία μὲν γὰρ ἡ αὐτὴ τοῦ τὴν νύκτα ποιοῦντος καὶ τοῦ τὴν ἔκλειψιν
σώματος, μέγεθος δ᾽ οὐκ ἴσον: ἀλλ᾽ Αἰγυπτίους μὲν ἑβδομηκοστόδυον οἶμαι φάναι μόριον εἶναι τὴν σελήνην,
