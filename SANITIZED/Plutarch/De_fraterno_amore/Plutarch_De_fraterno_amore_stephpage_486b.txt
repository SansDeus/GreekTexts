τὴν Ἀσίαν ἐνέπλησαν. ἐπεὶ
δὲ τοῖς φιλοτίμοις μάλιστα τῶν ἠθῶν ἐμφύονται φθόνοι καὶ ζηλοτυπίαι
πρὸς τοὺς πλέον ἔχοντας ἐν δόξῃ καὶ
τιμῇ,   χρησιμώτατόν ἐστι πρὸς τοῦτο τοῖς ἀδελφοῖς τὸ
μὴ κτᾶσθαι μήτε τὰς τιμὰς μήτε τὰς δυνάμεις ἀπὸ τῶν αὐτῶν, ἀλλ᾽
ἕτερον ἀφ᾽ ἑτέρου. καὶ γὰρ τῶν θηρίων πόλεμός ἐστι πρὸς ἄλληλα τοῖς
ἀπὸ τῶν αὐτῶν τρεφομένοις,   καὶ τῶν ἀθλητῶν
οἱ πρὸς ἓν ἄθλημα κάμνοντες ἀνταγωνισταί: πύκται δὲ παγκρατιασταῖς
φίλιοι καὶ δολιχοδρόμοι παλαισταῖς εὐμενεῖς εἰσι καὶ συναγωνιῶσι καὶ
σπουδάζουσιν ὑπὲρ ἀλλήλων: διὸ καὶ τῶν Τυνδαριδῶν πὺξ μὲν ὁ Πολυδεύκης
