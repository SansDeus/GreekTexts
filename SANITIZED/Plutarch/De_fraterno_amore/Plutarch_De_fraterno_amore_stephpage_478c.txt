θεαταῖς εὐημερούντων. Ἀρίσταρχος μὲν οὖν ὁ Θεοδέκτου πατήρ ,
ἐπισκώπτων τὸ πλῆθος τῶν σοφιστῶν, ἔλεγε πάλαι μὲν ἑπτὰ σοφοὺς μόλις
γενέσθαι,   τότε δὲ μὴ ῥᾳδίως ἂν ἰδιώτας
τοσούτους εὑρεθῆναι. ἐγὼ δ᾽ ὁρῶ καθ᾽ ἡμᾶς τὴν φιλαδελφίαν οὕτω σπάνιον
οὖσαν, ὡς τὴν μισαδελφίαν ἐπὶ τῶν παλαιῶν, ἧς γε τὰ φανέντα
παραδείγματα τραγῳδίαις καὶ θεάτροις ὁ βίος ἐξέδωκε διὰ τὸ παράδοξον: οἱ
δὲ νῦν   ἄνθρωποι πάντες, ὅταν ἐντυγχάνωσι
χρηστοῖς ἀδελφοῖς, θαυμάζουσιν οὐδὲν ἧττον ἢ τοὺς Μολιονίδας ἐκείνους,
συμφυεῖς τοῖς σώμασι γεγονέναι δοκοῦντας: καὶ τὸ χρῆσθαι κοινῶς τοῖς
πατρῴοις χρήμασι   καὶ φίλοις καὶ δούλοις οὕτως ἄπιστον
ἡγοῦνται καὶ      