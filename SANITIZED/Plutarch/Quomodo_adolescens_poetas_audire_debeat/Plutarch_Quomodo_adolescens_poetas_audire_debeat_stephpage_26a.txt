μηδὲν οὖν ἐπαινεῖν
ἐθιζέσθω τοιοῦτον ὁ νέος, μηδὲ   προφάσεις
λέγων μηδὲ παραγωγάς τινας εὐπρεπεῖς ἐπὶ πράγμασι φαύλοις μηχανώμενος
πιθανὸς ἔστω καὶ πανοῦργος, ἀλλ᾽ ἐκεῖνο μᾶλλον οἰέσθω, μίμησιν εἶναι
τὴν ποίησιν ἠθῶν καὶ βίων, καὶ ἀνθρώπων οὐ τελείων οὐδὲ καθαρῶν
οὐδ᾽ ἀνεπιλήπτων παντάπασιν,   ἀλλὰ
μεμιγμένων πάθεσι καὶ δόξαις ψευδέσι καὶ ἀγνοίαις, διὰ δ᾽ εὐφυΐαν
αὑτοὺς πολλάκις μετατιθέντων πρὸς τὸ κρεῖττον. ἡ γὰρ τοιαύτη παρασκευὴ
τοῦ νέου καὶ διάνοια, τοῖς μὲν εὖ λεγομένοις       