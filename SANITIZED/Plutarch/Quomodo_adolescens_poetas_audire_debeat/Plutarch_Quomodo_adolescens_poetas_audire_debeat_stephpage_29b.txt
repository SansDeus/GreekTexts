ἡμεῖς τοι πατέρων μέγ᾽ ἀμείνονες εὐχόμεθ᾽ εἶναι 
ἡ γὰρ τοιαύτη διαφορὰ μὴ παρορωμένη διδάξει τὸν νέον ἀστεῖον
ἡγεῖσθαι τὴν ἀτυφίαν καὶ μετριότητα, τὴν δὲ μεγαλαυχίαν καὶ
περιαυτολογίαν ὡς φαῦλον   εὐλαβεῖσθαι.
χρήσιμον δὲ καὶ τὸ τοῦ Ἀγαμέμνονος κατανοεῖν ἐνταῦθα: τὸν μὲν γὰρ
Σθένελον ἀπροσαύδητον παρῆλθε, τοῦ δ᾽ Ὀδυσσέως οὐκ ἠμέλησεν ἀλλ᾽
ἠμείψατο καὶ προσηγόρευσεν,  
ὡς γνῶ χωομένοιο: πάλιν δ᾽ ὅ γε λάζετο μῦθον   ιδ.  Δ  357 
τὸ μὲν γὰρ πᾶσιν ἀπολογεῖσθαι θεραπευτικὸν
καὶ οὐκ       