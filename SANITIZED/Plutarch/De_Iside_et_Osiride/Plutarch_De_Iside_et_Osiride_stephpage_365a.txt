ὁμοίως δὲ καὶ τὰ περὶ τὰς
ταφάς. Αἰγύπτιοί τε γὰρ Ὀσίριδος πολλαχοῦ θήκας, ὥσπερ εἴρηται,
δεικνύουσι, καὶ Δελφοὶ τὰ τοῦ Διονύσου  
λείψανα παρ᾽ αὐτοῖς παρὰ τὸ χρηστήριον ἀποκεῖσθαι νομίζουσι: καὶ θύουσιν
οἱ Ὅσιοι θυσίαν ἀπόρρητον ἐν τῷ ἱερῷ τοῦ Ἀπόλλωνος, ὅταν αἱ
Θυιάδες ἐγείρωσι τὸν Λικνίτην, ὅτι δ᾽ οὐ μόνον τοῦ οἴνου Διόνυσον,
ἀλλὰ καὶ πάσης ὑγρᾶς φύσεως Ἕλληνες  
ἡγοῦνται κύριον καὶ ἀρχηγόν, ἀρκεῖ Πίνδαρος   Πίνδαρος ]
βεργκ. 1 π. 433  μάρτυς εἶναι λέγων  
δενδρέων δὲ νομὸν Διόνυσος πολυγαθὴς  
αὐξάνοι, ἁγνὸν φέγγος ὀπώρας.        