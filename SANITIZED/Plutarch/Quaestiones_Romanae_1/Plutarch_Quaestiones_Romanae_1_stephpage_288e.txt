τὸν κύβον ἑδραῖον καὶ οἰκουρὸν καὶ δυσμετακίνητον.
τοῦτο δὲ προσληπτέον ὅτι τὰ μὲν ὀκτὼ κύβος ἐστὶν
ἀπὸ δυάδος, τὰ δ᾽ ἐννέα τετράγωνος ἀπὸ τριάδος: χρῶνται δὲ δυσὶ μὲν ὀνόμασιν αἱ θήλειαι τρισὶ δ᾽ οἱ ἄρρενες. 
διὰ τί τοὺς ἀπάτορας  σπορίους 
υἱοὺς
καλοῦσιν; 
οὐ γάρ, ὡς Ἕλληνες νομίζουσι, καὶ λέγουσιν
οἱ ῥήτορες ἐν ταῖς δίκαις, συμφορητοῦ τινος καὶ
κοινοῦ σπέρματος γεγόνασιν, ἀλλ᾽ ἔστιν ὁ Σπόριος τῶν πρώτων ὀνομάτων, ὡς ὁ Σέξτος καὶ ὁ Δέκιμος
καὶ ὁ Γάιος. τὰ δὲ πρῶτα τῶν ὀνομάτων οὐχ
ὁλογραφοῦσιν ἀλλ᾽ ἢ δι᾽ ἑνὸς γράμματος, ὡς τὸν Τίτον καὶ τὸν Λούκιον καὶ τὸν Μᾶρκον, ἢ διὰ
δυοῖν, ὡς τὸν Τιβέριον καὶ τὸν Γναῖον, ἢ διὰ τριῶν, ὡς τὸν Σέξτον καὶ τὸν Σερούιον. ἔστιν οὖν
καὶ ὁ Σπόριος τῶν διὰ δυοῖν γραφομένων, τοῦ  ς 
