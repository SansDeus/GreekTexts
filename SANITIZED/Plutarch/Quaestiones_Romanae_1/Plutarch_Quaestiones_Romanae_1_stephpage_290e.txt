διὰ τίνα δ᾽ αἰτίαν οὐδὲ κιττοῦ θιγεῖν
ἐφεῖτο τῷ ἱερεῖ τοῦ Διός, οὐδ᾽
ὁδὸν διελθεῖν
ἀναδενδράδος ἄνωθεν διατεταμένης; 
ἢ τοῦτο μὲν ὅμοιόν ἐστι τῷ  μὴ ἐσθίειν ἐπὶ δίφρου, 
μηδ᾽
ἐπὶ χοίνικος καθῆσθαι, 
μηδὲ
σάρον ὑπερβαίνειν, 
οὐ ταῦτα τῶν Πυθαγορικῶν δεδιότων καὶ φυλαττομένων ἀλλ᾽
ἕτερα τούτοις ἀπαγορευόντων; καὶ γὰρ τὸ ὑπ᾽ ἄμπελον ὑποπορεύεσθαι τὴν ἀναφορὰν ἐπὶ τὸν οἶνον εἶχεν, ὡς
οὐ θεμιτὸν τῷ ἱερεῖ μεθύσκεσθαι. τῶν γὰρ μεθυσκομένων ὑπὲρ κεφαλῆς ὁ οἶνός ἐστι καὶ πιέζονται
