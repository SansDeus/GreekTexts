πλείονας τῶν τριάκοντα προστιθέντες. ἄλλοι δ᾽
ἱστοροῦσι τὸν μὲν Δεκέμβριον ἀπὸ τοῦ Μαρτίου δέκατον εἶναι, τὸν δ᾽
Ἰανουάριον ἑνδέκατον, τὸν
δὲ Φεβρουάριον δωδέκατον, ἐν ᾧ καθαρμοῖς τε χρῶνται καὶ τοῖς φθιμένοις ἐναγίζουσι τοῦ ἐνιαυτοῦ τελευτῶντος. μετατεθῆναι δὲ τούτους καὶ γενέσθαι τὸν
Ἰανουάριον πρῶτον, ὅτι τῇ νουμηνίᾳ τούτου τοῦ μηνός, ἣν ἡμέραν καλάνδας
Ἰανουαρίας καλοῦσιν,
οἱ πρῶτοι κατεστάθησαν ὕπατοι, τῶν βασιλέων
ἐκπεσόντων.
πιθανώτεροι δ᾽ εἰσὶν οἱ λέγοντες ὅτι τὸν μὲν Μάρτιον ὁ Ῥωμύλος πολεμικὸς καὶ ἀρειμάνιος ὢν καὶ δοκῶν ἐξ Ἄρεος γεγονέναι προέταξε τῶν μηνῶν
ἐπώνυμον ὄντα τοῦ Ἄρεος: Νομᾶς δ᾽
αὖθις
εἰρηνικὸς     