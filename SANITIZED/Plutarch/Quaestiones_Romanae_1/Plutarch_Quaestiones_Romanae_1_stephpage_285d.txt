δόρυ  κύριν 
ἐκάλουν οἱ παλαιοί: διὸ καί φασι Κυρῖνον ὀνομασθῆναι τὸν Ἐνυάλιον. 
διὰ τί τὸ τελούμενον εἰς θέας Λοῦκαρ καλοῦσιν; 
ἢ ὅτι πολλὰ ἔστιν ἄλση περὶ τὴν πόλιν
ἀνειμένα θεοῖς, ἃ καλοῦσι  λούκους, 
καὶ τὴν ἀπὸ τούτων πρόσοδον εἰς τὰς θέας ἀνήλισκον; 
διὰ τί τὰ Κυρινάλια μωρῶν ἑορτὴν
ὀνομάζουσιν; 
ἢ ὅτι τὴν ἡμέραν ταύτην ἀποδεδώκεσαν, ὡς
Ἰόβας φησί, τοῖς τὰς αὑτῶν φρατρίας ἀγνοοῦσιν;
ἢ τοῖς μὴ θύσασιν, ὥσπερ οἱ λοιποί, κατὰ φυλὰς
ἐν τοῖς Φουρνικαλίοις δι᾽ ἀσχολίαν ἢ ἀποδημίαν ἢ
ἄγνοιαν ἐδόθη τῇ ἡμέρᾳ ταύτῃ τὴν ἑορτὴν ἐκείνην ἀπολαβεῖν;
