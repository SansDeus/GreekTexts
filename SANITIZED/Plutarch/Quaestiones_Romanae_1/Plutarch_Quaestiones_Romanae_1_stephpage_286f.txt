ἄλλως οὐ κολάζουσιν, ἀλλὰ ζώσας κατορύττουσι; 
πότερον ὅτι καίουσι τοὺς ἀποθανόντας, θάπτειν
δὲ πυρὶ τὴν τὸ πῦρ τὸ θεῖον ὁσίως μὴ φυλάξασαν οὐκ ἦν δίκαιον;
ἢ σῶμα ταῖς μεγίσταις καθωσιωμένον
ἁγιστείαις ἀναιρεῖν καὶ προσφέρειν ἱερᾷ γυναικὶ χεῖρας
οὐ θεμιτὸν ἐνόμιζον; αὐτὴν οὖν ἀποθανεῖν
μηχανώμενοι δι᾽ αὑτῆς, κατεβίβαζον ὑπὸ γῆν εἰς οἴκημα πεποιημένον, ὅπου καὶ λύχνος ἔκειτο
καιόμενος καὶ ἄρτος καὶ γάλακτός τι καὶ ὕδατος εἶτα
