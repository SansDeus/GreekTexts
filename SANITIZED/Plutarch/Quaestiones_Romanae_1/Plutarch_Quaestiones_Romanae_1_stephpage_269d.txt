γενομένης; ὀνομάζουσι δὲ τὸν μὲν ἀφανισμὸν αὐτῆς καὶ τὴν κρύψιν  καλάνδας,  ὅτι πᾶν τὸ
κρύφα καὶ λάθρα  κλάμ  καὶ  κηλάρι  τὸ λανθάνειν: τὴν δὲ πρώτην φάσιν  νώνας  τῷ δικαιοτάτῳ τῶν ὀνομάτων, νουμηνίαν οὖσαν: καὶ γὰρ αὐτοὶ τὸ νέον καὶ καινὸν ὥσπερ ἡμεῖς
προσαγορεύουσι: τὰς δ᾽  εἰδοὺς ἢ  διὰ τὸ κάλλος καὶ
τὸ εἶδος ὁλοκλήρου καθισταμένης τῆς σελήνης ἢ
τῷ Διὶ τὴν ἐπωνυμίαν ἀποδιδόντες.  οὐ δεῖ δὲ τῶν ἡμερῶν τὸν ἀκριβέστατον ἀριθμὸν διώκειν οὐδὲ τὸ παρ᾽ ὀλίγον συκοφαντεῖν, ὅπου καὶ νῦν ἐπίδοσιν τοσαύτην ἀστρολογίας ἐχούσης, περιγίγνεται τῆς ἐμπειρίας τῶν μαθηματικῶν ἡ τῆς κινήσεως
ἀνωμαλία διαφεύγουσα τὸν λόγον.
