ἢ ταῦτα μὲν λέγεται, καὶ παίζεται πρὸς τοὺς παῖδας, ἄλλως δ᾽
ἐπίσχεσίς ἐστι τῆς πρὸς τὸν ὅρκον εὐχερείας καὶ ταχύτητος τὸ γιγνόμενον, ὡς Φαβωρῖνος ἔλεγε; τὸ γὰρ ὥσπερ ἐκ παρασκευῆς μέλλησιν ἐμποιεῖ καὶ βουλεύσασθαι δίδωσι. συμβάλοιτο δ᾽
ἄν τις τῷ Φαβωρίνῳ πρὸς τὸ μὴ κοινὸν
ἀλλ᾽ ἴδιον εἶναι τοῦ θεοῦ τούτου τὸ γιγνόμενον ἐκ τῶν περὶ Ἡρακλέους λεγομένων. ἱστορεῖται γὰρ
οὕτως εὐλαβὴς γεγονέναι πρὸς ὅρκον, ὥσθ᾽
ἅπαξ
ὀμόσαι καὶ μόνῳ Φυλεῖ τῷ Αὐγέου: διὸ καὶ τὴν
Πυθίαν προφέρειν τὰ ὅρκια πάντα Λακεδαιμονίοις
ὡς
ἐμπεδοῦσι λῷον εἴη καὶ ἄμεινον.
