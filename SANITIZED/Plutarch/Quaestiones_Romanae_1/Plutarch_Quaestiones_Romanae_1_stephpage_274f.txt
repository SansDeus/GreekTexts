καὶ μέγιστον τῶν μὲν καλῶν ἡ εὐνομία, τῶν δ᾽ ἀναγκαίων ἡ εὐπορία: ἐπεὶ τοίνυν εὐκοσμίαν μὲν Ἰανὸς κατέστησεν αὐτοῖς ἐξημερώσας τὸν βίον, ἀφθονίαν δὲ παρέχει, τῶν ἀναγκαίων ὁ ποταμὸς
πλόιμος ὢν καὶ τὰ μὲν ἐκ θαλάττης τὰ δ᾽ ἀπὸ τῆς
χώρας κατακομίζων, σύμβολον ἔσχε τὸ νόμισμα
τοῦ μὲν νομοθέτου τὸ δίμορφον ὡς εἴρηται διὰ τὴν μεταβολήν, τοῦ δὲ ποταμοῦ τὸ πορθμεῖον.
ἑτέρῳ δ᾽ ἐχρήσαντο νομίσματι βοῦν ἔχοντι καὶ
πρόβατον καὶ ὗν παράσημον, εὐποροῦντες ἀπὸ τῶν θρεμμάτων μάλιστα καὶ τὴν περιουσίαν ἀπὸ τούτων ἔχοντες: διὸ καὶ τῶν ὀνομάτων πολλὰ τοῖς
