διὰ τί τῇ τῶν Κωνσυαλίων ἑορτῇ καὶ τοὺς
ἵππους καὶ τοὺς ὄνους στεφανοῦσι καὶ σχολάζειν ἐῶσι;  
πότερον ὅτι Ποσειδῶνι μὲν ἄγουσιν Ἱππείῳ τὴν
ἑορτήν, ὁ δ᾽ ὄνος τῷ ἵππῳ συναπολαύει καὶ συμμετέχει τῆς ἀδείας;
ἢ ὅτι, ναυτιλίας φανείσης καὶ κομιδῆς κατὰ θάλατταν, ὑπῆρξέ τις ἀμωσγέπως ῥᾳστώνη καὶ ἀνάπαυσις τοῖς ὑποζυγίοις; 
διὰ τί τοὺς παραγγέλλοντας ἀρχὴν ἔθος
ἦν ἐν ἱματίῳ τοῦτο ποιεῖν ἀχίτωνας, ὡς Κάτων ἱστόρηκε;  
πότερον ἵνα μὴ δεκάζωσιν ἀργύριον ἐν τῷ κόλπῳ κομίζοντες;
