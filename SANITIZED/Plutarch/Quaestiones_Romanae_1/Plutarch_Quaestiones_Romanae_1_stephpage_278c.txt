λέγουσιν οὖσαν ἐλθεῖν εἰς
Ἰταλίαν ὀνομαζομένην Θέμιν, ὡς δ᾽ ἔνιοι, Νικοστράτην: ἐμμέτρους δὲ χρησμοὺς ᾁδουσαν ὑπὸ τῶν Λατίνων Καρμένταν
ὀνομάζεσθαι: τὰ γὰρ ἔπη  κάρμινα  καλοῦσιν.
οἱ δὲ Μοῖραν ἡγοῦνται τὴν Καρμένταν εἶναι καὶ διὰ τοῦτο θύειν αὐτῇ τὰς μητέρας. ἔστι δὲ τοῦ
ὀνόματος τὸ ἔτυμον  ἐστερημένη νοῦ  διὰ τὰς θεοφορήσεις. ὅθεν οὐ τὰ κάρμινα τῇ Καρμέντῃ
τοὔνομα παρέσχεν, ἀλλὰ μᾶλλον ἀπ᾽ ἐκείνης ἐκλήθη διὰ τὸ τοὺς χρησμοὺς ἐν ἔπεσι καὶ μέτροις ἐνθουσιῶσαν ᾁδειν. 
διὰ τί τῇ Ῥουμίνῃ θύουσαι γάλα κατασπένδουσι τῶν ἱερῶν, οἶνον δ᾽
οὐ προσφέρουσιν;  
ἢ ῥοῦμαν Λατῖνοι τὴν θηλὴν καλοῦσι, καὶ Ῥουμινᾶλιν ὀνομασθῆναι λέγουσιν, παρ᾽ ὅσον ἡ
λύκαινα τῷ Ῥωμύλῳ τὴν θηλὴν παρέσχεν; ὥσπερ
