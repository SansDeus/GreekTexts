δ᾽ ἀνδράσιν ἀκαλύπτοις εἰς τὸ δημόσιον προϊέναι; 
καὶ γὰρ παρ᾽ Ἕλλησιν ὅταν δυστυχία τις γένηται, 
κείρονται μὲν αἱ γυναῖκες κομῶσι δ᾽ οἱ ἄνδρες, ὅτι 
τοῖς μὲν τὸ κείρεσθαι ταῖς δὲ τὸ κομᾶν σύνηθὲς
ἐστιν.
ἢ τοὺς μὲν υἱοὺς ἐπικαλύπτεσθαι δι᾽ ἣν εἰρήκαμεν αἰτίαν ἐνομίσθη; καὶ γὰρ ἐπὶ τῶν τάφων,
ὥς φησι Βάρρων, περιστρέφονται, καθάπερ θεῶν
ἱερὰ τιμῶντες τὰ τῶν πατέρων μνήματα, καὶ καύσαντες τοὺς γονεῖς, ὅταν ὀστέῳ πρῶτον ἐντύχωσι, θεὸν γεγονέναι τὸν τεθνηκότα λέγουσι.
ταῖς δὲ γυναιξὶν οὐδ᾽ ὅλως ἐξῆν ἐπικαλύπτεσθαι τὴν κεφαλήν: ἱστορεῖται γοῦν ὅτι πρῶτος μὲν
