φιλόσοφοι φαῦλα δαιμόνια περινοστεῖν, οἷς οἱ θεοὶ
δημίοις χρῶνται καὶ κολασταῖς ἐπὶ τοὺς ἀνοσίους
καὶ ἀδίκους ἀνθρώπους, οὕτως οἱ Λάρητες
ἐριννυώδεις τινές εἰσι καὶ ποίνιμοι δαίμονες, ἐπίσκοποι βίων καὶ οἴκων; διὸ καὶ κυνῶν δέρμασιν
ἀμπέχονται, καὶ κύων πάρεδρός ἐστιν,
ὡς δεινοῖς οὖσιν ἐξιχνεῦσαι καὶ μετελθεῖν τοὺς πονηρούς. 
διὰ τί τῇ καλουμένῃ Γενείτῃ Μάνῃ κύνα
θύουσι καὶ κατεύχονται μηδένα χρηστὸν ἀποβῆναι τῶν οἰκογενῶν;  
ἢ ὅτι δαίμων ἐστὶν ἡ Γενείτα περὶ τὰς γενέσεις
καὶ τὰς λοχείας τῶν φθαρτῶν; ῥύσιν γάρ τινα σημαίνει τοὔνομα καὶ γένεσιν ἢ ῥέουσαν γένεσιν.
