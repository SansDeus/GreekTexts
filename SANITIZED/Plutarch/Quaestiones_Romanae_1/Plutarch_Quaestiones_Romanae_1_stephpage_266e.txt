ἢ ὡς Κάστωρ λέγει τὰ Ῥωμαϊκὰ τοῖς Πυθαγορικοῖς συνοικειῶν, τὸν ἐν ἡμῖν δαίμονα δεῖσθαι τῶν ἐκτὸς θεῶν καὶ ἱκετεύειν, τῇ τῆς κεφαλῆς
ἐπικαλύψει τὴν τῆς ψυχῆς αἰνιττόμενος ὑπὸ τοῦ
σώματος ἐγκάλυψιν καὶ ἀπόκρυψιν. 
διὰ τί τῷ Κρόνῳ θύουσιν ἀπαρακαλύπτῳ
τῇ κεφαλῇ;  
πότερον ὅτι τὴν ἐγκάλυψιν Αἰνείας παρέδωκεν,
ἡ δὲ τοῦ Κρόνου θυσία παμπάλαιός ἐστιν,
ἢ ὅτι τοῖς οὐρανίοις ἐπικαλύπτονται, τὸν δὲ Κρόνον ἡγοῦνται θεὸν ὑπουδαῖον καὶ χθόνιον; ἢ ὅτι τῆς ἀληθείας οὐδὲν ἀπόκρυφον ἢ ἐπίσκιον,
ἀληθείας δὲ νομίζουσι Ῥωμαῖοι πατέρα τὸν Κρόνον εἶναι; 
διὰ τί δὲ τὸν Κρόνον πατέρα τῆς ἀληθείας
νομίζουσι;  
πότερον, ὥσπερ ἔνιοι τῶν φιλοσόφων, χρόνον
