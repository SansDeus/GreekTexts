παλαιοῖς, Συίλλιοι καὶ Βουβολκοὶ καὶ Πόρκιοι ἦσαν, ὡς Φενεστέλλας εἴρηκεν. 
διὰ τί τῷ τοῦ Κρόνου ναῷ χρῶνται
ταμιείῳ τῶν δημοσίων χρημάτων, ἅμα δὲ καὶ
φυλακτηρίῳ τῶν συμβολαίων;  
πότερον ὅτι δόξα κατεῖχε καὶ λόγος οὐκ εἶναι πλεονεξίαν ἐν ἀνθρώποις οὐδ᾽ ἀδικίαν Κρόνου βασιλεύοντος, ἀλλὰ πίστιν καὶ δικαιοσύνην;
ἢ ὅτι καρπῶν εὑρετὴς καὶ γεωργίας ἡγεμὼν ὁ
θεός; ἡ γὰρ ἅρπη τοῦτο σημαίνει καὶ οὐχ ὡς γέγραφεν Ἀντίμαχος Ἡσιόδῳ πειθόμενος
λέχρις δὲ δρεπάνῳ τέμνων ἀπὸ μήδεα πατρὸς
οὐρανοῦ Ἀκμονίδεω λάσιος Κρόνος ἀντιτέτυκτο. 
καρπῶν δ᾽ ἀφθονία καὶ διάθεσις γένεσίς ἐστι
νομίσματος:     