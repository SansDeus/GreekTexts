τὸ μὲν οὖν ψήφισμα τῆς
καθόδου πρότερον ἐκεκύρωτο, Κριτίου τοῦ Καλλαίσχρου
γράψαντος, ὡς αὐτὸς ἐν ταῖς ἐλεγείαις πεποίηκεν,
ὑπομιμνήσκων τὸν Ἀλκιβιάδην τῆς χάριτος ἐν τούτοις: 
γνώμη δ᾽ ἥ σε κατήγαγ᾽, ἐγὼ
ταύτην ἐν ἅπασιν 
εἶπον, καὶ γράψας τοὖργον ἔδρασα
τόδε. 
σφραγὶς δ᾽ ἡμετέρης γλώττης ἐπὶ
τοῖσδεσι 
κεῖται: 
ξριτιας; βεργκ, ποετ. λψρ. γραεξι, ιι.῾4᾿ ππ. 279
φφ. 
τότε δὲ τοῦ δήμου συνελθόντος εἰς τὴν ἐκκλησίαν παρελθὼν ὁ
Ἀλκιβιάδης, καὶ τὰ μὲν αὑτοῦ πάθη κλαύσας καὶ
ὀλοφυράμενος, ἐγκαλέσας δὲ μικρὰ καὶ μέτρια τῷ δήμῳ,
τὸ δὲ σύμπαν ἀναθεὶς αὑτοῦ τινι τύχῃ πονηρᾷ καὶ
φθονερῷ δαίμονι, πλεῖστα δ᾽ εἰς ἐλπίδας τῶν πολεμίων
καὶ πρὸς τὸ θαρρεῖν διαλεχθεὶς καὶ παρορμήσας, στεφάνοις
μὲν ἐστεφανώθη χρυσοῖς, ᾑρέθη δ᾽ ἅμα καὶ κατὰ γῆν
καὶ κατὰ θάλασσαν αὐτοκράτωρ στρατηγός.  ἐψηφίσαντο δὲ τὴν οὐσίαν
ἀποδοῦναι αὐτῷ, καὶ τὰς ἀρὰς ἀφοσιώσασθαι πάλιν
Εὐμολπίδας καὶ Κήρυκας, ἃς ἐποιήσαντο τοῦ δήμου
προστάξαντος. ἀφοσιουμένων δὲ τῶν ἄλλων, Θεόδωρος ὁ
ἱεροφάντης  ἀλλ᾽ ἐγώ,  εἶπεν,
οὐδὲ κατηρασάμην αὐτῷ
κακὸν οὐδέν, εἰ μηδὲν ἀδικεῖ τὴν πόλιν. 
