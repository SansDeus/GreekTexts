κόλαξ αὑτὸν ὥσπερ ὕλην
τινὰ ῥυθμίζει καὶ σχηματίζει, περιαρμόσαι καὶ περιπλάσαι ζητῶν οἷς ἂν
ἐπιχειρῇ διὰ μιμήσεως, ὑγρὸς ὢν
μεταβάλλεσθαι καὶ πιθανὸς; ἐπὶ τὰς ἐξομοιώσεις,: ὥστ᾽ εἰπεῖν  
οὐ παῖς Ἀχιλλέως, ἀλλ᾽ ἐκεῖνος αὐτὸς εἶ 
ναυξκ. π. 696 
ὃ δὲ πάντων ἐστὶν αὐτοῦ πανουργότατον , αἰσθανόμενος τὴν
παρρησίαν καὶ λεγομένην καὶ δοκοῦσαν   ἰδίαν
εἶναι φωνὴν ὥσπερ τινὸς ζῴου τῆς φιλίας, τὸ δ᾽ ἀπαρρησίαστον ἄφιλον
καὶ ἀγεννές, οὐδὲ ταύτην ἀμίμητον ἀπολέλοιπεν, ἀλλ᾽ ὥσπερ οἱ δεινοὶ
τῶν ὀψοποιῶν τοῖς πικροῖς χυμοῖς καὶ αὐστηροῖς ἡδύσμασι χρῶνται, τῶν
γλυκέων ἀφαιροῦντες τὸ πλήσμιον,  
