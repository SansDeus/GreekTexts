οἱ δὲ τοὐναντίον
δρῶσι,   τοὺς μὲν μὴ χαλῶντας ἐν λόγοις  ἀλλ᾽ ἀντιβαίνοντας ὑπὲρ
τοῦ συμφέροντος ἀφοσιοῦνται,   τοὺς δὲ πρὸς χάριν πονηροὺς  καὶ
ἀνελευθέρους καὶ γόητας οὐ μόνον   κλῄθρων καὶ στέγης  ἐντὸς
ἀλλὰ καὶ παθῶν καὶ πραγμάτων ἀπορρήτων λαμβάνουσιν.   ὧν ὁ μὲν ἁπλούστερος οὐκ οἴεται δεῖν οὐδ᾽
ἀξιοῖ σύμβουλος εἶναι πραγμάτων τηλικούτων ἀλλ᾽ ὑπουργὸς καὶ διάκονος,
ὁ δὲ πανουργότερος ἔστη μὲν ἐν τῷ συνδιαπορεῖν καὶ τὰς ὀφρῦς
συνάγειν καὶ συνδιανεύειν τῷ προσώπῳ, λέγει δ᾽   οὐδέν: ἂν δ᾽ ἐκεῖνος εἴπῃ τὸ φαινόμενον,  ὦ
Ἡράκλεις, ἔφθης με  φησὶ   μικρὸν εἰπών, ἐγὼ γὰρ αὐτὸ τοῦτο
λέγειν ἔμελλον  ὡς γὰρ οἱ μαθηματικοὶ τὰς  
