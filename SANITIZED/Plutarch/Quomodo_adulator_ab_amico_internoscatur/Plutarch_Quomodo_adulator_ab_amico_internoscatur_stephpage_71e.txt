ὅπερ ὁ Θουκυδίδης   Θουκυδίδης ] ι 70 
τοὺς Κορινθίους λέγοντας περὶ αὑτῶν πεποίηκεν, ὡς  ἄξιοὶ   εἰσιν
ἑτέροις  ἐπενεγκεῖν ψόγον,  οὐ κακῶς εἰρημένον, ἔδει παρεῖναι
τοῖς παρρησιαζομένοις. Λύσανδρος μὲν γὰρ ὡς ἔοικε πρὸς τὸν ἐκ
Μεγάρων ἐν τοῖς συμμάχοις παρρησιαζόμενον  
ὑπὲρ τῆς Ἑλλάδος ἔφη τοὺς λόγους αὐτοῦ πόλεως δεῖσθαι: παρρησία δὲ
παντὸς ἀνδρὸς ἤθους ἴσως δεῖται, καὶ τοῦτ᾽ ἀληθέστατόν ἐστιν ἐπὶ
τῶν ἑτέρους νουθετούντων καὶ σωφρονιζόντων λεγόμενον.  
ὁ γοῦν Πλάτων ἔλεγε νουθετεῖν τῷ βίῳ τὸν Σπεύσιππον, ὥσπερ
ἀμέλει καὶ Πολέμωνα Ξενοκράτης       