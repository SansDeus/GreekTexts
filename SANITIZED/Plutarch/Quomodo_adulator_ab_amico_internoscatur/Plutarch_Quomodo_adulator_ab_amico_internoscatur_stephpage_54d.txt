φησὶν   ἐγέλας, ἐγὼ δ᾽ ἐξέθνῃσκον ὑπὸ τοῦ γέλωτος.  ἀλλ᾽
ἔν γε τοῖς χρηστοῖς τοὐναντίον. αὐτός φησι ταχέως τρέχειν, ἵπτασθαι δ᾽
ἐκεῖνον: αὐτὸς ἱππεύειν ἐπιεικῶς,  ἀλλὰ τί πρὸς τὸν ἱπποκένταυρον
τοῦτον; εὐφυής; εἰμι ποιητὴς καὶ
στίχον οὐ φαυλότατον γράφω,  
βροντᾶν δ᾽ οὐκ ἐμὸν ἀλλὰ Διός. 
βεργκ. 3 π. 736 
ἅμα γὰρ αὐτοῦ δοκεῖ καὶ τὴν προαίρεσιν ἀποφαίνειν καλὴν
μιμούμενος καὶ τὴν δύναμιν ἀνέφικτον ἡττώμενος. ἐν μὲν οὖν ταῖς
ἐξομοιώσεσι τοιαῦταί τινὲς εἰσιν αἱ τοῦ κόλακος διαφοραὶ πρὸς τὸν
φίλον.  
ἐπεὶ δ᾽ ὥσπερ εἴρηται καὶ τὸ τῆς ἡδονῆς κοινόν ἐστι χαίρει γὰρ οὐχ
ἧττον τοῖς φίλοις ὁ χρηστὸς ἢ τοῖς κόλαξιν ὁ φαῦλος; , φέρε καὶ
τοῦτο διορίσωμεν. ἔστι δὲ διορισμὸς ἡ πρὸς τὸ τέλος ἀναφορὰ       