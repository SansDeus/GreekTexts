σῴζοντι καὶ φυλάττοντι τὸ θεραπευόμενον. ὅθεν ὥσπερ ἁρμονικὸς ὁ
φίλος τῇ πρὸς τὸ καλὸν καὶ   συμφέρον
μεταβολῇ τὰ μὲν ἐνδιδοὺς ἃ δ᾽ ἐπιτείνων πολλάκις μὲν ἡδὺς ἀεὶ δ᾽
ὠφέλιμός ἐστι. ὁ δὲ κόλαξ ἀφ᾽ ἑνὸς διαγράμματος ἀεὶ τὸ ἡδὺ καὶ
τὸ πρὸς χάριν εἰωθὼς ὑποκρέκειν οὔτ᾽ ἔργον οἶδεν ἀντιτεῖνον οὔτε
ῥῆμα λυποῦν, ἀλλὰ μόνῳ παρέπεται   τῷ
βουλομένῳ, συνᾴδων ἀεὶ καὶ συμφθεγγόμενος ὥσπερ οὖν τὸν Ἀγησίλαον
ὁ Ξενοφῶν ἡδέως ἐπαινεῖσθαί φησιν ὑπὸ τῶν καὶ ψέγειν ἐθελόντων,
οὕτω δεῖ τὸ εὐφραῖνον καὶ χαριζόμενον ἡγεῖσθαι φιλικόν, ἂν καὶ
λυπεῖν ποτε δύνηται καὶ ἀντιτείνειν, τὴν δὲ  
