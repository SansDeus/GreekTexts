ἐξεταζόμενοι καὶ τὸ λυπούμενον καὶ τὸ συναλγοῦν πλέον ἐν τῷ
παρρησιάζεσθαι τοῦ ψέγοντος ἔχοντες, ἐν δὲ ταῖς κωλύσεσι τῶν
ἁμαρτανομένων καὶ πρὸς τὰ πάθη διαμάχαις σφοδροὶ καὶ ἀπαραίτητοι
καὶ συνεχεῖς ὄντες οὗτος γὰρ ὁ καιρὸς
εὐνοίας ἀθρύπτου καὶ παρρησίας ἀληθινῆς ἐστι. τῷ δὲ ψέγειν τὰ
πραχθέντα καὶ τοὺς ἐχθροὺς κατ᾽ ἀλλήλων ὁρῶμεν χρωμένους, ὥσπερ
Διογένης ἔλεγεν ὅτι τῷ μέλλοντι σῴζεσθαι δεῖ φίλους ἀγαθοὺς ἢ
διαπύρους   ἐχθροὺς ὑπάρχειν οἱ μὲν γὰρ
διδάσκουσιν, οἱ δ᾽ ἐλέγχουσι. βέλτιον δὲ τὰς ἁμαρτίας φυλάττεσθαι τοῖς
συμβουλεύουσι πειθόμενον ἢ μετανοεῖν       