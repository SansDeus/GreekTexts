πλὴν τόν γε Δημάδην πάντες ὡμολόγουν τῇ φύσει χρώμενον ἀνίκητον εἶναι, καὶ παραφέρειν αὐτοσχεδιάζοντα τὰς τοῦ Δημοσθένους σκέψεις καὶ παρασκευάς. ἀρίστων δ᾽ ὁ Χῖος καὶ Θεοφράστου τινὰ δόξαν ἱστόρηκε περὶ τῶν ῥητόρων, ἐρωτηθέντα γὰρ ὁποῖος τις αὐτῷ φαίνεται ῥήτωρ ὁ Δημοσθένης, εἰπεῖν:  ἄξιος τῆς πόλεως:   
ὁποῖος δέ
Δημάδης,  ὑπὲρ τὴν πόλιν.  
ὁ δ᾽ αὐτὸς φιλόσοφος Πολύευκτον ἱστορεῖ τόν Σφήττιον, 
ἕνα τῶν τότε πολιτευομένων Ἀθήνησιν, 
ἀποφαίνεσθαι μέγιστον μὲν εἶναι ῥήτορα Δημοσθένην, 
δυνατώτατον δὲ εἰπεῖν Φωκίωνα: πλεῖστον 
γὰρ ἐν βραχυτάτῃ λέξει νοῦν ἐκφέρειν. καὶ 
μέντοι καὶ τόν Δημοσθένην φασὶν αὐτόν, ὁσάκις ἂν 
ἂν  ομιττεδ βψ βεκκερ, αφτερ ξοραëς ανδ σξηαεφερ; αλσο βψ γραυχ ωιτη μ α .  
ἀντερῶν αὐτῷ Φωκίων ἀναβαίνοι, λέγειν πρὸς τοὺς συνήθεις:  ἡ τῶν ἐμῶν λόγων κοπὶς ἀνίσταται.   
τοῦτο μὲν οὖν ἄδηλον εἴτε πρὸς τόν λόγον τοῦ ἀνδρὸς ὁ Δημοσθένης εἴτε πρὸς τόν βίον καὶ τὴν δόξαν ἐπεπόνθει, πολλῶν πάνυ καὶ μακρῶν περιόδων ἓν ῥῆμα καὶ νεῦμα πίστιν ἔχοντος ἀνθρώπου κυριώτερον ἡγούμενος.  
