πρὸς Ἀλέξανδρον πολεμοῦσι καὶ τοὺς ἄλλους
Ἕλληνας ἐπέρρωσεν ἀεί: διόπερ Θήβας κατασκάψας
ἐξῄτει παρ᾽ Ἀθηναίων Ἀλέξανδρος αὐτόν, ἀπειλῶν,
εἰ μὴ δοίησαν. στρατευομένῳ δ᾽ αὐτῷ ἐπὶ Πέρσας
καὶ αἰτοῦντι ναυτικὸν παρ᾽ Ἀθηναίων ἀντεῖπεν, ἄδηλον εἰπών, εἰ οὐ κατὰ τῶν παρασχόντων χρήσεται. κατέλιπε δὲ δύο παῖδας ἐκ μιᾶς γυναικὸς τῶν εὐδοκίμων, Ἡλιοδώρου τινὸς θυγατρός: θυγατέρα
δὲ μίαν ἔσχεν, ἣ παῖς ἔτι οὖσα πρὸ γάμου
ἐτελεύτησεν εἶχε δὲ καὶ ἀδελφήν, ἐξ ἧς καὶ Λάχου
Λευκονοέως ἀδελφιδοῦς αὐτῷ Δημοχάρης ἐγένετο, ἀνὴρ καὶ κατὰ πόλεμον ἀγαθὸς καὶ κατὰ τοὺς πολιτικοὺς
