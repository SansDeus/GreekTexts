οὐ μὴν εἶπε τὸν λόγον: ἐχειροτονήθη γὰρ Ὑπερείδης ἀντ᾽ αὐτοῦ, ὥς φησι Δημοσθένης. ἔσχε δὲ καὶ ἀδελφούς, ὥς φησιν αὐτός, Ἀφόβητον καὶ Φιλοχάρη. ἀπήγγειλε δὲ καὶ τὴν ἐν Ταμύναις νίκην πρῶτος
Ἀθηναίοις, ἐφ᾽ ᾧ καὶ ἐστεφανώθη τὸ δεύτερον. οἱ
δ᾽ εἶπον μηδὲ μαθητεῦσαί τισι τὸν Αἰσχίνην, ἀλλ᾽
ἐκ τῆς ὑπογραμματείας ἀρθῆναι ἐν τοῖς δικαστηρίοις τότε διάγοντα: πρῶτον δ᾽ εἰπεῖν ἐν τῷ δήμῳ κατὰ
Φιλίππου, εὐδοκιμήσαντά τε πρεσβευτὴν
χειροτονηθῆναι πρὸς Ἀρκάδας πρὸς οὓς ἀφικόμενον συστῆσαι
