τὸν τῆς φυγῆς χρόνον ἐν Ἤλιδι, κατελθόντων τῶν
περὶ Θρασύβουλον, καὶ αὐτὸς ἧκεν εἰς τὴν πόλιν. πεμφθεὶς δὲ περὶ τῆς εἰρήνης εἰς Λακεδαίμονα καὶ
δόξας ἀδικεῖν ἔφυγε. δηλοῖ δὲ περὶ πάντων ἐν τοῖς λόγοις οἷς συγγέγραφεν: οἱ μὲν γὰρ ἀπολογουμένου περὶ τῶν μυστηρίων εἰσίν, οἱ δὲ καθόδου δεομένου.
σῴζεται δ᾽ αὐτοῦ καὶ ὁ περὶ  τῆς ἐνδείξεως λόγος
καὶ Ἀπολογία πρὸς Φαίακα καὶ περὶ τῆς εἰρήνης.
καὶ ἤκμακε μὲν κατὰ τοῦτον τὸν χρόνον ἅμα Σωκράτει
τῷ φιλοσόφῳ: ἀρχὴ δ᾽ αὐτῷ τῆς γενέσεως ὀλυμπιὰς μὲν ἑβδομηκοστὴ ὀγδόη, ἄρχων δ᾽ Ἀθήνησι
Θεογενίδης: ὥστ᾽ εἶναι πρεσβύτερον αὐτὸν Λυσίου
