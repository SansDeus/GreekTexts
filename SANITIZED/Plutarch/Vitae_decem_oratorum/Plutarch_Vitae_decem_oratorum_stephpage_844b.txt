πενταέτιδος τὸν μὲν τῆς ὀρφανίας χρόνον παρὰ τῇ
μητρὶ διῆγε, σχολάζων Ἰσοκράτει ὥς τινες ἔφασαν,
ὡς δ᾽ οἱ πλεῖστοι Ἰσαίῳ τῷ Χαλκιδεῖ, ὃς ἦν Ἰσοκράτους
μαθητής, διάγοντι ἐν Ἀθήναις, ζηλῶν Θουκυδίδην καὶ Πλάτωνα τὸν φιλόσοφον, ᾧ τινες
εἶπον προηγουμένως αὐτὸν σχολάσαι. ὡς δ᾽ Ἡγησίας
ὁ Μάγνης φησίν, ἐδεήθη τοῦ παιδαγωγοῦ, ἵνα Καλλιστράτου Ἐμπέδου Ἀφιδναίου, ῥήτορος δοκίμου
καὶ ἱππαρχήσαντος καὶ ἀναθέντος τὸν βωμὸν τῷ
Ἑρμῇ τῷ ἀγοραίῳ, μέλλοντος ἐν τῷ δήμῳ λέγειν,
ἀκούσῃ ἀκούσας δ᾽ ἐραστὴς ἐγένετο τῶν λόγων.
