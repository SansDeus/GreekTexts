εἰσήνεγκε τὸ ἀναλωθὲν ἀργύριον, μνᾶς ἑκατόν ἐπέδωκε
δὲ καὶ θεωροῖς μυρίας τριήρους τ᾽ ἐπιβὰς περιέπλευσε τοὺς συμμάχους ἀργυρολογῶν. ἐφ᾽ οἷς πολλάκις ἐστεφανώθη, πρότερον μὲν ὑπὸ
Δημομελοῦς Ἀριστονίκου Ὑπερείδου χρυσῷ στεφάνῳ, τελευταῖον
δ᾽ ὑπὸ Κτησιφῶντος: καὶ γραφέντος τοῦ ψηφίσματος παρανόμων ὑπὸ Διοδότου καὶ Αἰσχίνου, ἀπολογούμενος ἐνίκησεν, ὥστε τὸ πέμπτον μέρος
τῶν ψήφων τὸν διώκοντα μὴ μεταλαβεῖν. ὕστερον
δ᾽ Ἀλεξάνδρου ἐπὶ τὴν Ἀσίαν στρατευομένου καὶ
φυγόντος Ἁρπάλου μετὰ χρημάτων εἰς Ἀθήνας, τὸ μὲν πρῶτον ἐκώλυσεν αὐτὸν εἰσδεχθῆναι: ἐπειδὴ
δ᾽ εἰσέπλευσε, λαβὼν Δαρεικοὺς χιλίους μετετάξατο:
