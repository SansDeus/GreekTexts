ᾧ γράφειν ἤρξατο τὴν ἐπιστολήν, οὗ γευσάμενον
ἀποθανεῖν: Ἐρατοσθένης δ᾽ ἐκ πολλοῦ δεδοικότα
Μακεδόνας περὶ τῷ βραχίονι κρίκον περικεῖσθαι πεφαρμαγμένον. εἰσὶ δ᾽ οἵ φασι συσχόντα αὐτὸν τὸ πνεῦμα ἀποθανεῖν: οἱ δ᾽ εἶπον τοῦ κατὰ τὴν σφραγῖδα φαρμάκου γευσάμενον. ἐβίω δ᾽ ὡς
μὲν οἱ τὰ πλείω λέγουσιν ἔτη ἑβδομήκοντα, ὡς δ᾽
οἱ τὰ ἐλάττω, ἑπτὰ καὶ ἑξήκοντα. ἐπολιτεύσατο δὲ δύο καὶ εἴκοσιν. ἡνίκα δὲ Φίλιππος ἐτεθνήκει, λαμπρὰν ἐσθῆτα προῆλθεν ἔχων, καίτοι τῆς θυγατρὸς αὐτοῦ νεωστὶ τετελευτηκυίας, ἐφηδόμενος τῷ
τοῦ Μακεδόνος θανάτῳ. συνήργησε δὲ καὶ Θηβαίοις
