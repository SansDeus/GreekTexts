ἀφανισθέντος δ᾽ αὐτοῦ τοὺς παῖδας ἐκάλει: μήτε δ᾽ ἀκοῦσαί τινα φωνὴν μήτ᾽ ἰδεῖν 
ὄψιν φασκόντων, τότε μὲν ἐπηγρύπνησεν: ἅμα δ᾽ ἡμέρᾳ τραπόμενος πρὸς Κάσσιον ἔφραζε τὴν ὄψιν. 
ὁ δὲ
τοῖς Ἐπικούρου λόγοις χρώμενος καὶ περὶ τούτων ἔθος ἔχων διαφέρεσθαι πρὸς τὸν Βροῦτον,  ἡμέτερος οὗτος,  εἶπεν,  ὦ Βροῦτε, λόγος, ὡς οὐ πάντα πάσχομεν ἀληθῶς οὐδ᾽ ὁρῶμεν,
ἀλλ᾽ ὑγρὸν μέν τι χρῆμα καὶ ἀπατηλὸν ἡ αἴσθησις, ἔτι δ᾽ ὀξυτέρα ἡ διάνοια κινεῖν αὑτὸ καὶ μεταβάλλειν ἀπ᾽ οὐδενὸς ὑπάρχοντος ἐπὶ πᾶσαν ἰδέαν. 
κηρῷ μὲν γὰρ ἔοικεν 
ἔοικεν  βεκκερ αδοπτς τηε εαρλψ ανονψμους ξορρεξτιον το  ἔχωθεν  ῾ ον ωαχ τηε ιμπρεσσιον ις ουτσιδε, βυτ τηε σουλ, ετξ. ᾿.   ἡ τύπωσις, 
ψυχῇ δ᾽ ἀνθρώπου, τὸ πλαττόμενον καὶ τὸ πλάττον 
ἐχούσῃ τὸ αὐτό, ῥᾷστα ποικίλλειν αὑτὴν 
καὶ σχηματίζειν δι᾽ ἑαυτῆς ὑπάρχει, δηλοῦσι δὲ 
αἱ κατὰ τοὺς ὕπνους τροπαὶ τῶν ὀνείρων, ἃς 
τρέπεται τὸ φανταστικόν ἐξ ἀρχῆς βραχείας 
παντοδαπὰ καὶ πάθη καὶ εἴδωλα γινόμενον. 
κινεῖσθαι δ᾽ ἀεὶ πέφυκε: κίνησις δ᾽ αὐτῷ φαντασία τις ἢ νόησις. 
σοὶ δὲ καὶ τὸ σῶμα ταλαιπωρούμενον
φύσει τὴν διάνοιαν αἰωρεῖ καὶ παρατρέπει. 
δαίμονας δ᾽ οὔτ᾽ εἶναι πιθανόν οὔτε ὄντας ἀνθρώπων ἔχειν εἶδος ἢ φωνὴν ἢ δύναμιν εἰς ἡμᾶς διήκουσαν: ὡς ἔγωγ᾽ ἂν ἐβουλόμην, ἵνα μὴ μόνον ὅπλοις καὶ ἵπποις καὶ ναυσὶ τοσαύταις, ἀλλὰ καὶ θεῶν ἀρωγαῖς ἐπεθαρροῦμεν, ὁσιωτάτων ἔργων καὶ καλλίστων ἡγεμόνες ὄντες.  τοιούτοις μὲν ὁ Κάσσιος ἐπράϋνε λόγοις τὸν Βροῦτον. 
ἐμβαινόντων δὲ τῶν στρατιωτῶν ἐπὶ τὰς πρώτας σημαίας ἀετοὶ δύο συγκατασκήψαντες ὁμοῦ συνδιεκομίζοντο, καὶ παρηκολούθουν ὑπὸ τῶν στρατιωτῶν τρεφόμενοι μέχρι Φιλίππων, ἐκεῖ δ᾽ ἡμέρᾳ μιᾷ πρὸ τῆς μάχης ᾤχοντο ἀποπτάμενοι.  
