τῶν πολεμίων νεκρῶν  φεῦ τᾶς Ἑλλάδος  εἶπεν  ἃ τοσούτους ὑφ᾽
αὑτᾶς ἀπολώλεκεν, ὅσοις ἀρκεῖ τοὺς βαρβάρους νικῆν ἅπαντας. 
χρησμὸν δὲ λαβὼν ἐν Ὀλυμπίᾳ παρὰ τοῦ Διὸς ὃν ἢθελεν, εἶτα τῶν
ἐφόρων κελευόντων καὶ τὸν Πύθιον ἐρωτῆσαι περὶ τῶν αὐτῶν, εἰς
Δελφοὺς παραγενόμενος ἠρώτησε τὸν θεὸν εἰ ἅπερ τῷ πατρὶ δοκεῖ καὶ
αὐτῷ.  
παραιτούμενος δέ τινα τῶν φίλων παρὰ τοῦ Καρὸς Ἱδριέως,   Ἱδριέως  χ:  ἰκριέως   ἔγραψε πρὸς
αὐτὸν  Νικίας εἰ μὲν οὐκ ἀδικεῖ, ἄφες: εἰ δὲ ἀδικεῖ, ἐμοὶ
ἄφες, πάντως δὲ ἄφες. 
τοῦ δὲ μιμουμένου τὴν τῆς ἀηδόνος φωνὴν  
ἀκοῦσαι παρακαλούμενος  αὐτᾶς  εἶπεν  ἄκουκα πολλάκις. 
