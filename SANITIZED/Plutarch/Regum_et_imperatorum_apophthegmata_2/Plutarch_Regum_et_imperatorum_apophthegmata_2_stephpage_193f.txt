τοῦ δὲ Χαβρίου περὶ Κόρινθον ὀλίγους τινὰς τῶν Θηβαίων ὑπὸ τὰ
τείχη φιλομαχοῦντας   καταβαλόντος καὶ
στήσαντος τρόπαιον, ὁ Ἐπαμεινώνδας καταγελῶν ἔφη  ἐνταῦθα δεῖ οὐ
τρόπαιον ἀλλὰ Ἑκατήσιον ἑστάναι  τὴν γὰρ Ἑκάτην ἐπιεικῶς ἐν
ταῖς πρὸ τῶν πυλῶν ἱδρύοντο τριόδοις  
ἀπαγγείλαντος δέ τινος ὡς Ἀθηναῖοι στράτευμα   καινοῖς κεκοσμημένον ὅπλοις εἰς Πελοπόννησον ἀπεστάλκασι,
τί οὖν  εἶπεν  Ἀντιγενίδας στένει καινοὺς Τέλληνος αὐλοὺς
ἔχοντος;  ἦν δὲ αὐλητὴς ὁ μὲν Τέλλης κάκιστος, ὁ δὲ
Ἀντιγενίδας κάλλιστος.  
