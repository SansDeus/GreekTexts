τοξεύματι δὲ πληγεὶς εἰς   εἰς  δελεϝεριμ  τὸ σκέλος, ὡς
πολλοὶ συνέδραμον τῶν πολλάκις εἰωθότων αὐτὸν   θεὸν προσαγορεύειν, διαχυθεὶς τῷ προσώπῳ  τουτὶ μὲν
αἷμα  εἶπεν  ὡς ὁρᾶτε καὶ οὐκ   ἰχώρ,
οἷόσπέρ τε ῥέει μακάρεσσι θεοῖσιν.  
ηομ. ε 340 
ἐπαινούντων δὲ ἐνίων τοῦ Ἀντιπάτρου τὴν εὐτέλειαν ὡς ἀθρύπτως
διαιτωμένου καὶ αὐστηρῶς,  ἔξωθεν  εἶπεν  Ἀντίπατρος
λευκοπάρυφός ἐστι, τὰ   δὲ ἔνδον
ὁλοπόρφυρος 
ἐν δὲ χειμῶνι καὶ ψύχει τῶν φίλων τινὸς ἑστιῶντος αὐτόν, ἐσχάραν δὲ
μικρὰν καὶ πῦρ ὀλίγον εἰσενέγκαντος, ἢ ξύλα ἢ λιβανωτὸν εἰσενεγκεῖν
ἐκέλευσεν.       