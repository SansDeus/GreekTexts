μετενόησεν, ὥστε
τὴν ἡμέραν ἐκείνην παραιτήσασθαι   τὸ
δεῖπνον.  
Γάιον δὲ τὸν θυγατριδοῦν εἰς Ἀρμενίαν ἀποστέλλων ᾐτεῖτο παρὰ τῶν
θεῶν εὔνοιαν αὐτῷ τὴν Πομπηίου, τόλμαν δὲ τὴν Ἀλεξάνδρου, τύχην
δὲ τὴν ἑαυτοῦ παρακολουθῆσαι.  
Ῥωμαίοις δὲ τῆς ἀρχῆς ἔλεγεν ἀπολείψειν διάδοχον, ὃς οὐδέποτε
περὶ τοῦ αὐτοῦ πράγματος δὶς ἐβουλεύσατο, Τιβέριον λέγων.  
θορυβοῦντας δὲ τοὺς ἐν ἀξιώματι νέους καταστεῖλαι βουλόμενος, ὡς οὐ
προσεῖχον ἀλλ᾽ ἐθορύβουν,  
ἀκούσατε  εἶπε  νέοι γέροντος, οὗ νέου γέροντες ἤκουον.
