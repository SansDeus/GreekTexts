μέλλων δὲ ἀποθνήσκειν αὐτὸς ἑαυτὸν ἐμακάριζεν   ,
ὅτι μηδεὶς Ἀθηναίων μέλαν ἱμάτιον δι᾽ αὐτὸν ἐνεδύσατο. 
Ἀλκιβιάδου 
Ἀλκιβιάδης ἔτι παῖς ὢν ἐλήφθη λαβὴν ἐν παλαίστρᾳ: καὶ μὴ
δυνάμενος διαφυγεῖν ἔδακε τὴν   χεῖρα τοῦ
καταπαλαίοντος: εἰπόντος δὲ ἐκείνου  δάκνεις ὡς αἱ γυναῖκες, 
οὐ μὲν οὖν  εἶπεν  ἀλλ᾽ ὡς οἱ λέοντες. 
ἔχων δὲ κύνα πάγκαλον ἐωνημένον ἑπτακισχιλίων δραχμῶν, ἀπέκοψεν
αὐτοῦ τὴν οὐρὰν  ὅπως  
ἔφη  τοῦτο λέγωσιν Ἀθηναῖοι περὶ ἐμοῦ καὶ μηδὲν ἄλλο
πολυπραγμονῶσι.        