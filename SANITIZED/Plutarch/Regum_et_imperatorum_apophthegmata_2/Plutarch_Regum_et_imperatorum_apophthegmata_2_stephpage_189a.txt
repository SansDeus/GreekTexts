μετὰ δὲ τὴν Ἀντιπάτρου τελευτὴν δημοκρατίας  
Ἀθηναίοις γενομένης κατεγνώσθη θάνατος τοῦ Φωκίωνος ἐν ἐκκλησίᾳ καὶ
τῶν φίλων: οἱ μὲν οὖν ἄλλοι κλαίοντες ἤγοντο: τῷ δὲ Φωκίωνι
σιωπῇ βαδίζοντι τῶν ἐχθρῶν τις ἐνέπτυσεν ἀπαντήσας εἰς   τὸ πρόσωπον. ὁ δὲ πρὸς τοὺς ἄρχοντας ἀποβλέψας
οὐ παύσει τις  εἶπε  τοῦτον ἀσχημονοῦντα; 
τῶν δὲ μελλόντων συναποθνήσκειν ἑνὸς ὀδυρομένου καὶ ἀγανακτοῦντος
οὐκ ἀγαπᾷς  εἶπεν  ὦ Θούδιππε μετὰ Φωκίωνος
ἀποθανούμενος; 
ἤδη δὲ τῆς κύλικος αὐτῷ προσφερομένης, ἐρωτηθεὶς εἴ τι λέγει πρὸς
τὸν υἱόν  ἐγώ σε  σε᾽ εἶπεν  ἐντέλλομαι καὶ παρακαλῶ μηδὲν
Ἀθηναίοις μνησικακεῖν.        