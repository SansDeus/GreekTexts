περὶ τῆς πατρίδος
ἀδεὴς γεγονέναι καὶ ἀκίνδυνος, ὁπότε τῶν εὐτυχημάτων τὴν νέμεσιν εἰς
τὸν οἶκον ἀπερεισαμένης τῆς τύχης ὑπὲρ πάντων αὐτὸς ἀναδέδεκται
. 
Κάτωνος τοῦ πρεσβυτέρου 
Κάτων ὁ πρεσβύτερος ἐν τῷ δήμῳ τῆς ἀσωτίας καὶ πολυτελείας
καθαπτόμενος εἶπεν  ὡς χαλεπόν ἐστι λέγειν πρὸς γαστέρα ὦτα μὴ
ἔχουσαν. 
θαυμάζειν δὲ πῶς σῴζεται πόλις, ἐν ᾗ πωλεῖται πλείονος ἰχθὺς ἢ
βοῦς.  
λοιδορῶν δέ ποτε τὴν ἐπιπολάζουσαν γυναικοκρατίαν  πάντες εἶπεν 
ἂνθρωποι τῶν γυναικῶν ἄρχουσιν, ἡμεῖς δὲ πάντων ἀνθρώπων, ἡμῶν
δὲ αἱ γυναῖκες. 
