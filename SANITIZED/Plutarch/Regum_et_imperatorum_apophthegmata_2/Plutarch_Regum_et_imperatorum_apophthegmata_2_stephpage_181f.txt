πυθόμενος δὲ ὑπό τινος λοιδορεῖσθαι  βασιλικόν  ἔφη  ἐστὶν εὖ
ποιοῦντα κακῶς ἀκούειν. 
ἀποθνῄσκων δὲ πρὸς τοὺς ἑταίρους ἀπιδὼν ἔφη μέγαν  ὁρῶ μου τὸν
ἐπιτάφιον ἐσόμενον. 
τελευτήσαντος δὲ αὐτοῦ Δημάδης ὁ ῥήτωρ  ὅμοιον  ἔφη  διὰ τὴν
ἀναρχίαν ὁρᾶσθαι τὸ στρατόπεδον τῶν Μακεδόνων ἐκτετυφλωμένῳ τῷ
Κύκλωπι. 
Πτολεμαίου τοῦ Λάγου 
Πτολεμαῖος ὁ Λάγου τὰ πολλὰ παρὰ τοῖς φίλοις ἐδείπνει καὶ ἐκάθευδεν
εἰ δέ ποτε δειπνίζοι, τοῖς   ἐκείνων ἐχρῆτο
μεταπεμπόμενος ἐκπώματα καὶ στρώματα καὶ τραπέζας: αὐτὸς δὲ οὐκ
ἐκέκτητο πλείω τῶν ἀναγκαίων, ἀλλὰ τοῦ πλουτεῖν ἔλεγε τὸ πλουτίζειν
εἶναι βασιλικώτερον. 
Ἀντιγόνου 
