ὁ δὲ Σεουῆρος ἐπὶ τῆς δεκετηρίδος τῆς ἀρχῆς
αὐτοῦ ἐδωρήσατο τῷ τε ὁμίλῳ παντὶ τῷ σιτοδοτουμένῳ  σιτοδοτουμένῳ ηοεσξηελ, σιτοδουμένω Ωξ.  καὶ τοῖς στρατιώταις τοῖς δορυφόροις
ἰσαρίθμους τοῖς τῆς ἡγεμονίας ἔτεσι χρυσοῦς.
ἐφ᾽ ᾧ καὶ μέγιστον ἠγάλλετο: καὶ γὰρ ὡς ἀληθῶς
οὐδεὶς πώποτε τοσοῦτον αὐτοῖς ἀθρόοις ἐδεδώκει:
ἐς γὰρ τὴν δωρεὰν ταύτην πεντακισχίλιαι μυριάδες
δραχμῶν ἀναλώθησαν. ἐποιήθησαν δὲ καὶ οἱ
γάμοι τοῦ τε Ἀντωνίνου τοῦ υἱοῦ τοῦ Σεουήρου
καὶ τῆς Πλαυτίλλης τῆς τοῦ Πλαυτιανοῦ θυγατρός:
καὶ τοσαῦτα τῇ θυγατρὶ οὗτος ἔδωκεν  ἔδωκεν βκ., δέδωκεν Ωξ. 
ὅσα καὶ πεντήκοντα γυναιξὶ βασιλίσσαις ἤρκεσεν
ἄν. εἴδομεν δὲ αὐτὰ διὰ τῆς ἀγορᾶς ἐς τὸ παλάτιον
κομιζόμενα. εἱστιάθημεν δὲ ἐν ταὐτῷ  ἐν ταὐτῷ ρειμ., ἐν τῶ Ωξ.  ἅμα,
τὰ μὲν βασιλικῶς τὰ δὲ βαρβαρικῶς, ἑφθά τε
πάντα ὅσα νομίζεται, καὶ ὠμὰ ζῶντά τε ἄλλα
λαβόντες. ἐγένοντο δὲ καὶ θέαι τηνικαῦτα παντοδαπαὶ
ἐπί τε τῇ ἀνακομιδῇ τοῦ Σεουήρου καὶ ἐπὶ
τῇ δεκετηρίδι αὐτοῦ καὶ ἐπὶ ταῖς νίκαις. ἐν ταύταις
ταῖς θέαις καὶ σύες τοῦ Πλαυτιανοῦ ἑξήκοντα
ἄγριοι ἐπάλαισαν ἀλλήλοις ὑπὸ παραγγέλματος,
ἐσφάγησαν δὲ ἄλλα τε πολλὰ θηρία καὶ ἐλέφας
καὶ κοροκότας: τὸ δὲ ζῷον τοῦτο Ἰνδικόν τέ ἐστι,
καὶ τότε πρῶτον ἐς τὴν Ῥώμην, ὅσα καὶ ἐγὼ
ἐπίσταμαι, ἐσήχθη, ἔχει δὲ χροιὰν μὲν λεαίνης
τίγριδι μεμιγμένης, εἶδος δὲ ἐκείνων τε καὶ κυνὸς
καὶ ἀλώπεκος ἰδίως πως συγκεκραμένον. τῆς δὲ
δεξαμενῆς ἁπάσης τῆς ἐν τῷ θεάτρῳ ἐς πλοίου
σχῆμα κατασκευασθείσης ὡς τετρακόσια θηρία
καὶ δέξασθαι καὶ ἀφεῖναι ἀθρόως, ἔπειτα ἐξαίφνης
διαλυθείσης ἀνέθορον ἄρκτοι λέαιναι πάνθηρες
λέοντες στρουθοὶ ὄναγροι βίσωνες  βίσωνες βκ., βίσσωνες Ωξ.  ῾βοῶν τι
τοῦτο εἶδος, βαρβαρικὸν τὸ γένος καὶ τὴν ὄψιν᾽,
ὥστε ἑπτακόσια τὰ πάντα καὶ θηρία καὶ βοτὰ
ὁμοῦ καὶ διαθέοντα ὀφθῆναι καὶ σφαγῆναι: πρὸς
γὰρ τὸν τῆς ἑορτῆς ἀριθμὸν ἑπταημέρου γεγονυίας
καὶ ἐκεῖνα ἑπτάκις ἑκατὸν ἐγένετο.
ἐν δὲ τῷ Βεσβίῳ  Βεσβίῳ ρειμ., βαιβίω ῾ανδ βαίβιον βελοσ᾽ Ωξ.  τῷ ὄρει πῦρ τε πλεῖστον
ἐξέλαμψε καὶ μυκήματα μέγιστα ἐγένετο, ὥστε
καὶ ἐς τὴν Καπύην, ἐν ᾗ, ὁσάκις ἂν ἐν τῇ Ἰταλίᾳ
οἰκῶ, διάγω, ἐξακουσθῆναι: τοῦτο γὰρ τὸ χωρίον
ἐξειλόμην τῶν τε ἄλλων ἕνεκα καὶ τῆς ἡσυχίας
ὅτι μάλιστα, ἵνα σχολὴν ἀπὸ τῶν ἀστικῶν πραγμάτων
ἄγων ταῦτα γράψαιμι. ἐδόκει οὖν ἐκ τῶν
περὶ τὸ Βέσβιον γεγονότων νεοχμόν τι ἔσεσθαι,
καὶ μέντοι καὶ τὰ περὶ τὸν Πλαυτιανὸν αὐτίκα
ἐνεοχμώθη. μέγας μὲν γὰρ ὡς ἀληθῶς ὁ Πλαυτιανὸς
καὶ ὑπέρμεγας ἐγεγόνει, ὥστε καὶ τὸν
δῆμον ἐν τῷ ἱπποδρόμῳ ποτὲ εἰπεῖν:  τί τρέμεις,
τί δὲ ὠχριᾷς; πλεῖον τῶν τριῶν κέκτησαι.  ἔλεγον
δὲ τοῦτο οὐ πρὸς ἐκεῖνον δῆθεν ἀλλ᾽ ἄλλως,
τρεῖς δὲ ἐνέφαινον τόν τε Σεουῆρον καὶ τοὺς υἱέας
αὐτοῦ Ἀντωνῖνον καὶ Γέταν: ὠχρία δὲ ἀεὶ καὶ
ἔτρεμεν ἔκ τε τῆς διαίτης ἣν διῃτᾶτο, καὶ ἐκ τῶν
ἐλπίδων ὧν ἤλπιζε, καὶ ἐκ τῶν φόβων ὧν ἐφοβεῖτο.
οὐ μὴν ἀλλὰ τέως μὲν ἤτοι ἐλάνθανε τὰ
πλείω αὐτὸν τὸν Σεουῆρον, ἢ καὶ εἰδὼς αὐτὰ οὐ
προσεποιεῖτο: ἐπεὶ δὲ ὁ ἀδελφὸς αὐτῷ Γέτας
τελευτῶν πάντα τὰ κατὰ τὸν Πλαυτιανόν, ἅτε
καὶ μισῶν αὐτὸν καὶ μηκέτι φοβούμενος, ἐμήνυσεν,
ἐκεῖνόν τε χαλκοῦν ἐν τῇ ἀγορᾷ ἔστησε καὶ τοῦτον
οὐκέθ᾽ ὁμοίως ἐτίμησεν, ἀλλὰ καὶ τῆς δυνάμεως
τῆς πολλῆς παρέλυσεν. ὅθεν ὁ Πλαυτιανὸς δεινῶς
ἠγανάκτησε, καὶ τὸν Ἀντωνῖνον καὶ πρότερον διὰ
τὴν θυγατέρα ἀτιμαζομένην ὑπ᾽ αὐτοῦ μισῶν τότε
δὴ καὶ μάλιστα ἤχθαιρεν ὡς αἴτιον τῆς ἀτιμίας
ἐκείνης αὐτῷ, καὶ τραχύτερον αὐτῷ προσφέρεσθαι ἤρξατο.
δι᾽ οὖν ταῦτα ὁ Ἀντωνῖνος τῇ τε γυναικὶ ἀναιδεστάτῃ
οὔσῃ ἀχθόμενος, καὶ αὐτῷ ἐκείνῳ, ὅτι τε
πάντα ὅσα ἔπραττεν ἐπολυπραγμόνει καὶ ὅτι ἐπὶ
πᾶσιν αὐτῷ ἐπετίμα, βαρυνόμενος, ἀπαλλαγῆναι
τρόπον τινὰ αὐτοῦ ἐπεθύμησε. κἀκ τούτου δι᾽ Εὐόδου τοῦ τροφέως αὑτοῦ  αὑτοῦ ρειμ., αὐτοῦ Ωξ.  Σατορνῖνόν τινα ἑκατόνταρχον
καὶ ἄλλους δύο ὁμοίους αὐτῷ ἔπεισεν
ἐσαγγεῖλαί οἱ ὅτι δέκα τισὶν ἑκατοντάρχοις, ἐξ
ὧν καὶ αὐτοὶ ἦσαν, ὁ Πλαυτιανὸς κεκελευκὼς εἴη
καὶ τὸν Σεουῆρον καὶ τὸν Ἀντωνῖνον κτεῖναι: καί
τινα καὶ γραφὴν ὡς καὶ ἐπ᾽ αὐτῷ τούτῳ εἰληφότες
ἀνεγίνωσκον. ἐξαίφνης δὲ ταῦτ᾽ ἐν ταῖς θεωρίαις
ταῖς ἐν τῷ παλατίῳ ἥρωσι πεποιημέναις, τῆς τε
θέας ἀφειμένης καὶ δείπνου μέλλοντος ἔσεσθαι,
ἐγίνετο.  ἐγίνετο βκ., ἐγίνοντο Ωξ.  ὅθεν οὐχ ἥκιστα τὸ σκευώρημα κατεφάνη:
οὐ γὰρ ἂν οὔτε ἑκατοντάρχοις δέκα ἅμα
οὔτε ἐν τῇ Ῥώμῃ οὔτε ἐν τῷ παλατίῳ οὔτε ἐκείνῃ
τῇ ἡμέρᾳ οὔτε ἐκείνῃ τῇ ὥρᾳ τοιοῦτό τι ὁ Πλαυτιανός,
ἄλλως τε καὶ γράψας, προστάξαι ἐτετολμήκει.
ὅμως πιστὸν αὐτὸ ἔδοξε τῷ Σεουήρῳ,
ὅτι τῇ νυκτὶ τῇ προτεραίᾳ τὸν Ἀλβῖνον ὄναρ
ζῶντά τε καὶ ἐπιβουλεύοντα αὑτῷ  αὑτῷ βκ., αὐτῶ Ωξ.  ἑωράκει.
σπουδῇ οὖν, ὡς καὶ ἐπ᾽ ἄλλο τι, τὸν Πλαυτιανὸν
μετεπέμψατο. καὶ ὃς οὕτως ἠπείχθη, μᾶλλον δὲ
οὕτως αὐτῷ τὸν ὄλεθρον τὸ δαιμόνιον προεμήνυσεν,
ὥστε τὰς ἡμιόνους τὰς ἀγούσας αὐτὸν πεσεῖν ἐν
τῷ παλατίῳ. καὶ αὐτὸν  αὐτὸν ρ. στεπη., αὐτὸ Ωξ.  ἐσιόντα οἱ θυρωροὶ οἱ
ἐπὶ τῶν κιγκλίδων μόνον ἐσεδέξαντο, οὐδ᾽ εἴασαν
οὐδένα αὐτῷ συνεσελθεῖν: ὅπερ ποτὲ αὐτὸς περὶ
τὸν Σεουῆρον ἐν τοῖς Τυάνοις ἐπεποιήκει. καὶ
ὑπώπτευσε μέν τι ἐκ τούτου, περίφοβός τε ἐγένετο,
οὐ μέντοι ἔχων ὅπως ἀναχωρήσει ἐσῆλθε.
καὶ ὁ Σεουῆρος καὶ πάνυ πρᾴως αὐτῷ διελέχθη:
τί τε τοῦτο ἔδοξέ σοι ποιῆσαι, καὶ διὰ τί ἀποκτεῖναι
ἡμᾶς ἠθέλησας;  λόγον τε αὐτῷ ἔδωκε,
καὶ παρεσκευάζετο ὡς καὶ ἀπολογουμένου αὐτοῦ
ἀκούσων. ἀλλ᾽ ὁ Ἀντωνῖνος ἀρνούμενόν τε αὐτὸν
καὶ θαυμάζοντα τὰ λεγόμενα τό τε ξίφος προσπηδήσας
ἀφείλετο καὶ πὺξ ἔπαισε: καὶ ἠθέλησε μὲν
καὶ αὐτοχειρίᾳ σφάξαι εἰπόντα ὅτι  ἔφθης με
κτεῖναι,  ὑπὸ δὲ τοῦ πατρὸς κωλυθεὶς ἐκέλευσέ
τινι τῶν ὑπηρετῶν φονεῦσαι αὐτόν. καὶ αὐτόν
τις τῶν τριχῶν τοῦ γενείου ἐκτίλας  ἐκτίλας η. στεπη., ἐκτίλλας Ωξ.  τῇ τε Ἰουλίᾳ
καὶ τῇ Πλαυτίλλῃ  Πλαυτίλλῃ ρ. στεπη., πλακίλλη Ωξ.  προσήνεγκεν ὁμοῦ οὔσαις,
πρὶν καὶ ὁτιοῦν αὐτὰς ἀκοῦσαι, καὶ εἶπεν  ἴδετε
τὸν Πλαυτιανὸν ὑμῶν,  κἀκ τούτου τῇ μὲν πένθος
τῇ δὲ χαρὰν ἐνέβαλεν. ἐκεῖνος μὲν καὶ μέγιστον
τῶν ἐπ᾽ ἐμοῦ  ἐμοῦ η. στεπη., ἐμὲ Ωξ.  ἀνθρώπων δυνηθείς, ὥστε καὶ
αὐτῶν τῶν αὐτοκρατόρων  αὐτοκρατόρων η. στεπη., ἀνακτόρων Ωξ.  μᾶλλον πάντας καὶ
φοβεῖσθαι αὐτὸν καὶ τρέμειν, καὶ ἐπὶ μειζόνων
ἐλπίδων αἰωρηθείς, οὕτως ὑπό τε τοῦ γαμβροῦ
ἐσφάγη καὶ ἄνωθεν ἀπὸ τοῦ παλατίου ἐς ὁδόν
τινα ἐρρίφη: μετὰ ταῦτα γὰρ καὶ ἀνῃρέθη καὶ
ἐτάφη τοῦ Σεουῆρου κελεύσαντος.
καὶ ὁ Σεουῆρος μετὰ ταῦτα συνήγαγε μὲν τὴν
βουλὴν ἐς τὸ συνέδριον, οὐ μέντοι καὶ κατηγόρησέ
τι τοῦ Πλαυτιανοῦ, ἀλλ᾽ αὐτὸς μὲν τήν τε φύσιν
τὴν ἀνθρωπίνην ὡς μὴ δυναμένην τιμὰς ὑπερόγκους
στέγειν ὠδύρατο, καὶ ἑαυτὸν ᾐτιάσατο ὅτι οὕτως
αὐτὸν ἐτετιμήκει καὶ ἐπεφιλήκει, τοὺς δὲ δὴ μηνύσαντάς
οἱ τὴν ἐπιβουλὴν  ἐπιβουλὴν σψλβ., βουλὴν Ωξ.  αὐτοῦ πάνθ᾽ ἡμῖν
εἰπεῖν ἐκέλευσεν, ἐκβαλὼν ἐκ τοῦ συνεδρίου τοὺς
οὐκ ἀναγκαίους, ἵν᾽ ἐκ τοῦ μηδὲν διηγήσασθαι
ἐνδείξηται ὅτι οὐ πάνυ σφίσι πιστεύει. πολλοὶ
μὲν οὖν διὰ τὸν Πλαυτιανὸν ἐκινδύνευσαν, καί
τινες καὶ ἀπέθανον: ὁ μέντοι Κοίρανος ἔλεγε μέν,
οἷά που πλεῖστοι πρὸς τοὺς εὐτυχοῦντας πλάττονται
ἀεί, ἑταῖρός τε αὐτοῦ εἶναι, καὶ ὁσάκις γε
ἐκεῖνοι πρὸ τῶν ἄλλων τῶν ἀσπαζομένων αὐτὸν
ἐσεκαλοῦντο, συνεφείπετό σφισι μέχρι τῆς κιγκλίδος
τῆς τελευταίας, οὐ μέντοι καὶ ἐκοινώνει
τῶν ἀπορρήτων, ἀλλ᾽ ἐν τῷ μεταιχμίῳ διατρίβων
Πλαυτιανῷ μὲν ἔξω τοῖς δὲ ἔξω ἔνδον ἐδόκει
εἶναι: καὶ διά τε  τε συππλιεδ βψ βκ.  τοῦτο πλέον ὑπωπτεύθη, καὶ
διότι ὄναρ ποτὲ τοῦ Πλαυτιανοῦ ἰδόντος ἰχθῦς
τινὰς ἐκ τοῦ Τιβέριδος ἀναβάντας πρὸς τοὺς
πόδας αὐτοῦ προσπεπτωκέναι, ἔφη καὶ τῆς γῆς
αὐτὸν καὶ τοῦ ὕδατος ἄρξειν. ἀλλ᾽ οὗτος ἐπὶ
ἑπτὰ ἔτη ἐν νήσῳ περιορισθεὶς κατήχθη τε μετὰ
τοῦτο, καὶ ἐς τὴν γερουσίαν πρῶτος Αἰγυπτίων
κατελέχθη, καὶ ὑπάτευσε μηδεμίαν ἄλλην ἀρχὴν
προάρξας, ὥσπερ ὁ Πομπήιος. Καικίλιος μέντοι
Ἀγρικόλας ἐν τοῖς πρώτοις τῶν κολάκων αὐτοῦ
ἀριθμούμενος, πονηρίᾳ δὲ καὶ ἀσελγείᾳ οὐδενὸς
ἀνθρώπων δεύτερος ὤν, κατεψηφίσθη ἀποθανεῖν,
ἐλθὼν δὲ οἴκαδε καὶ οἴνου ἐψυγμένου ἐμπλησθεὶς
τό τε ποτήριον, ὃ πέντε μυριάδων ἐώνητο, συνέτριψε,
καὶ ἐπαπέθανεν αὐτῷ τὰς φλέβας τεμών.
Σατορνῖνος μέντοι καὶ Εὔοδος τότε μὲν ἐτιμήθησαν,
ὕστερον δὲ ὑπὸ τοῦ Ἀντωνίνου ἐθανατώθησαν.
ψηφιζομένων δὲ ἡμῶν ἐπαίνους τινὰς τῷ
Εὐόδῳ ὁ Σεουῆρος ἐκώλυσεν εἰπών:  αἰσχρόν
ἐστιν ἐν δόγματι ὑμῶν τοιοῦτό τι περὶ Καισαρείου
ἀνδρὸς γεγράφθαι.  καὶ οὐ τοῦτον μόνον ἀλλὰ
καὶ τοὺς ἄλλους ἅπαντας τοὺς βασιλικοὺς ἀπελευθέρους
οὔθ᾽ ὑβρίζειν οὔθ᾽ ὑπεραυχεῖν εἴα: ἐφ᾽
ᾧ καὶ καλῶς ἤκουεν. ἡ δ᾽ αὖ γερουσία ὑμνοῦσά
ποτε αὐτὸν καὶ αὐτὸ τοῦτο ἄντικρυς ἐξεβόησεν,
ὅτι  πάντες πάντα καλῶς ποιοῦσιν, ἐπειδὴ σὺ
καλῶς ἄρχεις.  Πλαυτίλλα δὲ καὶ Πλαύτιος,  Πλαύτιος σψλβ., πλαῦτος Ωξ. 
οἱ τοῦ Πλαυτιανοῦ υἱεῖς, τότε μὲν ἐσώθησαν ἐς
Λιπάραν ἐξορισθέντες, ἐπὶ δ᾽ Ἀντωνίνου ἀπώλοντο:
καίτοι καὶ ζῶντες ἔν τε δέει καὶ ταλαιπωρίᾳ
πολλῇ τῶν τε ἀναγκαίων οὐκ εὐπορίᾳ
διῆγον.   χιπη. 314, 13-318, 9 ρ. στ., εχξ. ϝαλ. 350 ῾π. 741᾿.  
οἱ δὲ τοῦ Σεουήρου παῖδες, ὅ τε Ἀντωνῖνος
καὶ ὁ Γέτας, οἷον παιδαγωγοῦ τινὸς ἀπηλλαγμένοι
τοῦ Πλαυτιανοῦ, οὐδὲν ὅ τι οὐκ ἐποίουν. καὶ
γὰρ καὶ γυναῖκας ᾔσχυνον καὶ παῖδας ὕβριζον
χρήματά τε παρεξέλεγον, καὶ τοὺς μονομάχους
τούς τε ἁρματηλάτας προσηταιρίζοντο, τῇ μὲν
ὁμοιότητι τῶν ἔργων ζηλοῦντες ἀλλήλους, τῷ δὲ
ἀντισπουδάζειν στασιάζοντες: εἰ γάρ τῳ ὁ ἕτερος
προσέθετο, πάντως ἂν τὸ ἐναντίον ὁ ἕτερος ἀνθῃρεῖτο.
καὶ τέλος συμβαλόντες ἐν γυμνασίᾳ τινὶ
ἵππων σμικρῶν ζεύγεσιν ἐς μεγάλην φιλονεικίαν
ἤλασαν, ὥστε τὸν Ἀντωνῖνον ἐκπεσεῖν τε ἐκ τοῦ
δικύκλου καὶ τὸ σκέλος κατεάξαι. παθόντος δὲ
αὐτοῦ  αὐτοῦ ϝαλ., αὐτὸ ξοδ. πειρ.  τοῦτο καὶ νοσηλευομένου ὁ Σεουῆρος οὐδὲν
τῶν ἀναγκαίων τὸ παράπαν ἐξέλιπεν, ἀλλὰ καὶ
ἐδίκαζεν καὶ πάντα τὰ τῇ ἀρχῇ προσήκοντα
διῴκει. καὶ ἐπὶ μὲν  μὲν συππλιεδ βψ βκ.  τούτῳ καὶ ἐπῃνεῖτο, τὸν
δὲ δὴ Κύντιλλον τὸν Πλαυτιανὸν φονεύσας αἰτίαν
ἔσχεν. ἀπέκτεινε δὲ καὶ ἄλλους πολλοὺς βουλευτάς,
τοὺς μὲν κατηγορηθέντας παρ᾽ αὐτῷ καὶ
ἀπολογησαμένους καὶ ἁλόντας.   εχξ. ϝαλ. 351 ῾π. 741᾿, χιπη. 318, 9-20 ρ. στ.  
ὅτι ὁ Κύντιλλος εὐγενέστατός τε ὢν καὶ ἐπὶ
πλεῖστον ἐν τοῖς πρώτοις τῆς βουλῆς ἀριθμηθείς,
ἔν τε ταῖς τοῦ γήρως πύλαις ἑστὼς καὶ ἐν ἀγρῷ
ζῶν, καὶ οὔτε πολυπραγμονῶν τι οὔτε παραπράσσων,
ὅμως καὶ ἐσυκοφαντήθη καὶ ἀνῃρέθη. μέλλων
δ᾽ οὖν τελευτήσειν ᾔτησε τὰ ἐντάφια, ἃ πρὸ
πολλοῦ παρεσκεύαστο: καὶ ἐπειδὴ διερρυηκότα
αὐτὰ ὑπὸ τοῦ χρόνου εἶδε,  τί τοῦτο;  ἔφη,
ἐβραδύναμεν.  καὶ μετὰ τοῦτο λιβανωτοῦ
θυμιάσας εἶπεν ὅτι  τὴν αὐτὴν εὐχὴν  τὴν αὐτὴν εὐχὴν ξοδ. πειρ., τὴν εὐχὴν ταύτην Ωξ.  εὔχομαι
ἣν καὶ Σερουιανὸς  καὶ Σερουιανὸς ϝαλ., καὶ σευηριανὸς Ω, καὶ σευκριανὸς ξ, καί σαριουλια ὸς ξοδ. πειρ.  ἐπ᾽ Ἀδριανῷ ηὔξατο.  ἐκεῖνός
τε οὖν ἀπώλετο, καὶ μονομάχων ἀγῶνες ἐγένοντο
ἐν οἷς τά τε ἄλλα καὶ τίγριδες δέκα ἅμα ἐσφάγησαν.   εχξ. ϝαλ. 352 ῾π. 741᾿, χιπη. 318, 20-29 ρ. στ.  
καὶ μετὰ τοῦτο τὰ περὶ τὸν Ἀπρωνιανὸν
ἐτελέσθη, παράδοξα ὄντα καὶ ἀκουσθῆναι. ἔσχε
γὰρ αἰτίαν ὅτι ποτὲ ἡ τήθη αὐτοῦ ὄναρ ἑορακέναι
ἐλέχθη ὡς βασιλεύσει, καὶ ὅτι μαγείᾳ τινὶ ἐπὶ
τούτῳ χρήσασθαι ἔδοξε: καὶ ἀπὼν ἐν τῇ ἀρχῇ
τῆς Ἀσίας κατεψηφίσθη. ἀναγινωσκομένων οὖν
ἡμῖν τῶν βασάνων τῶν περὶ αὐτοῦ γενομένων,
καὶ τοῦτ᾽ ἐνεγέγραπτο ὅτι ὁ μέν τις ἐπύθετο τῶν
ἐπὶ τῆς ἐξετάσεως τεταγμένων τίς τε  τε η. στεπη., δὲ Ωξ.  διηγήσατο
τὸ ὄναρ τίς τε ἤκουσεν, ὁ δέ τις ἔφη τά τε ἄλλα.
καὶ ὅτι  φαλακρόν τινα βουλευτὴν παρακύψαντα
εἶδον.  ἀκούσαντες δὲ τοῦθ᾽ ἡμεῖς ἐν δεινῷ
πάθει ἐγενόμεθα: ὄνομα μὲν γὰρ οὐδενὸς οὔτε
ἐκεῖνος εἰρήκει οὔτε ὁ Σεουῆρος ἐγεγράφει, ὑπὸ δὲ
ἐκπλήξεως καὶ οἱ μηδεπώποτε ἐς τοῦ Ἀπρωνιανοῦ  Ἀπρωνιανοῦ ρ. στεπη., ἀπρωιανοῦ Ωξ. 
πεφοιτηκότες, οὐχ ὅτι οἱ φαλακροὶ ἀλλὰ
καὶ οἱ ἄλλως ἀναφαλαντίαι, ἔδεισαν. καὶ
ἐθάρσει μὲν οὐδεὶς πλὴν τῶν πάνυ κομώντων,
πάντες δὲ τοὺς τοιούτους περιεβλέπομεν, καὶ ἦν
θροῦς  ὁ δεῖνά ἐστιν:   οὔκ, ἀλλ᾽ ὁ δεῖνα. 
οὐκ ἀποκρύψομαι τὸ τότε μοι συμβάν, εἰ καὶ
γελοιότατόν ἐστιν: τοσαύτῃ γὰρ ἀμηχανίᾳ συνεσχέθην
ὥστε καὶ τῆς κεφαλῆς τὰς τρίχας τῇ
χειρὶ ζητῆσαι. τὸ δ᾽ αὐτὸ τοῦτο καὶ ἕτεροι
πολλοὶ ἔπαθον. καὶ πάνυ γε ἐς τοὺς φαλακροειδεῖς
ἀφεωρῶμεν ὡς καὶ ἐς  ἐς συππλιεδ βψ η. στεπη.  ἐκείνους τὸν
ἑαυτῶν κίνδυνον ἀπωθούμενοι, πρὶν δὴ προσανεγνώσθη
ὅτι ἄρα περιπόρφυρον ἱμάτιον ὁ φαλακρὸς
ἐκεῖνος εἶχε. λεχθέντος γὰρ τούτου πρὸς
Βαίβιον Μαρκελλῖνον ἀπείδομεν: ἠγορανομήκει
γὰρ τότε καὶ ἦν φαλακρότατος. ἀναστὰς γοῦν
καὶ παρελθὼν ἐς μέσον  πάντως που γνωριεῖ με,
εἰ ἑόρακεν  ἔφη. ἐπαινεσάντων δὲ τοῦτο ἡμῶν
ἐσήχθη τε ὁ μηνυτής, καὶ χρόνον πολὺν ἐσιώπησε
παρεστῶτος αὐτοῦ, περιβλέπων ὃν γνωρίσειε,
τέλος δὲ νεύματί τινος ἀφανεῖ προσσχὼν  προσσχὼν βκ., προσχὼν Ωξ.  ἔφη
τοῦτον ἐκεῖνον εἶναι. καὶ οὕτω καὶ ὁ Μαρκελλῖνος
ἑάλω φαλακροῦ παρακύψεως, ἐξήχθη τε ἐκ
τοῦ βουλευτηρίου ὀλοφυρόμενος. καὶ διὰ τῆς
ἀγορᾶς διεξελθὼν οὐκέτ᾽ ἠθέλησε περαιτέρω
προχωρῆσαι, ἀλλ᾽ αὐτοῦ ταύτῃ τὰ τέκνα τέσσαρα
ὄντα ἀσπασάμενος λόγον εἶπε περιπαθέστατον:
ἔφη γάρ:  ἕν με τοῦτο λυπεῖ, τέκνα, ὅτι ὑμᾶς
ζῶντας καταλείπω.  καὶ ὁ μὲν οὕτω τὴν κεφαλὴν
ἀπετμήθη, πρὶν τὸν Σεουῆρον μαθεῖν ὅτι καὶ
κατεψηφίσθη: τῷ μέντοι τὴν αἰτίαν αὐτῷ τοῦ
θανάτου παρασχόντι Πολληνίῳ Σεβεννῷ δίκη
τιμωρὸς ἀπήντησεν. ἐκδοθεὶς γὰρ ὑπὸ Σαβίνου
τοῖς Νωρικοῖς, ὧν ἄρξας οὐδὲν χρηστὸν ἐπεποιήκει,
αἴσχιστα πέπονθε: καὶ εἴδομεν αὐτὸν
ἐπί τε τῆς γῆς κείμενον καὶ ἱκετεύοντα οἰκτρῶς,
καὶ εἰ μὴ διὰ τὸν Ἄσπακα  προβαβλψ α ξορρυπτιον ον τηε παρτ οφ τηε εχξερπτορ φορ Αὔσπικα ῾ανδ σιμιλαρλψ jυστ βελοσ᾽.  τὸν θεῖον αὐτοῦ
φειδοῦς ἔτυχε, κἂν ἀπωλώλει οἰκτρῶς. ὁ δὲ δὴ
Ἄσπαξ οὗτος δεινότατος ἀνθρώπων ἐγένετο
σκῶψαι, στωμύλασθαι, πάντων ἀνθρώπων καταφρονῆσαι,
φίλοις χαρίσασθαι, ἐχθρὸν ἀμύνασθαι.
καὶ αὐτοῦ πολλὰ μὲν καὶ πρὸς ἄλλους πικρὰ καὶ
ἀστεῖα ἀποφθέγματα φέρεται, πολλὰ δὲ καὶ
πρὸς τὸν Σεουῆρον αὐτόν. ὧν ἓν καὶ τοῦτο: ἐς
γὰρ τὸ γένος αὐτοῦ τὸ τοῦ Μάρκου ἐγγραφέντος
συγχαίρω σοι, Καῖσαρ,  ἔφη,  ὅτι πατέρα
εὗρες,  ὡς καὶ ἀπάτορος αὐτοῦ τὸν ἔμπροσθεν
χρόνον ὑπ᾽ ἀφανείας  ἀφανείας σψλβ., ἀφανεία Ωξ.  ὄντος.
ἐν δὲ τῷ καιρῷ τούτῳ Βούλλας  Βούλλας ζον., βούλας Ωξ.  τις Ἰταλὸς
ἀνήρ, λῃστήριον συστησάμενος  συστησάμενος ζον., στησάμενος Ωξ.  ὡς ἑξακοσίων
ἀνδρῶν, ἐλῄζετο τὴν Ἰταλίαν ἐπὶ ἔτη δύο, παρόντων
μὲν τῶν αὐτοκρατόρων, παρόντων δὲ καὶ
στρατιωτῶν τοσούτων. ἐδιώκετο μὲν γὰρ ὑπὸ
συχνῶν ἀνδρῶν, φιλοτίμως αὐτὸν ἀνιχνεύοντος
τοῦ Σεουήρου, οὔτε δὲ ἑωρᾶτο ὁρώμενος οὔτε
εὑρίσκετο εὑρισκόμενος οὔτε κατελαμβάνετο
ἁλισκόμενος: τοσαύτῃ καὶ μεγαλοδωρίᾳ καὶ σοφίᾳ
ἐχρῆτο. ἐμάνθανε γὰρ πάντας τούς τε ἀπὸ τῆς
Ῥώμης ἐξιόντας καὶ τοὺς ἐς τὸ Βρεντέσιον
καταίροντας, τίνες τε καὶ πόσοι εἰσί, καὶ τίνα καὶ
ὁπόσα κέκτηνται: καὶ τοὺς μὲν ἄλλους, μέρος ἄν
τι παρ᾽ αὐτῶν ὧν εἶχον λαβών, εὐθὺς ἠφίει, τοὺς
δὲ δὴ τεχνίτας κατεῖχε χρόνον τινά, καὶ χρησάμενός
σφισιν, εἶτα καὶ προσδούς  προσδούς σψλβ., προδούς Ωξ.  τι ἀπέλυε.
καί ποτε δύο λῃστῶν αὐτοῦ ἁλόντων καὶ θηρίοις
δοθήσεσθαι μελλόντων πρός τε τὸν δεσμοφύλακα
κατῆλθε, πλασάμενος ὡς τῆς πατρίδος  τῆς πατρίδος περηαπς ξορρυπτ; βς. συγγεστς τῆς πόλεως.  ἄρχων
καί τινων ἀνθρώπων τοιούτων δεόμενος, καὶ οὕτω
λαβὼν αὐτοὺς ἔσωσε. τῷ δὲ ἑκατοντάρχῳ τῷ τὸ
λῃστρικὸν καθαιροῦντι προσελθὼν κατηγόρησεν
αὐτὸς ἑαυτοῦ ὥσπερ ἄλλος τις ὤν, καὶ ὑπέσχετο,
εἰ ἀκολουθήσει αὐτῷ, παραδοῦναί οἱ τὸν λῃστήν:
καὶ οὕτως αὐτὸν ἐς κοῖλόν τινα καὶ λοχμώδη  λοχμώδη η. στεπη., λογγώδη Ωξ ζον. 
τόπον ὡς καὶ ἐπὶ τὸν Φήλικα  Φήλικα λευνξλ., φίληκα Ωξ.  ἀγαγών ῾καὶ
τοῦτο γὰρ αὐτὸς προσωνόμαστὀ ῥᾳδίως συνέλαβε.
καὶ μετὰ τοῦτ᾽ ἐπὶ τὸ βῆμα ἀνέβη σχῆμα ἄρχοντος
ἀναλαβών, καὶ καλέσας τὸν ἑκατόνταρχον
τῆς τε κεφαλῆς ἀπεξύρησε, καὶ ἔφη  ἄγγελλε
τοῖς δεσπόταις σου ὅτι τοὺς δούλους ὑμῶν
τρέφετε, ἵνα μὴ λῃστεύωσι.  πλείστους γὰρ
ὅσους τῶν Καισαρείων εἶχε, τοὺς μὲν ὀλιγομίσθους
τοὺς δὲ καὶ παντελῶς ἀμίσθους γεγονότας. ταῦτ᾽
οὖν ὁ Σεουῆρος ὡς ἕκαστα πυνθανόμενος, ὀργῇ
ἔφερεν ὅτι ἐν τῇ Βρεττανίᾳ τοὺς πολέμους δι᾽ ἑτέρων νικῶν αὐτὸς ἐν τῇ Ἰταλίᾳ λῃστοῦ ἥττων
ἐγένετο: καὶ τέλος χιλίαρχον ἐκ τῶν σωματοφυλάκων
σὺν ἱππεῦσι πολλοῖς ἔστειλε, δεινὰ
ἄττα αὐτῷ ἀπειλήσας, ἂν μὴ ζῶντα αὐτὸν ἀγάγῃ.
καὶ οὕτως ἐκεῖνος μαθὼν ὅτι γυναικί τινι ἀλλοτρίᾳ
χρῷτο, ἀνέπεισεν αὐτὴν διὰ τοῦ ἀνδρὸς ἐπ᾽ ἀδείᾳ  ἀδείᾳ ρκ., ἀδείας Ωξ. 
συνάρασθαι σφίσι. κἀκ τούτου ἐν σπηλαίῳ τινὶ
καθεύδων συνελήφθη. καὶ αὐτὸν ὁ Παπινιανὸς  Παπινιανὸς ρ. στεπη., παπιανὸς Ωξ. 
ὁ ἔπαρχος ἀνήρετο  διὰ τί ἐλῄστευσας;  καὶ
αὐτὸς ἀπεκρίνατο  διὰ τί σὺ ἔπαρχος εἶ;  καὶ
θηρίοις μετὰ τοῦτο ὑπὸ κηρύγματος ἐδόθη, καὶ
αὐτοῦ καὶ τὸ λῃστρικὸν διελύθη: οὕτω που ἐν
ἐκείνῳ πᾶσα ἡ τῶν ἑξακοσίων ἰσχὺς ἦν.
ὁ δὲ δὴ Σεουῆρος ἐπὶ Βρεττανίαν ἐστράτευσε
τούς τε παῖδας ἐκδιαιτωμένους ὁρῶν καὶ τὰ στρατεύματα
ὑπὸ ἀργίας ἐκλυόμενα, καίπερ εἰδὼς ὅτι
οὐκ ἀνακομισθήσεται. ᾔδει δὲ τοῦτο μάλιστα
μὲν ἐκ τῶν ἀστέρων ὑφ᾽ ὧν ἐγεγέννητο  ἐγεγέννητο ρ. στεπη., ἐγεγένητο Ωξ.  ῾καὶ γὰρ
ἐς τὰς ὀροφὰς αὐτοὺς τῶν οἴκων τῶν ἐν τῷ παλατίῳ,
ἐν οἷς ἐδίκαζεν, ἐνέγραψεν, ὥστε πᾶσι, πλὴν
τοῦ μορίου τοῦ τὴν ὥραν, ὥς φασιν, ἐπισκοπήσαντος
ὅτε ἐς τὸ φῶς ἐξῄει, ὁρᾶσθαι: τοῦτο
γὰρ οὐ τὸ αὐτὸ ἑκατέρωθι ἐνετύπωσεν᾽, ᾔδει δὲ
καὶ παρὰ μάντεων ἀκούσας. ἀνδριάντι γὰρ αὐτοῦ
πρὸς ταῖς πύλαις δι᾽ ὧν ἐκστρατεύσειν ἔμελλεν
ἑστῶτι, καὶ πρὸς τὴν ὁδὸν τὴν ἐκεῖσε φέρουσαν
ἀποβλέποντι, σκηπτὸς ἐμπεσὼν τρία ἀπὸ τοῦ
ὀνόματος αὐτοῦ γράμματα ἀπήλειψε: καὶ διὰ
τοῦθ᾽, ὡς οἱ μάντεις ἀπεφήναντο, οὐκ ἐπανῆκεν
ἀλλὰ καὶ τρίτῳ ἔτει μετὰ τοῦτο μετήλλαξε. καὶ
χρήματα δὲ πάμπολλα συνεξήγαγε.   χιπη. 318, 29-321, 24 ρ. στ.  
δύο δὲ γένη τῶν Βρεττανῶν μέγιστά εἰσι,
Καληδόνιοι καὶ Μαιάται: καὶ ἐς αὐτὰ καὶ τὰ τῶν
ἄλλων προσρήματα ὡς εἰπεῖν συγκεχώρηκεν.
οἰκοῦσι δὲ οἱ μὲν Μαιάται πρὸς αὐτῷ τῷ διατειχίσματι
ὃ τὴν νῆσον δίχῃ τέμνει, Καληδόνιοι δὲ
μετ᾽ ἐκείνους, καὶ νέμονται ἑκάτεροι ὄρη ἄγρια
καὶ ἄνυδρα καὶ πεδία ἔρημα καὶ ἑλώδη, μήτε
τείχη μήτε πόλεις μήτε γεωργίας ἔχοντες, ἀλλ᾽ ἔκ
τε νομῆς καὶ θήρας ἀκροδρύων τέ τινων ζῶντες:
τῶν γὰρ ἰχθύων ἀπείρων καὶ ἀπλέτων ὄντων οὐ
γεύονται. διαιτῶνται δὲ ἐν σκηναῖς γυμνοὶ καὶ
ἀνυπόδητοι,  ἀνυπόδητοι δινδ., ἀνυπόδετοι Ωξ ζον. τρευ.  ταῖς γυναιξὶν ἐπικοίνοις χρώμενοι
καὶ τὰ γεννώμενα πάντα κοινῶς  κοινῶς τρευ, ομ. ωξ.  ἐκτρέφοντες.
δημοκρατοῦνταί τε ὡς πλήθει, καὶ λῃστεύουσιν
ἥδιστα. καὶ διὰ τοῦτο ἄρχοντας τοὺς θρασυτάτους
αἱροῦνται.  καὶ διὰ τοῦτο — αἱροῦνται τρεψ, ομ. ωξ.  στρατεύονται δὲ ἐπί τε
ἁρμάτων, ἵππους ἔχοντες μικροὺς καὶ ταχεῖς,  καὶ ταχεῖς ζον. τρεψ, ταχεῖς Ωξ. 
καὶ πεζοί: καί εἰσι καὶ δραμεῖν ὀξύτατοι καὶ
συστῆναι παγιώτατοι. τὰ δὲ ὅπλα αὐτῶν ἀσπὶς
καὶ δόρυ βραχύ,  ξφ.    ἀσπίδα μόνην ἔχοντες ἀντὶ κράνους καὶ θώρακος καὶ κνημίδων.   τρευ 22, 8, 9    μῆλον χαλκοῦν ἐπ᾽ ἄκρου τοῦ
στύρακος ἔχον, ὥστε σειόμενον κτυπεῖν πρὸς
κατάπληξιν τῶν ἐναντίων: εἰσὶ δ᾽ αὐτοῖς καὶ
ἐγχειρίδια. δύνανται δὲ καὶ λιμὸν καὶ ψῦχος καὶ
ταλαιπωρίαν πᾶσαν ὑπομένειν: ἔς τε γὰρ τὰ ἕλη
καταδυόμενοι καρτεροῦσιν ἐπὶ πολλὰς ἡμέρας,
τὴν κεφαλὴν μόνην  μόνην ζον. τρευ, μόνον Ωξ.  ἔξω τοῦ ὕδατος ἔχοντες, καὶ
ἐν ταῖς ὕλαις τῷ τε φλοιῷ καὶ ταῖς ῥίζαις διατρέφονται,
καὶ πρὸς πάντα  πρὸς πάντα βς., περὶ πάντα Ωξ.  σκευάζουσί τι
βρῶμα, ἀφ᾽ οὗ κυάμου τι μέγεθος ἐμφαγόντες
οὔτε πεινῶσιν οὔτε διψῶσι.   χιπη. 321, 24-322, 12 ρ. στ., τρευ εχξ. ανον. βψζ. π. 21, 26-22, 15.  
τοιαύτη μέν τις νῆσος ἡ Βρεττανία ἐστί, καὶ
τοιούτους οἰκήτορας ἥ γε πολεμία ἔχει. νῆσος
γάρ ἐστι, καὶ τότε σαφῶς ὥσπερ εἶπον ἐλήλεγκται.
καὶ αὐτῆς τὸ μὲν μῆκος στάδιοι ἑπτακισχίλιοι
καὶ ἑκατὸν τριάκοντα δύο εἰσί, τοῦ δὲ
δὴ πλάτους τὸ μὲν πλεῖστον δέκα καὶ τριακόσιοι
καὶ δισχίλιοι, τὸ δὲ ἐλάχιστον τριακόσιοι: καὶ
τούτων ἡμεῖς οὐ πολλῷ τινὶ τῆς ἡμισείας ἔλαττόν
τι ἔχομεν.
ὁ δ᾽ οὖν Σεουῆρος πᾶσαν αὐτὴν καταστρέψασθαι
ἐθελήσας  ἐθελήσας βκ., θελήσας Ωξ.  ἐσέβαλεν ἐς τὴν Καληδονίαν,
καὶ διιὼν αὐτὴν ἀμύθητα πράγματα ἔσχε,
τάς τε ὕλας τέμνων καὶ τὰ μετέωρα κατασκάπτων
τά τε ἕλη χωννύων καὶ τοὺς ποταμοὺς
ζευγνύων: οὔτε γὰρ μάχην τινὰ ἐμαχέσατο οὔτε
πολέμιόν τινα ἐν παρατάξει εἶδε. πρόβατα δὲ
καὶ βοῦς προβαλλομένων αὐτῶν ἐξεπίτηδες οἱ
στρατιῶται ἥρπαζον, ὅπως ἐπὶ πλεῖον ἀπατώμενοι
τρύχωνται: καὶ γὰρ ὑπὸ τῶν ὑδάτων δεινῶς
ἐκακοῦντο καὶ ἀποσκεδαννύμενοι ἐπεβουλεύοντο.
εἶτ᾽ ἀδυνατοῦντες βαδίζειν ὑπ᾽ αὐτῶν τῶν οἰκείων
ἐφονεύοντο ἵνα μὴ ἁλίσκωνται, ὥστε ἐς πέντε
μυριάδας ὅλας τελευτῆσαι. οὐ μέντοι ἀπέστη γε
πρὶν τῷ ἐσχάτῳ τῆς νήσου πλησιάσαι, ὅπου γε
τὰ μάλιστα τήν τε τοῦ ἡλίου παράλλαξιν καὶ τὸ
τῶν ἡμερῶν τῶν τε νυκτῶν καὶ τῶν θερινῶν καὶ
τῶν χειμερινῶν μέγεθος ἀκριβέστατα κατεφώρασε.
καὶ ὁ μὲν οὕτω διὰ πάσης ὡς εἰπεῖν τῆς πολεμίας
κομισθείς ῾ἐκομίσθη γὰρ ὡς ἀληθῶς ἐν σκιμποδίῳ
καταστέγῳ τινὶ τὰ πολλὰ διὰ τὴν ἀσθένειαν᾽ ἐς
τὴν φιλίαν ἐπανῆλθεν, ἐς ὁμολογίαν τοὺς Βρεττανούς,
ἐπὶ τῷ χώρας οὐκ ὀλίγης ἐκστῆναι, ἀναγκάσας ἐλθεῖν.
ἐξέπληττε δὲ αὐτὸν ὁ Ἀντωνῖνος καὶ ἐς φροντίδας
ἀνηνύτους καθίστη, ὅτι τε ἀκολάστως ἔζη,
καὶ ὅτι καὶ τὸν ἀδελφὸν δῆλος ἦν, εἰ δυνηθείη,
φονεύσων, καὶ τὸ τελευταῖον ὅτι καὶ αὐτῷ ἐκείνῳ
ἐπεβούλευσε. ποτὲ μὲν γὰρ ἐξεπήδησεν ἐξαίφνης
ἐκ τοῦ σκηνώματος βοῶν καὶ κεκραγὼς ὡς ὑπὸ
τοῦ Κάστορος ἀδικούμενος: οὗτος δὲ ἀνὴρ ἄριστος
τῶν περὶ τὸν Σεουῆρον Καισαρείων ἦν, καὶ ἐπεπίστευτο
τήν τε μνήμην  μνήμην ηιρσξηφελδ, γνώμην Ωξ.  αὐτοῦ καὶ τὸν κοιτῶνα.
καὶ συνέστησαν μέν τινες ἐπὶ τούτῳ στρατιῶται
προπαρεσκευασμένοι καὶ συνεβόησαν, κατελήφθησαν
δὲ δι᾽ ὀλίγου αὐτοῦ τε τοῦ Σεουήρου
ἐπιφανέντος σφίσι καὶ τοὺς ταραχωδεστέρους
κολάσαντος. ἄλλοτε δὲ προσήλαυνον μὲν ἀμφότεροι
πρὸς τοὺς Καληδονίους, ἵνα τά τε ὅπλα παρ᾽
αὐτῶν λάβωσι καὶ περὶ τῶν ὁμολογιῶν διαλεχθῶσιν,
ὁ δ᾽ Ἀντωνῖνος ἀποκτεῖναι αὐτὸν ἄντικρυς
αὐτοχειρίᾳ ἐπεχείρησεν. ᾔεσαν μὲν γὰρ
ἐπὶ ἵππων, καὶ ὁ Σεουῆρος, καίπερ καὶ τοὺς ταρσοὺς
ὑπὸ ἀσθενείας ὑποτετακώς,  ὑποτετακώς ξαππς, ὑποτετμηκώς Ωξ, ὑποτετμημένος ρκ., ὑποτετηκώς ορ ὑποσεσηπώς βς., ὑπεσκληκώς κυιπερ.  ὅμως ἵππευσε
καὶ αὐτός, καὶ τὸ ἄλλο στράτευμα συνεφείπετο,
τό τε τῶν πολεμίων καὶ αὐτὸ συνεωρᾶτο: κἀν τῷ
καιρῷ τούτῳ τῇ τε σιγῇ καὶ τῷ κόσμῳ τὸν ἵππον
ὁ Ἀντωνῖνος ἀναχαιτίσας ἐσπάσατο τὸ ξίφος ὡς
καὶ κατὰ νώτου τὸν πατέρα πατάξων. ἰδόντες δὲ
τοῦτο οἱ ἄλλοι οἱ συνιππεύοντες ἐξεβόησαν, καὶ
οὕτως ἐκεῖνός τε ἐκπλαγεὶς οὐκέτι οὐδὲν ἔδρασε, καὶ
ὁ Σεουῆρος μετεστράφη μὲν πρὸς τὴν βοὴν αὐτῶν
καὶ εἶδε τὸ ξίφος, οὐ μέντοι καὶ ἐφθέγξατό τι,
ἀλλ᾽ ἀναβὰς ἐπὶ τὸ βῆμα, καὶ τελέσας ὅσα ἐχρῆν,
ἐς τὸ στρατήγιον ἐπανῆλθε. καὶ καλέσας τόν τε
υἱὸν καὶ τὸν Παπινιανὸν  Παπινιανὸν ρ. στεπη., παπιανὸν Ωξ ῾ανδ σιμιλαρλψ βελοσ᾽.  καὶ τὸν Κάστορα ξίφος
τέ τι τεθῆναι ἐς τὸ μέσον ἐκέλευσε, καὶ ἐγκαλέσας
αὐτῷ ὅτι τε ἄλλως τοιοῦτόν τι ἐτόλμησε
καὶ ὅτι πάντων ὁρώντων τῶν τε συμμάχων καὶ
τῶν πολεμίων τηλικοῦτον κακὸν δράσειν ἔμελλεν,
τέλος ἔφη:  ἀλλ᾽ εἴγε ἀποσφάξαι με ἐπιθυμεῖς,
ἐνταῦθά με κατάχρησαι: ἔρρωσαι γάρ, ἐγὼ δὲ
καὶ γέρων εἰμὶ καὶ κεῖμαι. ὡς εἴγε τοῦτο μὲν οὐκ
ἀναδύῃ, τὸ δὲ αὐτόχειρ μου γενέσθαι ὀκνεῖς,
παρέστηκέ σοι Παπινιανὸς ὁ ἔπαρχος, ᾧ δύνασαι
κελεῦσαι ἵνα με ἐξεργάσηται: πάντως γάρ που
πᾶν τὸ κελευσθὲν ὑπὸ σοῦ, ἅτε καὶ αὐτοκράτορος
ὄντος, ποιήσει.  τοιαῦτα εἰπὼν ὅμως οὐδὲν
δεινὸν αὐτὸν ἔδρασε, καίπερ πολλάκις μὲν τὸν
Μᾶρκον αἰτιασάμενος ὅτι τὸν Κόμμοδον οὐχ
ὑπεξεῖλε, πολλάκις δὲ καὶ αὐτὸς τῷ υἱεῖ ἀπειλήσας
τοῦτο ποιήσειν. ἀλλ᾽ ἐκεῖνα μὲν ὀργιζόμενος
ἀεί ποτε ἔλεγε, τότε δὲ φιλότεκνος μᾶλλον
ἢ φιλόπολις ἐγένετο: καίτοι καὶ τὸν ἕτερον ἐν
τούτῳ παῖδα προέδωκε, σαφῶς εἰδὼς τὰ γενησόμενα.
ἀποστάντων δὲ τῶν ἐν τῇ νήσῳ αὖθις, καλέσας
τοὺς στρατιώτας ἐκέλευσεν ἐς τὴν χώραν αὐτῶν
ἐμβαλεῖν καὶ οἷς ἂν ἐντύχωσιν ἀποκτεῖναι, αὐτὸ
τοῦτο εἰπών,
μή τις ὑπεκφύγοι αἰπὺν ὄλεθρον
χεῖράς θ᾽ ἡμετέρας, μηδ᾽ ὅντινα γαστέρι μήτηρ  μήτηρ συππλιεδ βψ η. στεπη. 
κοῦρον ἐόντα φέροι: μηδ᾽ ὃς φύγοι  φύγοι ξ, φύγη Ωξ1.  αἰπὺν ὄλεθρον. 
γενομένου δὲ τούτου, καὶ τῶν Καληδονίων προσαποστάντων
τοῖς Μαιάταις, ἡτοιμάζετο μὲν ὡς
καὶ αὐτὸς αὐτοῖς πολεμήσων, καὶ αὐτὸν περὶ
ταῦτ᾽ ἔχοντα ἡ νόσος τῇ τετάρτῃ τοῦ Φεβρουαρίου
ἀπήνεγκε, συνεργασαμένου τι πρὸς τοῦτο καὶ
τοῦ Ἀντωνίνου, ὡς λέγεται. πρὶν γοῦν μεταλλάξαι,
τάδε λέγεται τοῖς παισὶν εἰπεῖν ῾ἐρῶ γὰρ
αὐτὰ τὰ λεχθέντα, μηδὲν ὅ τι καλλωπίσασ᾽.
ὁμονοεῖτε, τοὺς στρατιώτας πλουτίζετε, τῶν
ἄλλων πάντων καταφρονεῖτε.  ἐκ δὲ τούτου τό
τε σῶμα αὐτοῦ στρατιωτικῶς κοσμηθὲν ἐπὶ πυρὰν
ἐτέθη καὶ τῇ τε τῶν στρατιωτῶν καὶ τῇ τῶν
παίδων περιδρομῇ ἐτιμήθη, τά τε δῶρα τὰ
στρατιωτικὰ οἵ τι τῶν παρόντων ἔχοντες ἐς
αὐτὴν ἐνέβαλον, καὶ τὸ πῦρ οἱ υἱεῖς ἐνῆκαν. καὶ
μετὰ τοῦτο τὰ ὀστᾶ ἐς ὑδρίαν πορφυροῦ λίθου
ἐμβληθέντα ἔς τε τὴν Ῥώμην ἐκομίσθη καὶ ἐς τὸ
Ἀντωνινεῖον  Ἀντωνίνειον η. στεπη., ἀντωνίειον Ωξ.  ἀπετέθη. λέγεται δὲ τὴν ὑδρίαν
ὀλίγον πρὸ τοῦ θανάτου μεταπέμψασθαί τε
αὐτόν, καὶ ἐπιψηλαφήσαντα εἰπεῖν  χωρήσεις
ἄνδρα ὃν ἡ οἰκουμένη οὐκ ἐχώρησεν.    χιπη. 322, 12-324, 25 ρ. στ.  
ἦν δὲ τὸ σῶμα βραχὺς μὲν ἰσχυρὸς δέ, καίπερ
ἀσθενέστατος ὑπὸ τῆς ποδάγρας γενόμενος, τὴν
δὲ δὴ ψυχὴν καὶ δριμύτατος καὶ ἐρρωμενέστατος:
παιδείας μὲν γὰρ ἐπεθύμει μᾶλλον ἢ ἐπετύγχανε,
καὶ διὰ τοῦτο πολυγνώμων μᾶλλον ἢ πολύλογος
ἦν. φίλοις οὐκ ἀμνήμων, ἐχθροῖς βαρύτατος,
ἐπιμελὴς μὲν πάντων ὧν πρᾶξαι ἤθελεν,  μὲν — ἤθελεν ξοδ. πειρ., τῶν πρακτέων Ωξ.  ἀμελὴς
δὲ τῶν περὶ αὐτοῦ λογοποιουμένων: καὶ διὰ τοῦτο
καὶ χρήματα ἐξ ἅπαντος τρόπου, πλὴν καθ᾽ ὅσον
οὐδένα ἕνεκα αὐτῶν  ἕνεκα αὐτῶν ξοδ. πειρ., τούτων χάριν Ωξ.  ἀπέκτεινε, πορίζων, πάντα
μὲν τὰ ἀναγκαῖα ἐδαπάνα ἀφθονώτατα, καὶ
πλεῖστά γε καὶ τῶν ἀρχαίων οἰκοδομημάτων
ἀνεκτήσατο, καί σφισι τὸ ἑαυτοῦ ὄνομα ὡς καὶ ἐκ
καινῆς αὐτὰ καὶ ἐξ ἰδίων χρημάτων κατεσκευακὼς
ἐπέγραψε, πολλὰ δὲ καὶ μάτην ἔς τε ἐπισκευὰς
καὶ κατασκευὰς ἑτέρων ἀνάλωσεν, ὅς γε καὶ τῷ
Διονύσῳ καὶ τῷ Ἡρακλεῖ νεὼν ὑπερμεγέθη
ᾠκοδομήσατο. καίτοι δὲ πάμπλειστα δαπανήσας,
ὅμως οὐκ εὐαριθμήτους τινὰς μυριάδας δραχμῶν
καταλέλοιπεν, ἀλλὰ καὶ πάνυ πολλάς. καὶ
ἐνεκάλει μὲν τοῖς μὴ σωφρονοῦσιν,  σωφρονοῦσιν χψλ., φρονοῦσιν Ωξ.  ὡς καὶ περὶ
τῆς μοιχείας νομοθετῆσαί τινα: καὶ διὰ τοῦτο
γραφαὶ αὐτῆς ὅσαι πλεῖσται ἐγένοντο ῾τρισχιλίας
γοῦν ὑπατεύων εὗρον ἐν τῷ πίνακι ἐγγεγραμμένασ᾽:
ἐπεὶ δὲ ὀλίγοι πάνυ αὐταῖς ἐπεξῄεσαν,
οὐκέτι οὐδὲ αὐτὸς ἐπολυπραγμόνει. ὅθεν καὶ
μάλα ἀστείως Ἀργεντοκόξου τινὸς γυνὴ Καληδονίου
πρὸς τὴν Ἰουλίαν τὴν Αὔγουσταν, ἀποσκώπτουσάν
τι πρὸς αὐτὴν μετὰ τὰς σπονδὰς
ἐπὶ τῇ ἀνέδην σφῶν πρὸς τοὺς ἄρρενας συνουσίᾳ,
εἰπεῖν λέγεται ὅτι  πολλῷ ἄμεινον ἡμεῖς τὰ τῆς
φύσεως ἀναγκαῖα ἀποπληροῦμεν ὑμῶν τῶν Ῥωμαϊκῶν:
ἡμεῖς γὰρ φανερῶς τοῖς ἀρίστοις ὁμιλοῦμεν,
ὑμεῖς δὲ λάθρᾳ ὑπὸ τῶν κακίστων
μοιχεύεσθε.    χιπη. 324, 25-325, 15 ρ. στ., εχξ. ϝαλ. 353 ῾π. 741᾿.  
τοῦτο μὲν ἡ Βρεττανὶς εἶπεν, ἐχρῆτο δὲ ὁ
Σεουῆρος καταστάσει τοῦ βίου εἰρήνης οὔσης
τοιᾷδε. ἔπραττέ τι πάντως νυκτὸς ὑπὸ τὸν
ὄρθρον, καὶ μετὰ τοῦτ᾽ ἐβάδιζε  ἐβάδιζε ξ ζον., ἐδίκαζε ϝ.  καὶ λέγων
καὶ ἀκούων τὰ τῇ ἀρχῇ πρόσφορα: εἶτ᾽ ἐδίκαζε,
χωρὶς εἰ μή τις ἑορτὴ μεγάλη εἴη. καὶ μέντοι
καὶ ἄριστα αὐτὸ  αὐτὸ η. στεπη., αὐτῶ Ωξ.  ἔπραττε: καὶ γὰρ τοῖς δικαζομένοις
ὕδωρ ἱκανὸν ἐνέχει, καὶ ἡμῖν τοῖς
συνδικάζουσιν αὐτῷ παρρησίαν πολλὴν ἐδίδου.
ἔκρινε δὲ μέχρι μεσημβρίας, καὶ μετὰ τοῦθ᾽
ἵππευεν ἐφ᾽ ὅσον ἂν ἐδυνήθη: εἶτ᾽ ἐλοῦτο, γυμνασάμενός
τινα τρόπον. ἠρίστα δὲ ἢ καθ᾽ ἑαυτὸν
ἢ μετὰ τῶν παίδων, οὐκ ἐνδεῶς. εἶτ᾽ ἐκάθευδεν
ὡς πλήθει: ἔπειτ᾽ ἐξαρθεὶς τά τε λοιπὰ προσδιῴκει
καὶ λόγοις καὶ Ἑλληνικοῖς καὶ Λατίνοις
συνεγίνετο ἐν περιπάτῳ. εἶθ᾽ οὕτω πρὸς ἑσπέραν
ἐλοῦτο  ἐλοῦτο βκ., ἐλούετο Ωξ ζον.  αὖθις, καὶ ἐδείπνει μετὰ τῶν ἀμφ᾽ αὑτόν:
ἥκιστά τε γὰρ ἄλλον τινὰ συνέστιον ἐποιεῖτο,
καὶ ἐν μόναις ταῖς πάνυ ἀναγκαίαις ἡμέραις τὰ
πολυτελῆ δεῖπνα συνεκρότει. ἐβίω δὲ ἔτη
ἑξήκοντα πέντε καὶ μῆνας ἐννέα καὶ ἡμέρας
πέντε καὶ εἴκοσι  πέντε καὶ εἴκοσι Ωξ, ξοδ. παρις. 1712, ἐννέα καὶ εἴκοσι ζον.  ῾τῇ γὰρ ἑνδεκάτῃ τοῦ Ἀπριλίου
ἐγεγέννητὀ, ἀφ᾽ ὧν ἦρξεν ἔτη ἑπτακαίδεκα
καὶ μῆνας ὀκτὼ καὶ ἡμέρας τρεῖς. τό τε σύμπαν
οὕτως ἐνεργὸς ἐγένετο ὥστε καὶ ἀποψύχων
ἀναφθέγξασθαι:  ἄγετε, δότε, εἴ τι πρᾶξαι
ἔχομεν.    χιπη. 325, 15-32 ρ. στ.  
