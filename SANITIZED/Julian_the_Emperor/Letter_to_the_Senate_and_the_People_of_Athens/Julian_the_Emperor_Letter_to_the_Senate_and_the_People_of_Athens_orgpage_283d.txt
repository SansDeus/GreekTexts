ὥσπερ ἀπόδειξιν καὶ τεκμήριον τοῦτο 
προσθεῖναι. εἶτα προσέθεσαν ὡς Νῦν μὲν ἐκπεμφθέντων
αὐτῶν σόν ἐστι τὸ ἔργον, ἀφικομένων δὲ
τούτων οὐ σοὶ τοῦτο, ἀλλ̓ ἐκείνοις λογιεῖται
Κωνστάντιος, σὺ δὲ ἐν αἰτίᾳ γενήσῃ. γράψαι δή
με ἔπεισαν αὐτῷ, μᾶλλον δὲ ἐβιάσαντο: πείθεται
μὲν γὰρ ἐκεῖνος, ᾧπερ ἔξεστι καὶ μὴ πεισθῆναι,
βιάζεσθαι δὲ οἷς ἂν ἐξῇ, τοῦ πείθειν οὐδὲν
προσδέονται: οὔκουν οὐδὲ οἱ βιασθέντες τῶν
πεπεισμένων εἰσίν, ἀλλὰ τῶν ἀναγκασθέντων.
