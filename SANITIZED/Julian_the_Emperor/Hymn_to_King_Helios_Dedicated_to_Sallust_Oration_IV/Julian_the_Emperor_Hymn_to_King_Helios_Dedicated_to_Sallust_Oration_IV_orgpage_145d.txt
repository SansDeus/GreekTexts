ἐφ̓ ὅσον ἡμῖν οἷόν τε ἦν ἐφικέσθαι τῆς περὶ αὐτὸν 
εὐφημίας σπεύδοντες, διεληλύθαμεν. ἐπεὶ δὲ
ὄμματα, φησίν, ἀκοῆς ἐστι πιστότερα, καίτοι τῆς
νοήσεως ὄντα γε ἀπιστότερα καὶ ἀσθενέστερα,
φέρε καὶ περὶ τῆς ἐμφανοῦς αὐτοῦ δημιουργίας
αἰτησάμενοι παῤ αὐτοῦ τὸ μετρίως εἰπεῖν πειραθῶμεν.
Ὑπέστη μὲν οὖν περὶ αὐτὸν ὁ φαινόμενος ἐξ
αἰῶνος κόσμος, ἕδραν δὲ ἔχει τὸ περικόσμιον φῶς
ἐξ αἰῶνος, οὐχὶ νῦν μέν, τότε δὲ οὔ, οὐδὲ ἄλλοτε
ἄλλως, ἀεὶ δὲ ὡσαύτως. ἀλλ̓ εἴ τις ταύτην τὴν
διαιώνιον φύσιν ἄχρις ἐπινοίας ἐθελήσειε χρονικῶς
