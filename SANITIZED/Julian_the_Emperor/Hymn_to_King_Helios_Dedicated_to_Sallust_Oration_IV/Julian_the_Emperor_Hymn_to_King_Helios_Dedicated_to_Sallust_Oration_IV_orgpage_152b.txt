γὰρ ἐξ αὐτοῦ τρεφόμεθα παῤ ἐκείνου. τὰ 
μὲν οὖν θειότερα καὶ ὅσα ταῖς ψυχαῖς δίδωσιν
ἀπολύων αὐτὰς τοῦ σώματος, εἶτα ἐπανάγων ἐπὶ
τὰς τοῦ θεοῦ συγγενεῖς οὐσίας, καὶ τὸ λεπτὸν καὶ
εὔτονον τῆς θείας αὐγῆς οἷον ὄχημα τῆς εἰς τὴν
γένεσιν ἀσφαλοῦς διδόμενον καθόδου ταῖς ψυχαῖς
ὑμνείσθω τε ἄλλοις ἀξίως καὶ ὑφ̓ ἡμῶν πιστευέσθω
μᾶλλον ἢ δεικνύσθω: τὰ δὲ ὅσα γνώριμα
πέφυκε τοῖς πᾶσιν οὐκ ὀκνητέον ἐπεξελθεῖν.
οὐρανόν φησι Πλάτων ἡμῖν γενέσθαι σοφίας διδάσκαλον.
