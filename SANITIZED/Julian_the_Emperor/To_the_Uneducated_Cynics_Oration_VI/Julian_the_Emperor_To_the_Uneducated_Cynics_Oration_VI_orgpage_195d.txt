ἐλευθερίαν; πῶς γὰρ οὐ φήσεις; ἐπεὶ καὶ τὰ 
χρήματα καὶ πλοῦτος καὶ γένος καὶ σώματος
ἰσχὺς καὶ κάλλος καὶ πάντα ἁπλῶς τὰ τοιαῦτα
δίχα τῆς ἐλευθερίας οὐ τοῦ δοκοῦντος ηὐτυχηκέναι,
τοῦ κτησαμένου δὲ αὐτόν ἐστιν ἀγαθά; τίνα οὖν
ὑπολαμβάνομεν τὸν δοῦλον; ἆρα μή ποτε ἐκεῖνον,
ὃν ἂν πριώμεθα δραχμῶν ἀργυρίου τόσων ἢ μναῖν
δυοῖν ἢ χρυσίου στατήρων δέκα; ἐρεῖς δήπουθεν
τοῦτον εἶναι ἀληθῶς δοῦλον. ἆρα δἰ αὐτὸ τοῦτο,
ὅτι τὸ ἀργύριον ὑπὲρ αὐτοῦ τῷ πωλοῦντι καταβεβλήκαμεν;
