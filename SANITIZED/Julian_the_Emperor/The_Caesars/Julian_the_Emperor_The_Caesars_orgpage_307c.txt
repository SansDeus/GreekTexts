ἐκεῖσε παρεσκεύαστο τὸ συμπόσιον: ὑπ̓ αὐτὴν δὲ 
τὴν σελήνην ἐπὶ μετεώρου τοῦ ἀέρος ἐδέδοκτο
τοὺς καίσαρας δειπνεῖν. ἀνεῖχε δὲ αὐτοὺς ἥ τε
τῶν σωμάτων κουφότης, ἅπερ ἐτύγχανον ἠμφιεσμένοι,
καὶ ἡ περιφορὰ τῆς σελήνης. κλῖναι μὲν
οὖν ἔκειντο τέτταρες, εὐτρεπεῖς τοῖς μεγίστοις
θεοῖς. ἐβένου μὲν ἦν ἡ τοῦ Κρόνου στιλβούσης
καὶ πολλὴν ἐν τῷ μέλανι καὶ θείαν αὐγὴν κρυπτούσης,
ὥστε οὐδεὶς οἶός τε ἦν ἀντιβλέπειν.
