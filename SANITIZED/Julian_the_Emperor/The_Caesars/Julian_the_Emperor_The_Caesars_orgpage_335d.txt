ὅποι φίλον ἑκάστῳ, ὑπὸ θεοῖς ἡγεμόσι βιωσόμενοι 
τὸ ἐντεῦθεν: ἑλέσθω δ̓ ἕκαστος ἑαυτῷ τὸν
προστάτην τε καὶ ἡγεμόνα. μετὰ τὸ κήρυγμα
τοῦτο ὁ μὲν Ἀλέξανδρος ἔθει πρὸς τὸν Ἡρακλέα,
Ὀκταβιανὸς δὲ πρὸς τὸν Ἀπόλλωνα, ἀμφοῖν
δὲ ἀπρὶξ εἴχετο τοῦ Διὸς καὶ Κρόνου Μάρκος.
πλανώμενον δὲ πολλὰ καὶ περιτρέχοντα τὸν
Καίσαρα κατελεήσας ὁ μέγας Ἄρης ἥ τε
Ἀφροδίτη παῤ ἑαυτοὺς ἐκαλεσάτην: Τραϊανὸς
δὲ παρὰ τὸν Ἀλέξανδρον ἔθει ὡς ἐκείνῳ συγκαθεδούμενος.
