γνώμην ἐν μέρει προύφηναν, ἄμεινον τοῦ τῆς 
σιωπῆς ἀκινδύνου γέρως κρίναντες κατὰ δύναμίν
σοι τῶν οἰκείων πόνων ἀπάρξασθαι.
Εἰ μὲν οὖν καὶ αὐτὸς εἷς ὢν ἐτύγχανον τῶν τοὺς
ἐπιδεικτικοὺς ἀγαπώντων λόγους, ἐχρῆν ἐντεῦθεν
ἄρχεσθαι τῆς ὑποθέσεως, τὴν ἴσην εὔνοιαν ἀπαιτήσαντα
τῆς ὑπαρχούσης ἤδη σοι παῤ ἡμῶν καὶ
δεηθέντα τῶν λόγων ἀκροατὴν εὐμενῆ γενέσθαι,
οὐχὶ δὲ ἀκριβῆ καὶ ἀπαραίτητον κριτὴν καταστῆναι.
