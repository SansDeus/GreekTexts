μεταβαλεῖν, ἀλλ̓ ἤδη καὶ τοῦ φύσαντος ὑπερορᾶν 
καὶ τῆς ἀνθρωπίνης ἁπάσης φύσεως. ἠξίου γὰρ
υἱὸς Ἄμμωνος, ἀλλ̓ οὐ Φιλίππου νομίζεσθαι, καὶ
τῶν συστρατευσαμένων ὅσοι μὴ κολακεύειν μηδὲ
δουλεύειν ἠπίσταντο τῶν ἑαλωκότων πικρότερον
ἐκολάζοντο. ἀλλὰ σοῦ γε τῆς εἰς τὸν πατέρα
τιμῆς ἆρα ἄξιον ἐνταῦθα μεμνῆσθαι; ὃν οὐκ ἰδίᾳ
μόνον σεβόμενος, ἀεὶ δὲ ἐν τοῖς κοινοῖς συλλόγοις
διετέλεις ἀνακηρύττων καθάπερ ἀγαθὸν ἥρωα.
