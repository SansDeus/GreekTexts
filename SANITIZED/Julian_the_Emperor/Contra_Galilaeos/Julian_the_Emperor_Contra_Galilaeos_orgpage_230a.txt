παρασκευάσατε. κἂν φανῇ τῶν ἀνδραπόδων εἰς
ἄνδρας τελέσαντα σπουδαιότερα, ληρεῖν ἐμὲ
καὶ μελαγχολᾶν νομίζετε. εἶτα οὕτως ἐστὲ δυστυχεῖς
καὶ ἀνόητοι, ὥστε νομίζειν θείους μὲν
ἐκείνους τοὺς λόγους, ὑφ̓ ὧν οὐδεὶς ἂν γένοιτο
φρονιμώτερος οὐδὲ ἀνδρειότερος οὐδ̓ ἑαυτοῦ
κρείττων: ὑφ̓ ὧν δὲ ἔνεστιν ἀνδρείαν, φρόνησιν,
δικαιοσύνην προσλαβεῖν, τούτους ἀποδίδοτε
τῷ σατανᾷ καὶ τοῖς τῷ σατανᾷ λατρεύουσιν.
