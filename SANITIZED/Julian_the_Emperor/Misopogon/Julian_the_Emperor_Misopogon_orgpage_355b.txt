ἐπιτρέψαι δ̓ ἑκάστῳ πράττειν ὅ, τι ἂν ἐθέλῃ καὶ 
δυνατὸς ᾖ: τὸ γὰρ τῆς πόλεως ἦθος οἶμαι τοιοῦτόν
ἐστιν, ἐλεύθερον λίαν: σὺ δὲ οὐ ξυνεὶς ἄρχεσθαι
αὐτοὺς μετὰ φρονήσεως ἀξιοῖς; οὐδ̓ ἀπέβλεψας
ὅση καὶ μέχρι τῶν ὄνων ἐστὶν ἐλευθερία παῤ
αὐτοῖς καὶ τῶν καμήλων; ἄγουσί τοι καὶ ταύτας
οἱ μισθωτοὶ διὰ τῶν στοῶν ὥσπερ τὰς νύμφας:
οἱ γὰρ ὑπαίθριοι στενωποὶ καὶ αἱ πλατεῖαι τῶν
ὁδῶν οὐκ ἐπὶ τούτῳ δήπου πεποίηνται, τῷ χρῆσθαι
αὐταῖς τοὺς κανθηλίους, ἀλλ̓ ἐκεῖναι μὲν
αὐτὸ δὴ τοῦτο κόσμου τινὸς ἕνεκα πρόκεινται καὶ
