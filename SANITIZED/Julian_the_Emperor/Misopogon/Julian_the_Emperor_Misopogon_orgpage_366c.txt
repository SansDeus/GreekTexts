καὶ δίκην ὑπὲρ τούτου λαβεῖν οὐ δυνάμενοι 
φανερῶς διὰ τῶν ἀναπαίστων ἡμᾶς, ὥσπερ οἱ
κωμῳδοὶ τὸν Ἡρακλέα καὶ τὸν Διόνυσον ἕλκουσι
καὶ περιφέρουσιν, οὕτω δὲ καὶ ὑμεῖς ἐν ταῖς ἀγοραῖς
ἐπιτρίβετε λοιδοροῦντες; ἢ τοῦ μὲν ποιεῖν τι
χαλεπὸν εἰς ὑμᾶς ἀπεσχόμην, τοῦ λέγειν δὲ ὑμᾶς
κακῶς οὐκ ἀπεσχόμην, ἵνα με καὶ ὑμεῖς διὰ τῶν
αὐτῶν ἰόντες ἀμύνησθε; τίς οὖν ὑμῖν ἐστιν αἰτία
τοῦ πρὸς ἡμᾶς προσκρούσματος καὶ τῆς ἀπεχθείας;
