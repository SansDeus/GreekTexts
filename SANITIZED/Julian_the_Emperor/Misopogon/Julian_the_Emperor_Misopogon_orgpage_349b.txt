καὶ τὴν δυσκολίαν καὶ τὸ μὴ ῥᾳδίως μαλάττεσθαι 
μηδὲ ἐπὶ τοῖς δεομένοις ἢ τοῖς ἐξαπατῶσι τὰ
ἐμαυτοῦ ποιεῖσθαι μηδὲ ταῖς βοαῖς εἴκειν καὶ
τὰ τοιαῦτα στέργω ὀνείδη. πότερα μὲν οὖν ἐστι
κουφότερα, θεοῖς ἴσως δῆλον, ἐπείπερ ἀνθρώπων
οὐδεὶς οἷός τε ἡμῖν ἐστιν ὑπὲρ τῶν διαφορῶν
βραβεῦσαι: πεισόμεθα γὰρ οὐδαμῶς αὐτῷ διὰ
φιλαυτίαν, θαυμάζειν γὰρ εἰκὸς τὰ ἑαυτοῦ ἕκαστον,
ἀτιμάζειν δὲ τὰ παρὰ τοῖς ἄλλοις. ὁ δὲ
τῷ τὰ ἐναντία ζηλοῦντι νέμων συγγνώμην εἶναί
μοι δοκεῖ πρᾳότατος.
