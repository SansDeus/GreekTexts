εἴπερ οἷόν τέ ἐστιν, αὐτὸ τὸ ἓν ἀνατρέχειν: οὗπερ 
γενομένου πάντως ἕπεσθαι χρὴ τὰ Ἱλάρια. τί
γὰρ εὐθυμότερον, τί δὲ ἱλαρώτερον γένοιτο ἂν
ψυχῆς ἀπειρίαν μὲν καὶ γένεσιν καὶ τὸν ἐν αὐτῇ
κλύδωνα διαφυγούσης, ἐπὶ δὲ τοὺς θεοὺς αὐτοὺς
ἀναχθείσης; ὧν ἕνα καὶ τὸν Ἄττιν ὄντα περιεῖδεν
οὐδαμῶς ἡ τῶν θεῶν Μήτηρ βαδίζοντα πρόσω
πλέον ἢ χρῆν, πρὸς ἑαυτὴν δὲ ἐπέστρεψε, στῆσαι
τὴν ἀπειρίαν προστάξασα.
Καὶ μή τις ὑπολάβῃ με λέγειν, ὡς ταῦτα
