Ἡμερῶν οὖν οὐσῶν πονηρῶν καὶ αὐτοῦ τοῦ
ἐνεργοῦντος ἔχοντος τὴν ἐξουσίαν, ὀφείλομεν
ἑαυτοῖς προσέχοντες ἐκζητεῖν τὰ δικαιώματα
κυρίου,   τῆς οὖν πίστεως ἡμῶν εἰσιν βοηθοὶ
φόβος καὶ ὑπομονή, τὰ δὲ συμμαχοῦντα ἡμῖν
μακροθυμία καὶ ἐγκράτεια:   τούτων οὖν μενόντων
τὰ πρὸς κύριον ἁγνῶς, συνευφραίνονται
αὐτοῖς σοφία, σύνεσις, ἐπιστήμη, γνῶσις.   πεφανέρωκεν
γὰρ ἡμῖν διὰ πάντων τῶν προφητῶν,
ὅτι οὕτε θυσιῶν οὔτε ὁλοκαυτωμάτων οὔτε προσφορῶν
χρῄζει, λέγων ὅτε μέν:   Τί μοι πλῆθος
ις. 1, 1-15   τῶν θυσιῶν ὑμῶν; λέγει κύριος. πλήρης εἰμὶ
ὁλοκαυτωμάτων, καὶ στέαρ ἀρνῶν καὶ αἷμα ταύρων
καὶ τράγων οὐ βούλομαι, οὐδ̓ ἂν ἔρχησθε ὀφθῆναί
μοι, τίς γὰρ ἐξεζήτησεν ταῦτα ἐκ τῶν χειρῶν
ὑμῶν; πατεῖν μου τὴν αὐλὴν οὐ προσθήσεσθε.
ἐὰν φέρητε σεμίδαλιν, μάταιον: θυμίαμα βδέλυγμά
μοί ἐστιν: τὰς νεομηνίας ὑμῶν καὶ τὰ σάββατα
οὐκ ἀνέχομαι.   ταῦτα οὖν κατήργησεν, ἵνα ὁ
καινὸς νόμος τοῦ κυρίου ἡμῶν Ἰησοῦ Χριστοῦ,
ἄνευ ζυγοῦ ἀνάγκης ὤν, μὴ ἀνθρωποποίητον ἔχῃ
τὴν προσφοράν.   λέγει δὲ πάλιν πρὸς αὐτούς:
Μὴ ἐγὼ ἐνετειλάμην τοῖς πατράσιν ὑμῶν ἐκπορευομένοις
Jερ. 7. 22, 23   ἐκ γῆς Αἰγύπτου, προσενέγκαι μοι
ὁλοκαυτώματα καὶ θυσίας;   ἀλλ̓ ἡ τοῦτο
ἐνετειλάμην αὐτοῖς: ἕκαστος ὑμῶν κατὰ τοῦ
ζεξη 9, 17   πλησίον ἐν τῇ καρδίᾳ ἑαυτοῦ κακίαν μὴ μνησικακείτω,
καὶ ὅρκον ψευδῆ μὴ ἀγαπᾶτε.   αἰσθάνεσθαι
οὖν ὀφείλομεν, μὴ ὄντες ἀσύνετοι, τὴν
γνώμην τῆς ἀγαθωσύνης τοῦ πατρὸς ἡμῶν, ὅτ̓
ἡμῖν λέγει, θέλων ἡμᾶς μὴ ὁμοίως πλανωμένους
πς. 31, 19   ἐκείνοις ζητεῖν, πῶς προσάγωμεν αὐτῷ.   ἡμῖν
οὖν οὕτως λέγει: Θυσία τῷ κυρίῳ  τῶ κυρίῳ ξλ, τῶ θεῳ ν ῾λχχ̓.  καρδία συντετριμμένη,
ὀσμὴ εὐωδίας τῷ κυρίῳ καρδία δοξάζουσα
τὸν πεπλακότα αὐτήν. ἀκριβεύεσθαι οὖν
ὀφείλομεν, ἀδελφοί, περὶ τῆς σωτηρίας ἡμῶν, ἵνα
μὴ ὁ πονηρὸς παρείσδυσιν πλάνης ποιήσας ἐν
ἡμῖν ἐκσφενδονήσῃ ἡμᾶς ἀπὸ τῆς ζωῆς ἡμῶν.
