Ἔτι δὲ καὶ περὶ τοῦ ναοῦ ἐρῶ ὑμῖν, ὡς
πλανώμενοι οἱ ταλαίπωροι εἰς τὴν οἰκοδομὴν
ἤλπισαν, καὶ οὐκ ἐπὶ τὸν θεὸν αὐτῶν τὸν ποιήσαντα
αὐτούς, ὡς ὄντα οἶκον θεοῦ.   σχεδὸν
γὰρ ὡς τὰ ἔθνη ἀφιέρωσαν αὐτὸν ἐν τῷ ναῷ.
ἀλλὰ πῶς λέγει κύριος καταργῶν αὐτόν, μάθετε:
ις 40, 12   Τίς ἐμέτρησεν τὸν οὐρανὸν σπιθαμῇ ἢ τὴν γῆν δρακί;
ις. 86, 1   οὐκ ἐγώ; λέγει κύριος: Ὁ οὐρανός μοι θρόνος, ἡ δὲ
γῆ ὑποπόδιον τῶν ποδῶν μου: ποῖον οἶκον οἰκοδομήσετέ
μοι, ἢ τίς τόπος τῆς καταπαύσεώς μου;
ἐγνώκατε, ὅτι ματαία ἡ ἐλπὶς αὐτῶν.   πέρας
ις. 49, 17   γέ τοι πάλιν λέγει: Ἰδού, οἱ καθελόντες τὸν ναὸν
τοῦτον αὐτοὶ αὐτὸν οἰκοδομήσουσιν.   γίνεται,
διὰ γὰρ τὸ πολεμεῖν αὐτοὺς καθῃρέθη ὑπὸ τῶν
ἐχθρῶν: νῦν καὶ αὐτοὶ οἱ τῶν ἐχθρῶν ὑπηρέται
ἀνοικοδομήσουσιν αὐτόν.   πάλιν ὡς ἔμελλεν
ἡ πόλις καὶ ὁ ναὸς καὶ ὁ λαὸς Ἰσραὴλ παραδίδοσθαι,
ενοξη 89, 55, 66, 67   ἐφανερώθη. λέγει γὰρ ἡ γραφή: Καὶ
ἔσται ἐπ̓ ἐσχάτων τῶν ἡμερῶν, καὶ παραδώσει
κύριος τὰ πρόβατα τῆς νομῆς καὶ τὴν μάνδραν
καὶ τὸν πύργον αὐτῶν εἰς καταφθοράν. καὶ
ἐγένετο καθ̓ ἃ ἐλάλησεν κύριος.   ζητήσωμεν
δέ, εἰ ἔστιν ναὸς θεοῦ. ἔστιν, ὅπου αὐτὸς λέγει
δαν. 9, 24-27 ῾̣̣̓   ποιεῖν καὶ καταρτίζειν. γέγραπται γάρ: Καὶ
ἔσται, τῆς ἑβδομάδος συντελουμένης οἰκοδομηθήσεται
ναὸς θεοῦ ἐνδόξως ἐπὶ τῷ ὀνόματι κυρίου.
εὑρίσκω οὖν, ὅτι ἔστιν ναός. πῶς οὖν οἰκοδομηθήσεται
ἐπὶ τῷ ὀνόματι κυρίου, μάθετε. πρὸ
τοῦ ἡμᾶς πιστεῦσαι τῷ θεῷ ἦν ἡμῶν τὸ κατοικητήριον
τῆς καρδίας φθαρτὸν καὶ ἀσθενές, ὡς
ἀληθῶς οἰκοδομητὸς ναὸς διὰ χειρός, ὅτι ἦν πλήρης
μὲν εἰδωλολατρείας καὶ ἦν οἶκος δαιμονίων διὰ τὸ
δαν. 9, 24-27 ῾̣̣̓   ποιεῖν, ὅσα ἦν ἐναντία τῷ θεῷ,   Οἰκοδομηθήσεται
δὲ ἐπὶ τῷ ὀνόματι κυρίου. προσέχετε δέ,
ἵνα ὁ ναὸς τοῦ κυρίου ἐνδόξως οἰκοδομηθῇ. πῶς,
μάθετε. λαβόντες τὴν ἄφεσιν τῶν ἁμαρτιῶν καὶ
ἐλπίσαντες ἐπὶ τὸ ὄνομα ἐγενόμεθα καινοί, πάλιν
ἐξ ἀρχῆς κτιζόμενοι: διὸ ἐν τῷ κατοικητηρίῳ ἡμῶν
ἀληθῶς ὁ θεὸς κατοικεῖ ἐν ἡμῖν.   πῶς; ὁ λόγος
αὐτοῦ τῆς πίστεως, ἡ κλῆσις αὐτοῦ τῆς ἐπαγγελίας,
ἡ σοφία τῶν δικαιωμάτων, αἱ ἐντολαὶ τῆς
διδαχῆς, αὐτὸς ἐν ἡμῖν προφητεύων, αὐτὸς ἐν ἡμῖν
κατοικῶν, τοὺς τῷ θανάτῳ δεδουλωμένους  τοὺς... δεδουλωμένους ξγλ, τοῖς δεδουλωμένοις ν ῾προβαβλψ α ξορρεξτιον οφ τηε υνεχπεξτεδ αξξυσατιϝἐ.  ἀνοίγων
ἡμῖν τὴν θύραν τοῦ ναοῦ, ὅ ἐστιν στόμα, μετάνοιαν
διδοὺς ἡμῖν, εἰσάγει εἰς τὸν ἄφθαρτον ναόν.   ὁ
γὰρ ποθῶν σωθῆναι βλέπει οὐκ εἰς τὸν ἄνθρωπον,
ἀλλ̓ εἰς τὸν ἐν αὐτῷ κατοικοῦντα καὶ λαλοῦντα, ἐπ̓
αὐτῷ ἐκπλησσόμενος, ἐπὶ τῷ μηδέποτε μήτε τοῦ
λέγοντος τὰ ῥήματα ἀκηκοέναι ἐκ τοῦ στόματος
μήτε αὐτός ποτε ἐπιτεθυμηκέναι ἀκούειν. τοῦτό
ἐστιν πνευματικὸς ναὸς οἰκοδομούμενος τῷ κυρίῳ.
