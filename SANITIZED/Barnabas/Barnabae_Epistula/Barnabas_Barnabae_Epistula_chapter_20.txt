Ἡ δὲ τοῦ μέλανος ὁδός ἐστιν σκολιὰ καὶ
κατάρας μεστή. ὁδὸς γάρ ἐστιν θανάτου αἰωνίου
μετὰ τιμωρίας, ἐν ᾖ ἐστιν τὰ ἀπολλύντα τὴν
ψυχὴν αὐτῶν: εἰδωλολατρεία, θρασύτης, ὕψος
δυνάμεως, ὑπόκρισις, διπλοκαρδία, μοιχεία, φόνος,
ἁρπαγή, ὑπερηφανία, παράβασις, δόλος, κακία,
αὐθάδεια, φαρμακεία, μαγεία, πλεονεξία, ἀφοβία
θεοῦ.   διῶκται τῶν ἀγαθῶν, μισοῦντες ἀλήθειαν,
ἀγαπῶντες ψεῦδος, οὐ γινώσκοντες μισθὸν δικαιοσύνης,
ρομ. 12 2   οὐ κολλώμενοι ἀγαθῷ, οὐ κρίσει δικαίᾳ, χήρᾳ
καὶ ὀρφανῷ οὐ προσέχοντες, ἀγρυπνοῦντες οὐκ εἰς
φόβον θεοῦ, ἀλλ̓ ἐπὶ τὸ πονηρόν, ὦν μακρὰν καὶ
πς. 4, 2   πόρρω πραΰτης καὶ ὑπομονή, ἀγαπῶντες μάταια,
ις. 1, 23   διώκοντες ἀνταπόδομα, οὐκ ἐλεῶντες πτωχόν, οὐ
πονοῦντες ἐπὶ καταπονουμένῳ, εὐχερεῖς ἐν καταλαλιᾷ,
οὐ γινώσκοντες τὸν ποιήσαντα αὐτούς,
φονεῖς τέκνων, φθορεῖς πλάσματος θεοῦ, ἀποστρεφόμενοι
τὸν ἐνδεόμενον, καταπονοῦντες τὸν θλιβόμενον,
πλουσίων παράκλητοι, πενήτων ἄνομοι κριταί, πανθαμάρτητοι.
