Ζητήσωμεν δέ, εἰ ἐμέλησεν τῷ κυρίῳ προφανερῶσαι
περὶ τοῦ ὕδατος καὶ περὶ τοῦ σταυροῦ.
περὶ μὲν τοῦ ὕδατος γέγραπται ἐπὶ τὸν Ἰσραήλ,
πῶς τὸ βάπτισμα τὸ φέρον ἄφεσιν ἁμαρτιῶν οὐ
μὴ προσδέξονται, ἀλλ̓ ἑαυτοῖς οἰκοδομήσουσιν.
Jερ. 2, 12. 18     λέγει γὰρ ὁ προφήτης: Ἔκστηθι οὐρανέ, καὶ
ἐπὶ τούτῳ πλεῖον φριξάτω ἡ γῆ, ὅτι δύο καὶ
πονηρὰ ἐποίησεν ὁ λαὸς οὗτος: ἐμὲ ἐγκατέλιπον,
πηγὴν ζωῆς, καὶ ἑαυτοῖς ὤρυξαν βόθρον θανάτου.
ις. 16, 1. 2     Μὴ πέτρα ἔρημός ἐστιν τὸ ὄρος τὸ ἅγιόν μου
Σινᾶ; ἔσεσθε γὰρ ὡς πετεινοῦ νοσσοὶ ἀνιπτάμενοι
νοσσιᾶς ἀφῃρημένοι.   καὶ πάλιν λέγει ὁ προφήτης:
ις. 45. 2. 3   Ἐγὼ πορεύσομαι ἔμπροσθέν σου καὶ ὄρη
ὁμαλιῶ καὶ πύλας χαλκᾶς συντρίψω καὶ μοχλοὺς
σιδηροῦς συγκλάσω, καὶ δώσω σοι θησαυροὺς
σκοτεινούς, ἀποκρύφους, ἀοράτους, ἵνα γνῶσιν
ις. 33, 16-18   ὅτι ἐγὼ κύριος ὁ θεός.   καί: Κατοικήσεις ἐν
ὑψηλῷ σπηλαίῳ πέτρας ἰσχυρᾶς. καί: τὸ ὕδωρ
αὐτοῦ πιστόν: βασιλέα μετὰ δόξης ὄψεσθε, καὶ ἡ
ψυχὴ ὑμῶν μελετήσει φόβον κυρίου   καὶ
πς. 1, 3-6   πάλιν ἐν ἄλλῳ προφήτῃ λέγει: Καὶ ἔσται ὁ
ταῦτα ποιῶν ὡς τὸ ξύλον τὸ πεφυτευμένον παρὰ
τὰς διεξόδους τῶν ὑδάτων, ὃ τὸν καρπὸν αὐτοῦ
δώσει ἐν καιρῷ αὐτοῦ, καὶ τὸ φύλλον αὐτοῦ οὐκ
ἀπορυήσεται, καὶ πάντα, ὅσα ἂν ποιῇ, κατευοδωθήσεται.
οὐχ οὕτως οἱ ἀσεβεῖς, οὐχ οὕτως, ἀλλ̓
ἢ ὡς ὁ χνοῦς, ὃν ἐκρίπτει ὁ ἄνεμος ἀπὸ προσώπου
τῆς γῆς. διὰ τοῦτο οὐκ ἀναστήσονται ἀσεβεῖς ἐν
κρίσει οὐδὲ ἁμαρτωλοὶ ἐν βουλῇ δικαίων, ὅτι
γινώσκει κύριος ὁδὸν δικαίων, καὶ ὁδὸς ἀσεβῶν
ἀπολεῖται.   αἰσθάνεσθε, πῶς τὸ ὕδωρ καὶ τὸν
σταυρὸν ἐπὶ τὸ αὐτὸ ὥρισεν. τοῦτο γὰρ λέγει:
μακάριοι, οἲ ἐπὶ τὸν σταυρὸν ἐλπίσαντες κατέβησαν
εἰς τὸ ὕδωρ, ὅτι τὸν μὲν μισθὸν λέγει ἐν
καιρῷ αὐτοῦ: τότε, φησίν, ἀποδώσω. νῦν δὲ ὅ
λέγει: τὰ φύλλα οὐκ ἀπορυήσεται, τοῦτο λέγει:
ὅτι πᾶν ῥῆμα, ὃ ἐὰν ἐξελεύσεται ἐξ ὑμῶν διὰ τοῦ
πς. 1, 3   στόματος ὑμῶν ἐν πίστει καὶ ἀγάπῃ, ἔσται εἰς
ἐπιστροφὴν καὶ ἐλπίδα πολλοῖς.   καὶ πάλιν
ἕτερος προφήτης λέγει. Καὶ ἦν ἡ γῆ τοῦ Ἰακὼβ
ἐπαινουμένη παρὰ πᾶσαν τὴν γῆν. τοῦτο λέγει:
ξφ. ωισδ.3, 19   τὸ σκεῦος τοῦ πνεύματος αὐτοῦ δοξάζει.   εἶτα
εζεκ. 47, 1-12   τί λέγει; Καὶ ἦν ποταμὸς ἕλκων ἐκ δεξιῶν, καὶ
ἀνέβαινεν ἐξ αὐτοῦ δένδρα ὡραῖα: καὶ ὃς ἂν φάγῃ
ἐξ αὐτῶν, ζήσεται εἰς τὸν αἰῶνα.   τοῦτο λέγει
ὅτι ἡμεῖς μὲν καταβαίνομεν εἰς τὸ ὕδωρ γέμοντες
ἁμαρτιῶν καὶ ῥύπου, καὶ ἀναβαίνομεν καρποφοροῦντες
ἐν τῇ καρδίᾳ τὸν φόβον καὶ τὴν ἐλπίδα
εζεκ. 47, 9   εἰς τὸν Ἰησοῦν ἐν τῷ πνεύματι ἔχοντες. Καὶ ὃς
ἂν φάγῃ ἀπὸ τούτων, ζήσεται εἰς τὸν αἰῶνα,
τοῦτο λέγει: ὃς ἄν, φησίν, ἀκούσῃ τούτων λαλουμένων
καὶ πιστεύσῃ, ζήσεται εἰς τὸν αἰῶνα.
