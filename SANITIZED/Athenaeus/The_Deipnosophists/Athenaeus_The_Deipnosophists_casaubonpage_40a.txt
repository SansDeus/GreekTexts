Σοφοκλῆς δέ φησι:
τὸ μεθύειν πημονῆς λυτήριον.
οἱ δ᾽ ἄλλοι ποιηταί φασι τὸν   οἶνον ἐύφρονα καρπὸν ἀρούρης.   καὶ ὁ τῶν ποιητῶν δὲ βασιλεὺς τὸν Ὀδυσσέα παράγει λέγοντα;  ὃς δὲ κ᾽ ἀνὴρ οἴνοιο κορεσσάμενος καὶ ἐδωδῆς πανημέριος πολεμίζῃ, θαρσαλέον νὺ οἱ ἦτορ,   καὶ τὰ ἑξῆς.
ὅτι Σιμωνίδης τὴν αὐτὴν ἀρχὴν τίθησιν οἴνου καὶ μουσικῆς. ἀπὸ μέθης καὶ ἡ τῆς κωμῳδίας καὶ ἡ τῆς τραγῳδίας εὕρεσις ἐν Ἰκαρίῳ τῆς
