πίνωμεν: τί τὰ λύχν᾽ ὀμμένομεν; δάκτυλος ἁμέρα.
κὰδ δ᾽ ἄειρε κυλίχναις μεγάλαις, ἄιτα, ποικίλαις.
οἶνον γὰρ Σεμέλας καὶ Διὸς υἱὸς λαθικαδέα
ἀνθρώποισιν ἔδωκ᾽. ἔγχεε κέρναις ἕνα καὶ δύο
πλέαις κὰκ κεφαλᾶς. 
καὶ ἐν τῷ δεκάτῳ:
λάταγες ποτέονται κυλιχνᾶν ἀπὸ Τηιᾶν,17 
ὡς διαφόρων γινομένων καὶ ἐν Τέῳ κυλίκων.
Φερεκράτης Κοριαννοῖ:
ἐκ τοῦ βαλανείου γὰρ δίεφθος ἔρχομαι,
ξηρὰν ἔχουσα τὴν φάρυγα.  Β. δώσω πιεῖν
α. γλίσχρον γὲ μοὐστὶ τὸ σίαλον νὴ τὼ θεώ.
