ὡς Ἀγαθοκλεῖος λάσιαι φρένες ἤλασαν ἔξω 
πατρίδος, ἀρχαίων ἦν ὅδ᾽ ἀνὴρ προγόνων, 
εἰδὼς ἐκ νεότητος ἀεὶ ξείνοισιν ὁμιλεῖν
ξεῖνος, Μιμνέρμου δ᾽ εἰς ἔπος ἄκρον ἰὼν
παιδομανεῖ σὺν ἔρωτι πότην ἶσον. ἔγραφε δ᾽
ὡνὴρ
εὖ παρ᾽ Ὁμηρείην ἀγλαίην ἐπέων
πισσύγγους ἢ φῶρας ἀναιδέας ἤ τινα χλούνην,
φλύοντ᾽ ἀνθηρῇ σὺν κακοδαιμονίῃ. 
τῷ ῥα Συρηκοσίοις καὶ ἔχον χάριν, ὃς δὲ Βοιωτοῦ
ἔκλυεν, Εὐβοίῳ τέρψεται οὐδ᾽ ὀλίγον. 
