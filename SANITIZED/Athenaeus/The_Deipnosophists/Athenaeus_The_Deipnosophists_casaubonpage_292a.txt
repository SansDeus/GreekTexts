τίς. ἐσθ᾽ ὁ θύων ἢ πόθεν συνίσταται
τὸ δεῖπνον ἢ κέκληκεν ἀνθρώπους τίνας.
ἔστιν δ᾽ ἁπάντων τῶν γενῶν μοι διαγραφή,
εἰς ποῖα μισθοῦν ἢ φυλάττεσθαί με δεῖ. 
οἷον τὸ κατὰ τοὐμπόριον, εἰ βούλει, γένος. 
ναύκληρος ἀποθύει τις εὐχήν, ἀποβαλὼν 
τὸν ἱστὸν ἢ πηδάλια συντρίψας νεώς, 
ἢ φορτί᾽ ἐξέρριψ᾽ ὑπέραντλος γενόμενος:
ἀφῆκα τὸν τοιοῦτον οὐδὲν ἡδέως
ποιεῖ γὰρ οὗτος, ἀλλ᾽ ὅσον νόμου χάριν
