ὥς φησιν Εὐκράτης. πανὸς ἄρτος: Μεσσάπιοι. καὶ τὴν πλησμονὴν πανίαν καὶ πάνια τὰ πλήσμια:  Βλαῖσος ἐν Μεσοτρίβᾳ καὶ Δεινόλοχος ἐν Τηλέφῳ Ῥίνθων τε ἐν Ἀμφιτρύωνι. καὶ Ῥωμαῖοι δὲ πᾶνα τὸν ἄρτον καλοῦσι.
ναστὸς  ἄρτος ζυμίτης καλεῖται μέγας, ὥς φησι Πολέμαρχος καὶι
Ἀρτεμίδωρος, Ἡρακλέων δὲ πλακοῦντος εἶδος. Νικόστρατος δ᾽ ἐν Κλίνῃ:
ναστὸς τὸ μέγεθος τηλικοῦτος, δέσποτα,
λευκός: τὸ πάχος γὰρ ὑπερέκυπτε τοῦ κανοῦ.
