ἐπὶ τὸ δεῖπνον εἰσιὼν ὁ Διονύσιος εἰς τὸν οἶκον   γράμματα ἡμῖν, ἔφη, ἄνδρες φίλοι, ἐπέμφθη παρὰ τῶν ἡγεμόνων τῶν εἰς Νέαν πόλιν ἀποσταλέντων.   καὶ ὁ Δημοκλῆς ὑπολαβὼν  εὖ γε νὴ τοὺς θεούς,  ἔφη,   Διονύσιε.   κἀκεῖνος προσβλέψας αὐτῷ  τί  δ᾽ οἶδας,   ἔφη,  σύ, πότερα κατὰ γνώμην ἐστὶν ἢ τοὐναντίον ἃ γεγράφασι;  καὶ ὁ Δημοκλῆς  εὖ γε νὴ τοὺς θεοὺς ἐπιτετίμηκας, ἔφη, Διονύσιε.  καὶ Σάτυρον δέ τινα ἀναγράφει ὁ Τίμαιος κόλακα ἀμφοτέρων τῶν Διονυσίων.
