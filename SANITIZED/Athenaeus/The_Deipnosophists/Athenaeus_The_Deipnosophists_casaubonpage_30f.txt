Κορινθίου οἴνου Ἄλεξις μνημονεύει ὡς σκληροῦ:
οἶνος ξενικὸς παρῆν τὰ γὰρ Κορίνθια
βασανισμός ἐστι.
καὶ Εὐβοικοῦ δέ:   πολὺν πιὼν Εὐβοικὸν οἶνον.  Ἀρχίλοχος τὸν Νάξιον τῷ νέκταρι παραβάλλει ὃς καὶ πού φησιν
ἐν δορὶ μέν μοι μᾶζα μεμαγμένη, ἐν δορὶ δ᾽ οἶνος
Ἰσμαρικός: πίνω δ᾽ ἐν δορὶ κεκλιμένος.
Στράττις δὲ τὸν Σκιάθιον ἐπαινεῖ:
οἶνος κοχύζει τοῖς ὁδοιπόροις πιεῖν
μέλας Σκιάθιος, ἴσον ἴσῳ κεκραμένος:
