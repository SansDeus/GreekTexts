μετὰ ταῦτα περιηνέχθησαν πίνακες ἔχοντες  τῶν ἐξ ὕδατος κρεῶν  πολλά, πόδας καὶ κεφαλὰς καὶ ὠτία καὶ σιαγόνας, ἔτι δὲ καὶ χορδὰς καὶ κοιλίας καὶ γλώσσας, ὥσπερ ἔθος ἐστὶν ἐν τοῖς κατὰ τὴν Ἀλεξάνδρειαν λεγομένοις ἑφθοπωλίοις.   εἴρηται γάρ, Οὐλπιανέ, καὶ τὸ ἑφθοπώλιον παρὰ Ποσειδίππῳ ἐν Παιδίῳ.   καὶ πάλιν ζητούντων τοὺς
ὀνομάσαντάς τι τούτων ὁ μέν τις ἔλεγε: 
τῶν ἐδωδίμων κοιλιῶν μνημονεύει Ἀριστοφάνης ἐν Ἱππεῦσι ' φήσω σε ἀδεκατεύτους κοιλίας πωλεῖν
