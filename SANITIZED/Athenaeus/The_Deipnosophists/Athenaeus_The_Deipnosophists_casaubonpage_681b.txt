τῆς πρώτης δρεψαμένης νύμφης Ἑλιχρύσης ὄνομα τὸ ἄνθος ὀνομασθῆναι. τὰ δὲ κρίνα φησὶν ὁ Θεόφραστος εἶναι καὶ πορφυρανθῆ.  Φιλῖνος δὲ τὸ  κρίνον  ὑφ᾽ ὧν μὲν λείριον, ὑφ᾽  ὧν δὲ ἴον καλεῖσθαι. Κορίνθιοι δ᾽ αὐτὸ ἀμβροσίαν καλοῦσιν, ὥς φησι Νίκανδρος ἐν Γλώσσαις. 
Διοκλῆς δ᾽ ἐν τῷ περὶ Θανασίμων Φαρμάκων 
ἀμάρακον , φησίν, ὃν σάμψουχόν τινες καλοῦσιν. 
κοσμοσανδάλων  δὲ μνημονεύει Κρατῖνος ἐν Μαλθακοῖς διὰ τούτων
κεφαλὴν ἀνθέμοις ἐρέπτομαι,
λειρίοις, ῥόδοις, κρίνεσιν,6 κοσμοσανδάλοις. 
