ἀρρηφόροις γίνεται, ἐστὶ δὲ καὶ ὁ  πυραμοῦς  ἄρτος διὰ σησάμων πεττόμενος καὶ τάχα ὁ αὐτὸς τῷ σησαμίτῃ ὤν. μνημονεύει δὲ πάντων τούτων Τρύφων ἐν α᾽ φυτικῶν, καθάπερ καὶ τῶν  θιαγόνων  ὀνομαζομένων οὗτοι δ᾽ εἰσὶν ἄρτοι θεοῖς πεττόμενοι ἐν Αἰτωλίᾳ,  δραμίκες  δὲ καὶ  δραμεῖς  παρ᾽ Ἀθαμᾶσιν ἄρτοι τινὲς οὕτως καλοῦνται.
καὶ οἱ γλωσσογράφοι δὲ ἄρτων ὀνόματα καταλέγουσι: Σέλευκος μὲν  δράμιν  ὑπὸ Μακεδόνων οὕτως καλούμενον,  δάρατον  δ᾽ ὑπὸ Θεσσαλῶν.  ἐτνίταν  δέ φησι ἄρτον εἶναι λεκιθίτην,  ἐρικίταν  δὲ καλεῖσθαι τὸν ἐξ ἐρηριγμένου καὶ ἀσήστου πυροῦ
