ὁ δὲ καλὸς Ἀρχέστρατός φησι:
κεστρέα δ᾽ Αἰγίνης ἐξ ἀμφιρύτης ἀγόραζε,
ἀνδράσι τ᾽ ἀστείοισιν ὁμιλήσεις.
Διοκλῆς Θαλάττῃ:
ἅλλεται δ᾽ ὑφ᾽ ἡδονῆς
κεστρεύς.
ὅτι δὲ εἶδος κεστρέων οἱ νήστεις Ἄρχιππος Ἡρακλεῖ γαμοῦντί φησιν
νήστεις κεστρέας, κεφάλους.
ς32 
Ἀντιφάνης Λάμπωνι:
κεστρεῖς ἔχων ἀλλ᾽ οὐ στρατιώτας τυγχάνεις
νήστεις.
Ἄλεξις Φρυγί
ἐγὼ δὲ κεστρεὺς νῆστις οἴκαδ᾽ ἀποτρέχω.
Ἀμειψίας Ἀποκοτταβίζουσιν
