αἳ δή τοι θέρεος καὶ χείματος ἄγγελοί εἰσι.
καὶ Σιμμίας δ᾽ ἐν τῇ Γοργοῖ φησιν
αἰθέρος ὠκεῖαι πρόπολοι πίλναντο Πέλειαι.
Ποσείδιππὸς τ᾽ ἐν τῇ Αἰσωπίᾳ:
οὐδέ τοι ἀκρόνυχοι ψυχραὶ δύνουσι Πέλειαι.
Λαμπροκλῆς δ᾽ ὁ διθυραμβοποιὸς καὶ ῥητῶς αὐτὰς εἶπεν ὁμωνυμεῖν ταῖς περιστεραῖς ἐν τούτοις:
αἵ τε ποταναῖς 
ὁμώνυμοι πελειάσιν αἰθέρι κεῖσθε. 
καὶ ὁ τὴν εἰς Ἡσίοδον δὲ ἀναφερομένην ποιήσας Ἀστρονομίαν αἰεὶ Πελειάδας αὐτὰς λέγει:
