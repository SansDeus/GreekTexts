Χορός  
τί οὖν, ἄναξ Δαρεῖε, ποῖ καταστρέφεις
λόγων  τελευτήν; πῶς ἂν ἐκ τούτων ἔτι
πράσσοιμεν ὡς ἄριστα  Περσικὸς  λεώς;
Δαρεῖος  
εἰ μὴ στρατεύοισθ᾽ ἐς τὸν Ἑλλήνων  τόπον,
μηδ᾽ εἰ στράτευμα πλεῖον  τὸ Μηδικόν.
αὐτὴ γὰρ  ἡ γῆ ξύμμαχος κείνοις  πέλει.
Χορός  
πῶς τοῦτ᾽ ἔλεξας, τίνι τρόπῳ δὲ  συμμαχεῖ;
Δαρεῖος  
κτείνουσα λιμῷ τοὺς ὑπερπόλλους  ἄγαν.
Χορός  
ἀλλ᾽ εὐσταλῆ  τοι λεκτὸν ἀροῦμεν στόλον.
Δαρεῖος  
ἀλλ᾽ οὐδ᾽ ὁ μείνας νῦν ἐν Ἑλλάδος τόποις
στρατὸς  κυρήσει νοστίμου σωτηρίας.
Χορός  
πῶς εἶπας; οὐ γὰρ πᾶν στράτευμα βαρβάρων
περᾷ τὸν  Ἕλλης πορθμὸν Εὐρώπης  ἄπο;
