ἄρκτοις ἐν τοῖς δρόμοις. οἱ δὲ ἰσόχειρες, οὓς περιδεξίους 
ὀνομάζουσι, σπάνιον εὕρημα φύσεως ὄντες
τήν τε ἰσχὺν ἄρρηκτοι καὶ δυσφύλακτοι καὶ ἀκμῆτες.
τουτὶ γὰρ αὐτοῖς δίδωσι τὸ ἰσοδέξιον αὐτοῦ τοῦ
σώματος πλέον ἰσχύον τῶν ἀρτίων. τουτὶ δὲ ὁπόθεν 
῾οἶδἀ λέγω: μῦς ὁ Αἰγύπτιος, ῾ὡσ᾽ ἐγὼ τῶν πρεσβυτέρων
ἤκουον, μειράκιον μὲν ἦν οὐ μέγα, ἐπάλαιε δὲ
πρόσω τέχνης: τούτῳ νοσήσαντι ὑπέβη μὲν τὰ δεξιά, 
ἐπέδωκε δὲ τὰ ἀριστερά, τοῦ δὲ ἀθλεῖν ἀπεγνωκότι
ὄναρ ἐγένετο θαῤῥεῖν τὴν νόσον, ἰσχύσειν γὰρ πλέον 
τοῖς πεπηρωμένοις ἢ τοῖς ἀκεραίοις τε καὶ ἀτρώτοις.
καὶ ἀληθὴς ἡ ὄψις: τὰ γὰρ δυσφύλακτα τῶν παλαισμάτων
τοῖς βεβλαμμένοις τῶν μερῶν διαπλέκων
χαλεπὸς ἦν τοῖς ἀντιπάλοις καὶ ὤνητο τῆς νόσου
τὸ τοῖς διεφθορόσιν ἐῤῥῶσθαι. τοῦτο θαυμάσιον 
μέν, εἰρήσθω δὲ μὴ ὡς γιγνόμενον, ἀλλ᾽ ὡς γενόμενον
καὶ θεοῦ δοκείτω μᾶλλον ἐνδεικνυμένου τι
τοῖς ἀνθρώποις μέγα.
