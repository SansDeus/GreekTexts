ὁ δὲ ἄριστα δολιχοδρομήσων τοὺς μὲν ὤμους 
καὶ τὸν αὐχένα κεκρατύνθω παραπλησίως πεντάθλῳ,
σκελῶν δὲ λεπτῶς ἐχέτω καὶ κούφως, ὥσπερ οἱ τοῦ
σταδίου δρομεῖς: ἐκεῖνοι μὲν γὰρ σκέλη χερσὶ
κινοῦσιν ἐς τὸν ὀξὺν δρόμον, οἷον πτερούμενοι ὑπὸ 
τῶν χειρῶν, δολιχοδρόμοι δὲ τουτὶ μὲν περὶ τέρμα
πράττουσι, τὸν ῾δἒ ἄλλον χρόνον σχεδὸν οἷον διαβαίνουσιν,
ἀνέχοντες ἐν προβολῇ τὰς χεῖρας, ὅθεν
ἐῤῥωμενεστέρων τῶν ὤμων δέονται.
