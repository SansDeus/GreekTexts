τῆς ἑκατέρας θαλάττης τὰς φύσεις οὐκ ἰσοπέδοις
αὐταῖς ἐντυχεῖν, ἀλλ᾽ ὑψηλοτέραν ἡγουμένους τὴν
ἐκ τοῦ Λεχαίου περὶ τῇ Αἰγίνῃ δεδοικέναι, πελάγους 
γὰρ τοσούτου νήσῳ ἐπιχυθέντος κἂν ὑποβρύχιον
ἀπενεχθῆναι τὴν Αἴγιναν. Νέρωνα δὲ τῆς μὲν
τοῦ Ἰσθμοῦ τομῆς οὐδ᾽ ἂν Θαλῆς μετέστησεν ὁ
σοφώτατός τε καὶ φυσικώτατος, τοῦ γὰρ τεμεῖν αὐτὸν
ἤρα μᾶλλον ἢ τοῦ δημοσίᾳ ᾄδειν, ἡ δὲ τῶν ἑσπερίων
ἐθνῶν κίνησις καὶ ὁ ὕπατος ὁ τῶν ἐκείνῃ νῦν ἁπτόμενος,
ὄνομα δὲ αὐτῷ Βίνδιξ, ἀπήγαγεν Ἑλλάδος τε
καὶ τοῦ Ἰσθμοῦ Νέρωνα ψυχρῶς γεωμετρήσαντα:
τὰς γὰρ θαλάττας ἰσογαίους τε καὶ ἰσοπέδους οἶδα.
φασὶ δὲ αὐτῷ καὶ τὰ ἐπὶ τῆς Ῥώμης ὀλισθάνειν ἤδη
καὶ ὑποδιδόναι. τουτὶ καὶ αὐτοὶ χθὲς ἠκούσατε τοῦ
προσπλεύσαντος χιλιάρχου.
Μενεκράτης  ἡ φωνὴ δέ, Μουσώνιε, δι᾽ ἣν μουσομανεῖ      