μητροκτονῆσαι καὶ λόγον τινὰ εὐκλείας ἔδωκεν,
ἐπειδὴ πατράσιν ἐτιμώρησαν, ὁ δὲ μηδαμῶς εἰπεῖν
ἔχων, ὅτῳ ἐτιμώρησεν, ὑβρίσθαι ὑπὸ τοῦ θεοῦ ᾤετο
πρᾳότερα τῶν ἀληθῶν ἀκούων. ἀλλὰ μεταξὺ λόγων,
τίς ἡ προσιοῦσα ναῦς; ὡς ἐπάγειν τι ἀγαθὸν ἔοικεν:
ἐστεφάνωνται γὰρ τὰς κεφαλάς, ὥσπερ χορὸς εὔφημος,
καὶ τις ἐκ τῆς πρῴρας προτείνει τὴν χεῖρα
παρακελευόμενος ἡμῖν θαρρεῖν τε καὶ χαίρειν βοᾷ τε,
εἰ μὴ παρακούω, Νέρωνα οἴχεσθαι.
Μενεκράτης  βοᾷ γάρ, Μουσώνιε, καὶ σαφέστερόν γε,
ὅσῳ τῆς γῆς ἅπτεται: εὖ γε, ὦ θεοί.
Μουσώνιος  ἀλλὰ μὴ ἐπευχώμεθα: ἐπὶ γὰρ τοῖς
κειμένοις οὔ φασι δεῖν.     