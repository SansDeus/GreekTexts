ἁμαρτήματά τε καὶ κατορθώματα τοῦ συγγραφέως ταῦτά ἐστι. 
τὰ δὲ περὶ τὸ λεκτικόν, ἐν ᾧ μάλιστα ὁ χαρακτὴρ
αὐτοῦ διάδηλός ἐστι, μέλλω νυνὶ λέγειν. ἀνάγκη δὲ
ἴσως καὶ περὶ ταύτης τῆς ἰδέας προειπεῖν, εἰς πόσα
τε μέρη διαιρεῖσθαι πέφυκεν ἡ λέξις καὶ τίνας περιείληφεν
ἀρετάς: ἔπειτα δηλῶσαι, πῶς ἔχουσαν αὐτὴν ὁ 
Θουκυδίδης παρὰ τῶν πρὸ αὐτοῦ γενομένων συγγραφέων
παρέλαβε, καὶ τίνα μέρη πρῶτος ἁπάντων
ἐκαίνωσεν, εἴ τ᾽ ἐπὶ τὸ κρεῖττον εἴ τ᾽ ἐπὶ τὸ χεῖρον,
μηδὲν ἀποκρυψάμενον.
