ὅταν δὲ τῶν ῥημάτων ἀλλάττῃ τὰ εἴδη τῶν παθητικῶν 
καὶ ποιητικῶν, οὕτω σχηματίζει   τὸν λόγον:
（οὔτε γὰρ ἐκεῖνο κωλύει ταῖς σπονδαῖς οὔτε τόδε）: τὸ
γὰρ κωλύει ῥῆμα ἐνεργητικὸν ὑπάρχον ἀντὶ τοῦ κωλύεται
παθητικοῦ ὄντος παρείληπται: ἦν δὲ τὸ σημαινόμενον
ὑπὸ τῆς λέξεως τοιοῦτο:  οὔτε γὰρ ἐκεῖνο
κωλύεται ταῖς σπονδαῖς οὔτε τόδε.  καὶ ἔτι τὰ ἐν τᾷ
προοιμίῳ λεγόμενα: （τῆς γὰρ ἐμπορίας οὐκ οὔσης, οὐδ᾽
ἐπιμιγνύντες ἀδεῶς ἀλλήλοις）: καὶ γὰρ  ἐν  τούτοις
τὸ ἐπιμιγνύντες ἐνεργητικὸν ὑπάρχον ῥῆμα τοῦ ἐπιμιγνύμενοι
παθητικοῦ ὄντος χώραν ἐπέχει.
