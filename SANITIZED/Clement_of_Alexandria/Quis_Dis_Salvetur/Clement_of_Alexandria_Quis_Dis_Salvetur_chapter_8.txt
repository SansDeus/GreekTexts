Τοῦτον οὖν πρῶτον ἐπιγνῶναι τῷ ζησομένῳ
τὴν ὄντως ζωὴν παρακελεύεται, ὃν  οὐδεὶς ἐπιγινώσκει
εἰ μὴ ὁ υἱὸς καὶ ᾧ ἂν ὁ υἱὸς ἀποκαλύψῃ :
ἔπειτα τὸ μέγεθος τοῦ σωτῆρος μετ̓ ἐκεῖνον καὶ
τὴν καινότητα τῆς χάριτος μαθεῖν, ὅτι δὴ κατὰ τὸν
ἀπόστολον  ὁ νόμος διὰ Μωσέως ἐδόθη, ἡ χάρις
καὶ ἡ ἀλήθεια διὰ Ἰησοῦ Χριστοῦ : καὶ οὐκ ἴσα τὰ
διὰ δούλου πιστοῦ διδόμενα τοῖς ὑπὸ  τοῦ    τοῦ  στäηλιν.  υἱοῦ
γνησίου δωρουμένοις. εἰ γοῦν ἱκανὸς ἦν ὁ Μωσέως
νόμος ζωὴν αἰώνιον παρασχεῖν, μάτην μὲν ὁ σωτὴρ
αὐτὸς παραγίνεται καὶ πάσχει δἰ ἡμᾶς ἀπὸ γενέσεως
μέχρι τοῦ σημείου τὴν ἀνθρωπότητα διατρέχων,
μάτην δὲ ὁ πάσας πεποιηκὼς  ἐκ νεότητος  τὰς
νομίμους    ἐντολὰς παρὰ ἄλλου αἰτεῖ  αἰτεῖ J. α. ροβινσον. ἔτι μς.  γονυπετῶν
ἀθανασίαν. οὐδὲ γὰρ πεπλήρωκε μόνον τὸν νόμον,
ἀλλὰ καὶ εὐθὺς ἀπὸ πρώτης ἡλικίας ἀρξάμενος:
ἐπεὶ καὶ τί μέγα ἢ ὑπέρλαμπρον γῆρας ἄγονον
ἀδικημάτων ὧν ἐπιθυμίαι τίκτουσι νεανικαὶ ἢ
ὀργὴ ζέουσα ἢ ἔρως χρημάτων; ἀλλ̓ εἴ τις ἐν
σκιρτήματι νεοτησίῳ καὶ τῷ καύσωνι τῆς ἡλικίας
παρέσχηται φρόνημα πεπανὸν καὶ πρεσβύτερον τοῦ
χρόνου, θαυμαστὸς οὗτος ἀγωνιστὴς καὶ διαπρεπὴς
καὶ τὴν γνώμην πολιός  πολιός στäηλιν. πολιώτερος μς. . ἀλλ̓ ὅμως οὗτος ὁ τοιοῦτος
ἀκριβῶς πέπεισται, διότι αὐτῷ πρὸς μὲν δικαιοσύνην
οὐδὲν ἐνδεῖ, ζωῆς δὲ ὅλως προσδεῖ: διὸ
αὐτὴν αἰτεῖ παρὰ τοῦ δοῦναι μόνου δυναμένου: καὶ
πρὸς μὲν τὸν νόμον ἄγει παρρησίαν, τοῦ θεοῦ δὲ
τὸν υἱὸν ἱκετεύει.  ἐκ πίστεως εἰς πίστιν  μετατάσσεται:
ὡς σφαλερῶς ἐν νόμῳ σαλεύων καὶ
ἐπικινδύνως ναυλοχῶν εἰς τὸν σωτῆρα μεθορμίζεται.
