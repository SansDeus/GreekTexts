Πῶς οὖν ὁ ἄνθρωπος ταῦτα δίδωσιν; ὅτι διὰ
τὴν ἐκείνου τιμὴν καὶ εὔνοιαν καὶ οἰκείωσιν ὁ κύριος
δίδωσι:  δώσω γὰρ οὐ μόνον τοῖς φίλοις, ἀλλὰ καὶ
τοῖς φίλοις τῶν φίλων.  καὶ τίς οὗτός ἐστιν ὁ
φίλος τοῦ θεοῦ; σὺ μὲν μὴ κρῖνε, τίς ἄξιος καὶ τίς
ἀνάξιος: ἐνδέχεται γάρ σε διαμαρτεῖν περὶ τὴν
δόξαν: ὡς ἐν ἀμφιβόλῳ δὲ τῆς ἀγνοίας ἄμεινον καὶ
τοὺς ἀναξίους εὖ ποιεῖν διὰ τοὺς ἀξίους ἢ φυλασσόμενον
τοὺς ἧσσον ἀγαθοὺς μηδὲ τοῖς σπουδαίοις
περιπεσεῖν. ἐκ μὲν γὰρ τοῦ φείδεσθαι καὶ προσποιεῖσθαι
δοκιμάζειν τοὺς εὐλόγως ἢ μὴ τευξομένους
ἐνδέχεταί σε καὶ θεοφιλῶν ἀμελῆσαί τινων,
οὗ τὸ ἐπιτίμιον κόλασις ἔμπυρος αἰώνιος: ἐκ δὲ
τοῦ προΐεσθαι πᾶσιν ἑξῆς τοῖς χρῄζουσιν ἀνάγκη
πάντως εὑρεῖν τινα καὶ τῶν σῶσαι παρὰ θεῷ
δυναμένων.  μὴ κρῖνε  τοίνυν,  ἵνα μὴ κριθῇς:
ᾧ μέτρῳ μετρεῖς, τούτῳ καὶ ἀντιμετρηθήσεταί
σοι: μέτρον καλόν, πεπιεσμένον καὶ σεσαλευμένον,
ὑπερεκχυνόμενον, ἀποδοθήσεταί σοι.  πᾶσιν ἄνοιξον
τὰ σπλάγχνα τοῖς τοῦ θεοῦ μαθηταῖς ἀπογεγραμμένοις,
μὴ πρὸς σῶμα ἀπιδὼν ὑπερόπτως,
μὴ πρὸς ἡλικίαν ἀμελῶς διατεθείς, μηδ̓ εἴ τις ἀκτήμων
ἢ δυσείμων ἢ δυσειδὴς ἢ ἀσθενὴς φαίνεται,
πρὸς τοῦτο τῇ ψυχῇ δυσχεράνῃς καὶ ἀποστραφῇς.
σχῆμα τοῦτ̓ ἔστιν ἔξωθεν ἡμῖν περιβεβλημένον τῆς
εἰς κόσμον παρόδου προφάσει,  προφάσει ωιλαμοσιτζ. πρόφασις μς.  ἵν̓ εἰς τὸ κοινὸν
τοῦτο παιδευτήριον εἰσελθεῖν δυνηθῶμεν: ἀλλ̓ ἔνδον
κρυπτὸς ἐνοικεῖ ὁ  ὁ βεφορε πατὴρ στäηλιν: βεφορε κρυπτὸς μς.  πατὴρ καὶ ὁ τούτου παῖς ὁ ὑπὲρ
ἡμῶν ἀποθανὼν καὶ μεθ̓ ἡμῶν ἀναστάς.
