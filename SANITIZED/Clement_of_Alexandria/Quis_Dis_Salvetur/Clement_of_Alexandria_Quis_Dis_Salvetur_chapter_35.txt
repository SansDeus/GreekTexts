Ἐνεργοὶ  ἐνεργοὶ στäηλιν. ἐν ἔργοις μς.  οὗτοι πάντες  οἱ    οἱ  σξησαρτζ.  στρατιῶται καὶ
φύλακες βέβαιοι, οὐδεὶς ἀργός, οὐδεὶς ἀχρεῖος. ὁ
μὲν ἐξαιτήσασθαί σε δύναται παρὰ θεοῦ, ὁ δὲ παραμυθήσασθαι
κάμνοντα, ὁ δὲ δακρῦσαι καὶ στενάξαι
συμπαθῶς ὑπὲρ σοῦ πρὸς τὸν κύριον τῶν ὅλων, ὁ
δὲ διδάξαι τι τῶν πρὸς τὴν σωτηρίαν χρησίμων, ὁ
δὲ νουθετῆσαι μετὰ παρρησίας, ὁ δὲ συμβουλεῦσαι
μετ̓ εὐνοίας, πάντες δὲ φιλεῖν ἀληθῶς, ἀδόλως,
ἀφόβως, ἀνυποκρίτως, ἀκολακεύτως, ἀπλάστως. ὦ
γλυκεῖαι θεραπεῖαι φιλούντων, ὦ μακάριοι διακονίαι
θαρρούντων, ὦ πίστις εἰλικρινὴς θεὸν μόνον
δεδιότων, ὦ λόγων ἀλήθεια παρὰ τοῖς ψεύσασθαι
μὴ δυναμένοις, ὦ κάλλος ἔργων παρὰ τοῖς θεῷ
διακονεῖν πεπεισμένοις, πείθειν θεόν, ἀρέσκειν θεῷ:
οὐ σαρκὸς τῆς σῆς ἅπτεσθαι δοκοῦσιν, ἀλλὰ τῆς
ἑαυτοῦ ψυχῆς ἕκαστος, οὐκ ἀδελφῷ λαλεῖν, ἀλλὰ
τῷ βασιλεῖ τῶν αἰώνων ἐν σοὶ κατοικοῦντι.
