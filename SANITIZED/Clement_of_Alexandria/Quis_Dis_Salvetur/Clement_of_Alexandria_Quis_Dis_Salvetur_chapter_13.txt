Καὶ πόσῳ χρησιμώτερον τὸ ἐναντίον, ἱκανὰ
κεκτημένον αὐτόν τε περὶ τὴν κτῆσιν μὴ κακοπαθεῖν
καὶ οἷς καθῆκεν ἐπικουρεῖν; τίς γὰρ ἂν κοινωνία
καταλείποιτο παρὰ ἀνθρώποις, εἰ μηδεὶς ἔχοι μηδέν;
πῶς δ̓ ἂν τοῦτο τὸ δόγμα πολλοῖς ἄλλοις καὶ καλοῖς
τοῦ κυρίου δόγμασιν οὐχὶ φανερῶς ἐναντιούμενον
εὑρίσκοιτο καὶ μαχόμενον;  ποιήσατε ἑαυτοῖς
φίλους ἐκ τοῦ μαμωνᾶ τῆς ἀδικίας, ἵν̓ ὅταν ἐκλίπῃ,
δέξωνται ὑμᾶς εἰς τὰς αἰωνίους σκηνάς.   κτήσασθε
θησαυροὺς ἐν οὐρανῷ, ὅπου μήτε σὴς μήτε
βρῶσις ἀφανίζει μήτε κλέπται διορύσσουσι.  πῶς
ἄν τις πεινῶντα τρέφοι καὶ διψῶντα ποτίζοι καὶ
γυμνὸν σκεπάζοι καὶ ἄστεγον συνάγοι, ἃ τοῖς μὴ
ποιήσασιν ἀπειλεῖ πῦρ καὶ σκότος τὸ ἐξώτερον, εἰ
πάντων αὐτὸς ἕκαστος φθάνοι τούτων ὑστερῶν;
ἀλλὰ μὴν αὐτός τε ἐπιξενοῦται Ζακχαίῳ καὶ Λευεὶ  καὶ Λευεὶ J. α. ροβινσον. κελεύει μς. 
καὶ Ματθαίῳ τοῖς πλουσίοις καὶ τελώναις, καὶ τὰ
μὲν χρήματα αὐτοὺς οὐ κελεύει μεθεῖναι, τὴν δὲ
δικαίαν χρῆσιν  χρῆσιν ολσηαυσεν. κρίσιν μς.  ἐπιθεὶς καὶ τὴν ἄδικον ἀφελὼν
καταγγέλλει:  σήμερον σωτηρία τῷ οἴκῳ τούτῳ. 
οὕτω τὴν χρείαν αὐτῶν ἐπαινεῖ, ὥστε καὶ μετὰ τῆς
προσθήκης ταύτης τὴν κοινωνίαν ἐπιτάσσει, ποτίζειν
τὸν διψῶντα, ἄρτον διδόναι τῷ πεινῶντι, ὑποδέχεσθαι
τὸν ἄστεγον, ἀμφιεννύναι τὸν γυμνόν. εἰ δὲ
τὰς χρείας οὐχ οἷόν τε ἐκπληροῦν ταύτας μὴ ἀπὸ
χρημάτων, τῶν δὲ χρημάτων ἀφίστασθαι κελεύει, τί
ἂν ἕτερον εἴη ποιῶν ὁ κύριος ἢ    ἢ  ινσερτεδ βψ γηισλερ.  τὰ αὐτὰ διδόναι
τε καὶ μὴ διδόναι παραινῶν, τρέφειν καὶ μὴ τρέφειν,
ὑποδέχεσθαι καὶ ἀποκλείειν, κοινωνεῖν καὶ μὴ
κοινωνεῖν, ὅπερ ἁπάντων ἀλογώτατον;
