Ὅτι πρὸς τὸ ἀντιπόλεμον καὶ τὸ ἴδιον συντάξει   
Ἱππεῖς μὲν δὴ στρατηγὸς οὐχ οὕτως, ὡς βούλεται,
μᾶλλον δ̓ ὡς ἀναγκάζεται, τάξει: πρὸς
γὰρ τὸ ἀντιπόλεμον ἱππικὸν καὶ τὸ ἴδιον στήσει.
ταττέτω δ̓ ὡς τὰ πολλὰ κατὰ τὰς ἐκ παρατάξεως
μάχας ἐπὶ κέρως, ἵνα καὶ κατὰ πρόσωπον καὶ ἐκ
πλαγίων προσβάλλοντες καὶ τόπῳ μείζονι χρώμενοι,
μεθ̓ οὓς οὐκ ἔτ̓ ἄλλοι τεταγμένοι
τυγχάνουσιν, ἔχωσιν ἀποχρῆσθαι τῇ τῆς ἱππικῆς ἐπιστήμῃ.
