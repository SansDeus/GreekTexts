Περὶ τοῦ οἰκείους πρὸς οἰκείους καὶ
γνωρίμους πρὸς γνωρίμους τάττειν 
Φρονίμου δὲ στρατηγοῦ καὶ τὸ τάττειν ἀδελφοὺς
παῤ ἀδελφοῖς, φίλους παρὰ φίλοις, ἐραστὰς
παρὰ παιδικοῖς: ὅταν γὰρ ᾖ τὸ κινδυνεῦον τὸ
πλησίον προσφιλέστερον, ἀνάγκη τὸν ἀγαπῶντα
φιλοκινδυνότερον ὑπὲρ τοῦ πέλας ἀγωνίζεσθαι:
καὶ δή τις αἰδούμενος μὴ ἀποδοῦναι χάριν ὧν
εὖ πέπονθεν αἰσχύνεται καταλιπὼν τὸν εὐεργετήσαντα
πρῶτος αὐτὸς ἄρξαι φυγῆς.
