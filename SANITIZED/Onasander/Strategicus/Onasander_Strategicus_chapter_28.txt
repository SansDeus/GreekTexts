Περὶ τοῦ δἰ ἐπιμελείας ἔχειν τὸν
στρατηγὸν λαμπρὸν ἐκτάττειν τὸ στράτευμα 
Μεμελημένον δ̓ ἔστω τῷ στρατηγῷ λαμπρὸν
ἐκτάττειν τὸ στράτευμα τοῖς ὅπλοις, ῥᾳδία δ̓ ἡ
φροντὶς αὕτη παρακαλέσαντι τὰ ξίφη θήγειν καὶ
τὰς κόρυθας καὶ τοὺς θώρακας σμήχειν: δεινότεροι
γὰρ οἱ ἐπιόντες φαίνονται λόχοι τοῖς τῶν ὅπλων
αἰθύγμασι, καὶ πολλὰ τὰ δἰ ὄψεως δείματα
προεμπίπτοντα ταῖς ψυχαῖς ταράττει τὸ ἀντιπόλεμον.
