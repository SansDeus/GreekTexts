ἓν τοῦτο, ὦ Ἑρμῆ, πεῖσον αὐτάς, μὴ χαλεπῶς ἔχειν μοι τὰς δύο τὰς νενικημένας, ἀλλὰ μόνων τῶν ὀφθαλμῶν ἡγεῖσθαι τὴν διαμαρτίαν.
Ἑρμῆς 
οὕτω φασὶ ποιήσειν: ὥρα δέ σοι ἤδη περαίνειν
τὴν κρίσιν.
Πάρις 
πειρασόμεθα: τί γὰρ ἂν καὶ πάθοι τις; ἐκεῖνο
δὲ πρότερον εἰδέναι βούλομαι, πότερ᾽ ἐξαρκέσει σκοπεῖν αὐτὰς ὡς ἔχουσιν, ἢ καὶ ἀποδῦσαι δεήσει πρὸς τὸ ἀκριβὲς τῆς ἐξετάσεως;
Ἑρμῆς 
τοῦτο μὲν σὸν ἂν εἴη τοῦ δικαστοῦ, καὶ πρόσταττε ὅπη καὶ θέλεις.
Πάρις 
ὅπη καὶ θέλω; γυμνὰς ἰδεῖν βούλομαι.
Ἑρμῆς 
ἀπόδυτε, ὦ αὗται: σὺ δ᾽ ἐπισκόπει: ἐγὼ δὲ ἀπεστράφην.
Ἀφροδίτη 
