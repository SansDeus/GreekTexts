Τό γε μὴν καθέζεσθαι καὶ
τὸ κάθισον τοῦ κάθησο ἆῤ οἶσθ̓ ὅτι διενήνοχεν;
σολοικιστής 
Οὐκ οἶδα. τὸ καθέσθητι ἤκουόν σου λεγοντος ὡς ἔστιν ἔκφυλον.
Λυκῖνος 
Καὶ ὀρθῶς γε ἤκουσας. ἀλλὰ τὸ κάθισον τοῦ
κάθησο διαφέρειν φημί.
σολοικιστής 
Καὶ τῷ ποτ̓ ἂν εἴη διαφέρον;
Λυκῖνος 
Τῷ τὸ μὲν πρὸς τὸν ἑστῶτα λέγεσθαι τὸ κάθισον,
τὸ δὲ πρὸς τὸν καθεζόμενον:
ἧς᾿, ὦ ξεῖν̓, ἡμεῖς δὲ καὶ ἄλλοθι δήομεν ἕδρην,
ἀντὶ τοῦ μένε καθεζόμενος. πάλιν οὖν εἰρήσθω ὅτι τὸ
ταῦτα παραλλάττειν ἁμαρτάνειν ἐστί. τὸ δὲ καθίζω τοῦ
᾿καθέζομαι ἆρά σοι δοκεῖ μικρῷ τινι διαφέρειν; εἴπερ τὸ
μὲν καὶ ἕτερον δρῶμεν, τὸ καθίζειν λέγω, τὸ δὲ μόνους
ἡμᾶς αὐτοὺς τὸ καθέζεσθαι.
σολοικιστής 
