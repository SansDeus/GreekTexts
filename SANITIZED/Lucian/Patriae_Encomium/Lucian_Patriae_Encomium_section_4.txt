πατρίδος τοίνυν τὸ ὄνομα πρῶτον οἰκειότατον πάντων οὐδὲν γὰρ ὅ τι τοῦ πατρὸς οἰκειότερον.
εἰ δέ τις ἀπονέμει τῷ πατρὶ τὴν δικαίαν τιμήν,
ὥσπερ καὶ ὁ νόμος καὶ ἡ φύσις κελεύει,
προσηκόντως ἂν τὴν πατρίδα προτιμήσαι: καὶ γὰρ ὁ
πατὴρ αὐτὸς τῆς πατρίδος κτῆμα καὶ ὁ τοῦ
πατρὸς πατὴρ καὶ οἱ ἐκ τούτων οἰκεῖοι πάντες
ἀνωτέρω, καὶ μέχρι θεῶν πατρῴων πρόεισιν ἀναβιβαζόμενον τὸ ὄνομα.
