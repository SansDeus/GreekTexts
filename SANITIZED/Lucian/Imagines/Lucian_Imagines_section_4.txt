ἐπεδήμησάς ποτε, ὦ Πολύστρατε, τῇ Κνιδίων ;
Πολύστρατος 
καὶ μάλα.
Λυκῖνος 
οὐκοῦν καὶ τὴν Ἀφροδίτην εἶδες πάντως αὐτῶν ;
Πολύστρατος 
νὴ Δία, τῶν Πραξιτέλους ποιημάτων τὸ κάλλιστον.
Λυκῖνος 
ἀλλὰ καὶ τὸν μῦθον ἤκουσας, ὃν λέγουσιν
οἱ ἐπιχώριοι περὶ αὐτῆς, ὡς ἐρασθείη τις τοῦ ἀγάλματος καὶ λαθὼν ὑπολειφθεὶς ἐν ἱερῷ συγγένοιτο, ὡς δυνατὸν ἀγάλματι. τοῦτο μέντοι: ἄλλως ἱστορείσθω. σὺ δὲ — ταύτην γάρ, ὡς φής,
εἶδες — ἴθι μοὶ καὶ τόδε ἀπόκριναι, εἰ καὶ τὴν ἐν
κήποις Ἀθὴνησι τὴν Ἀλκαμένους ἑώρακας.
Πολύστρατος 
ἦ πάντων γ᾽ ἄν, ὦ Λυκῖνε, ὁ ῥᾳθυμότατος
ἦν, εἰ τὸ κάλλιστον τῶν Ἀλκαμένους πλασμάτων παρεῖδον.
Λυκῖνος 
ἐκεῖνο μέν γε, ὦ Πολύστρατε, οὐκ ἐξερήσομαί
σε, εἰ πολλάκις εἰς τὴν ἀκρόπολιν ἀνελθὼν καὶ
τὴν Καλάμιδος Σωσάνδραν τεθέασαι.
Πολύστρατος 
εἶδον κἀκείνην πολλάκις.
Λυκῖνος 
ἀλλὰ καὶ ταῦτα μὲν ἱκανῶς. τῶν δὲ Φειδίου ἔργων τί μάλιστα ἐπῄνεσας ;
Πολύστρατος 
τί  δ᾽ ἄλλο ἢ τὴν Λημνίαν, ᾗ καὶ ἐπιγράψαι τοὔνομα ὁ Φειδίας ἠξίωσε; καὶ νὴ Δία τὴν Ἀμαζόνα τὴν ἐπερειδομένην τῷ δορατίῳ.
Λυκῖνος 
