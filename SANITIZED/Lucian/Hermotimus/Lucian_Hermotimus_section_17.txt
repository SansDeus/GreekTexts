ἔλεγον δὲ ταῦτα πρὸς σὲ ἄλλοι δηλαδὴ
περὶ αὐτῶν: οὐ γὰρ δὴ ἐκείνοις ἂν αὐτοῖς ἐπίστευσας
ἐπαινοῦσι τὰ αὐτῶν.
Ἑρμότιμος   οὐδαμῶς, ἀλλ᾽ οἱ ἄλλοι ἔλεγον.
Λυκῖνος   οἱ μὲν δὴ ἀντίδοξοι οὐκ ἔλεγον, ὡς τὸ εἰκός
οὗτοι δὲ ἦσαν οἱ τὰ ἄλλα φιλοσοφοῦντες. 
Ἑρμότιμος   οὐ γάρ.
Λυκῖνος   οἱ δ᾽ ἄρα ἰδιῶται ταῦτα ἔλεγον.
Ἑρμότιμος   καὶ μάλα.
Λυκῖνος   ὁρᾷς, ὅπως αὖθις ἐξαπατᾷς με καὶ οὐ λέγεις
τἀληθές, ἀλλ᾽ οἴει Μαργίτῃ διαλέγεσθαί τινι, ὡς πιστεῦσαι  
ὅτι Ἑρμότιμος, ἀνὴρ συνετός, ἔτη τότε γεγονὼς τετταράκοντα,
περὶ φιλοσοφίας καὶ φιλοσόφων ἀνδρῶν τοῖς
ἰδιώταις ἐπίστευσε καὶ κατὰ τὰ ὑπ᾽ ἐκείνων λεγόμενα
ἐποιεῖτο τὴν αἵρεσιν τῶν κρειττόνων ἀξιῶν: οὐ γὰρ ἂν
πιστεύσαιμί σοι τοιαῦτα λέγοντι.
Ἑρμότιμος      