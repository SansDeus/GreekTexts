ἐγὼ δὲ — καὶ γὰρ ἤδη ὀψὲ ἦν —  ἄγε δή, ὦ Μιθροβαρζάνη,   φημί,  τί διαμέλλομεν καὶ οὐκ ἄπιμεν αὖθις εἰς τὸν βίον ;  ὁ δὲ πρὸς ταῦτα,  θάρρει,   φησίν,  ὦ Μένιππε: ταχεῖαν γάρ σοι καὶ ἀπράγμονα ὑποδείξω ἀτραπόν.   καὶ δὴ
ἀγαγών με πρός τι χωρίον τοῦ ἄλλου ζοφερώτερον δείξας τῇ χειρὶ πόρρωθεν ἀμαυρὸν καὶ λεπτὸν
ὥσπερ διὰ κλειθρίας φῶς εἰσρέον,   ἐκεῖνο,   ἔφη,   ἐστὶν τὸ ἱερὸν τὸ Τροφωνίου, κἀκεῖθεν κατίασιν
οἱ ἀπὸ Βοιωτίας. ταύτην οὖν ἄνιθι καὶ εὐθὺς ἔσῃ ἐπὶ τῆς Ἑλλάδος.   ἡσθεὶς δὲ τοῖς εἰρημένοις ἐγὼ καὶ τὸν μάγον ἀσπασάμενος χαλεπῶς μάλα διὰ τοῦ στομίου ἀνερπύσας οὐκ οἶδ᾽ ὅπως ἐν Λεβαδείᾳ γίγνομαι. 
