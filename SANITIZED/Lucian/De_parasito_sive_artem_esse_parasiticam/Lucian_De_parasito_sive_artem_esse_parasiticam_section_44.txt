ἀνδρῶν. ἀλλ᾽ εἰ δοκεῖ ἤδη, φέρε καὶ σὺ τὸν παράσιτον ὁποῖὸς τίς  ἐστιν ἐν πολέμῳ λέγε, καὶ
εἰ καθόλως ^ λέγεται παράσιτός τις γενέσθαι τῶν παλαιῶν;
-  
Σίμων 
καὶ μήν, ὦ φιλότης, οὐδεὶς οὕτως ἀνήκοος
Ὁμήρου, οὐδ᾽ ἂν πάμπαν ἰδιώτης τύχῃ, ὃς οὐκ ἐπίσταται παρ᾽ αὐτῷ τοὺς ἀρίστους τῶν ἡρώων παρασίτους ὄντας. ὅ τε γὰρ Νέστωρ ἐκεῖνος, οὗ ἀπὸ τῆς γλώττης ὥσπερ μέλι ὁ λόγος ἀπέρρει,^
αὐτοῦ τοῦ βασιλέως παράσιτος ἦν, καὶ οὔτε τὸν
Ἀχιλλέα, ὅσπερ ἐδόκει τε καὶ ἦν τὸ σῶμα
γενναιότατος, οὔτε τὸν Διομήδην οὔτε τὸν Αἴαντα ὁ
Ἀγαμέμνων οὕτως ἐπαινεῖ τε καὶ θαυμάζει ὥσπερ τὸν Νέστορα. οὐδὲ γὰρ δέκα Αἴαντας εὔχεται
γενέσθαι αὑτῷ οὔτε δέκα Ἀχιλλέας: πάλαι δ᾽ ἂν ἑαλωκέναι τὴν Τροίαν, εἰ τοιούτους ὁποῖος ἦν οὗτος ὁ παράσιτος, καίπερ γέρων ὤν, στρατιώτας
εἶχεν δέκα. καὶ τὸν Ἰδομενέα τὸν τοῦ Διὸς ἔγγονον παράσιτον Ἀγαμέμνονος ὁμοίως λέγει.
Τυχιάδης 
