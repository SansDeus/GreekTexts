ὅρα οἷα ποιεῖς, ὦ ἀλιτήριε Δᾶμι, μονονουχὶ
τὰ ἕδη αὐτὰ τῶν θεῶν ἀνατρέπεις τῷ λόγῳ καὶ βωμοὺς αὐτῶν.
Δάμις 
οὐ πάντας ἔγωγε τοὺς βωμούς, ὦ Τιμόκλεις.
τί γὰρ καὶ δεινὸν ἀπ᾽ αὐτῶν γίγνεται, εἰ
θυμιαμάτων καὶ εὐωδίας μεστοί εἰσι; τοὺς δὲ ἐν Ταύροις τῆς Ἀρτέμιδος ἡδέως ἂν ἐπεῖδον ἐκ βάθρων ἐπὶ
κεφαλὴν ἀνατρεπομένους, ἐφ᾽ ὧν τοιαῦτα ἡ παρθένος εὐωχουμένη ἔχαιρεν.
Ζεύς 
τουτὶ πόθεν ἡμῖν τὸ ἄμαχον κακὸν ἐπιχεῖ; ὡς δαιμόνων οὐδενὸς ἁνὴρ φείδεται, ἀλλ᾽ ἐξ ἁμάξης
παρρησιάζεται καὶ
μάρπτει ἑξείης, ὃς τ᾽ αἴτιος ὅς τε καὶ οὐκί.
Μῶμος 
καὶ μὴν ὀλίγους ἄν, ὦ Ζεῦ, τοὺς ἀναιτίους
εὕροις ἐν ἡμῖν καί που τάχα προϊὼν ὁ ἄνθρωπος
ἅψεται καὶ τῶν κορυφαίων τινός.
Τιμοκλῆς 
