οὐκοῦν καὶ μισθῶν πέρι τὰ αὐτὰ φῶμεν, οὓς
σὺ λαμβάνεις ἐπὶ τῇ σοφίᾳ παρὰ τῶν νέων, καὶ
δῆλον ὅτι μόνος ὁ σπουδαῖος μισθὸν ἐπὶ τῇ ἀρετῇ λήψεται;
Χρύσιππος 
μανθάνεις: οὐ γὰρ ἐμαυτοῦ ἕνεκα λαμβάνω, τοῦ δὲ διδόντος αὐτοῦ χάριν ἐπεὶ γάρ ἐστιν ὁ μέν τις ἐκχύτης, ὁ δὲ περιεκτικός, ἐμαυτὸν μὲν ἀσκῶ
εἶναι περιεκτικόν, τὸν δὲ μαθητὴν ἐκχύτην.
Ἀγοράστης 
καὶ μὴν τοὐναντίον ἐχρῆν ^ τὸν νέον μὲν εἶναι
περιεκτικόν, σὲ δὲ τὸν μόνον πλούσιον ἐκχύτην.
Χρύσιππος 
σκώπτεις, ὦ οὗτος. ἀλλ᾽ ὅρα μή σε ἀποτοξεύσω
τῷ ἀναποδείκτῳ συλλογισμῷ.
Ἀγοράστης 
καὶ τί δεινὸν ἀπὸ τοῦ βέλους;
Χρύσιππος 
ἀπορία καὶ σιωπὴ καὶ διαστραφῆναι τὴν
διάνοιαν      