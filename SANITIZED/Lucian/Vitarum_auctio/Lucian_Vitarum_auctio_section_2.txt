τίνα πρῶτον ἐθέλεις παραγάγωμεν;
Ζεύς 
τουτονὶ τὸν κομήτην, τὸν Ἰωνικόν, ἐπεὶ καὶ
σεμνός τις εἶναι φαίνεται.
Ἑρμῆς 
οὗτος ὁ Πυθαγορικὸς κατάβηθι καὶ πάρεχε σεαυτὸν ἀναθεωρεῖσθαι τοῖς συνειλεγμένοις. 
κήρυττε δή.
Ἑρμῆς 
τὸν ἄριστον βίον πωλῶ, τὸν σεμνότατον. τίς 
ὠνήσεται; τίς  ὑπὲρ ἄνθρωπον εἶναι βούλεται; τίς  εἰδέναι τὴν τοῦ παντὸς ἁρμονίαν καὶ ἀναβιῶναι πάλιν;
Ἀγοράστης 
τὸ μὲν εἶδος οὐκ ἀγεννής. τί δὲ μάλιστα οἶδεν;
Ἑρμῆς 
ἀριθμητικήν, ἀστρονομίαν, τερατείαν, γεωμετρίαν, μουσικήν, γοητείαν. μάντιν ἄκρον βλέπεις.
Ἀγοράστης 
ἔξεστιν αὐτὸν ἀνακρίνειν;
Ἑρμῆς 
ἀνάκρινε ἀγαθῇ τύχῃ.
Ἀγοράστης 
