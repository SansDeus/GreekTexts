φίλη, πολλοὺς ἡμῖν ἀνάπεμπε τῶν ἰχθύων. ἀλλ᾽ ὁρῶ τινα λάβρακα εὐμεγέθη, μᾶλλον δὲ χρύσοφρυν:
οὐκ, ἀλλὰ. γαλεός ἐστιν. πρόσεισι γοῦν τῷ
ἀγκίστρῳ κεχηνώς: ὤσφραται τοῦ χρυσίου: πλησίον
ἤδη ἐστὶν ἔψαυσεν εἴληπται: ἀνασπάσωμεν. καὶ σύ, ὦ Ἔλεγχε, ἀνάσπα: ἔλεγχε,^ συνεπιλαβοῦ τῆς ὁρμιᾶς.
Ἔλεγχος 
ἄνω ἐστί. φέρ᾽ ἴδω τίς  εἶ, ὦ βέλτιστε ἰχθύων; κύων οὗτός γε.'^ Ἡράκλεις τῶν ὀδόντων. τί τοῦτο,
ὦ γενναιότατε; εἴληψαι λιχνεύων περὶ τὰς πέτρας, ἔνθα λήσειν ἤλπισας ὑποδεδυκώς; ἀλλὰ νῦν ἔσῃ φανερὸς ἅπασιν ἐκ τῶν βραγχίων ἀπηρτημένος. ἐξέλωμεν τὸ ἄγκιστρον καὶ τὸ δέλεαρ.
μὰ Δί᾽ ἔπιεν.^ τουτὶ κενόν σοι τὸ ἄγκιστρον ἡ
δ᾽ ἰσχὰς ἤδη προσέσχηται καὶ τὸ χρυσίον ἐν τῇ κοιλίᾳ.
Παρρησιάδης 
ἐξεμεσάτω νὴ Δία, ὡς καὶ ἐπ᾽ ἄλλους
δελεάσωμεν. εὖ ἔχει: τί φής, ὦ Διόγενες; οἶσθα τοῦτον
ὅστις ἐστίν, ἢ προσήκει τί σοι ἁνήρ;
Διογένης 
οὐδαμῶς.
Παρρησιάδης 
τί  οὖν; πόσου ἄξιον αὐτὸν χρὴ φάναι; ἐγὼ μὲν γὰρ δύ᾽ ὀβολῶν πρῴην αὐτὸν ἐτιμησάμην.
Διογένης 
πολὺ λέγεις: ἄβρωτός τε γάρ ἐστιν καὶ εἰδεχθὴς καὶ σκληρὸς καὶ ἄτιμος: ἄφες αὐτὸν ἐπὶ κεφαλὴν κατὰ τῆς πέτρας: σὺ δὲ ἄλλον ἀνάσπασον καθεὶς τὸ ἄγκιστρον. ἐκεῖνο μέντοι: ὅρα,
ὦ Παρρησιάδη, μὴ καμπτόμενός σοι ὁ κάλαμος ἀποκλασθῇ.
Παρρησιάδης 
θάρρει, ὦ Διόγενες: κοῦφοί εἰσι καὶ τῶν ἀφύων ἐλαφρότεροι.
Διογένης 
νὴ Δί᾽, ἀφυέστατοί γε: ἀνάσπα δὲ ὅμως.
Παρρησιάδης 
