ἐπὶ γοῦν τοῦ
πρώτου Σεβαστοῦ καὶ τοιόνδε τι λέγεται γενέσθαι: ὁ μὲν
ἔτυχε δίκην τινὰ δικάσας ὀρθῶς καὶ ἀπολύσας ἐγκλήματος
τοῦ μεγίστου ἀδίκως συκοφαντούμενον ἄνθρωπον,
ὁ δὲ χάριν ὁμολογῶν μεγάλῃ τῇ φωνῇ, Χάριν οἶδά σοι,
ἔφη, ὦ αὐτοκράτορ, ὅτι κακῶς καὶ ἀδίκως ἐδίκασας: καὶ
τῶν περὶ Σεβαστὸν ἀγανακτησάντων καὶ διασπάσασθαι
τὸν ἄνθρωπον ἐθελόντων, Παύσασθε χαλεπαίνοντες,
ἐκεῖνος ἔφη: οὐ γὰρ τὴν γλῶτταν αὐτοῦ, ἀλλὰ τὴν γνώμην
ἐξετάζειν ἄξιον. ἐκεῖνος μὲν οὕτως: σὺ δ᾽ εἴτε τὴν
γνώμην σκέψαιο, πάνυ εὔνουν εὑρήσεις, εἴτε τὴν γλῶτταν,
εὔφημος καὶ αὐτή.     