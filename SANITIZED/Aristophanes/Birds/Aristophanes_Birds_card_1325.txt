Χορός  
φερέτω κάλαθον ταχύ τις πτερύγων,
σὺ δ᾽ αὖθις ἐξόρμα —  
Πισθέταιρος  
τύπτων γε τοῦτον ὡδί.  
Χορός  
πάνυ γὰρ βραδύς ἐστί τις ὥσπερ ὄνος.  
Πισθέταιρος  
Μανῆς γάρ ἐστι δειλός.  
Χορός  
σὺ δὲ τὰ πτερὰ πρῶτον
διάθες τάδε κόσμῳ,
τά τε μουσίχ᾽ ὁμοῦ τά τε μαντικὰ καὶ
τὰ θαλάττι᾽. ἔπειτα δ᾽ ὅπως φρονίμως
πρὸς ἄνδρ᾽ ὁρῶν πτερώσεις.    
Πισθέταιρος  
οὔ τοι μὰ τὰς κερχνῇδας ἔτι σοῦ σχήσομαι,
οὕτως ὁρῶν σε δειλὸν ὄντα καὶ βραδύν.      