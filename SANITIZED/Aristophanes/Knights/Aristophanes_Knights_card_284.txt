Κλέων  
ἀποθανεῖσθον αὐτίκα μάλα.  
Ἀλλαντοπώλης  
τριπλάσιον κεκράξομαί σου.  
Κλέων  
καταβοήσομαι βοῶν σε.  
Ἀλλαντοπώλης  
κατακεκράξομαί σε κράζων.  
Κλέων  
διαβαλῶ σ᾽ ἐὰν στρατηγῇς.  
Ἀλλαντοπώλης  
κυνοκοπήσω σου τὸ νῶτον.  
Κλέων  
περιελῶ σ᾽ ἀλαζονείαις.  
Ἀλλαντοπώλης  
ὑποτεμοῦμαι τὰς ὁδούς σου.  
Κλέων  
βλέψον ἔς μ᾽ ἀσκαρδάμυκτος.  
Ἀλλαντοπώλης  
ἐν ἀγορᾷ κἀγὼ τέθραμμαι.  
Κλέων  
διαφορήσω σ᾽ εἴ τι γρύξει.  
Ἀλλαντοπώλης  
κοπροφορήσω σ᾽ εἰ λαλήσεις.  
Κλέων  
ὁμολογῶ κλέπτειν: σὺ δ᾽ οὐχί.  
Ἀλλαντοπώλης  
νὴ τὸν Ἑρμῆν τὸν ἀγοραῖον,
κἀπιορκῶ γε βλεπόντων.  
Κλέων  
ἀλλότρια τοίνυν σοφίζει,
καὶ φανῶ σε τοῖς πρυτάνεσιν
ἀδεκατεύτους τῶν θεῶν ἱερὰς
ἔχοντα κοιλίας.       