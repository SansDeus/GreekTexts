Κλέων  
οἷόν σε δήσω  'ν  τῷ ξύλῳ.  
Ἀλλαντοπώλης  
διώξομαί σε δειλίας.  
Κλέων  
ἡ βύρσα σου θρανεύσεται.  
Ἀλλαντοπώλης  
δερῶ σε θύλακον κλοπῆς.  
Κλέων  
διαπατταλευθήσει χαμαί.  
Ἀλλαντοπώλης  
περικόμματ᾽ ἔκ σου σκευάσω.  
Κλέων  
τὰς βλεφαρίδας σου παρατιλῶ.  
Ἀλλαντοπώλης  
τὸν πρηγορεῶνά σοὐκτεμῶ.  
Δημοσθένης  
καὶ νὴ Δί᾽ ἐμβαλόντες αὐτῷ
πάτταλον μαγειρικῶς
ἐς τὸ στόμ᾽, εἶτα δ᾽ ἔνδοθεν
τὴν γλῶτταν ἐξείραντες αὐτοῦ
σκεψόμεσθ᾽ εὖ κἀνδρικῶς
κεχηνότος
τὸν πρωκτὸν εἰ χαλαζᾷ.       