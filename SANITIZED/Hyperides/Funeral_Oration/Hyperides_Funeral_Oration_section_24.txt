τὸν
δὴ τοιαύτας καρτερίας ἀόκνως ὑπομεῖναι τοὺ ς  πολίτας
προτρεψάμενον Λεωσθένη, καὶ τοὺς τῷ τοιούτῳ στρατηγῷ προθύμως
συναγωνιστὰς σφᾶς αὐτοὺς παρασχόντας, ἆρ᾽ οὐ διὰ τὴν τῆς ἀρετῆς
ἀπόδειξιν εὐτυχεῖς μᾶλλον ἢ διὰ τὴν τοῦ ζῆν ἀπόλειψιν ἀτυχεῖς
νομιστέον; οἵτινες θνητοῦ σώματος ἀθάνατον δόξαν ἐκτήσαντο, καὶ διὰ
τὴν ἰδίαν ἀρετὴν τὴν κοινὴν ἐλ ευ θερίαν τοῖς Ἕλλησιν ἐβεβαίωσαν.
