<?xml version="1.0" encoding="utf-8"?>
<TEI.2><text lang="greek"><body><div1 decls="gen.epideictic" type="speech" n="1" org="uniform" sample="complete"><p><milestone n="15" unit="section" /><milestone ed="P" unit="para" />μήτε γέλωτα προπετῆ στέργε,  μήτε λόγον μετὰ θράσους ἀποδέχου: τὸ μὲν γὰρ ἀνόητον, τὸ δὲ μανικόν.<milestone ed="P" unit="para" />ἃ ποιεῖν αἰσχρόν, ταῦτα νόμιζε μηδὲ λέγειν εἶναι καλόν. ἔθιζε σεαυτὸν εἶναι μὴ σκυθρωπὸν ἀλλὰ σύννουν: δι᾽ ἐκεῖνο μὲν γὰρ αὐθάδης, διὰ δὲ τοῦτο φρόνιμος εἶναι δόξεις. ἡγοῦ μάλιστα σεαυτῷ πρέπειν κόσμον, αἰσχύνην δικαιοσύνην σωφροσύνην: τούτοις γὰρ ἅπασι δοκεῖ κρατεῖσθαι τὸ τῶν νεωτέρων ἦθος.
</p></div1></body></text></TEI.2>