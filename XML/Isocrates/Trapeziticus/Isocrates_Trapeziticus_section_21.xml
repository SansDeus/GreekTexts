<?xml version="1.0" encoding="utf-8"?>
<TEI.2><text lang="greek"><body><div1 decls="gen.forensic.prosecution" type="speech" n="17" org="uniform" sample="complete"><p><milestone n="21" unit="section" /><milestone ed="P" unit="para" />τὰ μὲν οὖν ἡμέτερ᾽,  ὦ ἄνδρες δικασταί, οὕτω διεπέπρακτο: Μενέξενος δ᾽ ὀργιζόμενος ὑπὲρ τῆς αἰτίας ἧς κἀκεῖνον Πασίων<note anchored="yes" lang="en" resp="ed" place="unspecified"><foreign lang="greek">Πασίων,</foreign> omitted by <foreign lang="greek">ΛΕ</foreign>, is bracketed by Blass.</note> ᾐτιάσατο, λαχὼν δίκην ἐξῄτει τὸν Κίττον, ἀξιῶν τὴν αὐτὴν Πασίωνι ψευδομένῳ γίγνεσθαι ζημίαν ἧσπερ ἂν αὐτὸς ἐτύγχανεν, εἴ τι τούτων ἐφαίνετο ποιήσας. καὶ οὗτος, ὦ ἄνδρες δικασταί, ἐδεῖτο μου ἀπαλλάττειν Μενέξενον,  λέγων ὅτι οὐδὲν αὐτῷ πλέον ἔσται, εἰ τὰ μὲν χρήματ᾽ ἐκ τῶν συγγεγραμμένων εἰς τὸν Πόντον εἰσπλεύσας ἀποδώσει, αὐτὸς δ᾽ ὁμοίως ἐνθάδε καταγέλαστος ἔσοιτο: ὁ γὰρ παῖς, ἐὰν βασανίξηται, περὶ πάντων τἀληθῆ κατεπεῖ.
</p></div1></body></text></TEI.2>