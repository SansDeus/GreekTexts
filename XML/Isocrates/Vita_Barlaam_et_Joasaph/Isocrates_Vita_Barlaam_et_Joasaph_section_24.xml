<?xml version="1.0" encoding="utf-8"?>
<TEI.2><text><body><div1 type="chapter" n="4" org="uniform" sample="complete"><p><milestone unit="section" n="24" />
δάκρυσι συγκεχυμένος ἁπλοϊκῶς ἀπεκρίνατο:
<note place="unspecified" anchored="yes"><bibl default="NO">δαν. ϝι. 21</bibl></note> Βασιλεῦ, εἰς τοὺς αἰῶνας ζῆθι: βουλὴν γὰρ
ἀγαθὴν καὶ σωτήριον ἐβουλεύσω, ὅτι, κἂν δυσεύρετος
ἡ τῶν οὐρανῶν βασιλεία, ἀλλ̓ ὅμως δεῖ
<note place="unspecified" anchored="yes"><bibl default="NO">λυκε χι. 10; ματ. ϝιι. 8</bibl></note> ταύτην πάσῃ δυνάμει ζητεῖν: Ὁ ζητῶν γάρ, φησίν,
εὑρήσει αὐτήν. ἡ δὲ τῶν παρόντων ἀπόλαυσις,
κἂν τῷ φαινομένῳ τέρπῃ καὶ ἡδύνῃ, ἀλλὰ καλὸν
αὐτὴν ἀπώσασθαι: ἐν αὐτῷ γὰρ τῷ εἶναι οὐκ
ἔστι, καὶ οὓς εὐφραίνει ἑπταπλασίως αὖθις
<pb id="p.42" />
λυπεῖ. τά τε γὰρ ἀγαθὰ αὐτῆς τά τε λυπηρὰ
<note place="unspecified" anchored="yes"><bibl default="NO">ξπ. ωισδ. ϝ. 9-11</bibl></note> σκιᾶς ἐστιν ἀσθενέστερα, καί, ὡς ἴχνη νηὸς
ποντοπορούσης ἢ ὀρνέου τὸν ἀέρα διερχομένου,
θᾶττον ἀφανίζονται. ἡ δὲ τῶν μελλόντων ἐλπίς,
ἣν κηρύττουσιν οἱ Χριστιανοί, βεβαία ἐστὶ καὶ
ἀσφαλεστάτη: θλῖψιν δὲ ἔχει ἐν τῷ κόσμῳ.
ἀλλὰ τὰ μὲν ἡμέτερα νῦν ἡδέα ὀλιγοχρόνια,
ἐκεῖ δὲ ὅλως οὐδὲν ἢ κόλασιν μόνον προξενοῦντα
καὶ τιμωρίαν εἰς αἰῶνας μὴ λυομένην: τὸ γὰρ
ἡδὺ τούτων πρόσκαιρον, τὸ δὲ ὀδυνηρὸν διηνεκές:
τῶν δὲ Χριστιανῶν τὸ μὲν ἐπίπονον πρόσκαιρον,
τὸ δὲ ἡδὺ καὶ χρήσιμον ἀθάνατον. κατευθυνθείη
οὖν ἡ ἀγαθὴ τοῦ βασιλέως βουλή: καλὸν γάρ,
σφόδρα καλὸν τῶν φθαρτῶν τὰ αἰώνια ἀνταλλάξασθαι.
Ἤκουσε ταῦτα ὁ βασιλεὺς καὶ λίαν ἐδυσχέραινε, </p></div1></body></text></TEI.2>