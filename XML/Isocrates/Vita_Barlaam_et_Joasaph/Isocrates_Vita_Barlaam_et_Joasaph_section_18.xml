<?xml version="1.0" encoding="utf-8"?>
<TEI.2><text><body><div1 type="chapter" n="2" org="uniform" sample="complete"><p><milestone unit="section" n="18" />
<pb id="p.30" />
καὶ ἀντιπαλαίων πρὸς τὰς ἀρχὰς καὶ ἐξουσίας,
<note place="unspecified" anchored="yes"><bibl default="NO">επη. ϝι. 12</bibl></note> πρὸς τοὺς κοσμοκράτορας τοῦ σκότους τοῦ αἰῶνος
τούτου, πρὸς τὰ πνευματικὰ τῆς πονηρίας, ὡς
φησὶν ὁ μακάριος Παῦλος. ἐκείνου μὲν οὖν ἀποδημήσαντος,
πλέον ὁ βασιλεὺς ὀργισθεὶς διωγμὸν
σφοδρότερον κατὰ τοῦ μοναχικοῦ ἐκμελετᾷ τάγματος,
πλείονος δὲ τιμῆς τοὺς τῶν εἰδώλων ἀξιοῖ
<note place="unspecified" anchored="yes"><bibl default="NO">αξτς χιχ. 35</bibl></note> θεραπευτάς τε καὶ νεωκόρους.
Ἐν τοιαύτῃ δὲ ὄντος τοῦ βασιλέως πλάνῃ δεινῇ
καὶ ἀπάτῃ, γεννᾶται αὐτῷ παιδίον, πάνυ εὐμορφότατον,
καὶ ἐξ αὐτῆς τῆς ἐπανθούσης αὐτῷ
ὡραιότητος τὸ μέλλον προσημαῖνον. ἐλέγετο γὰρ
μηδαμοῦ ἐν τῇ γῇ ἐκείνῃ τοιοῦτόν ποτε φανῆναι
χαριέστατον καὶ περικαλλὲς παιδίον. χαρᾶς δὲ
μεγίστης ἐπὶ τῇ γεννήσει τοῦ παιδὸς ὁ βασιλεὺς
πλησθείς, τοῦτον μὲν Ἰωάσαφ ἐκάλεσεν, αὐτὸς δὲ
πρὸς τοὺς εἰδωλικοὺς ναοὺς ἀνοήτως ἀπῄει τοῖς
ἀνοητοτέροις αὐτῶν θεοῖς θύσων καὶ εὐχαριστηρίους
ὕμνους ἀποδώσων, ἀγνοῶν τίς ὁ τῶν καλῶν
ἁπάντων ἀληθῶς αἴτιος, πρὸς ὃν ἔδει τὴν πνευματικὴν
ἀναφέρειν θυσίαν. ἐκεῖνος οὖν, τοῖς ἀψύχοις
καὶ κωφοῖς τὴν αἰτίαν τῆς τοῦ παιδὸς
γεννήσεως ἀνατιθείς, πανταχοῦ διέπεμπε συναγαγεῖν
τὰ πλήθη εἰς τὰ τούτου γενέθλια: καὶ ἦν
ἰδεῖν πάντας συρρέοντας τῷ φόβῳ τοῦ βασιλέως,
ἐπαγομένους τε τὰ πρὸς τὴν θυσίαν εὐτρεπισμένα,
ὡς ἑκάστῳ ἡ χεὶρ εὐπόρει καὶ ἡ πρὸς τὸν βασιλέα
εὔνοια εἶχε. μάλιστα δὲ αὐτοὺς ἠρέθιζε πρὸς
φιλοτιμίαν αὐτός, ταύρους καταθῦσαι φέρων ὅτι </p></div1></body></text></TEI.2>