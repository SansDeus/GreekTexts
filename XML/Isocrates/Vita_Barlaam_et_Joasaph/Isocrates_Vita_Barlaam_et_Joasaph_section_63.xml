<?xml version="1.0" encoding="utf-8"?>
<TEI.2><text><body><div1 type="chapter" n="8" org="uniform" sample="complete"><p><milestone unit="section" n="63" />
ἐπεὶ δὲ θάνατον κατεκρίθημεν, ἀποθνήσκομεν
πάντες, καὶ οὐκ ἔστι τὸ ποτήριον τοῦτό τινα τῶν
ἀνθρώπων παραδραμεῖν: ἔστι δὲ ὁ θάνατος
χωρισμὸς ψυχῆς ἀπὸ τοῦ σώματος. ἐκεῖνο
μὲν οὖν τὸ ἐκ γῆς διαπλασθὲν σῶμα, χωρισθὲν
τῆς ψυχῆς, εἰς γῆν ὑποστρέφει, ἐξ ἧσπερ καὶ
ἐλήφθη, καὶ φθειρόμενον διαλύεται: ἡ δὲ ψυχή,
ἀθάνατος οὖσα, πορεύεται ἔνθα κελεύει ὁ Δημιουργός,
μᾶλλον δὲ καθὼς αὐτὴ προητοίμασεν
ἑαυτῇ κατάλυμα ἔτι τῷ σαρκίῳ συνοῦσα. καθὼς
γάρ τις πολιτεύσηται ἐνταῦθα, μέλλει ἀπολαμβάνειν ἐκεῖθεν.
<pb id="p.108" />
Εἶτα μετὰ πλείστους χρόνους ἐλεύσεται Χριστὸς
ὁ Θεὸς ἡμῶν κρῖναι τὸν κόσμον ἐν δόξῃ
φοβερᾷ καὶ ἀνεκδιηγήτῳ, οὗ τῷ φόβῳ αἱ δυνάμεις
<note place="unspecified" anchored="yes"><bibl default="NO">λυκε χχι. 26</bibl></note> τῶν οὐρανῶν σαλευθήσονται, καὶ πᾶσαι αἱ
στρατιαὶ τῶν ἀγγέλων τρόμῳ παρίστανται ἐνώπιον
<note place="unspecified" anchored="yes"><bibl default="NO">1 τηεσς. ιϝ. 16</bibl></note> αὐτοῦ. τότε ἐν φωνῇ ἀρχαγγέλου καὶ ἐν
σάλπιγγι Θεοῦ ἀναστήσονται οἱ νεκροί, καὶ παραστήσονται
τῷ φοβερῷ αὐτοῦ θρόνῳ. ἔστι δὲ ἡ
ἀνάστασις συνάφεια πάλιν ψυχῆς τε καὶ σώματος.
<note place="unspecified" anchored="yes"><bibl default="NO">Jοβ. χιχ. 26</bibl></note> αὐτὸ οὖν τὸ σῶμα, τὸ φθειρόμενον καὶ διαλυόμενον,
αὐτὸ ἀναστήσεται ἄφθαρτον. καὶ μηδαμῶς
σοι ἀπιστίας λογισμὸς περὶ τούτου ἐπέλθοι: οὐκ
ἀδυνατεῖ γὰρ τῷ ἐξ ἀρχῆς ἐκ τῆς γῆς διαπλάσαντι </p></div1></body></text></TEI.2>