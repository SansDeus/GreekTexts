<?xml version="1.0" encoding="utf-8"?>
<TEI.2><text><body><div1 type="chapter" n="4" org="uniform" sample="complete"><p><milestone unit="section" n="27" />
πνεύσας, ἔφη: Οὐκ ἠκούσατε, ὦ πλάνοι καὶ ἀπατεῶνες,
τῶν κηρύκων διαρρήδην βοώντων μή τινα
τῆς ὑμῶν κακοδαιμονίας μετὰ τρεῖς ἡμέρας ἐν
πόλει ἢ χώρᾳ τῆς ἐμῆς εὑρεθῆναι ἐξουσίας, ἢ
πάντως πυρίκαυστος ἔσται; οἱ δὲ μοναχοί: Ἰδοὺ
῾φασἲ καθὰ δὴ καὶ προσέταξας, ἐξερχόμεθά σου
τῶν πόλεων καὶ τῶν χωρῶν: μακρᾶς δὲ ἡμῖν τῆς
ὁδοῦ προκειμένης τοῦ ἀπελθεῖν πρὸς τοὺς ἡμετέρους
ἀδελφούς, ἐνδεῶς ἔχοντες τροφῆς, ταύτην
ἐποριζόμεθα, τοῦ ἔχειν τὰ ἐφόδια καὶ μὴ λιμοῦ
παρανάλωμα γενέσθαι. ὁ δὲ βασιλεὺς ἔφη: Ὁ
θανάτου δεδοικὼς ἀπειλὴν οὐκ ἀσχολεῖται εἰς πορισμὸν
βρωμάτων. λέγουσιν οἱ μονασταί: Καλῶς
εἶπας, ὦ βασιλεῦ: οἱ θάνατον δεδοικότες διὰ φροντίδος
ἔχουσι πῶς αὐτὸν ἐκφύγωσι. τίνες δέ εἰσιν
οὗτοι, ἀλλ̓ ἢ οἱ τοῖς ῥευστοῖς προστετηκότες καὶ
τούτοις ἐπτοημένοι, οἵτινες, μηδὲν ἀγαθὸν ἐλπίζοντες
εὑρεῖν ἐκεῖθεν, δυσαποσπάστως ἔχουσι
τῶν παρόντων, καὶ διὰ τοῦτο δεδοίκασι θάνατον;
ἡμεῖς δὲ οἱ πάλαι μισήσαντες κόσμον καὶ τὰ ἐν
<note place="unspecified" anchored="yes"><bibl default="NO">ματ. ϝιι. 14; λυκε χιιι. 24</bibl></note> κόσμῳ, καὶ τὴν στενὴν καὶ τεθλιμμένην διὰ
Χριστὸν βαδίζοντες ὁδόν, οὔτε θάνατον δεδοίκαμεν,
οὔτε τὰ παρόντα ποθοῦμεν, ἀλλὰ τῶν μελλόντων
ἐφιέμεθα μόνον. ἐπεὶ οὖν ὁ παῤ ὑμῶν
ἐπαγόμενος ἡμῖν θάνατος διαβατήριον γίνεται τῆς </p></div1></body></text></TEI.2>