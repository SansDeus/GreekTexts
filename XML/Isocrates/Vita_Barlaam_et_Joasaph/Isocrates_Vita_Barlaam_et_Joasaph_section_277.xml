<?xml version="1.0" encoding="utf-8"?>
<TEI.2><text><body><div1 type="chapter" n="30" org="uniform" sample="complete"><p><milestone unit="section" n="277" />
ὃν καὶ κορυφαῖον τῶν ἀποστόλων φατὲ γεγονέναι,
<note place="unspecified" anchored="yes"><bibl default="NO">1 ξορ. ιχ. 5</bibl></note> γαμετὴν γέγραπται ἐσχηκέναι; τίσιν οὖν
αὐτὸς πειθόμενος μολυσμὸν τοῦτο καλεῖς; πάνυ
μοι δοκεῖς, δέσποτα, τῆς ἀληθείας τῶν δογμάτων
ὑμῶν ἀποπλανᾶσθαι.
Ὁ δέ, Ναί, φησίν, ὦ γύναι: οὕτως ἔχει ταῦτα
πάντα καθὼς εἴρηκας. ἐφεῖται γὰρ τοῖς βουλομένοις
γάμῳ κοινωνεῖν: ἀλλ̓ οὐ τοῖς ἅπαξ ἐπαγγελλομένοις
τῷ Χριστῷ παρθενεύειν. ἐγὼ γάρ,
ἐξότε τῷ λουτρῷ ἐκαθαρίσθην τοῦ θείου βαπτίσματος,
τῶν τῆς νεότητος καὶ ἀγνοίας μου πταισμάτων
καθαρὸν ἐμαυτὸν παραστῆσαι τῷ Χριστῷ
συνεταξάμην: καὶ πῶς τὰ ὡμολογημένα Θεῷ διαλῦσαι τολμήσω;
Ἔφη δὲ αὖθις ἡ γυνή: Ἔστω καὶ τοῦτό σου τὸ
θέλημα, καθὼς βούλοιο. ἄλλην δὲ μικράν τινα
<pb id="p.464" />
καὶ οὐδαμινὴν πλήρωσον ἐπιθυμίαν μου, εἴπερ
ὄντως ἐν ἀληθείᾳ τὴν ψυχήν μου θέλεις σῶσαι.
συγγενοῦ μοι ταύτῃ τῇ νυκτὶ καὶ μόνον, καὶ τοῦ
σοῦ κατατρυφῆσαί με κάλλους ποίησον, τῆς ἐμῆς
τε αὐτὸς ἐμπλήσθητι ὡραιότητος. καὶ λόγον σοι
δίδωμι, ἅμα πρωῒ Χριστιανὴν γενέσθαι καὶ πᾶσαν
ἐκφυγεῖν τὴν τῶν θεῶν μου λατρείαν. καὶ
ἔσται σοι οὐ μόνον συγγνώμη ἕνεκεν τῆς οἰκονομίας
ταύτης, ἀλλὰ καὶ δωρεῶν ἀντάμειψις παρὰ
τῷ Θεῷ σου ἕνεκα τῆς ἐμῆς σωτηρίας: Χαρὰ
<note place="unspecified" anchored="yes"><bibl default="NO">λυκε χϝ. 7</bibl></note> γάρ, φησὶν ἡ Γραφή σου, γίνεται ἐν οὐρανῷ </p></div1></body></text></TEI.2>