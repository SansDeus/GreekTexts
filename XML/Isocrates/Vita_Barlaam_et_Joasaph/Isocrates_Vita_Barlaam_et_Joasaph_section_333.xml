<?xml version="1.0" encoding="utf-8"?>
<TEI.2><text><body><div1 type="chapter" n="36" org="uniform" sample="complete"><p><milestone unit="section" n="333" />
<note place="unspecified" anchored="yes"><bibl default="NO">λυκε ϝι. 36</bibl></note> αὐτοὶ ἐλεηθήσονται: καί: Γίνεσθε οἰκτίρμονες, ὡς ὁ
Πατὴρ ὑμῶν ὁ οὐράνιος οἰκτίρμων ἐστί. ταύτην
γὰρ τὴν ἐντολὴν πρὸ πάντων ἀπαιτοῦνται οἱ ἐν
<note place="unspecified" anchored="yes"><bibl default="NO">αγαπετ. ξ 37</bibl></note> μεγίστῃ ὄντες ἀρχῇ. καὶ ἀληθῶς ὁ μεγάλης
ἐξουσίας ἐπιλαβόμενος τὸν δοτῆρα τῆς ἐξουσίας
ὀφείλει μιμεῖσθαι κατὰ δύναμιν: ἐν τούτῳ δὲ
<pb id="p.556" />
μάλιστα τὸν Θεὸν μιμήσεται, ἐν τῷ μηδὲν
ἡγεῖσθαι τοῦ ἐλεεῖν προτιμότερον. ἀλλὰ καὶ τὸ
ὑπήκοον οὐδὲν οὕτως εἰς εὔνοιαν ἐφέλκεται, ὡς
εὐποιΐας χάρις διδομένη τοῖς χρῄζουσιν: ἡ γὰρ
διὰ φόβον γινομένη θεραπεία κατεσχηματισμένη
ἐστὶ θωπεία, πεπλασμένῳ τιμῆς ὀνόματι φενακίζουσα
<note place="unspecified" anchored="yes"><bibl default="NO">αγαπετ. ξ. 35</bibl></note> τοὺς αὐτῇ προσέχοντας: καὶ τὸ ἀκουσίως
ὑποτεταγμένον στασιάζει καιροῦ λαβόμενον: τὸ
δὲ τοῖς δεσμοῖς τῆς εὐνοίας κρατούμενον βεβαίαν
<note place="unspecified" anchored="yes"><bibl default="NO">αγαπετ. ξ. 8</bibl></note> ἔχει πρὸς τὸ κρατοῦν τὴν εὐπείθειαν. διὸ εὐπρόσιτος
ἔσο τοῖς δεομένοις, καὶ ἄνοιγε τὰ ὦτα τοῖς
πενομένοις, ἵνα εὕρῃς τὴν τοῦ Θεοῦ ἀκοὴν ἀνεῳγμένην:
οἷοι γὰρ τοῖς ἡμετέροις γινόμεθα συνδούλοις,
τοιοῦτον περὶ ἡμᾶς εὑρήσομεν τὸν δεσπότην,
<note place="unspecified" anchored="yes"><bibl default="NO">αγαπετ. ξ. 23</bibl></note> καὶ ὡς ἀκούομεν ἀκουσθησόμεθα, ὡς ὁρῶμεν
ὁραθησόμεθα ὑπὸ τοῦ θείου καὶ παντεφόρου
βλέμματος. προεισενέγκωμεν οὖν τοῦ ἐλέου τὸν
ἔλεον, ἵνα τῷ ὁμοίῳ τὸ ὅμοιον ἀντιλάβωμεν.
Ἀλλὰ καὶ ἑτέραν ἄκουε ἐντολὴν σύζυγον τῆς
<note place="unspecified" anchored="yes"><bibl default="NO">ξπ. ματ. ϝι. 15</bibl></note> προτέρας: Ἄφετε, καὶ ἀφεθήσεται ὑμῖν: καί,
<note place="unspecified" anchored="yes"><bibl default="NO">μκ. χι. 26</bibl></note> Ἐὰν οὐκ ἀφῆτε τοῖς ἀνθρώποις τὰ παραπτώματα </p></div1></body></text></TEI.2>