<?xml version="1.0" encoding="utf-8"?>
<TEI.2><text><body><div1 type="chapter" n="8" org="uniform" sample="complete"><p><milestone unit="section" n="64" />
<note place="unspecified" anchored="yes"><bibl default="NO">εζεκ. χχχϝιι. 1-14</bibl></note> αὐτό, εἶτα ἀποστραφὲν εἰς γῆν ἐξ ἧς
ἐλήφθη, κατὰ τὴν τοῦ Δημιουργοῦ ἀπόφασιν,
αὖθις ἀναστῆσαι. εἰ γὰρ ἐννοήσεις πόσα ἐξ οὐκ
ὄντων ἐποίησεν ὁ Θεός, ἱκανή σοι ἔσται αὕτη
ἀπόδειξις. καὶ γὰρ γῆν λαβὼν ἐποίησεν ἄνθρωπον,
γῆν οὐκ οὖσαν πρότερον: πῶς οὖν ἡ γῆ
γέγονεν ἄνθρωπος; πῶς δὲ αὕτη οὐκ οὖσα παρήγετο;
ποίαν δὲ ὑποβάθραν ἔχει; πῶς δὲ ἐξ αὐτῆς
παρήχθησαν τὰ τῶν ἀλόγων ἄπειρα γένη, τὰ
τῶν σπερμάτων, τὰ τῶν φυτῶν; ἀλλὰ καὶ νῦν
κατανόησον ἐπὶ τῆς γεννήσεως τῆς ἡμετέρας: οὐ
σπέρμα βραχὺ ἐνίεται εἰς τὴν ὑποδεχομένην
μήτραν αὐτό; πόθεν οὖν ἡ τοσαύτη τοῦ ζώου διάπλασις;
Τῷ οὖν ταῦτα πάντα δημιουργήσαντι ἐκ μὴ
ὄντων καὶ ἔτι δημιουργοῦντι οὐκ ἀδύνατον ἐκ γῆς
τὰ νενεκρωμένα καὶ διαφθαρέντα σώματα ἀναστῆσαι,
ἵνα ἕκαστος ἀπολάβῃ κατὰ τὰ ἔργα
αὐτοῦ: Ἐργασίας γάρ, φησίν, ὁ παρὼν καιρός, ὁ
<pb id="p.110" />
<note place="unspecified" anchored="yes"><bibl default="NO">ναζιανζ. ορατ. ιχ. π. 152</bibl></note> δὲ μέλλων ἀνταποδόσεως. ἐπεὶ ποῦ τὸ δίκαιον
τοῦ Θεοῦ, εἰ μὴ ἀνάστασις ἦν; πολλοὶ γάρ,
δίκαιοι ὄντες, πολλὰ ἐν τῷ παρόντι βίῳ κακουχηθέντες
καὶ τιμωρηθέντες βιαίως ἀνῃρέθησαν:
ἔνιοι δέ, ἀσεβεῖς ὄντες καὶ παράνομοι, ἐν τρυφῇ
καὶ εὐημερίᾳ τὴν παροῦσαν ζωὴν ἀνήλωσαν: ὁ δὲ
Θεός, ἐπειδὴ ἀγαθός ἐστι καὶ δίκαιος, ὥρισεν
ἡμέραν ἀναστάσεως καὶ ἐτάσεως, ἵνα, ἀπολαβοῦσα
ἑκάστη ψυχὴ τὸ ἴδιον σῶμα, ὁ μὲν
κακός, ἐνταῦθα τὰ ἀγαθὰ ἀπολαβών, ἐκεῖ περὶ </p></div1></body></text></TEI.2>