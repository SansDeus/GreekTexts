<?xml version="1.0" encoding="utf-8"?>
<TEI.2><text><body><div1 type="chapter" n="22" org="uniform" sample="complete"><p><milestone unit="section" n="197" />
δαιμονικὴ τῆς προαιρέσεως τὴν ἔνστασιν
μεταστρέψῃ, καὶ ἕτερα φρονεῖν ἢ ποιεῖν παρὰ τὰ
τῷ Θεῷ ὡμολογημένα μεταπείσειεν. ὅθεν τυχεῖν
ὧν ἐλπίζετε ὅλως ἀπειπόντες, μὴ ὀκνήσητε ποιεῖν
ὅπερ βούλεσθε. οὔτε γὰρ τὸ τοῦ θεοφιλοῦς ἡμῶν
<pb id="p.332" />
ἀδελφοῦ οἰκητήριον, καίτοι γε εἰδότες, ὑποδείξομεν,
οὔτε ἄλλα τινὰ ὑμῖν λανθάνοντα μοναστήρια
προδώσομεν, ταύτῃ τὸν θάνατον ἐκφυγεῖν κακῶς
ἀνεχόμενοι: ἀλλὰ καλῶς μᾶλλον θανούμεθα,
ἱδρῶτας ἀρετῆς πρότερον, καὶ νῦν ἀνδραγαθίας
αἷμα, τῷ Θεῷ προσενέγκαντες.
Οὕτω παρρησιασαμένους οὐκ ἐνεγκὼν ὁ ἀλιτήριος,
ἀλλὰ πρὸς τὸ γενναῖον τοῦ φρονήματος
ὀξύτατα κινηθείς, πολλαῖς αὐτοὺς περιέβαλε
πληγαῖς καὶ βασάνοις: ὧν τὸ μεγαλόψυχον καὶ
γενναῖον καὶ τῷ τυράννῳ ἄξιον θαύματος ἐνομίσθη.
ὡς δὲ μετὰ πολλὰς τιμωρίας πείθειν οὐκ εἶχεν,
οὔτε ὑποδεῖξαί τις αὐτῷ τὸν Βαρλαὰμ ἠνείχετο,
λαβὼν τούτους, ἐπὶ τὸν βασιλέα κελεύει τυπτομένους
καὶ προπηλακιζομένους ἄγεσθαι, βαστάζοντας
καὶ τὴν πήραν τῶν λειψάνων.
</p></div1></body></text></TEI.2>