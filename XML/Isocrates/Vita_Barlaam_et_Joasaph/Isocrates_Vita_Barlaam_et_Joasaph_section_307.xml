<?xml version="1.0" encoding="utf-8"?>
<TEI.2><text><body><div1 type="chapter" n="33" org="uniform" sample="complete"><p><milestone unit="section" n="307" />
αὐτοῦ μεταπλασθέντας διδασκαλίαις τῷ Χριστῷ
οἰκειωθῆναι. πάντες δέ, οἱ ἐν ὄρεσι καὶ σπηλαίοις
διὰ τὸν φόβον τοῦ πατρὸς αὐτοῦ ἐγκεκλεισμένοι,
ἱερεῖς τε καὶ μονάζοντες καὶ τῶν
ἐπισκόπων ὀλίγοι, ἐξελθόντες τῶν καταδύσεων,
πρὸς αὐτὸν χαίροντες ἐχώρουν. αὐτὸς δὲ τοὺς
διὰ Χριστὸν ἐν τοιούτοις περιπεσόντας ἀνιαροῖς
καὶ οὕτω ταλαιπωρήσαντας προσυπαντῶν ἐντίμως
ἐδέχετο, καὶ εἰς τὸ ἑαυτοῦ εἰσῆγε παλάτιον,
<note place="unspecified" anchored="yes"><bibl default="NO">ξπ. Jοην, χιιι. 14</bibl></note> πόδας ῥύπτων, κόμην ῥυπῶσαν ἀποπλύνων, καὶ
παντοίως αὐτοὺς θεραπεύων. εἶτα τὴν νεουργηθεῖσαν
αὐτῷ ἐνθρονίζει ἐκκλησίαν, καί τινα τῶν
ἐπισκόπων, πολλὰ διὰ τὴν εἰς Χριστὸν πίστιν
κακοπαθήσαντα καὶ τὸν ἴδιον ἀπολέσαντα τῆς
ἐπισκοπῆς θρόνον, ἀρχιερέα ἐν ταύτῃ καθίστησιν,
ἄνδρα ἅγιον καὶ τῶν ἐκκλησιαστικῶν κανόνων
ἐπιστήμονα, ζήλου τε θείου τὴν ψυχὴν πεπληρωμένον.
κολυμβήθραν δὲ εὐθὺς σχεδιάσας,
βαπτίζειν τοὺς πρὸς Χριστὸν ἐπιστρέφοντας
κελεύει. καὶ δὴ βαπτίζονται οἱ ἄρχοντες πρῶτον
καὶ ὅσοι ἐν τέλει, οἱ ἐν στρατείᾳ τε αὖθις καὶ
<pb id="p.514" />
ο λοιπὸς ὄχλος. καὶ οἱ βαπτιζόμενοι οὐ μόνον
τὴν ψυχικὴν ἀπελάμβανον ὑγίειαν, ἀλλὰ δὴ
καὶ ὅσοι νόσοις ἦσαν σωματικαῖς καὶ πηρώσεσι
πιεζόμενοι, πάντα ἀποθέμενοι, καθαροὶ τὰς ψυχάς,
ἄρτιοι δὲ τὰ σώματα, τῆς θείας ἀνήρχοντο </p></div1></body></text></TEI.2>