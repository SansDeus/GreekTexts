<?xml version="1.0" encoding="utf-8"?>
<TEI.2><text><body><div1 type="chapter" n="11" org="uniform" sample="complete"><p><milestone unit="section" n="87" />
ἢ καὶ ἄλλα τινὰ δεῖ προστιθέναι;
Καί φησι πρὸς αὐτὸν ὁ Βαρλαάμ: Ἄκουσον
τί δεῖ ποιεῖν μετὰ τὸ βάπτισμα: πάσης μὲν
ἁμαρτίας καὶ παντὸς πάθους ἀπέχεσθαι, ἐποικοδομεῖν
δὲ ἐπὶ τῷ θεμελίῳ τῆς ὀρθοδόξου πίστεως
<note place="unspecified" anchored="yes"><bibl default="NO">Jας. ιι. 26</bibl></note> τὴν τῶν ἀρετῶν ἐργασίαν, ἐπειδὴ πίστις χωρὶς
τῶν ἔργων νεκρά ἐστιν, ὥσπερ καὶ ἔργα πίστεως
<note place="unspecified" anchored="yes"><bibl default="NO">ξπ. γαλ. ϝ. 16 φφ.</bibl></note> δίχα. φησὶ γὰρ ὁ Ἀπόστολος: Ἐν πνεύματι
περιπατεῖτε, καὶ ἐπιθυμίαν σαρκὸς οὐ μὴ τελέσητε:
φανερὰ δέ ἐστι τὰ ἔργα τῆς σαρκὸς ἅτινά
ἐστι, μοιχεῖαι, πορνεῖαι, ἀκαθαρσίαι, ἀσέλγειαι,
εἰδωλολατρείαι, φαρμακεῖαι, ἔχθραι, ἔρις, ζῆλοι,
<pb id="p.148" />
θυμοί, ἐρίθειαι, διχοστασίαι, αἱρέσεις, φθόνοι,
φόνοι, φιλαργυρίαι, λοιδορίαι, φιληδονίαι, μέθαι,
κῶμοι, ὑπερηφανίαι, καὶ τὰ ὅμοια τούτοις: ἃ
προλέγω ὑμῖν, καθὼς καὶ προεῖπον, ὅτι οἱ τὰ
τοιαῦτα πράσσοντες βασιλείαν Θεοῦ οὐ κληρονομήσουσιν:
ὁ δὲ καρπὸς τοῦ πνεύματός ἐστιν
ἀγάπη, χαρά, εἰρήνη, μακροθυμία, χρηστότης,
ἀγαθωσύνη, πίστις, πραότης, ἐγκράτεια, ἁγιασμὸς
ψυχῆς καὶ σώματος, ταπείνωσις καρδίας
καὶ συντριβή, ἐλεημοσύνη, ἀμνησικακία, φιλανθρωπία,
ἀγρυπνία, μετάνοια ἀκριβὴς πάντων
τῶν προγεγονότων σφαλμάτων, δάκρυον κατανύξεως,
πένθος ὑπέρ τε τῶν ἰδίων ἁμαρτιῶν καὶ
τῶν τοῦ πλησίον, καὶ τὰ τούτοις ὅμοια, ἅτινα,
ὥσπερ τινὲς βαθμίδες καὶ κλίμακες ἀλλήλων
ἐχόμεναι καὶ ὑπ̓ ἀλλήλων συγκροτούμεναι, εἰς </p></div1></body></text></TEI.2>