<?xml version="1.0" encoding="utf-8"?>
<TEI.2><text><body><div1 type="chapter" n="24" org="uniform" sample="complete"><p><milestone unit="section" n="219" />
οἶδα, ὁ ἀγαθὸς ἐπιστρέψαντα καὶ πάντων σου
<pb id="p.364" />
ἀμνημονεύσει τῶν πλημμελημάτων: οὐ βούλεται
<note place="unspecified" anchored="yes"><bibl default="NO">ξπ. εζ. χχχιιι. 11</bibl></note> γὰρ τὸν θάνατον τοῦ ἁμαρτωλοῦ, ὡς τὸ ἐπιστρέψαι
καὶ ζῆν αὐτόν, ὁ ἐκ τῶν ἀνεκδιηγήτων κατελθὼν
ὑψωμάτων ἐπὶ ζήτησιν τῶν πλανηθέντων
ἡμῶν, σταυρόν τε καὶ μάστιγας καὶ θάνατον ὑπομείνας
δἰ ἡμᾶς, καὶ τῷ τιμίῳ αὐτοῦ αἵματι ἐξαγοράσας
<note place="unspecified" anchored="yes"><bibl default="NO">ξπ. ρομ. ϝιι. 14</bibl></note> ἡμᾶς τοὺς πεπραμένους ὑπὸ τὴν
ἁμαρτίαν. αὐτῷ ἡ δόξα καὶ αἴνεσις εἰς τοὺς αἰῶνας. ἀμήν.
Τοῦ δὲ βασιλεως ἐκπλήξει τε ἅμα καὶ ὀργῇ ληφθέντος,
τὸ μὲν ἐπὶ τῇ τοῦ παιδὸς συνέσει καὶ τοῖς
ἀναντιρρήτοις αὐτοῦ ῥήμασι, τὸ δὲ ἐφ̓ ᾧ ἐκείνου
οὐ διέλιπεν ἐνδιαβάλλων θεοὺς καὶ ὅλον αὐτοῦ
μυκτηρίζων καὶ χλευάζων τὸν βίον, τὸ μὲν τοῦ
λόγου φαιδρὸν διὰ τὴν ἔνδον οὐκ ἐδέξατο τοῦ
σκότους παχύτητα, τιμωρήσασθαι δὲ αὐτὸν ἢ
κακῶς τι διαθέσθαι τῇ φυσικῇ μὴ δυνάμενος
στοργῇ, τὸ δὲ μεταπείσειν αὐτὸν ἀπειλαῖς πάντη
ἀπογνούς, φοβηθεὶς μή, πλείονας κινήσας πρὸς
αὐτὸν λόγους, ἐκείνου παρρησιαζομένου καὶ τὰ
τῶν θεῶν διακωμῳδοῦντος καὶ χλευάζοντος, εἰς
πλείονα θυμὸν ἐξαφθείς, τῶν ἐναντίων εἰς αὐτόν
τι διαπράξοιτο, μετ̓ ὀργῆς ἀναστάς, ὑπεχώρησεν,
Εἴθε μηδόλως ἐγεννήθης, εἰπών, μήτ̓ εἰς φῶς
προῆλθες, τοιοῦτος μέλλων ἔσεσθαι, βλάσφημος
εἰς τοὺς θεοὺς καὶ τῆς πατρικῆς ἀποστάτης φιλίας
τε καὶ νουθεσίας. ἀλλ̓ οὐκ εἰς τέλος τῶν
ἀηττήτων καταμωκήσῃ θεῶν, οὐδ̓ ἐπὶ πολὺ χαρήσονται
οἱ ὑπεναντίοι, οὐδ̓ αἱ τούτων ἰσχύσουσι
γοητεῖαι. εἰ μὴ γὰρ εὐήκοος γενήσῃ μοι καὶ τοῖς </p></div1></body></text></TEI.2>