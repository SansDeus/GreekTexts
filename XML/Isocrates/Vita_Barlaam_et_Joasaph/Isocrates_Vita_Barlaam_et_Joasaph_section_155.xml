<?xml version="1.0" encoding="utf-8"?>
<TEI.2><text><body><div1 type="chapter" n="18" org="uniform" sample="complete"><p><milestone unit="section" n="155" />
ἐκδύσασθαι θέμις, μέχρις ἂν παλαιωθὲν τέλεον
διαφθαρῇ. οὕτω γὰρ ταῖς τοῦ κρύους καὶ φλογώσεως
ἀνάγκαις ταλαιπωρούμενοι τὴν τῶν μελλόντων
<note place="unspecified" anchored="yes"><bibl default="NO">2 εσδ. ιι. 45</bibl></note> τῆς ἀφθαρσίας ἐνδυμάτων ποριζόμεθα ἑαυτοῖς ἀμφίασιν.
Τοῦ δὲ Ἰωάσαφ εἰπόντος: Πόθεν δέ σου τοῦτο
τὸ ἱμάτιον ὃ περιβέβλησαι; ὁ γέρων ἔφη: Ἐν
χρήσει τοῦτο παρά τινος τῶν πιστῶν ἀδελφῶν
εἴληφα, τὴν πρός σε μέλλων πορείαν ποιήσασθαι:
οὐ γὰρ ἔδει με τῷ συνήθει ἐνδύματι παραγενέσθαι.
καθάπερ τις ἔχων προσφιλέστατον συγγενῆ
αἰχμάλωτον ἐν ἀλλοδαπεῖ ἀπαχθέντα ἔθνει,
καὶ τοῦτον βουλόμενος ἐκεῖθεν ἐξαγαγεῖν, ἀποθέμενος
αὐτοῦ τὴν ἐσθῆτα καὶ τὸ τῶν ὑπεναντίων
ὑποδὺς προσωπεῖον τὴν ἐκείνων καταλάβοι χώραν,
καὶ πολυτρόπως τὸν οἰκεῖον τῆς πικρᾶς
ἐλευθερώσειε τυραννίδος: τὸν αὐτὸν δὴ τρόπον
κἀγὼ τὰ κατά σε μυηθείς, τοῦτο περιθέμενος
<pb id="p.262" />
τὸ σχῆμα, ἦλθον τὸν σπόρον τοῦ θείου κηρύγματος
τῇ σῇ καταβαλεῖν καρδίᾳ, καὶ τῆς
δουλείας λυτρώσασθαι τοῦ δεινοῦ κοσμοκράτορος. </p></div1></body></text></TEI.2>