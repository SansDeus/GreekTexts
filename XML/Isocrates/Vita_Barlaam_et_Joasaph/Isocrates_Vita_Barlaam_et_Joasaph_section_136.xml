<?xml version="1.0" encoding="utf-8"?>
<TEI.2><text><body><div1 type="chapter" n="16" org="uniform" sample="complete"><p><milestone unit="section" n="136" />
τῷ πρωτοσυμβούλῳ αὐτοῦ: Ὦ τοῦ θαύματος,
φίλε, ὅτι ἐμοί τε καὶ σοὶ οὐδὲ οὕτως ὁ καθ̓ ἡμᾶς
ποτε ἤρεσε βίος, τοσαύτῃ δόξῃ καὶ τρυφῇ περ
διαλάμπων, ὡς ἡ εὐτελῆς αὕτη καὶ ταλαίπωρος
ζωὴ τούτους δὴ τοὺς ἀνοήτους τέρπει, καὶ ἡδύνει
λεῖος αὐτοῖς καὶ προσηνὴς ὁ τραχὺς οὗτος καὶ
ἀπευκταῖος βίος καταφαινόμενος. εὐκαίρου δὲ
δραξάμενος ὁ πρωτοσύμβουλος ὥρας, ἔφη: Ἀλλὰ
σοί γε, βασιλεῦ, πῶς ἡ τούτων φαίνεται βιοτή;
Πάντων, φησὶν ὁ βασιλεύς, ὧν πώποτε ἑώρακα
ἀηδεστάτη καὶ δυστυχεστάτη, βδελυκτή τε καὶ
ἀποτρόπαιος. τότε λέγει πρὸς αὐτὸν ὁ πρωτοσύμβουλος,
Οὕτω, οὖν, εὖ ἴσθι, βασιλεῦ, καὶ πολλῷ
χαλεπώτερος ὁ καθ̓ ἡμᾶς λελόγισται βίος
τοῖς ἐπόπταις καὶ μύσταις τῆς ἀϊδίου δόξης
ἐκείνης καὶ τῶν πάντα νοῦν ὑπερβαινόντων
ἀγαθῶν: αἵ τε χρυσῷ καταστίλβουσαι οἰκίαι
καὶ τὰ λαμπρὰ ταῦτα ἐνδύματα, καὶ ἡ λοιπὴ τοῦ
βίου τούτου τρυφή, σκυβάλων τε καὶ ἀμαυρῶν
εἰσιν ἀηδέστερα τοῖς ὀφθαλμοῖς τῶν εἰδότων τὰ
<note place="unspecified" anchored="yes"><bibl default="NO">ηεβ. ιχ. 11</bibl></note> ἀνεκδιήγητα κάλλη τῶν ἐν οὐρανοῖς ἀχειροτεύκτων
<pb id="p.232" />
σκηνωματῶν, τῆς θεοϋφάντου τε στολῆς καὶ
<note place="unspecified" anchored="yes"><bibl default="NO">ξπ. Jας. ι. 12</bibl></note> τῶν ἀφθάρτων διαδημάτων, ἃ ἡτοίμασεν ὁ Θεὸς
τοῖς ἀγαπῶσιν αὐτόν, ὁ πάντων Δημιουργὸς καὶ
Κύριος. ὃν τρόπον γὰρ ἀνοηταίνειν ἡμῖν οὗτοι </p></div1></body></text></TEI.2>