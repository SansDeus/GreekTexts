<?xml version="1.0" encoding="utf-8"?>
<TEI.2><text><body><div1 type="chapter" n="15" org="uniform" sample="complete"><p><milestone unit="section" n="131" />
τοῦ φωτὸς ἑαυτοὺς ἀποστερήσαντες ὡς τυφλοὶ
ψηλαφήσουσι τοῖχον, πολλοῖς δὲ ἐμπεσοῦνται
βόθροις, καὶ πολλαῖς ἐκκεντηθήσονται τὰς ὄψεις
ἀκάνθαις, ὁ δὲ ἥλιος ἐπὶ τῆς ἰδίας ἱστάμενος λαμπρότητος
φωτιεῖ τοὺς ἀνακεκαλυμμένῳ προσώπῳ
τὸ φέγγος αὐτοῦ κατοπτριζομένους. τὸν αὐτὸν δὴ
τρόπον καὶ τὸ τοῦ Χριστοῦ φῶς φαίνει μὲν πᾶσι
πλουσίως, μεταδιδὸν ἡμῖν τῆς αὐτοῦ λαμπηδόνος:
<pb id="p.222" />
μετέχει δὲ ἕκαστος καθ̓ ὅσον ἐφέσεως ἔχει καὶ
προθυμίας: οὔτε γὰρ ἀποστερεῖ τινα τῶν βουλομένων
<note place="unspecified" anchored="yes"><bibl default="NO">ματ. ιϝ. 2</bibl></note> μένων αὐτῷ ἐνατενίζειν ὁ ἥλιος τῆς δικαιοσύνης,
οὔτε μὴν βιάζεται τοὺς ἑκουσίως τὸ σκότος
ἐκλεγομένους: ἀλλὰ τῇ ἰδίᾳ ἕκαστος ἐφεῖται
αὐτεξουσίῳ προαιρέσει, ἕως ἐν τῷ παρόντι βίῳ ἐστί.
<note place="unspecified" anchored="yes"><bibl default="NO">ξπ. ς. Jοην δαμ. δε φιδε ορτη. βκ. ιι. εη. χχιι.-χχϝιι.</bibl></note> Τοῦ δὲ Ἰωάσαφ πυθομένου Τί τὸ αὐτεξούσιον
καὶ τί προαίρεσις, φησὶν ὁ γέρων: Αὐτεξουσιότης
μέν ἐστι ψυχῆς λογικῆς θέλησις, ἀκωλύτως
κινουμένη πρὸς ὅπερ ἂν βούλοιτο, εἴτε ἀρετὴν
εἴτε κακίαν, οὕτως ὑπὸ τοῦ Δημιουργοῦ γενομένης.
αὐτεξουσιότης αὖθίς ἐστι νοερᾶς ψυχῆς κίνησις
αὐτοκρατής. προαίρεσις δέ ἐστιν ὄρεξις βουλευτικὴ
τῶν ἐφ̓ ἡμῖν, ἢ βούλευσις ὀρεκτικὴ τῶν
ἐφ̓ ἡμῖν: τοῦ γὰρ προκριθέντος ἐκ τῆς βουλῆς
ἐφιέμεθα προαιρούμενοι. βουλὴ δέ ἐστιν ὄρεξις
ζητητικὴ περὶ τῶν ἐφ̓ ἡμῖν πρακτικῶν γινομένη:
βουλεύεται γάρ τις, εἰ ὤφειλε μετελθεῖν τὸ
πρᾶγμα ἢ οὔ. εἶτα κρίνει τὸ κρεῖττον, καὶ γίνεται
κρίσις. εἶτα διατίθεται καὶ ἀγαπᾷ τὸ ἐκ τῆς
βουλῆς κριθέν, καὶ λέγεται γνώμη: ἐὰν γὰρ κρίνῃ,
καὶ μὴ διατεθῇ πρὸς τὸ κριθέν, ἤγουν ἀγαπήσῃ </p></div1></body></text></TEI.2>