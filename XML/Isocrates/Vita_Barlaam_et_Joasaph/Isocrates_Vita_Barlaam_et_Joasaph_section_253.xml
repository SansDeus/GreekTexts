<?xml version="1.0" encoding="utf-8"?>
<TEI.2><text><body><div1 type="chapter" n="27" org="uniform" sample="complete"><p><milestone unit="section" n="253" />
<note place="unspecified" anchored="yes"><bibl default="NO">ις. ϝιι. 14</bibl></note> τῶν ἀνθρώπων, καὶ ἐκ Παρθένου ἁγίας γεννηθεὶς
ἀσπόρως τε καὶ ἀφθόρως σάρκα ἀνέλαβε, καὶ
ἀνεφάνη ἀνθρώποις, ὅπως ἐκ τῆς πολυθέου
πλάνης αὐτοὺς ἀνακαλέσηται. καί, τελέσας
τὴν θαυμαστὴν αὐτοῦ οἰκονομίαν, διὰ σταυροῦ
<note place="unspecified" anchored="yes"><bibl default="NO">ξπ. Jοην ιιι. 14</bibl></note> θανάτου ἐγεύσατο ἑκουσίᾳ βουλῇ κατ̓ οἰκονομίαν
<note place="unspecified" anchored="yes"><bibl default="NO">1 ξορ. χϝ. 4</bibl></note> μεγάλην: μετὰ δὲ τρεῖς ἡμέρας ἀνεβίω, καὶ εἰς
<note place="unspecified" anchored="yes"><bibl default="NO">αξτς ι. 9, 10</bibl></note> οὐρανοὺς ἀνῆλθεν. οὗ τὸ κλέος τῆς παρουσίας
<note place="unspecified" anchored="yes"><bibl default="NO">ξπ 1 τηεσς. ιϝ. 15-17</bibl></note> ἐκ τῆς παῤ αὐτοῖς καλουμένης εὐαγγελικῆς
ἁγίας Γραφῆς ἔξεστί σοι γνῶναι, βασιλεῦ, ἐὰν
ἐντύχῃς. οὗτος δώδεκα ἔσχε μαθητάς, οἵ, μετὰ
τὴν ἐν οὐρανοῖς ἄνοδον αὐτοῦ, ἐξῆλθον εἰς τὰς
ἐπαρχίας τῆς οἰκουμένης, καὶ ἐδίδαξαν τὴν ἐκείνου
<note place="unspecified" anchored="yes"><bibl default="NO">στ. τηομας</bibl></note> μεγαλωσύνην: καθάπερ εἷς ἐξ αὐτῶν τὰς
καθ̓ ἡμᾶς περιῆλθε χώρας, τὸ δόγμα κηρύττων
τῆς ἀληθείας. ὅθεν οἱ εἰσέτι διακονοῦντες τῇ
δικαιοσύνῃ τοῦ κηρύγματος αὐτῶν καλοῦνται
<pb id="p.422" />
Χριστιανοί. καὶ οὗτοί εἰσιν οἱ ὑπὲρ πάντα τὰ
ἔθνη τῆς γῆς εὑρόντες τὴν ἀλήθειαν: γινώσκουσι
γὰρ τὸν Θεόν, κτίστην καὶ δημιουργὸν τῶν
ἁπάντων ἐν Υἱῷ μονογενεῖ καὶ Πνεύματι Ἁγίῳ,
καὶ ἄλλον θεὸν πλὴν τούτου οὐ σέβονται. ἔχουσι
τὰς ἐντολὰς αὐτοῦ τοῦ Κυρίου Ἰησοῦ Χριστοῦ
ἐν ταῖς καρδίαις κεχαραγμένας, καὶ ταύτας
φυλάττουσι, προσδοκῶντες ἀνάστασιν νεκρῶν
καὶ ζωὴν τοῦ μέλλοντος αἰῶνος. οὐ μοιχεύουσιν,
οὐ πορνεύουσιν, οὐ ψευδομαρτυροῦσιν, οὐκ ἐπιθυμοῦσι
τὰ ἀλλότρια, τιμῶσι πατέρα καὶ μητέρα,
καὶ τοὺς πλησίον φιλοῦσι, δίκαια κρίνουσιν, ὅσα
οὐ θέλουσιν αὐτοῖς γίνεσθαι ἑτέρῳ οὐ ποιοῦσι,
τοὺς ἀδικοῦντας αὐτοὺς παρακαλοῦσι καὶ προσφιλεῖς
αὐτοὺς ἑαυτοῖς ποιοῦσι, τοὺς ἐχθροὺς
εὐεργετεῖν σπουδάζουσι, πραεῖς εἰσι καὶ ἐπιεικεῖς,
ἀπὸ πάσης συνουσίας ἀνόμου καὶ ἀπὸ πάσης
ἀκαθαρσίας ἐγκρατεύονται, χήραν οὐχ ὑπερορῶσιν, </p></div1></body></text></TEI.2>