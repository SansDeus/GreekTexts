<?xml version="1.0" encoding="utf-8"?>
<TEI.2><text><body><div1 type="chapter" n="5" org="uniform" sample="complete"><p><milestone unit="section" n="35" />
αὐτοῦ βεβαιῶσαι, δεινῶς ἰλιγγιῶντα ἐν τοῖς λογισμοῖς,
καὶ μὴ δυνάμενον ἀποβαλέσθαι τὴν περὶ
τούτων φροντίδα. ὁ δέ, τῶν προειρημένων πάλιν
ἐπιμνησθείς, ἔλεγεν: Εἶπόν σοι καὶ πρότερον ὅπως
ὁ πατήρ σου τοὺς σοφοὺς ἐκείνους καὶ ἀσκητὰς ἀεὶ
περὶ τῶν τοιούτων φιλοσοφοῦντας, οὓς μὲν ἀνεῖλεν,
οὓς δὲ μετ̓ ὀργῆς ἐδίωξε, καὶ οὐ γινώσκω νυνί τινα
τοιοῦτον ἐν τῇ περιχώρῳ ταύτῃ. πολλοῦ δὲ ἐπὶ
τούτοις ἄχθους ἐκεῖνος πληρωθείς, καὶ τὴν ψυχὴν
δεινῶς κατατρωθείς, ἐῴκει ἀνδρὶ θησαυρὸν ἀπολέσαντι
μέγαν καὶ εἰς τὴν αὐτοῦ ζήτησιν ὅλον
αὐτοῦ τὸν νοῦν ἀσχολουμένῳ. ἐντεῦθεν ἀγῶνι
διηνεκεῖ καὶ μερίμνῃ συνέζη, καὶ πάντα τὰ ἡδέα
καὶ τερπνὰ τοῦ κόσμου ἦν ἐν ὀφθαλμοῖς αὐτοῦ ὡς
ἄγος τι καὶ βδέλυγμα. οὕτως οὖν ἔχοντι τῷ νέῳ
καὶ ποτνιωμένῳ κατὰ ψυχὴν τὸ ἀγαθὸν εὑρεῖν,
εἶδεν αὐτὸν ὁ πάντα βλέπων ὀφθαλμός, καὶ οὐ
<note place="unspecified" anchored="yes"><bibl default="NO">1 τιμ. ιι. 4</bibl></note> παρεῖδεν ὁ θέλων πάντας σωθῆναι καὶ εἰς ἐπίγνωσιν
ἀληθείας ἐλθεῖν, ἀλλά, τὴν συνήθη αὐτῷ
<note place="unspecified" anchored="yes"><bibl default="NO">πς. εχλιιι. 8</bibl></note> φιλανθρωπίαν καὶ ἐπὶ τούτῳ δείξας, ἐγνώρισεν
ὁδὸν ἣν ἔδει πορεύεσθαι τρόπῳ τοιῷδε:
<pb id="p.62" />
</p></div1></body></text></TEI.2>