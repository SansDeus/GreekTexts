<?xml version="1.0" encoding="utf-8"?>
<TEI.2><text><body><div1 type="chapter" n="2" org="uniform" sample="complete"><p><milestone unit="section" n="17" />
καὶ μέριμναι, ἀλλὰ πάντες τὸν ἴσον τρέχουσι
<note place="unspecified" anchored="yes"><bibl default="NO">λυκε χϝι. 9</bibl></note> δρόμον, ἵνα καταλάβωσι τὰς αἰωνίας μονάς, ἃς
<note place="unspecified" anchored="yes"><bibl default="NO">Jας. ι. 17</bibl></note> ἡτοίμασεν ὁ Πατὴρ τῶν φώτων τοῖς ἀγαπῶσιν
<note place="unspecified" anchored="yes"><bibl default="NO">1 ξορ. ιι. 3</bibl></note> αὐτόν. τούτους ἐγὼ γεννήτορας, τούτους ἀδελφούς,
τούτους φίλους καὶ γνωστοὺς ἐκτησάμην:
<note place="unspecified" anchored="yes"><bibl default="NO">πς. λϝ. 8</bibl></note> τῶν δέ ποτέ μου φίλων καὶ ἀδελφῶν Ἐμάκρυνα
φυγαδεύων, καὶ ηὐλίσθην ἐν τῇ ἐρήμῳ προσδεχόμενος
τὸν Θεόν, τὸν σώζοντά με ἀπὸ ὀλιγοψυχίας
καὶ ἀπὸ καταιγίδος.
Τούτων εὐκαίρως οὕτω καὶ ἡδέως τῷ τοῦ Θεοῦ
ἀνθρώπῳ ὑπαγορευθέντων, ὁ βασιλεὺς ἐκινεῖτο
μὲν ὑπὸ τοῦ θυμοῦ, καὶ πικρῶς αἰκίζειν τὸν ἅγιον
ἠβούλετο, ὤκνει δὲ πάλιν καὶ ἀνεβάλλετο, τὸ
αἰδέσιμον αὐτοῦ καὶ περιφανὲς εὐλαβούμενος.
ὑπολαβὼν δὲ ἔφη πρὸς αὐτόν.
Πανταχόθεν, ἄθλιε, τὴν σεαυτοῦ ἐκμελετήσας
ἀπώλειαν, πρὸς ταύτην, ὡς ἔοικεν, ὑπὸ τῆς τύχης
συνελαυνόμενος, ἠκόνησας τὸν νοῦν ἅμα καὶ τὴν
γλῶτταν: ὅθεν ἀσαφῆ τινα καὶ ματαίαν βαττολογίαν
διεξῆλθες. καὶ εἰ μὴ κατ̓ ἀρχὰς τοῦ λόγου
ἐπηγγειλάμην σοι ἐκ μέσου τοῦ συνεδρίου τὸν
θυμὸν ποιήσασθαι, νῦν ἂν πυρί σου τὰς σάρκας
παρέδωκα. ἐπεὶ δὲ προλαβὼν τοιούτοις με κατησφαλίσω
τοῖς ῥήμασιν, ἀνέχομαί σου τοῦ θράσους,
τῆς προτέρας μου ἕνεκεν πρός σε φιλίας.
ἀναστὰς οὖν, λοιπὸν φεῦγε ἐξ ὀφθαλμῶν μου,
μηκέτι σε ὄψομαι καὶ κακῶς ἀπολέσω.
Καὶ ἐξελθὼν ὁ τοῦ Θεοῦ ἄνθρωπος ἀνεχώρησεν
εἰς τὴν ἔρημον, λυπούμενος μὲν ὅτι οὐ μεμαρτύρηκε,
<note place="unspecified" anchored="yes"><bibl default="NO">2 ξορ. ι. 11</bibl></note> μαρτυρῶν δὲ καθ̓ ἡμέραν τῇ συνειδήσει </p></div1></body></text></TEI.2>