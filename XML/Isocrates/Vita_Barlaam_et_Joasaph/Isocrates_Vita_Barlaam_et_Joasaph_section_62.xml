<?xml version="1.0" encoding="utf-8"?>
<TEI.2><text><body><div1 type="chapter" n="8" org="uniform" sample="complete"><p><milestone unit="section" n="62" />
<note place="unspecified" anchored="yes"><bibl default="NO">λυκο ι. 2</bibl></note> οἱ αὐτόπται καὶ ὑπηρέται τοῦ Λόγου, οὓς ἀνωτέρω
εἴρηκα, ὅτι μαθητὰς καὶ ἀποστόλους ὁ Σωτὴρ
ἡμῶν Χριστὸς ἐξελέξατο: καὶ παρέδωκαν ἡμῖν
ἐγγράφως, μετὰ τὴν ἔνδοξον τοῦ Δεσπότου εἰς
οὐρανοὺς ἄνοδον, τῆς ἐπὶ γῆς αὐτοῦ πολιτείας τάς
τε διδασκαλίας αὐτοῦ καὶ τὰ θαύματα, κατὰ τὸ
ἐγχωροῦν γραφῇ παραδοῦναι. οὕτω γὰρ πρὸς
<pb id="p.106" />
τῷ τέλει τοῦ λόγου ὁ ἐξαίρετος τῶν θείων ἐκείνων
<note place="unspecified" anchored="yes"><bibl default="NO">Jοην χχι. 25</bibl></note> εὐαγγελιστῶν εἴρηκεν: Ἔστι, φησί, καὶ ἄλλα
πολλὰ ὅσα ἐποίησεν ὁ Ἰησοῦς, ἅτινα ἐὰν γράφηται
καθ̓ ἓν οὐδὲ αὐτὸν οἶμαι τὸν κόσμον χωρῆσαι
τὰ γραφόμενα βιβλία.
Ἐν τούτῳ οὖν τῷ θειοτάτῳ Εὐαγγελίῳ ἐμφέρεται
τῆς τε σαρκώσεως, τῆς τε ἀναδείξεως, τῶν τε
θαυμάτων, τῶν τε πραγμάτων αὐτοῦ ἡ ἱστορία
Πνεύματι Θεοῦ γεγραμμένη, ἔπειτα καὶ περὶ τοῦ
ἀχράντου πάθους οὗπερ ὑπέμεινε δἰ ἡμᾶς ὁ
Κύριος, τῆς τε ἁγίας καὶ τριημέρου ἐγέρσεως, καὶ
τῆς εἰς οὐρανοὺς ἀνόδου, πρὸς δὲ καὶ τῆς ἐνδόξου
καὶ φοβερᾶς αὐτοῦ δευτέρας παρουσίας. μέλλει
<note place="unspecified" anchored="yes"><bibl default="NO">ματ. χχϝ. 31 1 τηες. ιϝ. 16</bibl></note> γὰρ πάλιν ὁ Υἱὸς τοῦ Θεοῦ ἐλθεῖν ἐπὶ τῆς γῆς,
μετὰ δόξης ἀρρήτου καὶ πλήθους τῆς οὐρανίου
<note place="unspecified" anchored="yes"><bibl default="NO">ρεϝ. χχ. 13</bibl></note> στρατιᾶς, κρῖναι τὸ γένος ἡμῶν καὶ ἀποδοῦναι
ἑκάστῳ κατὰ τὰ ἔργα αὐτοῦ. τὸν γὰρ ἄνθρωπον
<note place="unspecified" anchored="yes"><bibl default="NO">γεν. λι. 7</bibl></note> ἐξ ἀρχῆς ὁ Θεὸς ἐκ γῆς διαπλάσας, καθὰ δὴ καὶ
προλαβὼν εἶπόν σοι, ἐνεφύσησεν εἰς αὐτὸν πνοήν,
ἥτις ψυχὴ λογική τε καὶ νοερὰ προσαγορεύεται: </p></div1></body></text></TEI.2>