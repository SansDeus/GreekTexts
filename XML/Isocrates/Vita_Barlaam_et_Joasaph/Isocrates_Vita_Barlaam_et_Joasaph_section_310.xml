<?xml version="1.0" encoding="utf-8"?>
<TEI.2><text><body><div1 type="chapter" n="33" org="uniform" sample="complete"><p><milestone unit="section" n="310" />
παλαιᾶς ἀπαλλάξας πλάνης πατροπαραδότου,
<note place="unspecified" anchored="yes"><bibl default="NO">1 πετ. ι. 18</bibl></note> δούλους εἰργάσατο τοῦ ἐξαγοράσαντος ἡμᾶς τῆς
πονηρᾶς δουλείας τῷ τιμίῳ αὐτοῦ αἵματι, δεύτερον
ἐννοεῖ ἔργον, τὴν τῆς εὐποιΐας ἀρετήν. σωφροσύνη
γὰρ καὶ δικαιοσύνη ἤδη προκατώρθωτο
αὐτῷ, ὡς τὸν στέφανον τῆς σωφροσύνης ἀναδησαμένῳ
καὶ τὴν πορφύραν τῆς δικαιοσύνης ἀμφιασαμένῳ.
<note place="unspecified" anchored="yes"><bibl default="NO">αγαπετυς, ξη. 7</bibl></note> ἐνενόει οὖν τοῦ ἐπιγείου πλούτου τὸ
ἄστατον ποταμίων ὑδάτων μιμεῖσθαι τὸν δρόμον.
<note place="unspecified" anchored="yes"><bibl default="NO">ματ. ϝι., 19-21</bibl></note> ἐκεῖ τοίνυν ἔσπευδε τοῦτον ἀποθέσθαι, ὅπου οὔτε
<pb id="p.518" />
σὴς οὔτε βρῶσις ἀφανίζει, καὶ ὅπου κλέπται οὐ
διορύσσουσιν οὐδὲ κλέπτουσι. καὶ δὴ ἤρξατο
πάντα τοῖς πένησι διανέμειν τὰ χρήματα, μηδόλως
αὐτῶν φειδόμενος. ᾔδει γὰρ ὡς ὁ μεγάλης ἐξουσίας
ἐπιλαβόμενος τὸν δοτῆρα τῆς ἐξουσίας
ὀφείλει μιμεῖσθαι κατὰ δύναμιν, ἐν τούτῳ δὲ μάλιστα
<note place="unspecified" anchored="yes"><bibl default="NO">ξπ. ξιξ. προ, μαρξ. 8</bibl></note> τὸν Θεὸν μιμήσεται, ἐν τῷ μηδὲν ἡγεῖσθαι
τοῦ ἐλεεῖν προτιμότερον. ὑπὲρ χρυσίον οὖν καὶ
λίθον τίμιον τῆς εὐποιΐας τὸν πλοῦτον ἑαυτῷ
συναθροίζων ἦν, τὸν καὶ ὧδε κατευφραίνοντα τῇ
ἐλπίδι τῆς μελλούσης ἀπολαύσεως, κἀκεῖ καταγλυκαίνοντα
τῇ πείρᾳ τῆς ἐλπισθείσης μακαριότητος.
ἐντεῦθεν ἠρευνῶντο αὐτῷ φυλακαί, οἱ ἐν
μετάλλοις κατακεκλεισμένοι, οἱ ὑπὸ δανειστῶν
συμπνιγόμενοι: καί, πᾶσιν ἀφθόνως ἐπιχορηγῶν
<note place="unspecified" anchored="yes"><bibl default="NO">ξπ. πς., λχϝιιι. 5</bibl></note> πάντα, πατὴρ ἦν ἁπάντων τῶν ὀρφανῶν τε καὶ
χηρῶν καὶ πενήτων, πατὴρ φιλόστοργος καὶ ἀγαθός, </p></div1></body></text></TEI.2>