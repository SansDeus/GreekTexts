<?xml version="1.0" encoding="utf-8"?>
<TEI.2><text><body><div1 type="chapter" n="32" org="uniform" sample="complete"><p><milestone unit="section" n="299" />
βδελυκτοὶ τῆς πλάνης, βδελυκτότεροι τῆς ἀτοπίας
τῶν προσκυνουμένων γενόμενοι, ἕως ἐλθὼν
<note place="unspecified" anchored="yes"><bibl default="NO">λυκε 1. 78</bibl></note> ὁ Κύριος διὰ σπλάγχνα ἐλέους αὐτοῦ ἐλυτρώσατο
ἡμᾶς τοὺς πιστεύοντας αὐτῷ τῆς πονηρᾶς
ταύτης καὶ ὀλεθρίου πλάνης, καὶ ἐδίδαξε τὴν
<note place="unspecified" anchored="yes"><bibl default="NO">ξπ. αξτς ιϝ. 12</bibl></note> ἀληθῆ θεογνωσίαν. οὐκ ἔστι γὰρ σωτηρία, εἰ
μὴ ἐν αὐτῷ, καὶ οὐκ ἔστιν ἄλλος θεὸς οὔτε ἐν
οὐρανῷ, οὔτε ἐπὶ γῆς, εἰ μὴ αὐτὸς μόνος ὁ τοῦ
<note place="unspecified" anchored="yes"><bibl default="NO">ηεβ. ι. 3</bibl></note> παντὸς ποιητής, ὁ πάντα φέρων τῷ ῥήματι τῆς
<note place="unspecified" anchored="yes"><bibl default="NO">πς. χχχιιι. 6</bibl></note> δυνάμεως αὐτοῦ. Τῷ λόγῳ γάρ, φησί, Κυρίου
οἱ οὐρανοὶ ἐστερεώθησαν, καὶ τῷ πνεύματι τοῦ
στόματος αὐτοῦ πᾶσα ἡ δύναμις αὐτῶν: καί,
<note place="unspecified" anchored="yes"><bibl default="NO">Jοην ι. 3</bibl></note> πάντα δἰ αὐτοῦ ἐγένετο, καὶ χωρὶς αὐτοῦ ἐγένετο
οὐδὲ ἓν ὃ γέγονεν.
Ὁ δὲ Θευδᾶς, τούτων ἀκούσας τῶν ῥημάτων,
καὶ ὅτι πλήρης ὁ λόγος θεοδιδάκτου σοφίας ἐτύγχανεν,
οἷα βροντῆς ἤχῳ καταπλαγείς, ἀφωνίᾳ
συνείχετο. ὀψὲ δὲ καὶ μόλις εἰς αἴσθησιν ἐλθὼν
τῆς ἑαυτοῦ ἀθλιότητος ῾ἥψατο γὰρ τῶν ἐσκοτισμένων
ὀφθαλμῶν τῆς καρδίας αὐτοῦ ὁ σωτήριος
λόγος, καὶ πολὺς τῶν προτέρων αὐτοῦ εἰσῄει
μετάμελος᾿, καὶ τῆς τῶν εἰδώλων πλάνης καταγνούς,
<pb id="p.500" />
τῷ φέγγει τῆς εὐσεβείας προσέδραμε. καὶ
τὸ ἀπ̓ ἐκείνου οὕτω τῆς μοχθηρᾶς ἀγωγῆς ἀπέστη
καὶ τοσοῦτον ἑαυτὸν τοῖς ἀτίμοις ἐξεπολέμωσε
πάθεσι καὶ μαγείαις, ὅσην ἄρα πρὸ τούτου τὴν
πρὸς αὐτὰ φιλίαν ἐσπείσατο. τότε μὲν γὰρ ἐν
μέσῳ τοῦ συνεδρίου ἑστώς, τοῦ βασιλέως προκαθεζομένου,
μεγάλῃ τῇ φωνῇ ἐβόησεν: Ἀληθῶς, </p></div1></body></text></TEI.2>