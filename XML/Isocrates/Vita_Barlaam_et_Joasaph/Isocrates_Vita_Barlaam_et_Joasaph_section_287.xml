<?xml version="1.0" encoding="utf-8"?>
<TEI.2><text><body><div1 type="chapter" n="31" org="uniform" sample="complete"><p><milestone unit="section" n="287" />
ἀνθρωπίνης ἔργα; λίθον γὰρ λαξεύσαντες
ἢ ξύλον τεκτονεύσαντες, θεὸν προσηγορεύσατε:
εἶτα τὸν κάλλιστον ἐκ βουκολίων ταῦρον λαβόντες,
ἢ ἄλλο τυχὸν τῶν εὐπρεπεστάτων ζῴων,
νεκρῷ σεβάσματι θύετε ἀνόητοι. τιμιώτερόν
ἐστί σου τοῦ σεβάσματος τὸ θῦμα: τὸ μὲν γὰρ
ξόανον ἄνθρωπος ἐποίησε, τὸ δὲ ζῷον ὁ Θεὸς
ἐδημιούργησε. καὶ πόσον σοῦ μᾶλλον τοῦ λογικοῦ
συνετώτερόν ἐστι τὸ ἄλογον ζῷον; τὸ μὲν
<note place="unspecified" anchored="yes"><bibl default="NO">ις. ι. 3</bibl></note> γὰρ οἶδε τὸν τρέφοντα: σὺ δὲ τὸν Θεὸν ἠγνόησας,
δἰ οὗ ἐκ τοῦ μὴ ὄντος παρήχθης, δἰ οὗ ζῇς καὶ
συντετήρησαι, καὶ καλεῖς θεόν, ὃν πρὸ μικροῦ
ἔβλεπες σιδήρῳ τυπτόμενον καὶ πυρὶ καιόμενόν
τε καὶ χωνευόμενον, καὶ σφύραις ἐλαυνόμενον, ὃν
ἄργυρον καὶ χρυσὸν περιέθηκας καὶ χαμόθεν
ὑψώσας ἐφ̓ ὑψηλοῦ μετεώρισας: εἶτα, πεσὼν
ἐπὶ τῆς γῆς, τοῦ ταπεινοῦ λίθου κεῖσαι ταπεινότερος,
προσκυνῶν οὐ Θεὸν ἀλλὰ τὰ ἔργα τῶν
χειρῶν σου τὰ νεκρὰ καὶ ἄψυχα. μᾶλλον δὲ </p></div1></body></text></TEI.2>