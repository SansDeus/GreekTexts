<?xml version="1.0" encoding="utf-8"?>
<TEI.2><text><body><div1 type="chapter" n="30" org="uniform" sample="complete"><p><milestone unit="section" n="279" />
δὲ σπορεὺς τῆς κακίας καὶ τῶν δικαίων ἐχθρός,
σαλευομένην αὐτοῦ τὴν καρδίαν ἰδὼν χαρᾶς
ἔμπλεως γεγονὼς φωνεῖ παρευθὺ τὰ σὺν αὐτῷ
παραγενόμενα τῆς πονηρίας πνεύματα, Ὁρᾶτε,
κράζων, ὅπως ἡ κόρη αὕτη διανῦσαι ἐπείγεται ἃ
οὐκ ἠδυνήθημεν ἡμεῖς ἀνῦσαι. δεῦτε οὖν, ἰσχυρῶς
νῦν ἐπιπέσωμεν αὐτῷ: οὐχ εὑρήσομεν γὰρ
ἄλλον καιρὸν οὑτωσὶ ἐπιτήδειον τὸ θέλημα πληρῶσαι
τοῦ πέμψαντος ἡμᾶς. ταῦτα συλλαλήσας
ὁ δολιόφρων τοῖς ἑαυτοῦ κυσίν, ἐπεμβαίνουσι τῷ
Χριστοῦ στρατιώτῃ, πάσας αὐτοῦ τῆς ψυχῆς
τὰς δυνάμεις ταράξαντες, καὶ δεινὸν ἔρωτα τῆς
κόρης ὑποθέμενοι, πῦρ τε σφοδρότατον ἐπιθυμίας
ἐκκαύσαντες ἐν αὐτῷ.
Ὁρῶν δὲ ἑαυτὸν ἐκεῖνος ἰσχυρῶς φλεγόμενον
καὶ πρὸς τὴν ἁμαρτίαν αἰχμαλωτιζόμενον, καὶ
τοὺς λογισμοὺς αὐτοῦ τὴν σωτηρίαν τῆς κόρης
καὶ πρὸς Θεὸν ἐπιστροφήν, ὡς ἀγκίστρῳ δέλεαρ,
τῇ προκειμένῃ πράξει περιτιθεμένους, καὶ ὀχλοῦντας
αὐτῷ τῇ τοῦ ἐχθροῦ ὑποβολῇ μὴ ἁμαρτίαν
εἶναι τὸ ἐπὶ σωτηρίᾳ ψυχῆς ἅπαξ γυναικὶ
<pb id="p.468" />
συγγενέσθαι, στενάξας ἐν ἀπορίᾳ ψυχῆς βύθιον
τι καὶ τετηκός, ἑαυτὸν εὐθὺς πρὸς εὐχὴν συντείνει,
καὶ ὀχετοὺς δακρύων ἐξ ὀφθαλμῶν δαψιλῶς
προχέων ἐβόα πρὸς τὸν δυνάμενον σώζειν τοὺς
<note place="unspecified" anchored="yes"><bibl default="NO">πς. χχχι. 1</bibl></note> ἐπ̓ αὐτῷ πεποιθότας: Ἐπὶ σοί, Κύριε, ἤλπισα:
<note place="unspecified" anchored="yes"><bibl default="NO">πς. χχϝ. 2</bibl></note> μὴ καταισχυνθείην εἰς τὸν αἰῶνα, μηδὲ καταγελασάτωσάν
με οἱ ἐχθροί μου, τὸν τῆς σῆς
ἐχόμενον δεξιᾶς: ἀλλὰ παράστηθί μοι ἐν τῇ
<note place="unspecified" anchored="yes"><bibl default="NO">πς. ϝ. 8</bibl></note> ὥρᾳ ταύτῃ, καὶ κατὰ τὸ σὸν θέλημα εὔθυνον τὰς </p></div1></body></text></TEI.2>