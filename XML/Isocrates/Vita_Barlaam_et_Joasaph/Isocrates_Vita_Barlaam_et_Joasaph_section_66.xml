<?xml version="1.0" encoding="utf-8"?>
<TEI.2><text><body><div1 type="chapter" n="8" org="uniform" sample="complete"><p><milestone unit="section" n="66" />
<note place="unspecified" anchored="yes"><bibl default="NO">ις. λχϝι. 24</bibl></note> φαῦλα πράξαντες καὶ πάντες οἱ ἀσεβεῖς καὶ
<note place="unspecified" anchored="yes"><bibl default="NO">ματ. χχϝ. 30 μκ. ιχ. 43</bibl></note> ἁμαρτωλοὶ εἰς κόλασιν αἰώνιον, ἥτις γέεννα
<note place="unspecified" anchored="yes"><bibl default="NO">ματ. χιιι. 42 λυκε χιιι. 28</bibl></note> λέγεται καὶ σκότος ἐξώτερον, καὶ σκώληξ ἀκοίμητος,
καὶ βρυγμὸς ὀδόντων, καὶ ἄλλα μυρία
κολαστήρια, μᾶλλον δέ, τὸ πάντων χαλεπώτατον,
τὸ ἀλλοτριωθῆναι ἀπὸ Θεοῦ καὶ ἀπερρῖφθαι τοῦ
γλυκυτάτου προσώπου αὐτοῦ, καὶ τῆς δόξης
ἐκείνης στερηθῆναι τῆς ἀνεκδιηγήτου, καὶ τὸ
παραδειγματισθῆναι ἐπὶ πάσης τῆς κτίσεως, καὶ
<note place="unspecified" anchored="yes"><bibl default="NO">δαν. χιι. 2</bibl></note> τὸ αἰσχυνθῆναι αἰσχύνην πέρας οὐκ ἔχουσαν.
μετὰ γὰρ τὸ δοθῆναι τὴν φρικτὴν ἐκείνην ἀπόφασιν,
<note place="unspecified" anchored="yes"><bibl default="NO">λυκε χϝι. 26</bibl></note> πάντα ἄτρεπτα μενεῖ καὶ ἀναλλοίωτα,
<note place="unspecified" anchored="yes"><bibl default="NO">ματ. χχϝ. 46</bibl></note> μήτε τῆς τῶν δικαίων φαιδρᾶς διαγωγῆς ἐχούσης
τέλος, μήτε τῆς τῶν ἁμαρτωλῶν ταλαιπωρίας καὶ
κολάσεως λαμβανούσης πέρας: οὔτε γὰρ κριτὴς
μετ̓ ἐκεῖνον ὑψηλότερος, οὔτε ἀπολογία δἰ ἔργων
δευτέρων, οὐ προθεσμία μεταποιήσεως, οὐκ ἄλλη
τις μέθοδος τοῖς κολαζομένοις, συνδιαιωνιζούσης
αὐτοῖς τῆς τιμωρίας.
<note place="unspecified" anchored="yes"><bibl default="NO">2 πετ. ιιι. 11</bibl></note> Τούτων οὕτως ἐχόντων, ποταποὺς δεῖ ὑπάρχειν
ἡμᾶς ἐν ἁγίαις ἀναστροφαῖς καὶ εὐσεβέσι πολιτείαις,
ἵνα καταξιωθῶμεν ἐκφυγεῖν τὴν μέλλουσαν
<note place="unspecified" anchored="yes"><bibl default="NO">ματ. χχϝ. 33, 34</bibl></note> ἀπειλὴν καὶ σταθῆναι ἐκ δεξιῶν τοῦ Υἱοῦ τοῦ
Θεοῦ; αὕτη γὰρ ἡ στάσις τῶν δικαίων: τοῖς δὲ
ἁμαρτωλοῖς ἡ ἐξ εὐωνύμων ἀποκεκλήρωται παναθλία
μερίς. ἐκεῖθεν δὲ τοὺς μὲν δικαίους εὐλογημένους </p></div1></body></text></TEI.2>