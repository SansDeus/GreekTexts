<?xml version="1.0" encoding="utf-8"?>
<TEI.2><text><body><div1 type="chapter" n="35" org="uniform" sample="complete"><p><milestone unit="section" n="323" />
καθαροὶ γένεσθε: ἀφέλετε τὰς πονηρίας ἀπὸ
τῶν ψυχῶν ὑμῶν ἀπέναντι τῶν ὀφθαλμῶν μου:
μάθετε καλὸν ποιεῖν: καί, Ἐὰν ὦσιν αἱ ἁμαρτίαι
ὑμῶν ὡς φοινικοῦν, ὡς χιόνα λευκανῶ: ἐὰν δὲ
ὦσιν ὡς κόκκινον, ὡσεὶ ἔριον λευκανῶ. μὴ φοβοῦ
τοίνυν, ὦ πάτερ, μηδὲ δίσταζε: οὐ νικῶσι γὰρ αἱ
ἁμαρτίαι τῶν ἐπιστρεφόντων πρὸς Θεὸν τὴν ἄπειρον
αὐτοῦ ἀγαθότητα. αὗται γὰρ ὑπὸ μέτρον εἰσὶ
καὶ ἀριθμὸν, ὅσαι ἂν ὦσιν: ἐκείνη δὲ ἀμέτρητός
ἐστι καὶ ἀναρίθμητος. οὐκ ἐνδέχεται τοίνυν τὸ
ὑποκείμενον μέτρῳ τοῦ ἀμετρήτου περιγενέσθαι.
Τοιούτοις παρακλητικοῖς ῥήμασι κατεπᾴδων
αὐτοῦ τὴν ψυχήν, εὔελπιν ἀπειργάσατο. εἶτα
ἐκτείνας ὁ πατὴρ τὰς χεῖρας, εὐχαριστῶν αὐτῷ
ὑπερηύχετο, καὶ τὴν ἡμέραν εὐλόγει ἐν ᾗ
αὐτὸς ἐγγεννήθη, Τέκνον, λέγων, γλυκύτατον,
τέκνον οὐκ ἐμόν, ἀλλὰ τοῦ οὐρανίου Πατρός, ποίαν
ἀποδώσω σοι χάριν; ποίαις εὐλογήσω σε εὐλογίαις;
τίνα δὲ εὐχαριστίαν ἀναπέμψω τῷ Θεῷ
<note place="unspecified" anchored="yes"><bibl default="NO">ξφ. λυκε χϝ. 6, 24, 32</bibl></note> περὶ σοῦ; ἀπολωλὼς γὰρ ἤμην, καὶ εὑρέθην διὰ
<pb id="p.540" />
σοῦ: νεκρὸς ἤμην τῇ ἁμαρτίᾳ, καὶ ἀνέζησα:
ἐχθρὸς καὶ ἀποστάτης Θεοῦ, καὶ κατηλλάγην.
τί οὖν ἀνταποδώσω σοι ὑπὲρ τούτων ἁπάντων;
Θεός ἐστιν ὁ ἀξίας σοι παρέχων τὰς ἀμοιβάς. </p></div1></body></text></TEI.2>