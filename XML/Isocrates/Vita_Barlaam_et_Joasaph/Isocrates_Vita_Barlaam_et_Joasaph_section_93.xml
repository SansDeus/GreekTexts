<?xml version="1.0" encoding="utf-8"?>
<TEI.2><text><body><div1 type="chapter" n="11" org="uniform" sample="complete"><p><milestone unit="section" n="93" />
διδάσκειν τοὺς πιστούς: καὶ ταῦτα
πάντα ὀφείλομεν φυλάττειν, εἴπερ ποθοῦμεν τῆς
<note place="unspecified" anchored="yes"><bibl default="NO">2 τιμ. ιϝ. ς</bibl></note> τελειότητος ἐπιτυχεῖν καὶ τῶν ἀφθάρτων στεφάνων
ἀξιωθῆναι τῆς δικαιοσύνης, οὓς ἀποδώσει
Κύριος ἐν ἐκείνῃ τῇ ἡμέρᾳ ὁ δίκαιος κριτὴς πᾶσι
τοῖς ἠγαπηκόσι τὴν ἐπιφάνειαν αὐτοῦ.
Λέγει ὁ Ἰωάσαφ πρὸς τὸν γέροντα: Ταύτης
οὖν τῆς ἀκριβείας τῶν δογμάτων χρῃζούσης καὶ
τὴν ἀκραιφνῆ ταύτην πολιτείαν, ἐὰν μετὰ τὸ
βάπτισμα συμβῇ με ἑνὸς ἢ δύο τῶν ἐντολῶν τούτων
διαμαρτεῖν, ἆρα διαμαρτάνων ἔσομαι ὅλου
τοῦ σκοποῦ, καὶ ματαία ἔσται πᾶσα ἡ ἐλπίς;
Ὁ δὲ Βαρλαὰμ ἔφη: Μὴ οὕτως ὑπολάμβανε
ταῦτα. ὁ γὰρ ἐπὶ σωτηρίᾳ τοῦ γένους ἡμῶν
ἐνανθρωπήσας Θεὸς Λόγος, εἰδὼς τὴν πολλὴν
ἀσθένειαν καὶ ταλαιπωρίαν τῆς φύσεως ἡμῶν,
οὐδὲ ἐν τούτῳ τῷ μέρει ἀφῆκεν ἡμᾶς ἀνιάτρευτα
νοσεῖν: ἀλλ̓ ὡς πάνσοφος ἱατρὸς τῇ ὀλισθηρᾷ
ἡμῶν καὶ φιλαμαρτήμονι γνώμῃ συνέμιξε τὸ
φάρμακον τῆς μετανοίας, κηρύξας ταύτην εἰς
ἄφεσιν ἁμαρτιῶν. μετὰ γὰρ τὸ λαβεῖν ἡμᾶς τὴν
<pb id="p.158" />
ἐπίγνωσιν τῆς ἀληθείας, καὶ ἁγιασθῆναι δἰ ὕδατος
καὶ πνεύματος, πάσης τε ἁμαρτίας καὶ παντὸς </p></div1></body></text></TEI.2>