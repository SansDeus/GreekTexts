<?xml version="1.0" encoding="utf-8"?>
<TEI.2><text><body><div1 type="chapter" n="16" org="uniform" sample="complete"><p><milestone unit="section" n="139" />
συνεσχέθη κακοῖς, καὶ τούτων ἐκκλίνας ἐκλέξεται
<note place="unspecified" anchored="yes"><bibl default="NO">2 πετ. ι. 9</bibl></note> τὸ ἀγαθόν: ἐπεὶ τό γε νῦν ἔχον τυφλός ἐστι,
μυωπάζων, τοῦ ἀληθινοῦ φωτὸς ἑαυτὸν ἀποστερήσας,
αὐτομολῶν δὲ πρὸς τὸ τῆς ἀσεβείας σκότος.
<pb id="p.236" />
Εἶπε δὲ ὁ Ἰωάσαφ πρὸς αὐτόν: Τὰ μὲν τοῦ
ἐμοῦ πατρὸς ἄγοιτο Κύριος καθὼς κελεύει: αὐτῷ
γάρ, καθὰ δὴ καὶ εἶπας, πάντα δυνατὰ καθέστηκε
τὰ παρὰ ἀνθρώποις ἀδύνατα: ἐγὼ δέ, διὰ τῶν
σῶν ἀνυπερβλήτων ῥημάτων, τῆς τῶν παρόντων
καταγνοὺς ματαιότητος, ἀποστῆναι μὲν τούτων
πάντη διανενόημαι, καὶ μετὰ σοῦ τὸ λοιπὸν τῆς
ζωῆς μου διανύσαι, ἵνα μὴ διὰ τῶν προσκαίρων
τούτων καὶ ῥευστῶν τῆς τῶν αἰωνίων καὶ ἀφθάρτων
ἐκπέσω ἀπολαύσεως.
Πρὸς ὃν ὁ γέρων ἀπεκρίνατο: Εἰ τοῦτο ποιήσεις,
ὅμοιος ἔσῃ νεανίσκῳ τινὶ φρονιμωτάτῳ,
περὶ οὗ ἀκήκοα πλουσίων γεγονέναι καὶ ἐνδόξων
γονέων: ᾧτινι ὁ πατὴρ μνηστευσάμενος τὴν
θυγατέρα τινὸς τῶν εὐγενείᾳ καὶ πλοῦτῳ διαφερόντων
λίαν ὡραιοτάτην, κοινολογησάμενος
δὲ πρὸς τὸν παῖδα περὶ τοῦ γάμου, καὶ ὅπως
ἦν αὐτῷ μελετώμενα ἀπαγγείλας, ἀκούσας ἐκεῖνος,
καὶ ὡς ἀπηχές τι καὶ ἄτοπον ἀποσεισάμενος
τὸ πρᾶγμα, φυγὰς ᾤχετο καταλιπὼν τὸν πατέρα.
πορευόμενος δὲ ξενίζεται ἐν οἰκίᾳ γηραιοῦ τινος
πένητος, τοῦ καύσωνος τῆς ἡμέρας ἑαυτὸν διαναπαύων.
Ἡ δὲ θυγάτηρ τοῦ πένητος, μονογενὴς οὖσα </p></div1></body></text></TEI.2>