<?xml version="1.0" encoding="utf-8"?>
<TEI.2><text><body><div1 type="chapter" n="7" org="uniform" sample="complete"><p><milestone unit="section" n="45" />
<note place="unspecified" anchored="yes"><bibl default="NO">ματ. χχϝιιι. 19; ιιι. 16, 17</bibl></note> τρισὶν ὑποστάσεσι δοξαζόμενον, Πατρί, φημί,
καὶ Υἱῷ, καὶ ἁγίῳ Πνεύματι, ἐν μιᾷ δὲ φύσει
καὶ οὐσίᾳ, ἐν μιᾷ δόξῃ καὶ βασιλείᾳ μὴ μεριζομένῃ.
οὗτος οὖν ὁ ἐν τρισὶν ὑποστάσεσιν
εἷς Θεός, ἄναρχός τε καὶ ἀτελεύτητος, αἰώνιός
τε καὶ ἀΐδιος, ἄκτιστος, ἄτρεπτός τε καὶ ἀσώματος,
ἀόρατος, ἀπερίγραπτος, ἀπερινόητος,
<note place="unspecified" anchored="yes"><bibl default="NO">γεν. ι. ; ηεβ. χι. 3; ρομ. ι. 20</bibl></note> ἀγαθὸς καὶ δίκαιος μόνος, ὁ τὰ πάντα ἐκ μὴ
ὄντων ὑποστησάμενος, τά τε ὁρατὰ καὶ τὰ
ἀόρατα, πρῶτον μὲν δημιουργεῖ τὰς οὐρανίους
δυνάμεις καὶ ἀοράτους, ἀναρίθμητά τινα πλήθη
<note place="unspecified" anchored="yes"><bibl default="NO">ηεβ. ι. 14</bibl></note> ἄϋλά τε καὶ ἀσώματα, λειτουργικὰ πνεύματα
τῆς τοῦ Θεοῦ μεγαλειότητος: ἔπειτα τὸν ὁρώμενον
κόσμον τοῦτον, οὐρανόν τε καὶ γῆν καὶ
τὴν θάλασσαν, ὅνπερ καὶ φωτὶ φαιδρύνας κατεκόσμησεν,
οὐρανὸν μὲν ἡλίῳ καὶ σελήνῃ καὶ
τοῖς ἄστροις, γῆν δὲ παντοίοις βλαστήμασι καὶ
διαφόροις ζῴοις, τήν τε θάλασσαν πάλιν τῷ
<pb id="p.80" />
παμπληθεῖ τῶν νηκτῶν γένει. ταῦτα πάντα,
<note place="unspecified" anchored="yes"><bibl default="NO">πς. ξχλϝιιι. 5</bibl></note> αὐτὸς εἶπε, καὶ ἐγεννήθησαν, αὐτὸς ἐνετείλατο
<note place="unspecified" anchored="yes"><bibl default="NO">γεν. ιι. 7; ι. 26</bibl></note> καὶ ἐκτίσθησαν. εἶτα δημιουργεῖ τὸν ἄνθρωπον
χερσὶν ἰδίαις, χοῦν μὲν λαβὼν ἀπὸ τῆς γῆς εἰς
διάπλασιν τοῦ σώματος, τὴν δὲ ψυχὴν λογικὴν
καὶ νοερὰν διὰ τοῦ οἰκείου ἐμφυσήματος αὐτῷ
δούς, ἥτις κατ̓ εἰκόνα καὶ ὁμοίωσιν τοῦ Θεοῦ
δεδημιουργῆσθαι γέγραπται: κατ̓ εἰκόνα μέν,
διὰ τὸ νοερὸν καὶ αὐτεξούσιον, καθ̓ ὁμοίωσιν δὲ
διὰ τὴν τῆς ἀρετῆς κατὰ τὸ δυνατὸν ὁμοίωσιν.
τοῦτον τὸν ἄνθρωπον αὐτεξουσιότητι καὶ ἀθανασίᾳ </p></div1></body></text></TEI.2>