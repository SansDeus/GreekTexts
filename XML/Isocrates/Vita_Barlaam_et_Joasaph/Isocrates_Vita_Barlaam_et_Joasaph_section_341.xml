<?xml version="1.0" encoding="utf-8"?>
<TEI.2><text><body><div1 type="chapter" n="37" org="uniform" sample="complete"><p><milestone unit="section" n="341" />
Ὡς δὲ εἶδεν ἑαυτὸν ὁ ἐχθρὸς ἀσθενοῦντα πρὸς
τὴν ἐκείνου πρόθεσιν ῾τὸν Χριστὸν γὰρ αὐτὸς
ἐνθυμούμενος καὶ τῷ ἐκείνου πόθῳ φλεγόμενος,
ῥωννύμενός τε καλῶς τῇ ἐλπίδι καὶ τῇ πίστει
στηριζόμενος, εἰς οὐδὲν τὰς ἐκείνου ὑπερβολὰς
ἐλογίζετὀ, κατῃσχύνθη ὁ πολέμιος ἐκ πρώτης, ὃ
λέγεται, προσβολῆς πεσών. ἑτέραν οὖν ἔρχεται
ὁδόν ῾πολλαὶ γὰρ αὐτῷ αἱ τῆς κακίας τρίβοἰ,
καὶ φαντάσμασι ποικίλοις ἀνατρέπειν αὐτὸν
ἐπειρᾶτο καὶ εἰς δειλίαν ἐμβαλεῖν, ποτὲ μὲν
μέλας αὐτῷ φαινόμενος, οἷός ἐστι: ποτὲ δέ, ῥομφαίαν
ἐσπασμένην κατέχων, ἐπεπήδα αὐτῷ, καὶ
πατάξαι ἠπείλει, εἰ μὴ θᾶττον εἰς τὰ ὀπίσω
στραφῇ: ἄλλοτε θηρίων ὑπήρχετο παντοδαπῶν
μορφάς, βρυχῶν κατ̓ αὐτοῦ καὶ δεινότατον ἀποτελῶν
<note place="unspecified" anchored="yes"><bibl default="NO">πς. χξι. 13</bibl></note> μυκηθμὸν καὶ ψόφον: εἶτα καὶ εἰς δράκοντα
μετεμορφοῦτο καὶ ἀσπίδα καὶ βασιλίσκον.
ὁ δὲ καλὸς ἐκεῖνος καὶ γενναιότατος ἀθλητὴς
<note place="unspecified" anchored="yes"><bibl default="NO">πς. χξι. 9</bibl></note> ἀτρέμας ἦν τὴν ψυχήν, ἅτε δὴ τὸν ὕψιστον
ἑαυτοῦ καταφυγὴν θέμενος. νήφων δὲ τῇ διανοίᾳ
καὶ κατεγγελῶν τοῦ πονηροῦ, ἔλεγεν: Οὐκ
ἔλαθές με, ὦ ἀπατεών, ὅστις εἶ, ὁ ταῦτά μοι
ἐγείρων, ὁ ἐξ ἀρχῆς κακὰ τεκταινόμενος τῶν
ἀνθρώπων τῷ γένει, καὶ ἀεί ποτε πονηρὸς ὢν
καὶ τὸ βλάπτειν οὐδαμῶς ἀπολείπων. ἀλλ̓ ὡς
<pb id="p.570" />
προσῆκόν σοι τὸ σχῆμα καὶ οἰκειότατον, αὐτῷ δὴ
τούτῳ τῷ θηρίοις καὶ ἑρπετοῖς ὁμοιοῦσθαι, τὸ </p></div1></body></text></TEI.2>