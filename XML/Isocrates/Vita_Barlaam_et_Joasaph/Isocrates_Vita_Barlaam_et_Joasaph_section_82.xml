<?xml version="1.0" encoding="utf-8"?>
<TEI.2><text><body><div1 type="chapter" n="10" org="uniform" sample="complete"><p><milestone unit="section" n="82" />
<note place="unspecified" anchored="yes"><bibl default="NO">ις. ϝιιι. 19</bibl></note> φύλακες καὶ σωτῆρες; τί γάρ, φησίν,
ἐκζητοῦσι περὶ τῶν ζώντων τοὺς νεκρούς; κατακενοῦσι
χρήματα, στήλας τοῖς δαίμοσι καὶ ἀγάλματα
ἐγεῖραι, καὶ φληναφοῦσιν ἀγαθῶν παρόχους
αὐτοὺς ὑπάρχειν, αἰτοῦντες παῤ αὐτῶν λαβεῖν
ἅπερ οὔτε πώποτε ἐκτήσαντο, οὔτε μὴν ἔτι κτήσονται.
<note place="unspecified" anchored="yes"><bibl default="NO">πσς. εχϝ. 8; ξχχχϝ. 18</bibl></note> διὸ γέγραπται: Ὅμοιοι αὐτοῖς γένοιντο
οἱ ποιοῦντες αὐτὰ καὶ πάντες οἱ πεποιθότες ἐπ̓
<note place="unspecified" anchored="yes"><bibl default="NO">ις. χλϝι. 6, 7</bibl></note> αὐτοῖς: οἵτινες, φησί, μισθωσάμενοι χρυσοχόον,
<pb id="p.140" />
ἐποίησαν χειροποίητα, καὶ κύψαντες προσεκύνησαν
αὐτοῖς. αἴρουσιν αὐτὰ ἐπὶ τῶν ὤμων καὶ
πορεύονται: ἐὰν δὲ θῶσιν αὐτὰ ἐπὶ τοῦ τόπου,
μενεῖ ἐν αὐτῷ, οὐ μὴ κινηθῇ. καὶ ὃς ἂν βοήσῃ
πρὸς αὐτά, οὐ μὴ εἰσακούσῃ αὐτοῦ, ἀπὸ κακῶν
<note place="unspecified" anchored="yes"><bibl default="NO">ις. χλιι. 17</bibl></note> οὐ μὴ σώσῃ αὐτόν. Διὸ αἰσχύνθητε αἰσχύνην
αἰώνιον, οἱ πεποιθότες ἐπὶ τοῖς γλυπτοῖς, οἱ
λέγοντες τοῖς χωνευτοῖς: Ὑμεῖς ἐστὲ θεοὶ ἡμῶν.
<note place="unspecified" anchored="yes"><bibl default="NO">δευτ. χχχιι. 17, 20</bibl></note> Ἔθυσαν γάρ, φησί, δαιμονίοις καὶ οὐ Θεῷ, θεοῖς
οἷς οὐκ ᾔδεισαν οἱ πατέρες αὐτῶν: καινοὶ καὶ
πρόσφατοι ἥκασιν, ὅτι γενεὰ ἐξεστραμμένη ἐστὶ
καὶ οὐκ ἔστι πίστις ἐν αὐτοῖς.
Ἐκ ταύτης οὖν τῆς πονηρᾶς γενεᾶς καὶ ἀπίστου
<note place="unspecified" anchored="yes"><bibl default="NO">ις. λιι. 11</bibl></note> προσκαλεῖταί σε Κύριος, λέγων σοι: Ἔξελθε ἐκ
<note place="unspecified" anchored="yes"><bibl default="NO">2 ξορ. ϝι. 17</bibl></note> μέσου αὐτῶν καὶ ἀφορίσθητι, καὶ ἀκαθάρτου μὴ
<note place="unspecified" anchored="yes"><bibl default="NO">αξτς λι. 40</bibl></note> ἅψῃ, ἀλλὰ σώθητι ἐκ τῆς γενεᾶς τῆς σκολιᾶς
<note place="unspecified" anchored="yes"><bibl default="NO">μιξ. ιι. 10</bibl></note> ταύτης: ἀνάστηθι καὶ πορεύου, ὅτι οὐκ ἔστι σοι
αὕτη ἀνάπαυσις: ἡ γὰρ πολυαρχία τῶν παῤ
ὑμῖν θεῶν καὶ ἄτακτον καὶ στασιῶδες καὶ παντελῶς </p></div1></body></text></TEI.2>