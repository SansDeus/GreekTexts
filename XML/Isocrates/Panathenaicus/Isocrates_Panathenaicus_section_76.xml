<?xml version="1.0" encoding="utf-8"?>
<TEI.2><text lang="greek"><body><div1 decls="gen.epideictic" type="speech" n="12" org="uniform" sample="complete"><p><milestone n="76" unit="section" /><milestone ed="P" unit="para" />τί γὰρ ἐκεῖνος ἐνέλιπεν,  ὃς τηλικαύτην μὲν ἔσχε τιμήν, ἧς εἰ πάντες συνελθόντες μείζω ζητοῖεν, οὐδέποτ᾽ ἂν εὑρεῖν δυνηθεῖεν; μόνος γὰρ ἁπάσης τῆς Ἑλλάδος ἠξιώθη γενέσθαι στρατηγός. ὁπότερον δέ, εἴθ᾽ ὑπὸ πάντων αἱρεθεὶς εἴτ᾽ αὐτὸς κτησάμενος, οὐκ ἔχω λέγειν. ὁποτέρως δ᾽ οὖν συμβέβηκεν, οὐδεμίαν ὑπερβολὴν λέλοιπε τῆς περὶ αὑτὸν δόξης τοῖς ἄλλως πως τιμηθεῖσιν.
</p></div1></body></text></TEI.2>