<?xml version="1.0" encoding="utf-8"?>
<TEI.2><text lang="greek"><body><div1 type="book" n="13" org="uniform" sample="complete">
<div2 type="chapter" n="1" org="uniform" sample="complete">
<head lang="la">I. Res Graeciae</head>
<milestone n="1" unit="section" />
<p>ὅτι Αἰτωλοὶ διά τε τὴν συνέχειαν τῶν πολέμων
καὶ διὰ τὴν πολυτέλειαν τῶν βίων ἔλαθον οὐ μόνον
ἄλλους, ἀλλὰ καὶ σφᾶς αὐτοὺς κατάχρεοι γενηθέντες.
<milestone n="2" unit="section" />
διόπερ οἰκείως διακείμενοι πρὸς καινοτομίαν
τῆς οἰκείας πολιτείας εἵλοντο νομογράφους Δωρίμαχον καὶ Σκόπαν,
<milestone n="3" unit="section" />
θεωροῦντες τούτους κατά τε
τὰς προαιρέσεις κινητικοὺς ὑπάρχοντας καὶ κατὰ
τὰς οὐσίας ἐνδεδεμένους εἰς πολλὰ τῶν βιωτικῶν
συναλλαγμάτων. οἳ καὶ παραλαβόντες τὴν ἐξουσίαν
ταύτην ἔγραψαν νόμους.  — </p></div2>
<div2 type="chapter" n="1a" org="uniform" sample="complete">
<milestone n="1" unit="section" />
<p>ὅτι Ἀλέξανδρος ὁ Αἰτωλὸς νομοθετοῦντος Δωριμάχου καὶ Σκόπα ἀντέλεγε τοῖς γραφομένοις, ἐκ
πολλῶν ἐπιδεικνύμενος ὅτι παρ᾽ οἷς ἔφυ τοῦτο τὸ
φυτόν, οὐδέποτε κατέληξε πρότερον ἢ μεγάλοις
κακοῖς περιβαλεῖν τοὺς ἅπαξ αὐτῷ χρησαμένους:
διόπερ ἠξίου μὴ μόνον πρὸς τὸ παρὸν ἀποβλέπειν,
<milestone n="2" unit="section" />
εἰ κουφισθήσονται τῶν ἐνεστώτων συναλλαγμάτων,
ἀλλὰ καὶ πρὸς τὸ μέλλον:
<milestone n="3" unit="section" />
ἄτοπον γὰρ εἶναι πολεμοῦντας μὲν καὶ τὸ πνεῦμα προΐεσθαι χάριν τῆς
τῶν τέκνων ἀσφαλείας, βουλευομένους δὲ μηδένα
ποιεῖσθαι λόγον τοῦ μετὰ ταῦτα χρόνου.  — </p></div2>
<div2 type="chapter" n="2" org="uniform" sample="complete">
<milestone n="1" unit="section" />
<p>ὅτι Σκόπας Αἰτωλῶν στρατηγὸς ἀποτυχὼν τῆς
ἀρχῆς, ἧς χάριν ἐτόλμα γράφειν τοὺς νόμους, μετέωρος ἦν εἰς τὴν Ἀλεξάνδρειαν, ταῖς ἐκεῖθεν ἐλπίσι πεπεισμένος ἀναπληρώσειν τὰ λείποντα τοῦ
βίου καὶ τὴν τῆς ψυχῆς πρὸς τὸ πλεῖον ἐπιθυμίαν,
οὐκ εἰδὼς ὅτι,
<milestone n="2" unit="section" />
καθάπερ ἐπὶ τῶν ὑδρωπικῶν οὐδέποτε ποιεῖ παῦλαν οὐδὲ κόρον τῆς ἐπιθυμίας ἡ τῶν
ἔξωθεν ὑγρῶν παράθεσις, ἐὰν μὴ τὴν ἐν αὐτῷ τῷ
σώματι διάθεσιν ὑγιάσῃ τις, τὸν αὐτὸν τρόπον
οὐδὲ τὴν πρὸς τὸ πλεῖον ἐπιθυμίαν οἷόν τε κορέσαι
μὴ οὐ τὴν ἐν τῇ ψυχῇ κακίαν λόγῳ τινὶ διορθωσάμενον. ἐμφανέστατον δὲ τοῦτο συνέβη γενέσθαι
περὶ τὸν ἄνδρα τοῦτον, ὑπὲρ οὗ νῦν ὁ λόγος.
<milestone n="3" unit="section" />
τούτῳ
γὰρ εἰς Ἀλεξάνδρειαν ἀφικομένῳ πρὸς ταῖς ἐκ τῶν
ὑπαίθρων ὠφελείαις, ὧν ἦν αὐτὸς κύριος διὰ τὸ
πιστεύεσθαι περὶ τῶν ὅλων, καὶ τῆς ἡμέρας ἑκάστης
ὀψώνιον ἐξέθηκεν ὁ βασιλεὺς αὐτῷ μὲν δεκαμναιαῖον, τοῖς δ᾽ ἐπί τινος ἡγεμονίας μετ᾽ αὐτὸν τεταγμένοις μναιαῖον.
<milestone n="4" unit="section" />
ἀλλ᾽ ὅμως οὐκ ἠρκεῖτο τούτοις,
ὃς τὸ πρότερον προσκαρτερῶν τῷ πλείονι διετέλεσε,
<milestone n="5" unit="section" />
μέχρι διὰ τὴν ἀπληστίαν καὶ παρ᾽ αὐτοῖς τοῖς διδοῦσι φθονηθεὶς τὸ πνεῦμα προσέθηκε τῷ χρυσίῳ.  — </p></div2>
<div2 type="chapter" n="3" org="uniform" sample="complete">
<milestone n="1" unit="section" />
<p>ἐγένετο περὶ τὴν τοιαύτην κακοπραγμοσύνην,
ἣν δὴ βασιλικὴν μὲν οὐδαμῶς οὐδεὶς ἂν εἶναι φήσειεν, ἀναγκαίαν δὲ βούλονται λέγειν ἔνιοι πρὸς
τὸν πραγματικὸν τρόπον διὰ τὴν νῦν ἐπιπολάζουσαν κακοπραγμοσύνην.
<milestone n="2" unit="section" />
οἱ μὲν γὰρ ἀρχαῖοι πολύ
τι τοῦ τοιούτου μέρους ἐκτὸς ἦσαν: τοσοῦτο γὰρ
ἀπηλλοτρίωντο τοῦ κακομηχανεῖν περὶ τοὺς φίλους
χάριν τοῦ τῷ τοιούτῳ συναύξειν τὰς σφετέρας δυναστείας, ὥστ᾽ οὐδὲ τοὺς πολεμίους ᾑροῦντο δι᾽
ἀπάτης νικᾶν,
<milestone n="3" unit="section" />
ὑπολαμβάνοντες οὐδὲν οὔτε λαμπρὸν οὐδὲ μὴν βέβαιον εἶναι τῶν κατορθωμάτων,
ἐὰν μή τις ἐκ τοῦ προφανοῦς μαχόμενος ἡττήσῃ
ταῖς ψυχαῖς τοὺς ἀντιταττομένους.
<milestone n="4" unit="section" />
διὸ καὶ συνετίθεντο πρὸς σφᾶς μήτ᾽ ἀδήλοις βέλεσι μήθ᾽ ἑκηβόλοις χρήσασθαι κατ᾽ ἀλλήλων, μόνην δὲ τὴν ἐκ
χειρὸς καὶ συστάδην γινομένην μάχην ἀληθινὴν
ὑπελάμβανον εἶναι κρίσιν πραγμάτων.
<milestone n="5" unit="section" />
ᾗ καὶ τοὺς
πολέμους ἀλλήλοις προύλεγον καὶ τὰς μάχας, ὅτε
πρόθοιντο διακινδυνεύειν, καὶ τοὺς τόπους, εἰς
οὓς μέλλοιεν ἐξιέναι παραταξόμενοι.
<milestone n="6" unit="section" />
νῦν δὲ καὶ
φαύλου φασὶν εἶναι στρατηγοῦ τὸ προφανῶς τι
πράττειν τῶν πολεμικῶν.
<milestone n="7" unit="section" />
βραχὺ δέ τι λείπεται
παρὰ Ῥωμαίοις ἴχνος ἔτι τῆς ἀρχαίας αἱρέσεως περὶ
τὰ πολεμικά: καὶ γὰρ προλέγουσι τοὺς πολέμους καὶ
ταῖς ἐνέδραις σπανίως χρῶνται καὶ τὴν μάχην ἐκ
χειρὸς ποιοῦνται καὶ συστάδην.
<milestone n="8" unit="section" />
ταῦτα μὲν οὖν
εἰρήσθω πρὸς τὸν ἐπιπολάζοντα νῦν ὑπὲρ τὸ δέον
ἐν τῇ κακοπραγμοσύνῃ ζῆλον περὶ τοὺς ἡγουμένους
ἔν τε ταῖς πολιτικαῖς καὶ πολεμικαῖς οἰκονομίαις.</p></div2>
<div2 type="chapter" n="4" org="uniform" sample="complete">
<milestone n="1" unit="section" />
<p>ὁ δὲ Φίλιππος Ἡρακλείδῃ μέν, καθάπερ ὑπόθεσιν δούς, ἐπέταξε φροντίζειν πῶς ἂν κακοποιήσαι
καὶ διαφθείραι τὰς τῶν Ῥοδίων νῆας,
<milestone n="2" unit="section" />
εἰς δὲ τὴν
Κρήτην πρεσβευτὰς ἐξαπέστειλε τοὺς ἐρεθιοῦντας
καὶ παρορμήσοντας ἐπὶ τὸν κατὰ τῶν Ῥοδίων πόλεμον.
<milestone n="3" unit="section" />
ὁ δ᾽ Ἡρακλείδης, ἄνθρωπος εὖ πεφυκὼς πρὸς
τὸ κακόν, ἑρμαῖον ἡγησάμενος τὴν ἐπιταγήν, καὶ
διανοηθεὶς ἅττα δήποτ᾽ οὖν παρ᾽ αὑτῷ, μετά τινα
χρόνον ὥρμησε καὶ παρῆν καταπλέων εἰς τὴν Ῥόδον.
<milestone n="4" unit="section" />
συνέβαινε δὲ τὸν Ἡρακλείδην τοῦτον τὸ μὲν γένος
ἀνέκαθεν εἶναι Ταραντῖνον, πεφυκέναι δ᾽ ἐκ βαναύσων καὶ χειροτεχνῶν ἀνθρώπων, μεγάλα δ᾽ ἐσχηκέναι προτερήματα πρὸς ἀπόνοιαν καὶ ῥᾳδιουργίαν:
<milestone n="5" unit="section" />
πρῶτον μὲν γὰρ ἀναφανδὸν τῷ σώματι παρεκέχρητο
κατὰ τὴν πρώτην ἡλικίαν, εἶτ᾽ ἀγχίνους ὑπῆρχε καὶ
μνήμων, καὶ πρὸς μὲν τοὺς ταπεινοτέρους καταπληκτικώτατος καὶ τολμηρότατος, πρὸς δὲ τοὺς
ὑπερέχοντας κολακικώτατος.
<milestone n="6" unit="section" />
οὗτος ἀρχῆθεν μὲν ἐκ
τῆς πατρίδος ἐξέπεσε δόξας τὸν Τάραντα πράττειν
Ῥωμαίοις, οὐ πολιτικὴν ἔχων δύναμιν, ἀλλ᾽ ἀρχιτέκτων ὑπάρχων καὶ διά τινας ἐπισκευὰς τῶν τειχῶν
κύριος γενόμενος τῶν κλειδῶν τῆς πύλης τῆς ἐπὶ
τὸ μεσόγαιον φερούσης:
<milestone n="7" unit="section" />
καταφυγὼν δὲ πρὸς Ῥωμαίους, καὶ πάλιν ἐκεῖθεν γράφων καὶ διαπεμπόμενος εἰς τὸν Τάραντα καὶ πρὸς Ἀννίβαν, ἐπεὶ
καταφανὴς ἐγένετο, προαισθόμενος τὸ μέλλον αὖθις
ἔφυγε πρὸς τὸν Φίλιππον.
<milestone n="8" unit="section" />
παρ᾽ ᾧ τοιαύτην περιεποιήσατο πίστιν καὶ δύναμιν ὥστε τοῦ καταστραφῆναι τὴν τηλικαύτην βασιλείαν σχεδὸν αἰτιώτατος
γεγονέναι.  — </p></div2>
<div2 type="chapter" n="5" org="uniform" sample="complete">
<milestone n="1" unit="section" />
<p>Διαπιστοῦντες δ᾽ οἱ πρυτάνεις ἤδη τῷ Φιλίππῳ
διὰ τὴν περὶ τὰ Κρητικὰ κακοπραγμοσύνην, καὶ
τὸν Ἡρακλείδην ὑπώπτευον ἐγκάθετον εἶναι.  — </p>
<p>ὁ δ᾽ εἰσελθὼν ἀπελογίζετο τὰς αἰτίας,
<milestone n="2" unit="section" />
δι᾽ ἃς
πεφευγὼς εἴη τὸν Φίλιππον.  — 
<milestone n="3" unit="section" /></p>
<p>πᾶν γὰρ βουληθῆναι τὸν Φίλιππον ἀναδέξασθαι
ἢ καταφανῆ γενέσθαι Ῥοδίοις τὴν ἐν τούτοις αὐτοῦ
προαίρεσιν. ᾗ καὶ τὸν Ἡρακλείδην ἀπέλυσε τῆς
ὑποψίας.  — 
<milestone n="4" unit="section" /></p>
<p>καί μοι δοκεῖ μεγίστην θεὸν τοῖς ἀνθρώποις ἡ
φύσις ἀποδεῖξαι τὴν ἀλήθειαν καὶ μεγίστην αὐτῇ
προσθεῖναι δύναμιν.
<milestone n="5" unit="section" />
πάντων γοῦν αὐτὴν καταγωνιζομένων, ἐνίοτε καὶ πασῶν τῶν πιθανοτήτων μετὰ
τοῦ ψεύδους ταττομένων, οὐκ οἶδ᾽ ὅπως αὐτὴ δι᾽
αὑτῆς εἰς τὰς ψυχὰς εἰσδύεται τῶν ἀνθρώπων,
<milestone n="6" unit="section" />
καὶ
ποτὲ μὲν παραχρῆμα δείκνυσι τὴν αὑτῆς δύναμιν,
ποτὲ δὲ καὶ πολὺν χρόνον ἐπισκοτισθεῖσα, τέλος
αὐτὴ δι᾽ ἑαυτῆς ἐπικρατεῖ καὶ καταγωνίζεται τὸ
ψεῦδος, ὡς συνέβη γενέσθαι περὶ τὸν Ἡρακλείδην
τὸν παρὰ τοῦ Φιλίππου τοῦ βασιλέως εἰς Ῥόδον
ἀφικόμενον.  — 
<milestone n="7" unit="section" /></p>
<p>ὅτι Δαμοκλῆς ὁ μετὰ Πυθίωνος πεμφθεὶς κατάσκοπος πρὸς Ῥωμαίους ὑπηρετικὸν ἦν σκεῦος εὐφυὲς
καὶ πολλὰς ἔχον ἀφορμὰς εἰς πραγμάτων οἰκονομίαν.  — </p></div2>
<div2 type="chapter" n="6" org="uniform" sample="complete">
<milestone n="1" unit="section" />
<p>ὁ δὲ τῶν Λακεδαιμονίων τύραννος Νάβις, ἔτος
ἤδη τρίτον ἔχων τὴν ἀρχήν, ὁλοσχερὲς μὲν οὐδὲν
ἐπεβάλλετο πράττειν οὐδὲ τολμᾶν διὰ τὸ πρόσφατον
εἶναι τὴν ὑπὸ τῶν Ἀχαιῶν ἧτταν τοῦ Μαχανίδου,
<milestone n="2" unit="section" />
καταβολὴν δ᾽ ἐποιεῖτο καὶ θεμέλιον ὑπεβάλλετο πολυχρονίου καὶ βαρείας τυραννίδος.
<milestone n="3" unit="section" />
διέφθειρε γὰρ
τοὺς λοιποὺς ἄρδην ἐκ τῆς Σπάρτης, ἐφυγάδευσε
δὲ τοὺς κατὰ πλέον πλούτῳ διαφέροντας ἢ δόξῃ
προγονικῇ, τὰς δὲ τούτων οὐσίας καὶ γυναῖκας
διεδίδου τῶν ἄλλων τοῖς ἐπιφανεστάτοις καὶ τοῖς
μισθοφόροις.
<milestone n="4" unit="section" />
οὗτοι δ᾽ ἦσαν ἀνδροφόνοι καὶ παρασχίσται, λωποδύται, τοιχωρύχοι. καθόλου γὰρ
τοῦτο τὸ γένος ἡθροίζετο πρὸς αὐτὸν ἐπιμελῶς ἐκ
τῆς οἰκουμένης, οἷς ἄβατος ἦν ἡ θρέψασα δι᾽ ἀσέβειαν καὶ παρανομίαν.
<milestone n="5" unit="section" />
ὧν προστάτην [καὶ βασιλέα]
αὑτὸν ἀναδείξας, καὶ χρώμενος δορυφόροις καὶ
σωματοφύλαξι τούτοις, δῆλον ἔμελλε πολυχρόνιον
ἔχειν τὴν ἐπ᾽ ἀσεβείᾳ φήμην καὶ δυναστείαν.
<milestone n="6" unit="section" />
ὅς γε
χωρὶς τῶν προειρημένων οὐκ ἐξηρκεῖτο φυγαδεύειν
τοὺς πολίτας, ἀλλ᾽ οὐδὲ τοῖς φεύγουσιν οὐδεὶς τόπος ἦν ἀσφαλὴς οὐδὲ καταφυγὴ βέβαιος.
<milestone n="7" unit="section" />
τοὺς μὲν
γὰρ ἐν ταῖς ὁδοῖς ἐπαποστέλλων ἀνῄρει, τοὺς δ᾽ ἐκ
τῶν τόπων ἐπανάγοντας ἐφόνευε.
<milestone n="8" unit="section" />
τὸ δὲ τελευταῖον
ἐν ταῖς πόλεσι τὰς σύνεγγυς οἰκίας, ὅπου τις τυγχάνοι κατοικῶν τῶν φυγάδων, μισθούμενος δι᾽ ἀνυπονοήτων ἀνθρώπων, εἰς ταύτας εἰσέπεμπε Κρῆτας, οἵτινες ῥήγματα ποιοῦντες ἐν τοῖς τοίχοις καὶ
διὰ τῶν ὑπαρχουσῶν θυρίδων τοξεύοντες τοὺς μὲν
ἑστῶτας τῶν φυγάδων, τοὺς δ᾽ ἀνακειμένους ἐν
ταῖς ἰδίαις οἰκίαις διέφθειρον,
<milestone n="9" unit="section" />
ὥστε μήτε τόπον
εἶναι μηδένα φύξιμον μήτε καιρὸν ἀσφαλῆ τοῖς
ταλαιπώροις Λακεδαιμονίοις.
<milestone n="10" unit="section" />
καὶ δὴ τῷ τοιούτῳ</p></div2>
<div2 type="chapter" n="7" org="uniform" sample="complete">
<milestone n="1" unit="section" />
<p>τρόπῳ τοὺς μὲν πλείστους αὐτῶν ἠφάνισε. κατεσκευάσατο δὲ καί τινα μηχανήν, εἰ μηχανὴν ταύτην χρὴ
λέγειν.
<milestone n="2" unit="section" />
ἦν γὰρ εἴδωλον γυναικεῖον, πολυτελέσιν
ἱματίοις ἠμφιεσμένον, κατὰ δὲ τὴν μορφὴν εἰς ὁμοιότητα τῇ τοῦ Νάβιδος γυναικὶ διαφόρως ἀπειργασμένον.
<milestone n="3" unit="section" />
ὁπότε δέ τινας τῶν πολιτικῶν ἀνακαλέσαιτο, βουλόμενος εἰσπρᾶξαι χρήματα, τὰς μὲν ἀρχὰς
διετίθετο λόγους πλείονας καὶ φιλανθρώπους,
<milestone n="4" unit="section" />
ὑποδεικνύων μὲν τὸν ὑπὸ τῶν Ἀχαιῶν ἐπικρεμάμενον
τῇ χώρᾳ καὶ τῇ πόλει φόβον, διασαφῶν δὲ τὸ πλῆθος τῶν μισθοφόρων τὸ τρεφόμενον τῆς ἐκείνων
ἀσφαλείας χάριν, ἔτι δὲ τὰς εἰς τοὺς θεοὺς καὶ τὰς
κοινὰς τῆς πόλεως δαπάνας.
<milestone n="5" unit="section" />
εἰ μὲν οὖν ἐντρέποιντο διὰ τῶν τοιούτων λόγων, εἶχεν ἀποχρώντως
αὐτῷ πρὸς τὸ προκείμενον:
<milestone n="6" unit="section" />
εἰ δέ τινες ἐξαρνούμενοι
διωθοῖντο τὴν ἐπιταγήν, ἐπεφθέγγετο λόγον τοιοῦτον "3ἴσως ἐγὼ μὲν οὐ δύναμαί σε πείθειν, Ἀπῆγαν
μέντοι ταύτην δοκῶ σε πείσειν"3 τοῦτο δ᾽ ἦν ὄνομα
τῇ γυναικὶ τοῦ Νάβιδος.
<milestone n="7" unit="section" />
καὶ τοῦτ᾽ ἔλεγε, καὶ παρῆν
ὃ μικρῷ πρότερον ἔλεγον εἴδωλον.
<milestone n="8" unit="section" />
καὶ δεξιωσάμενος, ἐπειδὰν ἐκ τῆς καθέδρας ἀνέστησε τὴν γυναῖκα καὶ περιέπτυξε ταῖς χερσί, προσήγετο κατὰ
βραχὺ πρὸς τὰ στέρνα.
<milestone n="9" unit="section" />
τοὺς δὲ πήχεις εἶχε καὶ
τὰς χεῖρας πλήρεις σιδηρῶν γόμφων ὑπὸ τοῖς ἱματίοις, ὁμοίως καὶ κατὰ τοὺς μαστούς.
<milestone n="10" unit="section" />
ὅταν προσήρεισε ταῖς χερσὶ πρὸς τὰ νῶτα τῆς γυναικός,
κἄπειτα διὰ τῶν ὀργάνων ἑλκόμενον ἐπέτεινε καὶ
προσῆγε πρὸς τοὺς μαστοὺς κατ᾽ ἐλάχιστον, πᾶσαν
ἠνάγκαζε φωνὴν προΐεσθαι τὸν πιεζόμενον.
<milestone n="11" unit="section" />
καὶ
πολλοὺς δή τινας τῷ τοιούτῳ τρόπῳ διέφθειρε τῶν
ἐξαρνουμένων.</p></div2>
<div2 type="chapter" n="8" org="uniform" sample="complete">
<milestone n="1" unit="section" />
<p>καὶ τὰ λοιπὰ δ᾽ ἦν τούτοις ὅμοια καὶ σύστοιχα
κατὰ τὴν ἀρχήν.
<milestone n="2" unit="section" />
ἐκοινώνει μὲν γὰρ τοῖς Κρησὶ
τῶν κατὰ θάλατταν λῃστειῶν: εἶχε δὲ καθ᾽ ὅλην
τὴν Πελοπόννησον ἱεροσύλους, ὁδοιδόκους, φονέας,
οἷς μερίτης γινόμενος τῶν ἐκ τῆς ῥᾳδιουργίας λυσιτελῶν ὁρμητήριον καὶ καταφυγὴν παρείχετο τούτοις τὴν Σπάρτην.
<milestone n="3" unit="section" />
πλὴν κατά γε τοὺς καιροὺς
τούτους ξένοι τῶν ἀπὸ τῆς Βοιωτίας εἰς τὴν Λακεδαίμονα παρεπιδημήσαντες ἐψυχαγώγησάν τινα τῶν
τοῦ Νάβιδος ἱπποκόμων ὥστε συναποχωρῆσαι μεθ᾽
ἑαυτῶν ἔχοντα λευκὸν ἵππον, ὃς ἐδόκει γενναιότατος εἶναι τῶν ἐκ τῆς τυραννικῆς ἱπποστάσεως.
<milestone n="4" unit="section" />
τοῦτο
δὲ πεισθέντος καὶ πράξαντος τοῦ προειρημένου,
καταδιώξαντες οἱ παρὰ τοῦ Νάβιδος εἰς τὴν Μεγάλην πόλιν καὶ καταλαβόντες τὸν μὲν ἵππον εὐθὺς
ἀπῆγον καὶ τὸν ἱπποκόμον, οὐδενὸς ἀντιποιουμένου,
μετὰ δὲ ταῦτα καὶ τοῖς ξένοις ἐπέβαλον τὰς χεῖρας.
<milestone n="5" unit="section" />
οἱ δὲ Βοιωτοὶ τὸ μὲν πρῶτον ἠξίουν ἄγειν αὑτοὺς
ἐπὶ τὴν ἀρχήν: οὐδενὸς δὲ προσέχοντος ἀνεβόα τις
τῶν ξένων "
<milestone n="6" unit="section" />
3βοήθεια"3. συνδραμόντων δὲ τῶν ἐγχωρίων καὶ μαρτυρομένων τοὺς ἄνδρας ἐπανάγειν ἐπὶ
τὴν ἀρχήν, ἠναγκάσθησαν προιέμενοι τοὺς ἀνθρώπους οἱ παρὰ τοῦ Νάβιδος ἀπελθεῖν.
<milestone n="7" unit="section" />
ὁ δὲ πάλαι
ζητῶν ἀφορμὰς ἐγκλημάτων καὶ πρόφασιν εὔλογον
διαφορᾶς, τότε λαβόμενος ταύτης εὐθέως ἤλαυνε
τὰ Προαγόρου θρέμματα καί τινων ἑτέρων. ἐξ ὧν
ἐγένετο καταρχὴ τοῦ πολέμου.</p></div2>
<div2 type="chapter" n="9" org="uniform" sample="complete">
<head lang="la">II. Res Asiae</head>
<milestone n="1" unit="section" />
<p>Λάβαι, ὡς Σάβαι, Χαττηνίας πόλις. Πολύβιος
τρισκαιδεκάτῳ. τὸ ἐθνικὸν Λαβαῖος ὡς Σαβαῖος. τῆς
αὐτῆς χώρας ἀμφότεραι: ἡ γὰρ Χαττηνία τῶν Γερραίων ἐστὶ χώρα.  — </p>
<p>Χαττηνία, χώρα τρίτη Γερραίων.
<milestone n="2" unit="section" />
Πολύβιος <num>ιγ#</num>
"3ἔστι δ᾽ ἡ Χαττηνία τἄλλα μὲν λυπρά, κώμαις δὲ
καὶ πύργοις διεσκεύασται διὰ τὴν εὐκαιρίαν τῶν
Γερραίων: οὗτοι γὰρ αὐτὴν νέμονται"
<milestone n="3" unit="section" />
3. ἔστι δὲ τῆς
Ἐρυθρᾶς θαλάσσης. οἱ πολῖται Χαττηνοί, ὡς αὐτός:
"3τούτοις μὲν γὰρ παρήγγειλε φείδεσθαι τῆς τῶν
Χαττηνῶν χώρας"3.  — 
<milestone n="4" unit="section" /></p>
<p>οἱ δὲ Γερραῖοι ἀξιοῦσι τὸν βασιλέα μὴ καταλῦσαι
τὰ παρὰ τῶν θεῶν αὐτοῖς δεδομένα, τοῦτ᾽ ἔστιν
ἀΐδιον εἰρήνην καὶ ἐλευθερίαν. ὁ δὲ ἑρμηνευθείσης οἱ
τῆς ἐπιστολῆς ἔφη συγχωρεῖν τοῖς ἀξιουμένοις.  — 
<milestone n="5" unit="section" /></p>
<p>κυρωθείσης δὲ τῆς ἐλευθερίας τοῖς Γερραίοις
ἐστεφάνωσαν παραχρῆμα τὸν Ἀντίοχον τὸν βασιλέα
πεντακοσίοις ἀργυρίου ταλάντοις, χιλίοις δὲ λιβανωτοῦ καὶ διακοσίοις τῆς λεγομένης στακτῆς. καὶ
ἐποίει τὸν πλοῦν ἐπὶ Τύλον τὴν νῆσον καὶ ἐποίει
τὸν ἀπόπλουν ἐπὶ Σελευκείας. ἦσαν δὲ τὰ ἀρώματα
ἐν τῇ Ἐρυθρᾷ θαλάττῃ.</p></div2>
<div2 type="chapter" n="10" org="uniform" sample="complete">
<head lang="la">III. Varia Fragmenta Geographica</head>
<div3 type="section" n="1" org="uniform" sample="complete">
<head lang="la">A. Res Italiae</head>
<p>Βάδιζα, πόλις τῆς Βρεττίας, Πολύβιος τρισκαιδεκάτῳ.</p></div3>
<div3 type="section" n="2" org="uniform" sample="complete">
<p>Λαμπέτεια, πόλις Βρεττίας, Πολύβιος τρισκαιδεκάτῳ.</p></div3>
<div3 type="section" n="3" org="uniform" sample="complete">
<p>ἔστι γὰρ καὶ Ταμέση πόλις τῆς Ἰταλίας καὶ ποταμός. Πολύβιος δ᾽ ἐν τῷ <num>ιγ#</num> Τεμέσειαν τὴν πόλιν καλεῖ.</p></div3>
<div3 type="section" n="4" org="uniform" sample="complete">
<head lang="la">B. Res Graeciae Et Macedoniae</head>
<p>Ἀλλαρία, πόλις τῆς Κρήτης, Πολύβιος τρισκαιδεκάτῃ. τὸ ἐθνικὸν Ἀλλαριάτης, ὡς αὐτός φησιν.</p></div3>
<div3 type="section" n="d5" org="uniform" sample="complete">
<p>Ἰλαττία, πόλις Κρήτης, Πολύβιος τρισκαιδεκάτῳ.</p></div3>
<div3 type="section" n="6" org="uniform" sample="complete">
<p>Σίβυρτος, πόλις Κρήτης. τὸ ἐθνικὸν Σιβύρτιος,
ὡς Πολύβιος ἐν τρισκαιδεκάτῳ.</p></div3>
<div3 type="section" n="7" org="uniform" sample="complete">
<p>Ἀδράνη, πόλις Θρᾴκης <gap /> Πολύβιος δὲ διὰ τοῦ
〈η〉 τὴν μέσην λέγει ἐν τρισκαιδεκάτῃ, Ἀδρήνη.</p></div3>
<div3 type="section" n="8" org="uniform" sample="complete">
<p>Ἄρειον πεδίον <gap /> ἔστι καὶ Θρᾴκης ἔρημον πεδίον
χαμαιπετῆ δένδρα ἔχον, ὡς Πολύβιος τρισκαιδεκάτῃ.</p></div3>
<div3 type="section" n="9" org="uniform" sample="complete">
<p>Δίγηροι, ἔθνος Θρᾴκιον, Πολύβιος <num>ιγ#</num>.</p></div3>
<div3 type="section" n="10" org="uniform" sample="complete">
<p>Καβύλη, πόλις Θρᾴκης οὐ πόρρω τῆς τῶν Ἀστῶν
χώρας. Πολύβιος τρισκαιδεκάτῃ.</p></div3>
<div3 type="section" n="11" org="uniform" sample="complete">
<head lang="la">C. Fragmentum Incertae Sedis</head>
<p>Μελίτουσσα, πόλις Ἰλλυρίας. Πολύβιος τρισκαιδεκάτῳ.</p></div3></div2></div1></body></text></TEI.2>