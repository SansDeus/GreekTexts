<?xml version="1.0" encoding="utf-8"?>
<TEI.2><text lang="greek"><body><div1 type="book" n="24" org="uniform" sample="complete">
<div2 type="chapter" n="1" org="uniform" sample="complete">
<head lang="la">A. Olymp. 149, 3.  I. Res Italiae</head>
<milestone n="1" unit="section" />
<p>εἰς δὲ τὴν Ῥώμην παραγεγονότων τῶν πρεσβευτῶν παρά τε τῶν Λακεδαιμονίων καὶ τῶν
ἐκ Λακεδαίμονος φυγάδων, ἔτι δὲ παρὰ τῶν Ἀχαιῶν,
ἅμα δὲ καὶ τῶν παρ᾽ Εὐμένους καὶ παρ᾽ Ἀριαράθου
τοῦ βασιλέως ἡκόντων καὶ τῶν παρὰ Φαρνάκου, τούτοις πρῶτον ἐχρημάτισεν ἡ σύγκλητος.
<milestone n="2" unit="section" />
βραχεῖ δὲ
χρόνῳ πρότερον ἀνηγγελκότων τῶν περὶ τὸν Μάρκον
πρεσβευτῶν, οὓς ἀπεστάλκεισαν ἐπὶ τὸν Εὐμένει καὶ
Φαρνάκῃ συνεστηκότα πόλεμον, καὶ διασεσαφηκότων
περί τε τῆς Εὐμένους μετριότητος ἐν πᾶσιν καὶ περὶ
τῆς Φαρνάκου πλεονεξίας καὶ καθόλου τῆς ὑπερηφανίας,
<milestone n="3" unit="section" />
οὐκέτι πολλῶν προσεδεήθη λόγων ἡ
σύγκλητος διακούσασα τῶν παραγεγονότων, ἀπεκρίθη
δὲ διότι πάλιν πέμψει πρεσβευτὰς τοὺς φιλοτιμότερον
ἐπισκεψομένους ὑπὲρ τῶν διαφερόντων τοῖς προειρημένοις.
<milestone n="4" unit="section" />
μετὰ δὲ ταῦτα τῶν ἐκ τῆς Λακεδαίμονος
φυγάδων εἰσπορευθέντων καὶ τῶν ἐκ τῆς πόλεως ἅμα
τούτοις, ἐπὶ πολὺ διακούσασα τοῖς μὲν ἐκ τῆς πόλεως
οὐδὲν ἐπετίμησε περὶ τῶν γεγονότων,
<milestone n="5" unit="section" />
τοῖς δὲ
φυγάσιν ἐπηγγείλατο γράψειν πρὸς τοὺς Ἀχαιοὺς περὶ
τοῦ κατελθεῖν αὐτοὺς εἰς τὴν οἰκείαν.
<milestone n="6" unit="section" />
μετὰ δέ τινας
ἡμέρας εἰσπορευθέντων τῶν περὶ Βίππον τὸν Ἀργεῖον,
οὓς ἀπεστάλκει τὸ τῶν Ἀχαιῶν ἔθνος, καὶ διασαφούντων περὶ τῆς Μεσσηνίων ἀποκαταστάσεως,
<milestone n="7" unit="section" />
οὐθενὶ
δυσαρεστήσασα περὶ τῶν οἰκονουμένων ἡ σύγκλητος
ἀπεδέξατο φιλανθρώπως τοὺς πρεσβευτάς.</p></div2>
<div2 type="chapter" n="2" org="uniform" sample="complete">
<head lang="la">II. Res Graeciae</head>
<milestone n="1" unit="section" />
<p>ὅτι κατὰ τὴν Πελοπόννησον παραγενομένων
ἐκ Ῥώμης τῶν ἐκ τῆς Λακεδαίμονος φυγάδων καὶ
κομιζόντων παρὰ τῆς συγκλήτου γράμματα τοῖς Ἀχαιοῖς
ὑπὲρ τοῦ προνοηθῆναι περὶ τῆς αὑτῶν καθόδου καὶ
σωτηρίας εἰς τὴν οἰκείαν,
<milestone n="2" unit="section" />
ἔδοξε τοῖς Ἀχαιοῖς ὑπερθέσθαι τὸ διαβούλιον, ἕως ἂν οἱ παρ᾽ αὐτῶν ἔλθωσι
πρεσβευταί.
<milestone n="3" unit="section" />
ταῦτα δὲ τοῖς φυγάσιν ἀποκριθέντες συνέθεντο τὴν πρὸς Μεσσηνίους στήλην, συγχωρήσαντες
αὐτοῖς πρὸς τοῖς ἄλλοις φιλανθρώποις καὶ τριῶν ἐτῶν
ἀτέλειαν, ὥστε τὴν τῆς χώρας καταφθορὰν μηδὲν ἧττον
βλάψαι τοὺς Ἀχαιοὺς ἢ Μεσσηνίους.
<milestone n="4" unit="section" />
τῶν δὲ περὶ τὸν
Βίππον παραγενομένων ἐκ τῆς Ῥώμης καὶ διασαφούντων γραφῆναι τὰ γράμματα περὶ τῶν φυγάδων οὐ
διὰ τὴν τῆς συγκλήτου σπουδήν, ἀλλὰ διὰ τὴν τῶν
φυγάδων φιλοτιμίαν,
<milestone n="5" unit="section" />
ἔδοξε τοῖς Ἀχαιοῖς μένειν ἐπὶ
τῶν ὑποκειμένων.  — </p></div2>
<div2 type="chapter" n="3" org="uniform" sample="complete">
<milestone n="1" unit="section" />
<p>κατὰ δὲ τὴν Κρήτην ἀρχὴ πραγμάτων
ἐκινεῖτο μεγάλων, εἰ χρὴ λέγειν ἀρχὴν πραγμάτων ἐν Κρήτῃ: διὰ γὰρ τὴν συνέχειαν τῶν ἐμφυλίων πολέμων καὶ τὴν ὑπερβολὴν τῆς εἰς ἀλλήλους
ὠμότητος ταὐτὸν ἀρχὴ καὶ τέλος ἐστὶν ἐν Κρήτῃ, καὶ
τὸ δοκοῦν παραδόξως τισὶν εἰρῆσθαι τοῦτ᾽ ἐκεῖ θεωρεῖται συνεχῶς [τὸ] γινόμενον.</p></div2>
<div2 type="chapter" n="4" org="uniform" sample="complete">
<head lang="la">III. Res Macedoniae</head>
<milestone n="1" unit="section" />
<p>πρὸς μὲν οὖν τῷ Πόντῳ τὸ Αἷμόν ἐστιν
ὄρος, μέγιστον τῶν ταύτῃ καὶ ὑψηλότατον, μέσην
πως διαιροῦν τὴν Θρᾴκην: ἀφ᾽ οὗ φησι Πολύβιος ἀμφοτέρας καθορᾶσθαι τὰς θαλάττας, οὐκ ἀληθῆ
λέγων: καὶ γὰρ τὸ διάστημα μέγα τὸ πρὸς τὸν Ἀδρίαν
καὶ τὰ ἐπισκοτοῦντα πολλά.</p></div2>
<div2 type="chapter" n="5" org="uniform" sample="complete">
<head lang="la">B. Olymp. 149, 4.  I. Res Italiae</head>
<milestone n="1" unit="section" />
<p>ὅτι γενομένων συνθηκῶν πρὸς ἀλλήλους
Φαρνάκου καὶ Ἀττάλου καὶ τῶν λοιπῶν, ἅπαντες
μετὰ τῶν οἰκείων δυνάμεων ἀνεχώρησαν εἰς τὴν
οἰκείαν.
<milestone n="2" unit="section" />
Εὐμένης δὲ κατὰ τὸν καιρὸν τοῦτον ἀπολελυμένος τῆς ἀρρωστίας καὶ διατρίβων ἐν Περγάμῳ,
παραγενομένου τἀδελφοῦ καὶ διασαφοῦντος περὶ τῶν
ᾠκονομημένων, εὐδοκήσας τοῖς γεγονόσιν προέθετο
πέμπειν τοὺς ἀδελφοὺς ἅπαντας εἰς τὴν Ῥώμην,
<milestone n="3" unit="section" />
ἅμα
μὲν ἐλπίζων πέρας ἐπιθήσειν τῷ πρὸς τὸν Φαρνάκην
πολέμῳ διὰ τῆς τούτων πρεσβείας, ἅμα δὲ συστῆσαι
σπουδάζων τοὺς ἀδελφοὺς τοῖς τ᾽ ἰδίᾳ φίλοις καὶ ξένοις
ὑπάρχουσιν αὐτῶν ἐν τῇ Ῥώμῃ καὶ τῇ συγκλήτῳ κατὰ
κοινόν.
<milestone n="4" unit="section" />
προθύμων δὲ καὶ τῶν περὶ τὸν Ἄτταλον
ὑπαρχόντων, ἐγένοντο περὶ τὴν ἐκδημίαν.
<milestone n="5" unit="section" />
καὶ τούτων
παραγενομένων εἰς τὴν Ῥώμην, καὶ κατ᾽ ἰδίαν μὲν
πάντες ἀπεδέχοντο τοὺς νεανίσκους φιλανθρώπως,
ἅτε συνήθειαν ἐσχηκότες ἐν ταῖς περὶ τὴν Ἀσίαν στρατείαις, ἔτι δὲ μεγαλομερέστερον ἡ σύγκλητος ἀπεδέξατο
τὴν παρουσίαν αὐτῶν:
<milestone n="6" unit="section" />
καὶ γὰρ ξένια καὶ παροχὰς
τὰς μεγίστας ἐξέθηκεν αὐτοῖς καὶ πρὸς τὴν ἔντευξιν
καλῶς ἀπήντησεν.
<milestone n="7" unit="section" />
οἱ δὲ περὶ τὸν Ἄτταλον εἰσελθόντες
εἰς τὴν σύγκλητον τά τε προϋπάρχοντα φιλάνθρωπα
διὰ πλειόνων λόγων ἀνενεώσαντο καὶ τοῦ Φαρνάκου κατηγορήσαντες παρεκάλουν ἐπιστροφήν τινα
ποιήσασθαι, δι᾽ ἧς τεύξεται τῆς ἁρμοζούσης δίκης.
<milestone n="8" unit="section" />
ἡ
δὲ σύγκλητος διακούσασα φιλανθρώπως ἀπεκρίθη διότι
πέμψει πρεσβευτὰς τοὺς κατὰ πάντα τρόπον λύσοντας
τὸν πόλεμον. καὶ τὰ μὲν κατὰ τὴν Ἰταλίαν οὕτως
εἶχεν.</p></div2>
<div2 type="chapter" n="6" org="uniform" sample="complete">
<head lang="la">II. Res Graeciae</head>
<milestone n="1" unit="section" />
<p>ὅτι περὶ τοὺς αὐτοὺς καιροὺς Πτολεμαῖος ὁ
βασιλεύς, βουλόμενος ἐμπλέκεσθαι τῷ τῶν Ἀχαιῶν
ἔθνει, διεπέμψατο πρεσβευτήν, ἐπαγγελλόμενος δεκαναΐαν
δώσειν ἐντελῆ πεντηκοντηρικῶν πλοίων.
<milestone n="2" unit="section" />
οἱ δ᾽ Ἀχαιοὶ
καὶ διὰ τὸ δοκεῖν τὴν δωρεὰν ἀξίαν εἶναι χάριτος
ἀσμένως ἀπεδέξαντο τὴν ἐπαγγελίαν. [δοκεῖ γὰρ ἡ
δαπάνη οὐ πολὺ λείπειν τῶν δέκα ταλάντων].
<milestone n="3" unit="section" />
ταῦτα
δὲ βουλευσάμενοι προεχειρίσαντο πρεσβευτὰς Λυκόρταν
καὶ Πολύβιον καὶ σὺν τούτοις Ἄρατον, υἱὸν Ἀράτου
τοῦ Σικυωνίου, τοὺς ἅμα μὲν εὐχαριστήσοντας τῷ
βασιλεῖ περί τε τῶν ὅπλων ὧν πρότερον ἀπέστειλε καὶ
τοῦ νομίσματος, ἅμα δὲ παραληψομένους τὰ πλοῖα καὶ
πρόνοιαν ποιησομένους περὶ τῆς ἀποκομιδῆς αὐτῶν.
<milestone n="4" unit="section" />
κατέστησαν δὲ τὸν μὲν Λυκόρταν διὰ τὸ κατὰ τὸν
καιρόν, καθ᾽ ὃν ἐποιεῖτο τὴν ἀνανέωσιν τῆς συμμαχίας
ὁ Πτολεμαῖος, στρατηγοῦντα τότε συνεργῆσαι φιλοτίμως αὐτῷ,
<milestone n="5" unit="section" />
τὸν δὲ Πολύβιον, νεώτερον ὄντα τῆς
κατὰ τοὺς νόμους ἡλικίας, διὰ τὸ τήν τε συμμαχίαν
αὐτοῦ τὸν πατέρα πρεσβεύσαντα πρὸς Πτολεμαῖον ἀνανεώσασθαι καὶ τὴν δωρεὰν τῶν ὅπλων καὶ
τοῦ νομίσματος ἀγαγεῖν τοῖς Ἀχαιοῖς,
<milestone n="6" unit="section" />
παραπλησίως δὲ
καὶ τὸν Ἄρατον διὰ τὰς προγονικὰς συστάσεις πρὸς
τὴν βασιλείαν.
<milestone n="7" unit="section" />
οὐ μὴν συνέβη γε τὴν πρεσβείαν ταύτην ἐξελθεῖν διὰ τὸ μεταλλάξαι τὸν Πτολεμαῖον περὶ
τοὺς καιροὺς τούτους.  — </p></div2>
<div2 type="chapter" n="7" org="uniform" sample="complete">
<milestone n="1" unit="section" />
<p>ὅτι κατὰ τοὺς αὐτοὺς καιροὺς ἦν τις ἐν τῇ
Λακεδαίμονι Χαίρων, ὃς ἐτύγχανε τῷ πρότερον ἔτει
πεπρεσβευκὼς εἰς τὴν Ῥώμην, ἄνθρωπος ἀγχίνους μὲν
καὶ πρακτικός, νέος δὲ καὶ ταπεινὸς καὶ δημοτικῆς
ἀγωγῆς τετευχώς.
<milestone n="2" unit="section" />
οὗτος ὀχλαγωγῶν καὶ κινήσας ὃ
μηθεὶς ἕτερος ἐθάρρει, ταχέως περιεποιήσατο φαντασίαν παρὰ τοῖς πολλοῖς.
<milestone n="3" unit="section" />
καὶ τὸ μὲν πρῶτον ἀφελόμενος τὴν χώραν, ἣν οἱ τύραννοι συνεχώρησαν ταῖς
ὑπολειφθείσαις τῶν φυγάδων ἀδελφαῖς καὶ γυναιξὶ
καὶ μητράσι καὶ τέκνοις, ταύτην διέδωκε τοῖς λεπτοῖς
εἰκῇ καὶ ἀνίσως κατὰ τὴν ἰδίαν ἐξουσίαν:
<milestone n="4" unit="section" />
μετὰ δὲ
ταῦτα τοῖς κοινοῖς ὡς ἰδίοις χρώμενος ἐξεδαπάνα τὰς
προσόδους, οὐ νόμου στοχαζόμενος, οὐ κοινοῦ δόγματος,
οὐκ ἄρχοντος.
<milestone n="5" unit="section" />
ἐφ᾽ οἷς τινες ἀγανακτήσαντες ἐσπούδαζον κατασταθῆναι δοκιμαστῆρες τῶν κοινῶν κατὰ
τοὺς νόμους.
<milestone n="6" unit="section" />
ὁ δὲ Χαίρων θεωρῶν τὸ γινόμενον καὶ
συνειδὼς αὑτῷ κακῶς κεχειρικότι τὰ τῆς πόλεως, τὸν
ἐπιφανέστατον τῶν δοκιμαστήρων Ἀπολλωνίδαν καὶ
μάλιστα δυνάμενον ἐρευνῆσαι τὴν πλεονεξίαν αὐτοῦ,
τοῦτον ἀποπορευόμενον ἡμέρας ἐκ βαλανείου προσπέμψας τινὰς ἐξεκέντησεν.
<milestone n="7" unit="section" />
ὧν προσπεσόντων τοῖς
Ἀχαιοῖς, καὶ τοῦ πλήθους ἀγανακτήσαντος ἐπὶ τοῖς
γεγονόσιν, ἐξ αὐτῆς ὁ στρατηγὸς ὁρμήσας καὶ παραγενόμενος εἰς τὴν Λακεδαίμονα τόν τε Χαίρωνα παρήγαγεν εἰς κρίσιν ὑπὲρ τοῦ φόνου τοῦ κατὰ τὸν
Ἀπολλωνίδαν καὶ κατακρίνας ἐποίησε δέσμιον,
<milestone n="8" unit="section" />
τούς τε λοιποὺς δοκιμαστῆρας παρώξυνε πρὸς τὸ ποιεῖσθαι τὴν ζήτησιν τῶν δημοσίων ἀληθινήν, φροντίσαι
δὲ καὶ περὶ τοῦ κομίσασθαι τὰς οὐσίας τοὺς τῶν φυγάδων ἀναγκαίους πάλιν, ἃς ὁ Χαίρων αὐτῶν ἀφείλετο
βραχεῖ χρόνῳ πρότερον.  — </p></div2>
<div2 type="chapter" n="8" org="uniform" sample="complete">
<milestone n="1" unit="section" />
<p>ὅτι κατὰ τὸν καιρὸν τοῦτον ἀναδόντος
Ὑπερβάτου τοῦ στρατηγοῦ διαβούλιον ὑπὲρ
τῶν γραφομένων παρὰ Ῥωμαίων ὑπὲρ τῆς τῶν ἐκ
Λακεδαίμονος φυγάδων καθόδου τί δεῖ ποιεῖν,
<milestone n="2" unit="section" />
οἱ μὲν
περὶ τὸν Λυκόρταν παρεκάλουν μένειν ἐπὶ τῶν ὑποκειμένων, διότι Ῥωμαῖοι ποιοῦσι μὲν τὸ καθῆκον αὐτοῖς,
συνυπακούοντες τοῖς ἀκληρεῖν δοκοῦσιν εἰς τὰ μέτρια
τῶν ἀξιουμένων:
<milestone n="3" unit="section" />
ὅταν μέντοι γε διδάξῃ τις αὐτοὺς ὅτι
τῶν παρακαλουμένων τὰ μέν ἐστιν ἀδύνατα, τὰ δὲ
μεγάλην αἰσχύνην ἐπιφέροντα καὶ βλάβην τοῖς φίλοις,
οὔτε φιλονικεῖν εἰώθασιν οὔτε παραβιάζεσθαι περὶ τῶν
τοιούτων.
<milestone n="4" unit="section" />
διὸ καὶ νῦν, ἐάν τις αὐτοὺς διδάξῃ διότι
συμβήσεται τοῖς Ἀχαιοῖς, ἂν πειθαρχήσωσι τοῖς γραφομένοις, παραβῆναι τοὺς ὅρκους, τοὺς νόμους, τὰς
στήλας, ἃ συνέχει τὴν κοινὴν συμπολιτείαν ἡμῶν,
<milestone n="5" unit="section" />
ἀναχωρήσουσιν καὶ συγκαταθήσονται διότι καλῶς
ἐπέχομεν καὶ παραιτούμεθα περὶ τῶν γραφομένων.
ταῦτα μὲν οὖν οἱ περὶ τὸν Λυκόρταν ἔλεγον:
<milestone n="6" unit="section" />
οἱ δὲ
περὶ τὸν Ὑπέρβατον καὶ Καλλικράτην πειθαρχεῖν τοῖς
γραφομένοις παρῄνουν καὶ μήτε νόμον μήτε στήλην
μήτ᾽ ἄλλο μηθὲν τούτου νομίζειν ἀναγκαιότερον.
<milestone n="7" unit="section" />
τοιαύτης δ᾽ οὔσης τῆς ἀντιλογίας ἔδοξε τοῖς Ἀχαιοῖς
πρεσβευτὰς ἐξαποστεῖλαι πρὸς τὴν σύγκλητον τοὺς διδάξοντας ἃ Λυκόρτας λέγει.
<milestone n="8" unit="section" />
καὶ παραυτίκα κατέστησαν
πρεσβευτὰς Καλλικράτην Λεοντήσιον, Λυδιάδαν Μεγαλοπολίτην, Ἄρατον Σικυώνιον: καὶ δόντες ἐντολὰς
ἀκολούθους τοῖς προειρημένοις ἐξαπέστειλαν.
<milestone n="9" unit="section" />
ὧν παραγενομένων εἰς τὴν Ῥώμην, εἰσελθὼν ὁ Καλλικράτης
εἰς τὴν σύγκλητον τοσοῦτον ἀπέσχε τοῦ ταῖς ἐντολαῖς
ἀκολούθως διδάσκειν τὸ συνέδριον ὥστε τοὐναντίον
ἐκ καταβολῆς ἐπεχείρησεν οὐ μόνον τῶν ἀντιπολιτευομένων κατηγορεῖν θρασέως, ἀλλὰ καὶ τὴν σύγκλητον</p></div2>
<div2 type="chapter" n="9" org="uniform" sample="complete">
<milestone n="1" unit="section" />
<p>νουθετεῖν. ἔφη γὰρ αὐτοὺς τοὺς Ῥωμαίους
αἰτίους εἶναι τοῦ μὴ πειθαρχεῖν αὐτοῖς τοὺς
Ἕλληνας, ἀλλὰ παρακούειν καὶ τῶν γραφομένων καὶ
τῶν παραγγελλομένων.
<milestone n="2" unit="section" />
δυεῖν γὰρ οὐσῶν αἱρέσεων
κατὰ τὸ παρὸν ἐν πάσαις ταῖς δημοκρατικαῖς πολιτείαις,
καὶ τῶν μὲν φασκόντων δεῖν ἀκολουθεῖν τοῖς γραφομένοις ὑπὸ Ῥωμαίων καὶ μήτε νόμον μήτε στήλην μήτ᾽
ἄλλο μηθὲν προυργιαίτερον νομίζειν τῆς Ῥωμαίων
προαιρέσεως,
<milestone n="3" unit="section" />
τῶν δὲ τοὺς νόμους προφερομένων καὶ
τοὺς ὅρκους καὶ στήλας καὶ παρακαλούντων τὰ πλήθη
μὴ ῥᾳδίως ταῦτα παραβαίνειν,
<milestone n="4" unit="section" />
ἀχαϊκωτέραν εἶναι παρὰ
πολὺ ταύτην τὴν ὑπόθεσιν καὶ νικητικωτέραν ἐν τοῖς
πολλοῖς.
<milestone n="5" unit="section" />
ἐξ οὗ τοῖς μὲν αἱρουμένοις τὰ Ῥωμαίων ἀδοξίαν συνεξακολουθεῖν παρὰ τοῖς ὄχλοις καὶ διαβολήν,
τοῖς δ᾽ ἀντιπράττουσιν τἀναντία.
<milestone n="6" unit="section" />
ἐὰν μὲν οὖν ὑπὸ
τῆς συγκλήτου γίνηταί τις ἐπισημασία, ταχέως καὶ
τοὺς πολιτευομένους μεταθέσθαι πρὸς τὴν Ῥωμαίων
αἵρεσιν, καὶ τοὺς πολλοὺς τούτοις ἐπακολουθήσειν διὰ
τὸν φόβον.
<milestone n="7" unit="section" />
ἐὰν δὲ παρορᾶται τοῦτο τὸ μέρος, ἅπαντας
ἀπονεύσειν ἐπ᾽ ἐκείνην τὴν ὑπόθεσιν: ἐνδοξοτέραν γὰρ
εἶναι καὶ καλλίω παρὰ τοῖς ὄχλοις.
<milestone n="8" unit="section" />
διὸ καὶ νῦν ἤδη τινὰς
οὐθὲν ἕτερον προσφερομένους δίκαιον πρὸς φιλοδοξίαν,
δι᾽ αὐτὸ τοῦτο τῶν μεγίστων τυγχάνειν τιμῶν παρὰ
τοῖς ἰδίοις πολιτεύμασιν διὰ τὸ δοκεῖν ἀντιλέγειν τοῖς
ὑφ᾽ ὑμῶν γραφομένοις, χάριν τοῦ διαμένειν τοὺς νόμους ἰσχυροὺς καὶ τὰ δόγματα τὰ γινόμενα παρ᾽ αὐτοῖς.
<milestone n="9" unit="section" />
εἰ μὲν οὖν ἀδιαφόρως ἔχουσιν ὑπὲρ τοῦ πειθαρχεῖν
αὐτοῖς τοὺς Ἕλληνας καὶ συνυπακούειν τοῖς γραφομένοις, ἄγειν αὐτοὺς ἐκέλευε τὴν ἀγωγήν, ἣν καὶ νῦν
ἄγουσιν:
<milestone n="10" unit="section" />
εἰ δὲ βούλονται γίνεσθαι σφίσι τὰ παραγγελλόμενα καὶ μηθένα καταφρονεῖν τῶν γραφομένων,
ἐπιστροφὴν ποιήσασθαι παρεκάλει τοῦ μέρους τούτου
τὴν ἐνδεχομένην.
<milestone n="11" unit="section" />
εἰ δὲ μή, σαφῶς εἰδέναι δεῖν ὅτι
τἀναντία συμβήσεται ταῖς ἐπινοίαις αὐτῶν: ὃ καὶ νῦν
ἤδη γεγονέναι.
<milestone n="12" unit="section" />
πρῴην μὲν γὰρ ἐν τοῖς Μεσσηνιακοῖς
πολλὰ ποιήσαντος Κοΐντου Μαρκίου πρὸς τὸ μηδὲν
τοὺς Ἀχαιοὺς βουλεύσασθαι περὶ Μεσσηνίων ἄνευ τῆς
Ῥωμαίων προαιρέσεως,
<milestone n="13" unit="section" />
παρακούσαντας καὶ ψηφισαμένους αὐτοὺς τὸν πόλεμον οὐ μόνον τὴν χώραν
αὐτῶν καταφθεῖραι πᾶσαν ἀδίκως, ἀλλὰ καὶ τοὺς
ἐπιφανεστάτους τῶν πολιτῶν οὓς μὲν φυγαδεῦσαι,
τινὰς δ᾽ αὐτῶν ἐκδότους λαβόντας αἰκισαμένους πᾶσαν
αἰκίαν ἀποκτεῖναι, διότι προεκαλοῦντο περὶ τῶν ἀμφισβητουμένων ἐπὶ Ῥωμαίους.
<milestone n="14" unit="section" />
νῦν δὲ πάλιν ἐκ πλείονος χρόνου γραφόντων αὐτῶν ὑπὲρ τῆς καθόδου τῶν
ἐκ Λακεδαίμονος φυγάδων, τοσοῦτον ἀπέχειν τοῦ πειθαρχεῖν ὡς καὶ στήλην τεθεῖσθαι καὶ πεποιῆσθαι πρὸς
τοὺς κατέχοντας τὴν πόλιν ὅρκους ὑπὲρ τοῦ μηδέποτε κατελεύσεσθαι τοὺς φυγάδας.
<milestone n="15" unit="section" />
εἰς ἃ βλέποντας
αὐτοὺς ἠξίου πρόνοιαν ποιεῖσθαι τοῦ μέλλοντος.</p></div2>
<div2 type="chapter" n="10" org="uniform" sample="complete">
<milestone n="1" unit="section" />
<p>ὁ μὲν οὖν Καλλικράτης ταῦτα καὶ τοιαῦτ᾽
εἰπὼν ἀπῆλθεν.
<milestone n="2" unit="section" />
οἱ φυγάδες δ᾽ ἐπεισελθόντες
καὶ βραχέα περὶ αὑτῶν διδάξαντες καί τινα τῶν πρὸς
τὸν κοινὸν ἔλεον εἰπόντες ἀνεχώρησαν.
<milestone n="3" unit="section" />
ἡ δὲ σύγκλητος δόξασα τὸν Καλλικράτην λέγειν τι τῶν αὐτῇ
συμφερόντων καὶ διδαχθεῖσα διότι δεῖ τοὺς μὲν τοῖς
αὐτῆς δόγμασιν συνηγοροῦντας αὔξειν, τοὺς δ᾽ ἀντιλέγοντας ταπεινοῦν,
<milestone n="4" unit="section" />
οὕτως καὶ τότε πρῶτον ἐπεβάλετο
τοὺς μὲν κατὰ τὸ βέλτιστον ἱσταμένους ἐν τοῖς ἰδίοις
πολιτεύμασιν ἐλαττοῦν, τοὺς δὲ καὶ δικαίως καὶ ἀδίκως
<milestone n="5" unit="section" />
προστρέχοντας αὐτῇ σωματοποιεῖν. ἐξ ὧν αὐτῇ
συνέβη κατὰ βραχύ, τοῦ χρόνου προβαίνοντος, κολάκων
μὲν εὐπορεῖν, φίλων δὲ σπανίζειν ἀληθινῶν.
<milestone n="6" unit="section" />
οὐ μὴν
ἀλλὰ τότε περὶ μὲν τῆς καθόδου τῶν φυγάδων οὐ
μόνον τοῖς Ἀχαιοῖς ἔγραψε, παρακαλοῦσα συνεπισχύειν,
ἀλλὰ καὶ τοῖς Αἰτωλοῖς καὶ τοῖς Ἠπειρώταις, σὺν δὲ
τούτοις Ἀθηναίοις, Βοιωτοῖς, Ἀκαρνᾶσιν, πάντας ὡσανεὶ
προσδιαμαρτυρομένη χάριν τοῦ συντρῖψαι τοὺς Ἀχαιούς.
<milestone n="7" unit="section" />
περὶ δὲ τοῦ Καλλικράτους αὐτοῦ κατ᾽ ἰδίαν παρασιωπήσασα τοὺς συμπρεσβευτὰς κατέταξεν εἰς τὴν ἀπόκρισιν διότι δεῖ τοιούτους ὑπάρχειν ἐν τοῖς πολιτεύμασιν ἄνδρας οἷός ἐστι Καλλικράτης.
<milestone n="8" unit="section" />
ὁ δὲ προειρημένος ἔχων τὰς ἀποκρίσεις ταύτας παρῆν εἰς τὴν
Ἑλλάδα περιχαρής, οὐκ εἰδὼς ὅτι μεγάλων κακῶν
ἀρχηγὸς γέγονε πᾶσι μὲν τοῖς Ἕλλησι, μάλιστα δὲ τοῖς
Ἀχαιοῖς.
<milestone n="9" unit="section" />
ἔτι γὰρ τούτοις ἐξῆν καὶ κατ᾽ ἐκείνους
τοὺς χρόνους κατὰ ποσὸν ἰσολογίαν ἔχειν πρὸς Ῥωμαίους διὰ τὸ τετηρηκέναι τὴν πίστιν ἐν τοῖς ἐπιφανεστάτοις καιροῖς, ἐξ οὗ τὰ Ῥωμαίων εἵλοντο, λέγω
δὲ τοῖς κατὰ Φίλιππον καὶ Ἀντίοχον,
<milestone n="10" unit="section" />
οὕτω δὲ
τοῦ τῶν Ἀχαιῶν ἔθνους ηὐξημένου καὶ προκοπὴν εἰληφότος κατὰ τὸ βέλτιστον ἀφ᾽ ὧν ἡμεῖς ἱστοροῦμεν
χρόνων, αὕτη πάλιν ἀρχὴ τῆς ἐπὶ τὸ χεῖρον ἐγένετο
μεταβολῆς, τὸ Καλλικράτους θράσος *
<milestone n="11" unit="section" />
** Ῥωμαῖοι
ὄντες ἄνθρωποι καὶ ψυχῇ χρώμενοι λαμπρᾷ καὶ προαιρέσει καλῇ πάντας μὲν ἐλεοῦσι τοὺς ἐπταικότας καὶ
πᾶσι πειρῶνται χαρίζεσθαι τοῖς καταφεύγουσιν ὡς
αὐτούς:
<milestone n="12" unit="section" />
ὅταν μέντοι γέ τις ὑπέμνησε τῶν δικαίων,
τετηρηκὼς τὴν πίστιν, ἀνατρέχουσι καὶ διορθοῦνται
σφᾶς αὐτοὺς κατὰ δύναμιν ἐν τοῖς πλείστοις.
<milestone n="13" unit="section" />
ὁ δὲ
Καλλικράτης πρεσβεύσας κατὰ τοὺς ἐνεστῶτας καιροὺς
εἰς τὴν Ῥώμην χάριν τοῦ λέγειν τὰ δίκαια περὶ τῶν
Ἀχαιῶν, χρησάμενος κατὰ τοὐναντίον τοῖς πράγμασιν
καὶ συνεπισπασάμενος τὰ κατὰ Μεσσηνίους, ὑπὲρ ὧν
οὐδ᾽ ἐνεκάλουν Ῥωμαῖοι, παρῆν εἰς Ἀχαΐαν προσανατεινόμενος τὸν ἀπὸ Ῥωμαίων φόβον:
<milestone n="14" unit="section" />
καὶ διὰ τὴν ἀποπρεσβείαν καταπληξάμενος καὶ συντρίψας τοὺς ὄχλους
διὰ τὸ μηδὲν εἰδέναι τῶν ὑπ᾽ αὐτοῦ κατ᾽ ἀλήθειαν
εἰρημένων ἐν τῇ συγκλήτῳ τοὺς πολλούς, πρῶτον μὲν
ᾑρέθη στρατηγός, πρὸς τοῖς ἄλλοις κακοῖς καὶ δωροδοκηθείς,
<milestone n="15" unit="section" />
ἑξῆς δὲ τούτοις παραλαβὼν τὴν ἀρχὴν
κατῆγε τοὺς ἐκ τῆς Λακεδαίμονος καὶ τοὺς ἐκ τῆς
Μεσσήνης φυγάδας.  — </p></div2>
<div2 type="chapter" n="11" org="uniform" sample="complete">
<milestone n="1" unit="section" />
<p>ὅτι Φιλοποίμενα καὶ Ἀρίσταινον τοὺς
Ἀχαιοὺς συνέβη οὔτε τὴν φύσιν ὁμοίαν σχεῖν
οὔτε τὴν αἵρεσιν τῆς πολιτείας.
<milestone n="2" unit="section" />
ἦν γὰρ ὁ μὲν
Φιλοποίμην εὖ πεφυκὼς πρὸς τὰς πολεμικὰς χρείας
καὶ κατὰ τὸ σῶμα καὶ κατὰ τὴν ψυχήν, ὁ δ᾽ ἕτερος
πρὸς τὰ πολιτικὰ τῶν διαβουλίων.
<milestone n="3" unit="section" />
τῇ δ᾽ αἱρέσει κατὰ
τὴν πολιτείαν τοῦτο διέφερον ἀλλήλων. τῆς γὰρ Ῥωμαίων ὑπεροχῆς ἤδη τοῖς Ἑλληνικοῖς πράγμασιν ἐμπλεκομένης ὁλοσχερῶς κατά τε τοὺς Φιλιππικοὺς καὶ
τοὺς Ἀντιοχικοὺς καιρούς,
<milestone n="4" unit="section" />

ὁ μὲν Ἀρίσταινος ἦγε
τὴν ἀγωγὴν τῆς πολιτείας οὕτως ὥστε πᾶν τὸ πρόσφορον Ῥωμαίοις ἐξ ἑτοίμου ποιεῖν, ἔνια δὲ καὶ πρὶν
ἢ προστάξαι 'κείνους.
<milestone n="5" unit="section" />
ἐπειρᾶτο μέντοι γε τῶν νόμων
ἔχεσθαι δοκεῖν καὶ τὴν τοιαύτην ἐφείλκετο φαντασίαν, εἴκων, ὁπότε τούτων ἀντιπίπτοι τις προδήλως
τοῖς ὑπὸ Ῥωμαίων γραφομένοις.
<milestone n="6" unit="section" />
ὁ δὲ Φιλοποίμην,
ὅσα μὲν εἴη τῶν παρακαλουμένων ἀκόλουθα τοῖς
νόμοις καὶ τῇ συμμαχίᾳ, πάντα συγκατῄνει καὶ συνέπραττεν ἀπροφασίστως,
<milestone n="7" unit="section" />
ὅσα δὲ τούτων ἐκτὸς ἐπιτάττοιεν, οὐχ οἷός τ᾽ ἦν ἐθελοντὴν συνυπακούειν,
ἀλλὰ τὰς μὲν ἀρχὰς ἔφη δεῖν δικαιολογεῖσθαι, μετὰ
δὲ ταῦτα πάλιν ἀξιοῦν:
<milestone n="8" unit="section" />
εἰ δὲ μηδ᾽ οὕτως πείθοιεν,
τέλος οἷον ἐπιμαρτυρομένους εἴκειν καὶ τότε ποιεῖν
τὸ παραγγελλόμενον.  — </p></div2>
<div2 type="chapter" n="12" org="uniform" sample="complete">
<milestone n="1" unit="section" />
<p>ὅτι τοιούτοις ἀπολογισμοῖς Ἀρίσταινος
ἐχρῆτο πρὸς τοὺς Ἀχαιοὺς περὶ τῆς ἰδίας
αἱρέσεως: ἔφη γὰρ οὐκ εἶναι δυνατὸν καὶ τὸ δόρυ
καὶ τὸ κηρύκειον ἅμα προτεινομένους συνέχειν τὴν
πρὸς Ῥωμαίους φιλίαν: "ἀλλ᾽ εἰ μὲν οἷοί τ᾽ ἐσμὲν
ἀντοφθαλμεῖν καὶ δυνάμεθα τοῦτο ποιεῖν <gap />

εἰ δὲ μηδ᾽ ὁ Φιλοποίμην εἰπεῖν
τοῦτο τολμᾷ <gap /> καιροῖς ἕνα Ῥωμαίοις,
<milestone n="2" unit="section" />
διὰ τί ἀδυνάτων ὀρεγόμενοι τὰ δυνατὰ
παρίεμεν;" δύο γὰρ ἔφη σκοποὺς εἶναι πάσης
πολιτείας, τό τε καλὸν καὶ τὸ συμφέρον. οἷς μὲν οὖν
ἐφικτός ἐστιν ἡ τοῦ καλοῦ κτῆσις, ταύτης ἀντέχεσθαι
δεῖν τοὺς ὀρθῶς πολιτευομένους: οἷς δ᾽ ἀδύνατος, ἐπὶ
τὴν τοῦ συμφέροντος μερίδα καταφεύγειν:
<milestone n="3" unit="section" />
τὸ δ᾽ ἑκατέρων ἀποτυγχάνειν μέγιστον εἶναι τεκμήριον ἀβουλίας.
πάσχειν δὲ τοῦτο προφανῶς τοὺς ἀπροφασίστως ὁμολογοῦντας μὲν πᾶν τὸ παραγγελλόμενον, ἀκουσίως δὲ
τοῦτο πράττοντας καὶ μετὰ προσκοπῆς:
<milestone n="4" unit="section" />
διόπερ ἢ τοῦτ᾽
εἶναι δεικτέον ὡς ἐσμὲν ἱκανοὶ πρὸς τὸ μὴ πειθαρχεῖν
ἢ μηδὲ λέγειν τοῦτο τολμῶντας ὑπακουστέον ἑτοίμως
εἶναι πᾶσι τοῖς παραγγελλομένοις.</p></div2>
<div2 type="chapter" n="13" org="uniform" sample="complete">
<milestone n="1" unit="section" />
<p>ὁ δὲ Φιλοποίμην οὐκ ἐπὶ τοσοῦτον ἔφη
δεῖν ἀμαθίαν αὑτοῦ καταγινώσκειν ὥστε μὴ
δύνασθαι μετρεῖν μήτε τὴν διαφορὰν τοῦ πολιτεύματος
τῶν Ῥωμαίων καὶ τῶν Ἀχαιῶν μήτε τὴν ὑπερβολὴν
τῆς δυνάμεως "
<milestone n="2" unit="section" />
ἀλλὰ πάσης ὑπεροχῆς φύσιν ἐχούσης
ἀεὶ βαρύτερον χρῆσθαι τοῖς ὑποταττομένοις, πότερον"
ἔφη "συμφέρει συνεργεῖν ταῖς ὁρμαῖς ταῖς τῶν
κρατούντων καὶ μηθὲν ἐμποδὼν ποιεῖν, ἵν᾽ ὡς τάχιστα
πεῖραν λάβωμεν τῶν βαρυτάτων ἐπιταγμάτων ἢ τοὐναντίον, καθ᾽ ὅσον οἷοί τ᾽ ἐσμέν,
συμπαλαίοντας προσαντέχειν ἐπὶ τοσοῦτον, ἐφ᾽ ὅσον μέλλομεν τελέως <gap />
<milestone n="3" unit="section" />
<gap /> κἂν ἐπιτάττωσιν <gap /> καὶ τούτων ὑπομιμνήσκοντες αὐτοὺς ἐπιλαμβανώμεθα τῆς ὁρμῆς, παρακαθέξομεν ἐπὶ ποσὸν τὸ πικρὸν αὐτῶν τῆς ἐξουσίας,
ἄλλως τε δὴ καὶ περὶ πλείονος ποιουμένων Ῥωμαίων
ἕως γε τοῦ νῦν, ὡς αὐτὸς φής, Ἀρίσταινε, τὸ τηρεῖν
τοὺς ὅρκους καὶ τὰς συνθήκας καὶ τὴν πρὸς τοὺς συμμάχους πίστιν.
<milestone n="4" unit="section" />
ἐὰν δ᾽ αὐτοὶ καταγνόντες τῶν ἰδίων
δικαίων αὐτόθεν εὐθέως καθάπερ οἱ δοριάλωτοι πρὸς
πᾶν τὸ κελευόμενον ἑτοίμους ἡμᾶς αὐτοὺς παρασκευ</p><p>άζωμεν, τί διοίσει τὸ τῶν Ἀχαιῶν ἔθνος Σικελιωτῶν
καὶ Καπυανῶν τῶν ὁμολογουμένως καὶ πάλαι δουλευόντων;
<milestone n="5" unit="section" />
" διόπερ ἔφη δεῖν ἢ τοῦτο συγχωρεῖν ὡς
οὐδὲν ἰσχύει δίκαιον παρὰ Ῥωμαίοις ἢ μηδὲ τολμῶντας
τοῦτο λέγειν χρῆσθαι τοῖς δικαίοις καὶ μὴ προΐεσθαι
σφᾶς, ἔχοντάς γε δὴ μεγίστας καὶ καλλίστας ἀφορμὰς
πρὸς Ῥωμαίους.
<milestone n="6" unit="section" />
ὅτι μὲν γὰρ ἥξει ποτὲ τοῖς Ἕλλησιν
ὁ καιρὸς οὗτος, ἐν ᾧ δεήσει ποιεῖν κατ᾽ ἀνάγκην πᾶν
τὸ παραγγελλόμενον, σαφῶς ἔφη γινώσκειν: "ἀλλὰ
πότερα τοῦτον ὡς τάχιστά τις ἂν ἰδεῖν βουληθείη

γενόμενον ἢ τοὐναντίον ὡς βραδύτατα; δοκῶ μὲν
γὰρ ὡς βραδύτατα.
<milestone n="7" unit="section" />
" διὸ καὶ τούτῳ διαφέρειν ἔφη
τὴν Ἀρισταίνου πολιτείαν τῆς ἑαυτοῦ: ἐκεῖνον μὲν γὰρ
σπουδάζειν ὡς τάχιστα τὸ χρεὼν ἰδεῖν γενόμενον καὶ
συνεργεῖν τούτῳ κατὰ δύναμιν: αὐτὸς δὲ πρὸς τοῦτ᾽
ἀντερείδειν καὶ διωθεῖσθαι, καθ᾽ ὅσον ἐστὶ δυνατός.
<milestone n="8" unit="section" /></p>
<p>οὐ μὴν ἀλλ᾽ ἐκ τῶν προειρημένων δῆλον ὡς συνέβαινε γίνεσθαι τοῦ μὲν καλήν, τοῦ δ᾽ εὐσχήμονα τὴν
πολιτείαν, ἀμφοτέρας γε μὴν ἀσφαλεῖς:
<milestone n="9" unit="section" />
τοιγαροῦν
μεγίστων καιρῶν τότε περιστάντων καὶ Ῥωμαίους καὶ
τοὺς Ἕλληνας τῶν τε κατὰ Φίλιππον καὶ κατ᾽ Ἀντίοχον,
ὅμως ἀμφότεροι διετήρησαν ἀκέραια τὰ δίκαια τοῖς
Ἀχαιοῖς πρὸς Ῥωμαίους:
<milestone n="10" unit="section" />
φήμη δέ τις ἐνέτρεχεν ὡς
Ἀρισταίνου Ῥωμαίοις εὐνουστέρου μᾶλλον ἢ Φιλοποίμενος ὑπάρχοντος.</p></div2>
<div2 type="chapter" n="14" org="uniform" sample="complete">
<head lang="la">III. Res Asiae</head>
<milestone n="1" unit="section" />
<p>ὅτι κατὰ τὴν Ἀσίαν Φαρνάκης ὁ
βασιλεύς, πάλιν ὀλιγωρήσας τῆς γεγενημένης ἐπὶ Ῥωμαίους ἀναφορᾶς, Λεώκριτον μὲν ἔτι κατὰ
χειμῶνα μετὰ μυρίων στρατιωτῶν ἐξαπέστειλε πορθήσοντα τὴν Γαλατίαν,
<milestone n="2" unit="section" />
αὐτὸς δὲ τῆς ἐαρινῆς ὥρας ὑποφαινούσης ἥθροιζε τὰς δυνάμεις, ὡς ἐμβαλῶν εἰς τὴν
Καππαδοκίαν.
<milestone n="3" unit="section" />
ἃ πυνθανόμενος Εὐμένης δυσχερῶς
μὲν ἔφερε τὸ συμβαῖνον διὰ τὸ πάντας τοὺς τῆς
πίστεως ὅρους ὑπερβαίνειν τὸν Φαρνάκην, ἠναγκάζετο
δὲ τὸ παραπλήσιον ποιεῖν.
<milestone n="4" unit="section" />
ἤδη δ᾽ αὐτοῦ συνηθροικότος τὰς δυνάμεις, κατέπλευσαν ἐκ τῆς Ῥώμης οἱ περὶ
τὸν Ἄτταλον.
<milestone n="5" unit="section" />
ὁμοῦ δὲ γενόμενοι καὶ κοινολογηθέντες
ἀλλήλοις ἀνέζευξαν παραχρῆμα μετὰ τῆς στρατιᾶς.
<milestone n="6" unit="section" />
ἀφικόμενοι δ᾽ εἰς τὴν Γαλατίαν τὸν μὲν Λεώκριτον
οὐκέτι κατέλαβον: τοῦ δὲ Κασσιγνάτου καὶ τοῦ Γαιζατόριγος διαπεμπομένων πρὸς αὐτοὺς ὑπὲρ ἀσφαλείας,
οἵτινες ἐτύγχανον ἔτει πρότερον ᾑρημένοι τὰ Φαρνάκου, καὶ πᾶν ὑπισχνουμένων ποιήσειν τὸ προσταττόμενον,
<milestone n="7" unit="section" />
ἀπειπάμενοι τούτους διὰ τὴν προγεγενημένην
ἀθεσίαν, ἐξάραντες παντὶ τῷ στρατεύματι προῆγον ἐπὶ
τὸν Φαρνάκην.
<milestone n="8" unit="section" />
παραγενόμενοι δ᾽ ἐκ Καλπίτου πεμπταῖοι πρὸς τὸν Ἅλυν ποταμὸν ἑκταῖοι πάλιν ἀνέζευξαν εἰς Παρνασσόν.
<milestone n="9" unit="section" />
ἔνθα καὶ Ἀριαράθης ὁ τῶν
Καππαδοκῶν βασιλεὺς συνέμιξεν αὐτοῖς μετὰ τῆς
οἰκείας δυνάμεως, καὶ παρεισῆλθον εἰς τὴν Μωκισσέων χώραν.
<milestone n="10" unit="section" />
ἄρτι δὲ κατεστρατοπεδευκότων αὐτῶν
προσέπεσε παραγενέσθαι τοὺς ἐκ τῆς Ῥώμης πρεσβευτὰς
ἐπὶ τὰς διαλύσεις.
<milestone n="11" unit="section" />
ὧν ἀκούσας ὁ βασιλεὺς Εὐμένης Ἄτταλον μὲν ἐξαπέστειλε τούτους ἐκδεξόμενον,
αὐτὸς δὲ τὰς δυνάμεις ἐδιπλασίαζε καὶ διεκόσμει φιλοτίμως, ἅμα μὲν ἁρμοζόμενος πρὸς τὰς ἀληθινὰς χρείας,
ἅμα δὲ βουλόμενος ἐνδείκνυσθαι τοῖς Ῥωμαίοις ὅτι
δι᾽ αὑτοῦ δυνατός ἐστι τὸν Φαρνάκην ἀμύνασθαι καὶ</p></div2>
<div2 type="chapter" n="15" org="uniform" sample="complete">
<milestone n="1" unit="section" />
<p>καταπολεμεῖν. παραγενομένων δὲ τῶν πρέσβεων
καὶ παρακαλούντων λύειν τὸν πόλεμον, ἔφασαν
μὲν οἱ περὶ τὸν Εὐμένη καὶ τὸν Ἀριαράθην ἕτοιμοι
πρὸς πᾶν εἶναι τὸ παρακαλούμενον,
<milestone n="2" unit="section" />
ἠξίουν δὲ τοὺς
Ῥωμαίους, εἰ μέν ἐστι δυνατόν, εἰς σύλλογον αὐτοὺς
συναγαγεῖν πρὸς τὸν Φαρνάκην, ἵνα κατὰ πρόσωπον
λεγομένων τῶν λόγων ἴδωσι τὴν ἀθεσίαν αὐτοῦ καὶ
τὴν ὠμότητα διὰ πλειόνων:
<milestone n="3" unit="section" />
εἰ δὲ μὴ τοῦτ᾽ εἴη δυνατόν, αὐτοὺς γενέσθαι κριτὰς τῶν πραγμάτων ἴσους καὶ
δικαίους.
<milestone n="4" unit="section" />
τῶν δὲ πρεσβευτῶν ἀναδεχομένων πάντα τὰ
δυνατὰ καὶ καλῶς ἔχοντα ποιήσειν, ἀξιούντων δὲ τὴν
στρατιὰν ἀπάγειν ἐκ τῆς χώρας:
<milestone n="5" unit="section" />
ἄτοπον γὰρ εἶναι
παρόντων πρέσβεων καὶ λόγους ποιουμένων ὑπὲρ διαλύσεων, ἅμα παρεῖναι τὰ τοῦ πολέμου καὶ κακοποιεῖν
ἀλλήλους:
<milestone n="6" unit="section" />
συνεχώρησαν οἱ περὶ τὸν Εὐμένη, καὶ τῇ
κατὰ πόδας εὐθέως ἀναζεύξαντες οὗτοι προῆγον ὡς
ἐπὶ Γαλατίας.
<milestone n="7" unit="section" />
οἱ δὲ Ῥωμαῖοι πρὸς τὸν Φαρνάκην
συμμίξαντες πρῶτον μὲν ἠξίουν αὐτὸν εἰς λόγους
ἐλθεῖν τοῖς περὶ τὸν Εὐμένη: μάλιστα γὰρ ἂν οὕτω
τυχεῖν τὰ πράγματα διεξαγωγῆς.
<milestone n="8" unit="section" />
τοῦ δὲ πρὸς τοῦτο
τὸ μέρος ἀντιβαίνοντος καὶ τέλος ἀπειπαμένου, δῆλον
μὲν εὐθέως ἦν τοῦτο καὶ Ῥωμαίοις ὅτι καταγινώσκει
προφανῶς ἑαυτοῦ καὶ διαπιστεῖ τοῖς σφετέροις πράγμασι:
<milestone n="9" unit="section" />
πάντῃ δὲ πάντως βουλόμενοι λῦσαι τὸν πόλεμον
προσεκαρτέρουν, ἕως οὗ συνεχώρησε πέμψειν αὐτοκράτορας ἐπὶ τὸν Πέργαμον κατὰ θάλατταν τοὺς συνθησομένους τὴν εἰρήνην, ἐφ᾽ οἷς ἂν οἱ πρεσβευταὶ
κελεύσωσιν.
<milestone n="10" unit="section" />
ἀφικομένων δὲ τῶν πρέσβεων, καὶ
συνελθόντων ὁμοῦ τῶν τε Ῥωμαίων καὶ τῶν περὶ
Εὐμένη, καὶ τούτων μὲν εἰς ἅπαν ἑτοίμως συγκαταβαινόντων χάριν τοῦ συντελεσθῆναι τὴν εἰρήνην,
<milestone n="11" unit="section" />
τῶν
δὲ παρὰ τοῦ Φαρνάκου πρὸς πᾶν διαφερομένων καὶ
τοῖς ὁμολογηθεῖσιν οὐκ ἐμμενόντων, ἀλλ᾽ αἰεί τι προσεπιζητούντων καὶ μεταμελομένων, ταχέως τοῖς Ῥωμαίοις
ἐγένετο δῆλον ὅτι ματαιοπονοῦσιν. οὐ γὰρ οἷος τ᾽ ἦν
συγκαταβαίνειν ὁ Φαρνάκης εἰς τὰς διαλύσεις.
<milestone n="12" unit="section" />
ὅθεν
ἀπράκτου γενομένης τῆς κοινολογίας, καὶ τῶν Ῥωμαίων
ἀπαλλαγέντων ἐκ τοῦ Περγάμου, καὶ τῶν παρὰ τοῦ
Φαρνάκου πρέσβεων ἀπολυθέντων εἰς τὴν οἰκείαν, ὁ
μὲν πόλεμος ἐγεγένητο κατάμονος, οἱ δὲ περὶ τὸν
Εὐμένη πάλιν ἐγίνοντο περὶ τὰς εἰς τοῦτον παρασκευάς.
<milestone n="13" unit="section" />
ἐν ᾧ καιρῷ τῶν Ῥοδίων ἐπισπασαμένων τὸν
Εὐμένη [καὶ] φιλοτίμως, οὗτος μὲν ἐξώρμησε μετὰ
πολλῆς σπουδῆς, πράξων τὰ κατὰ τοὺς Λυκίους ***</p></div2></div1></body></text></TEI.2>