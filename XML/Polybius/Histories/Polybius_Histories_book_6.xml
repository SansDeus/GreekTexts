<?xml version="1.0" encoding="utf-8"?>
<TEI.2><text lang="greek"><body><div1 type="book" n="6" org="uniform" sample="complete">
<div2 type="chapter" n="1" org="uniform" sample="complete">
<head lang="la">I. Ex Prooemio</head>
<milestone n="1" unit="section" />
<p>στήσαντες δ᾽ ἐπὶ τούτων <note place="unspecified" anchored="yes"><foreign lang="la">quae sunt V, 111</foreign></note> τὴν
διήγησιν τὸν ὑπὲρ τῆς Ῥωμαίων πολιτείας συστησόμεθα λόγον,
<milestone n="2" unit="section" />
ᾧ κατὰ τὸ συνεχὲς ὑποδείξομεν ὅτι μέγιστα συνεβάλετ᾽ αὐτοῖς ἡ τοῦ πολιτεύματος ἰδιότης
πρὸς τὸ μὴ μόνον ἀνακτήσασθαι τὴν Ἰταλιωτῶν καὶ
Σικελιωτῶν δυναστείαν, ἔτι δὲ τὴν Ἰβήρων προσλαβεῖν καὶ Κελτῶν ἀρχήν,
<milestone n="3" unit="section" />
ἀλλὰ τὸ τελευταῖον καὶ πρὸς
τὸ κρατήσαντας τῷ πολέμῳ Καρχηδονίων ἔννοιαν
σχεῖν τῆς τῶν ὅλων ἐπιβολῆς. [<foreign lang="la">Polyb. III, 2, 6</foreign>].
<milestone n="4" unit="section" /></p>
<p>ὅταν δὲ τὰς Ἑλληνικὰς πράξεις τὰς κατὰ τὴν
αὐτὴν ὀλυμπιάδα γενομένας <note place="unspecified" anchored="yes"><foreign lang="la">Ol. 140</foreign></note> διεξιόντες ἐπιστῶμεν τοῖς καιροῖς τούτοις, τότ᾽ ἤδη προθέμενοι
ψιλῶς τὸν ὑπὲρ αὐτῆς τῆς Ῥωμαίων πολιτείας ποιησόμεθα λόγον,
<milestone n="5" unit="section" />
νομίζοντες οὐ μόνον πρὸς τὴν τῆς
ἱστορίας σύνταξιν οἰκείαν εἶναι τὴν περὶ αὐτῆς ἐξήγησιν, ἀλλὰ καὶ πρὸς τὰς τῶν πολιτευμάτων διορθώσεις καὶ κατασκευὰς μεγάλα συμβάλλεσθαι τοῖς
φιλομαθοῦσι καὶ πραγματικοῖς τῶν ἀνδρῶν [<foreign lang="la">Idem
III, 118, 11</foreign>].</p>
<p>καὶ τί δήποτ᾽ ἔστι τὸ αἴτιον,
<milestone n="6" unit="section" />
ἀπορήσαι τις ἄν,
ὅτι κεκρατηκότες <add>οἱ Ῥωμαῖοι</add> τῶν ὅλων καὶ πολλαπλασίαν ἔχοντες ὑπεροχὴν νῦν ἢ πρόσθεν οὔτ᾽
ἂν πληρῶσαι τοσαύτας ναῦς οὔτ᾽ ἀναπλεῦσαι τηλικούτοις στόλοις δυνηθεῖεν;
<milestone n="7" unit="section" />
οὐ μὲν ἀλλὰ περὶ μὲν
ταύτης τῆς ἀπορίας σαφῶς ἐξέσται τὰς αἰτίας κατανοεῖν, ὅταν ἐπὶ τὴν ἐξήγησιν αὐτῶν τῆς πολιτείας
ἔλθωμεν. [<foreign lang="la">Idem I, 64, 1</foreign>].</p>
<p>ὑπὲρ τούτου δὲ τοῦ μέρους 
<milestone n="8" unit="section" />
<note place="unspecified" anchored="yes"><foreign lang="la">rei militaris partes
quasdam attigerat</foreign></note> εἴρηται πρότερον ἡμῖν διὰ πλειόνων ἐν τοῖς περὶ τῆς πολιτείας. [<foreign lang="la">Idem X, 16, 7</foreign>].</p>
<p>τοῦτο 
<milestone n="9" unit="section" />
<note place="unspecified" anchored="yes"><foreign lang="la">Salii</foreign></note> δ᾽ ἔστι, καθάπερ ἡμῖν ἐν τοῖς περὶ
τῆς πολιτείας εἴρηται, τῶν τριῶν ἓν σύστημα, δι᾽
ὧν συμβαίνει τὰς ἐπιφανεστάτας θυσίας ἐν τῇ Ῥώμῃ
συντελεῖσθαι τοῖς θεοῖς. [<foreign lang="la">Idem XXI, 1013, 11</foreign>].</p></div2>
<div2 type="chapter" n="2" org="uniform" sample="complete">
<milestone n="1" unit="section" />
<p>οὐκ ἀγνοῶ μὲν οὖν διότι τινὲς διαπορήσουσι
πῶς ἀφέμενοι τοῦ συνάπτειν καὶ προστιθέναι τὸ
συνεχὲς τῆς διηγήσεως, εἰς τοῦτον ἀπεθέμεθα τὸν
καιρὸν τὸν ὑπὲρ τῆς προειρημένης πολιτείας ἀπολογισμόν:
<milestone n="2" unit="section" />
ἐμοὶ δ᾽ ὅτι μὲν ἦν ἐξ ἀρχῆς ἕν τι τῶν
ἀναγκαίων καὶ τοῦτο τὸ μέρος τῆς ὅλης προθέσεως,
ἐν πολλοῖς οἶμαι δῆλον αὐτὸ πεποιηκέναι,
<milestone n="3" unit="section" />
μάλιστα
δ᾽ ἐν τῇ καταβολῇ καὶ προεκθέσει τῆς ἱστορίας, ἐν
ᾗ τοῦτο κάλλιστον ἔφαμεν, ἅμα δ᾽ ὠφελιμώτατον
εἶναι τῆς ἡμετέρας ἐπιβολῆς τοῖς ἐντυγχάνουσι τῇ
πραγματείᾳ τὸ γνῶναι καὶ μαθεῖν πῶς καὶ τίνι γένει
πολιτείας ἐπικρατηθέντα σχεδὸν πάντα τὰ κατὰ τὴν
οἰκουμένην ἐν οὐδ᾽ ὅλοις πεντήκοντα καὶ τρισὶν
ἔτεσιν ὑπὸ μίαν ἀρχὴν τὴν Ῥωμαίων ἔπεσεν, ὃ πρότερον οὐχ εὑρίσκεται γεγονός.
<milestone n="4" unit="section" />
κεκριμένου δὲ τούτου καιρὸν οὐχ ἑώρων ἐπιτηδειότερον εἰς ἐπίστασιν
καὶ δοκιμασίαν τῶν λέγεσθαι μελλόντων ὑπὲρ τῆς
πολιτείας τοῦ νῦν ἐνεστῶτος.
<milestone n="5" unit="section" />
καθάπερ γὰρ οἱ κατ᾽
ἰδίαν ὑπὲρ τῶν φαύλων ἢ τῶν σπουδαίων ἀνδρῶν
ποιούμενοι τὰς διαλήψεις, ἐπειδὰν ἀληθῶς πρόθωνται δοκιμάζειν, οὐκ ἐκ τῆς ἀπεριστάτου ῥᾳστώνης
κατὰ τὸν βίον ποιοῦνται τὰς ἐπισκέψεις, ἀλλ᾽ ἐκ
τῶν ἐν ταῖς ἀτυχίαις περιπετειῶν καὶ τῶν ἐν ταῖς
ἐπιτυχίαις κατορθωμάτων,
<milestone n="6" unit="section" />
μόνον νομίζοντες εἶναι
ταύτην ἀνδρὸς τελείου βάσανον τὸ τὰς ὁλοσχερεῖς
μεταβολὰς τῆς τύχης μεγαλοψύχως δύνασθαι καὶ
γενναίως ὑποφέρειν, τὸν αὐτὸν τρόπον χρὴ θεωρεῖν
καὶ πολιτείαν.
<milestone n="7" unit="section" />
διόπερ οὐχ ὁρῶν ποίαν ἄν τις ὀξυτέραν ἢ μείζονα λάβοι μεταβολὴν τῶν καθ᾽ ἡμᾶς
τῆς γε Ῥωμαίοις συμβάσης, εἰς τοῦτον ἀπεθέμην τὸν
καιρὸν τὸν ὑπὲρ τῶν προειρημένων ἀπολογισμόν:
γνοίη δ᾽ ἄν τις τὸ μέγεθος τῆς μεταβολῆς ἐκ τούτων. ζήτει ἐν τῷ περὶ στρατηγίας. [<foreign lang="la">Exc. Vat.
p. 369 Mai. 24, 4 Heys.</foreign>]
<milestone n="8" unit="section" /></p>
<p>ὅτι τὸ ψυχαγωγοῦν ἅμα καὶ τὴν ὠφέλειαν ἐπιφέρον τοῖς φιλομαθοῦσι τοῦτ᾽ ἔστιν ἡ τῶν αἰτιῶν
θεωρία καὶ τοῦ βελτίονος ἐν ἑκάστοις αἵρεσις.
<milestone n="9" unit="section" />
μεγίστην δ᾽ αἰτίαν ἡγητέον ἐν ἅπαντι πράγματι καὶ
πρὸς ἐπιτυχίαν καὶ τοὐναντίον τὴν τῆς πολιτείας
σύστασιν:
<milestone n="10" unit="section" />
ἐκ γὰρ ταύτης ᾗπερ ἐκ πηγῆς οὐ μόνον
ἀναφέρεσθαι συμβαίνει πάσας τὰς ἐπινοίας καὶ τὰς
ἐπιβολὰς τῶν ἔργων, ἀλλὰ καὶ συντέλειαν λαμβάνειν. [<foreign lang="la">Exc. Vat. p. 370 M. 24, 30 H.</foreign>]
<milestone n="11" unit="section" /></p>
<p>τὸ γὰρ ἀδύνατον ἐν τῷ ψεύδει μόνον οὐδ᾽ ἀπολογίαν ἐπιδέχεται τοῖς ἁμαρτάνουσιν. [<foreign lang="la">Cod. Urbin.
margo fol. 61</foreign>]</p></div2>
<div2 type="chapter" n="3" org="uniform" sample="complete">
<head lang="la">II. De Variis Rerum Publicarum Formis</head>
<milestone n="1" unit="section" />
<p>τῶν μὲν γὰρ Ἑλληνικῶν πολιτευμάτων ὅσα πολλάκις μὲν ηὔξηται, πολλάκις δὲ τῆς εἰς τἀναντία
μεταβολῆς ὁλοσχερῶς πεῖραν εἴληφε, ῥᾳδίαν εἶναι
συμβαίνει καὶ τὴν ὑπὲρ τῶν προγεγονότων ἐξήγησιν
καὶ τὴν ὑπὲρ τοῦ μέλλοντος ἀπόφασιν:
<milestone n="2" unit="section" />
τό τε γὰρ
ἐξαγγεῖλαι τὰ γινωσκόμενα ῥᾴδιον, τό τε προειπεῖν
ὑπὲρ τοῦ μέλλοντος στοχαζόμενον ἐκ τῶν ἤδη γεγονότων εὐμαρές.
<milestone n="3" unit="section" />
περὶ δὲ τῆς Ῥωμαίων οὐδ᾽ ὅλως
εὐχερὲς οὔτε περὶ τῶν παρόντων ἐξηγήσασθαι διὰ
τὴν ποικιλίαν τῆς πολιτείας, οὔτε περὶ τοῦ μέλλοντος προειπεῖν διὰ τὴν ἄγνοιαν τῶν προγεγονότων
περὶ αὐτοὺς ἰδιωμάτων καὶ κοινῇ καὶ κατ᾽ ἰδίαν.
<milestone n="4" unit="section" />
διόπερ οὐ τῆς τυχούσης ἐπιστάσεως προσδεῖται καὶ
θεωρίας, εἰ μέλλοι τις τὰ διαφέροντα καθαρίως ἐν
αὐτῇ συνόψεσθαι.
<milestone n="5" unit="section" /></p>
<p>συμβαίνει δὴ τοὺς πλείστους τῶν βουλομένων
διδασκαλικῶς ἡμῖν ὑποδεικνύειν περὶ τῶν τοιούτων
τρία γένη λέγειν πολιτειῶν, ὧν τὸ μὲν καλοῦσι βασιλείαν, τὸ δ᾽ ἀριστοκρατίαν, τὸ δὲ τρίτον δημοκρατίαν.
<milestone n="6" unit="section" />
δοκεῖ δέ μοι πάνυ τις εἰκότως ἂν ἐπαπορῆσαι
πρὸς αὐτούς, πότερον ὡς μόνας ταύτας ἢ καὶ νὴ Δί᾽
ὡς ἀρίστας ἡμῖν εἰσηγοῦνται τῶν πολιτειῶν.
<milestone n="7" unit="section" />
κατ᾽
ἀμφότερα γὰρ ἀγνοεῖν μοι δοκοῦσι. δῆλον γὰρ ὡς
ἀρίστην μὲν ἡγητέον πολιτείαν τὴν ἐκ πάντων τῶν
προειρημένων ἰδιωμάτων συνεστῶσαν:
<milestone n="8" unit="section" />
τούτου γὰρ
τοῦ μέρους οὐ λόγῳ μόνον, ἀλλ᾽ ἔργῳ πεῖραν εἰλήφαμεν, Λυκούργου συστήσαντος πρώτου κατὰ τοῦτον τὸν τρόπον τὸ Λακεδαιμονίων πολίτευμα.
<milestone n="9" unit="section" />
καὶ
μὴν οὐδ᾽ ὡς μόνας ταύτας προσδεκτέον: καὶ γὰρ
μοναρχικὰς καὶ τυραννικὰς ἤδη τινὰς τεθεάμεθα
πολιτείας, αἳ πλεῖστον διαφέρουσαι βασιλείας παραπλήσιον ἔχειν τι ταύτῃ δοκοῦσιν:
<milestone n="10" unit="section" />
ᾗ καὶ συμψεύδονται
καὶ συγχρῶνται πάντες οἱ μόναρχοι καθ᾽ ὅσον οἷοί
τ᾽ εἰσὶ τῷ τῆς βασιλείας ὀνόματι.
<milestone n="11" unit="section" />
καὶ μὴν ὀλιγαρχικὰ πολιτεύματα καὶ πλείω γέγονε, δοκοῦντα παρόμοιον ἔχειν τι τοῖς ἀριστοκρατικοῖς, ἃ πλεῖστον ὡς
ἔπος εἰπεῖν διεστᾶσιν.
<milestone n="12" unit="section" />
ὁ δ᾽ αὐτὸς λόγος καὶ περὶ</p></div2>
<div2 type="chapter" n="4" org="uniform" sample="complete">
<milestone n="1" unit="section" />
<p>δημοκρατίας. ὅτι δ᾽ ἀληθές ἐστι τὸ λεγόμενον ἐκ
τούτων συμφανές.
<milestone n="2" unit="section" />
οὔτε γὰρ πᾶσαν δήπου μοναρχίαν εὐθέως βασιλείαν ῥητέον, ἀλλὰ μόνην τὴν ἐξ
ἑκόντων συγχωρουμένην καὶ τῇ γνώμῃ τὸ πλεῖον ἢ
φόβῳ καὶ βίᾳ κυβερνωμένην:
<milestone n="3" unit="section" />
οὐδὲ μὴν πᾶσαν ὀλιγαρχίαν ἀριστοκρατίαν νομιστέον, ἀλλὰ ταύτην, ἥτις
ἂν κατ᾽ ἐκλογὴν ὑπὸ τῶν δικαιοτάτων καὶ φρονιμωτάτων ἀνδρῶν βραβεύηται.
<milestone n="4" unit="section" />
παραπλησίως οὐδὲ
δημοκρατίαν, ἐν ᾗ πᾶν πλῆθος κύριόν ἐστι ποιεῖν
ὅ,
<milestone n="5" unit="section" />
τι ποτ᾽ ἂν αὐτὸ βουληθῇ καὶ πρόθηται παρὰ δ᾽
ᾧ πάτριόν ἐστι καὶ σύνηθες θεοὺς σέβεσθαι, γονεῖς
θεραπεύειν, πρεσβυτέρους αἰδεῖσθαι, νόμοις πείθεσθαι, παρὰ τοῖς τοιούτοις συστήμασιν ὅταν τὸ τοῖς
πλείοσι δόξαν νικᾷ, τοῦτο καλεῖν δεῖ δημοκρατίαν.
διὸ καὶ γένη μὲν ἓξ εἶναι ῥητέον πολιτειῶν,
<milestone n="6" unit="section" />
τρία
μὲν ἃ πάντες θρυλοῦσι καὶ νῦν προείρηται, τρία δὲ
τὰ τούτοις συμφυῆ, λέγω δὲ μοναρχίαν, ὀλιγαρχίαν,
ὀχλοκρατίαν.
<milestone n="7" unit="section" />
πρώτη μὲν οὖν ἀκατασκεύως καὶ φυσικῶς συνίσταται μοναρχία, ταύτῃ δ᾽ ἕπεται καὶ ἐκ
ταύτης γεννᾶται μετὰ κατασκευῆς καὶ διορθώσεως
βασιλεία.
<milestone n="8" unit="section" />
μεταβαλλούσης δὲ ταύτης εἰς τὰ συμφυῆ
κακά, λέγω δ᾽ εἰς τυραννίδ᾽, αὖθις ἐκ τῆς τούτων
καταλύσεως ἀριστοκρατία φύεται.
<milestone n="9" unit="section" />
καὶ μὴν ταύτης
εἰς ὀλιγαρχίαν ἐκτραπείσης κατὰ φύσιν, τοῦ δὲ πλήθους ὀργῇ μετελθόντος τὰς τῶν προεστώτων ἀδικίας, γεννᾶται δῆμος.
<milestone n="10" unit="section" />
ἐκ δὲ τῆς τούτου πάλιν ὕβρεως
καὶ παρανομίας ἀποπληροῦται σὺν χρόνοις ὀχλοκρατία.
<milestone n="11" unit="section" />
γνοίη δ᾽ ἄν τις σαφέστατα περὶ τούτων ὡς
ἀληθῶς ἐστιν οἷα δὴ νῦν εἶπον, ἐπὶ τὰς ἑκάστων
κατὰ φύσιν ἀρχὰς καὶ γενέσεις καὶ μεταβολὰς ἐπιστήσας.
<milestone n="12" unit="section" />
ὁ γὰρ συνιδὼν ἕκαστον αὐτῶν ὡς φύεται,
μόνος ἂν οὗτος δύναιτο συνιδεῖν καὶ τὴν αὔξησιν
καὶ τὴν ἀκμὴν καὶ τὴν μεταβολὴν ἑκάστων καὶ τὸ
τέλος, πότε καὶ πῶς καὶ ποῦ καταντήσει πάλιν:
<milestone n="13" unit="section" />
μάλιστα δ᾽ ἐπὶ τῆς Ῥωμαίων πολιτείας τοῦτον ἁρμόσειν τὸν τρόπον ὑπείληφα τῆς ἐξηγήσεως διὰ τὸ
κατὰ φύσιν αὐτὴν ἀπ᾽ ἀρχῆς εἰληφέναι τήν τε σύστασιν καὶ τὴν αὔξησιν.</p></div2>
<div2 type="chapter" n="5" org="uniform" sample="complete">
<milestone n="1" unit="section" />
<p>ἀκριβέστερον μὲν οὖν ἴσως ὁ περὶ τῆς κατὰ
φύσιν μεταβολῆς τῶν πολιτειῶν εἰς ἀλλήλας διευκρινεῖται λόγος παρὰ Πλάτωνι καί τισιν ἑτέροις
τῶν φιλοσόφων: ποικίλος δ᾽ ὢν καὶ διὰ πλειόνων
λεγόμενος ὀλίγοις ἐφικτός ἐστιν.
<milestone n="2" unit="section" />
διόπερ ὅσον ἀνήκειν ὑπολαμβάνομεν αὐτοῦ πρὸς τὴν πραγματικὴν
ἱστορίαν καὶ τὴν κοινὴν ἐπίνοιαν, τοῦτο πειρασόμεθα κεφαλαιωδῶς διελθεῖν:
<milestone n="3" unit="section" />
καὶ γὰρ ἂν ἐλλείπειν
τι δόξῃ διὰ τῆς καθολικῆς ἐμφάσεως, ὁ κατὰ μέρος
λόγος τῶν ἑξῆς ῥηθησομένων ἱκανὴν ἀνταπόδοσιν
ποιήσει τῶν νῦν ἐπαπορηθέντων.
<milestone n="4" unit="section" /></p>
<p>ποίας οὖν ἀρχὰς λέγω καὶ πόθεν φημὶ φύεσθαι
τὰς πολιτείας πρῶτον;
<milestone n="5" unit="section" />
ὅταν ἢ διὰ κατακλυσμοὺς ἢ
διὰ λοιμικὰς περιστάσεις ἢ δι᾽ ἀφορίας καρπῶν ἢ
δι᾽ ἄλλας τοιαύτας αἰτίας φθορὰ γένηται τοῦ τῶν
ἀνθρώπων γένους, οἵας ἤδη γεγονέναι παρειλήφαμεν καὶ πάλιν πολλάκις ἔσεσθ᾽ ὁ λόγος αἱρεῖ,
<milestone n="6" unit="section" />
τότε
δὴ συμφθειρομένων πάντων τῶν ἐπιτηδευμάτων καὶ
τεχνῶν, ὅταν ἐκ τῶν περιλειφθέντων οἷον εἰ σπερμάτων αὖθις αὐξηθῇ σὺν χρόνῳ πλῆθος ἀνθρώπων,
τότε δήπου,
<milestone n="7" unit="section" />
καθάπερ ἐπὶ τῶν ἄλλων ζῴων, καὶ ἐπὶ
τούτων συναθροιζομένων — ὅπερ εἰκός, καὶ τούτους
εἰς τὸ ὁμόφυλον συναγελάζεσθαι διὰ τὴν τῆς φύσεως ἀσθένειαν — ἀνάγκη τὸν τῇ σωματικῇ ῥώμῃ
καὶ τῇ ψυχικῇ τόλμῃ διαφέροντα, τοῦτον ἡγεῖσθαι
καὶ κρατεῖν,
<milestone n="8" unit="section" />
καθάπερ καὶ ἐπὶ τῶν ἄλλων γενῶν ἀδοξοποιήτων ζῴων θεωρούμενον τοῦτο χρὴ φύσεως ἔργον ἀληθινώτατον νομίζειν, παρ᾽ οἷς ὁμολογουμένως
τοὺς ἰσχυροτάτους ὁρῶμεν ἡγουμένους, λέγω δὲ ταύρους, κάπρους, ἀλεκτρυόνας, τὰ τούτοις παραπλήσια.
<milestone n="9" unit="section" />
τὰς μὲν οὖν ἀρχὰς εἰκὸς τοιούτους εἶναι καὶ τοὺς
τῶν ἀνθρώπων βίους, ζῳηδὸν συναθροιζομένων καὶ
τοῖς ἀλκιμωτάτοις καὶ δυναμικωτάτοις ἑπομένων: οἷς
ὅρος μέν ἐστι τῆς ἀρχῆς ἰσχύς, ὄνομα δ᾽ ἂν εἴποι
τις μοναρχίαν.
<milestone n="10" unit="section" />
ἐπειδὰν δὲ τοῖς συστήμασι διὰ τὸν
χρόνον ὑπογένηται συντροφία καὶ συνήθεια, τοῦτ᾽
ἀρχὴ βασιλείας φύεται, καὶ τότε πρώτως ἔννοια γίνεται τοῦ καλοῦ καὶ δικαίου τοῖς ἀνθρώποις, ὁμοίως</p></div2>
<div2 type="chapter" n="6" org="uniform" sample="complete">
<milestone n="1" unit="section" />
<p>δὲ καὶ τῶν ἐναντίων τούτοις. ὁ δὲ τρόπος τῆς ἀρχῆς καὶ τῆς γενέσεως τῶν εἰρημένων τοιόσδε.
<milestone n="2" unit="section" />
πάντων γὰρ πρὸς τὰς συνουσίας ὁρμώντων κατὰ φύσιν,
ἐκ δὲ τούτων παιδοποιίας ἀποτελουμένης, ὁπότε τις
τῶν ἐκτραφέντων εἰς ἡλικίαν ἱκόμενος μὴ νέμοι χάριν μηδ᾽ ἀμύναι τούτοις οἷς ἐκτρέφοιτ᾽, ἀλλά που
τἀναντία κακῶς λέγειν ἢ δρᾶν τούτους ἐγχειροίη,
<milestone n="3" unit="section" />
δῆλον ὡς δυσαρεστεῖν καὶ προσκόπτειν εἰκὸς τοὺς
συνόντας καὶ συνιδόντας τὴν γεγενημένην ἐκ τῶν
γεννησάντων ἐπιμέλειαν καὶ κακοπάθειαν περὶ τὰ
τέκνα καὶ τὴν τούτων θεραπείαν καὶ τροφήν.
<milestone n="4" unit="section" />
τοῦ
γὰρ γένους τῶν ἀνθρώπων ταύτῃ διαφέροντος τῶν
ἄλλων ζῴων, ᾗ μόνοις αὐτοῖς μέτεστι νοῦ καὶ λογισμοῦ, φανερὸν ὡς οὐκ εἰκὸς παρατρέχειν αὐτοὺς
τὴν προειρημένην διαφοράν, καθάπερ ἐπὶ τῶν ἄλλων ζῴων,
<milestone n="5" unit="section" />
ἀλλ᾽ ἐπισημαίνεσθαι τὸ γινόμενον καὶ
δυσαρεστεῖσθαι τοῖς παροῦσι, προορωμένους τὸ μέλλον καὶ συλλογιζομένους ὅτι τὸ παραπλήσιον ἑκάστοις αὐτῶν συγκυρήσει.
<milestone n="6" unit="section" />
καὶ μὴν ὅταν που πάλιν
ἅτερος ὑπὸ θατέρου τυχὼν ἐπικουρίας ἢ βοηθείας
ἐν τοῖς δεινοῖς μὴ νέμῃ τῷ σώσαντι χάριν, ἀλλά
ποτε καὶ βλάπτειν ἐγχειρῇ τοῦτον, φανερὸν ὡς εἰκὸς
τῷ τοιούτῳ δυσαρεστεῖσθαι καὶ προσκόπτειν τοὺς
εἰδότας, συναγανακτοῦντας μὲν τῷ πέλας, ἀναφέροντας δ᾽ ἐφ᾽ αὑτοὺς τὸ παραπλήσιον.
<milestone n="7" unit="section" />
ἐξ ὧν ὑπογίνεταί τις ἔννοια παρ᾽ ἑκάστῳ τῆς τοῦ καθήκοντος
δυνάμεως καὶ θεωρίας: ὅπερ ἐστὶν ἀρχὴ καὶ τέλος
δικαιοσύνης.
<milestone n="8" unit="section" />
ὁμοίως πάλιν ὅταν ἀμύνῃ μέν τις πρὸ
πάντων ἐν τοῖς δεινοῖς, ὑφίστηται δὲ καὶ μένῃ τὰς
ἐπιφορὰς τῶν ἀλκιμωτάτων ζῴων, εἰκὸς μὲν τὸν
τοιοῦτον ὑπὸ τοῦ πλήθους ἐπισημασίας τυγχάνειν
εὐνοϊκῆς καὶ προστατικῆς, τὸν δὲ τἀναντία τούτῳ
πράττοντα καταγνώσεως καὶ προσκοπῆς.
<milestone n="9" unit="section" />
ἐξ οὗ πάλιν εὔλογον ὑπογίνεσθαί τινα θεωρίαν παρὰ τοῖς
πολλοῖς αἰσχροῦ καὶ καλοῦ καὶ τῆς τούτων πρὸς
ἄλληλα διαφορᾶς, καὶ τὸ μὲν ζήλου καὶ μιμήσεως
τυγχάνειν διὰ τὸ συμφέρον, τὸ δὲ φυγῆς.
<milestone n="10" unit="section" />
ἐν οἷς
ὅταν ὁ προεστὼς καὶ τὴν μεγίστην δύναμιν ἔχων
ἀεὶ συνεπισχύῃ τοῖς προειρημένοις κατὰ τὰς τῶν
πολλῶν διαλήψεις, καὶ δόξῃ τοῖς ὑποταττομένοις
διανεμητικὸς εἶναι τοῦ κατ᾽ ἀξίαν ἑκάστοις,
<milestone n="11" unit="section" />
οὐκέτι
τὴν βίαν δεδιότες, τῇ δὲ γνώμῃ τὸ πλεῖον εὐδοκοῦντες, ὑποτάττονται καὶ συσσῴζουσι τὴν ἀρχὴν
αὐτοῦ, κἂν ὅλως ᾖ γηραιός, ὁμοθυμαδὸν ἐπαμύνοντες καὶ διαγωνιζόμενοι πρὸς τοὺς ἐπιβουλεύοντας
αὐτοῦ τῇ δυναστείᾳ.
<milestone n="12" unit="section" />
καὶ δὴ τῷ τοιούτῳ τρόπῳ
βασιλεὺς ἐκ μονάρχου λανθάνει γενόμενος, ὅταν
παρὰ τοῦ θυμοῦ καὶ τῆς ἰσχύος μεταλάβῃ τὴν ἡγε</p></div2><div2 type="chapter" n="7" org="uniform" sample="complete">
<milestone n="1" unit="section" />
<p>μονίαν ὁ λογισμός. αὕτη καλοῦ καὶ δικαίου πρώτη
παρ᾽ ἀνθρώποις κατὰ φύσιν ἔννοια καὶ τῶν ἐναντίων τούτοις, αὕτη βασιλείας ἀληθινῆς ἀρχὴ καὶ
γένεσις.
<milestone n="2" unit="section" />
οὐ γὰρ μόνον αὐτοῖς, ἀλλὰ καὶ τοῖς ἐκ
τούτων οἱ πολλοὶ διαφυλάττουσι τὰς ἀρχάς, πεπεισμένοι τοὺς ἐκ τοιούτων γεγονότας καὶ τραφέντας ὑπὸ τοιούτοις παραπλησίους ἕξειν καὶ τὰς προαιρέσεις.
<milestone n="3" unit="section" />
ἐὰν δέ ποτε τοῖς ἐγγόνοις δυσαρεστήσωσι,
ποιοῦνται μετὰ ταῦτα τὴν αἵρεσιν τῶν ἀρχόντων
καὶ βασιλέων οὐκέτι κατὰ τὰς σωματικὰς καὶ θυμικὰς δυνάμεις, ἀλλὰ κατὰ τὰς τῆς γνώμης καὶ τοῦ
λογισμοῦ διαφοράς, πεῖραν εἰληφότες ἐπ᾽ αὐτῶν
τῶν ἔργων τῆς ἐξ ἀμφοῖν παραλλαγῆς.
<milestone n="4" unit="section" />
τὸ μὲν οὖν
παλαιὸν ἐνεγήρασκον ταῖς βασιλείαις οἱ κριθέντες
ἅπαξ καὶ τυχόντες τῆς ἐξουσίας ταύτης, τόπους τε
διαφέροντας ὀχυρούμενοι καὶ τειχίζοντες καὶ χώραν
κατακτώμενοι, τὸ μὲν τῆς ἀσφαλείας χάριν, τὸ δὲ
τῆς δαψιλείας τῶν ἐπιτηδείων τοῖς ὑποτεταγμένοις:
<milestone n="5" unit="section" />
ἅμα δὲ περὶ ταῦτα σπουδάζοντες ἐκτὸς ἦσαν πάσης
διαβολῆς καὶ φθόνου διὰ τὸ μήτε περὶ τὴν ἐσθῆτα
μεγάλας ποιεῖσθαι τὰς παραλλαγὰς μήτε περὶ τὴν
βρῶσιν καὶ πόσιν, ἀλλὰ παραπλήσιον ἔχειν τὴν βιοτείαν τοῖς ἄλλοις, ὁμόσε ποιούμενοι τοῖς πολλοῖς ἀεὶ
τὴν δίαιταν.
<milestone n="6" unit="section" />
ἐπεὶ δ᾽ ἐκ διαδοχῆς καὶ κατὰ γένος
τὰς ἀρχὰς παραλαμβάνοντες ἕτοιμα μὲν εἶχον ἤδη
τὰ πρὸς τὴν ἀσφάλειαν, ἕτοιμα δὲ καὶ πλείω τῶν
ἱκανῶν τὰ πρὸς τὴν τροφήν,
<milestone n="7" unit="section" />
τότε δὴ ταῖς ἐπιθυμίαις
ἑπόμενοι διὰ τὴν περιουσίαν ἐξάλλους μὲν ἐσθῆτας
ὑπέλαβον δεῖν ἔχειν τοὺς ἡγουμένους τῶν ὑποταττομένων, ἐξάλλους δὲ καὶ ποικίλας τὰς περὶ τὴν
τροφὴν ἀπολαύσεις καὶ παρασκευάς, ἀναντιρρήτους
δὲ καὶ παρὰ τῶν μὴ προσηκόντων τὰς τῶν ἀφροδισίων χρείας καὶ συνουσίας.
<milestone n="8" unit="section" />
ἐφ᾽ οἷς μὲν φθόνου
γενομένου καὶ προσκοπῆς, ἐφ᾽ οἷς δὲ μίσους ἐκκαιομένου καὶ δυσμενικῆς ὀργῆς, ἐγένετο μὲν ἐκ τῆς
βασιλείας τυραννίς, ἀρχὴ δὲ καταλύσεως ἐγεννᾶτο
καὶ σύστασις ἐπιβουλῆς τοῖς ἡγουμένοις:
<milestone n="9" unit="section" />
ἣν οὐκ ἐκ
τῶν χειρίστων, ἀλλ᾽ ἐκ τῶν γενναιοτάτων καὶ μεγαλοψυχοτάτων, ἔτι δὲ θαρραλεωτάτων ἀνδρῶν
συνέβαινε γίνεσθαι διὰ τὸ τοὺς τοιούτους ἥκιστα</p></div2>
<div2 type="chapter" n="8" org="uniform" sample="complete">
<milestone n="1" unit="section" />
<p>δύνασθαι φέρειν τὰς τῶν ἐφεστώτων ὕβρεις. τοῦ
δὲ πλήθους, ὅτε λάβοι προστάτας, συνεπισχύοντος
κατὰ τῶν ἡγουμένων διὰ τὰς προειρημένας αἰτίας,
τὸ μὲν τῆς βασιλείας καὶ μοναρχίας εἶδος ἄρδην
ἀνῃρεῖτο, τὸ δὲ τῆς ἀριστοκρατίας αὖθις ἀρχὴν ἐλάμβανε καὶ γένεσιν.
<milestone n="2" unit="section" />
τοῖς γὰρ καταλύσασι τοὺς μονάρχους οἷον εἰ χάριν ἐκ χειρὸς ἀποδιδόντες οἱ πολλοὶ
τούτοις ἐχρῶντο προστάταις καὶ τούτοις ἐπέτρεπον
περὶ σφῶν.
<milestone n="3" unit="section" />
οἱ δὲ τὸ μὲν πρῶτον ἀσμενίζοντες τὴν
ἐπιτροπὴν οὐδὲν προυργιαίτερον ἐποιοῦντο τοῦ κοινῇ
συμφέροντος, καὶ κηδεμονικῶς καὶ φυλακτικῶς ἕκαστα χειρίζοντες καὶ τὰ κατ᾽ ἰδίαν καὶ τὰ κοινὰ τοῦ
πλήθους.
<milestone n="4" unit="section" />
ὅτε δὲ διαδέξαιντο πάλιν παῖδες παρὰ
πατέρων τὴν τοιαύτην ἐξουσίαν, ἄπειροι μὲν ὄντες
κακῶν, ἄπειροι δὲ καθόλου πολιτικῆς ἰσότητος καὶ
παρρησίας, τεθραμμένοι δ᾽ ἐξ ἀρχῆς ἐν ταῖς τῶν
πατέρων ἐξουσίαις καὶ προαγωγαῖς,
<milestone n="5" unit="section" />
ὁρμήσαντες οἱ
μὲν ἐπὶ πλεονεξίαν καὶ φιλαργυρίαν ἄδικον, οἱ δ᾽
ἐπὶ μέθας καὶ τὰς ἅμα ταύταις ἀπλήστους εὐωχίας,
οἱ δ᾽ ἐπὶ τὰς τῶν γυναικῶν ὕβρεις καὶ παίδων ἁρπαγάς, μετέστησαν μὲν τὴν ἀριστοκρατίαν εἰς ὀλιγαρχίαν,
<milestone n="6" unit="section" />
ταχὺ δὲ κατεσκεύασαν ἐν τοῖς πλήθεσι
πάλιν τὰ παραπλήσια τοῖς ἄρτι ῥηθεῖσι: διὸ καὶ
παραπλήσιον συνέβαινε τὸ τέλος αὐτῶν γίνεσθαι
τῆς καταστροφῆς τοῖς περὶ τοὺς τυράννους ἀτυχή</p></div2><div2 type="chapter" n="9" org="uniform" sample="complete">
<milestone n="1" unit="section" />
<p>μασιν. ἐπειδὰν γάρ τις συνθεασάμενος τὸν φθόνον
καὶ τὸ μῖσος κατ᾽ αὐτῶν τὸ παρὰ τοῖς πολίταις
ὑπάρχον, κἄπειτα θαρρήσῃ λέγειν ἢ πράττειν τι
κατὰ τῶν προεστώτων, πᾶν ἕτοιμον καὶ συνεργὸν
λαμβάνει τὸ πλῆθος.
<milestone n="2" unit="section" />
λοιπὸν οὓς μὲν φονεύσαντες,

οὓς δὲ φυγαδεύσαντες, οὔτε βασιλέα προΐστασθαι
τολμῶσιν, ἔτι δεδιότες τὴν τῶν πρότερον ἀδικίαν,
οὔτε πλείοσιν ἐπιτρέπειν τὰ κοινὰ θαρροῦσι, παρὰ
πόδας αὐτοῖς οὔσης τῆς πρότερον ἀγνοίας,
<milestone n="3" unit="section" />
μόνης
δὲ σφίσι καταλειπομένης ἐλπίδος ἀκεραίου τῆς ἐν
αὑτοῖς ἐπὶ ταύτην καταφέρονται, καὶ τὴν μὲν πολιτείαν ἐξ ὀλιγαρχικῆς δημοκρατίαν ἐποίησαν, τὴν
δὲ τῶν κοινῶν πρόνοιαν καὶ πίστιν εἰς σφᾶς αὐτοὺς
ἀνέλαβον.
<milestone n="4" unit="section" />
καὶ μέχρι μὲν ἂν ἔτι σῴζωνταί τινες τῶν
ὑπεροχῆς καὶ δυναστείας πεῖραν εἰληφότων, ἀσμενίζοντες τῇ παρούσῃ καταστάσει περὶ πλείστου ποιοῦνται τὴν ἰσηγορίαν καὶ τὴν παρρησίαν:
<milestone n="5" unit="section" />
ὅταν δ᾽ ἐπιγένωνται νέοι καὶ παισὶ παίδων πάλιν ἡ δημοκρατία
παραδοθῇ, τότ᾽ οὐκέτι διὰ τὸ σύνηθες ἐν μεγάλῳ
τιθέμενοι τὸ τῆς ἰσηγορίας καὶ παρρησίας ζητοῦσι
πλέον ἔχειν τῶν πολλῶν: μάλιστα δ᾽ εἰς τοῦτ᾽ ἐμπίπτουσιν οἱ ταῖς οὐσίαις ὑπερέχοντες.
<milestone n="6" unit="section" />
λοιπὸν ὅταν
ὁρμήσωσιν ἐπὶ τὸ φιλαρχεῖν καὶ μὴ δύνωνται δι᾽
αὑτῶν καὶ διὰ τῆς ἰδίας ἀρετῆς τυγχάνειν τούτων,
διαφθείρουσι τὰς οὐσίας, δελεάζοντες καὶ λυμαινόμενοι τὰ πλήθη κατὰ πάντα τρόπον.
<milestone n="7" unit="section" />
ἐξ ὧν ὅταν
ἅπαξ δωροδόκους καὶ δωροφάγους κατασκευάσωσι
τοὺς πολλοὺς διὰ τὴν ἄφρονα δοξοφαγίαν, τότ᾽ ἤδη
πάλιν τὸ μὲν τῆς δημοκρατίας καταλύεται, μεθίσταται δ᾽ εἰς βίαν καὶ χειροκρατίαν ἡ δημοκρατία.
<milestone n="8" unit="section" />
συνειθισμένον γὰρ τὸ πλῆθος ἐσθίειν τὰ ἀλλότρια καὶ
τὰς ἐλπίδας ἔχειν τοῦ ζῆν ἐπὶ τοῖς τῶν πέλας, ὅταν
λάβῃ προστάτην μεγαλόφρονα καὶ τολμηρόν, ἐκκλειόμενον δὲ διὰ πενίαν τῶν ἐν τῇ πολιτείᾳ τιμίων,
τότε δὴ χειροκρατίαν ἀποτελεῖ,
<milestone n="9" unit="section" />
καὶ τότε συναθροιζόμενον ποιεῖ σφαγάς, φυγάς, γῆς ἀναδασμούς, ἕως
ἂν ἀποτεθηριωμένον πάλιν εὕρῃ δεσπότην καὶ μόναρχον.</p>
<p>αὕτη πολιτειῶν ἀνακύκλωσις,
<milestone n="10" unit="section" />
αὕτη φύσεως οἰκονομία, καθ᾽ ἣν μεταβάλλει καὶ μεθίσταται καὶ πάλιν εἰς αὑτὰ καταντᾷ τὰ κατὰ τὰς πολιτείας.
<milestone n="11" unit="section" />
ταῦτά
τις σαφῶς ἐπεγνωκὼς χρόνοις μὲν ἴσως διαμαρτήσεται λέγων ὑπὲρ τοῦ μέλλοντος περὶ πολιτείας, τὸ
δὲ ποῦ τῆς αὐξήσεως ἕκαστόν ἐστιν ἢ τῆς φθορᾶς
ἢ ποῦ μεταστήσεται σπανίως ἂν διασφάλλοιτο, χωρὶς
ὀργῆς ἢ φθόνου ποιούμενος τὴν ἀπόφασιν.
<milestone n="12" unit="section" />
καὶ μὴν
περί γε τῆς Ῥωμαίων πολιτείας κατὰ ταύτην τὴν
ἐπίστασιν μάλιστ᾽ ἂν ἔλθοιμεν εἰς γνῶσιν καὶ τῆς
συστάσεως καὶ τῆς αὐξήσεως καὶ τῆς ἀκμῆς, ὁμοίως
δὲ καὶ τῆς εἰς τοὔμπαλιν ἐσομένης ἐκ τούτων μεταβολῆς:
<milestone n="13" unit="section" />
εἰ γάρ τινα καὶ ἑτέραν πολιτείαν, ὡς ἀρτίως
εἶπα, καὶ ταύτην συμβαίνει, κατὰ φύσιν ἀπ᾽ ἀρχῆς
ἔχουσαν τὴν σύστασιν καὶ τὴν αὔξησιν, κατὰ φύσιν
ἕξειν καὶ τὴν εἰς τἀναντία μεταβολήν.
<milestone n="14" unit="section" />
σκοπεῖν δ᾽
ἐξέσται διὰ τῶν μετὰ ταῦτα ῥηθησομένων.</p></div2>
<div2 type="chapter" n="10" org="uniform" sample="complete">
<milestone n="1" unit="section" />
<p>νῦν δ᾽ ἐπὶ βραχὺ ποιησόμεθα μνήμην ὑπὲρ τῆς
Λυκούργου νομοθεσίας: ἔστι γὰρ οὐκ ἀνοίκειος ὁ
λόγος τῆς προθέσεως.
<milestone n="2" unit="section" />
ἐκεῖνος γὰρ ἕκαστα τῶν προειρημένων συννοήσας ἀναγκαίως καὶ φυσικῶς ἐπιτελούμενα καὶ συλλογισάμενος ὅτι πᾶν εἶδος πολιτείας ἁπλοῦν καὶ κατὰ μίαν συνεστηκὸς δύναμιν
ἐπισφαλὲς γίνεται διὰ τὸ ταχέως εἰς τὴν οἰκείαν καὶ
φύσει παρεπομένην ἐκτρέπεσθαι κακίαν:
<milestone n="3" unit="section" />
καθάπερ
γὰρ σιδήρῳ μὲν ἰός, ξύλοις δὲ θρῖπες καὶ τερηδόνες
συμφυεῖς εἰσι λῦμαι, δι᾽ ὧν, κἂν πάσας τὰς ἔξωθεν
διαφύγωσι βλάβας, ὑπ᾽ αὐτῶν φθείρονται τῶν συγγενομένων,
<milestone n="4" unit="section" />
τὸν αὐτὸν τρόπον καὶ τῶν πολιτειῶν
συγγεννᾶται κατὰ φύσιν ἑκάστῃ καὶ παρέπεταί τις
κακία, βασιλείᾳ μὲν ὁ μοναρχικὸς λεγόμενος τρόπος,
ἀριστοκρατίᾳ δ᾽ ὁ τῆς ὀλιγαρχίας,
<milestone n="5" unit="section" />
δημοκρατίᾳ δ᾽ ὁ
θηριώδης καὶ χειροκρατικός, εἰς οὓς οὐχ οἷόν τε
μὴ οὐ πάντα τὰ προειρημένα σὺν χρόνῳ ποιεῖσθαι
τὰς μεταστάσεις κατὰ τὸν ἄρτι λόγον.
<milestone n="6" unit="section" />
ἃ προϊδόμενος Λυκοῦργος οὐχ ἁπλῆν οὐδὲ μονοειδῆ συνεστήσατο τὴν πολιτείαν, ἀλλὰ πάσας ὁμοῦ συνήθροιζε
τὰς ἀρετὰς καὶ τὰς ἰδιότητας τῶν ἀρίστων πολιτευμάτων,
<milestone n="7" unit="section" />
ἵνα μηδὲν αὐξανόμενον ὑπὲρ τὸ δέον εἰς
τὰς συμφυεῖς ἐκτρέπηται κακίας, ἀντισπωμένης δὲ
τῆς ἑκάστου δυνάμεως ὑπ᾽ ἀλλήλων μηδαμοῦ νεύῃ
μηδ᾽ ἐπὶ πολὺ καταρρέπῃ μηδὲν αὐτῶν, ἀλλ᾽ ἰσορροποῦν καὶ ζυγοστατούμενον ἐπὶ πολὺ διαμένῃ κατὰ
τὸν τῆς ἀντιπλοίας λόγον ἀεὶ τὸ πολίτευμα,
<milestone n="8" unit="section" />
τῆς μὲν
βασιλείας κωλυομένης ὑπερηφανεῖν διὰ τὸν ἀπὸ τοῦ
δήμου φόβον, δεδομένης καὶ τούτῳ μερίδος ἱκανῆς
ἐν τῇ πολιτείᾳ,
<milestone n="9" unit="section" />
τοῦ δὲ δήμου πάλιν μὴ θαρροῦντος
καταφρονεῖν τῶν βασιλέων διὰ τὸν ἀπὸ τῶν γερόντων φόβον, οἳ κατ᾽ ἐκλογὴν ἀριστίνδην κεκριμένοι
πάντες ἔμελλον ἀεὶ τῷ δικαίῳ προσνέμειν ἑαυτούς,
<milestone n="10" unit="section" />
ὥστε τὴν τῶν ἐλαττουμένων μερίδα διὰ τὸ τοῖς
ἔθεσιν ἐμμένειν, ταύτην ἀεὶ γίνεσθαι μείζω καὶ βαρυτέραν τῇ τῶν γερόντων προσκλίσει καὶ ῥοπῇ.
<milestone n="11" unit="section" />
τοιγαροῦν οὕτως συστησάμενος πλεῖστον ὧν ἡμεῖς ἴσμεν
χρόνον διεφύλαξε τοῖς Λακεδαιμονίοις τὴν ἐλευθερίαν.
<milestone n="12" unit="section" /></p>
<p>ἐκεῖνος μὲν οὖν λόγῳ τινὶ προϊδόμενος πόθεν
ἕκαστα καὶ πῶς πέφυκε συμβαίνειν, ἀβλαβῶς συνεστήσατο τὴν προειρημένην πολιτείαν:
<milestone n="13" unit="section" />
Ῥωμαῖοι δὲ
τὸ μὲν τέλος ταὐτὸ πεποίηνται τῆς ἐν τῇ πατρίδι
καταστάσεως,
<milestone n="14" unit="section" />
οὐ μὴν διὰ λόγου, διὰ δὲ πολλῶν
ἀγώνων καὶ πραγμάτων, ἐξ αὐτῆς ἀεὶ τῆς ἐν ταῖς
περιπετείαις ἐπιγνώσεως αἱρούμενοι τὸ βέλτιον, οὕτως ἦλθον ἐπὶ ταὐτὸ μὲν Λυκούργῳ τέλος, κάλλιστον δὲ σύστημα τῶν καθ᾽ ἡμᾶς πολιτειῶν. [<foreign lang="la">Cod.
Urb. fol. 60 Exc. ant. p. 174.</foreign>]</p></div2>
<div2 type="chapter" n="11a" org="uniform" sample="complete">
<head lang="la">III. Ex Archaeologia Romana</head>
<milestone n="1" unit="section" />
<p>ὄνομα δὲ τῷ πολίσματι τούτῳ τίθενται Παλλάντιον ἐπὶ τῆς ἐν Ἀρκαδίᾳ σφῶν μητροπόλεως: <gap /> ὡς
δέ τινες ἱστοροῦσιν, ὧν ἐστι καὶ Πολύβιος ὁ Μεγαλοπολίτης, ἐπί τινος μειρακίου Πάλλαντος αὐτόθι τελευτήσαντος: τοῦτον δὲ Ἡρακλέους εἶναι παῖδα καὶ
Λαύνας τῆς Εὐάνδρου θυγατρός: χώσαντα δ᾽ αὐτῷ τὸν
μητροπάτορα τάφον ἐπὶ τῷ λόφῳ Παλλάντιον ἐπὶ
τοῦ μειρακίου τὸν τόπον ὀνομάσαι. [<foreign lang="la">Dionys. A. R.
I, 31, 5 p. 83.</foreign>]
<milestone n="2" unit="section" /></p>
<p>οὐ γὰρ ἠξίουν ὡς Πολύβιος ὁ Μεγαλοπολίτης
τοσοῦτον μόνον εἰπεῖν, ὅτι κατὰ τὸ δεύτερον ἔτος τῆς
ἑβδόμης ὀλυμπιάδος τὴν Ῥώμην ἐκτίσθαι πείθομαι,
οὐδ᾽ ἐπὶ τοῦ παρὰ τοῖς ἀρχιερεῦσι κειμένου πίνακος
ἑνὸς καὶ μόνου τὴν πίστιν ἀβασάνιστον καταλιπεῖν <gap />
[<foreign lang="la">Idem A. R. I, 74 p. 188.</foreign>]
<milestone n="3" unit="section" /></p>
<p>ἱστοροῦσι δὲ οἱ περὶ Ἀριστόδημον τὸν Ἠλεῖον ὡς
ἀπὸ εἰκοστῆς καὶ ἑβδόμης ὀλυμπιάδος ἤρξαντο οἱ ἀθληταὶ ἀναγράφεσθαι, ὅσοι δηλαδὴ νικηφόροι: πρὸ τοῦ
γὰρ οὐδεὶς ἀνεγράφη, ἀμελησάντων τῶν πρότερον: τῇ
δὲ εἰκοστῇ ὀγδόῃ τὸ στάδιον νικῶν Κόροιβος Ἠλεῖος
ἀνεγράφη πρῶτος: καὶ ἡ ὀλυμπιὰς αὕτη πρώτη ἐτάχθη,
ἀφ᾽ ἧς Ἕλληνες ἀριθμοῦσι τοὺς χρόνους: τὰ δ᾽ αὐτὰ
τῷ Ἀριστοδήμῳ καὶ Πολύβιος ἱστορεῖ. [<foreign lang="la">Eusebius in
Crameri Anecd. Paris. vol. II p. 141, 17. Conf. Georgium Syncellum p. 195D — 196C.</foreign>]</p>
<p>παρὰ Ῥωμαίοις δέ,
<milestone n="4" unit="section" />
ὥς φησι Πολύβιος ἐν τῇ ἕκτῃ, ἀπείρηται γυναιξὶ πίνειν οἶνον, τὸ δὲ καλούμενον πάσσον πίνουσιν. τοῦτο δὲ
ποιεῖται μὲν ἐκ τῆς ἀσταφίδος καί
ἐστι παραπλήσιος πινόμενος τῷ Αἰγοσθενεῖ τῷ γλυκεῖ καὶ τῷ Κρητικῷ: διὸ πρὸς τὸ κατεπεῖγον τοῦ
δίψους χρῶνται αὐτῷ. λαθεῖν δ᾽
ἐστὶν ἀδύνατον τὴν γυναῖκα πιοῦσαν οἶνον. πρῶτον μὲν γὰρ οὐδ᾽
ἔχει οἴνου κυρείαν ἡ γυνή: πρὸς δὲ
τούτοις φιλεῖν δεῖ τοὺς συγγενεῖς
τοὺς ἑαυτῆς καὶ τοὺς τοῦ ἀνδρὸς
ἕως ἐξανεψιῶν καὶ τοῦτο ποιεῖν
καθ᾽ ἡμέραν, ὁπόταν ἴδῃ πρῶτον.
λοιπὸν ἀδήλου τῆς ἐντυχίας οὔσης
τίσιν ἀπαντήσει φυλάσσεται: τὸ γὰρ
πρᾶγμα κἂν γεύσηται μόνον οὐ
προσδεῖ διαβολῆς. [<foreign lang="la">Athenaeus X, 56
p. 440e.</foreign>]</p>
<p>ἔκτισε δὲ καὶ πόλιν Ὠστίαν ἐπὶ τοῦ Τιβέριδος.
<milestone n="6" unit="section" />
Πολύβιος ἕκτῳ. [<foreign lang="la">Steph. Byz. v.</foreign> Ὠστία.]
<milestone n="7" unit="section" /></p>
<p>ὅτι Λεύκιος ὁ Δημαράτου τοῦ Κορινθίου υἱὸς εἰς
Ῥώμην ὥρμησε πιστεύων αὑτῷ τε καὶ τοῖς χρήμασι,
πεπεισμένος οὐδενὸς ἔλαττον ἕξειν ἐν τῇ πολιτείᾳ
[διά] τινας ἀφορμάς, ἔχων γυναῖκα χρησίμην τά τ᾽
ἄλλα καὶ πρὸς πᾶσαν ἐπιβολὴν πραγματικὴν εὐφυῆ
συνεργόν. παραγενόμενος δ᾽ εἰς τὴν Ῥώμην καὶ τυχὼν τῆς πολιτείας, εὐθέως ἡρμόσατο πρὸς τὴν τοῦ βασιλέως ἀρέσκειαν. ταχὺ δὲ καὶ διὰ τὴν χορηγίαν καὶ
διὰ τὴν τῆς φύσεως ἐπιδεξιότητα καὶ μάλιστα διὰ τὴν
ἐκ παίδων ἀγωγήν, ἁρμόσας τῷ προεστῶτι μεγάλης
ἀποδοχῆς ἔτυχε καὶ πίστεως παρ᾽ αὐτῷ. χρόνου δὲ
προϊόντος εἰς τοῦτ᾽ ἦλθε παραδοχῆς ὥστε συνδιοικεῖν
καὶ συγχειρίζειν τῷ Μαρκίῳ τὰ κατὰ τὴν βασιλείαν.
ἐν δὲ τούτοις ἐπ᾽ ἀγαθῷ πᾶσι γενόμενος καὶ συνεργῶν καὶ συγκατασκευάζων τοῖς δεομένοις ἀεί τι τῶν
χρησίμων, ἅμα δὲ καὶ τῇ τοῦ βίου χορηγίᾳ μεγαλοψύχως εἰς τὸ δέον ἑκάστοτε καὶ σὺν καιρῷ χρώμενος, ἐν πολλοῖς μὲν ἀπετίθετο χάριν, ἐν πᾶσι δ᾽
εὔνοιαν ἐνειργάσατο καὶ φήμην ἐπὶ καλοκἀγαθίᾳ καὶ
τῆς βασιλείας ἔτυχεν. [<foreign lang="la">Cod. Turon. fol. 109. Exc.
Vales. p. 9. Confer Suidam v.</foreign> Λεύκιος.]</p>
<p>πρᾶγμα ποιῶν φρονίμου καὶ νουνεχοῦς ἀνδρός,
<milestone n="8" unit="section" />
τὸ γνῶναι κατὰ τὸν Ἡσίοδον ὅσῳ πλέον ἥμισυ παντός. [<foreign lang="la">Cod. Urbin. margo fol. 65</foreign>]
<milestone n="9" unit="section" /></p>
<p>τὸ γὰρ μανθάνειν ἀψευστεῖν πρὸς τοὺς θεοὺς
ὑπόθυψίς ἐστι τῆς πρὸς ἀλλήλους ἀληθείας. [<foreign lang="la">Cod.
Urbin. margo fol. 65</foreign>]
<milestone n="10" unit="section" /></p>
<p>ἐν γὰρ τοῖς πλείστοις τῶν ἀνθρωπείων ἔργων
οἱ μὲν κτησάμενοι πρὸς τὴν τήρησιν, οἱ δ᾽ ἕτοιμα
παραλαβόντες πρὸς τὴν ἀπώλειαν εὐφυεῖς εἰσιν.
[<foreign lang="la">Cod. Urbin. margo fol. 66 et Exc. Vat. p. 371M.
25, 4H.</foreign>]</p></div2>
<div2 type="chapter" n="11b" org="uniform" sample="complete">
<head lang="la">IV. Fragmenta Incertae Sedis</head>
<milestone n="1" unit="section" />
<p>ὅτι πάντα χρὴ τὰ τῆς ἀρετῆς ἔργα τοὺς καλῶς
ἀσκοῦντας ἐκ παίδων ἀσκεῖν, μάλιστα δὲ τὴν ἀνδρείαν. [<foreign lang="la">Cod. Turon. fol. 109. Exc. Vales. p. 9.</foreign>]</p>
<p>Ὄλκιον, πόλις Τυρρηνίας: Πολύβιος ἕκτῳ.
<milestone n="2" unit="section" />
 [<foreign lang="la">Stephan. Byz. v.</foreign> Ὅλκιον.]</p></div2>
<div2 type="chapter" n="11" org="uniform" sample="complete">
<head lang="la">V. De Romanorum Re Publica Florente</head>
<milestone n="1" unit="section" />
<p>ὅτι ἀπὸ τῆς Ξέρξου διαβάσεως εἰς τὴν Ἑλλάδα
**** καὶ τριάκοντα ἔτεσιν ὕστερον ἀπὸ τούτων τῶν
καιρῶν ἀεὶ τῶν κατὰ μέρος προδιευκρινουμένων ἦν
καὶ κάλλιστον καὶ τέλειον ἐν τοῖς Ἀννιβιακοῖς καιροῖς, ἀφ᾽ ὧν ἡμεῖς εἰς ταῦτα τὴν ἐκτροπὴν ἐποιησάμεθα.
<milestone n="2" unit="section" />
διὸ καὶ τὸν ὑπὲρ τῆς συστάσεως αὐτοῦ
λόγον ἀποδεδωκότες πειρασόμεθα νῦν ἤδη διασαφεῖν
ὁποῖόν τι κατ᾽ ἐκείνους ὑπῆρχε τοὺς καιρούς, ἐν οἷς
λειφθέντες τῇ περὶ Κάνναν μάχῃ τοῖς ὅλοις ἔπταισαν πράγμασιν.
<milestone n="3" unit="section" />
οὐκ ἀγνοῶ δὲ διότι τοῖς ἐξ αὐτῆς
τῆς πολιτείας ὁρμωμένοις ἐλλιπεστέραν φανησόμεθα
ποιεῖσθαι τὴν ἐξήγησιν, ἔνια παραλιπόντες τῶν κατὰ
μέρος:
<milestone n="4" unit="section" />
πᾶν γὰρ ἐπιγινώσκοντες καὶ παντὸς πεῖραν
εἰληφότες διὰ τὴν ἐκ παίδων τοῖς ἔθεσι καὶ νομίμοις συντροφίαν οὐ τὸ λεγόμενον θαυμάσουσιν ἀλλὰ
τὸ παραλειπόμενον ἐπιζητήσουσιν,
<milestone n="5" unit="section" />
οὐδὲ κατὰ πρόθεσιν ὑπολήψονται τὸν γράφοντα παραλιπεῖν τὰς
μικρὰς διαφοράς, ἀλλὰ κατ᾽ ἄγνοιαν παρασιωπᾶν
τὰς ἀρχὰς καὶ τὰ συνέχοντα τῶν πραγμάτων.
<milestone n="6" unit="section" />
καὶ
ῥηθέντα μὲν οὐκ ἂν ἐθαύμαζον ὡς ὄντα μικρὰ καὶ
πάρεργα, παραλειπόμενα δ᾽ ἐπιζητοῦσιν ὡς ἀναγκαῖα,
βουλόμενοι δοκεῖν αὐτοὶ πλέον εἰδέναι τῶν συγγραφέων.
<milestone n="7" unit="section" />
δεῖ δὲ τὸν ἀγαθὸν κριτὴν οὐκ ἐκ τῶν
παραλειπομένων δοκιμάζειν τοὺς γράφοντας, ἀλλ᾽
ἐκ τῶν λεγομένων,
<milestone n="8" unit="section" />
κἂν μὲν ἐν τούτοις τι λαμβάνῃ
ψεῦδος, εἰδέναι διότι κἀκεῖνα παραλείπεται δι᾽
ἄγνοιαν, ἐὰν δὲ πᾶν τὸ λεγόμενον ἀληθὲς ᾖ, συγχωρεῖν διότι κἀκεῖνα παρασιωπᾶται κατὰ κρίσιν, οὐ
κατ᾽ ἄγνοιαν. [<foreign lang="la">Exc. Vat. p. 371M. 25, 6H;</foreign> δεῖ δὲ τὸν

<foreign lang="la">lin. 12</foreign> — ἄγνοιαν <foreign lang="la">lin. 18 habet cod. Urb. fol. 65
cum VI, 10, 14 arcte cohaerentia; exc. ant. p. 177</foreign>.]
<milestone n="9" unit="section" /></p>
<p>ταῦτα μὲν οὖν εἰρήσθω μοι πρὸς τοὺς φιλοτιμότερον ἢ δικαιότερον ἐπιτιμῶντας τοῖς συγγραφεῦσιν. [<foreign lang="la">Exc. Vat. p. 372M. 25, 30H.</foreign>]
<milestone n="10" unit="section" /></p>
<p>ὅτι πᾶν πρᾶγμα σὺν καιρῷ θεωρούμενον ὑγιεῖς
λαμβάνει καὶ τὰς συγκαταθέσεις καὶ τὰς ἐπιτιμήσεις: μεταπεσόντος δὲ τούτου καὶ πρὸς τὰς ἄλλας
περιστάσεις συγκρινόμενον οὐχ οἷον αἱρετόν, ἀλλ᾽
οὐδ᾽ ἀνεκτὸν ἂν φανείη τὸ κράτιστα καὶ ἀληθινώτατα
πολλάκις ὑπὸ τῶν συγγραφέων εἰρημένον. [<foreign lang="la">Ibid.</foreign>]
<milestone n="11" unit="section" /></p>
<p>ἦν μὲν δὴ τρία μέρη τὰ κρατοῦντα τῆς πολιτείας, ἅπερ εἶπα πρότερον ἅπαντα: οὕτως δὲ πάντα
κατὰ μέρος ἴσως καὶ πρεπόντως συνετέτακτο καὶ
διῳκεῖτο διὰ τούτων ὥστε μηδένα ποτ᾽ ἂν εἰπεῖν
δύνασθαι βεβαίως μηδὲ τῶν ἐγχωρίων πότερ᾽ ἀριστοκρατικὸν τὸ πολίτευμα σύμπαν ἢ δημοκρατικὸν
ἢ μοναρχικόν.
<milestone n="12" unit="section" />
καὶ τοῦτ᾽ εἰκὸς ἦν πάσχειν. ὅτε
μὲν γὰρ εἰς τὴν τῶν ὑπάτων ἀτενίσαιμεν ἐξουσίαν,
τελείως μοναρχικὸν ἐφαίνετ᾽ εἶναι καὶ βασιλικόν, ὅτε
δ᾽ εἰς τὴν τῆς συγκλήτου, πάλιν ἀριστοκρατικόν:
καὶ μὴν εἰ τὴν τῶν πολλῶν ἐξουσίαν θεωροίη τις,
ἐδόκει σαφῶς εἶναι δημοκρατικόν.
<milestone n="13" unit="section" />
ὧν δ᾽ ἕκαστον
εἶδος μερῶν τῆς πολιτείας ἐπεκράτει, καὶ τότε καὶ
νῦν ἔτι πλὴν ὀλίγων τινῶν ταῦτ᾽ ἐστίν.</p></div2>
<div2 type="chapter" n="12" org="uniform" sample="complete">
<milestone n="1" unit="section" />
<p>οἱ μὲν γὰρ ὕπατοι πρὸ τοῦ μὲν ἐξάγειν τὰ στρατόπεδα παρόντες ἐν Ῥώμῃ πασῶν εἰσι κύριοι τῶν
δημοσίων πράξεων.
<milestone n="2" unit="section" />
οἵ τε γὰρ ἄρχοντες οἱ λοιποὶ
πάντες ὑποτάττονται καὶ πειθαρχοῦσι τούτοις πλὴν
τῶν δημάρχων, εἴς τε τὴν σύγκλητον οὗτοι τὰς
πρεσβείας ἄγουσι.
<milestone n="3" unit="section" />
πρὸς δὲ τοῖς προειρημένοις οὗτοι τὰ κατεπείγοντα τῶν διαβουλίων ἀναδιδόασιν,
οὗτοι τὸν ὅλον χειρισμὸν τῶν δογμάτων ἐπιτελοῦσι.
<milestone n="4" unit="section" />
καὶ μὴν ὅσα δεῖ διὰ τοῦ δήμου συντελεῖσθαι τῶν
πρὸς τὰς κοινὰς πράξεις ἀνηκόντων, τούτοις καθήκει φροντίζειν καὶ συνάγειν τὰς ἐκκλησίας, τούτοις
εἰσφέρειν τὰ δόγματα, τούτοις βραβεύειν τὰ δοκοῦντα
τοῖς πλείοσι.
<milestone n="5" unit="section" />
καὶ μὴν περὶ πολέμου κατασκευῆς καὶ
καθόλου τῆς ἐν ὑπαίθροις οἰκονομίας σχεδὸν αὐτοκράτορα τὴν ἐξουσίαν ἔχουσι.
<milestone n="6" unit="section" />
καὶ γὰρ ἐπιτάττειν
τοῖς συμμαχικοῖς τὸ δοκοῦν, καὶ τοὺς χιλιάρχους
καθιστάναι, καὶ διαγράφειν τοὺς στρατιώτας, καὶ
διαλέγειν τοὺς ἐπιτηδείους τούτοις ἔξεστι.
<milestone n="7" unit="section" />
πρὸς δὲ
τοῖς εἰρημένοις ζημιῶσαι τῶν ὑποταττομένων ἐν τοῖς
ὑπαίθροις ὃν ἂν βουληθῶσι κύριοι καθεστᾶσιν.
<milestone n="8" unit="section" />
ἐξουσίαν δ᾽ ἔχουσι καὶ δαπανᾶν τῶν δημοσίων ὅσα
προθεῖντο, παρεπομένου ταμίου καὶ πᾶν τὸ προσταχθὲν ἑτοίμως ποιοῦντος.
<milestone n="9" unit="section" />
ὥστ᾽ εἰκότως εἰπεῖν ἄν,
ὅτε τις εἰς ταύτην ἀποβλέψειε τὴν μερίδα, διότι
μοναρχικὸν ἁπλῶς καὶ βασιλικόν ἐστι τὸ πολίτευμα.
<milestone n="10" unit="section" />
εἰ δέ τινα τούτων ἢ τῶν λέγεσθαι μελλόντων λήψεται μετάθεσιν ἢ κατὰ τὸ παρὸν ἢ μετά τινα χρόνον, οὐδὲν ἂν εἴη πρὸς τὴν νῦν ὑφ᾽ ἡμῶν λεγομένην ἀπόφασιν.</p></div2>
<div2 type="chapter" n="13" org="uniform" sample="complete">
<milestone n="1" unit="section" />
<p>καὶ μὴν ἡ σύγκλητος πρῶτον μὲν ἔχει τὴν τοῦ
ταμιείου κυρίαν. καὶ γὰρ τῆς εἰσόδου πάσης αὕτη
κρατεῖ καὶ τῆς ἐξόδου παραπλησίως.
<milestone n="2" unit="section" />
οὔτε γὰρ εἰς
τὰς κατὰ μέρος χρείας οὐδεμίαν ποιεῖν ἔξοδον οἱ
ταμίαι δύνανται χωρὶς τῶν τῆς συγκλήτου δογμάτων πλὴν τὴν εἰς τοὺς ὑπάτους:
<milestone n="3" unit="section" />
τῆς τε παρὰ πολὺ
τῶν ἄλλων ὁλοσχερεστάτης καὶ μεγίστης δαπάνης,
ἣν οἱ τιμηταὶ ποιοῦσιν εἰς τὰς ἐπισκευὰς καὶ κατασκευὰς τῶν δημοσίων κατὰ πενταετηρίδα, ταύτης
ἡ σύγκλητός ἐστι κυρία, καὶ διὰ ταύτης γίνεται τὸ
συγχώρημα τοῖς τιμηταῖς.
<milestone n="4" unit="section" />
ὁμοίως ὅσα τῶν ἀδικημάτων τῶν κατ᾽ Ἰταλίαν προσδεῖται δημοσίας ἐπισκέψεως, λέγω δ᾽ οἷον προδοσίας, συνωμοσίας, φαρμακείας, δολοφονίας, τῇ συγκλήτῳ μέλει περὶ τούτων.
πρὸς δὲ τούτοις,
<milestone n="5" unit="section" />
εἴ τις ἰδιώτης ἢ πόλις τῶν κατὰ
τὴν Ἰταλίαν διαλύσεως ἢ καὶ νὴ Δί᾽ ἐπιτιμήσεως ἢ
βοηθείας ἢ φυλακῆς προσδεῖται, τούτων πάντων ἐπιμελές ἐστι τῇ συγκλήτῳ.
<milestone n="6" unit="section" />
καὶ μὴν εἰ τῶν ἐκτὸς Ἰταλίας
πρός τινας ἐξαποστέλλειν δέοι πρεσβείαν τιν᾽ ἢ διαλύσουσάν τινας ἢ παρακαλέσουσαν ἢ καὶ νὴ Δί᾽ ἐπιτάξουσαν ἢ παραληψομένην ἢ πόλεμον ἐπαγγέλλουσαν.
αὕτη ποιεῖται τὴν πρόνοιαν.
<milestone n="7" unit="section" />
ὁμοίως δὲ καὶ τῶν
παραγενομένων εἰς Ῥώμην πρεσβειῶν ὡς δέον ἐστὶν
ἑκάστοις χρῆσθαι καὶ ὡς δέον ἀποκριθῆναι, πάντα
ταῦτα χειρίζεται διὰ τῆς συγκλήτου. πρὸς δὲ τὸν
δῆμον καθάπαξ οὐδέν ἐστι τῶν προειρημένων.
<milestone n="8" unit="section" />
ἐξ
ὧν πάλιν ὁπότε τις ἐπιδημήσαι μὴ παρόντος ὑπάτου, τελείως ἀριστοκρατικὴ φαίνεθ᾽ ἡ πολιτεία.
<milestone n="9" unit="section" />
ὃ δὴ
καὶ πολλοὶ τῶν Ἑλλήνων, ὁμοίως δὲ καὶ τῶν βασιλέων, πεπεισμένοι τυγχάνουσι, διὰ τὸ τὰ σφῶν πράγματα σχεδὸν πάντα τὴν σύγκλητον κυροῦν.</p></div2>
<div2 type="chapter" n="14" org="uniform" sample="complete">
<milestone n="1" unit="section" />
<p>ἐκ δὲ τούτων τίς οὐκ ἂν εἰκότως ἐπιζητήσειε
ποία καὶ τίς ποτ᾽ ἐστὶν ἡ τῷ δήμῳ καταλειπομένη
μερὶς ἐν τῷ πολιτεύματι,
<milestone n="2" unit="section" />
τῆς μὲν συγκλήτου τῶν
κατὰ μέρος ὧν εἰρήκαμεν κυρίας ὑπαρχούσης, τὸ δὲ
μέγιστον, ὑπ᾽ αὐτῆς καὶ τῆς εἰσόδου καὶ τῆς ἐξόδου
χειριζομένης ἁπάσης, τῶν δὲ στρατηγῶν ὑπάτων
πάλιν αὐτοκράτορα μὲν ἐχόντων δύναμιν περὶ τὰς
τοῦ πολέμου παρασκευάς, αὐτοκράτορα δὲ τὴν ἐν
τοῖς ὑπαίθροις ἐξουσίαν;
<milestone n="3" unit="section" />
οὐ μὴν ἀλλὰ καταλείπεται
μερὶς καὶ τῷ δήμῳ, καὶ καταλείπεταί γε βαρυτάτη.
<milestone n="4" unit="section" />
τιμῆς γάρ ἐστι καὶ τιμωρίας ἐν τῇ πολιτείᾳ μόνος
ὁ δῆμος κύριος, οἷς συνέχονται μόνοις καὶ δυναστεῖαι καὶ πολιτεῖαι καὶ συλλήβδην πᾶς ὁ τῶν ἀνθρώπων βίος.
<milestone n="5" unit="section" />
παρ᾽ οἷς γὰρ ἢ μὴ γινώσκεσθαι
συμβαίνει τὴν τοιαύτην διαφορὰν ἢ γινωσκομένην
χειρίζεσθαι κακῶς, παρὰ τούτοις οὐδὲν οἷόν τε κατὰ
λόγον διοικεῖσθαι τῶν ὑφεστώτων: πῶς γὰρ εἰκὸς
ἐν ἴσῃ τιμῇ [ὄντων] τῶν ἀγαθῶν τοῖς κακοῖς;
<milestone n="6" unit="section" />
κρίνει
μὲν οὖν ὁ δῆμος καὶ διαφόρου πολλάκις, ὅταν ἀξιόχρεων ᾖ τὸ τίμημα τῆς ἀδικίας, καὶ μάλιστα τοὺς
τὰς ἐπιφανεῖς ἐσχηκότας ἀρχάς. θανάτου δὲ κρίνει
μόνος.
<milestone n="7" unit="section" />
καὶ γίνεταί τι περὶ ταύτην τὴν χρείαν παρ᾽
αὐτοῖς ἄξιον ἐπαίνου καὶ μνήμης. τοῖς γὰρ θανάτου κρινομένοις, ἐπὰν καταδικάζωνται, δίδωσι τὴν
ἐξουσίαν τὸ παρ᾽ αὐτοῖς ἔθος ἀπαλλάττεσθαι φανερῶς, κἂν ἔτι μία λείπηται φυλὴ τῶν ἐπικυρουσῶν
τὴν κρίσιν ἀψηφοφόρητος, ἑκούσιον ἑαυτοῦ καταγνόντα φυγαδείαν.
<milestone n="8" unit="section" />
ἔστι δ᾽ ἀσφάλεια τοῖς φεύγουσιν ἔν τε τῇ Νεαπολιτῶν καὶ Πραινεστίνων, ἔτι δὲ
Τιβουρίνων πόλει, καὶ ταῖς ἄλλαις, πρὸς ἃς ἔχουσιν
ὅρκια.
<milestone n="9" unit="section" />
καὶ μὴν τὰς ἀρχὰς ὁ δῆμος δίδωσι τοῖς
ἀξίοις: ὅπερ ἐστὶ κάλλιστον ἆθλον ἐν πολιτείᾳ καλοκἀγαθίας.
<milestone n="10" unit="section" />
ἔχει δὲ τὴν κυρίαν καὶ περὶ τῆς τῶν
νόμων δοκιμασίας, καὶ τὸ μέγιστον, ὑπὲρ εἰρήνης
οὗτος βουλεύεται καὶ πολέμου.
<milestone n="11" unit="section" />
καὶ μὴν περὶ συμμαχίας καὶ διαλύσεως καὶ συνθηκῶν οὗτός ἐστιν ὁ
βεβαιῶν ἕκαστα τούτων καὶ κύρια ποιῶν ἢ τοὐναντίον.
<milestone n="12" unit="section" />
ὥστε πάλιν ἐκ τούτων εἰκότως ἄν τιν᾽ εἰπεῖν
ὅτι μεγίστην ὁ δῆμος ἔχει μερίδα καὶ δημοκρατικόν
ἐστι τὸ πολίτευμα.</p></div2>
<div2 type="chapter" n="15" org="uniform" sample="complete">
<milestone n="1" unit="section" />
<p>τίνα μὲν οὖν τρόπον διῄρηται τὰ τῆς πολιτείας
εἰς ἕκαστον εἶδος εἴρηται: τίνα δὲ τρόπον ἀντιπράττειν βουληθέντα καὶ συνεργεῖν ἀλλήλοις πάλιν ἕκαστα τῶν μερῶν δύναται νῦν ῥηθήσεται.
<milestone n="2" unit="section" />
ὁ μὲν γὰρ
ὕπατος, ἐπειδὰν τυχὼν τῆς προειρημένης ἐξουσίας
ὁρμήσῃ μετὰ τῆς δυνάμεως, δοκεῖ μὲν αὐτοκράτωρ
εἶναι πρὸς τὴν τῶν προκειμένων συντέλειαν,
<milestone n="3" unit="section" />
προσδεῖται δὲ τοῦ δήμου καὶ τῆς συγκλήτου, καὶ χωρὶς
τούτων ἐπὶ τέλος ἄγειν τὰς πράξεις οὐχ ἱκανός ἐστι.
<milestone n="4" unit="section" />
δῆλον γὰρ ὡς δεῖ μὲν ἐπιπέμπεσθαι τοῖς στρατοπέδοις ἀεὶ τὰς χορηγίας: ἄνευ δὲ τοῦ τῆς συγκλήτου
βουλήματος οὔτε σῖτος οὔθ᾽ ἱματισμὸς οὔτ᾽ ὀψώνια
δύναται χορηγεῖσθαι τοῖς στρατοπέδοις,
<milestone n="5" unit="section" />
ὥστ᾽ ἀπράκτους γίνεσθαι τὰς ἐπιβολὰς τῶν ἡγουμένων, ἐθελοκακεῖν καὶ κωλυσιεργεῖν προθεμένης τῆς συγκλήτου.
<milestone n="6" unit="section" />
καὶ μὴν τό γ᾽ ἐπιτελεῖς ἢ μὴ γίνεσθαι τὰς
ἐπινοίας καὶ προθέσεις τῶν στρατηγῶν ἐν τῇ συγκλήτῳ κεῖται: τοῦ γὰρ ἐπαποστεῖλαι στρατηγὸν ἕτερον, ἐπειδὰν ἐνιαύσιος διέλθῃ χρόνος, ἢ τὸν ὑπάρχοντα ποιεῖν ἐπίμονον, ἔχει τὴν κυρίαν αὕτη.
<milestone n="7" unit="section" />
καὶ
μὴν τὰς ἐπιτυχίας τῶν ἡγουμένων ἐκτραγῳδῆσαι καὶ
συναυξῆσαι καὶ πάλιν ἀμαυρῶσαι καὶ ταπεινῶσαι
τὸ συνέδριον ἔχει τὴν δύναμιν:
<milestone n="8" unit="section" />
τοὺς γὰρ προσαγορευομένους παρ᾽ αὐτοῖς θριάμβους, δι᾽ ὧν ὑπὸ τὴν
ὄψιν ἄγεται τοῖς πολίταις ὑπὸ τῶν στρατηγῶν ἡ τῶν
κατειργασμένων πραγμάτων ἐνάργεια, τούτους οὐ
δύνανται χειρίζειν, ὡς πρέπει, ποτὲ δὲ τὸ παράπαν
οὐδὲ συντελεῖν, ἐὰν μὴ τὸ συνέδριον συγκατάθηται
καὶ δῷ τὴν εἰς ταῦτα δαπάνην.
<milestone n="9" unit="section" />
τοῦ γε μὴν δήμου
στοχάζεσθαι καὶ λίαν αὐτοῖς ἀναγκαῖόν ἐστι, κἂν
ὅλως ἀπὸ τῆς οἰκείας τύχωσι πολὺν τόπον ἀφεστῶτες: ὁ γὰρ τὰς διαλύσεις καὶ συνθήκας ἀκύρους καὶ
κυρίας ποιῶν, ὡς ἐπάνω προεῖπον, οὗτός ἐστιν.
<milestone n="10" unit="section" />
τὸ
δὲ μέγιστον ἀποτιθεμένους τὴν ἀρχὴν ἐν τούτῳ δεῖ
τὰς εὐθύνας ὑπέχειν τῶν πεπραγμένων.
<milestone n="11" unit="section" />
ὥστε κατὰ
μηδένα τρόπον ἀσφαλὲς εἶναι τοῖς στρατηγοῖς ὀλιγωρεῖν μήτε τῆς συγκλήτου μήτε τῆς τοῦ πλήθους
εὐνοίας.</p></div2>
<div2 type="chapter" n="16" org="uniform" sample="complete">
<milestone n="1" unit="section" />
<p>ἥ γε μὴν σύγκλητος πάλιν, ἡ τηλικαύτην ἔχουσα
δύναμιν, πρῶτον μὲν ἐν τοῖς κοινοῖς πράγμασιν
ἀναγκάζεται προσέχειν τοῖς πολλοῖς καὶ στοχάζεσθαι
τοῦ δήμου,
<milestone n="2" unit="section" />
τὰς δ᾽ ὁλοσχερεστάτας καὶ μεγίστας ζητήσεις καὶ διορθώσεις τῶν ἁμαρτανομένων κατὰ τῆς
πολιτείας, οἷς θάνατος ἀκολουθεῖ τὸ πρόστιμον, οὐ
δύναται συντελεῖν, ἂν μὴ συνεπικυρώσῃ τὸ προβεβουλευμένον ὁ δῆμος.
<milestone n="3" unit="section" />
ὁμοίως δὲ καὶ περὶ τῶν εἰς
ταύτην ἀνηκόντων: ἐὰν γάρ τις εἰσφέρῃ νόμον, ἢ
τῆς ἐξουσίας ἀφαιρούμενός τι τῆς ὑπαρχούσης τῇ
συγκλήτῳ κατὰ τοὺς ἐθισμοὺς ἢ τὰς προεδρίας καὶ
τιμὰς καταλύων αὐτῶν ἢ καὶ νὴ Δία ποιῶν ἐλαττώματα περὶ τοὺς βίους. πάντων ὁ δῆμος γίνεται
τῶν τοιούτων καὶ θεῖναι καὶ μὴ κύριος.
<milestone n="4" unit="section" />
τὸ δὲ
συνέχον, ἐὰν εἷς ἐνίστηται τῶν δημάρχων, οὐχ οἷον
ἐπὶ τέλος ἄγειν τι δύναται τῶν διαβουλίων ἡ σύγκλητος, ἀλλ᾽ οὐδὲ συνεδρεύειν ἢ συμπορεύεσθαι τὸ
παράπαν — 
<milestone n="5" unit="section" />
ὀφείλουσι δ᾽ ἀεὶ ποιεῖν οἱ δήμαρχοι τὸ
δοκοῦν τῷ δήμῳ καὶ μάλιστα στοχάζεσθαι τῆς τούτου βουλήσεως — διὸ πάντων τῶν προειρημένων
χάριν δέδιε τοὺς πολλοὺς καὶ προσέχει τῷ δήμῳ
τὸν νοῦν ἡ σύγκλητος.</p></div2>
<div2 type="chapter" n="17" org="uniform" sample="complete">
<milestone n="1" unit="section" />
<p>ὁμοίως γε μὴν πάλιν ὁ δῆμος ὑπόχρεώς ἐστι
τῇ συγκλήτῳ, καὶ στοχάζεσθαι ταύτης ὀφείλει καὶ
κοινῇ καὶ κατ᾽ ἰδίαν.
<milestone n="2" unit="section" />
πολλῶν γὰρ ἔργων ὄντων τῶν
ἐκδιδομένων ὑπὸ τῶν τιμητῶν διὰ πάσης Ἰταλίας
εἰς τὰς ἐπισκευὰς καὶ κατασκευὰς τῶν δημοσίων, ἅ
τις οὐκ ἂν ἐξαριθμήσαιτο ῥᾳδίως, πολλῶν δὲ ποταμῶν, λιμένων, κηπίων, μετάλλων, χώρας, συλλήβδην
ὅσα πέπτωκεν ὑπὸ τὴν Ῥωμαίων δυναστείαν,
<milestone n="3" unit="section" />
πάντα
χειρίζεσθαι συμβαίνει τὰ προειρημένα διὰ τοῦ πλήθους, καὶ σχεδὸν ὡς ἔπος εἰπεῖν πάντας ἐνδεδέσθαι
ταῖς ὠναῖς καὶ ταῖς ἐργασίαις ταῖς ἐκ τούτων:
<milestone n="4" unit="section" />
οἱ
μὲν γὰρ ἀγοράζουσι παρὰ τῶν τιμητῶν αὐτοὶ τὰς
ἐκδόσεις, οἱ δὲ κοινωνοῦσι τούτοις, οἱ δ᾽ ἐγγυῶνται τοὺς ἠγορακότας, οἱ δὲ τὰς οὐσίας διδόασι περὶ
τούτων εἰς τὸ δημόσιον.
<milestone n="5" unit="section" />
ἔχει δὲ περὶ πάντων τῶν
προειρημένων τὴν κυρίαν τὸ συνέδριον: καὶ γὰρ χρόνον δύναται δοῦναι καὶ συμπτώματος γενομένου
κουφίσαι καὶ τὸ παράπαν ἀδυνάτου τινὸς συμβάντος
ἀπολῦσαι τῆς ἐργωνίας.
<milestone n="6" unit="section" />
καὶ πολλὰ δή τιν᾽ ἐστίν,
ἐν οἷς καὶ βλάπτει μεγάλα καὶ πάλιν ὠφελεῖ τοὺς
τὰ δημόσια χειρίζοντας ἡ σύγκλητος: ἡ γὰρ ἀναφορὰ
τῶν προειρημένων γίνεται πρὸς ταύτην.
<milestone n="7" unit="section" />
τὸ δὲ μέγιστον, ἐκ ταύτης ἀποδίδονται κριταὶ τῶν πλείστων
καὶ τῶν δημοσίων καὶ τῶν ἰδιωτικῶν συναλλαγμάτων, ὅσα μέγεθος ἔχει τῶν ἐγκλημάτων.
<milestone n="8" unit="section" />
διὸ πάντες
εἰς τὴν ταύτης πίστιν ἐνδεδεμένοι, καὶ δεδιότες τὸ
τῆς χρείας ἄδηλον, εὐλαβῶς ἔχουσι πρὸς τὰς ἐνστάσεις καὶ τὰς ἀντιπράξεις τῶν τῆς συγκλήτου βουλημάτων.
<milestone n="9" unit="section" />
ὁμοίως δὲ καὶ πρὸς τὰς τῶν ὑπάτων ἐπιβολὰς δυσχερῶς ἀντιπράττουσι διὰ τὸ κατ᾽ ἰδίαν
καὶ κοινῇ πάντας ἐν τοῖς ὑπαίθροις ὑπὸ τὴν ἐκείνων πίπτειν ἐξουσίαν.</p></div2>
<div2 type="chapter" n="18" org="uniform" sample="complete">
<milestone n="1" unit="section" />
<p>τοιαύτης δ᾽ οὔσης τῆς ἑκάστου τῶν μερῶν δυνάμεως εἰς τὸ καὶ βλάπτειν καὶ συνεργεῖν ἀλλήλοις,
πρὸς πάσας συμβαίνει τὰς περιστάσεις δεόντως ἔχειν
τὴν ἁρμογὴν αὐτῶν, ὥστε μὴ οἷόν τ᾽ εἶναι ταύτης
εὑρεῖν ἀμείνω πολιτείας σύστασιν.
<milestone n="2" unit="section" />
ὅταν μὲν γάρ
τις ἔξωθεν κοινὸς φόβος ἐπιστὰς ἀναγκάσῃ σφᾶς
συμφρονεῖν καὶ συνεργεῖν ἀλλήλοις, τηλικαύτην καὶ
τοιαύτην συμβαίνει γίνεσθαι τὴν δύναμιν τοῦ πολι<milestone n="3" unit="section" />
τεύματος ὥστε μήτε παραλείπεσθαι τῶν δεόντων
μηδέν, ἅτε περὶ τὸ προσπεσὸν ἀεὶ πάντων ὁμοῦ
ταῖς ἐπινοίαις ἁμιλλωμένων, μήτε τὸ κριθὲν ὑστερεῖν τοῦ καιροῦ, κοινῇ καὶ κατ᾽ ἰδίαν ἑκάστου
συνεργοῦντος πρὸς τὴν τοῦ προκειμένου συντέλειαν.
<milestone n="4" unit="section" />
διόπερ ἀνυπόστατον συμβαίνει γίνεσθαι καὶ παντὸς
ἐφικνεῖσθαι τοῦ κριθέντος τὴν ἰδιότητα τοῦ πολιτεύματος.
<milestone n="5" unit="section" />
ὅταν γε μὴν πάλιν ἀπολυθέντες τῶν ἐκτὸς
φόβων ἐνδιατρίβωσι ταῖς εὐτυχίαις καὶ περιουσίαις
ταῖς ἐκ τῶν κατορθωμάτων, ἀπολαύοντες τῆς εὐδαιμονίας, καὶ ὑποκολακευόμενοι καὶ ῥᾳθυμοῦντες τρέπωνται πρὸς ὕβριν καὶ πρὸς ὑπερηφανίαν, ὃ δὴ
φιλεῖ γίνεσθαι,
<milestone n="6" unit="section" />
τότε καὶ μάλιστα συνιδεῖν ἔστιν
αὐτὸ παρ᾽ αὑτοῦ ποριζόμενον τὸ πολίτευμα τὴν βοήθειαν.
<milestone n="7" unit="section" />
ἐπειδὰν γὰρ ἐξοιδοῦν τι τῶν μερῶν φιλονεικῇ καὶ πλέον τοῦ δέοντος ἐπικρατῇ, δῆλον ὡς
οὐδενὸς αὐτοτελοῦς ὄντος κατὰ τὸν ἄρτι λόγον, ἀντισπᾶσθαι δὲ καὶ παραποδίζεσθαι δυναμένης τῆς
ἑκάστου προθέσεως ὑπ᾽ ἀλλήλων, οὐδὲν ἐξοιδεῖ τῶν
μερῶν οὐδ᾽ ὑπερφρονεῖ.
<milestone n="8" unit="section" />
πάντα γὰρ ἐμμένει τοῖς
ὑποκειμένοις τὰ μὲν κωλυόμενα τῆς ὁρμῆς, τὰ δ᾽
ἐξ ἀρχῆς δεδιότα τὴν ἐκ τοῦ πέλας ἐπίστασιν. [<foreign lang="la">Cod.
Urb. fol. 66 exc. ant. p. 177</foreign>.]
<milestone n="9" unit="section" /></p>
<p>ὁ δὲ δικτάτωρ ταύτην ἔχει τὴν διαφορὰν τῶν
ὑπάτων: τῶν μὲν γὰρ ὑπάτων ἑκατέρῳ δώδεκα πελέκεις ἀκολουθοῦσι, τούτῳ δ᾽ εἴκοσι καὶ τέτταρες,
κἀκεῖνοι μὲν ἐν πολλοῖς προσδέονται τῆς συγκλήτου πρὸς τὸ συντελεῖν τὰς ἐπιβολάς, οὗτος δ᾽ ἔστιν
αὐτοκράτωρ στρατηγός, οὗ κατασταθέντος παραχρῆμα διαλύεσθαι συμβαίνει πάσας τὰς ἀρχὰς ἐν τῇ
Ῥώμῃ πλὴν τῶν δημάρχων. οὐ μὴν ἀλλὰ περὶ μὲν
τούτων ἐν ἄλλοις ἀκριβεστέραν ποιησόμεθα τὴν διαστολήν. [<foreign lang="la">Polyb. III, 87, 7.</foreign>]</p></div2>
<div2 type="chapter" n="19" org="uniform" sample="complete">
<head lang="la">VI. De Militia Romana</head>
<milestone n="1" unit="section" />
<p>ἐπειδὰν ἀποδείξωσι τοὺς ὑπάτους, μετὰ ταῦτα
χιλιάρχους καθιστᾶσι, τετταρασκαίδεκα μὲν ἐκ τῶν
πέντ᾽ ἐνιαυσίους ἐχόντων ἤδη στρατείας, δέκα δ᾽
ἄλλους σὺν τούτοις ἐκ τῶν δέκα.
<milestone n="2" unit="section" />
τῶν λοιπῶν τοὺς
μὲν ἱππεῖς δέκα, τοὺς δὲ πεζοὺς ἓξ καὶ δέκα δεῖ
στρατείας τελεῖν κατ᾽ ἀνάγκην ἐν τοῖς τετταράκοντα
καὶ ἓξ ἔτεσιν ἀπὸ γενεᾶς πλὴν τῶν ὑπὸ τὰς τετρακοσίας δραχμὰς τετιμημένων:
<milestone n="3" unit="section" />
τούτους δὲ παριᾶσι
πάντας εἰς τὴν ναυτικὴν χρείαν. ἐὰν δέ ποτε κατεπείγῃ τὰ τῆς περιστάσεως, ὀφείλουσιν οἱ πεζοὶ στρατεύειν εἴκοσι στρατείας ἐνιαυσίους.
<milestone n="4" unit="section" />
πολιτικὴν δὲ
λαβεῖν ἀρχὴν οὐκ ἔξεστιν οὐδενὶ πρότερον, ἐὰν μὴ
δέκα στρατείας ἐνιαυσίους ᾖ τετελεκώς.
<milestone n="5" unit="section" />
ἐὰν δὲ μέλλωσι ποιεῖσθαι τὴν καταγραφὴν τῶν στρατιωτῶν οἱ
τὰς ὑπάτους ἔχοντες ἀρχάς, προλέγουσιν ἐν τῷ δήμῳ
τὴν ἡμέραν, ἐν ᾗ δεήσει παραγενέσθαι τοὺς ἐν ταῖς
ἡλικίαις Ῥωμαίους ἅπαντας. ποιοῦσι δὲ τοῦτο καθ᾽
ἕκαστον ἐνιαυτόν.
<milestone n="6" unit="section" />
τῆς δ᾽ ἡμέρας ἐπελθούσης καὶ
τῶν στρατευσίμων παραγενομένων εἰς τὴν Ῥώμην,
καὶ μετὰ ταῦθ᾽ ἁθροισθέντων εἰς τὸ Καπετώλιον,
διεῖλον σφᾶς αὐτοὺς οἱ νεώτεροι τῶν χιλιάρχων,
<milestone n="7" unit="section" />
καθάπερ ἂν ὑπὸ τοῦ δήμου κατασταθῶσιν ἢ τῶν
στρατηγῶν, εἰς τέτταρα μέρη διὰ τὸ τέτταρα παρ᾽
αὐτοῖς στρατόπεδα τὴν ὁλοσχερῆ καὶ πρώτην διαίρεσιν τῶν δυνάμεων ποιεῖσθαι.
<milestone n="8" unit="section" />
καὶ τοὺς μὲν πρώτους κατασταθέντας τέτταρας εἰς τὸ πρῶτον καλούμενον στρατόπεδον ἔνειμαν, τοὺς δ᾽ ἑξῆς τρεῖς εἰς
τὸ δεύτερον, τοὺς δ᾽ ἑπομένους τούτοις τέτταρας εἰς
τὸ τρίτον, τρεῖς δὲ τοὺς τελευταίους εἰς τὸ τέταρτον.
<milestone n="9" unit="section" />
τῶν δὲ πρεσβυτέρων δύο μὲν τοὺς πρώτους εἰς
τὸ πρῶτον, τρεῖς δὲ τοὺς δευτέρους εἰς τὸ δεύτερον
τιθέασι στρατόπεδον, δύο δὲ τοὺς ἑξῆς εἰς τὸ τρίτον, τρεῖς δὲ τοὺς τελευταίους εἰς τὸ τέταρτον [τῶν</p></div2>
<div2 type="chapter" n="20" org="uniform" sample="complete">
<milestone n="1" unit="section" />
<p>πρεσβυτέρων]. γενομένης δὲ τῆς διαιρέσεως καὶ
καταστάσεως τῶν χιλιάρχων τοιαύτης ὥστε πάντα
τὰ στρατόπεδα τοὺς ἴσους ἔχειν ἄρχοντας,
<milestone n="2" unit="section" />
μετὰ ταῦτα
καθίσαντες χωρὶς ἀλλήλων κατὰ στρατόπεδον κληροῦσι τὰς φυλὰς κατὰ μίαν καὶ προσκαλοῦνται τὴν
ἀεὶ λαχοῦσαν.
<milestone n="3" unit="section" />
ἐκ δὲ ταύτης ἐκλέγουσι τῶν νεανίσκων τέτταρας ἐπιεικῶς τοὺς παραπλησίους ταῖς
ἡλικίαις καὶ ταῖς ἕξεσι.
<milestone n="4" unit="section" />
προσαχθέντων δὲ τούτων
λαμβάνουσι πρῶτοι τὴν ἐκλογὴν οἱ τοῦ πρώτου
στρατοπέδου, δεύτεροι δ᾽ οἱ τοῦ δευτέρου, τρίτοι δ᾽
οἱ τοῦ τρίτου, τελευταῖοι δ᾽ οἱ τοῦ τετάρτου.
<milestone n="5" unit="section" />
πάλιν
δ᾽ ἄλλων τεττάρων προσαχθέντων λαμβάνουσι πρῶτοι τὴν αἵρεσιν οἱ τοῦ δευτέρου στρατοπέδου καὶ
ἑξῆς οὕτως, τελευταῖοι δ᾽ οἱ τοῦ πρώτου.
<milestone n="6" unit="section" />
μετὰ δὲ
ταῦτα πάλιν ἄλλων τεττάρων προσαχθέντων πρῶτοι
λαμβάνουσιν οἱ τοῦ τρίτου στρατοπέδου, τελευταῖοι
δ᾽ οἱ τοῦ δευτέρου.
<milestone n="7" unit="section" />
[καὶ] αἰεὶ κατὰ λόγον οὕτως
ἐκ περιόδου τῆς ἐκλογῆς γινομένης παραπλησίους
συμβαίνει λαμβάνεσθαι τοὺς ἄνδρας εἰς ἕκαστον
τῶν στρατοπέδων.
<milestone n="8" unit="section" />
ὅταν δ᾽ ἐκλέξωσι τὸ προκείμενον
πλῆθος — τοῦτο δ᾽ ἔστιν ὁτὲ μὲν εἰς ἕκαστον στρατόπεδον πεζοὶ τετρακισχίλιοι καὶ διακόσιοι, ποτὲ δὲ
πεντακισχίλιοι, ἐπειδὰν μείζων τις αὐτοῖς προφαίνηται κίνδυνος — 
<milestone n="9" unit="section" />
μετὰ ταῦτα τοὺς ἱππεῖς τὸ μὲν
παλαιὸν ὑστέρους εἰώθεσαν δοκιμάζειν ἐπὶ τοῖς τετρακισχιλίοις διακοσίοις, νῦν δὲ προτέρους, πλουτίνδην αὐτῶν γεγενημένης ὑπὸ τοῦ τιμητοῦ τῆς
ἐκλογῆς: καὶ ποιοῦσι τριακοσίους εἰς ἕκαστον στρατόπεδον.</p></div2>
<div2 type="chapter" n="21" org="uniform" sample="complete">
<milestone n="1" unit="section" />
<p>Ἐπιτελεσθείσης δὲ τῆς καταγραφῆς τὸν προειρημένον τρόπον, ἁθροίσαντες τοὺς ἐπειλεγμένους
οἱ προσήκοντες τῶν χιλιάρχων καθ᾽ ἕκαστον στρατόπεδον, καὶ λαβόντες ἐκ πάντων ἕνα τὸν ἐπιτηδειότατον,
<milestone n="2" unit="section" />
ἐξορκίζουσιν ἦ μὴν πειθαρχήσειν καὶ
ποιήσειν τὸ προσταττόμενον ὑπὸ τῶν ἀρχόντων κατὰ
δύναμιν.
<milestone n="3" unit="section" />
οἱ δὲ λοιποὶ πάντες ὀμνύουσι καθ᾽ ἕνα
προπορευόμενοι, τοῦτ᾽ αὐτὸ δηλοῦντες ὅτι ποιήσουσι
πάντα καθάπερ ὁ πρῶτος.
<milestone n="4" unit="section" /></p>
<p>κατὰ δὲ τοὺς αὐτοὺς καιροὺς οἱ τὰς ὑπάτους
ἀρχὰς ἔχοντες παραγγέλλουσι τοῖς ἄρχουσι τοῖς ἀπὸ
τῶν συμμαχίδων πόλεων τῶν ἐκ τῆς Ἰταλίας, ἐξ ὧν
ἂν βούλωνται συστρατεύειν τοὺς συμμάχους, διασαφοῦντες τὸ πλῆθος καὶ τὴν ἡμέραν καὶ τὸν τόπον, εἰς ὃν δεήσει παρεῖναι τοὺς κεκριμένους.
<milestone n="5" unit="section" />
αἱ
δὲ πόλεις παραπλησίαν ποιησάμεναι τῇ προειρημένῃ
τὴν ἐκλογὴν καὶ τὸν ὅρκον ἐκπέμπουσιν, ἄρχοντα
συστήσασαι καὶ μισθοδότην.
<milestone n="6" unit="section" /></p>
<p>οἱ δ᾽ ἐν τῇ Ῥώμῃ χιλίαρχοι μετὰ τὸν ἐξορκισμὸν
παραγγείλαντες ἡμέραν ἑκάστῳ στρατοπέδῳ καὶ τόπον, εἰς ὃν δεήσει παρεῖναι χωρὶς τῶν ὅπλων, τότε
μὲν ἀφῆκαν.
<milestone n="7" unit="section" />
παραγενομένων δ᾽ εἰς τὴν ταχθεῖσαν
ἡμέραν διαλέγουσι τῶν ἀνδρῶν τοὺς μὲν νεωτάτους
καὶ πενιχροτάτους εἰς τοὺς γροσφομάχους, τοὺς δ᾽
ἑξῆς τούτοις εἰς τοὺς ἁστάτους καλουμένους, τοὺς δ᾽
ἀκμαιοτάτους ταῖς ἡλικίαις εἰς τοὺς πρίγκιπας, τοὺς
δὲ πρεσβυτάτους εἰς τοὺς τριαρίους.
<milestone n="8" unit="section" />
αὗται γάρ εἰσι
καὶ τοσαῦται διαφοραὶ παρὰ Ῥωμαίοις καὶ τῶν ὀνομασιῶν καὶ τῶν ἡλικιῶν, ἔτι δὲ τῶν καθοπλισμῶν
ἐν ἑκάστῳ στρατοπέδῳ.
<milestone n="9" unit="section" />
διαιροῦσι δ᾽ αὐτοὺς τὸν
τρόπον τοῦτον ὥστ᾽ εἶναι τοὺς μὲν πρεσβυτάτους
καὶ τριαρίους προσαγορευομένους ἑξακοσίους, τοὺς
δὲ πρίγκιπας χιλίους καὶ διακοσίους, ἴσους δὲ τούτοις τοὺς ἁστάτους, τοὺς δὲ λοιποὺς καὶ νεωτάτους
γροσφοφόρους.
<milestone n="10" unit="section" />
ἐὰν δὲ πλείους τῶν τετρακισχιλίων
ὦσι, κατὰ λόγον ποιοῦνται τὴν διαίρεσιν πλὴν τῶν
τριαρίων. τούτους αἰεὶ τοὺς ἴσους.</p></div2>
<div2 type="chapter" n="22" org="uniform" sample="complete">
<milestone n="1" unit="section" />
<p>καὶ τοῖς μὲν νεωτάτοις παρήγγειλαν μάχαιραν
φορεῖν καὶ γρόσφους καὶ πάρμην.
<milestone n="2" unit="section" />
ἡ δὲ πάρμη καὶ
δύναμιν ἔχει τῇ κατασκευῇ καὶ μέγεθος ἀρκοῦν πρὸς
ἀσφάλειαν: περιφερὴς γὰρ οὖσα τῷ σχήματι τρίπεδον ἔχει τὴν διάμετρον.
<milestone n="3" unit="section" />
προσεπικοσμεῖται δὲ καὶ
λιτῷ περικεφαλαίῳ: ποτὲ δὲ λυκείαν ἤ τι τῶν τοιούτων ἐπιτίθεται, σκέπης ἅμα καὶ σημείου χάριν, ἵνα
τοῖς κατὰ μέρος ἡγεμόσι προκινδυνεύοντες ἐρρωμένως καὶ μὴ διάδηλοι γίνωνται.
<milestone n="4" unit="section" />
τὸ δὲ τῶν γρόσφων βέλος ἔχει τῷ μὲν μήκει τὸ ξύλον ὡς ἐπίπαν
δίπηχυ, τῷ δὲ πάχει δακτυλιαῖον, τὸ δὲ κέντρον
σπιθαμιαῖον, κατὰ τοσοῦτον ἐπὶ λεπτὸν ἐξεληλασμένον καὶ συνωξυσμένον ὥστε κατ᾽ ἀνάγκην εὐθέως
ἀπὸ τῆς πρώτης ἐμβολῆς κάμπτεσθαι καὶ μὴ δύνασθαι τοὺς πολεμίους ἀντιβάλλειν: εἰ δὲ μή, κοινὸν
γίνεται τὸ βέλος.</p></div2>
<div2 type="chapter" n="23" org="uniform" sample="complete">
<milestone n="1" unit="section" />
<p>τοῖς γε μὴν δευτέροις μὲν κατὰ τὴν ἡλικίαν,
ἁστάτοις δὲ προσαγορευομένοις, παρήγγειλαν φέρειν
πανοπλίαν.
<milestone n="2" unit="section" />
ἔστι δ᾽ ἡ Ῥωμαϊκὴ πανοπλία πρῶτον
μὲν θυρεός — οὗ τὸ μὲν πλάτος ἐστὶ τῆς κυρτῆς ἐπιφανείας πένθ᾽ ἡμιποδίων, τὸ δὲ μῆκος ποδῶν τεττάρων, τὸ δ᾽ ἐπ᾽ ἴτυος 
πάχος ἔτι καὶ παλαιστιαῖον — 
<milestone n="3" unit="section" />
ἐκ διπλοῦ σανιδώματος ταυροκόλλῃ πεπηγώς, ὀθονίῳ, μετὰ δὲ ταῦτα μοσχείῳ δέρματι περιείληται
τὴν ἐκτὸς ἐπιφάνειαν.
<milestone n="4" unit="section" />
ἔχει δὲ περὶ τὴν ἴτυν ἐκ
τῶν ἄνωθεν καὶ κάτωθεν μερῶν σιδηροῦν σιάλωμα,
δι᾽ οὗ τάς τε καταφορὰς τῶν μαχαιρῶν ἀσφαλίζεται
καὶ τὰς πρὸς τὴν γῆν ἐξερείσεις.
<milestone n="5" unit="section" />
προσήρμοσται δ᾽
αὐτῷ καὶ σιδηρᾶ κόγχος, ἣ τὰς ὁλοσχερεῖς ἀποστέγει
πληγὰς λίθων καὶ σαρισῶν καὶ καθόλου βιαίων βελῶν.
<milestone n="6" unit="section" />
ἅμα δὲ τῷ θυρεῷ μάχαιρα: ταύτην δὲ περὶ
τὸν δεξιὸν φέρει μηρόν, καλοῦσι δ᾽ αὐτὴν Ἰβηρικήν.
<milestone n="7" unit="section" />
ἔχει δ᾽ αὕτη κέντημα διάφορον καὶ καταφορὰν
ἐξ ἀμφοῖν τοῖν μεροῖν βίαιον διὰ τὸ τὸν ὀβελίσκον
αὐτῆς ἰσχυρὸν καὶ μόνιμον εἶναι.
<milestone n="8" unit="section" />
πρὸς δὲ τούτοις
ὑσσοὶ δύο καὶ περικεφαλαία χαλκῆ καὶ προκνημίς.
τῶν δ᾽ ὑσσῶν εἰσιν οἱ μὲν παχεῖς, οἱ δὲ λεπτοί.
<milestone n="9" unit="section" />
τῶν δὲ στερεωτέρων οἱ μὲν στρογγύλοι παλαιστιαίαν
ἔχουσι τὴν διάμετρον, οἱ δὲ τετράγωνοι τὴν πλευράν. οἵ γε μὴν λεπτοὶ σιβυνίοις ἐοίκασι συμμέτροις,
οὓς φοροῦσι μετὰ τῶν προειρημένων.
<milestone n="10" unit="section" />
ἁπάντων δὲ
τούτων τοῦ ξύλου τὸ μῆκός ἐστιν ὡς τρεῖς πήχεις.
προσήρμοσται δ᾽ ἑκάστοις βέλος σιδηροῦν ἀγκιστρωτόν, ἴσον ἔχον τὸ μῆκος τοῖς ξύλοις:
<milestone n="11" unit="section" />
οὗ τὴν ἔνδεσιν
καὶ τὴν χρείαν οὕτως ἀσφαλίζονται βεβαίως, ἕως
μέσων τῶν ξύλων ἐνδιδέντες καὶ πυκναῖς ταῖς λαβίσι καταπερονῶντες, ὥστε πρότερον ἢ τὸν δεσμὸν
ἐν ταῖς χρείαις ἀναχαλασθῆναι τὸν σίδηρον θραύεσθαι, καίπερ ὄντα τὸ πάχος ἐν τῷ πυθμένι καὶ τῇ
πρὸς τὸ ξύλον συναφῇ τριῶν ἡμιδακτυλίων: ἐπὶ
τοσοῦτον καὶ τοιαύτην πρόνοιαν ποιοῦνται τῆς ἐνδέσεως.
<milestone n="12" unit="section" />
ἐπὶ δὲ πᾶσι τούτοις προσεπικοσμοῦνται πτερίνῳ στεφάνῳ καὶ πτεροῖς φοινικοῖς ἢ μέλασιν ὀρθοῖς
τρισίν,
<milestone n="13" unit="section" />
ὡς πηχυαίοις τὸ μέγεθος, ὧν προστεθέντων
κατὰ κορυφὴν ἅμα τοῖς ἄλλοις ὅπλοις ὁ μὲν ἀνὴρ
φαίνεται διπλάσιος ἑαυτοῦ κατὰ τὸ μέγεθος, ἡ δ᾽
ὄψις καλὴ καὶ καταπληκτικὴ τοῖς ἐναντίοις.
<milestone n="14" unit="section" />
οἱ μὲν
οὖν πολλοὶ προσλαβόντες χάλκωμα σπιθαμιαῖον
πάντῃ πάντως, ὃ προστίθενται μὲν πρὸ τῶν στέρνων, καλοῦσι δὲ καρδιοφύλακα, τελείαν ἔχουσι τὴν
καθόπλισιν:
<milestone n="15" unit="section" />
οἱ δ᾽ ὑπὲρ τὰς μυρίας τιμώμενοι δραχμὰς ἀντὶ τοῦ καρδιοφύλακος σὺν τοῖς ἄλλοις ἁλυσιδωτοὺς περιτίθενται θώρακας.
<milestone n="16" unit="section" />
ὁ δ᾽ αὐτὸς τρόπος
τῆς καθοπλίσεώς ἐστι καὶ περὶ τοὺς πρίγκιπας καὶ
τριαρίους, πλὴν ἀντὶ τῶν ὑσσῶν οἱ τριάριοι δόρατα
φοροῦσιν.</p></div2>
<div2 type="chapter" n="24" org="uniform" sample="complete">
<milestone n="1" unit="section" />
<p>ἐξ ἑκάστου δὲ τῶν προειρημένων γενῶν πλὴν
τῶν νεωτάτων ἐξέλεξαν ταξιάρχους ἀριστίνδην δέκα.
μετὰ δὲ τούτους ἑτέραν ἐκλογὴν ἄλλων δέκα ποιοῦνται.
<milestone n="2" unit="section" />
καὶ τούτους μὲν ἅπαντας προσηγόρευσαν
ταξιάρχους, ὧν ὁ πρῶτος αἱρεθεὶς καὶ συνεδρίου
κοινωνεῖ: προσεκλέγονται δ᾽ οὗτοι πάλιν αὐτοὶ τοὺς
ἴσους οὐραγούς.
<milestone n="3" unit="section" />
ἑξῆς δὲ τούτοις μετὰ τῶν ταξιάρχων διεῖλον τὰς ἡλικίας, ἑκάστην εἰς δέκα μέρη,
πλὴν τῶν γροσφομάχων: καὶ προσένειμαν ἑκάστῳ
μέρει τῶν ἐκλεχθέντων ἀνδρῶν δύ᾽ ἡγεμόνας καὶ
δύ᾽ οὐραγούς.
<milestone n="4" unit="section" />
τῶν δὲ γροσφομάχων τοὺς ἐπιβάλλοντας κατὰ τὸ πλῆθος ἴσους ἐπὶ πάντα τὰ μέρη
διένειμαν.
<milestone n="5" unit="section" />
καὶ τὸ μὲν μέρος ἕκαστον ἐκάλεσαν καὶ
τάγμα καὶ σπεῖραν καὶ σημαίαν, τοὺς δ᾽ ἡγεμόνας
κεντυρίωνας καὶ ταξιάρχους.
<milestone n="6" unit="section" />
οὗτοι δὲ καθ᾽ ἑκάστην
σπεῖραν ἐκ τῶν καταλειπομένων ἐξέλεξαν αὐτοὶ δύο
τοὺς ἀκμαιοτάτους καὶ γενναιοτάτους ἄνδρας σημαιαφόρους.
<milestone n="7" unit="section" />
δύο δὲ καθ᾽ ἕκαστον τάγμα ποιοῦσιν
ἡγεμόνας εἰκότως: ἀδήλου γὰρ ὄντος καὶ τοῦ ποιῆσαι καὶ τοῦ παθεῖν τι τὸν ἡγεμόνα, τῆς πολεμικῆς
χρείας οὐκ ἐπιδεχομένης πρόφασιν, οὐδέποτε βούλονται τὴν σπεῖραν χωρὶς ἡγεμόνος εἶναι καὶ προστάτου.
<milestone n="8" unit="section" />
παρόντων μὲν οὖν ἀμφοτέρων ὁ μὲν πρῶτος
αἱρεθεὶς ἡγεῖται τοῦ δεξιοῦ μέρους τῆς σπείρας, ὁ
δὲ δεύτερος τῶν εὐωνύμων ἀνδρῶν τῆς σημαίας ἔχει
τὴν ἡγεμονίαν: μὴ παρόντων δ᾽ ὁ καταλειπόμενος
ἡγεῖται πάντων.
<milestone n="9" unit="section" />
βούλονται δ᾽ εἶναι τοὺς ταξιάρχους
οὐχ οὕτως θρασεῖς καὶ φιλοκινδύνους ὡς ἡγεμονικοὺς καὶ στασίμους καὶ βαθεῖς μᾶλλον ταῖς ψυχαῖς,
οὐδ᾽ ἐξ ἀκεραίου προσπίπτειν ἢ κατάρχεσθαι τῆς
μάχης, ἐπικρατουμένους δὲ καὶ πιεζομένους ὑπομένειν καὶ ἀποθνήσκειν ὑπὲρ τῆς χώρας.</p></div2>
<div2 type="chapter" n="25" org="uniform" sample="complete">
<milestone n="1" unit="section" />
<p>παραπλησίως δὲ καὶ τοὺς ἱππεῖς εἰς ἴλας δέκα
διεῖλον, ἐξ ἑκάστης δὲ τρεῖς προκρίνουσιν ἰλάρχας,
οὗτοι δ᾽ αὐτοὶ τρεῖς προσέλαβον οὐραγούς.
<milestone n="2" unit="section" />
ὁ μὲν
οὖν πρῶτος αἱρεθεὶς ἰλάρχης ἡγεῖται τῆς ἴλης, οἱ
δὲ δύο δεκαδάρχων ἔχουσι τάξιν, καλοῦνται δὲ πάντες δεκουρίωνες. μὴ παρόντος δὲ τοῦ πρώτου πάλιν ὁ δεύτερος ἰλάρχου λαμβάνει τάξιν.
<milestone n="3" unit="section" />
ὁ δὲ καθοπλισμὸς τῶν ἱππέων νῦν μέν ἐστι παραπλήσιος τῷ
τῶν Ἑλλήνων: τὸ δὲ παλαιὸν πρῶτον θώρακας οὐκ
εἶχον,
<milestone n="4" unit="section" />
ἀλλ᾽ ἐν περιζώμασιν ἐκινδύνευον, ἐξ οὗ πρὸς
μὲν τὸ καταβαίνειν καὶ ταχέως ἀναπηδᾶν ἐπὶ τοὺς
ἵππους ἑτοίμως διέκειντο καὶ πρακτικῶς, πρὸς δὲ
τὰς συμπλοκὰς ἐπισφαλῶς εἶχον διὰ τὸ γυμνοὶ κινδυνεύειν.
<milestone n="5" unit="section" />
τὰ δὲ δόρατα κατὰ δύο τρόπους ἄπρακτ᾽
ἦν αὐτοῖς, καθ᾽ ἃ μὲν ᾗ λεπτὰ καὶ κλαδαρὰ ποιοῦντες οὔτε τοῦ προτεθέντος ἠδύναντο σκοποῦ
στοχάζεσθαι, πρὸ τοῦ τε τὴν ἐπιδορατίδα πρός τι
προσερεῖσαι, κραδαινόμενα δι᾽ αὐτῆς τῆς τῶν ἵππων
κινήσεως τὰ πλεῖστα συνετρίβετο:
<milestone n="6" unit="section" />
πρὸς δὲ τούτοις
ἄνευ σαυρωτήρων κατασκευάζοντες μιᾷ τῇ πρώτῃ
διὰ τῆς ἐπιδορατίδος ἐχρῶντο πληγῇ, μετὰ δὲ ταῦτα
κλασθέντων λοιπὸν ἦν ἄπρακτ᾽ αὐτοῖς καὶ μάταια.
τόν γε μὴν θυρεὸν εἶχον ἐκ βοείου δέρματος,
<milestone n="7" unit="section" />
τοῖς
ὀμφαλωτοῖς ποπάνοις παραπλήσιον τοῖς ἐπὶ τὰς
θυσίας ἐπιτιθεμένοις: οἷς οὔτε πρὸς τὰς ἐπιβολὰς
ἦν χρῆσθαι διὰ τὸ μὴ στάσιν ἔχειν, ὑπό τε τῶν
ὄμβρων ἀποδερματούμενοι καὶ μυδῶντες δύσχρηστοι
καὶ πρότερον ἦσαν καὶ νῦν ἔτι γίνονται παντελῶς.
διόπερ ἀδοκίμου τῆς χρείας οὔσης,
<milestone n="8" unit="section" />
ταχέως μετέλαβον τὴν Ἑλληνικὴν κατασκευὴν τῶν ὅπλων,
<milestone n="9" unit="section" />
ἐν ᾗ
τῶν μὲν δοράτων τὴν πρώτην εὐθέως τῆς ἐπιδορατίδος πληγὴν εὔστοχον ἅμα καὶ πρακτικὴν γίνεσθαι
συμβαίνει, διὰ τὴν κατασκευὴν ἀτρεμοῦς καὶ στασίμου τοῦ δόρατος ὑπάρχοντος, ὁμοίως δὲ καὶ τὴν
ἐκ μεταλήψεως τοῦ σαυρωτῆρος χρείαν μόνιμον καὶ
βίαιον.
<milestone n="10" unit="section" />
ὁ δ᾽ αὐτὸς λόγος καὶ περὶ τῶν θυρεῶν:
καὶ γὰρ πρὸς τὰς ἐπιβολὰς καὶ πρὸς τὰς ἐπιθέσεις
ἑστηκυῖαν καὶ τεταγμένην ἔχουσι τὴν χρείαν.
<milestone n="11" unit="section" />
ἃ
συνιδόντες ἐμιμήσαντο ταχέως: ἀγαθοὶ γάρ, εἰ καί
τινες ἕτεροι, μεταλαβεῖν ἔθη καὶ ζηλῶσαι τὸ βέλτιον καὶ Ῥωμαῖοι.</p></div2>
<div2 type="chapter" n="26" org="uniform" sample="complete">
<milestone n="1" unit="section" />
<p>τοιαύτην δὲ ποιησάμενοι τὴν διαίρεσιν οἱ χιλίαρχοι, καὶ ταῦτα παραγγείλαντες περὶ τῶν ὅπλων,
τότε μὲν ἀπέλυσαν τοὺς ἄνδρας εἰς τὴν οἰκείαν:
παραγενομένης δὲ τῆς ἡμέρας,
<milestone n="2" unit="section" />
εἰς ἣν ὤμοσαν ἁθροισθῆναι πάντες ὁμοίως εἰς τὸν ἀποδειχθέντα τόπον
ὑπὸ τῶν ὑπάτων — 
<milestone n="3" unit="section" />
τάττει δ᾽ ὡς ἐπίπαν ἑκάτερος
χωρὶς τὸν τόπον τοῖς αὑτοῦ στρατοπέδοις: ἑκατέρῳ
γὰρ δίδοται τὸ μέρος τῶν συμμάχων καὶ δύο τῶν
Ῥωμαϊκῶν στρατοπέδων — 
<milestone n="4" unit="section" />
παραγίνονται δὲ πάντες
ἀδιαπτώτως οἱ καταγραφέντες, ὡς ἂν μηδεμιᾶς ἄλλης
συγχωρουμένης προφάσεως τοῖς ἐξορκισθεῖσι πλὴν
ὀρνιθείας καὶ τῶν ἀδυνάτων.
<milestone n="5" unit="section" />
ἁθροισθέντων δὲ καὶ
τῶν συμμάχων ὁμοῦ τοῖς Ῥωμαίοις, τὴν μὲν οἰκονομίαν καὶ τὸν χειρισμὸν ποιοῦνται τούτων αὐτῶν
οἱ καθεσταμένοι μὲν ὑπὸ τῶν ὑπάτων ἄρχοντες,
προσαγορευόμενοι δὲ πραίφεκτοι, δώδεκα τὸν ἀριθμὸν ὄντες.
<milestone n="6" unit="section" />
οἳ πρῶτον μὲν τοῖς ὑπάτοις τοὺς ἐπιτηδειοτάτους πρὸς τὴν ἀληθινὴν χρείαν ἐκ πάντων
τῶν παραγεγονότων συμμάχων ἱππεῖς καὶ πεζοὺς
ἐκλέγουσι, τοὺς καλουμένους ἐκτραορδιναρίους, ὃ
μεθερμηνευόμενον ἐπιλέκτους δηλοῖ.
<milestone n="7" unit="section" />
τὸ δὲ πλῆθος
γίνεται τὸ πᾶν τῶν συμμάχων, τὸ μὲν τῶν πεζῶν
πάρισον τοῖς Ῥωμαϊκοῖς στρατοπέδοις ὡς τὸ πολύ,
τὸ δὲ τῶν ἱππέων τριπλάσιον:
<milestone n="8" unit="section" />
ἐκ δὲ τούτων λαμβάνουσι τῶν μὲν ἱππέων εἰς τοὺς ἐπιλέκτους ἐπιεικῶς τὸ τρίτον μέρος, τῶν δὲ πεζῶν τὸ πέμπτον.
τοὺς δὲ λοιποὺς διεῖλον εἰς δύο μέρη,
<milestone n="9" unit="section" />
καὶ καλοῦσι
τὸ μὲν δεξιόν, τὸ δ᾽ εὐώνυμον κέρας.
<milestone n="10" unit="section" /></p>
<p>τούτων δ᾽ εὐτρεπῶν γενομένων παραλαβόντες
οἱ χιλίαρχοι τοὺς Ῥωμαίους ὁμοῦ καὶ τοὺς συμμάχους
κατεστρατοπέδευσαν, ἑνὸς ὑπάρχοντος παρ᾽ αὐτοῖς
θεωρήματος ἁπλοῦ περὶ τὰς παρεμβολάς, ᾧ χρῶνται πρὸς πάντα καιρὸν καὶ τόπον.
<milestone n="11" unit="section" />
διὸ καὶ δοκεῖ μοι
πρέπειν τῷ καιρῷ τὸ πειραθῆναι, καθ᾽ ὅσον οἷόν
τε τῷ λόγῳ, τοὺς ἀκούοντας εἰς ἔννοιαν ἀγαγεῖν
τοῦ κατὰ τὰς πορείας καὶ στρατοπεδείας καὶ παρατάξεις χειρισμοῦ τῶν δυνάμεων.
<milestone n="12" unit="section" />
τίς γὰρ οὕτως ἐστὶν
ἀπεοικὼς πρὸς τὰ καλὰ καὶ σπουδαῖα τῶν ἔργων,
ὃς οὐκ ἂν βουληθείη μικρὸν ἐπιμελέστερον ἐπιστῆσαι περὶ τῶν τοιούτων, ὑπὲρ ὧν ἅπαξ ἀκούσας ἐπιστήμων ἔσται πράγματος ἑνὸς τῶν ἀξίων λόγου καὶ
γνώσεως;</p></div2>
<div2 type="chapter" n="27" org="uniform" sample="complete">
<milestone n="1" unit="section" />
<p>ἔστι δὴ τὸ γένος αὐτῶν τῆς στρατοπεδείας τοιόνδε. τοῦ κριθέντος αἰεὶ τόπου πρὸς στρατοπεδείαν,
τούτου τὸν ἐπιτηδειότατον εἰς σύνοψιν ἅμα καὶ
παραγγελίαν ἡ τοῦ στρατηγοῦ σκηνὴ καταλαμβάνει.
τεθείσης δὲ τῆς σημαίας,
<milestone n="2" unit="section" />
οὗ μέλλουσι πηγνύναι
ταύτην, ἀπομετρεῖται πέριξ τῆς σημαίας τετράγωνος
τόπος, ὥστε πάσας τὰς πλευρὰς ἑκατὸν ἀπέχειν πόδας τῆς σημαίας, τὸ δ᾽ ἐμβαδὸν γίνεσθαι τετράπλεθρον.
<milestone n="3" unit="section" />
τούτου δὲ τοῦ σχήματος αἰεὶ παρὰ μίαν ἐπιφάνειαν καὶ πλευράν, ἥτις ἂν ἐπιτηδειοτάτη φανῇ
πρός τε τὰς ὑδρείας καὶ προνομάς, παραβάλλεται
τὰ Ῥωμαϊκὰ στρατόπεδα τὸν τρόπον τοῦτον.
<milestone n="4" unit="section" />
ἓξ ὑπαρχόντων χιλιάρχων ἐν ἑκάστῳ στρατοπέδῳ κατὰ τὸν
ἄρτι λόγον, δυεῖν δὲ στρατοπέδων ὄντων τῶν Ῥωμαϊκῶν ἀεὶ μεθ᾽ ἑκατέρου τῶν ὑπάτων, φανερὸν
ὅτι δώδεκα χιλιάρχους ἀνάγκη συστρατεύειν ἑκατέρῳ
τῶν ὑπάτων.
<milestone n="5" unit="section" />
τιθέασι δὴ τὰς τούτων σκηνὰς ἐπὶ
μίαν εὐθεῖαν ἁπάσας, ἥτις ἐστὶ παράλληλος τῇ τοῦ
τετραγώνου προκριθείσῃ πλευρᾷ, πεντήκοντα δ᾽ ἀπέχει πόδας ἀπ᾽ αὐτῆς, ἵν᾽ ᾗ τοῖς ἵπποις, ἅμα δ᾽
ὑποζυγίοις καὶ τῇ λοιπῇ τῶν χιλιάρχων ἀποσκευῇ
τόπος.
<milestone n="6" unit="section" />
αἱ δὲ σκηναὶ τοῦ προειρημένου σχήματος
εἰς τοὔμπαλιν ἀπεστραμμέναι πήγνυνται πρὸς τὴν
ἐκτὸς ἐπιφάνειαν, ἣ νοείσθω καὶ καλείσθω δὲ καθάπαξ ἡμῖν ἀεὶ τοῦ παντὸς σχήματος κατὰ πρόσωπον.
<milestone n="7" unit="section" />
ἀφεστᾶσι δ᾽ ἀλλήλων μὲν ἴσον αἱ τῶν χιλιάρχων
σκηναί, τοσοῦτον δὲ τόπον ὥστε παρ᾽ ὅλον τὸ πλάτος ἀεὶ τῶν Ῥωμαϊκῶν στρατοπέδων παρήκειν.</p></div2>
<div2 type="chapter" n="28" org="uniform" sample="complete">
<milestone n="1" unit="section" />
<p>Ἀπομετρηθέντων δὲ πάλιν ἑκατὸν ποδῶν εἰς τὸ
πρόσθεν κατὰ πάσας τὰς σκηνάς, λοιπὸν ἀπὸ τῆς
τοῦτο τὸ πλάτος ὁριζούσης εὐθείας, ἥτις γίνεται
παράλληλος ταῖς τῶν χιλιάρχων σκηναῖς, ἀπὸ ταύτης ἄρχονται ποιεῖσθαι τὰς τῶν στρατοπέδων παρεμβολάς, χειρίζοντες τὸν τρόπον τοῦτον.
<milestone n="2" unit="section" />
διχοτομήσαντες τὴν προειρημένην εὐθεῖαν, ἀπὸ τούτου
τοῦ σημείου πρὸς ὀρθὰς τῇ γραμμῇ τοὺς ἱππεῖς
ἀντίους αὑτοῖς ἑκατέρου τοῦ στρατοπέδου παρεμβάλλουσι, πεντήκοντα διέχοντας πόδας ἀλλήλων, μέσην ποιοῦντες τὴν τομὴν τοῦ διαστήματος.
<milestone n="3" unit="section" />
ἔστι δ᾽
ἥ τε τῶν ἱππέων καὶ τῶν πεζῶν σκηνοποιία παραπλήσιος: γίνεται γὰρ τὸ ὅλον σχῆμα καὶ τῆς σημαίας
καὶ τῶν οὐλαμῶν τετράγωνον.
<milestone n="4" unit="section" />
τοῦτο δὲ βλέπει μὲν
εἰς τὰς διόδους, ἔχει δὲ τὸ μὲν μῆκος ὡρισμένον
τὸ παρὰ τὴν δίοδον — ἔστι γὰρ ἑκατὸν ποδῶν — 
ὡς δ᾽ ἐπὶ τὸ πολὺ καὶ τὸ βάθος ἴσον πειρῶνται
ποιεῖν πλὴν τῶν συμμάχων.
<milestone n="5" unit="section" />
ὅταν δὲ τοῖς μείζοσι
στρατοπέδοις χρῶνται, τὸ κατὰ λόγον καὶ τῷ μήκει
καὶ τῷ βάθει προστιθέασι.</p></div2>
<div2 type="chapter" n="29" org="uniform" sample="complete">
<milestone n="1" unit="section" />
<p>γενομένης δὲ τῆς τῶν ἱππέων παρεμβολῆς κατὰ
μέσας τὰς τῶν χιλιάρχων σκηνὰς οἷον εἰ ῥύμης τινὸς ἐπικαρσίου πρὸς τὴν ἄρτι ῥηθεῖσαν εὐθεῖαν καὶ
τὸν πρὸ τῶν χιλιάρχων τόπον — 
<milestone n="2" unit="section" />
τῷ γὰρ ὄντι ῥύμαις παραπλήσιον ἀποτελεῖται τὸ τῶν διόδων σχῆμα
πασῶν, ὡς ἂν ἐξ ἑκατέρου τοῦ μέρους αἷς μὲν ταγμάτων, αἷς δ᾽ οὐλαμῶν ἐπὶ τὸ μῆκος παρεμβεβληκότων — 
<milestone n="3" unit="section" />
πλὴν τοῖς προειρημένοις ἱππεῦσι κατόπιν
τοὺς ἐξ ἀμφοτέρων τῶν στρατοπέδων τριαρίους,
κατ᾽ οὐλαμὸν ἑκάστην σημαίαν, ἐν ὁμοίῳ σχήματι
τιθέασι, συμψαυόντων μὲν τῶν σχημάτων ἀλλήλοις,
βλεπόντων δ᾽ ἔμπαλιν πρὸς τὰς ἐναντίας τοῖς ἱππεῦσιν ἐπιφανείας,
<milestone n="4" unit="section" />
ἥμισυ ποιοῦντες τὸ βάθος τοῦ
μήκους ἑκάστης σημαίας τῷ καὶ κατὰ τὸ πλῆθος
ἡμίσεις ὡς ἐπίπαν εἶναι τούτους τῶν ἄλλων μερῶν.
<milestone n="5" unit="section" />
διότιπερ ἀνίσων ὄντων πολλάκις τῶν ἀνδρῶν ἰσάζειν ἀεὶ συμβαίνει πάντα τὰ μέρη κατὰ τὸ μῆκος
διὰ τὴν τοῦ βάθους διαφοράν.
<milestone n="6" unit="section" />
αὖθις δὲ πεντήκοντα πόδας ἀφ᾽ ἑκατέρων τούτων ἀποστήσαντες,
ἀντίους παρεμβάλλουσι τοῖς τριαρίοις τοὺς πρίγκιπας.
<milestone n="7" unit="section" />
νευόντων δὲ καὶ τούτων εἰς τὰ προειρημένα
διαστήματα δύ᾽ αὗται πάλιν ἀποτελοῦνται ῥῦμαι, τὰς
μὲν ἀρχὰς ἀπὸ τῆς αὐτῆς εὐθείας λαμβάνουσαι καὶ
τὰς εἰσβολάς, ὁμοίως τοῖς ἱππεῦσιν, ἐκ τοῦ πρὸ τῶν
χιλιάρχων ἑκατομπέδου διαστήματος, λήγουσαι δὲ
πρὸς τὴν καταντικρὺ τῶν χιλιάρχων πλευρὰν τοῦ
χάρακος, ἣν ἐξ ἀρχῆς ὑπεθέμεθα κατὰ πρόσωπον
εἶναι τοῦ παντὸς σχήματος.
<milestone n="8" unit="section" />
μετὰ δὲ τοὺς πρίγκιπας, ὄπισθεν τούτων ὁμοίως ἔμπαλιν βλέποντα, συμψαύοντα δὲ τὰ σχήματα τιθέντες, τοὺς ἁστάτους
παρεμβάλλουσι.
<milestone n="9" unit="section" />
δέκα δὲ σημαίας ἐχόντων ἁπάντων
τῶν μερῶν κατὰ τὴν ἐξ ἀρχῆς διαίρεσιν, πάσας ἴσας
συμβαίνει γίνεσθαι τὰς ῥύμας καὶ κατὰ τὸ μῆκος
καὶ τὰς ἀποτομὰς ἰσάζειν αὐτῶν τὰς πρὸς τῇ κατὰ
τὸ πρόσωπον πλευρᾷ τοῦ χάρακος: πρὸς ἣν καὶ τὰς
τελευταίας σημαίας ἐπιστρέφοντες στρατοπεδεύουσιν.</p></div2>
<div2 type="chapter" n="30" org="uniform" sample="complete">
<milestone n="1" unit="section" />
<p>ἀπὸ τῶν ἁστάτων πεντήκοντα πάλιν διαλείποντες πόδας τοὺς τῶν συμμάχων ἱππεῖς ἀντίους παρεμβάλλουσι τούτοις, ποιούμενοι τὴν ἀρχὴν ἀπὸ τῆς
αὐτῆς εὐθείας καὶ λήγοντες ἐπὶ τὴν αὐτήν.
<milestone n="2" unit="section" />
ἔστι δὲ
τὸ πλῆθος τῶν συμμάχων, ὡς ἐπάνω προεῖπα, τὸ
μὲν τῶν πεζῶν πάρισον τοῖς Ῥωμαϊκοῖς στρατοπέδοις,
λεῖπον τοῖς ἐπιλέκτοις, τὸ δὲ τῶν ἱππέων διπλάσιον, ἀφῃρημένου καὶ τούτων τοῦ τρίτου μέρους
εἰς τοὺς ἐπιλέκτους.
<milestone n="3" unit="section" />
διὸ καὶ τὸ βάθος αὔξοντες
τούτοις πρὸς λόγον ἐν τοῖς στρατοπεδευτικοῖς σχήμασι, πειρῶνται κατὰ τὸ μῆκος ἐξισοῦν τοῖς τῶν
Ῥωμαίων στρατοπέδοις.
<milestone n="4" unit="section" />
ἀποτελεσθεισῶν δὲ τῶν
ἁπασῶν πέντε διόδων, αὖθις εἰς τοὔμπαλιν ἀπεστραμμένας ὁμοίως τοῖς ἱππεῦσι τιθέασι τὰς τῶν
συμμαχικῶν πεζῶν σημαίας, αὔξοντες τὸ βάθος πρὸς
λόγον, βλεπούσας δὲ πρὸς τὸν χάρακα καὶ πρὸς
τὰς ἐκ τῶν πλαγίων ἐπιφανείας ἑκατέρας.
<milestone n="5" unit="section" />
καθ᾽
ἑκάστην δὲ σημαίαν τὰς πρώτας ἀφ᾽ ἑκατέρου τοῦ
μέρους σκηνὰς οἱ ταξίαρχοι λαμβάνουσιν. ἅμα δὲ
τὸν προειρημένον τρόπον παρεμβάλλοντες καθ᾽ ἕκαστον μέρος τὸν ἕκτον οὐλαμὸν ἀπὸ τοῦ πέμπτου
πεντήκοντα πόδας ἀφιστᾶσι, παραπλησίως δὲ καὶ
τὰς τῶν πεζῶν τάξεις,
<milestone n="6" unit="section" />
ὥστε γίνεσθαι καὶ ταύτην
ἄλλην διὰ μέσων τῶν στρατοπέδων δίοδον, ἐπικάρσιον μὲν πρὸς τὰς ῥύμας, παράλληλον δὲ ταῖς τῶν
χιλιάρχων σκηναῖς, ἣν καλοῦσι πέμπτην διὰ τὸ παρὰ
τὰ πέμπτα τάγματα παρήκειν.</p></div2>
<div2 type="chapter" n="31" org="uniform" sample="complete">
<milestone n="1" unit="section" />
<p>ὁ δ᾽ ὑπὸ τὰς τῶν χιλιάρχων σκηνὰς ὄπισθεν
τόπος ὑποπεπτωκώς, ἐξ ἑκατέρου δὲ τοῦ μέρους τῆς
τοῦ στρατηγίου περιστάσεως παρακείμενος, ὁ μὲν
εἰς ἀγορὰν γίνεται τόπος, ὁ δ᾽ ἕτερος τῷ τε ταμιείῳ
καὶ ταῖς ἅμα τούτῳ χορηγίαις.
<milestone n="2" unit="section" />
ἀπὸ δὲ τῆς ἐφ᾽ ἑκάτερα τελευταίας τῶν χιλιάρχων σκηνῆς κατόπιν οἷον
ἐπικάμπιον ἔχοντες τάξιν πρὸς τὰς σκηνάς, οἱ τῶν
ἐπιλέκτων ἱππέων ἀπόλεκτοι καί τινες τῶν ἐθελοντὴν στρατευομένων τῇ τῶν ὑπάτων χάριτι, πάντες
οὗτοι στρατοπεδεύουσι παρὰ τὰς ἐκ τῶν πλαγίων
τοῦ χάρακος ἐπιφανείας, βλέποντες οἱ μὲν ἐπὶ τὰς
τοῦ ταμιείου παρασκευάς, οἱ δ᾽ ἐκ θατέρου μέρους
εἰς τὴν ἀγοράν.
<milestone n="3" unit="section" />
ὡς δ᾽ ἐπὶ τὸ πολὺ συμβαίνει τούτοις μὴ μόνον στρατοπεδεύειν σύνεγγυς τῶν ὑπάτων, ἀλλὰ καὶ κατὰ τὰς πορείας καὶ κατὰ τὰς ἄλλας
χρείας περὶ τὸν ὕπατον καὶ τὸν ταμίαν ποιεῖσθαι
τὴν ἐπιμέλειαν καὶ τὴν ὅλην διατριβήν.
<milestone n="4" unit="section" />
ἀντίκεινται
δὲ τούτοις ἐπὶ τὸν χάρακα βλέποντες οἱ τὴν παραπλήσιον χρείαν παρεχόμενοι πεζοὶ τοῖς προειρημένοις ἱππεῦσιν.
<milestone n="5" unit="section" />
ἑξῆς δὲ τούτοις δίοδος ἀπολείπεται
πλάτος ποδῶν ἑκατόν, παράλληλος μὲν ταῖς τῶν
χιλιάρχων σκηναῖς, ἐπὶ θάτερα δὲ τῆς ἀγορᾶς καὶ
στρατηγίου καὶ ταμιείου παρατείνουσα παρὰ πάντα
τὰ προειρημένα μέρη τοῦ χάρακος.
<milestone n="6" unit="section" />
παρὰ δὲ τὴν
ἀνωτέρω πλευρὰν ταύτης οἱ τῶν συμμάχων ἱππεῖς
ἐπίλεκτοι στρατοπεδεύουσι, βλέποντες ἐπί τε τὴν
ἀγορὰν ἅμα καὶ τὸ στρατήγιον καὶ τὸ ταμιεῖον.
<milestone n="7" unit="section" />
κατὰ μέσην δὲ τὴν τούτων τῶν ἱππέων παρεμβολὴν
καὶ κατ᾽ αὐτὴν τὴν τοῦ στρατηγίου περίστασιν δίοδος ἀπολείπεται πεντήκοντα ποδῶν, φέρουσα μὲν
ἐπὶ τὴν ὄπισθε πλευρὰν τῆς στρατοπεδείας, τῇ δὲ
τάξει πρὸς ὀρθὰς κειμένη τῇ προειρημένῃ πλατείᾳ.
<milestone n="8" unit="section" />
τοῖς δ᾽ ἱππεῦσι τούτοις ἀντίτυποι τίθενται πάλιν οἱ
τῶν συμμάχων ἐπίλεκτοι πεζοί, βλέποντες πρὸς τὸν
χάρακα καὶ τὴν ὄπισθεν ἐπιφάνειαν τῆς ὅλης στρατοπεδείας.
<milestone n="9" unit="section" />
τὸ δ᾽ ἀπολειπόμενον ἐξ ἑκατέρου τοῦ
μέρους τούτων κένωμα παρὰ τὰς ἐκ τῶν πλαγίων
πλευρὰς δίδοται τοῖς ἀλλοφύλοις καὶ τοῖς ἐκ τοῦ
καιροῦ προσγινομένοις συμμάχοις.
<milestone n="10" unit="section" /></p>
<p>τούτων δ᾽ οὕτως ἐχόντων τὸ μὲν σύμπαν σχῆμα
γίνεται τῆς στρατοπεδείας τετράγωνον ἰσόπλευρον,
τὰ δὲ κατὰ μέρος ἤδη τῆς τε ῥυμοτομίας ἐν αὐτῇ
καὶ τῆς ἄλλης οἰκονομίας πόλει παραπλησίαν ἔχει
τὴν διάθεσιν.
<milestone n="11" unit="section" />
τὸν δὲ χάρακα τῶν σκηνῶν ἀφιστᾶσι
κατὰ πάσας τὰς ἐπιφανείας διακοσίους πόδας. τοῦτο
δὲ τὸ κένωμα πολλὰς καὶ δοκίμους αὐτοῖς παρέχεται χρείας.
<milestone n="12" unit="section" />
πρός τε γὰρ τὰς εἰσαγωγὰς καὶ τὰς ἐξαγωγὰς τῶν στρατοπέδων εὐφυῶς ἔχει καὶ δεόντως
ἕκαστοι γὰρ κατὰ τὰς ἑαυτῶν ῥύμας εἰς τοῦτο τὸ
κένωμα ποιοῦνται τὴν ἔξοδον, ἀλλ᾽ οὐκ εἰς μίαν
συμπίπτοντες ἀνατρέπουσι καὶ συμπατοῦσιν ἀλλήλους:
<milestone n="13" unit="section" />
τάς τε τῶν παρεισαγομένων θρεμμάτων καὶ
τὰς ἐκ τῶν πολεμίων λείας εἰς τοῦτο παράγοντες
ἀσφαλῶς τηροῦσι τὰς νύκτας.
<milestone n="14" unit="section" />
τὸ δὲ μέγιστον, ἐν
ταῖς ἐπιθέσεσι ταῖς νυκτεριναῖς οὔτε πῦρ οὔτε βέλος
ἐξικνεῖται πρὸς αὐτοὺς πλὴν τελείως ὀλίγων: γίνεται δὲ καὶ ταῦτα σχεδὸν ἀβλαβῆ διά τε τὸ μέγεθος
τῆς ἀποστάσεως καὶ διὰ τὴν τῶν σκηνῶν περίστασιν.</p></div2>
<div2 type="chapter" n="32" org="uniform" sample="complete">
<milestone n="1" unit="section" />
<p>δεδομένου δὲ τοῦ πλήθους καὶ τῶν πεζῶν καὶ
τῶν ἱππέων καθ᾽ ἑκατέραν τὴν πρόθεσιν, ἄν τε
τετρακισχιλίους ἄν τε πεντακισχιλίους εἰς ἕκαστον
στρατόπεδον ποιῶσι, παραπλησίως δὲ καὶ τῶν σημαιῶν τοῦ τε βάθους καὶ τοῦ μήκους καὶ τοῦ πλήθους δεδομένου, πρὸς δὲ τούτοις τῶν κατὰ τὰς διόδους καὶ πλατείας διαστημάτων, ὁμοίως δὲ καὶ τῶν
ἄλλων ἁπάντων δεδομένων,
<milestone n="2" unit="section" />
συμβαίνει τοῖς βουλομένοις συνεφιστάνειν νοεῖν καὶ τοῦ χωρίου τὸ
μέγεθος καὶ τὴν ὅλην περίμετρον τῆς παρεμβολῆς.
ἐὰν δέ ποτε πλεονάζῃ τὸ τῶν συμμάχων πλῆθος,
<milestone n="3" unit="section" />
ἢ
τῶν ἐξ ἀρχῆς συστρατευομένων ἢ τῶν ἐκ τοῦ καιροῦ
προσγινομένων,
<milestone n="4" unit="section" />
τοῖς μὲν ἐκ τοῦ καιροῦ πρὸς τοῖς
προειρημένοις καὶ τοὺς παρὰ τὸ στρατήγιον ἀναπληροῦσι τόπους, τὴν ἀγορὰν καὶ τὸ ταμιεῖον συναγαγόντες εἰς αὐτὸν τὸν κατεπείγοντα πρὸς τὴν χρείαν
τόπον:
<milestone n="5" unit="section" />
τοῖς δ᾽ ἐξ ἀρχῆς συνεκπορευομένοις, ἐὰν ᾖ
πλῆθος ἱκανώτερον, ῥύμην μίαν ἐξ ἑκατέρου τοῦ
μέρους τῶν Ῥωμαϊκῶν στρατοπέδων πρὸς ταῖς ὑπαρχούσαις παρὰ τὰς ἐκ τῶν πλαγίων ἐπιφανείας παρατιθέασι.
<milestone n="6" unit="section" />
πάντων δὲ τῶν τεττάρων στρατοπέδων καὶ
τῶν ὑπάτων ἀμφοτέρων εἰς ἕνα χάρακα συναθροισθέντων, οὐδὲν ἕτερον δεῖ νοεῖν πλὴν δύο στρατιὰς κατὰ τὸν ἄρτι λόγον παρεμβεβληκυίας ἀντεστραμμένας αὑταῖς συνηρμόσθαι, συναπτούσας κατὰ
τὰς τῶν ἐπιλέκτων ἑκατέρου τοῦ στρατοπέδου παρεμβολάς, οὓς ἐποιοῦμεν εἰς τὴν ὀπίσω βλέποντας
ἐπιφάνειαν τῆς ὅλης παρεμβολῆς,
<milestone n="7" unit="section" />
ὅτε δὴ συμβαίνει
γίνεσθαι τὸ μὲν σχῆμα παράμηκες, τὸ δὲ χωρίον
διπλάσιον τοῦ πρόσθεν, τὴν δὲ περίμετρον ἡμιόλιον.
<milestone n="8" unit="section" />
ὅταν μὲν οὖν συμβαίνῃ τοὺς ὑπάτους ἀμφοτέρους
ὁμοῦ στρατοπεδεύειν, οὕτως ἀεὶ χρῶνται ταῖς στρατοπεδείαις: ὅταν δὲ χωρίς, τἄλλα μὲν ὡσαύτως, τὴν
δ᾽ ἀγορὰν καὶ τὸ ταμιεῖον καὶ τὸ στρατήγιον μέσον
τιθέασι τῶν δυεῖν στρατοπέδων.</p></div2>
<div2 type="chapter" n="33" org="uniform" sample="complete">
<milestone n="1" unit="section" />
<p>μετὰ δὲ τὴν στρατοπεδείαν συναθροισθέντες οἱ
χιλίαρχοι τοὺς ἐκ τοῦ στρατοπέδου πάντας ἐλευθέρους ὁμοῦ καὶ δούλους ὁρκίζουσι, καθ᾽ ἕνα ποιούμενοι τὸν ὁρκισμόν.
<milestone n="2" unit="section" />
ὁ δ᾽ ὅρκος ἐστὶ μηδὲν ἐκ τῆς
παρεμβολῆς κλέψειν, ἀλλὰ κἂν εὕρῃ τι, τοῦτ᾽ ἀνοίσειν ἐπὶ τοὺς χιλιάρχους.
<milestone n="3" unit="section" />
ἑξῆς δὲ τούτοις διέταξαν
τὰς σημαίας ἐξ ἑκάστου στρατοπέδου τῶν πριγκίπων καὶ τῶν ἁστάτων, δύο μὲν εἰς τὴν ἐπιμέλειαν
τοῦ τόπου τοῦ πρὸ τῶν χιλιάρχων:
<milestone n="4" unit="section" />
τὴν γὰρ διατριβὴν ἐν ταῖς καθημερείαις οἱ πλεῖστοι τῶν Ῥωμαίων
ἐν ταύτῃ ποιοῦνται τῇ πλατείᾳ: διόπερ ἀεὶ σπουδάζουσι περὶ ταύτης, ὡς ῥαίνηται καὶ καλλύνηται
σφίσιν ἐπιμελῶς.
<milestone n="5" unit="section" />
τῶν δὲ λοιπῶν ὀκτωκαίδεκα τρεῖς
ἕκαστος τῶν χιλιάρχων διαλαγχάνει: τοσαῦται γάρ
εἰσι τῶν ἁστάτων καὶ πριγκίπων ἐν ἑκάστῳ στρατοπέδῳ σημαῖαι κατὰ τὴν ἄρτι ῥηθεῖσαν διαίρεσιν,
χιλίαρχοι δ᾽ ἕξ.
<milestone n="6" unit="section" />
τῶν δὲ τριῶν σημαιῶν ἀνὰ μέρος
ἑκάστη τῷ χιλιάρχῳ λειτουργεῖ λειτουργίαν τοιαύτην. ἐπειδὰν καταστρατοπεδεύσωσι, τὴν σκηνὴν
ἱστᾶσιν οὗτοι καὶ τὸν περὶ τὴν σκηνὴν τόπον ἠδάφισαν. κἄν τι περιφράξαι δέῃ τῶν σκευῶν ἀσφαλείας χάριν, οὗτοι φροντίζουσι.
<milestone n="7" unit="section" />
διδόασι δὲ καὶ
φυλακεῖα δύο — τὸ δὲ φυλακεῖόν ἐστιν ἐκ τεττάρων
ἀνδρῶν — ὧν οἱ μὲν πρὸ τῆς σκηνῆς, οἱ δὲ κατόπιν παρὰ τοὺς ἵππους ποιοῦνται τὴν φυλακήν.
<milestone n="8" unit="section" />
οὐσῶν δὲ σημαιῶν ἑκάστῳ χιλιάρχῳ τριῶν, ἐν ἑκάστῃ
δὲ τούτων ἀνδρῶν ὑπαρχόντων ὑπὲρ τοὺς ἑκατὸν
χωρὶς τῶν τριαρίων καὶ γροσφομάχων — οὗτοι γὰρ
οὐ λειτουργοῦσι — 
<milestone n="9" unit="section" />
τὸ μὲν ἔργον γίνεται κοῦφον
διὰ τὸ παρὰ τετάρτην ἡμέραν ἑκάστῃ σημαίᾳ καθήκειν τὴν λειτουργίαν, τοῖς δὲ χιλιάρχοις ἅμα μὲν τὸ
τῆς εὐχρηστίας ἀναγκαῖον, ἅμα δὲ τὸ τῆς τιμῆς διὰ
τῶν προειρημένων ἀποτελεῖται σεμνὸν καὶ προστατικόν.
<milestone n="10" unit="section" />
αἱ δὲ τῶν τριαρίων σημαῖαι τῆς μὲν τῶν
χιλιάρχων παραλύονται λειτουργίας, εἰς δὲ τοὺς τῶν
ἱππέων οὐλαμοὺς ἑκάστη σημαία καθ᾽ ἡμέραν δίδωσι φυλακεῖον ἀεὶ τῷ γειτνιῶντι κατόπιν τῶν οὐλαμῶν:
<milestone n="11" unit="section" />
οἵτινες τηροῦσι μὲν καὶ τἄλλα, μάλιστα δὲ
τοὺς ἵππους, ἵνα μήτ᾽ ἐμπλεκόμενοι τοῖς δέμασι
βλάπτωνται πρὸς χρείαν μήτε λυόμενοι καὶ προσπίπτοντες ἄλλοις ἵπποις ταραχὰς καὶ θορύβους ἐμποιῶσι τῷ στρατοπέδῳ.
<milestone n="12" unit="section" />
μία δ᾽ ἐξ ἁπασῶν καθ᾽
ἡμέραν σημαία ἀνὰ μέρος τῷ στρατηγῷ παρακοιτεῖ:
ἥτις ἅμα μὲν ἀσφάλειαν παρασκευάζει τῷ στρατηγῷ
πρὸς τὰς ἐπιβουλάς, ἅμα δὲ κοσμεῖ τὸ πρόσχημα
τῆς ἀρχῆς.</p></div2>
<div2 type="chapter" n="34" org="uniform" sample="complete">
<milestone n="1" unit="section" />
<p>τῆς δὲ ταφρείας καὶ χαρακοποιίας δύο μὲν ἐπιβάλλουσι πλευραὶ τοῖς συμμάχοις, παρ᾽ ἃς καὶ στρατοπεδεύει τὸ κέρας αὐτῶν ἑκάτερον, δύο δὲ τοῖς
Ῥωμαίοις, ἑκατέρῳ τῷ στρατοπέδῳ μία.
<milestone n="2" unit="section" />
διαιρεθείσης δὲ τῆς πλευρᾶς ἑκάστης κατὰ σημαίαν, τὴν μὲν
κατὰ μέρος ἐπιμέλειαν οἱ ταξίαρχοι ποιοῦνται παρεστῶτες, τὴν δὲ καθόλου δοκιμασίαν τῆς πλευρᾶς
δύο τῶν χιλιάρχων.
<milestone n="3" unit="section" />
ὁμοίως δὲ καὶ τὴν λοιπὴν τὴν
κατὰ τὸ στρατόπεδον ἐπιμέλειαν οὗτοι ποιοῦνται:
κατὰ δύο γὰρ σφᾶς αὐτοὺς διελόντες ἀνὰ μέρος τῆς
ἑκμήνου τὴν δίμηνον ἄρχουσι, καὶ πάσης οἱ λαχόντες τῆς ἐν τοῖς ὑπαίθροις προΐστανται χρείας.
<milestone n="4" unit="section" />
ὁ δ᾽
αὐτὸς τρόπος τῆς ἀρχῆς ἐστι καὶ τῶν πραιφέκτων
περὶ τοὺς συμμάχους.
<milestone n="5" unit="section" />
οἱ δ᾽ ἱππεῖς καὶ ταξίαρχοι
πάντες ἅμα τῷ φωτὶ παραγίνονται πρὸς τὰς τῶν
χιλιάρχων σκηνάς, οἱ δὲ χιλίαρχοι πρὸς τὸν ὕπατον.
<milestone n="6" unit="section" />
κἀκεῖνος μὲν τὸ κατεπεῖγον ἀεὶ παραγγέλλει τοῖς χιλιάρχοις, οἱ δὲ χιλίαρχοι τοῖς ἱππεῦσι καὶ ταξιάρχοις,
οὗτοι δὲ τοῖς πολλοῖς, ὅταν ἑκάστων ὁ καιρὸς ᾖ.
<milestone n="7" unit="section" /></p>
<p>τὴν δὲ τοῦ νυκτερινοῦ συνθήματος παράδοσιν
ἀσφαλίζονται τὸν τρόπον τοῦτον.
<milestone n="8" unit="section" />
καθ᾽ ἕκαστον γένος
καὶ τῶν ἱππέων καὶ τῶν πεζῶν ἐκ τῆς δεκάτης σημαίας καὶ τελευταίας στρατοπεδευούσης κατὰ τὰς ῥύμας, ἐκ τούτων εἷς ἑκάστης ἀνὴρ λαμβάνεται κατ᾽
ἐκλογήν, ὃς τῶν μὲν κατὰ τὰς φυλακὰς λειτουργιῶν
ἀπολύεται, παραγίνεται δὲ καθ᾽ ἡμέραν δύνοντος
ἡλίου πρὸς τὴν τοῦ χιλιάρχου σκηνήν, καὶ λαβὼν
τὸ σύνθημα — τοῦτο δ᾽ ἐστὶ πλατεῖον ἐπιγεγραμμένον — 
<milestone n="9" unit="section" />
ἀπαλλάττεται πάλιν. ἀναχωρήσας δ᾽ ἐπὶ
τὴν αὑτοῦ σημαίαν τό τε ξυλήφιον παρέδωκε καὶ τὸ
σύνθημα μετὰ μαρτύρων τῷ τῆς ἐχομένης σημαίας
ἡγεμόνι, παραπλησίως δὲ πάλιν οὗτος τῷ τῆς ἐχομένης.
<milestone n="10" unit="section" />
τὸ δ᾽ ὅμοιον ἑξῆς ποιοῦσι πάντες, ἕως ἂν
ἐπὶ τὰς πρώτας καὶ σύνεγγυς τοῖς χιλιάρχοις στρατοπεδευούσας σημαίας ἐξικνῆται. τούτους δὲ δεῖ τὸ
πλατεῖον ἔτι φωτὸς ὄντος ἀναφέρειν πρὸς τοὺς χιλιάρχους.
<milestone n="11" unit="section" />
κἂν μὲν ἀνενεχθῇ πάντα τὰ δοθέντα, γινώσκει διότι δέδοται τὸ σύνθημα πᾶσι καὶ διὰ
πάντων εἰς αὐτὸν ἥκει:
<milestone n="12" unit="section" />
ἐὰν δ᾽ ἐλλείπῃ τι, παρὰ
πόδας ζητεῖ τὸ γεγονός, εἰδὼς ἐκ τῆς ἐπιγραφῆς ἐκ
ποίου μέρους οὐχ ἥκει τὸ πλατεῖον. οὗ δ᾽ ἂν εὑρεθῇ
τὸ κώλυμα, τυγχάνει τῆς καθηκούσης ζημίας.</p></div2>
<div2 type="chapter" n="35" org="uniform" sample="complete">
<milestone n="1" unit="section" />
<p>τὰ δὲ περὶ τὰς νυκτερινὰς φυλακὰς οὕτως οἰκονομεῖται παρ᾽ αὐτοῖς.
<milestone n="2" unit="section" />
τὸν μὲν στρατηγὸν καὶ τὴν
τούτου σκηνὴν ἡ παρακοιτοῦσα σημαία φυλάττει,
τὰς δὲ τῶν χιλιάρχων καὶ τοὺς τῶν ἱππέων οὐλαμοὺς οἱ διατεταγμένοι κατὰ τὸν ἄρτι λόγον ἐξ ἑκάστης σημαίας.
<milestone n="3" unit="section" />
ὁμοίως δὲ καὶ παρ᾽ ἕκαστον τάγμα
πάντες ἐξ ἑαυτῶν τιθέασι φυλακήν: τὰς δὲ λοιπὰς
ὁ στρατηγὸς ἀποτάττει.
<milestone n="4" unit="section" />
γίνονται δ᾽ ὡς ἐπίπαν τρεῖς
φυλακαὶ παρὰ τὸν ταμίαν, καὶ παρ᾽ ἕκαστον τῶν
πρεσβευτῶν καὶ συμβούλων δύο.
<milestone n="5" unit="section" />
τὴν δ᾽ ἐκτὸς ἐπιφάνειαν οἱ γροσφομάχοι πληροῦσι, παρ᾽ ὅλον καθ᾽
ἡμέραν τὸν χάρακα παρακοιτοῦντες — αὕτη γὰρ
ἐπιτέτακται τούτοις ἡ λειτουργία — ἐπί τε τῶν
εἰσόδων ἀνὰ δέκα ποιοῦνται τούτων αὐτῶν τὰς προκοιτίας.
<milestone n="6" unit="section" />
τῶν δ᾽ εἰς τὰς φυλακὰς ἀποταχθέντων ἀφ᾽
ἑκάστου φυλακείου τὸν τὴν πρώτην μέλλοντα τηρεῖν
εἷς ἐξ ἑκάστης σημαίας οὐραγὸς ἄγει πρὸς τὸν χιλίαρχον ἑσπέρας:
<milestone n="7" unit="section" />
ὁ δὲ δίδωσι τούτοις πᾶσι ξυλήφια
κατὰ φυλακήν, βραχέα τελέως, ἔχοντα χαρακτῆρα.
λαβόντες δ᾽ οὗτοι μὲν ἐπὶ τοὺς ἀποδεδειγμένους
ἀπαλλάττονται τόπους.
<milestone n="8" unit="section" /></p>
<p>ἡ δὲ τῆς ἐφοδείας πίστις εἰς τοὺς ἱππεῖς ἀνατίθεται. δεῖ γὰρ τὸν πρῶτον ἰλάρχην καθ᾽ ἕκαστον
στρατόπεδον ἑνὶ τῶν οὐραγῶν τῶν αὑτοῦ παραγγεῖλαι πρῲ παράγγελμα τοιοῦτον, ἵνα τέτταρσιν οὗτος
ἐμφανίσῃ νεανίσκοις τῶν ἐκ τῆς ἰδίας ἴλης πρὸ ἀρίστου τοῖς μέλλουσιν ἐφοδεύειν.
<milestone n="9" unit="section" />
μετὰ δὲ ταῦτα τῷ
τῆς ἐχομένης ἴλης ἡγεμόνι δεῖ τὸν αὐτὸν ἀφ᾽ ἑσπέρας παραγγεῖλαι διότι τούτῳ καθήκει τὰ περὶ τῆς
ἐφοδείας φροντίζειν εἰς τὴν αὔριον.
<milestone n="10" unit="section" />
τοῦτον δ᾽ ἀκούσαντα παραπλησίως ταὐτὰ δεῖ ποιεῖν τοῖς προειρημένοις εἰς τὴν ἐπιοῦσαν ἡμέραν: ὁμοίως δὲ καὶ τοὺς
ἑξῆς.
<milestone n="11" unit="section" />
οἱ δὲ προκριθέντες ὑπὸ τῶν οὐραγῶν ἐκ τῆς
πρώτης ἴλης τέτταρες, ἐπειδὰν διαλάχωσι τὰς φυλακάς, πορεύονται πρὸς τὸν χιλίαρχον, καὶ γραφὴν
λαμβάνουσι πόσου καὶ πόσας ἐφοδεῦσαι δεῖ φυλακάς.
<milestone n="12" unit="section" />
μετὰ δὲ ταῦτα παρακοιτοῦσιν οἱ τέτταρες παρὰ τὴν
πρώτην σημαίαν τῶν τριαρίων: ὁ γὰρ ταύτης ταξίαρχος τὴν ἐπιμέλειαν ποιεῖται τοῦ κατὰ φυλακὴν</p></div2>
<div2 type="chapter" n="36" org="uniform" sample="complete">
<milestone n="1" unit="section" />
<p>βουκανᾶν. συνάψαντος δὲ τοῦ καιροῦ τὴν πρώτην
ἐφοδεύει φυλακὴν ὁ ταύτην λαχών, ἔχων μεθ᾽ αὑτοῦ
μάρτυρας τῶν φίλων.
<milestone n="2" unit="section" />
ἐπιπορεύεται δὲ τοὺς ῥηθέντας τόπους, οὐ μόνον τοὺς περὶ τὸν χάρακα καὶ
τὰς εἰσόδους, ἀλλὰ καὶ τοὺς κατὰ σημαίαν ἅπαντας
καὶ τοὺς κατ᾽ οὐλαμόν:
<milestone n="3" unit="section" />
κἂν μὲν εὕρῃ τοὺς φυλάττοντας τὴν πρώτην ἐγρηγορότας, λαμβάνει παρὰ
τούτων τὸ κάρφος: ἐὰν δ᾽ εὕρῃ κοιμώμενον ἢ λελοιπότα τινὰ τὸν τόπον, ἐπιμαρτυράμενος τοὺς σύνεγγυς ἀπαλλάττεται.
<milestone n="4" unit="section" />
τὸ δὲ παραπλήσιον γίνεται καὶ
ὑπὸ τῶν τὰς ἑξῆς φυλακὰς ἐφοδευόντων.
<milestone n="5" unit="section" />
τὴν δ᾽
ἐπιμέλειαν τοῦ κατὰ φυλακὴν βουκανᾶν, ὡς ἀρτίως
εἶπον, ἵνα σύμφωνον ᾖ τοῖς ἐφοδεύουσι πρὸς τοὺς
φυλάττοντας, οἱ τῆς πρώτης σημαίας τῶν τριαρίων
ἐξ ἑκατέρου τοῦ στρατοπέδου ταξίαρχοι καθ᾽ ἡμέραν ποιοῦνται.
<milestone n="6" unit="section" /></p>
<p>τῶν δ᾽ ἐφόδων ἕκαστος ἅμα τῷ φωτὶ πρὸς τὸν
χιλίαρχον ἀναφέρει τὸ σύνθημα. κἂν μὲν ᾖ πάντα
δεδομένα, χωρὶς ἐγκλήματος ἀπαλλάττονται πάλιν:
ἂν δέ τις ἐλάττω φέρῃ τοῦ πλήθους τῶν φυλακείων,
<milestone n="7" unit="section" />
ζητοῦσιν ἐκ τοῦ χαρακτῆρος ποῖον ἐκ τῶν φυλακείων λέλοιπε.
<milestone n="8" unit="section" />
τούτου δὲ γνωσθέντος καλεῖ τὸν
ταξίαρχον: οὗτος δ᾽ ἄγει τοὺς ἀποταχθέντας εἰς τὴν
φυλακήν: οὗτοι δὲ συγκρίνονται πρὸς τὸν ἔφοδον.
ἐὰν μὲν οὖν ἐν τοῖς φύλαξιν ᾖ τὸ κακόν,
<milestone n="9" unit="section" />
εὐθέως
δῆλός ἐστιν ὁ τὴν ἐφοδείαν ἔχων ἐπιμαρτυράμενος
τοὺς σύνεγγυς: ὀφείλει γὰρ τοῦτο ποιεῖν: ἐὰν δὲ
μηδὲν ᾖ τοιοῦτο γεγονός, εἰς τὸν ἔφοδον ἀναχωρεῖ</p></div2>
<div2 type="chapter" n="37" org="uniform" sample="complete">
<milestone n="1" unit="section" />
<p>τοὔγκλημα. καθίσαντος δὲ παραχρῆμα συνεδρίου
τῶν χιλιάρχων κρίνεται, κἂν καταδικασθῇ, ξυλοκοπεῖται.
<milestone n="2" unit="section" />
τὸ δὲ τῆς ξυλοκοπίας ἐστὶ τοιοῦτον. λαβὼν
ξύλον ὁ χιλίαρχος τούτῳ τοῦ κατακριθέντος οἷον
ἥψατο μόνον,
<milestone n="3" unit="section" />
οὗ γενομένου πάντες οἱ τοῦ στρατοπέδου τύπτοντες τοῖς ξύλοις καὶ τοῖς λίθοις τοὺς
μὲν πλείστους ἐν αὐτῇ τῇ στρατοπεδείᾳ καταβάλλουσι,
<milestone n="4" unit="section" />
τοῖς δ᾽ ἐκπεσεῖν δυναμένοις οὐδ᾽ ὣς ὑπάρχει
σωτηρία: πῶς γάρ; οἷς οὔτ᾽ εἰς τὴν πατρίδα τὴν
ἑαυτῶν ἐπανελθεῖν ἔξεστιν οὔτε τῶν ἀναγκαίων οὐδεὶς ἂν οἰκίᾳ τολμήσειε δέξασθαι τὸν τοιοῦτον. διὸ
τελείως οἱ περιπεσόντες ἅπαξ τοιαύτῃ συμφορᾷ καταφθείρονται.
<milestone n="5" unit="section" />
τὸ δ᾽ αὐτὸ πάσχειν ὀφείλει τοῖς προειρημένοις ὅ τ᾽ οὐραγὸς καὶ [ὁ] τῆς ἴλης ἡγεμών,
ἐὰν μὴ παραγγείλωσιν, ὁ μὲν τοῖς ἐφόδοις, ὁ δὲ τῷ
τῆς ἐχομένης ἴλης ἡγεμόνι, τὸ δέον ἐν τῷ καθήκοντι καιρῷ.
<milestone n="6" unit="section" />
διόπερ οὕτως ἰσχυρᾶς οὔσης καὶ ἀπαραιτήτου τῆς τιμωρίας ἀδιάπτωτα γίνεται παρ᾽ αὐτοῖς τὰ κατὰ τὰς νυκτερινὰς φυλακάς.
<milestone n="7" unit="section" /></p>
<p>δεῖ δὲ προσέχειν τοὺς μὲν στρατιώτας τοῖς χιλιάρχοις, τούτους δ᾽ ἔτι τοῖς ὑπάτοις.
<milestone n="8" unit="section" />
κύριος δ᾽ ἐστὶ
καὶ ζημιῶν ὁ χιλίαρχος καὶ ἐνεχυράζων καὶ μαστιγῶν,
τοὺς δὲ συμμάχους οἱ πραίφεκτοι.
<milestone n="9" unit="section" />
ξυλοκοπεῖται δὲ
καὶ πᾶς ὁ κλέψας τι τῶν ἐκ τοῦ στρατοπέδου, καὶ
μὴν ὁ μαρτυρήσας ψευδῆ παραπλησίως, κἄν τις τῶν
ἐν ἀκμῇ παραχρησάμενος εὑρεθῇ τῷ σώματι, πρὸς δὲ
τούτοις ὁ τρὶς περὶ τῆς αὐτῆς αἰτίας ζημιωθείς.
<milestone n="10" unit="section" />
ταῦτα
μὲν οὖν ὡς ἀδικήματα κολάζουσιν: εἰς δ᾽ ἀνανδρίαν
τιθέασι καὶ στρατιωτικὴν αἰσχύνην τὰ τοιαῦτα τῶν
ἐγκλημάτων, ἐάν τινες ψευδῆ περὶ αὑτῶν ἀνδραγαθίαν ἀπαγγείλωσι τοῖς χιλιάρχοις ἕνεκεν τοῦ τιμὰς
λαβεῖν,
<milestone n="11" unit="section" />
ὁμοίως ἄν τινες εἰς ἐφεδρείαν ταχθέντες
φόβου χάριν λίπωσι τὸν δοθέντα τόπον, παραπλησίως ἐάν τις ἀπορρίψῃ τι τῶν ὅπλων κατ᾽ αὐτὸν
τὸν κίνδυνον διὰ φόβον.
<milestone n="12" unit="section" />
διὸ καί τινες μὲν ἐν ταῖς
ἐφεδρείαις προδήλως ἀπόλλυνται, πολλαπλασίων αὐτοῖς ἐπιγινομένων οὐ θέλοντες λιπεῖν τὴν τάξιν,
δεδιότες τὴν οἰκείαν τιμωρίαν:
<milestone n="13" unit="section" />
ἔνιοι δὲ κατ᾽ αὐτὸν
τὸν κίνδυνον ἐκβαλόντες θυρεὸν ἢ μάχαιραν ἤ τι
τῶν ἄλλων ὅπλων παραλόγως ῥίπτουσιν ἑαυτοὺς εἰς
τοὺς πολεμίους, ἢ κυριεύειν ἐλπίζοντες ὧν ἀπέβαλον ἢ παθόντες τι τὴν πρόδηλον αἰσχύνην διαφεύξεσθαι καὶ τὴν τῶν οἰκείων ὕβριν.</p></div2>
<div2 type="chapter" n="38" org="uniform" sample="complete">
<milestone n="1" unit="section" />
<p>ἐὰν δέ ποτε ταὐτὰ ταῦτα περὶ πλείους συμβῇ
γενέσθαι καὶ σημαίας τινὰς ὁλοσχερῶς πιεσθείσας
λιπεῖν τοὺς τόπους, τὸ μὲν ἅπαντας ξυλοκοπεῖν ἢ
φονεύειν ἀποδοκιμάζουσι, λύσιν δὲ τοῦ πράγματος
εὑρίσκονται συμφέρουσαν ἅμα καὶ καταπληκτικήν.
<milestone n="2" unit="section" />
συναθροίσας γὰρ τὸ στρατόπεδον ὁ χιλίαρχος καὶ
προαγαγὼν εἰς μέσον τοὺς λελοιπότας, κατηγορεῖ
πικρῶς, καὶ τὸ τέλος ποτὲ μὲν πέντε, ποτὲ δ᾽ ὀκτώ,
ποτὲ δ᾽ εἴκοσι, τὸ δ᾽ ὅλον πρὸς τὸ πλῆθος αἰεὶ στοχαζόμενος, ὥστε δέκατον μάλιστα γίνεσθαι τῶν
ἡμαρτηκότων, τοσούτους ἐκ πάντων κληροῦται τῶν
ἀποδεδειλιακότων,
<milestone n="3" unit="section" />
καὶ τοὺς μὲν λαχόντας ξυλοκοπεῖ κατὰ τὸν ἄρτι ῥηθέντα λόγον ἀπαραιτήτως, τοῖς
δὲ λοιποῖς τὸ μέτρημα κριθὰς δοὺς ἀντὶ πυρῶν ἔξω
κελεύει τοῦ χάρακος καὶ τῆς ἀσφαλείας ποιεῖσθαι
τὴν παρεμβολήν.
<milestone n="4" unit="section" />
λοιπὸν τοῦ μὲν κινδύνου καὶ φόβου τοῦ κατὰ τὸν κλῆρον ἐπ᾽ ἴσον ἐπικρεμαμένου
πᾶσιν, ὡς ἂν ἀδήλου τοῦ συμπτώματος ὑπάρχοντος, τοῦ δὲ παραδειγματισμοῦ τοῦ κατὰ τὴν κριθοφαγίαν ὁμοίως συμβαίνοντος περὶ πάντας, τὸ δυνατὸν ἐκ τῶν ἐθισμῶν εἴληπται καὶ πρὸς κατάπληξιν
καὶ διόρθωσιν τῶν συμπτωμάτων.</p></div2>
<div2 type="chapter" n="39" org="uniform" sample="complete">
<milestone n="1" unit="section" />
<p>καλῶς δὲ καὶ τοὺς νέους ἐκκαλοῦνται πρὸς τὸ
κινδυνεύειν.
<milestone n="2" unit="section" />
ἐπειδὰν γὰρ γένηταί τις χρεία καί τινες
αὐτῶν ἀνδραγαθήσωσι, συναγαγὼν ὁ στρατηγὸς ἐκκλησίαν τοῦ στρατοπέδου, καὶ παραστησάμενος τοὺς
δόξαντάς τι πεπραχέναι διαφέρον, πρῶτον μὲν ἐγκώμιον ὑπὲρ ἑκάστου λέγει περί τε τῆς ἀνδραγαθίας,
κἄν τι κατὰ τὸν βίον αὐτοῖς ἄλλο συνυπάρχῃ τῆς
ἐπ᾽ ἀγαθῷ μνήμης ἄξιον,
<milestone n="3" unit="section" />
μετὰ δὲ ταῦτα τῷ μὲν
τρώσαντι πολέμιον γαῖσον δωρεῖται, τῷ δὲ καταβαλόντι καὶ σκυλεύσαντι, τῷ μὲν πεζῷ φιάλην, τῷ
δ᾽ ἱππεῖ φάλαρ᾽, ἐξ ἀρχῆς δὲ γαῖσον μόνον.
<milestone n="4" unit="section" />
τυγχάνει δὲ τούτων οὐκ ἐὰν ἐν παρατάξει τις ἢ πόλεως
καταλήψει τρώσῃ τινὰς ἢ σκυλεύσῃ τῶν πολεμίων,
ἀλλ᾽ ἐὰν ἐν ἀκροβολισμοῖς ἤ τισιν ἄλλοις τοιούτοις
καιροῖς, ἐν οἷς μηδεμιᾶς ἀνάγκης οὔσης κατ᾽ ἄνδρα
κινδυνεύειν αὐτοί τινες ἑκουσίως καὶ κατὰ προαίρεσιν αὑτοὺς εἰς τοῦτο διδόασι.
<milestone n="5" unit="section" />
τοῖς δὲ πόλεως
καταλαμβανομένης πρώτοις ἐπὶ τὸ τεῖχος ἀναβᾶσι
χρυσοῦν δίδωσι στέφανον.
<milestone n="6" unit="section" />
ὁμοίως δὲ καὶ τοὺς ὑπερασπίσαντας καὶ σώσαντάς τινας τῶν πολιτῶν ἢ
συμμάχων ὅ τε στρατηγὸς ἐπισημαίνεται δώροις,
οἵ τε χιλίαρχοι τοὺς σωθέντας, ἐὰν μὲν ἑκόντες ποιήσωσιν, εἰ δὲ μή, κρίναντες συναναγκάζουσι τὸν
σώσαντα στεφανοῦν.
<milestone n="7" unit="section" />
σέβεται δὲ τοῦτον καὶ παρ᾽
ὅλον τὸν βίον ὁ σωθεὶς ὡς πατέρα, καὶ πάντα δεῖ
τούτῳ ποιεῖν αὐτὸν ὡς τῷ γονεῖ.
<milestone n="8" unit="section" />
ἐκ δὲ τῆς τοιαύτης παρορμήσεως οὐ μόνον τοὺς ἀκούοντας καὶ
παρόντας ἐκκαλοῦνται πρὸς τὴν ἐν τοῖς κινδύνοις
ἅμιλλαν καὶ ζῆλον, ἀλλὰ καὶ τοὺς ἐν οἴκῳ μένοντας:
<milestone n="9" unit="section" />
οἱ γὰρ τυχόντες τῶν τοιούτων δωρεῶν χωρὶς
τῆς ἐν τοῖς στρατοπέδοις εὐκλείας καὶ τῆς ἐν οἴκῳ
παραχρῆμα φήμης καὶ μετὰ τὴν ἐπάνοδον τὴν εἰς
τὴν πατρίδα τάς τε πομπὰς ἐπισήμως πομπεύουσι
διὰ τὸ μόνοις ἐξεῖναι περιτίθεσθαι κόσμον τοῖς ὑπὸ
τῶν στρατηγῶν ἐπ᾽ ἀνδραγαθίᾳ τετιμημένοις,
<milestone n="10" unit="section" />
ἔν τε
ταῖς οἰκίαις κατὰ τοὺς ἐπιφανεστάτους τόπους τιθέασι τὰ σκῦλα, σημεῖα ποιούμενοι καὶ μαρτύρια
τῆς ἑαυτῶν ἀρετῆς.
<milestone n="11" unit="section" />
τοιαύτης δ᾽ ἐπιμελείας οὔσης
καὶ σπουδῆς περί τε τὰς τιμὰς καὶ τιμωρίας τὰς ἐν
τοῖς στρατοπέδοις, εἰκότως καὶ τὰ τέλη τῶν πολεμικῶν πράξεων ἐπιτυχῆ καὶ λαμπρὰ γίνεται δι᾽ αὐτῶν.
<milestone n="12" unit="section" /></p>
<p>ὀψώνιον δ᾽ οἱ μὲν πεζοὶ λαμβάνουσι τῆς ἡμέρας δύ᾽ ὀβολούς, οἱ δὲ ταξίαρχοι διπλοῦν, οἱ δ᾽
ἱππεῖς δραχμήν.
<milestone n="13" unit="section" />
σιτομετροῦνται δ᾽ οἱ μὲν πεζοὶ πυρῶν Ἀττικοῦ μεδίμνου δύο μέρη μάλιστά πως, οἱ
δ᾽ ἱππεῖς κριθῶν μὲν ἑπτὰ μεδίμνους εἰς τὸν μῆνα,
πυρῶν δὲ δύο,
<milestone n="14" unit="section" />
τῶν δὲ συμμάχων οἱ μὲν πεζοὶ τὸ
ἴσον, οἱ δ᾽ ἱππεῖς πυρῶν μὲν μέδιμνον ἕνα καὶ
τρίτον μέρος, κριθῶν δὲ πέντε.
<milestone n="15" unit="section" />
δίδοται δὲ τοῖς μὲν
συμμάχοις τοῦτ᾽ ἐν δωρεᾷ: τοῖς δὲ Ῥωμαίοις τοῦ
τε σίτου καὶ τῆς ἐσθῆτος, κἄν τινος ὅπλου προσδεηθῶσι, πάντων τούτων ὁ ταμίας τὴν τεταγμένην
τιμὴν ἐκ τῶν ὀψωνίων ὑπολογίζεται.</p></div2>
<div2 type="chapter" n="40" org="uniform" sample="complete">
<milestone n="1" unit="section" />
<p>τὰς δ᾽ ἐκ τῆς παρεμβολῆς ἀναστρατοπεδείας ποιοῦνται τὸν τρόπον τοῦτον.
<milestone n="2" unit="section" />
ὅταν τὸ πρῶτον σημήνῃ,
καταλύουσι τὰς σκηνὰς καὶ συντιθέασι τὰ φορτία
πάντες: οὔτε δὲ καθελεῖν ἔξεστιν οὔτ᾽ ἀναστῆσαι
πρότερον οὐδένα τῆς τῶν χιλιάρχων καὶ τοῦ στρατηγοῦ σκηνῆς.
<milestone n="3" unit="section" />
ὅταν δὲ τὸ δεύτερον, ἀνατιθέασι τὰ
σκευοφόρα τοῖς ὑποζυγίοις. ἐπὰν δὲ τὸ τρίτον σημήνῃ, προάγειν δεῖ τοὺς πρώτους καὶ κινεῖν τὴν
ὅλην παρεμβολήν.
<milestone n="4" unit="section" />
εἰς μὲν οὖν τὴν πρωτοπορείαν
ὡς ἐπίπαν τάττουσι τοὺς ἐπιλέκτους: τούτοις δὲ τὸ
τῶν συμμάχων δεξιὸν ἐπιβάλλει κέρας: ἑξῆς δὲ τούτοις ἕπεται τὰ τῶν προειρημένων ὑποζύγια.
<milestone n="5" unit="section" />
τῇ δὲ
τούτων πορείᾳ τὸ πρῶτον τῶν Ῥωμαϊκῶν ἀκολουθεῖ
στρατόπεδον, ἔχον ὄπισθεν τὴν ἰδίαν ἀποσκευήν.
<milestone n="6" unit="section" />

κἄπειτα κατακολουθεῖ τὸ δεύτερον στρατόπεδον,
ἑπομένων αὐτῷ τῶν ἰδίων ὑποζυγίων καὶ τῆς τῶν
συμμάχων ἀποσκευῆς τῶν ἐπὶ τῆς οὐραγίας τεταγμένων τελευταῖον γὰρ ἐν τῇ πορείᾳ τάττεται τὸ τῶν
συμμάχων εὐώνυμον κέρας.
<milestone n="7" unit="section" />
οἱ δ᾽ ἱππεῖς ποτὲ μὲν
ἀπουραγοῦσι τοῖς αὑτῶν ἕκαστοι μέρεσι, ποτὲ δὲ
παρὰ τὰ ὑποζύγια πλάγιοι παραπορεύονται, συνέχοντες ταῦτα καὶ τὴν ἀσφάλειαν τούτοις παρασκευάζοντες.
<milestone n="8" unit="section" />
προσδοκίας δ᾽ οὔσης κατὰ τὴν οὐραγίαν τὰ μὲν
ἄλλα παρ᾽ αὐτοῖς τὸν αὐτὸν ἔχει τρόπον, αὐτοὶ δ᾽ οἱ
τῶν συμμάχων ἐπίλεκτοι τὴν οὐραγίαν ἀντὶ τῆς πρωτοπορείας μεταλαμβάνουσι.
<milestone n="9" unit="section" />
παρὰ δὲ μίαν ἡμέραν τὰ
μὲν ἡγεῖται τῶν στρατοπέδων καὶ κεράτων, τὰ δ᾽ αὐτὰ
πάλιν ἕπεται ταῦτα κατόπιν, ἵνα τῆς περὶ τὰς ὑδρείας
καὶ σιτολογίας ἀκεραιότητος πάντες ἐπ᾽ ἴσον κοινωνῶσι, μεταλαμβάνοντες ἀεὶ τὴν ἐπὶ τῆς πρωτοπορείας ἐναλλὰξ τάξιν.
<milestone n="10" unit="section" />
χρῶνται δὲ καὶ ἑτέρῳ γένει
πορείας ἐν τοῖς ἐπισφαλέσι τῶν καιρῶν, ἐὰν ἀνα<milestone n="11" unit="section" />
πεπταμένους ἔχωσι τόπους ἄγουσι γὰρ τριφαλαγγίαν παράλληλον τῶν ἁστάτων καὶ πριγκίπων καὶ
τριαρίων, τάττοντες τὰ τῶν ἡγουμένων σημαιῶν
ὑποζύγια πρὸ πάντων, ἐπὶ δὲ ταῖς πρώταις σημαίαις
τὰ τῶν δευτέρων, ἐπὶ δὲ ταῖς δευτέραις τὰ τῶν
τρίτων, καὶ κατὰ λόγον οὕτως ἐναλλὰξ ἀεὶ τιθέντες
<milestone n="12" unit="section" />
τὰ ὑποζύγια ταῖς σημαίαις οὕτω δὲ συντάξαντες
τὴν πορείαν, ἐπειδὰν προσπίπτῃ τι τῶν δεινῶν,
ποτὲ μὲν παρ᾽ ἀσπίδα κλίναντες, ποτὲ δ᾽ ἐπὶ δόρυ,
προάγουσι τὰς σημαίας ἐκ τῶν ὑποζυγίων πρὸς τὴν
τῶν πολεμίων ἐπιφάνειαν.
<milestone n="13" unit="section" />
λοιπὸν ἐν βραχεῖ χρόνῳ
καὶ μιᾷ κινήσει τὸ μὲν τῶν ὁπλιτῶν σύστημα λαμβάνει παρατάξεως διάθεσιν, ἐὰν μή ποτε προσεξελίξαι δέῃ τοὺς ἁστάτους,
<milestone n="14" unit="section" />
τὸ δὲ τῶν ὑποζυγίων καὶ
τῶν παρεπομένων τούτοις πλῆθος, ὑπὸ τοὺς παρατεταγμένους ὑπεσταλκός, ἔχει τὴν καθήκουσαν χώραν
πρὸς τὸν κίνδυνον.</p></div2>
<div2 type="chapter" n="41" org="uniform" sample="complete">
<milestone n="1" unit="section" />
<p>ὅταν δὲ κατὰ τὰς πορείας ἐγγίζωσι στρατοπεδεύειν, προπορεύονται χιλίαρχος καὶ τῶν ταξιάρχων
οἱ πρὸς τοῦτο τὸ μέρος ἀεὶ προχειρισθέντες,
<milestone n="2" unit="section" />
οἵτινες
ἐπειδὰν συνθεάσωνται τὸν ὅλον τόπον, οὗ δεῖ στρατοπεδεύειν, ἐν αὐτῷ τούτῳ πρῶτον μὲν διέλαβον
τὴν τοῦ στρατηγοῦ σκηνὴν οὗ δεήσει θεῖναι κατὰ
τὸν ἄρτι λόγον, καὶ παρὰ ποίαν ἐπιφάνειαν καὶ
πλευρὰν τῆς περὶ τὴν σκηνὴν περιστάσεως παρεμβαλεῖν τὰ στρατόπεδα:
<milestone n="3" unit="section" />
τούτων δὲ προκριθέντων διαμετροῦνται τὴν περίστασιν τῆς σκηνῆς, μετὰ δὲ
ταῦτα τὴν εὐθεῖαν, ἐφ᾽ ἧς αἱ σκηναὶ τίθενται τῶν
χιλιάρχων, ἑξῆς δὲ τὴν ταύτης παράλληλον, ἀφ᾽ ἧς
ἄρχεται τὰ στρατόπεδα παρεμβάλλειν.
<milestone n="4" unit="section" />
ὁμοίως δὲ καὶ
τὰ ἐπὶ θάτερα μέρη τῆς σκηνῆς κατεμετρήσαντο γραμμαῖς, περὶ ὧν ὑπεδείξαμεν ἄρτι διὰ πλειόνων κατὰ
μέρος.
<milestone n="5" unit="section" />
γενομένων δὲ τούτων ἐν βραχεῖ χρόνῳ διὰ
τὸ ῥᾳδίαν εἶναι τὴν καταμέτρησιν, ὡς ἁπάντων
ὡρισμένων καὶ συνήθων ὄντων διαστημάτων,
<milestone n="6" unit="section" />
μετὰ
δὲ ταῦτα σημαίαν ἔπηξαν μίαν μὲν καὶ πρώτην, ἐν
ᾧ δεῖ τόπῳ τίθεσθαι τὴν τοῦ στρατηγοῦ σκηνήν,
δευτέραν δὲ τὴν ἐπὶ τῆς προκριθείσης πλευρᾶς, τρίτην ἐπὶ μέσης τῆς γραμμῆς ἐφ᾽ ἧς οἱ χιλίαρχοι σκηνοῦσι, τετάρτην, παρ᾽ ἣν τίθενται τὰ στρατόπεδα.
καὶ ταύτας μὲν ποιοῦσι φοινικιᾶς,
<milestone n="7" unit="section" />
τὴν δὲ τοῦ στρατηγοῦ λευκήν. τὰ δ᾽ ἐπὶ θάτερα ποτὲ μὲν ψιλὰ
δόρατα πηγνύουσι, ποτὲ δὲ σημαίας ἐκ τῶν ἄλλων
χρωμάτων.
<milestone n="8" unit="section" />
γενομένων δὲ τούτων ἑξῆς τὰς ῥύμας
διεμέτρησαν καὶ δόρατα κατέπηξαν ἐφ᾽ ἑκάστης ῥύμης.
<milestone n="9" unit="section" />
ἐξ ὧν εἰκότως, ὅταν ἐγγίσῃ τὰ στρατόπεδα
κατὰ τὰς πορείας καὶ γένητ᾽ εὐσύνοπτος ὁ τόπος
τῆς παρεμβολῆς, εὐθέως ἅπαντα γίνεται πᾶσι γνώριμα, τεκμαιρομένοις καὶ συλλογιζομένοις ἀπὸ τῆς
τοῦ στρατηγοῦ σημαίας.
<milestone n="10" unit="section" />
λοιπὸν ἑκάστου σαφῶς γινώσκοντος ἐν ποίᾳ ῥύμῃ καὶ ποίῳ τόπῳ τῆς ῥύμης
σκηνοῖ διὰ τὸ πάντας ἀεὶ τὸν αὐτὸν ἐπέχειν τῆς
στρατοπεδείας, γίνεταί τι παραπλήσιον, οἷον ὅταν
εἰς πόλιν εἰσίῃ στρατόπεδον ἐγχώριον.
<milestone n="11" unit="section" />
καὶ γὰρ ἐκεῖ
διακλίναντες ἀπὸ τῶν πυλῶν εὐθέως ἕκαστοι προάγουσι καὶ παραγίνονται πρὸς τὰς ἰδίας οἰκήσεις
ἀδιαπτώτως, διὰ τὸ καθόλου καὶ κατὰ μέρος γινώσκειν ποῦ τῆς πόλεώς ἐστιν αὐτοῖς ἡ κατάλυσις.
<milestone n="12" unit="section" />
τὸ
δὲ παραπλήσιον τούτοις καὶ περὶ τὰς Ῥωμαϊκὰς
συμβαίνει στρατοπεδείας.</p></div2>
<div2 type="chapter" n="42" org="uniform" sample="complete">
<milestone n="1" unit="section" />
<p>ἧι δοκοῦσι Ῥωμαῖοι καταδιώκοντες τὴν ἐν τούτοις εὐχέρειαν τὴν ἐναντίαν ὁδὸν πορεύεσθαι τοῖς
Ἕλλησι κατὰ τοῦτο τὸ μέρος.
<milestone n="2" unit="section" />
οἱ μὲν γὰρ Ἕλληνες
ἐν τῷ στρατοπεδεύειν ἡγοῦνται κυριώτατον τὸ κατακολουθεῖν ταῖς ἐξ αὐτῶν τῶν τόπων ὀχυρότησιν,
ἅμα μὲν ἐκκλίνοντες τὴν περὶ τὰς ταφρείας ταλαιπωρίαν, ἅμα δὲ νομίζοντες οὐχ ὁμοίας εἶναι τὰς
χειροποιήτους ἀσφαλείας ταῖς ἐξ αὐτῆς τῆς φύσεως
ἐπὶ τῶν τόπων ὑπαρχούσαις ὀχυρότησι.
<milestone n="3" unit="section" />
διὸ καὶ κατά
τε τὴν τῆς ὅλης παρεμβολῆς θέσιν πᾶν ἀναγκάζονται σχῆμα μεταλαμβάνειν, ἑπόμενοι τοῖς τόποις, τά τε
μέρη μεταλλάττειν ἄλλοτε πρὸς ἄλλους καὶ ἀκαταλλήλους τόπους:
<milestone n="4" unit="section" />
ἐξ ὧν ἄστατον ὑπάρχειν συμβαίνει
καὶ τὸν κατ᾽ ἰδίαν καὶ τὸν κατὰ μέρος ἑκάστῳ τόπον τῆς στρατοπεδείας.
<milestone n="5" unit="section" />
Ῥωμαῖοι δὲ τὴν περὶ τὰς
τάφρους ταλαιπωρίαν καὶ τἄλλα τὰ παρεπόμενα τούτοις ὑπομένειν αἱροῦνται χάριν τῆς εὐχερείας καὶ
τοῦ γνώριμον καὶ μίαν ἔχειν καὶ τὴν αὐτὴν αἰεὶ
παρεμβολήν.
<milestone n="6" unit="section" /></p>
<p>τὰ μὲν οὖν ὁλοσχερέστερα μέρη τῆς περὶ τὰ
στρατόπεδα θεωρίας, καὶ μάλιστα περὶ τὰς παρεμβολάς, ταῦτ᾽ ἔστιν. [<foreign lang="la">Cod. Urb. v. p. 264, 17 habet
haec cum antecedentibus arcte cohaerentia exc. ant.
p. 180.</foreign>]</p></div2>
<div2 type="chapter" n="43" org="uniform" sample="complete">
<head lang="la">VII. Rei Publicae Romanae cum Aliis Collatio</head>
<milestone n="1" unit="section" />
<p>σχεδὸν δὴ πάντες οἱ συγγραφεῖς περὶ τούτων
ἡμῖν τῶν πολιτευμάτων παραδεδώκασι τὴν ἐπ᾽ ἀρετῇ
φήμην, περί τε τοῦ Λακεδαιμονίων καὶ Κρητῶν καὶ
Μαντινέων, ἔτι δὲ Καρχηδονίων: ἔνιοι δὲ καὶ περὶ
τῆς Ἀθηναίων καὶ Θηβαίων πολιτείας πεποίηνται
μνήμην.
<milestone n="2" unit="section" />
ἐγὼ δὲ ταύτας μὲν ἐῶ, τὴν γὰρ Ἀθηναίων
καὶ Θηβαίων οὐ πάνυ τι πολλοῦ προσδεῖσθαι πέπεισμαι λόγου διὰ τὸ μήτε τὰς αὐξήσεις ἐσχηκέναι
κατὰ λόγον μήτε τὰς ἀκμὰς ἐπιμόνους, μήτε τὰς
μεταβολὰς ἐνηλλαχέναι μετρίως,
<milestone n="3" unit="section" />
ἀλλ᾽ ὥσπερ ἐκ προσπαίου τινὸς τύχης σὺν καιρῷ λάμψαντας, τὸ δὴ
λεγόμενον, ἔτι δοκοῦντας ἀκμὴν καὶ μέλλοντας εὐτυχεῖν, τῆς ἐναντίας πεῖραν εἰληφέναι μεταβολῆς.
<milestone n="4" unit="section" />
Θηβαῖοι μὲν γὰρ τῇ Λακεδαιμονίων ἀγνοίᾳ καὶ τῷ
τῶν συμμάχων πρὸς αὐτοὺς μίσει συνεπιθέμενοι,
διὰ τὴν ἑνὸς ἀνδρὸς ἀρετὴν ἢ καὶ δευτέρου, τῶν
τὰ προειρημένα συνιδόντων, περιεποιήσαντο παρὰ
τοῖς Ἕλλησι τὴν ἐπ᾽ ἀρετῇ φήμην.
<milestone n="5" unit="section" />
ὅτι γὰρ οὐχ ἡ
τῆς πολιτείας σύστασις αἰτία τότ᾽ ἐγένετο Θηβαίοις
τῶν εὐτυχημάτων, ἀλλ᾽ ἡ τῶν προεστώτων ἀνδρῶν
ἀρετή, παρὰ πόδας ἡ τύχη τοῦτο πᾶσιν ἐποίησε
δῆλον:
<milestone n="6" unit="section" />
καὶ γὰρ συνηυξήθη καὶ συνήκμασε καὶ συγκατελύθη τὰ Θηβαίων ἔργα τῷ τ᾽ Ἐπαμινώνδου καὶ
τῷ Πελοπίδου βίῳ προφανῶς.
<milestone n="7" unit="section" />
ἐξ ὧν οὐ τὴν πολιτείαν αἰτίαν, ἀλλὰ τοὺς ἄνδρας ἡγητέον τῆς τότε</p></div2>
<div2 type="chapter" n="44" org="uniform" sample="complete">
<milestone n="1" unit="section" />
<p>γενομένης περὶ τὴν Θηβαίων πόλιν ἐπιφανείας. τὸ
δὲ παραπλήσιον καὶ περὶ τῆς Ἀθηναίων πολιτείας
διαληπτέον.
<milestone n="2" unit="section" />
καὶ γὰρ αὕτη πλεονάκις μὲν ἴσως, ἐκφανέστατα δὲ τῇ Θεμιστοκλέους ἀρετῇ συνανθήσασα
ταχέως τῆς ἐναντίας μεταβολῆς ἔλαβε πεῖραν διὰ
τὴν ἀνωμαλίαν τῆς φύσεως.
<milestone n="3" unit="section" />
ἀεὶ γάρ ποτε τὸν τῶν
Ἀθηναίων δῆμον παραπλήσιον εἶναι συμβαίνει τοῖς
ἀδεσπότοις σκάφεσι.
<milestone n="4" unit="section" />
καὶ γὰρ ἐπ᾽ ἐκείνων, ὅταν μὲν
ἢ διὰ πελαγῶν φόβον ἢ διὰ περίστασιν χειμῶνος
ὁρμὴ παραστῇ τοῖς ἐπιβάταις συμφρονεῖν καὶ προσέχειν τὸν νοῦν τῷ κυβερνήτῃ, γίνεται τὸ δέον ἐξ
αὐτῶν διαφερόντως:
<milestone n="5" unit="section" />
ὅταν δὲ θαρρήσαντες ἄρξωνται
καταφρονεῖν τῶν προεστώτων καὶ στασιάζειν πρὸς
ἀλλήλους διὰ τὸ μηκέτι δοκεῖν πᾶσι ταὐτά,
<milestone n="6" unit="section" />
τότε δὴ
τῶν μὲν ἔτι πλεῖν προαιρουμένων, τῶν δὲ κατεπειγόντων ὁρμίζειν τὸν κυβερνήτην, καὶ τῶν μὲν ἐκσειόντων τοὺς κάλους, τῶν δ᾽ ἐπιλαμβανομένων καὶ
στέλλεσθαι παρακελευομένων, αἰσχρὰ μὲν πρόσοψις
γίνεται τοῖς ἔξωθεν θεωμένοις διὰ τὴν ἐν ἀλλήλοις
διαφορὰν καὶ στάσιν, ἐπισφαλὴς δ᾽ ἡ διάθεσις τοῖς
μετασχοῦσι καὶ κοινωνήσασι τοῦ πλοῦ:
<milestone n="7" unit="section" />
διὸ καὶ πολλάκις διαφυγόντες τὰ μέγιστα πελάγη καὶ τοὺς ἐπιφανεστάτους χειμῶνας ἐν τοῖς λιμέσι καὶ πρὸς τῇ
γῇ ναυαγοῦσιν.
<milestone n="8" unit="section" />
ὃ δὴ καὶ τῇ τῶν Ἀθηναίων πολιτείᾳ πλεονάκις ἤδη συμβέβηκε: διωσαμένη γὰρ ἐνίοτε
τὰς μεγίστας καὶ δεινοτάτας περιστάσεις διά τε τὴν
τοῦ δήμου καὶ τὴν τῶν προεστώτων ἀρετὴν ἐν ταῖς
ἀπεριστάτοις ῥᾳστώναις εἰκῇ πως καὶ ἀλόγως ἐνίοτε
σφάλλεται.
<milestone n="9" unit="section" />
διὸ καὶ περὶ μὲν ταύτης τε καὶ τῆς τῶν
Θηβαίων οὐδὲν δεῖ πλείω λέγειν, ἐν αἷς ὄχλος χειρίζει τὰ ὅλα κατὰ τὴν ἰδίαν ὁρμήν, ὁ μὲν ὀξύτητι
καὶ πικρίᾳ διαφέρων, ὁ δὲ βίᾳ καὶ θυμῷ συμπεπαιδευμένος.</p></div2>
<div2 type="chapter" n="45" org="uniform" sample="complete">
<milestone n="1" unit="section" />
<p>ἐπὶ δὲ τὴν Κρηταιῶν μεταβάντας ἄξιον ἐπιστῆσαι κατὰ δύο τρόπους πῶς οἱ λογιώτατοι τῶν ἀρχαίων συγγραφέων, Ἔφορος, Ξενοφῶν, Καλλισθένης, Πλάτων, πρῶτον μὲν ὁμοίαν εἶναί φασι καὶ
τὴν αὐτὴν τῇ Λακεδαιμονίων, δεύτερον δ᾽ ἐπαινετὴν
ὑπάρχουσαν ἀποφαίνουσιν:
<milestone n="2" unit="section" />
ὧν οὐδέτερον ἀληθὲς
εἶναί μοι δοκεῖ.
<milestone n="3" unit="section" />
σκοπεῖν δ᾽ ἐκ τούτων πάρεστι. καὶ
πρῶτον ὑπὲρ τῆς ἀνομοιότητος διέξιμεν. τῆς μὲν
δὴ Λακεδαιμονίων πολιτείας ἴδιον εἶναί φασι πρῶτον μὲν τὰ περὶ τὰς ἐγγαίους κτήσεις, ὧν οὐδενὶ
μέτεστι πλεῖον, ἀλλὰ πάντας τοὺς πολίτας ἴσον ἔχειν
δεῖ τῆς πολιτικῆς χώρας,
<milestone n="4" unit="section" />
δεύτερον τὰ περὶ τὴν
τοῦ διαφόρου κτῆσιν, ἧς εἰς τέλος ἀδοκίμου παρ᾽
αὐτοῖς ὑπαρχούσης ἄρδην ἐκ τῆς πολιτείας ἀνῃρῆσθαι συμβαίνει τὴν περὶ τὸ πλεῖον καὶ τοὔλαττον
φιλοτιμίαν.
<milestone n="5" unit="section" />
τρίτον παρὰ Λακεδαιμονίοις οἱ μὲν βασιλεῖς ἀΐδιον ἔχουσι τὴν ἀρχήν, οἱ δὲ προσαγορευόμενοι γέροντες διὰ βίου, δι᾽ ὧν καὶ μεθ᾽ ὧν πάντα</p></div2>
<div2 type="chapter" n="46" org="uniform" sample="complete">
<milestone n="1" unit="section" />
<p>χειρίζεται τὰ κατὰ τὴν πολιτείαν. παρὰ δὲ Κρηταιεῦσι πάντα τούτοις ὑπάρχει τἀναντία: τήν τε γὰρ
χώραν κατὰ δύναμιν αὐτοῖς ἐφιᾶσιν οἱ νόμοι, τὸ δὴ
λεγόμενον,
<milestone n="2" unit="section" />
εἰς ἄπειρον κτᾶσθαι, τό τε διάφορον ἐκτετίμηται παρ᾽ αὐτοῖς ἐπὶ τοσοῦτον ὥστε μὴ μόνον
ἀναγκαίαν, ἀλλὰ καὶ καλλίστην εἶναι δοκεῖν τὴν
τούτου κτῆσιν.
<milestone n="3" unit="section" />
καθόλου θ᾽ ὁ περὶ τὴν αἰσχροκέρδειαν καὶ πλεονεξίαν τρόπος οὕτως ἐπιχωριάζει παρ᾽
αὐτοῖς ὥστε παρὰ μόνοις Κρηταιεῦσι τῶν ἁπάντων
ἀνθρώπων μηδὲν αἰσχρὸν νομίζεσθαι κέρδος.
<milestone n="4" unit="section" />
καὶ
μὴν τὰ κατὰ τὰς ἀρχὰς ἐπέτεια παρ᾽ αὐτοῖς ἐστι καὶ
δημοκρατικὴν ἔχει διάθεσιν.
<milestone n="5" unit="section" />
ὥστε πολλάκις διαπορεῖν πῶς ἡμῖν περὶ τῶν τὴν ἐναντίαν φύσιν ἐχόντων ὡς οἰκείων καὶ συγγενῶν ὄντων ἀλλήλοις ἐξηγγέλκασι.
<milestone n="6" unit="section" />
καὶ χωρὶς τοῦ παραβλέπειν τὰς τηλικαύτας
διαφορὰς καὶ πολὺν δή τινα λόγον ἐν ἐπιμέτρῳ
διατίθενται, φάσκοντες τὸν Λυκοῦργον μόνον τῶν
γεγονότων τὰ συνέχοντα τεθεωρηκέναι:
<milestone n="7" unit="section" />
δυεῖν γὰρ
ὄντων, δι᾽ ὧν σῴζεται πολίτευμα πᾶν, τῆς πρὸς
τοὺς πολεμίους ἀνδρείας καὶ τῆς πρὸς σφᾶς αὐτοὺς
ὁμονοίας, ἀνῃρηκότα τὴν πλεονεξίαν ἅμα ταύτῃ
συνανῃρηκέναι πᾶσαν ἐμφύλιον διαφορὰν καὶ στάσιν:
<milestone n="8" unit="section" />
ᾗ καὶ Λακεδαιμονίους, ἐκτὸς ὄντας τῶν κακῶν
τούτων, κάλλιστα τῶν Ἑλλήνων τὰ πρὸς σφᾶς αὐτοὺς πολιτεύεσθαι καὶ συμφρονεῖν ταὐτά.
<milestone n="9" unit="section" />
ταῦτα δ᾽
ἀποφηνάμενοι, καὶ θεωροῦντες ἐκ παραθέσεως Κρηταιεῖς διὰ τὴν ἔμφυτον σφίσι πλεονεξίαν ἐν πλείσταις ἰδίᾳ καὶ κατὰ κοινὸν στάσεσι καὶ φόνοις
καὶ πολέμοις ἐμφυλίοις ἀναστρεφομένους, οὐδὲν
οἴονται πρὸς σφᾶς εἶναι, θαρροῦσι δὲ λέγειν ὡς
ὁμοίων ὄντων τῶν πολιτευμάτων.
<milestone n="10" unit="section" />
ὁ δ᾽ Ἔφορος
χωρὶς τῶν ὀνομάτων καὶ ταῖς λέξεσι κέχρηται ταῖς
αὐταῖς, ὑπὲρ ἑκατέρας ποιούμενος τῆς πολιτείας
ἐξήγησιν, ὥστ᾽, εἴ τις μὴ τοῖς κυρίοις ὀνόμασι προσέχοι, κατὰ μηδένα τρόπον ἂν δύνασθαι διαγνῶναι
περὶ ὁποτέρας ποιεῖται τὴν διήγησιν.</p>
<p>ἧι μὲν οὖν μοι δοκοῦσι διαφέρειν ἀλλήλων,
<milestone n="11" unit="section" />
ταῦτ᾽ ἔστιν ᾗ δὲ πάλιν οὔτ᾽ ἐπαινετὴν οὔτε ζηλωτὴν ἡγούμεθ᾽ εἶναι τὴν Κρητικὴν πολιτείαν, νῦν</p></div2>
<div2 type="chapter" n="47" org="uniform" sample="complete">
<milestone n="1" unit="section" />
<p>ἤδη διέξιμεν. ἐγὼ γὰρ οἶμαι δύ᾽ ἀρχὰς εἶναι πάσης πολιτείας, δι᾽ ὧν αἱρετὰς ἢ φευκτὰς συμβαίνει
γίνεσθαι τάς τε δυνάμεις αὐτῶν καὶ τὰς συστάσεις:
αὗται δ᾽ εἰσὶν ἔθη καὶ νόμοι:
<milestone n="2" unit="section" />

ὧν τὰ μὲν αἱρετὰ
τούς τε κατ᾽ ἰδίαν βίους τῶν ἀνθρώπων ὁσίους
ἀποτελεῖ καὶ σώφρονας τό τε κοινὸν ἦθος τῆς πόλεως ἥμερον ἀπεργάζεται καὶ δίκαιον, τὰ δὲ φευκτὰ
τοὐναντίον.
<milestone n="3" unit="section" />
ὥσπερ οὖν, ὅταν τοὺς ἐθισμοὺς καὶ
νόμους κατίδωμεν παρά τισι σπουδαίους ὑπάρχοντας, θαρροῦντες ἀποφαινόμεθα καὶ τοὺς ἄνδρας ἐκ
τούτων ἔσεσθαι καὶ τὴν τούτων πολιτείαν σπουδαίαν,
<milestone n="4" unit="section" />
οὕτως, ὅταν τούς τε κατ᾽ ἰδίαν βίους τινῶν
πλεονεκτικοὺς τάς τε κοινὰς πράξεις ἀδίκους θεωρήσωμεν, δῆλον ὡς εἰκὸς λέγειν καὶ τοὺς νόμους
καὶ τὰ κατὰ μέρος ἤθη καὶ τὴν ὅλην πολιτείαν αὐτῶν εἶναι φαύλην.
<milestone n="5" unit="section" />
καὶ μὴν οὔτε κατ᾽ ἰδίαν ἤθη
δολιώτερα Κρηταιέων εὕροι τις ἂν πλὴν τελείως
ὀλίγων οὔτε κατὰ κοινὸν ἐπιβολὰς ἀδικωτέρας.
<milestone n="6" unit="section" />
διόπερ οὔθ᾽ ὁμοίαν αὐτὴν ἡγούμενοι τῇ Λακεδαιμονίων
οὔτε μὴν ἄλλως αἱρετὴν οὔτε ζηλωτὴν ἀποδοκιμάζομεν ἐκ τῆς προειρημένης συγκρίσεως.
<milestone n="7" unit="section" /></p>
<p>καὶ μὴν οὐδὲ τὴν Πλάτωνος πολιτείαν δίκαιον
παρεισαγαγεῖν, ἐπειδὴ καὶ ταύτην τινὲς τῶν φιλοσόφων ἐξυμνοῦσιν.
<milestone n="8" unit="section" />
ὥσπερ γὰρ οὐδὲ τῶν τεχνιτῶν
ἢ τῶν ἀθλητῶν τούς γε μὴ νενεμημένους ἢ σεσωμασκηκότας παρίεμεν εἰς τοὺς ἀθλητικοὺς ἀγῶνας,
οὕτως οὐδὲ ταύτην χρὴ παρεισαγαγεῖν εἰς τὴν τῶν
πρωτείων ἅμιλλαν, ἐὰν μὴ πρότερον ἐπιδείξηταί τι
τῶν ἑαυτῆς ἔργων ἀληθινῶς.
<milestone n="9" unit="section" />
μέχρι δὲ τοῦ νῦν
παραπλήσιος ἂν ὁ περὶ αὐτῆς φανείη λόγος, ἀγομένης εἰς σύγκρισιν πρὸς τὴν Σπαρτιατῶν καὶ Ῥωμαίων καὶ Καρχηδονίων πολιτείαν, ὡς ἂν εἰ τῶν
ἀγαλμάτων τις ἓν προθέμενος τοῦτο συγκρίνοι τοῖς
ζῶσι καὶ πεπνυμένοις ἀνδράσι.
<milestone n="10" unit="section" />
καὶ γὰρ ἂν ὅλως
ἐπαινετὸν ὑπάρχῃ κατὰ τὴν τέχνην, τήν γε σύγκρισιν τῶν ἀψύχων τοῖς ἐμψύχοις ἐνδεῆ καὶ τελείως
ἀπεμφαίνουσαν εἰκὸς προσπίπτειν τοῖς θεωμένοις.</p></div2>
<div2 type="chapter" n="48" org="uniform" sample="complete">
<milestone n="1" unit="section" />
<p>διόπερ ἀφέμενοι τούτων ἐπὶ τὴν Λακωνικὴν ἐπάνιμεν πολιτείαν.
<milestone n="2" unit="section" />
δοκεῖ δή μοι Λυκοῦργος πρὸς μὲν
τὸ σφίσιν ὁμονοεῖν τοὺς πολίτας καὶ πρὸς τὸ τὴν
Λακωνικὴν τηρεῖν ἀσφαλῶς, ἔτι δὲ τὴν ἐλευθερίαν
διαφυλάττειν τῇ Σπάρτῃ βεβαίως, οὕτως νενομοθετηκέναι καὶ προνενοῆσθαι καλῶς ὥστε θειοτέραν τὴν
ἐπίνοιαν ἢ κατ᾽ ἄνθρωπον αὐτοῦ νομίζειν.
<milestone n="3" unit="section" />
ἡ μὲν
γὰρ περὶ τὰς κτήσεις ἰσότης καὶ περὶ τὴν δίαιταν
ἀφέλεια καὶ κοινότης σώφρονας μὲν ἔμελλε τοὺς κατ᾽
ἰδίαν βίους παρασκευάζειν, ἀστασίαστον δὲ τὴν κοινὴν παρέξεσθαι πολιτείαν, ἡ δὲ πρὸς τοὺς πόνους
καὶ πρὸς τὰ δεινὰ τῶν ἔργων ἄσκησις ἀλκίμους καὶ
γενναίους ἀποτελέσειν ἄνδρας.
<milestone n="4" unit="section" />
ἑκατέρων δὲ τούτων
ὁμοῦ συνδραμόντων εἰς μίαν ψυχὴν ἢ πόλιν, ἀνδρείας καὶ σωφροσύνης, οὐτ᾽ ἐξ αὐτῶν φῦναι κακίαν εὐμαρὲς οὔθ᾽ ὑπὸ τῶν πέλας χειρωθῆναι ῥᾴδιον.
<milestone n="5" unit="section" />
διόπερ οὕτως καὶ διὰ τούτων συστησάμενος
τὴν πολιτείαν, βεβαίαν μὲν τῇ συμπάσῃ Λακωνικῇ
παρεσκεύασε τὴν ἀσφάλειαν, πολυχρόνιον δὲ τοῖς
Σπαρτιάταις αὐτοῖς ἀπέλιπε τὴν ἐλευθερίαν.
<milestone n="6" unit="section" />
πρὸς
μέντοι γε τὴν τῶν πέλας κατάκτησιν καὶ πρὸς ἡγεμονίαν καὶ καθόλου πρὸς πραγμάτων ἀμφισβήτησιν
οὔτ᾽ ἐν τοῖς κατὰ μέρος οὔτ᾽ ἐν τοῖς ὅλοις δοκεῖ
μοι προνοηθῆναι καθάπαξ οὐδέν.
<milestone n="7" unit="section" />
λοιπὸν ἦν τοιαύτην τινὰ παρεισαγαγεῖν [δεῖ] τοῖς πολίταις ἀνάγκην ἢ πρόθεσιν, δι᾽ ἧς ὥσπερ καὶ περὶ τοὺς κατ᾽
ἰδίαν βίους αὐτάρκεις αὐτοὺς παρεσκεύασε καὶ λιτούς, οὕτως καὶ τὸ κοινὸν ἔθος τῆς πόλεως αὔταρκες ἔμελλε γίνεσθαι καὶ σῶφρον.
<milestone n="8" unit="section" />
νῦν δ᾽ ἀφιλοτιμοτάτους καὶ νουνεχεστάτους ποιήσας περί τε τοὺς
ἰδίους βίου, καὶ τὰ τῆς σφετέρας πόλεως νόμιμα,
πρὸς τοὺς ἄλλους Ἕλληνας φιλοτιμοτάτους καὶ φιλαρχοτάτους καὶ πλεονεκτικωτάτους ἀπέλιπε.</p></div2>
<div2 type="chapter" n="49" org="uniform" sample="complete">
<milestone n="1" unit="section" />
<p>τοῦτο μὲν γὰρ τίς οὐκ οἶδε διότι πρῶτοι σχεδὸν τῶν Ἑλλήνων ἐπιθυμήσαντες τῆς τῶν ἀστυγειτόνων χώρας διὰ πλεονεξίαν ἐπ᾽ ἐξανδραποδισμῷ
Μεσσηνίοις πόλεμον ἐξήνεγκαν;
<milestone n="2" unit="section" />
τοῦτο δὲ τίς οὐχ
ἱστόρηκεν ὡς διὰ φιλονεικίαν ἐνόρκους σφᾶς ἐποίησαν μὴ πρόσθεν λύσειν τὴν πολιορκίαν πρὶν ἢ κατὰ
κράτος ἑλεῖν τὴν Μεσσήνην;
<milestone n="3" unit="section" />
καὶ μὴν τοῦτο γνώριμον ὑπάρχει πᾶσιν, ὡς διὰ τὴν ἐν τοῖς Ἕλλησι
φιλαρχίαν, οὓς ἐνίκησαν μαχόμενοι, τούτοις αὖτις
ὑπέμειναν ποιεῖν τὸ προσταττόμενον.
<milestone n="4" unit="section" />
ἐπιπορευομένους μὲν γὰρ τοὺς Πέρσας ἐνίκων διαγωνιζόμενοι
περὶ τῆς τῶν Ἑλλήνων ἐλευθερίας:
<milestone n="5" unit="section" />
ἐπανελθοῦσι δὲ
καὶ φυγοῦσι προύδωκαν ἐκδότους τὰς Ἑλληνίδας
πόλεις κατὰ τὴν ἐπ᾽ Ἀνταλκίδου γενομένην εἰρήνην
χάριν τοῦ χρημάτων εὐπορῆσαι πρὸς τὴν κατὰ τῶν
Ἑλλήνων δυναστείαν,
<milestone n="6" unit="section" />
ὅτε δὴ καὶ τὸ τῆς νομοθεσίας ἐλλιπὲς συνώφθη παρ᾽ αὐτοῖς.
<milestone n="7" unit="section" />
ἕως μὲν γὰρ τῆς
τῶν ἀστυγειτόνων, ἔτι δὲ τῆς Πελοποννησίων αὐτῶν
ἀρχῆς ἐφίεντο, συνεξεποιοῦντο ταῖς ἐκ τῆς Λακωνικῆς αὐτῆς ἐπαρκείαις καὶ χορηγίαις, προχείρους
μὲν ἔχοντες τὰς τῶν ἐπιτηδείων παρασκευάς, ταχείας
δὲ ποιούμενοι τὰς εἰς τὴν οἰκείαν ἐπανόδους καὶ
παρακομιδάς.
<milestone n="8" unit="section" />
ἐπεὶ δὲ στόλους μὲν ἐπεβάλλοντο κατὰ
θάλατταν ἐκπέμπειν, στρατεύειν δὲ πεζικοῖς στρατοπέδοις ἔξω Πελοποννήσου, δῆλον ὡς οὔτε τὸ νόμισμα τὸ σιδηροῦν οὔθ᾽ ἡ τῶν ἐπετείων καρπῶν
ἀλλαγὴ πρὸς τὰ λείποντα τῆς χρείας ἔμελλεν αὐτοῖς
ἐξαρκεῖν κατὰ τὴν Λυκούργου νομοθεσίαν:
<milestone n="9" unit="section" />
προσεδεῖτο γὰρ τὰ πράγματα κοινοῦ νομίσματος καὶ ξενικῆς παρασκευῆς.
<milestone n="10" unit="section" />
ὅθεν ἠναγκάσθησαν ἐπὶ θύρας μὲν
πορεύεσθαι τὰς Περσῶν, φόρους δὲ τοῖς νησιώταις
ἐπιτάττειν, ἀργυρολογεῖν δὲ πάντας τοὺς Ἕλληνας,
γνόντες ὡς οὐχ οἷόν τε κατὰ τὴν Λυκούργου νομοθεσίαν οὐχ ὅτι τῆς τῶν Ἑλλήνων ἡγεμονίας, ἀλλ᾽
οὐδὲ πραγμάτων ἀντιποιεῖσθαι τὸ παράπαν.</p></div2>
<div2 type="chapter" n="50" org="uniform" sample="complete">
<milestone n="1" unit="section" />
<p>τίνος οὖν χάριν εἰς ταῦτα παρεξέβην; ἵνα γένηται δι᾽ αὐτῶν τῶν πραγμάτων συμφανὲς ὅτι πρὸς
μὲν τὸ τὰ σφέτερα βεβαίως διαφυλάττειν καὶ πρὸς
τὸ τὴν ἐλευθερίαν τηρεῖν αὐτάρκης ἐστὶν ἡ Λυκούργου νομοθεσία,
<milestone n="2" unit="section" />
καὶ τοῖς γε τοῦτο τὸ τέλος ἀποδεχομένοις τῆς πολιτείας συγχωρητέον ὡς οὔτ᾽ ἔστιν
οὔτε γέγονεν οὐδὲν αἱρετώτερον τοῦ Λακωνικοῦ
καταστήματος καὶ συντάγματος.
<milestone n="3" unit="section" />
εἰ δέ τις μειζόνων
ἐφίεται, κἀκείνου κάλλιον καὶ σεμνότερον εἶναι νομίζει τὸ πολλῶν μὲν ἡγεῖσθαι, πολλῶν δ᾽ ἐπικρατεῖν καὶ δεσπόζειν, πάντας δ᾽ εἰς αὐτὸν ἀποβλέπειν
καὶ νεύειν πρὸς αὐτόν,
<milestone n="4" unit="section" />
τῇδέ πῃ συγχωρητέον τὸ
μὲν Λακωνικὸν ἐνδεὲς εἶναι πολίτευμα, τὸ δὲ Ῥωμαίων διαφέρειν καὶ δυναμικωτέραν ἔχειν τὴν σύστασιν.
<milestone n="5" unit="section" />
δῆλον δὲ τοῦτ᾽ ἐξ αὐτῶν γέγονε τῶν πραγμάτων. Λακεδαιμόνιοι μὲν γὰρ ὁρμήσαντες ἐπὶ τὸ
κατακτᾶσθαι τὴν τῶν Ἑλλήνων ἡγεμονίαν, ταχέως
ἐκινδύνευσαν καὶ περὶ τῆς σφετέρας ἐλευθερίας:
<milestone n="6" unit="section" />
Ῥωμαῖοι δὲ τῆς Ἰταλιωτῶν αὐτῶν ἐπιλαβόμενοι δυναστείας, ἐν ὀλίγῳ χρόνῳ πᾶσαν ὑφ᾽ ἑαυτοὺς ἐποιήσαντο τὴν οἰκουμένην, οὐ μικρὰ πρὸς τὸ καθικέσθαι τῆς πράξεως ταύτης συμβαλλομένης αὐτοῖς
τῆς εὐπορίας καὶ τῆς ἑτοιμότητος τῆς κατὰ τὰς χορηγίας.</p></div2>
<div2 type="chapter" n="51" org="uniform" sample="complete">
<milestone n="1" unit="section" />
<p>τὸ δὲ Καρχηδονίων πολίτευμα τὸ μὲν ἀνέκαθέν
μοι δοκεῖ καλῶς κατά γε τὰς ὁλοσχερεῖς διαφορὰς
συνεστάσθαι.
<milestone n="2" unit="section" />
καὶ γὰρ βασιλεῖς ἦσαν παρ᾽ αὐτοῖς,
καὶ τὸ γερόντιον εἶχε τὴν ἀριστοκρατικὴν ἐξουσίαν,
καὶ τὸ πλῆθος ἦν κύριον τῶν καθηκόντων αὐτῷ:
καθόλου δὲ τὴν τῶν ὅλων ἁρμογὴν εἶχε παραπλησίαν τῇ Ῥωμαίων καὶ Λακεδαιμονίων.
<milestone n="3" unit="section" />
κατά γε μὴν
τοὺς καιροὺς τούτους, καθ᾽ οὓς εἰς τὸν Ἀννιβιακὸν ἐνέβαινε πόλεμον, χεῖρον ἦν τὸ Καρχηδονίων,
ἄμεινον δὲ τὸ Ῥωμαίων.
<milestone n="4" unit="section" />
ἐπειδὴ γὰρ παντὸς καὶ
σώματος καὶ πολιτείας καὶ πράξεώς ἐστί τις αὔξησις κατὰ φύσιν, μετὰ δὲ ταύτην ἀκμή, κἄπειτα φθίσις, κράτιστα δ᾽ αὑτῶν ἐστι πάντα τὰ κατὰ τὴν
ἀκμήν, παρὰ τοῦτο καὶ τότε διέφερεν ἀλλήλων τὰ
πολιτεύματα.
<milestone n="5" unit="section" />
καθ᾽ ὅσον γὰρ ἡ Καρχηδονίων πρότερον ἴσχυε καὶ πρότερον εὐτύχει τῆς Ῥωμαίων,
κατὰ τοσοῦτον ἡ μὲν Καρχηδὼν ἤδη τότε παρήκμαζεν, ἡ δὲ Ῥώμη μάλιστα τότ᾽ εἶχε τὴν ἀκμὴν κατά
γε τὴν τῆς πολιτείας σύστασιν.
<milestone n="6" unit="section" />
διὸ καὶ τὴν πλείστην δύναμιν ἐν τοῖς διαβουλίοις παρὰ μὲν Καρχηδονίοις ὁ δῆμος ἤδη μετειλήφει, παρὰ δὲ Ῥωμαίοις
ἀκμὴν εἶχεν ἡ σύγκλητος.
<milestone n="7" unit="section" />
ὅθεν παρ᾽ οἷς μὲν τῶν
πολλῶν βουλευομένων, παρ᾽ οἷς δὲ τῶν ἀρίστων,
κατίσχυε τὰ Ῥωμαίων διαβούλια περὶ τὰς κοινὰς
πράξεις.
<milestone n="8" unit="section" />
ᾗ καὶ πταίσαντες τοῖς ὅλοις τῷ βουλεύεσθαι καλῶς τέλος ἐπεκράτησαν τῷ πολέμῳ τῶν Καρχηδονίων.</p></div2>
<div2 type="chapter" n="52" org="uniform" sample="complete">
<milestone n="1" unit="section" />
<p>τά γε μὴν κατὰ μέρος, οἷον εὐθέως τὰ πρὸς
τὰς πολεμικὰς χρείας, τὸ μὲν πρὸς τὰς κατὰ θάλατταν, ὅπερ εἰκός, ἄμεινον ἀσκοῦσι καὶ παρασκευάζονται Καρχηδόνιοι διὰ τὸ καὶ πάτριον αὐτοῖς ὑπάρχειν
ἐκ παλαιοῦ τὴν ἐμπειρίαν ταύτην καὶ θαλαττουργεῖν μάλιστα πάντων ἀνθρώπων,
<milestone n="2" unit="section" />
τὸ δὲ περὶ τὰς
πεζικὰς χρείας πολὺ δή τι Ῥωμαῖοι πρὸς τὸ βέλτιον
ἀσκοῦσι Καρχηδονίων.
<milestone n="3" unit="section" />
οἱ μὲν γὰρ τὴν ὅλην περὶ
τοῦτο ποιοῦνται σπουδήν, Καρχηδόνιοι δὲ τῶν μὲν
πεζικῶν εἰς τέλος ὀλιγωροῦσι, τῶν δ᾽ ἱππικῶν βραχεῖάν τινα ποιοῦνται πρόνοιαν.
<milestone n="4" unit="section" />
αἴτιον δὲ τούτων
ἐστὶν ὅτι ξενικαῖς καὶ μισθοφόροις χρῶνται δυνάμεσι, Ῥωμαῖοι δ᾽ ἐγχωρίοις καὶ πολιτικαῖς.
<milestone n="5" unit="section" />
ᾗ καὶ
περὶ τοῦτο τὸ μέρος ταύτην τὴν πολιτείαν ἀποδεκτέον
ἐκείνης μᾶλλον: ἡ μὲν γὰρ ἐν ταῖς τῶν μισθοφόρων εὐψυχίαις ἔχει τὰς ἐλπίδας ἀεὶ τῆς ἐλευθερίας,
ἡ δὲ Ῥωμαίων ἐν ταῖς σφετέραις ἀρεταῖς καὶ ταῖς
τῶν συμμάχων ἐπαρκείαις.
<milestone n="6" unit="section" />
διὸ κἄν ποτε πταίσωσι
κατὰ τὰς ἀρχάς, Ῥωμαῖοι μὲν ἀναμάχονται τοῖς ὅλοις,
Καρχηδόνιοι δὲ τοὐναντίον.
<milestone n="7" unit="section" />

ἐκεῖνοι γὰρ ὑπὲρ πατρίδος ἀγωνιζόμενοι καὶ τέκνων οὐδέποτε δύνανται
λῆξαι τῆς ὀργῆς, ἀλλὰ μένουσι ψυχομαχοῦντες, ἕως
ἂν περιγένωνται τῶν ἐχθρῶν.
<milestone n="8" unit="section" />
διὸ καὶ περὶ τὰς
ναυτικὰς δυνάμεις πολύ τι λειπόμενοι Ῥωμαῖοι κατὰ
τὴν ἐμπειρίαν, ὡς προεῖπον ἐπάνω, τοῖς ὅλοις ἐπικρατοῦσι διὰ τὰς τῶν ἀνδρῶν ἀρετάς:
<milestone n="9" unit="section" />
καίπερ γὰρ
οὐ μικρὰ συμβαλλομένης εἰς τοὺς κατὰ θάλατταν
κινδύνους τῆς ναυτικῆς χρείας, ὅμως ἡ τῶν ἐπιβατῶν εὐψυχία πλείστην παρέχεται ῥοπὴν εἰς τὸ νικᾶν.
<milestone n="10" unit="section" />
διαφέρουσι μὲν οὖν καὶ φύσει πάντες Ἰταλιῶται
Φοινίκων καὶ Λιβύων τῇ τε σωματικῇ ῥώμῃ καὶ
ταῖς ψυχικαῖς τόλμαις: μεγάλην δὲ καὶ διὰ τῶν ἐθισμῶν πρὸς τοῦτο τὸ μέρος ποιοῦνται τῶν νέων παρόρμησιν.
<milestone n="11" unit="section" />
ἓν δὲ ῥηθὲν ἱκανὸν ἔσται σημεῖον τῆς τοῦ
πολιτεύματος σπουδῆς, ἣν ποιεῖται περὶ τὸ τοιούτους ἀποτελεῖν ἄνδρας ὥστε πᾶν ὑπομένειν χάριν
τοῦ τυχεῖν ἐν τῇ πατρίδι τῆς ἐπ᾽ ἀρετῇ φήμης.</p></div2>
<div2 type="chapter" n="53" org="uniform" sample="complete">
<milestone n="1" unit="section" />
<p>ὅταν γὰρ μεταλλάξῃ τις παρ᾽ αὐτοῖς τῶν ἐπιφανῶν ἀνδρῶν, συντελουμένης τῆς ἐκφορᾶς κομίζεται μετὰ τοῦ λοιποῦ κόσμου πρὸς τοὺς καλουμένους
ἐμβόλους εἰς τὴν ἀγορὰν ποτὲ μὲν ἑστὼς ἐναργής,
σπανίως δὲ κατακεκλιμένος.
<milestone n="2" unit="section" />
πέριξ δὲ παντὸς τοῦ
δήμου στάντος, ἀναβὰς ἐπὶ τοὺς ἐμβόλους, ἂν μὲν
υἱὸς ἐν ἡλικίᾳ καταλείπηται καὶ τύχῃ παρών, οὗτος, εἰ δὲ μή, τῶν ἄλλων εἴ τις ἀπὸ γένους ὑπάρχει, λέγει περὶ τοῦ τετελευτηκότος τὰς ἀρετὰς καὶ
τὰς ἐπιτετευγμένας ἐν τῷ ζῆν πράξεις.
<milestone n="3" unit="section" />
δι᾽ ὧν συμβαίνει τοὺς πολλοὺς ἀναμιμνησκομένους καὶ λαμβάνοντας ὑπὸ τὴν ὄψιν τὰ γεγονότα, μὴ μόνον
τοὺς κεκοινωνηκότας τῶν ἔργων, ἀλλὰ καὶ τοὺς
ἐκτός, ἐπὶ τοσοῦτον γίνεσθαι συμπαθεῖς ὥστε μὴ
τῶν κηδευόντων ἴδιον, ἀλλὰ κοινὸν τοῦ δήμου φαίνεσθαι τὸ σύμπτωμα.
<milestone n="4" unit="section" />
μετὰ δὲ ταῦτα θάψαντες καὶ
ποιήσαντες τὰ νομιζόμενα τιθέασι τὴν εἰκόνα τοῦ
μεταλλάξαντος εἰς τὸν ἐπιφανέστατον τόπον τῆς οἰκίας, ξύλινα ναΐδια περιτιθέντες.
<milestone n="5" unit="section" />
ἡ δ᾽ εἰκών ἐστι
πρόσωπον εἰς ὁμοιότητα διαφερόντως ἐξειργασμένον
καὶ κατὰ τὴν πλάσιν καὶ κατὰ τὴν ὑπογραφήν.
<milestone n="6" unit="section" />
ταύτας δὴ τὰς εἰκόνας ἔν τε ταῖς δημοτελέσι θυσίαις
ἀνοίγοντες κοσμοῦσι φιλοτίμως, ἐπάν τε τῶν οἰκείων
μεταλλάξῃ τις ἐπιφανής, ἄγουσιν εἰς τὴν ἐκφοράν,
περιτιθέντες ὡς ὁμοιοτάτοις εἶναι δοκοῦσι κατά τε
τὸ μέγεθος καὶ τὴν ἄλλην περικοπήν.
<milestone n="7" unit="section" />
οὗτοι δὲ
προσαναλαμβάνουσιν ἐσθῆτας, ἐὰν μὲν ὕπατος ἢ
στρατηγὸς ᾖ γεγονώς, περιπορφύρους, ἐὰν δὲ τιμητής, πορφυρᾶς, ἐὰν δὲ καὶ τεθριαμβευκὼς ἤ τι τοιοῦτον κατειργασμένος, διαχρύσους.
<milestone n="8" unit="section" />
αὐτοὶ μὲν οὖν
ἐφ᾽ ἁρμάτων οὗτοι πορεύονται, ῥάβδοι δὲ καὶ πελέκεις καὶ τἄλλα τὰ ταῖς ἀρχαῖς εἰωθότα συμπαρακεῖσθαι προηγεῖται κατὰ τὴν ἀξίαν ἑκάστῳ τῆς γεγενημένης κατὰ τὸν βίον ἐν τῇ πολιτείᾳ προαγωγῆς
ὅταν δ᾽ ἐπὶ τοὺς ἐμβόλους ἔλθωσι,
<milestone n="9" unit="section" />
καθέζονται πάντες ἑξῆς ἐπὶ δίφρων ἐλεφαντίνων. οὗ κάλλιον οὐκ
εὐμαρὲς ἰδεῖν θέαμα νέῳ φιλοδόξῳ καὶ φιλαγάθῳ:
<milestone n="10" unit="section" />
τὸ γὰρ τὰς τῶν ἐπ᾽ ἀρετῇ δεδοξασμένων ἀνδρῶν
εἰκόνας ἰδεῖν ὁμοῦ πάσας οἷον εἰ ζώσας καὶ πεπνυμένας τίν᾽ οὐκ ἂν παραστήσαι; τί δ᾽ ἂν κάλλιον</p></div2>
<div2 type="chapter" n="54" org="uniform" sample="complete">
<milestone n="1" unit="section" />
<p>θέαμα τούτου φανείη; πλὴν ὅ γε λέγων ὑπὲρ τοῦ
θάπτεσθαι μέλλοντος, ἐπὰν διέλθῃ τὸν περὶ τούτου
λόγον, ἄρχεται τῶν ἄλλων ἀπὸ τοῦ προγενεστάτου
τῶν παρόντων, καὶ λέγει τὰς ἐπιτυχίας ἑκάστου καὶ
τὰς πράξεις.
<milestone n="2" unit="section" />
ἐξ ὧν καινοποιουμένης ἀεὶ τῶν ἀγαθῶν ἀνδρῶν τῆς ἐπ᾽ ἀρετῇ φήμης ἀθανατίζεται μὲν
ἡ τῶν καλόν τι διαπραξαμένων εὔκλεια, γνώριμος
δὲ τοῖς πολλοῖς καὶ παραδόσιμος τοῖς ἐπιγινομένοις
ἡ τῶν εὐεργετησάντων τὴν πατρίδα γίνεται δόξα.
τὸ δὲ μέγιστον,
<milestone n="3" unit="section" />
οἱ νέοι παρορμῶνται πρὸς τὸ πᾶν
ὑπομένειν ὑπὲρ τῶν κοινῶν πραγμάτων χάριν τοῦ
τυχεῖν τῆς συνακολουθούσης τοῖς ἀγαθοῖς τῶν ἀνδρῶν εὐκλείας.
<milestone n="4" unit="section" />
πίστιν δ᾽ ἔχει τὸ λεγόμενον ἐκ
τούτων. πολλοὶ μὲν γὰρ ἐμονομάχησαν ἑκουσίως
Ῥωμαίων ὑπὲρ τῆς τῶν ὅλων κρίσεως, οὐκ ὀλίγοι
δὲ προδήλους εἵλοντο θανάτους, τινὲς μὲν ἐν πολέμῳ τῆς τῶν ἄλλων ἕνεκεν σωτηρίας, τινὲς δ᾽ ἐν
εἰρήνῃ χάριν τῆς τῶν κοινῶν πραγμάτων ἀσφαλείας.
<milestone n="5" unit="section" />
καὶ μὴν ἀρχὰς ἔχοντες ἔνιοι τοὺς ἰδίους υἱοὺς παρὰ
πᾶν ἔθος ἢ νόμον ἀπέκτειναν, περὶ πλείονος ποιούμενοι τὸ τῆς πατρίδος συμφέρον τῆς κατὰ φύσιν
οἰκειότητος πρὸς τοὺς ἀναγκαιοτάτους.
<milestone n="6" unit="section" />
πολλὰ μὲν
οὖν τοιαῦτα καὶ περὶ πολλῶν ἱστορεῖται παρὰ Ῥωμαίοις ἓν δ᾽ ἀρκοῦν ἔσται πρὸς τὸ παρὸν ἐπ᾽
ὀνόματος ῥηθὲν ὑποδείγματος καὶ πίστεως ἕνεκεν.</p></div2>
<div2 type="chapter" n="55" org="uniform" sample="complete">
<milestone n="1" unit="section" />
<p>Κόκλην γὰρ λέγεται τὸν Ὡράτιον ἐπικληθέντα, διαγωνιζόμενον πρὸς δύο τῶν ὑπεναντίων ἐπὶ τῷ καταντικρὺ τῆς γεφύρας πέρατι τῆς ἐπὶ τοῦ Τιβέριδος,
ἣ κεῖται πρὸ τῆς πόλεως, ἐπεὶ πλῆθος ἐπιφερόμενον εἶδε τῶν βοηθούντων τοῖς πολεμίοις, δείσαντα
μὴ βιασάμενοι παραπέσωσιν εἰς τὴν πόλιν, βοᾶν
ἐπιστραφέντα τοῖς κατόπιν ὡς τάχος ἀναχωρήσαντας διασπᾶν τὴν γέφυραν.
<milestone n="2" unit="section" />
τῶν δὲ πειθαρχησάντων, ἕως μὲν οὗτοι διέσπων, ὑπέμενε τραυμάτων
πλῆθος ἀναδεχόμενος καὶ διακατέσχε τὴν ἐπιφορὰν
τῶν ἐχθρῶν, οὐχ οὕτως τὴν δύναμιν ὡς τὴν ὑπόστασιν αὐτοῦ καὶ τόλμαν καταπεπληγμένων τῶν
ὑπεναντίων:
<milestone n="3" unit="section" />
διασπασθείσης δὲ τῆς γεφύρας, οἱ μὲν
πολέμιοι τῆς ὁρμῆς ἐκωλύθησαν, ὁ δὲ Κόκλης ῥίψας ἑαυτὸν εἰς τὸν ποταμὸν ἐν τοῖς ὅπλοις κατὰ
προαίρεσιν μετήλλαξε τὸν βίον, περὶ πλείονος ποιησάμενος τὴν τῆς πατρίδος ἀσφάλειαν καὶ τὴν ἐσομένην μετὰ ταῦτα περὶ αὐτὸν εὔκλειαν τῆς παρούσης ζωῆς καὶ τοῦ καταλειπομένου βίου.
<milestone n="4" unit="section" />
τοιαύτη
τις, ὡς ἔοικε, διὰ τῶν παρ᾽ αὐτοῖς ἐθισμῶν ἐγγεννᾶται τοῖς νέοις ὁρμὴ καὶ φιλοτιμία πρὸς τὰ καλὰ
τῶν ἔργων.</p></div2>
<div2 type="chapter" n="56" org="uniform" sample="complete">
<milestone n="1" unit="section" />
<p>καὶ μὴν τὰ περὶ τοὺς χρηματισμοὺς ἔθη καὶ
νόμιμα βελτίω παρὰ Ῥωμαίοις ἐστὶν ἢ παρὰ Καρ<milestone n="2" unit="section" />
χηδονίοις παρ᾽ οἷς μὲν γὰρ οὐδὲν αἰσχρὸν τῶν
ἀνηκόντων πρὸς κέρδος, παρ᾽ οἷς δ᾽ οὐδὲν αἴσχιον
τοῦ δωροδοκεῖσθαι καὶ τοῦ πλεονεκτεῖν ἀπὸ τῶν μὴ
<milestone n="3" unit="section" />
καθηκόντων καθ᾽ ὅσον γὰρ ἐν καλῷ τίθενται τὸν
ἀπὸ τοῦ κρατίστου χρηματισμόν, κατὰ τοσοῦτο πάλιν ἐν ὀνείδει ποιοῦνται τὴν ἐκ τῶν ἀπειρημένων
πλεονεξίαν.
<milestone n="4" unit="section" />
σημεῖον δὲ τοῦτο: παρὰ μὲν Καρχηδονίοις δῶρα φανερῶς διδόντες λαμβάνουσι τὰς ἀρχάς, παρὰ δὲ Ῥωμαίοις θάνατός ἐστι περὶ τοῦτο
πρόστιμον.
<milestone n="5" unit="section" />
ὅθεν τῶν ἄθλων τῆς ἀρετῆς ἐναντίων
τιθεμένων παρ᾽ ἀμφοῖν, εἰκὸς ἀνόμοιον εἶναι καὶ
τὴν παρασκευὴν ἑκατέρων πρὸς ταῦτα.
<milestone n="6" unit="section" /></p>
<p>μεγίστην δέ μοι δοκεῖ διαφορὰν ἔχειν τὸ Ῥωμαίων πολίτευμα πρὸς βέλτιον ἐν τῇ περὶ θεῶν
διαλήψει.
<milestone n="7" unit="section" />
καί μοι δοκεῖ τὸ παρὰ τοῖς ἄλλοις ἀνθρώποις ὀνειδιζόμενον, τοῦτο συνέχειν τὰ Ῥωμαίων
πράγματα, λέγω δὲ τὴν δεισιδαιμονίαν:
<milestone n="8" unit="section" />
ἐπὶ τοσοῦτον γὰρ ἐκτετραγῴδηται καὶ παρεισῆκται τοῦτο τὸ
μέρος παρ᾽ αὐτοῖς εἴς τε τοὺς κατ᾽ ἰδίαν βίους καὶ
τὰ κοινὰ τῆς πόλεως ὥστε μὴ καταλιπεῖν ὑπερβολήν.
ὃ καὶ δόξειεν ἂν πολλοῖς εἶναι θαυμάσιον.
<milestone n="9" unit="section" />
ἐμοί γε
μὴν δοκοῦσι τοῦ πλήθους χάριν τοῦτο πεποιηκέναι.
<milestone n="10" unit="section" />
εἰ μὲν γὰρ ἦν σοφῶν ἀνδρῶν πολίτευμα συναγαγεῖν, ἴσως οὐδὲν ἦν ἀναγκαῖος ὁ τοιοῦτος τρόπος:
<milestone n="11" unit="section" />
ἐπεὶ δὲ πᾶν πλῆθός ἐστιν ἐλαφρὸν καὶ πλῆρες ἐπιθυμιῶν παρανόμων, ὀργῆς ἀλόγου, θυμοῦ βιαίου,
λείπεται τοῖς ἀδήλοις φόβοις καὶ τῇ τοιαύτῃ τραγῳδίᾳ τὰ πλήθη συνέχειν.
<milestone n="12" unit="section" />
διόπερ οἱ παλαιοὶ δοκοῦσί μοι τὰς περὶ θεῶν ἐννοίας καὶ τὰς ὑπὲρ τῶν
ἐν ᾄδου διαλήψεις οὐκ εἰκῇ καὶ ὡς ἔτυχεν εἰς τὰ
πλήθη παρεισαγαγεῖν, πολὺ δὲ μᾶλλον οἱ νῦν εἰκῇ καὶ
ἀλόγως ἐκβάλλειν αὐτά.
<milestone n="13" unit="section" />
τοιγαροῦν χωρὶς τῶν ἄλλων οἱ τὰ κοινὰ χειρίζοντες παρὰ μὲν τοῖς Ἕλλησιν,
ἐὰν ταλάντου μόνον πιστευθῶσιν, ἀντιγραφεῖς ἔχοντες δέκα καὶ σφραγῖδας τοσαύτας καὶ μάρτυρας διπλασίους οὐ δύνανται τηρεῖν τὴν πίστιν:
<milestone n="14" unit="section" />
παρὰ δὲ
Ῥωμαίοις κατά τε τὰς ἀρχὰς καὶ πρεσβείας πολύ τι
πλῆθος χρημάτων χειρίζοντες δι᾽ αὐτῆς τῆς κατὰ
τὸν ὅρκον πίστεως τηροῦσι τὸ καθῆκον.
<milestone n="15" unit="section" />
καὶ παρὰ
μὲν τοῖς ἄλλοις σπάνιόν ἐστιν εὑρεῖν ἀπεχόμενον
ἄνδρα τῶν δημοσίων καὶ καθαρεύοντα περὶ ταῦτα:
παρὰ δὲ τοῖς Ῥωμαίοις σπάνιόν ἐστι τὸ λαβεῖν τινα
πεφωραμένον ἐπὶ τοιαύτῃ πράξει. [<foreign lang="la">Cod. Urb. habet
haec v. p. 264, 17. 293, 5 cum antecedentibus arcte
cohaerentia exc. ant. p. 188.</foreign>]</p></div2>
<div2 type="chapter" n="57" org="uniform" sample="complete">
<head lang="la">VIII. Conclusio Disputationis de Romanorum Re Publica</head>
<milestone n="1" unit="section" />
<p>ὅτι μὲν οὖν πᾶσι τοῖς οὖσιν ὑπόκειται φθορὰ
καὶ μεταβολὴ σχεδὸν οὐ προσδεῖ λόγων: ἱκανὴ γὰρ
ἡ τῆς φύσεως ἀνάγκη παραστῆσαι τὴν τοιαύτην πίστιν.
<milestone n="2" unit="section" />
δυεῖν δὲ τρόπων ὄντων, καθ᾽ οὓς φθείρεσθαι πέφυκε πᾶν γένος πολιτείας, τοῦ μὲν ἔξωθεν,
τοῦ δ᾽ ἐν αὐτοῖς φυομένου, τὸν μὲν ἐκτὸς ἄστατον
ἔχειν συμβαίνει τὴν θεωρίαν, τὸν δ᾽ ἐξ αὐτῶν τεταγμένην.
<milestone n="3" unit="section" />
τί μὲν δὴ πρῶτον φύεται γένος πολιτείας
καὶ τί δεύτερον, καὶ πῶς εἰς ἄλληλα μεταπίπτουσιν,
εἴρηται πρόσθεν ἡμῖν,
<milestone n="4" unit="section" />
ὥστε τοὺς δυναμένους τὰς
ἀρχὰς τῷ τέλει συνάπτειν τῆς ἐνεστώσης ὑποθέσεως κἂν αὐτοὺς ἤδη προειπεῖν ὑπὲρ τοῦ μέλλοντος.
ἔστι δ᾽, ὡς ἐγᾦμαι, δῆλον.
<milestone n="5" unit="section" />
ὅταν γὰρ πολλοὺς καὶ
μεγάλους κινδύνους διωσαμένη πολιτεία μετὰ ταῦτα
εἰς ὑπεροχὴν καὶ δυναστείαν ἀδήριτον ἀφίκηται, φανερὸν ὡς εἰσοικιζομένης εἰς αὐτὴν ἐπὶ πολὺ τῆς
εὐδαιμονίας συμβαίνει τοὺς μὲν βίους γίνεσθαι
πολυτελεστέρους, τοὺς δ᾽ ἄνδρας φιλονεικοτέρους τοῦ
δέοντος περί τε τὰς ἀρχὰς καὶ τὰς ἄλλας ἐπιβολάς.
<milestone n="6" unit="section" />
ὧν προβαινόντων ἐπὶ πλέον ἄρξει μὲν τῆς ἐπὶ τὸ
χεῖρον μεταβολῆς ἡ φιλαρχία καὶ τὸ τῆς ἀδοξίας
ὄνειδος, πρὸς δὲ τούτοις ἡ περὶ τοὺς βίους ἀλαζονεία καὶ πολυτέλεια,
<milestone n="7" unit="section" />
λήψεται δὲ τὴν ἐπιγραφὴν τῆς
μεταβολῆς ὁ δῆμος, ὅταν ὑφ᾽ ὧν μὲν ἀδικεῖσθαι
δόξῃ διὰ τὴν πλεονεξίαν, ὑφ᾽ ὧν δὲ χαυνωθῇ κολακευόμενος διὰ τὴν φιλαρχίαν.
<milestone n="8" unit="section" />
τότε γὰρ ἐξοργισθεὶς
καὶ θυμῷ πάντα βουλευόμενος οὐκέτι θελήσει πειθαρχεῖν οὐδ᾽ ἴσον ἔχειν τοῖς προεστῶσιν, ἀλλὰ πᾶν
καὶ τὸ πλεῖστον αὐτός.
<milestone n="9" unit="section" />
οὗ γενομένου τῶν μὲν ὀνομάτων τὸ κάλλιστον ἡ πολιτεία μεταλήψεται, τὴν
ἐλευθερίαν καὶ δημοκρατίαν, τῶν δὲ πραγμάτων τὸ
χείριστον, τὴν ὀχλοκρατίαν.
<milestone n="10" unit="section" /></p>
<p>ἡμεῖς δ᾽ ἐπειδὴ τήν τε σύστασιν καὶ τὴν αὔξησιν τῆς πολιτείας, ἔτι δὲ τὴν ἀκμὴν καὶ τὴν διάθεσιν, πρὸς δὲ τούτοις τὴν διαφορὰν πρὸς τὰς
ἄλλας τοῦ τε χείρονος ἐν αὐτῇ καὶ βελτίονος διεληλύθαμεν, τὸν μὲν περὶ τῆς πολιτείας λόγον ὧδέ πῃ
καταστρέφομεν.</p></div2>
<div2 type="chapter" n="58" org="uniform" sample="complete">
<milestone n="1" unit="section" />
<p>τῶν δὲ συναπτόντων μερῶν τῆς ἱστορίας τοῖς
καιροῖς, ἀφ᾽ ὧν παρεξέβημεν, παραλαβόντες ἐπὶ
βραχὺ μιᾶς πράξεως ποιησόμεθα κεφαλαιώδη μνήμην, ἵνα μὴ τῷ λόγῳ μόνον ἀλλὰ καὶ τοῖς πράγμασιν, ὥσπερ ἀγαθοῦ τεχνίτου δεῖγμα τῶν ἔργων
ἕν τι προενεγκάμενοι, φανερὰν ποιήσωμεν τῆς πολιτείας τὴν ἀκμὴν καὶ δύναμιν, οἵα τις ἦν κατ᾽
ἐκείνους τοὺς χρόνους.
<milestone n="2" unit="section" />
Ἀννίβας γὰρ ἐπειδὴ τῇ περὶ
Κάνναν μάχῃ περιγενόμενος Ῥωμαίων ἐγκρατὴς ἐγένετο τῶν τὸν χάρακα φυλαττόντων ὀκτακισχιλίων,
ζωγρήσας ἅπαντας συνεχώρησε διαπέμπεσθαι σφίσι
πρὸς τοὺς ἐν οἴκῳ περὶ λύτρων καὶ σωτηρίας.
<milestone n="3" unit="section" />
τῶν
δὲ προχειρισαμένων δέκα τοὺς ἐπιφανεστάτους, ὁρκίσας ἦ μὴν ἐπανήξειν πρὸς αὐτόν, ἐξέπεμψε τούτους.
<milestone n="4" unit="section" />
εἷς δὲ τῶν προχειρισθέντων ἐκπορευόμενος
ἐκ τοῦ χάρακος ἤδη, καί τι φήσας ἐπιλελῆσθαι, πάλιν ἀνέκαμψε, καὶ λαβὼν τὸ καταλειφθὲν αὖθις
ἀπελύετο, νομίζων διὰ τῆς ἀναχωρήσεως τετηρηκέναι
τὴν πίστιν καὶ λελυκέναι τὸν ὅρκον.
<milestone n="5" unit="section" />
ὧν παραγενομένων εἰς τὴν Ῥώμην, καὶ δεομένων καὶ παρακαλούντων τὴν σύγκλητον μὴ φθονῆσαι τοῖς ἑαλωκόσι τῆς
σωτηρίας, ἀλλ᾽ ἐᾶσαι τρεῖς μνᾶς ἕκαστον καταβαλόντα σωθῆναι πρὸς τοὺς ἀναγκαίους: τοῦτο γὰρ
συγχωρεῖν ἔφασαν τὸν Ἀννίβαν:
<milestone n="6" unit="section" />
εἶναι δ᾽ ἀξίους
σωτηρίας αὑτούς: οὔτε γὰρ ἀποδεδειλιακέναι κατὰ
τὴν μάχην οὔτ᾽ ἀνάξιον οὐδὲν πεποιηκέναι τῆς Ῥώμης, ἀλλ᾽ ἀπολειφθέντας τὸν χάρακα τηρεῖν, πάντων ἀπολομένων τῶν ἄλλων ἐν τῇ μάχῃ τῷ καιρῷ
περιληφθέντας ὑποχειρίους γενέσθαι τοῖς πολεμίοις.
<milestone n="7" unit="section" />
Ῥωμαῖοι δὲ μεγάλοις κατὰ τὰς μάχας περιπεπτωκότες ἐλαττώμασι, πάντων δ᾽ ὡς ἔπος εἰπεῖν ἐστερημένοι τότε τῶν συμμάχων, ὅσον οὔπω δὲ προσδοκῶντες τὸν περὶ τῆς πατρίδος αὐτοῖς ἐκφέρεσθαι
κίνδυνον,
<milestone n="8" unit="section" />
διακούσαντες τῶν λεγομένων οὔτε τοῦ
πρέποντος αὑτοῖς εἴξαντες ταῖς συμφοραῖς ὠλιγώρησαν οὔτε τῶν δεόντων οὐδὲν τοῖς λογισμοῖς παρεῖδον,
<milestone n="9" unit="section" />
ἀλλὰ συνιδόντες τὴν Ἀννίβου πρόθεσιν, ὅτι
βούλεται διὰ τῆς πράξεως ταύτης ἅμα μὲν εὐπορῆσαι χρημάτων, ἅμα δὲ τὸ φιλότιμον ἐν ταῖς μάχαις
ἐξελέσθαι τῶν ἀντιταττομένων, ὑποδείξας ὅτι τοῖς
ἡττημένοις ὅμως ἐλπὶς ἀπολείπεται σωτηρίας,
<milestone n="10" unit="section" />
τοσοῦτ᾽ ἀπέσχον τοῦ ποιῆσαί τι τῶν ἀξιουμένων ὥστ᾽
οὔτε τὸν τῶν οἰκείων ἔλεον οὔτε τὰς ἐκ τῶν ἀνδρῶν ἐσομένας χρείας ἐποιήσαντο περὶ πλείονος,
<milestone n="11" unit="section" />
ἀλλὰ τοὺς μὲν Ἀννίβου λογισμοὺς καὶ τὰς ἐν τούτοις ἐλπίδας ἀπέδειξαν κενάς, ἀπειπάμενοι τὴν διαλύτρωσιν τῶν ἀνδρῶν, τοῖς δὲ παρ᾽ αὑτῶν ἐνομοθέτησαν ἢ νικᾶν μαχομένους ἢ θνήσκειν, ὡς ἄλλης
οὐδεμιᾶς ἐλπίδος ὑπαρχούσης εἰς σωτηρίαν αὐτοῖς
ἡττωμένοις.
<milestone n="12" unit="section" />
διὸ καὶ ταῦτα προθέμενοι τοὺς μὲν
ἐννέα τῶν πρεσβευτῶν ἐθελοντὴν κατὰ τὸν ὅρκον
ἀναχωροῦντας ἐξέπεμψαν, τὸν δὲ σοφισάμενον πρὸς
τὸ λῦσαι τὸν ὅρκον δήσαντες ἀποκατέστησαν πρὸς
τοὺς πολεμίους,
<milestone n="13" unit="section" />
ὥστε τὸν Ἀννίβαν μὴ τοσοῦτον
χαρῆναι νικήσαντα τῇ μάχῃ Ῥωμαίους ὡς συντριβῆναι καταπλαγέντα τὸ στάσιμον καὶ τὸ μεγαλόψυχον τῶν ἀνδρῶν ἐν τοῖς διαβουλίοις. [<foreign lang="la">Cod. Urb.
fol. 94 exc. ant. p. 192.</foreign>]</p></div2>
<div2 type="chapter" n="59" org="uniform" sample="complete">
<head lang="la">Fragmentum Geographicum</head>
<milestone n="1" unit="section" />
<p>καὶ τόπος δέ τις οὕτω καλεῖται Ῥύγχος περὶ
Στράτον τῆς Αἰτωλίας, ὥς φησι Πολύβιος ἐν #2# ἱστοριῶν. [<foreign lang="la">Athenaeus III, 48 p. 95 d.</foreign>]</p></div2></div1></body></text></TEI.2>