<?xml version="1.0" encoding="utf-8"?>
<TEI.2><text lang="greek"><body><div1 type="book" n="25" org="uniform" sample="complete">
<div2 type="chapter" n="1" org="uniform" sample="complete">
<head lang="la">A. Olymp. 150, 1.  I. Res Hispaniae</head>
<milestone n="1" unit="section" />
<p>Πολυβίου δ᾽ εἰπόντος τριακοσίας αὐτῶν καταλῦσαι πόλεις Τεβέριον Γράκχον, κωμῳδῶν φησι
τοῦτο τῷ Γράκχῳ χαρίσασθαι τὸν ἄνδρα, τοὺς
πύργους καλοῦντα πόλεις, ὥσπερ ἐν ταῖς θριαμβικαῖς
πομπαῖς.
<milestone n="2" unit="section" />
καὶ ἴσως οὐκ ἄπιστον τοῦτο λέγει: καὶ γὰρ
οἱ στρατηγοὶ καὶ οἱ συγγραφεῖς ῥᾳδίως ἐπὶ τοῦτο
φέρονται τὸ ψεῦσμα, καλλωπίζοντες τὰς πράξεις.</p></div2>
<div2 type="chapter" n="2" org="uniform" sample="complete">
<head lang="la">II. Res Asiae</head>
<milestone n="1" unit="section" />
<p>ὅτι ὁ Φαρνάκης, ἐξαπιναίου καὶ βαρείας αὐτῷ
τῆς ἐφόδου γενομένης, ἕτοιμος ἦν πρὸς πᾶν τὸ
προτεινόμενον: πρέσβεις γὰρ ἐξαπέστειλε πρὸς Εὐμένη
καὶ Ἀριαράθην.
<milestone n="2" unit="section" />
τῶν δὲ περὶ Εὐμένη καὶ Ἀριαράθην
προσδεξαμένων τοὺς λόγους καὶ παραχρῆμα συνεξαποστειλάντων πρεσβευτὰς παρ᾽ αὑτῶν πρὸς τὸν Φαρνάκην, καὶ τούτου γενομένου πλεονάκις παρ᾽ ἑκατέρων,
ἐκυρώθησαν αἱ διαλύσεις ἐπὶ τούτοις:
<milestone n="3" unit="section" />
εἰρήνην ὑπάρχειν
Εὐμένει καὶ Προυσίᾳ καὶ Ἀριαράθῃ πρὸς Φαρνάκην
καὶ Μιθριδάτην εἰς τὸν πάντα χρόνον.
<milestone n="4" unit="section" />
Γαλατίας
μὴ ἐπιβαίνειν Φαρνάκην κατὰ μηδένα τρόπον. ὅσαι
γεγόνασιν πρότερον συνθῆκαι Φαρνάκῃ πρὸς Γαλάτας,
ἀκύρους ὑπάρχειν.
<milestone n="5" unit="section" />
ὁμοίως Παφλαγονίας ἐκχωρεῖν,
ἀποκαταστήσαντα τοὺς οἰκήτορας, οὓς πρότερον ἐξαγηόχει, σὺν δὲ τούτοις ὅπλα καὶ βέλη καὶ τὰς ἄλλας
παρασκευάς.
<milestone n="6" unit="section" />
ἀποδοῦναι δὲ καὶ Ἀριαράθῃ τῶν τε
χωρίων ὅσα παρῄρητο μετὰ τῆς προϋπαρχούσης κατασκευῆς καὶ τοὺς ὁμήρους.
<milestone n="7" unit="section" />
ἀποδοῦναι δὲ καὶ Τίον
παρὰ τὸν Πόντον, ὃν μετά τινα χρόνον Εὐμένης ἔδωκε
Προυσίᾳ πεισθεὶς μετὰ μεγάλης χάριτος.
<milestone n="8" unit="section" />
ἐγράφη δὲ
καὶ τοὺς αἰχμαλώτους ἀποκαταστῆσαι Φαρνάκην χωρὶς
λύτρων καὶ τοὺς αὐτομόλους ἅπαντας:
<milestone n="9" unit="section" />
πρὸς δὲ
τούτοις τῶν χρημάτων καὶ τῆς γάζης, ἧς ἀπήνεγκε
παρὰ Μορζίου καὶ Ἀριαράθου, ἀποδοῦναι τοῖς προειρημένοις βασιλεῦσιν ἐνακόσια τάλαντα,
<milestone n="10" unit="section" />
καὶ τοῖς περὶ
τὸν Εὐμένη τριακόσια προσθεῖναι τῆς εἰς τὸν πόλεμον
δαπάνης.
<milestone n="11" unit="section" />
ἐπεγράφη δὲ καὶ Μιθριδάτῃ τῷ τῆς Ἀρμενίας σατράπῃ τριακόσια τάλαντα, διότι παραβὰς τὰς
πρὸς Εὐμένη συνθήκας ἐπολέμησεν Ἀριαράθῃ.
<milestone n="12" unit="section" />
περιελήφθησαν δὲ ταῖς συνθήκαις τῶν μὲν κατὰ τὴν Ἀσίαν
δυναστῶν Ἀρταξίας ὁ τῆς πλείστης Ἀρμενίας ἄρχων
καὶ Ἀκουσίλοχος,
<milestone n="13" unit="section" />
τῶν δὲ κατὰ τὴν Εὐρώπην Γάταλος
ὁ Σαρμάτης, τῶν δ᾽ αὐτονομουμένων Ἡρακλεῶται,
Μεσημβριανοί, Χερρονησῖται, σὺν δὲ τούτοις Κυζικηνοί.
<milestone n="14" unit="section" />
περὶ δὲ τῶν ὁμήρων τελευταῖον ἐγράφη πόσους δεήσει
καὶ τίνας δοῦναι τὸν Φαρνάκην: ὧν καὶ παραγενηθέντων ἐξ αὐτῆς ἀνέζευξαν αἱ δυνάμεις.
<milestone n="15" unit="section" />
καὶ τοῦ μὲν
Εὐμένει καὶ Ἀριαράθῃ πρὸς Φαρνάκην συστάντος
πολέμου τοιοῦτον ἀπέβη τὸ τέλος.</p></div2>
<div2 type="chapter" n="3" org="uniform" sample="complete">
<head lang="la">B. Olymp. 150, 2.  Res Macedoniae</head>
<milestone n="1" unit="section" />
<p>ὅτι Περσεὺς ἀνανεωσάμενος τὴν φιλίαν
τὴν πρὸς Ῥωμαίους εὐθέως ἑλληνοκοπεῖν ἐπεβάλετο,
κατακαλῶν εἰς τὴν Μακεδονίαν καὶ τοὺς τὰ χρέα φεύγοντας καὶ τοὺς πρὸς καταδίκας ἐκπεπτωκότας καὶ
τοὺς ἐπὶ βασιλικοῖς ἐγκλήμασι παρακεχωρηκότας.
<milestone n="2" unit="section" />
καὶ τούτων ἐξετίθει προγραφὰς εἴς τε Δῆλον καὶ
Δελφοὺς καὶ τὸ τῆς Ἰτωνίας Ἀθηνᾶς ἱερόν, διδοὺς
οὐ μόνον τὴν ἀσφάλειαν τοῖς καταπορευομένοις, ἀλλὰ
καὶ τῶν ὑπαρχόντων κομιδήν, ἀφ᾽ ὧν ἕκαστος ἔφυγε.
<milestone n="3" unit="section" />
παρέλυσε δὲ καὶ τοὺς ἐν αὐτῇ τῇ Μακεδονίᾳ τῶν
βασιλικῶν ὀφειλημάτων, ἀφῆκε δὲ καὶ τοὺς ἐν ταῖς
φυλακαῖς ἐγκεκλεισμένους ἐπὶ βασιλικαῖς αἰτίαις.
<milestone n="4" unit="section" />
ταῦτα
δὲ ποιήσας πολλοὺς ἐμετεώρισε, δοκῶν καλὰς ἐλπίδας
ὑποδεικνύναι πᾶσι τοῖς Ἕλλησιν ἐν αὑτῷ.
<milestone n="5" unit="section" />
ἐπέφαινε
δὲ καὶ κατὰ τὴν ἐν τῷ λοιπῷ βίῳ προστασίαν τὸ τῆς
βασιλείας ἀξίωμα.
<milestone n="6" unit="section" />
κατά τε γὰρ τὴν ἐπιφάνειαν ἦν
ἱκανὸς καὶ πρὸς πᾶσαν σωματικὴν χρείαν τὴν διατείνουσαν εἰς τὸν πραγματικὸν τρόπον εὔθετος, κατά
τε τὴν ἐπίφασιν εἶχεν ἐπισκύνιον καὶ τάξιν οὐκ ἀνοίκειον τῆς ἡλικίας.
<milestone n="7" unit="section" />
ἐπεφεύγει δὲ καὶ τὴν πατρικὴν
ἀσέλγειαν τήν τε περὶ τὰς γυναῖκας καὶ τὴν περὶ τοὺς
πότους, καὶ οὐ μόνον αὐτὸς μέτριον ἔπινε δειπνῶν,
ἀλλὰ καὶ οἱ συνόντες αὐτῷ φίλοι.
<milestone n="8" unit="section" />
καὶ τὰ μὲν προοίμια τῆς Περσέως ἀρχῆς τοιαύτην εἶχε διάθεσιν.  — </p>
<p>ὅτι Φίλιππος ὁ βασιλεύς,
<milestone n="9" unit="section" />
ὅτε μὲν ηὐξήθη καὶ τὴν
κατὰ τῶν Ἑλλήνων ἐξουσίαν ἔλαβε, πάντων ἦν ἀπιστότατος καὶ παρανομώτατος, ὅτε δὲ πάλιν τὰ τῆς τύχης
ἀντέπνευσε, πάντων μετριώτατος.
<milestone n="10" unit="section" />
ἐπεὶ δὲ τοῖς ὅλοις
πράγμασιν ἔπταισε, πρὸς πᾶν τὸ μέλλον ἁρμοζόμενος
ἐπειρᾶτο κατὰ πάντα τρόπον σωματοποιεῖν τὴν αὑτοῦ
βασιλείαν.</p></div2>
<div2 type="chapter" n="4" org="uniform" sample="complete">
<head lang="la">C. Olymp. 150, 3.  I. Res Italiae</head>
<milestone n="1" unit="section" />
<p>ὅτι μετὰ τὴν ἀποστολὴν τῶν ὑπάτων
Τεβερίου καὶ Κλαυδίου τὴν πρὸς Ἴστρους καὶ
Ἀγρίους ἡ σύγκλητος ἐχρημάτισε τοῖς παρὰ τῶν Λυκίων
ἥκουσι πρεσβευταῖς,
<milestone n="2" unit="section" />
ἤδη τῆς θερείας ληγούσης, οἵτινες
παρεγένοντο μὲν εἰς τὴν Ῥώμην ἤδη καταπεπολεμημένων τῶν Λυκίων, ἐξαπεστάλησαν δὲ χρόνοις ἱκανοῖς
ἀνώτερον.
<milestone n="3" unit="section" />
οἱ γὰρ Ξάνθιοι, καθ᾽ ὃν καιρὸν ἔμελλον
εἰς τὸν πόλεμον ἐμβαίνειν, ἐξέπεμψαν πρεσβευτὰς
εἴς τε τὴν Ἀχαΐαν καὶ τὴν Ῥώμην τοὺς περὶ Νικόστρατον.
<milestone n="4" unit="section" />
οἳ τότε παραγενηθέντες εἰς τὴν Ῥώμην πολλοὺς
εἰς ἔλεον ἐξεκαλέσαντο τῶν ἐν τῷ συνεδρίῳ, τιθέντες
ὑπὸ τὴν ὄψιν τήν τε Ῥοδίων βαρύτητα καὶ τὴν αὑτῶν
περίστασιν.
<milestone n="5" unit="section" />
καὶ τέλος εἰς τοῦτ᾽ ἤγαγον τὴν σύγκλητον,
ὥστε πέμψαι πρεσβευτὰς εἰς τὴν Ῥόδον τοὺς διασαφήσοντας ὅτι, τῶν ὑπομνηματισμῶν ἀναληφθέντων ὧν
οἱ δέκα πρέσβεις ἐποιήσαντο κατὰ τὴν Ἀσίαν, ὅτε τὰ
πρὸς Ἀντίοχον ἐχείριζον, εὕρηνται Λύκιοι δεδομένοι
Ῥοδίοις οὐκ ἐν δωρεᾷ, τὸ δὲ πλεῖον ὡς φίλοι καὶ
σύμμαχοι.
<milestone n="6" unit="section" />
τοιαύτης δὲ γενομένης διαλύσεως, οὐδ᾽
ὅλως ἤρεσκε πολλοῖς τὸ γεγονός.
<milestone n="7" unit="section" />
ἐδόκουν γὰρ οἱ
Ῥωμαῖοι τὰ κατὰ τοὺς Ῥοδίους καὶ Λυκίους διαγωνοθετεῖν, θέλοντες ἐκδαπανᾶσθαι τὰς παραθέσεις τῶν
Ῥοδίων καὶ τοὺς θησαυρούς,
<milestone n="8" unit="section" />
ἀκηκοότες τήν τε νυμφαγωγίαν τὴν νεωστὶ τῷ Περσεῖ γεγενημένην ὑπ᾽ αὐτῶν
καὶ τὴν ἀνάπειραν τῶν πλοίων.
<milestone n="9" unit="section" />
συνέβαινε γὰρ βραχεῖ
χρόνῳ πρότερον ἐπιφανῶς καὶ μεγαλομερῶς ταῖς παρασκευαῖς ἀναπεπειρᾶσθαι τοὺς Ῥοδίους ἅπασι τοῖς σκάφεσι τοῖς ὑπάρχουσιν αὐτοῖς.
<milestone n="10" unit="section" />
καὶ γὰρ ξύλων πλῆθος
εἰς ναυπηγίαν ἐδίδοτο παρὰ τοῦ Περσέως τοῖς Ῥοδίοις,
καὶ στελγίδα χρυσῆν ἑκάστῳ τῶν ἀφρακτιτῶν ἐδεδώρητο
τῶν νεωστὶ νενυμφαγωγηκότων αὐτῷ τὴν Λαοδίκην.</p></div2>
<div2 type="chapter" n="5" org="uniform" sample="complete">
<head lang="la">II Res Rhodiorum</head>
<milestone n="1" unit="section" />
<p>ὅτι εἰς τὴν Ῥόδον παραγενομένων τῶν ἐκ
τῆς Ῥώμης πρεσβευτῶν καὶ διασαφούντων τὰ
δεδογμένα τῇ συγκλήτῳ, θόρυβος ἦν ἐν τῇ Ῥόδῳ καὶ
πολλὴ ταραχὴ περὶ τοὺς πολιτευομένους, ἀγανακτούντων ἐπὶ τῷ μὴ φάσκειν ἐν δωρεᾷ δεδόσθαι τοὺς Λυκίους αὐτοῖς, ἀλλὰ κατὰ συμμαχίαν.
<milestone n="2" unit="section" />
ἄρτι γὰρ δοκοῦντες
καλῶς τεθεῖσθαι τὰ κατὰ Λυκίους, αὖθις ἄλλην ἀρχὴν
ἑώρων φυομένην πραγμάτων:
<milestone n="3" unit="section" />
εὐθέως γὰρ οἱ Λύκιοι,
τῶν Ῥωμαίων παραγενομένων καὶ διασαφούντων ταῦτα
τοῖς Ῥοδίοις, πάλιν ἐστασίαζον καὶ πᾶν ὑπομένειν οἷοί
τ᾽ ἦσαν ὑπὲρ τῆς αὐτονομίας καὶ τῆς ἐλευθερίας.
<milestone n="4" unit="section" />
οὐ
μὴν ἀλλ᾽ οἵ γε Ῥόδιοι διακούσαντες τῶν πρεσβευτῶν καὶ νομίσαντες ἐξηπατῆσθαι τοὺς Ῥωμαίους ὑπὸ τῶν
Λυκίων, παραχρῆμα κατέστησαν τοὺς περὶ Λυκόφρονα
πρεσβευτάς, διδάξοντας τὴν σύγκλητον περὶ τῶν προειρημένων.
<milestone n="5" unit="section" />
καὶ ταῦτα μὲν ἐπὶ τούτων ἦν, ὅσον οὔπω
δοκούντων πάλιν ἐπαναστήσεσθαι τῶν Λυκίων.</p></div2>
<div2 type="chapter" n="6" org="uniform" sample="complete">
<head lang="la">D. Olymp. 150, 4.  Res Italiae</head>
<milestone n="1" unit="section" />
<p>ὅτι ἡ σύγκλητος, παραγενομένων τῶν ἐκ τῆς
Ῥόδου πρεσβευτῶν, διακούσασα τῶν λόγων ὑπερέθετο τὴν ἀπόκρισιν.
<milestone n="2" unit="section" />
ἡκόντων δὲ τῶν Δαρδανίων
καὶ περὶ τοῦ πλήθους τῶν Βασταρνῶν καὶ περὶ τοῦ
μεγέθους τῶν ἀνδρῶν καὶ τῆς ἐν τοῖς κινδύνοις
τόλμης ἐξηγουμένων,
<milestone n="3" unit="section" />
καὶ διασαφούντων περὶ τῆς Περσέως κοινοπραγίας καὶ τῶν Γαλατῶν καὶ φασκόντων
τοῦτον ἀγωνιᾶν μᾶλλον ἢ τοὺς Βαστάρνας καὶ διὰ
ταῦτα δεομένων σφίσι βοηθεῖν,
<milestone n="4" unit="section" />
παρόντων δὲ καὶ
Θετταλῶν καὶ συνεπιμαρτυρούντων τοῖς Δαρδανίοις
καὶ παρακαλούντων καὶ τούτων ἐπὶ τὴν βοήθειαν,
<milestone n="5" unit="section" />
ἔδοξε τῇ συγκλήτῳ πέμψαι τινὰς τοὺς αὐτόπτας
ἐσομένους τῶν προσαγγελλομένων.
<milestone n="6" unit="section" />
καὶ παραυτίκα
καταστήσαντες Αὖλον Ποστόμιον ἐξαπέστειλαν καὶ
σὺν τούτῳ τινὰς τῶν νέων.</p></div2></div1></body></text></TEI.2>