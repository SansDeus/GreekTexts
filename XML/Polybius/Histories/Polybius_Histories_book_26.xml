<?xml version="1.0" encoding="utf-8"?>
<TEI.2><text lang="greek"><body><div1 type="book" n="26" org="uniform" sample="complete">
<div2 type="chapter" n="1a" org="uniform" sample="complete">
<head lang="la">Olymp. 151.  Res Antiochi</head>
<milestone n="1" unit="section" />
<p>Πολύβιος δ᾽ ἐν τῇ ἕκτῃ καὶ εἰκοστῇ τῶν Ἱστοριῶν
καλεῖ αὐτὸν Ἐπιμανῆ καὶ οὐκ Ἐπιφανῆ διὰ τὰς
πράξεις. οὐ μόνον γὰρ μετὰ δημοτῶν ἀνθρώπων
κατέβαινεν εἰς ὁμιλίας, ἀλλὰ καὶ μετὰ τῶν παρεπιδημούντων ξένων καὶ τῶν εὐτελεστάτων συνέπινεν.
<milestone n="2" unit="section" />
εἰ
δὲ καὶ τῶν νεωτέρων, φησίν, αἴσθοιτο τινας συνευωχουμένους ὁπουδήποτε, παρῆν μετὰ κερατίου καὶ συμφωνίας, ὥστε τοὺς πολλοὺς διὰ τὸ παράδοξον ἀνισταμένους φεύγειν. πολλάκις δὲ καὶ τὴν βασιλικὴν ἐσθῆτα
ἀποβαλὼν τήβενναν ἀναλαβὼν περιῄει τὴν ἀγοράν.  — </p></div2>
<div2 type="chapter" n="1" org="uniform" sample="complete">
<milestone n="1" unit="section" />
<p>Ἀντίοχος ὁ Ἐπιφανὴς μὲν κληθείς, Ἐπιμανὴς δ᾽
ἐκ τῶν πράξεων ὀνομασθείς <gap /> περὶ οὗ φησι Πολύβιος
τάδε, ὡς ἀποδιδράσκων ἐκ τῆς αὐλῆς ἐνίοτε τοὺς
θεραπεύοντας, οὗ τύχοι τῆς πόλεως, ἀλύων ἐφαίνετο
δεύτερος καὶ τρίτος.
<milestone n="2" unit="section" />
μάλιστα δὲ πρὸς τοῖς ἀργυροκοπείοις εὑρίσκετο καὶ χρυσοχοείοις, εὑρησιλογῶν καὶ
φιλοτεχνῶν πρὸς τοὺς τορευτὰς καὶ τοὺς ἄλλους τεχνίτας.
<milestone n="3" unit="section" />
ἔπειτα καὶ μετὰ δημοτῶν ἀνθρώπων συγκαταβαίνων ὡμίλει, ᾧ τύχοι, καὶ μετὰ τῶν παρεπιδημούντων συνέπινε τῶν εὐτελεστάτων.
<milestone n="4" unit="section" />
ὅτε δὲ τῶν
νεωτέρων αἴσθοιτό τινας συνευωχουμένους, οὐδεμίαν
ἔμφασιν ποιήσας παρῆν ἐπικωμάζων μετὰ κερατίου καὶ
συμφωνίας, ὥστε τοὺς πολλοὺς διὰ τὸ παράδοξον
ἀφισταμένους φεύγειν.
<milestone n="5" unit="section" />
πολλάκις δὲ καὶ τὴν βασιλικὴν
ἀποθέμενος ἐσθῆτα τήβενναν ἀναλαβὼν περιῄει κατὰ
τὴν ἀγορὰν ἀρχαιρεσιάζων καὶ τοὺς μὲν δεξιούμενος,
τοὺς δὲ καὶ περιπτύσσων παρεκάλει φέρειν αὑτῷ τὴν
ψῆφον, ποτὲ μὲν ὡς ἀγορανόμος γένηται, ποτὲ δὲ καὶ
ὡς δήμαρχος.
<milestone n="6" unit="section" />
τυχὼν δὲ τῆς ἀρχῆς καὶ καθίσας ἐπὶ
τὸν ἐλεφάντινον δίφρον κατὰ τὸ παρὰ Ῥωμαίοις ἔθος
διήκουε τῶν κατὰ τὴν ἀγορὰν γινομένων συναλλαγμάτων καὶ διέκρινε μετὰ πολλῆς σπουδῆς καὶ προθυμίας.
ἐξ ὧν εἰς ἀπορίαν ἦγε τῶν ἀνθρώπων τοὺς ἐπιεικεῖς:
<milestone n="7" unit="section" />
οἱ μὲν γὰρ ἀφελῆ τινα αὐτὸν εἶναι ὑπελάμβανον, οἱ δὲ
μαινόμενον. καὶ γὰρ περὶ τὰς δωρεὰς ἦν παραπλήσιος:
ἐδίδου γὰρ τοῖς μὲν ἀστραγάλους δορκαδείους,
<milestone n="8" unit="section" />
τοῖς δὲ
φοινικοβαλάνους, ἄλλοις δὲ χρυσίον.
<milestone n="9" unit="section" />
καὶ ἐξ ἀπαντήσεως δέ τισιν ἐντυγχάνων, οὓς μὴ ἑωράκει ποτέ, ἐδίδου
δωρεὰς ἀπροσδοκήτους.
<milestone n="10" unit="section" />
ἐν δὲ ταῖς πρὸς τὰς πόλεις
θυσίαις καὶ ταῖς πρὸς τοὺς θεοὺς τιμαῖς πάντας
ὑπερέβαλλε τοὺς βεβασιλευκότας.
<milestone n="11" unit="section" />
τοῦτο δ᾽ ἄν τις
τεκμήραιτο ἔκ τε τοῦ παρ᾽ Ἀθηναίοις Ὀλυμπιείου καὶ
τῶν περὶ τὸν ἐν Δήλῳ βωμὸν ἀνδριάντων.
<milestone n="12" unit="section" />
ἐλούετο
δὲ κἀν τοῖς δημοσίοις βαλανείοις, ὅτε δημοτῶν ἦν τὰ
βαλανεῖα πεπληρωμένα, κεραμίων εἰσφερομένων αὐτῷ
μύρων τῶν πολυτελεστάτων.
<milestone n="13" unit="section" />
ὅτε καί τινος εἰπόντος
"3Μακάριοί ἐστε ὑμεῖς οἱ βασιλεῖς οἱ καὶ τούτοις χρώμενοι καὶ ὀδωδότες ἡδύ"3 [καὶ] μηδὲν τὸν ἄνθρωπον
προσειπών, ὅπου 'κεῖνος τῇ ἑξῆς ἐλοῦτο, ἐπεισελθὼν
ἐποίησεν αὐτοῦ καταχυθῆναι τῆς κεφαλῆς μέγιστον
κεράμιον πολυτελεστάτου μύρου, τῆς στακτῆς καλουμένης,
<milestone n="14" unit="section" />
ὡς πάντας ἀναστάντας κυλίεσθαι τοὺς λουομένους τῷ μύρῳ καὶ διὰ τὴν γλισχρότητα καταπίπτοντας γέλωτα παρέχειν, καθάπερ καὶ αὐτὸν τὸν
βασιλέα.</p></div2></div1></body></text></TEI.2>