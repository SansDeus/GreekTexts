<?xml version="1.0" encoding="utf-8"?>
<TEI.2><text lang="greek"><body><div1 type="book" n="34" org="uniform" sample="complete">
<div2 type="chapter" n="1" org="uniform" sample="complete">
<head lang="la">A. Fragmenta Graeca.</head>
<head lang="la">I. Generalia Nonnulla. De Argumento Huius Libri</head>
<milestone n="1" unit="section" />
<p>οἱ δ᾽ ἐν τῇ κοινῇ τῆς ἱστορίας γραφῇ χωρὶς ἀποδείξαντες τὴν τῶν ἠπείρων τοπογραφίαν,
<milestone n="2" unit="section" />
καθάπερ Ἔφορός τε ἐποίησε καὶ Πολύβιος.  — 
<milestone n="3" unit="section" /></p>
<p>Πολύβιος <gap /> φήσας περὶ τῶν Ἑλληνικῶν καλῶς
μὲν Εὔδοξον, κάλλιστα δ᾽ Ἔφορον ἐξηγεῖσθαι περὶ κτίσεων,
<milestone n="4" unit="section" />
συγγενειῶν, μεταναστάσεων, ἀρχηγετῶν, ἡμεῖς
δέ, φησί, τὰ νῦν ὄντα δηλώσομεν καὶ περὶ θέσεως
τόπων καὶ διαστημάτων:
<milestone n="5" unit="section" />
τοῦτο γάρ ἐστιν οἰκειότατον
χωρογραφίᾳ.
<milestone n="6" unit="section" />
ἀλλὰ μὴν σύγε, ὦ Πολύβιε, ὁ τὰς λαοδογματικὰς ἀποφάσεις περὶ τῶν διαστημάτων εἰσάγων
οὐκ ἐν τοῖς ἔξω τῆς Ἑλλάδος μόνον, ἀλλὰ καὶ ἐν τοῖς
Ἑλληνικοῖς * καὶ διδοῖς εὐθύνας τὰς μὲν Ποσειδωνίῳ,
τὰς δ᾽ Ἀρτεμιδώρῳ, τὰς δ᾽ ἄλλοις πλείοσι.  — 
<milestone n="7" unit="section" /></p>
<p>Πολύβιος οὖν ὁ ἱστοριογράφος πεπραγμάτευται βιβλίον, ὃ ἐπιγραφὴν ἔχει "περὶ τῆς ὑπὸ τὸν ἰσημερινὸν
οἰκήσεως". αὕτη δέ ἐστιν ἐν μέσῃ τῇ διακεκαυμένῃ
ζώνῃ.
<milestone n="8" unit="section" />
καί φησιν οἰκεῖσθαι τοὺς τόπους καὶ εὐκρατοτέραν ἔχειν τὴν οἴκησιν τῶν περὶ τὰ πέρατα τῆς διακεκαυμένης ζώνης κατοικούντων. καὶ ἃ μὲν ἱστορίας
φέρει τῶν κατωπτευκότων τὰς οἰκήσεις καὶ ἐπιμαρτυρούντων τοῖς φαινομένοις, ἃ δὲ ἐπιλογίζεται ἐπὶ τῆς
φυσικῆς περὶ τὸν ἥλιον ὑπαρχούσης κινήσεως.
<milestone n="9" unit="section" />
ὁ γὰρ
ἥλιος περὶ μὲν τοὺς τροπικοὺς κύκλους πολὺν ἐπιμένει
χρόνον κατά τε τὴν πρόσοδον τὴν πρὸς αὐτοὺς καὶ
τὴν ἀποχώρησιν, ὥστε σχεδὸν ἐφ᾽ ἡμέρας τετταράκοντα
μένει πρὸς αἴσθησιν ἐπὶ τῶν τροπικῶν κύκλων.
<milestone n="10" unit="section" />
[δι᾽
ἣν αἰτίαν καὶ τὰ μεγέθη τῶν ἡμερῶν σχεδὸν ἐφ᾽
ἡμέρας <num>μ#</num> τὰ αὐτὰ διαμένει.] ὅθεν ἐπιμονῆς γινομένης
πρὸς τὰς οἰκήσεις τὰς κειμένας ὑπὸ τοὺς τροπικοὺς
ἀνάγκη ἐκπυροῦσθαι τὴν οἴκησιν καὶ ἀοίκητον γίνεσθαι
διὰ τὴν τοῦ καύματος ὑπερβολήν.
<milestone n="11" unit="section" />
ἀπὸ δὲ τοῦ ἰσημερινοῦ κύκλου ταχείας συμβαίνει τὰς ἀποχωρήσεις γίνεσθαι.
[ὅθεν καὶ τὰ μεγέθη τῶν ἡμερῶν περὶ τὰς ἰσημερίας
μεγάλας λαμβάνει τὰς παραυξήσεις.] εὔλογον οὖν καὶ
τὰς ὑπὸ τὸν ἰσημερινὸν κειμένας οἰκήσεις εὐκρατοτέρας
ὑπάρχειν, ἐπιμονῆς μὲν οὐ γινομένης ἐπὶ τοῦ κατὰ
κορυφὴν σημείου, ταχέως δὲ ἀποχωροῦντος τοῦ ἡλίου.
<milestone n="12" unit="section" />
πάντες γὰρ οἱ μεταξὺ τῶν τροπικῶν κύκλων οἰκοῦντες
παρὰ τὴν πάροδον ὁμοίως κεῖνται τοῦ ἡλίου: πλείονας
δὲ χρόνους ἐπιμένει τοῖς περὶ τοὺς τροπικοὺς οἰκοῦσι.
<milestone n="13" unit="section" />
δι᾽ ἣν αἰτίαν εὐκρατοτέρας εἶναι συμβέβηκε τὰς ὑπὸ
τὸν ἰσημερινὸν οἰκήσεις, αἵτινες κεῖνται ἐν μέσῃ τῇ
διακεκαυμένῃ ζώνῃ, τῶν περὶ τὰ πέρατα τῆς διακεκαυμένης οἰκήσεων, αἵτινες ὑπὸ τοὺς τροπικοὺς κύκλους
κεῖνται.  — </p>
<p>Πολύβιος δὲ ποιεῖ ζώνας ἕξ,
<milestone n="14" unit="section" />
δύο μὲν τὰς τοῖς
ἀρκτικοῖς ὑποπιπτούσας, δύο δὲ τὰς μεταξὺ τούτων
τε καὶ τῶν τροπικῶν καὶ δύο τὰς μεταξὺ τούτων καὶ
τοῦ ἰσημερινοῦ.  — </p>
<p>ὁ δὲ Πολύβιος τοῦτο μὲν οὐκ εὖ,
<milestone n="15" unit="section" />
τὸ ποιεῖν τινας
ζώνας τοῖς ἀρκτικοῖς διοριζομένας, δύο μὲν τὰς ὑποπιπτούσας αὐτοῖς, δύο δὲ τὰς μεταξὺ τούτων καὶ τῶν
τροπικῶν.  — </p>
<p>εἰ δ᾽,
<milestone n="16" unit="section" />
ὥσπερ Ἐρατοσθένης φησίν, ἡ ὑποπίπτουσα τῷ
ἰσημερινῷ ἐστιν εὔκρατος, καθάπερ καὶ Πολύβιος ὁμοδοξεῖ — προστίθησι δ᾽ οὗτος καὶ διότι ὑψηλοτάτη ἐστί:
διόπερ καὶ κατομβρεῖται, τῶν βορείων νεφῶν κατὰ
τοὺς ἐτησίας ἐκεῖ τοῖς ἀναστήμασι προσπιπτόντων
πλείστων —  πολὺ κρεῖττον τρίτην εὔκρατον ταύτην
ποιεῖν στενήν τινα, ἢ τὰς ὑπὸ τοῖς τροπικοῖς εἰσάγειν.  — </p>
<p>ἐνίσταται δ᾽ ὁ Ποσειδώνιος τῷ Πολυβίῳ,
<milestone n="17" unit="section" />
διότι φησὶ
τὴν ὑπὸ τῷ ἰσημερινῷ οἴκησιν ὑψηλοτάτην.  — 
<milestone n="18" unit="section" /></p>
<p>περὶ δὲ τοῦ ἀριθμοῦ αὐτῶν πολλὴ διαφωνία τοῖς
μετ᾽ αὐτὸν γέγονεν: οἱ μὲν γὰρ ἓξ αὐτὰς εἶπον, ὡς
Πολύβιος καὶ Ποσειδώνιος, τὴν διακεκαυμένην εἰς δύο
διαιροῦντες.</p></div2>
<div2 type="chapter" n="2" org="uniform" sample="complete">
<head lang="la">II. De Ulixis Navigatione, Prope Siciliam Praesertim</head>
<milestone n="1" unit="section" />
<p>ἐκ μηδενὸς δὲ ἀληθοῦς ἀνάπτειν κενὴν
τερατολογίαν οὐχ Ὁμηρικόν.
<milestone n="2" unit="section" />
προσπίπτει γάρ, ὡς εἰκός,
ὡς πιθανώτερον ἂν οὕτω τις ψεύδοιτο, εἰ καταμίσγοι
τι καὶ αὐτῶν τῶν ἀληθινῶν:
<milestone n="3" unit="section" />
ὅπερ καὶ Πολύβιός φησι
περὶ τῆς Ὀδυσσέως πλάνης ἐπιχειρῶν.  — 
<milestone n="4" unit="section" /></p>
<p>καὶ Πολύβιος δ᾽ ὀρθῶς ὑπονοεῖ τὰ περὶ τῆς πλάνης.
<milestone n="5" unit="section" />
τὸν γὰρ Αἴολον τὸν προσημαίνοντα τοὺς ἔκπλους
ἐν τοῖς κατὰ τὸν πορθμὸν τόποις ἀμφιδρόμοις οὖσι
καὶ δυσέκπλοις διὰ τὰς παλιρροίας ταμίαν τε εἰρῆσθαι
τῶν ἀνέμων καὶ βασιλέα νενομίσθαι φησί,
<milestone n="6" unit="section" />
 καθάπερ
Δαναὸν μὲν τὰ ὑδρεῖα τὰ ἐν Ἄργει παραδείξαντα,
Ἀτρέα δὲ τοῦ ἡλίου τὸν ὑπεναντίον τῷ οὐρανῷ δρόμον, μάντεις τε καὶ ἱεροσκοπουμένους ἀποδείκνυσθαι
βασιλέας:
<milestone n="7" unit="section" />
τούς θ᾽ ἱερέας τῶν Αἰγυπτίων καὶ
Χαλδαίους καὶ Μάγους σοφίᾳ τινὶ διαφέροντας τῶν
ἄλλων ἡγεμονίας καὶ τιμῆς τυγχάνειν παρὰ τοῖς πρὸ
ἡμῶν.
<milestone n="8" unit="section" />
οὕτω δὲ καὶ τῶν θεῶν ἕνα ἕκαστον τῶν χρησίμων τινὸς εὑρετὴν γενόμενον τιμᾶσθαι.
<milestone n="9" unit="section" />
ταῦτα δὲ
προοικονομησάμενος οὐκ ἐᾷ τὸν Αἴολον ἐν μύθου σχήματι
ἀκούεσθαι, οὐδ᾽ ὅλην τὴν Ὀδυσσέως πλάνην, ἀλλὰ μικρὰ
μὲν προσμεμυθεῦσθαι, καθάπερ καὶ τῷ Ἰλιακῷ πολέμῳ,
<milestone n="10" unit="section" />
τὸ δ᾽ ὅλον περὶ Σικελίαν καὶ τῷ ποιητῇ πεποιῆσθαι
καὶ τοῖς ἄλλοις συγγραφεῦσιν, ὅσοι τἀπιχώρια λέγουσι
τὰ περὶ τὴν Ἰταλίαν καὶ Σικελίαν.
<milestone n="11" unit="section" />
οὐκ ἐπαινεῖ δὲ
οὐδὲ τὴν τοιαύτην τοῦ Ἐρατοσθένους ἀπόφασιν, διότι
φησὶ τότ᾽ ἂν εὑρεῖν τινα ποῦ Ὀδυσσεὺς πεπλάνηται,
ὅταν εὕρῃ τὸν σκυτέα τὸν συρράψαντα τὸν τῶν ἀνέμων ἀσκόν.
<milestone n="12" unit="section" />
καὶ τοῦτο δ᾽ οἰκείως εἰρῆσθαι τοῖς συμβαίνουσι περὶ τὸ Σκύλλαιον καὶ τὴν θήραν τῶν γαλεωτῶν, τὸ ἐπὶ τῆς Σκύλλης,</p>
<p /><p>αὐτοῦ δ᾽ ἰχθυάᾳ,
<milestone n="13" unit="section" />
σκόπελον περιμαιμώωσα,</p>
<p /><p>δελφῖνάς τε κύνας τε καὶ εἴ ποθι μεῖζον ἕλῃσι</p>
<p /><p>κῆτος.
<milestone n="14" unit="section" />
τοὺς γὰρ θύννους ἀγεληδὸν φερομένους παρὰ τὴν
Ἰταλίαν, ἐπειδὰν ἐκπέσωσι καὶ κωλυθῶσι τῆς Σικελίας
ἅψασθαι, περιπίπτειν τοῖς μείζοσι τῶν ζῴων, οἷον δελφίνων καὶ κυνῶν καὶ ἄλλων κητωδῶν,
<milestone n="15" unit="section" />
ἐκ δὲ τῆς θήρας
αὐτῶν πιαίνεσθαι τοὺς γαλεώτας, οὓς καὶ ξιφίας λέγεσθαι καὶ κύνας φησί.
<milestone n="16" unit="section" />
 συμβαίνειν γὰρ ταὐτὸν ἐνθάδε
καὶ κατὰ τὰς ἀναβάσεις τοῦ Νείλου καὶ τῶν ἄλλων
ὑδάτων, ὅπερ ἐπὶ πυρὸς καὶ ὕλης ἐμπιπραμένης: ἁθροιζόμενα γὰρ τὰ θηρία φεύγειν τὸ πῦρ ἢ τὸ ὕδωρ
καὶ βορὰν γίνεσθαι τοῖς κρείττοσι.</p></div2>
<div2 type="chapter" n="3" org="uniform" sample="complete">
<milestone n="1" unit="section" />
<p>ταῦτα δ᾽ εἰπὼν διηγεῖται τῶν γαλεωτῶν θήραν, ἣ
συνίσταται περὶ τὸ Σκύλλαιον.
<milestone n="2" unit="section" />
σκοπὸς γὰρ ἐφέστηκε
κοινὸς ὑφορμοῦσιν ἐν δικώποις σκαφιδίοις πολλοῖς,
δύο καθ᾽ ἕκαστον σκαφίδιον.
<milestone n="3" unit="section" />
καὶ ὁ μὲν ἐλαύνει, ὁ
δ᾽ ἐπὶ τῆς πρῴρας ἕστηκε δόρυ ἔχων, σημήναντος
τοῦ σκοποῦ τὴν ἐπιφάνειαν τοῦ γαλεώτου: φέρεται δὲ
τὸ τρίτον μέρος ἔξαλον τὸ ζῷον.
<milestone n="4" unit="section" />
συνάψαντος δὲ τοῦ
σκάφους ὁ μὲν ἔπληξεν ἐκ χειρός, εἶτ᾽ ἐξέσπασεν ἐκ
τοῦ σώματος τὸ δόρυ χωρὶς τῆς ἐπιδορατίδος:
<milestone n="5" unit="section" />
ἀγκιστρώδης τε γάρ ἐστι καὶ χαλαρῶς ἐνήρμοσται τῷ δόρατι
ἐπίτηδες, καλῴδιον δ᾽ ἔχει μακρὸν ἐξημμένον. τοῦτ᾽
ἐπιχαλῶσι τῷ τρωθέντι, τέως ἂν κάμῃ σφαδᾷζον
καὶ ὑποφεῦγον:
<milestone n="6" unit="section" />
τότε δ᾽ ἕλκουσιν ἐπὶ τὴν γῆν ἢ εἰς
τὸ σκάφος ἀναλαμβάνουσιν, ἐὰν μὴ μέγα ᾖ τελέως τὸ
σῶμα.
<milestone n="7" unit="section" />
κἂν ἐκπέσῃ δὲ εἰς τὴν θάλατταν τὸ δόρυ, οὐκ
ἀπόλωλεν: ἔστι γὰρ πηκτὸν ἔκ τε δρυὸς καὶ ἐλάτης,
ὥστε βαπτιζομένου τοῦ δρυΐνου βάρει μετέωρον εἶναι
τὸ λοιπὸν καὶ εὐανάληπτον.
<milestone n="8" unit="section" />
 συμβαίνειν δέ ποτε καὶ
τιτρώσκεσθαι διὰ τοῦ σκαφιδίου τὸν κωπηλάτην διὰ
τὸ μέγεθος τοῦ ξίφους τῶν γαλεωτῶν καὶ τὸ τὴν
ἀκμὴν τοῦ ζῴου συαγρώδη εἶναι καὶ τὴν θήραν.</p>
<p>ἔκ τε δὴ τῶν τοιούτων εἰκάζοι τις ἄν,
<milestone n="9" unit="section" />
φησί, περὶ
Σικελίαν γενέσθαι τὴν πλάνην κατὰ τὸν Ὅμηρον, ὅτι
τῇ Σκύλλῃ προσῆψε τὴν τοιαύτην θήραν, ἣ μάλιστ᾽
ἐπιχώριός ἐστι τῷ Σκυλλαίῳ,
<milestone n="10" unit="section" />
καὶ ἐκ τῶν περὶ τῆς
Χαρύβδεως λεγομένων ὁμοίων τοῖς τοῦ πορθμοῦ
πάθεσι.
<milestone n="11" unit="section" />
τὸ δὲ</p>
<p /><p>τρὶς μὲν γάρ τ᾽ ἀνίησιν
ἀντὶ τοῦ δὶς γραφικὸν εἶναι ἁμάρτημα ἢ ἱστορικόν.
<milestone n="12" unit="section" />
 καὶ
τὰ ἐν τῇ Μήνιγγι δὲ τοῖς περὶ τῶν Λωτοφάγων
εἰρημένοις συμφωνεῖν.</p></div2>
<div2 type="chapter" n="4" org="uniform" sample="complete">
<milestone n="1" unit="section" />
<p>εἰ δέ τινα μὴ συμφωνεῖ, μεταβολὰς αἰτιᾶσθαι
δεῖν ἢ ἄγνοιαν ἢ καὶ ποιητικὴν ἐξουσίαν, ἣ συνέστηκεν
ἐξ ἱστορίας καὶ διαθέσεως καὶ μύθου.
<milestone n="2" unit="section" />
τῆς μὲν οὖν
ἱστορίας ἀλήθειαν εἶναι τέλος, ὡς ἐν Νεῶν καταλόγῳ τὰ ἑκάστοις τόποις συμβεβηκότα λέγοντος τοῦ
ποιητοῦ, τὴν μὲν πετρήεσσαν, τὴν δὲ ἐσχατόωσαν πόλιν,
ἄλλην δὲ πολυτρήρωνα, τὴν δ᾽ ἀγχίαλον:
<milestone n="3" unit="section" />
τῆς δὲ διαθέσεως ἐνέργειαν εἶναι τὸ τέλος, ὡς ὅταν μαχομένους
εἰσάγῃ, μύθου δὲ ἡδονὴν καὶ ἔκπληξιν.
<milestone n="4" unit="section" />
τὸ δὲ πάντα
πλάττειν οὐ πιθανὸν οὐδ᾽ Ὁμηρικόν: τὴν γὰρ ἐκείνου
ποίησιν φιλοσόφημα πάντας νομίζειν, οὐχ ὡς Ἐρατοσθένης φησί, κελεύων μὴ κρίνειν πρὸς τὴν διάνοιαν
τὰ ποιήματα μηδ᾽ ἱστορίαν ἀπ᾽ αὐτῶν ζητεῖν.
<milestone n="5" unit="section" />
πιθανώτερόν τε τὸ</p>
<p /><p>ἔνθεν δ᾽ ἐννῆμαρ φερόμην ὀλοοῖς ἀνέμοισιν
ἐν βραχεῖ διαστήματι δέχεσθαι — οἱ γὰρ ὀλοοὶ οὐκ
εὐθύδρομοι —  ἢ ἐξωκεανίζειν, ὡς ἂν οὐρίων πνεόντων
συνεχῶς.
<milestone n="6" unit="section" />
συνθεὶς δὲ τὸ διάστημα τὸ ἐκ Μαλεῶν ἐπὶ
στήλας σταδίων δισμυρίων καὶ δισχιλίων πεντακοσίων,
εἰ, φησί, τοῦτο θείημεν ἐν ταῖς ἐννέα ἡμέραις διηνύσθαι
ἰσοταχῶς, ἑκάστης ἂν ἡμέρας ὁ πλοῦς συμβαίνοι σταδίων δισχιλίων πεντακοσίων.
<milestone n="7" unit="section" />
τίς οὖν ἱστόρηκεν ἐκ
Λυκίας ἢ Ῥόδου δευτεραῖόν τινα ἀφιγμένον εἰς Ἀλεξάνδρειαν, ὄντος τοῦ διαστήματος σταδίων τετρακισχιλίων;
<milestone n="8" unit="section" />
πρὸς δὲ τοὺς ἐπιζητοῦντας πῶς τρὶς εἰς
Σικελίαν ἐλθὼν οὐδ᾽ ἅπαξ διὰ τοῦ πορθμοῦ πέπλευκεν
Ὀδυσσεύς, ἀπολογεῖται διότι καὶ οἱ ὕστερον ἔφευγον
ἅπαντες τὸν πλοῦν τοῦτον. τοιαῦτα μὲν εἴρηκεν.</p></div2>
<div2 type="chapter" n="5" org="uniform" sample="complete">
<head lang="la">III. Contra Priores Scriptores Geographicos Disputat Polybius</head>
<milestone n="1" unit="section" />
<p>Πολύβιος δὲ τὴν Εὐρώπην χωρογραφῶν τοὺς μὲν
ἀρχαίους ἐᾶν φησι, τοὺς δ᾽ ἐκείνους ἐλέγχοντας ἐξετάζειν Δικαίαρχόν τε καὶ Ἐρατοσθένη τὸν τελευταῖον
πραγματευσάμενον περὶ γεωγραφίας καὶ Πυθέαν,
<milestone n="2" unit="section" />
ὑφ᾽
οὗ παρακρουσθῆναι πολλούς, ὅλην μὲν τὴν Βρεττανικὴν ἐμβαδὸν ἐπελθεῖν φάσκοντος, τὴν δὲ περίμετρον
πλειόνων ἢ τεττάρων μυριάδων ἀποδόντος τῆς νήσου,
<milestone n="3" unit="section" />
προσιστορήσαντος δὲ καὶ τὰ περὶ τῆς Θούλης καὶ τῶν
τόπων ἐκείνων, ἐν οἷς οὔτε γῆ καθ᾽ αὑτὴν ὑπῆρχεν
ἔτι οὔτε θάλαττα οὔτ᾽ ἀήρ, ἀλλὰ σύγκριμά τι ἐκ
τούτων πλεύμονι θαλαττίῳ ἐοικός,
<milestone n="4" unit="section" />
 ἐν ᾧ φησι τὴν γῆν
καὶ τὴν θάλατταν αἰωρεῖσθαι καὶ τὰ σύμπαντα, καὶ
τοῦτον ὡς ἂν δεσμὸν εἶναι τῶν ὅλων, μήτε πορευτὸν
μήτε πλωτὸν ὑπάρχοντα.
<milestone n="5" unit="section" />
τὸ μὲν οὖν τῷ πλεύμονι 
ἐοικὸς αὐτὸς ἑωρακέναι, τἄλλα δὲ λέγειν ἐξ ἀκοῆς.
ταῦτα μὲν τὰ τοῦ Πυθέου,
<milestone n="6" unit="section" />
καὶ διότι ἐπανελθὼν ἐνθένδε πᾶσαν ἐπέλθοι τὴν παρωκεανῖτιν τῆς Εὐρώπης
ἀπὸ Γαδείρων ἕως Τανάιδος:
<milestone n="7" unit="section" />
φησὶ δ᾽ οὖν ὁ Πολύβιος
ἄπιστον καὶ αὐτὸ τοῦτο πῶς ἰδιώτῃ ἀνθρώπῳ καὶ πένητι
τὰ τοσαῦτα διαστήματα πλωτὰ καὶ πορευτὰ γένοιτο.
<milestone n="8" unit="section" />
τὸν δ᾽ Ἐρατοσθένη διαπορήσαντα εἰ χρὴ πιστεύειν
τούτοις, ὅμως περί τε τῆς Βρεττανικῆς πεπιστευκέναι
καὶ τῶν κατὰ Γάδειρα καὶ τὴν Ἰβηρίαν.
<milestone n="9" unit="section" />
πολὺ δέ φησι
βέλτιον τῷ Μεσσηνίῳ πιστεύειν ἢ τούτῳ: ὁ μέντοι γε
εἰς μίαν χώραν τὴν Παγχαίαν λέγει πλεῦσαι: ὁ δὲ καὶ
μέχρι τῶν τοῦ κόσμου περάτων κατωπτευκέναι τὴν
προσάρκτιον τῆς Εὐρώπης πᾶσαν, ἣν οὐδ᾽ ἂν τῷ Ἑρμῇ
πιστεύσαι τις λέγοντι.
<milestone n="10" unit="section" />
Ἐρατοσθένη δὲ τὸν μὲν Εὐήμερον Βεργαῖον καλεῖν, Πυθέᾳ δὲ πιστεύειν, καὶ ταῦτα
μηδὲ Δικαιάρχου πιστεύσαντος.
<milestone n="11" unit="section" />
τὸ μὲν οὖν "μηδὲ
Δικαιάρχου πιστεύσαντος" γελοῖον, ὥσπερ ἐκείνῳ κανόνι
χρήσασθαι προσῆκον, καθ᾽ οὗ τοσούτους ἐλέγχους αὐτὸς
προφέρεται:
<milestone n="12" unit="section" />
Ἐρατοσθένους δὲ εἴρηται ἡ περὶ τὰ ἑσπέρια
καὶ τὰ ἀρκτικὰ τῆς Εὐρώπης ἄγνοια.
<milestone n="13" unit="section" />
ἀλλ᾽ ἐκείνῳ μὲν
καὶ Δικαιάρχῳ συγγνώμη τοῖς μὴ κατιδοῦσι τοὺς τόπους
ἐκείνους: Πολυβίῳ δὲ καὶ Ποσειδωνίῳ τίς ἂν συγγνοίη;
<milestone n="14" unit="section" />
ἀλλὰ μὴν Πολύβιός γέ ἐστιν ὁ λαοδογματικὰς καλῶν
ἀποφάσεις, ἃς ποιοῦνται περὶ τῶν ἐν τούτοις τοῖς τόποις διαστημάτων καὶ ἐν ἄλλοις πολλοῖς, ἀλλ᾽ οὐδ᾽ ἐν</p></div2>
<div2 type="chapter" n="6" org="uniform" sample="complete">
<milestone n="1" unit="section" />
<p>οἷς ἐκείνους ἐλέγχει καθαρεύων. τοῦ γοῦν Δικαιάρχου μυρίους μὲν εἰπόντος τοὺς ἐπὶ στήλας ἀπὸ
τῆς Πελοποννήσου σταδίους, πλείους δὲ τούτων τοὺς
ἐπὶ τὸν Ἀδρίαν μέχρι τοῦ μυχοῦ, τοῦ δ᾽ ἐπὶ στήλας τὸ μέχρι τοῦ πορθμοῦ τρισχιλίους ἀποδόντος, ὡς
γίνεσθαι τὸ λοιπὸν ἑπτακισχιλίους τὸ ἀπὸ πορθμοῦ μέχρι
στηλῶν,
<milestone n="2" unit="section" />
τοὺς μὲν τρισχιλίους ἐᾶν φησιν εἴτ᾽ εὖ λαμβάνονται εἴτε μή, τοὺς δ᾽ ἑπτακισχιλίους οὐδετέρως,
οὔτε τὴν παραλίαν ἐκμετροῦντι οὔτε τὴν διὰ μέσου
τοῦ πελάγους.
<milestone n="3" unit="section" />
τὴν μὲν γὰρ παραλίαν ἐοικέναι μάλιστ᾽
ἀμβλείᾳ γωνίᾳ, βεβηκυίᾳ ἐπί τε τοῦ πορθμοῦ καὶ τῶν
στηλῶν,
<milestone n="4" unit="section" />
κορυφὴν δ᾽ ἐχούσῃ Νάρβωνα, ὥστε συνίστασθαι τρίγωνον, βάσιν ἔχον τὴν διὰ τοῦ πελάγους
εὐθεῖαν, πλευρὰς δὲ τὰς τὴν γωνίαν ποιούσας τὴν
λεχθεῖσαν:
<milestone n="5" unit="section" />
ὧν ἡ μὲν ἀπὸ τοῦ πορθμοῦ μέχρι Νάρβωνος μυρίων ἐστὶ καὶ πλειόνων ἢ διακοσίων ἐπὶ τοῖς
χιλίοις, ἡ δὲ λοιπὴ μικρῷ λεῖπον [ἐλαττόνων ἢ] ὀκτακισχιλίων.
<milestone n="6" unit="section" />
καὶ μὴν πλεῖστον μὲν διάστημα ἀπὸ τῆς
Εὐρώπης ἐπὶ τὴν Λιβύην ὁμολογεῖσθαι κατὰ τὸ Τυρρηνικὸν πέλαγος σταδίων οὐ πλειόνων ἢ τρισχιλίων,
κατὰ τὸ Σαρδόνιον δὲ λαμβάνειν συναγωγήν.
<milestone n="7" unit="section" />
ἀλλ᾽
ἔστω, φησί, καὶ ἐκεῖνο τρισχιλίων, προειλήφθω δ᾽ ἐπὶ
τούτοις δισχιλίων σταδίων τὸ τοῦ κόλπου βάθος τοῦ
κατὰ Νάρβωνα, ὡς ἂν κάθετος ἀπὸ τῆς κορυφῆς ἐπὶ
τὴν βάσιν τοῦ ἀμβλυγωνίου.
<milestone n="8" unit="section" />
 δῆλον οὖν, φησίν, ἐκ τῆς
παιδικῆς μετρήσεως ὅτι ἡ σύμπασα παραλία ἡ ἀπὸ τοῦ
πορθμοῦ ἐπὶ στήλας ἔγγιστα ὑπερέχει τῆς διὰ τοῦ
πελάγους εὐθείας πεντακοσίοις σταδίοις.
<milestone n="9" unit="section" />
προστεθέντων
δὲ τῶν ἀπὸ τῆς Πελοποννήσου ἐπὶ τὸν πορθμὸν τρισχιλίων, οἱ σύμπαντες ἔσονται στάδιοι, αὐτοὶ οἱ ἐπ᾽
εὐθείας, πλείους ἢ διπλάσιοι ὧν Δικαίαρχος εἶπε.
<milestone n="10" unit="section" />
πλείους δὲ τούτων τοὺς ἐπὶ τὸν μυχὸν τὸν Ἀδριατικὸν δεήσει, φησί, τιθέναι κατ᾽ ἐκεῖνον.</p>
<p>ἀλλ᾽,
<milestone n="11" unit="section" />
ὦ φίλε Πολύβιε, φαίη τις ἄν, ὥσπερ τούτου
τοῦ ψεύσματος ἐναργῆ παρίστησι τὸν ἔλεγχον ἡ πεῖρα
ἐξ αὐτῶν ὧν εἴρηκας αὐτός,
<milestone n="12" unit="section" />
εἰς μὲν Λευκάδα ἐκ Πελοποννήσου ἑπτακοσίους, ἐντεῦθεν δὲ τοὺς ἴσους εἰς
Κόρκυραν, καὶ πάλιν ἐντεῦθεν εἰς τὰ Κεραύνια τοὺς
ἴσους καὶ ἐν δεξιᾷ εἰς τὴν Ἰαπυδίαν ἀπὸ τῶν Κεραυνίων
τὴν Ἰλλυρικὴν παραλίαν σταδίων ἑξακισχιλίων
ἑκατὸν πεντήκοντα,
<milestone n="13" unit="section" />
οὕτως κἀκεῖνα ψεύσματά ἐστιν
ἀμφότερα, καὶ ὃ Δικαίαρχος εἶπε, τὸ ἀπὸ πορθμοῦ ἐπὶ
στήλας εἶναι σταδίων ἑπτακισχιλίων, καὶ ὃ σὺ δοκεῖς
ἀποδεῖξαι:
<milestone n="14" unit="section" />
ὁμολογοῦσι γὰρ οἱ πλεῖστοι λέγοντες τὸ διὰ
πελάγους μυρίων εἶναι καὶ δισχιλίων.  — 
<milestone n="15" unit="section" /></p>
<p>πῶς οὐκ ἂν εἰκότως δόξειεν ὑπερβεβηκέναι καὶ
ἀπολεληρηκέναι τὸν Βεργαῖον Ἀντιφάνην καὶ
καθόλου μηδενὶ καταλιπεῖν ὑπερβολὴν ἀνοίας τῶν
ἐπιγινομένων;  — </p></div2>
<div2 type="chapter" n="7" org="uniform" sample="complete">
<milestone n="1" unit="section" />
<p>ἑξῆς δὲ τὰ τοῦ Ἐρατοσθένους ἐπανορθοῖ, τὰ μὲν
εὖ, τὰ δὲ χεῖρον λέγων ἢ ἐκεῖνος.
<milestone n="2" unit="section" />
ἐξ Ἰθάκης μὲν γὰρ
εἰς Κόρκυραν τριακοσίους εἰπόντος, πλείους φησὶν εἶναι
τῶν ἐνακοσίων, ἐξ Ἐπιδάμνου δὲ εἰς Θεσσαλονίκειαν
ἐνακοσίους ἀποδόντος, πλείους τῶν δισχιλίων φησί.
ταῦτα μὲν εὖ,
<milestone n="3" unit="section" />
ἀπὸ δὲ Μασσαλίας ἐπὶ στήλας λέγοντος
ἑπτακισχιλίους, ἀπὸ δὲ Πυρήνης ἑξακισχιλίους, αὐτὸς
λέγει χεῖρον πλείους ἢ ἐνακισχιλίους τοὺς ἀπὸ Μασσαλίας, ἀπὸ δὲ Πυρήνης μικρὸν ἐλάττους ἢ ὀκτακισχιλίους:
ἐγγυτέρω γὰρ τῆς ἀληθείας ἐκεῖνος εἴρηκεν.
<milestone n="4" unit="section" />
οἱ γὰρ
νῦν ὁμολογοῦσιν, εἴ τις τὰς τῶν ὁδῶν ἀνωμαλίας ὑποτέμνοιτο, μὴ μείζω τῶν ἑξακισχιλίων σταδίων εἶναι τὸ
μῆκος τὴν σύμπασαν Ἰβηρίαν ἀπὸ Πυρήνης ἕως τῆς
ἑσπερίου πλευρᾶς.
<milestone n="5" unit="section" />
ὁ δ᾽ αὐτὸν τὸν Τάγον ποταμὸν
ὀκτακισχιλίων τίθησι τὸ μῆκος ἀπὸ τῆς πηγῆς μέχρι
τῶν ἐκβολῶν, οὐ δήπου τὸ σὺν τοῖς σκολιώμασιν — 
οὐ γὰρ γεωγραφικὸν τοῦτο — ἀλλ᾽ ἐπ᾽ εὐθείας λέγων:
καίτοι γε ἀπὸ Πυρήνης αἱ τοῦ Τάγου πηγαὶ πλέον
διέχουσιν ἢ χιλίους σταδίους.
<milestone n="6" unit="section" />
πάλιν δὲ τοῦτο μὲν ὀρθῶς
ἀποφαίνεται ὅτι ἀγνοεῖ τὰ Ἰβηρικὰ ὁ Ἐρατοσθένης καὶ
διότι περὶ αὐτῆς ἔσθ᾽ ὅπου τὰ μαχόμενα ἀποφαίνεται,
<milestone n="7" unit="section" />
ὅς γε μέχρι Γαδείρων ὑπὸ Γαλατῶν περιοικεῖσθαι
φήσας τὰ ἔξωθεν αὐτῆς, εἴ γε τὰ πρὸς δύσιν τῆς
Εὐρώπης μέχρι Γαδείρων ἔχουσιν ἐκεῖνοι, τούτων
ἐκλαθόμενος κατὰ τὴν τῆς Ἰβηρίας περίοδον τῶν
Γαλατῶν οὐδαμοῦ μέμνηται.
<milestone n="8" unit="section" />
τὸ δὲ μῆκος τῆς Εὐρώπης ὅτι ἔλαττόν ἐστι τοῦ συνάμφω τῆς τε Λιβύης
καὶ τῆς Ἀσίας ἐκθείς, οὐκ ὀρθῶς τὴν σύγκρισιν
ποιεῖται.
<milestone n="9" unit="section" />
τὸ μὲν γὰρ στόμα τὸ κατὰ στήλας φησὶν
ὅτι κατὰ τὴν ἰσημερινὴν δύσιν ἐστίν, ὁ δὲ Τάναϊς ῥεῖ
ἀπὸ θερινῆς ἀνατολῆς:
<milestone n="10" unit="section" />
ἐλαττοῦται δὴ τοῦ συνάμφω
μήκους τῷ μεταξὺ τῆς θερινῆς ἀνατολῆς καὶ τῆς
ἰσημερινῆς: τοῦτο γὰρ ἡ Ἀσία προλαμβάνει πρὸς
τὴν ἰσημερινὴν ἀνατολὴν τοῦ πρὸς τὰς ἄρκτους
ἡμικυκλίου.  — </p>
<p>προπεπτωκυίας δὲ τῆς Εὐρώπης ἄκραις πλείοσι,
<milestone n="11" unit="section" />

βέλτιον μὲν οὗτος εἴρηκε περὶ αὐτῶν Ἐρατοσθένους,
οὔπω δὲ ἱκανῶς.
<milestone n="12" unit="section" />
ἐκεῖνος μὲν γὰρ τρεῖς ἔφη, τὴν ἐπὶ
τὰς στήλας καθήκουσαν, ἐφ᾽ ἧς ἡ Ἰβηρία, καὶ τὴν ἐπὶ
τὸν πορθμόν, ἐφ᾽ ἧς ἡ Ἰταλία, καὶ τρίτην τὴν κατὰ
Μαλέας, ἐφ᾽ ἧς τὰ μεταξὺ τοῦ Ἀδρίου καὶ τοῦ
Εὐξείνου πάντ᾽ ἔθνη καὶ τοῦ Τανάιδος:
<milestone n="13" unit="section" />
οὗτος δὲ τὰς μὲν
δύο τὰς πρώτας ὁμοίως ἐκτίθεται, τρίτην δὲ τὴν κατὰ
Μαλέας καὶ Σούνιον, ἐφ᾽ ἧς ἡ Ἑλλὰς πᾶσα καὶ ἡ
Ἰλλυρὶς καὶ τῆς Θρᾴκης τινά,
<milestone n="14" unit="section" />
τετάρτην δὲ τὴν κατὰ
τὴν Θρᾳκίαν χερρόνησον, ἐφ᾽ ἧς τὰ κατὰ Σηστὸν καὶ
Ἄβυδον στενά — ἔχουσι δ᾽ αὐτὴν Θρᾷκες — πέμπτην
δὲ τὴν κατὰ τὸν Κιμμερικὸν Βόσπορον καὶ τὸ στόμα
τῆς Μαιώτιδος.</p></div2>
<div2 type="chapter" n="8" org="uniform" sample="complete">
<head lang="la">IV. De Lusitania</head>
<milestone n="1" unit="section" />
<p>Πολύβιος δ᾽ ὁ Μεγαλοπολίτης ἐν τετάρτῃ καὶ τριακοστῇ τῶν Ἱστοριῶν περὶ τῆς ἐν Ἰβηρίᾳ Λυσιτανίας
χώρας διαλεγόμενός φησιν ὅτι βάλανοί εἰσι κατὰ βάθος
ἐν τῇ αὐτόθι θαλάττῃ πεφυτευμέναι, ὧν τὸν καρπὸν
σιτουμένους τοὺς θύννους πιαίνεσθαι.
<milestone n="2" unit="section" />
διόπερ οὐκ
ἂν ἁμάρτοι τις λέγων ὗς εἶναι θαλαττίους τοὺς
θύννους.  — 
<milestone n="3" unit="section" /></p>
<p>λέγει δ᾽ ὁ Πολύβιος καὶ μέχρι τῆς Λατίνης ἐκπίπτειν τὴν βάλανον ταύτην, εἰ μὴ ἄρα, φησί, καὶ ἡ
Σαρδὼ φέρει καὶ ἡ πλησιόχωρος ταύτῃ.  — </p>
<p>τὴν κατὰ Λυσιτανίαν — 
<milestone n="4" unit="section" />
χώρα δ᾽ ἐστὶν αὕτη τῆς
Ἰβηρίας, ἣν νῦν Ῥωμαῖοι Σπανίαν ὀνομάζουσι — διηγούμενος εὐδαιμονίαν Πολύβιος ὁ Μεγαλοπολίτης
<gap /> ἐν τῇ τετάρτῃ καὶ τριακοστῇ τῶν Ἱστοριῶν φησιν
ὡς αὐτόθι διὰ τὴν τοῦ ἀέρος εὐκρασίαν καὶ τὰ ζῷα
πολύγονα καὶ οἱ ἄνθρωποι, καὶ οἱ ἐν τῇ χώρᾳ καρποὶ
οὐδέποτε φθείρονται:
<milestone n="5" unit="section" />
ῥόδα μὲν γὰρ αὐτόθι καὶ λευκόια
καὶ ἀσπάραγοι καὶ τὰ παραπλήσια τούτοις οὐ πλεῖον
διαλείπει μηνῶν τριῶν,
<milestone n="6" unit="section" />
τὸ δὲ θαλάττιον ὄψον καὶ
κατὰ τὸ πλῆθος καὶ κατὰ τὴν χρηστότητα καὶ κατὰ τὸ
κάλλος μεγάλην ἔχει διαφορὰν πρὸς τὸ γινόμενον ἐν
τῇ καθ᾽ ἡμᾶς θαλάττῃ.
<milestone n="7" unit="section" />
καὶ ὁ μὲν τῶν κριθῶν Σικελικὸς μέδιμνός ἐστι δραχμῆς, ὁ δὲ τῶν πυρῶν ἐννέα
ὀβολῶν Ἀλεξανδρεινῶν:
<milestone n="8" unit="section" />
τοῦ δ᾽ οἴνου δραχμῆς ὁ μετρητὴς καὶ ἔριφος ὁ μέτριος ὀβολοῦ καὶ λαγώς. τῶν δ᾽
ἀρνῶν τριώβολον καὶ τετρώβολον ἡ τιμή. ὗς δὲ πίων
ἑκατὸν μνᾶς ἄγων πέντε δραχμῶν καὶ πρόβατον δυεῖν.
τάλαντον δὲ σύκων τριῶν ὀβολῶν,
<milestone n="9" unit="section" />
μόσχος δραχμῶν
πέντε καὶ βοῦς ζύγιμος δέκα.
<milestone n="10" unit="section" />
τὰ δὲ τῶν ἀγρίων
ζῴων κρέα σχεδὸν οὐδὲ κατηξιοῦτο τιμῆς, ἀλλ᾽
ἐν ἐπιδόσει καὶ χάριτι τὴν ἀλλαγὴν ποιοῦνται
τούτων.</p></div2>
<div2 type="chapter" n="9" org="uniform" sample="complete">
<head lang="la">V. De Hispania</head>
<milestone n="1" unit="section" />
<p>τοὺς δ᾽ ἐνοικοῦντας Τουρδητανούς τε καὶ Τουρδούλους προσαγορεύουσιν, οἱ μὲν τοὺς αὐτοὺς νομίζοντες, οἱ δ᾽ ἑτέρους:
<milestone n="2" unit="section" />
ὧν ἐστι καὶ Πολύβιος, συνοίκους
φήσας τοῖς Τουρδητανοῖς πρὸς ἄρκτον τοὺς Τουρδούλους.  — 
<milestone n="3" unit="section" /></p>
<p>τῇ δὲ τῆς χώρας εὐδαιμονίᾳ καὶ τὸ ἥμερον καὶ τὸ
πολιτικὸν συνηκολούθησε τοῖς Τουρδητανοῖς, καὶ τοῖς
Κελτικοῖς δὲ διὰ τὴν γειτνίασιν, ὡς δ᾽ εἴρηκε Πολύβιος,
διὰ τὴν συγγένειαν.  — 
<milestone n="4" unit="section" /></p>
<p>καὶ Δικαίαρχος δὲ καὶ Ἐρατοσθένης καὶ Πολύβιος
καὶ οἱ πλεῖστοι τῶν Ἑλλήνων περὶ τὸν πορθμὸν ἀποφαίνουσι τὰς στήλας.  — 
<milestone n="5" unit="section" /></p>
<p>φησὶ δὲ ὁ Πολύβιος κρήνην ἐν τῷ Ἡρακλείῳ τῷ
ἐν Γαδείροις εἶναι, βαθμῶν ὀλίγων κατάβασιν ἔχουσαν
εἰς τὸ ὕδωρ, πότιμον, ἣν ταῖς παλιρροίαις τῆς θαλάττης
ἀντιπαθεῖν, κατὰ μὲν τὰς πλήμας ἐκλείπουσαν,
κατὰ δὲ τὰς ἀμπώτεις πληρουμένην.
<milestone n="6" unit="section" />
αἰτιᾶται δ᾽ ὅτι
τὸ πνεῦμα τὸ ἐκ τοῦ βάθους εἰς τὴν ἐπιφάνειαν τῆς
γῆς ἐκπῖπτον, καλυφθείσης μὲν αὐτῆς ὑπὸ τοῦ κύματος
κατὰ τὰς ἐπιβάσεις τῆς θαλάττης, εἴργεται τῶν οἰκείων
τοιούτων ἐξόδων, ἀναστρέψαν δὲ εἰς τὸ ἐντὸς ἐμφράττει
τοὺς τῆς πηγῆς πόρους καὶ ποιεῖ λειψυδρίαν:
<milestone n="7" unit="section" />
γυμνωθείσης δὲ πάλιν εὐθυπορῆσαν ἐλευθεροῖ τὰς φλέβας
τῆς πηγῆς, ὥστ᾽ ἀναβλύειν εὐπόρως.  — 
<milestone n="8" unit="section" /></p>
<p>Πολύβιος δὲ τῶν περὶ Καρχηδόνα Νέαν ἀργυρείων
μνησθεὶς μέγιστα μὲν εἶναί φησι, διέχειν δὲ τῆς πόλεως
ὅσον εἴκοσι σταδίους, περιειληφότα κύκλον τετρακοσίων
σταδίων,
<milestone n="9" unit="section" />
ὅπου τέτταρας μυριάδας ἀνθρώπων μένειν
τῶν ἐργαζομένων, ἀναφέροντας τότε τῷ δήμῳ τῶν
Ῥωμαίων καθ᾽ ἑκάστην ἡμέραν δισμυρίας καὶ πεντακισχιλίας δραχμάς.
<milestone n="10" unit="section" />
τὴν δὲ κατεργασίαν τὴν μὲν ἄλλην
ἐῶ — μακρὰ γάρ ἐστι — , τὴν δὲ συρτὴν βῶλον τὴν
ἀργυρῖτίν φησι κόπτεσθαι καὶ κοσκίνοις εἰς ὕδωρ
διαττᾶσθαι: κόπτεσθαι δὲ πάλιν τὰς ὑποστάσεις καὶ
πάλιν διηθουμένας ἀποχεομένων τῶν ὑδάτων κόπτεσθαι:
<milestone n="11" unit="section" />
τὴν δὲ πέμπτην ὑπόστασιν χωνευθεῖσαν, ἀποχυθέντος τοῦ μολίβδου, καθαρὸν τὸν ἄργυρον ἐξάγειν.  — 
<milestone n="12" unit="section" /></p>
<p>Πολύβιος δὲ καὶ τὸν Ἄναν καὶ τοῦτον ἐκ τῆς
Κελτιβηρίας ῥεῖν φησι, διέχοντας ἀλλήλων ὅσον ἐνακοσίους σταδίους.  — 
<milestone n="13" unit="section" /></p>
<p>Πολύβιος δὲ τὰ τῶν Οὐακκαίων καὶ τῶν Κελτιβήρων ἔθνη καὶ χωρία διεξιὼν συλλέγει ταῖς ἄλλαις
πόλεσι καὶ Σεγεσάμαν καὶ Ἰντερκατίαν.  — 
<milestone n="14" unit="section" /></p>
<p>τοιοῦτον δέ τινα ὑφίσταται τῇ κατασκευῇ καὶ λαμπρότητι οἵανπερ Πολύβιος Ἴβηρός τινος βασιλέως οἰκίαν.
<milestone n="15" unit="section" />
ὃν καὶ ἐζηλωκέναι λέγει τὴν τῶν Φαιάκων τρυφὴν
πλὴν τοῦ τοὺς κρατῆρας ἐν μέσῳ τῆς οἰκίας ἑστάναι
πλήρεις οἴνου κριθίνου, ἀργυροῦς ὄντας καὶ χρυσοῦς.</p></div2>
<div2 type="chapter" n="10" org="uniform" sample="complete">
<head lang="la">VI. De Gallia</head>
<milestone n="1" unit="section" />
<p>Πολύβιος δ᾽ ἐν τῇ τετάρτῃ καὶ τριακοστῇ
τῶν Ἱστοριῶν μετὰ τὴν Πυρήνην φησὶν ἕως τοῦ Νάρβωνος ποταμοῦ πεδίον εἶναι, δι᾽ οὗ φέρεσθαι ποταμοὺς Ἰλλέβεριν καὶ Ῥόσκυνον, ῥέοντας παρὰ πόλεις
ὁμωνύμους, κατοικουμένας ὑπὸ Κελτῶν.
<milestone n="2" unit="section" />
ἐν οὖν τῷ
πεδίῳ τούτῳ εἶναι τοὺς λεγομένους ἰχθῦς ὀρυκτούς.
<milestone n="3" unit="section" />
εἶναι δὲ τὸ πεδίον λεπτόγειον καὶ πολλὴν ἄγρωστιν
ἔχον πεφυκυῖαν: ὑπὸ δὲ ταύτην διάμμου τῆς γῆς οὔσης
ἐπὶ δύο καὶ τρεῖς πήχεις, ὑπορρεῖν τὸ πλαζόμενον ἀπὸ
τῶν ποταμῶν ὕδωρ,
<milestone n="4" unit="section" />
μεθ᾽ οὗ ἰχθύες κατὰ τὰς παρεκχύσεις ὑποτρέχοντες ὑπὸ τὴν γῆν χάριν τῆς τροφῆς — 
φιληδοῦσι γὰρ τῇ τῆς ἀγρώστεως ῥίζῃ — πεποιήκασι
πᾶν τὸ πεδίον πλῆρες ἰχθύων ὑπογείων, οὓς ἀνορύττοντες λαμβάνουσιν.  — 
<milestone n="5" unit="section" /></p>
<p>περὶ δὲ τῶν τοῦ Ῥοδανοῦ στομάτων Πολύβιος
<gap /> ἐπιτιμᾷ Τιμαίῳ, φήσας εἶναι μὴ πεντάστομον, ἀλλὰ
δίστομον.  — 
<milestone n="6" unit="section" /></p>
<p>ὁ δὲ Λίγηρ μεταξὺ Πικτόνων τε καὶ Ναμνιτῶν ἐκβάλλει. πρότερον δὲ Κορβιλὼν ὑπῆρχεν ἐμπόριον ἐπὶ
τούτῳ τῷ ποταμῷ, περὶ ἧς εἴρηκε Πολύβιος, μνησθεὶς
τῶν ὑπὸ Πυθέου μυθολογηθέντων,
<milestone n="7" unit="section" />
ὅτι Μασσαλιωτῶν
μὲν τῶν συμμιξάντων Σκιπίωνι οὐδεὶς εἶχε λέγειν οὐδὲν
μνήμης ἄξιον, ἐρωτηθεὶς ὑπὸ τοῦ Σκιπίωνος περὶ τῆς
Βρετταννικῆς, οὐδὲ τῶν ἐκ Νάρβωνος οὐδὲ τῶν ἐκ
Κορβιλῶνος, αἵπερ ἦσαν ἄρισται πόλεις τῶν ταύτῃ,
Πυθέας δ᾽ ἐθάρρησε τοσαῦτα ψεύσασθαι.  — 
<milestone n="8" unit="section" /></p>
<p>φησὶ δὲ Πολύβιος καὶ ἰδιόμορφόν τι γεννᾶσθαι
ζῷον ἐν αὐταῖς, ἐλαφοειδὲς τὸ σχῆμα πλὴν αὐχένος
καὶ τριχώματος, ταῦτα δ᾽ ἐοικέναι κάπρῳ:
<milestone n="9" unit="section" />
ὑπὸ δὲ τῷ
γενείῳ πυρῆνα ἴσχειν ὅσον σπιθαμιαῖον ἀκρόκομον,
πωλικῆς κέρκου τὸ πάχος.  — 
<milestone n="10" unit="section" /></p>
<p>ἔτι φησὶ Πολύβιος ἐφ᾽ ἑαυτοῦ κατ᾽ Ἀκυληίαν μάλιστα
ἐν τοῖς Ταυρίσκοις τοῖς Νωρικοῖς εὑρεθῆναι χρυσεῖον
οὕτως εὐφυὲς ὥστ᾽ ἐπὶ δύο πόδας ἀποσύραντι
τὴν ἐπιπολῆς γῆν εὐθὺς ὀρυκτὸν εὑρίσκεσθαι
χρυσόν.
<milestone n="11" unit="section" />
τὸ δ᾽ ὄρυγμα μὴ πλειόνων ὑπάρχειν ἢ πεντεκαίδεκα ποδῶν.
<milestone n="12" unit="section" />
εἶναι δὲ τοῦ χρυσοῦ τὸν μὲν αὐτόθεν
καθαρόν, κυάμου μέγεθος ἢ θέρμου, τοῦ ὀγδόου μέρους
μόνον ἀφεψηθέντος, τὸν δὲ δεῖσθαι μὲν χωνείας πλείονος, σφόδρα δὲ λυσιτελοῦς.
<milestone n="13" unit="section" />
συνεργασαμένων δὲ τοῖς
βαρβαροῖς τῶν Ἰταλιωτῶν ἐν διμήνῳ, παραχρῆμα τὸ
χρυσίον εὐωνότερον γενέσθαι τῷ τρίτῳ μέρει καθ᾽
ὅλην τὴν Ἰταλίαν.
<milestone n="14" unit="section" />
αἰσθομένους δὲ τοὺς Ταυρίσκους
μονοπωλεῖν ἐκβαλόντας τοὺς συνεργαζομένους.  — 
<milestone n="15" unit="section" /></p>
<p>ὁ δ᾽ αὐτὸς ἀνὴρ περὶ τοῦ μεγέθους τῶν Ἄλπεων
καὶ τοῦ ὕψους λέγων παραβάλλει τὰ ἐν τοῖς Ἕλλησιν
ὄρη τὰ μέγιστα, τὸ Ταΰγετον, τὸ Λύκαιον, Παρνασσόν,
Ὄλυμπον, Πήλιον, Ὄσσαν, ἐν δὲ Θρᾴκῃ Αἷμον, Ῥοδόπην,
Δούνακα.
<milestone n="16" unit="section" />
καί φησιν ὅτι τούτων μὲν ἕκαστον μικροῦ
δεῖν αὐθημερὸν εὐζώνοις ἀναβῆναι δυνατόν, αὐθημερὸν
δὲ καὶ περιελθεῖν,
<milestone n="17" unit="section" />
τὰς δ᾽ Ἄλπεις οὐδ᾽ ἂν πεμπταῖος
ἀναβαίη τις: τὸ δὲ μῆκός ἐστι δισχιλίων καὶ διακοσίων
σταδίων τὸ παρῆκον παρὰ τὰ πεδία.
<milestone n="18" unit="section" />
τέτταρας δ᾽ ὑπερβάσεις ὀνομάζει μόνον, διὰ Λιγύων μὲν τὴν ἔγγιστα
τῷ Τυρρηνικῷ πελάγει, εἶτα τὴν διὰ Ταυρίνων, ἣν
Ἀννίβας διῆλθεν, εἶτα τὴν διὰ Σαλασσῶν, τετάρτην
δὲ τὴν διὰ Ῥαιτῶν, ἁπάσας κρημνώδεις.
<milestone n="19" unit="section" />
λίμνας δὲ
εἶναί φησιν ἐν τοῖς ὄρεσι πλείους μέν, τρεῖς δὲ μεγάλας, ὧν ἡ μὲν Βήνακος ἔχει μῆκος πεντακοσίων
σταδίων, πλάτος δὲ ἑκατὸν τριάκοντα, ἐκρεῖ δὲ ποταμὸς Μίγκιος:
<milestone n="20" unit="section" />
ἡ δ᾽ ἑξῆς Λάριος τετρακοσίων, πλάτος
δὲ στενωτέρα τῆς πρότερον, ἐξίησι δὲ ποταμὸν τὸν
Ἀδούαν:
<milestone n="21" unit="section" />
 τρίτη δὲ Οὐερβανὸς μῆκος ἐγγὺς τριακοσίων
σταδίων, πλάτος δὲ τριάκοντα, ποταμὸν δὲ ἐξίησι μέγαν
Τίκινον. πάντες δ᾽ εἰς τὸν Πάδον συρρέουσι.</p></div2>
<div2 type="chapter" n="11" org="uniform" sample="complete">
<head lang="la">VII. De Italia</head>
<milestone n="1" unit="section" />
<p>Πολύβιος δὲ διάφορον οἶνον ἐν Καπύῃ φησὶ γίνεσθαι τὸν ἀναδενδρίτην καλούμενον, ᾧ μηδένα συγκρίνεσθαι.  — 
<milestone n="2" unit="section" /></p>
<p>φησὶ δὲ Πολύβιος πεζῇ μὲν εἶναι τὴν παραλίαν
τὴν ἀπὸ Ἰαπυγίας μέχρι πορθμοῦ καὶ τρισχιλίων
σταδίων, κλύζεσθαι δ᾽ αὐτὴν τῷ Σικελικῷ πελάγει,
πλέοντι δὲ καὶ πεντακοσίων δέουσαν.  — 
<milestone n="3" unit="section" /></p>
<p>τῆς δὲ Τυρρηνίας μῆκος μὲν τὸ μέγιστον εἶναί φασι
τὴν παραλίαν ἀπὸ Λούνης μέχρι Ὠστίων δισχιλίων που
καὶ πεντακοσίων σταδίων: πλάτος δὲ τοῦ ἡμίσους
ἔλαττον τὸ πρὸς τοῖς ὄρεσιν. εἰς μὲν οὖν Πίσας ἀπὸ
Λούνης πλείους τῶν τετρακοσίων σταδίων εἰσίν, ἐντεῦθεν
δ᾽ εἰς Οὐολατέρρας διακόσιοι ὀγδοήκοντα, πάλιν δ᾽ ἐνθένδε εἰς Ποπλώνιον διακόσιοι ἑβδομήκοντα, ἐκ δὲ
Ποπλωνίου εἰς Κόσαν ἐγγὺς ὀκτακόσιοι, οἱ δὲ ἑξακόσιοί
φασι. Πολύβιος δ᾽ οὐκ εὖ καὶ τοὺς πάντας χιλίους
τριακοσίους τριάκοντα λέγει.  — </p>
<p>Αἰθάλη, νῆσος Τυρσηνῶν .
<milestone n="4" unit="section" />
<gap /> Πολύβιος δ᾽ ἐν
τριακοστῇ τετάρτῃ λέγει Αἰθάλειαν τὴν Λῆμνον καλεῖσθαι.  — </p>
<p>καλοῦσι δ᾽ αὐτὸν Κρατῆρα,
<milestone n="5" unit="section" />
ἀπὸ τοῦ Μισηνοῦ μέχρι
τοῦ Ἀθηναίου, δυεῖν ἀκρωτηρίων, κολπούμενον. ὑπὲρ
δὲ τούτων τῶν ᾐόνων Καμπανία πᾶσα ἵδρυται, πεδίον
εὐδαιμονέστατον τῶν ἁπάντων .
<milestone n="6" unit="section" />
<gap /> Ἀντίοχος μὲν οὖν
φησι τὴν χώραν ταύτην Ὀπικοὺς οἰκῆσαι, τούτους δὲ
καὶ Αὔσονας καλεῖσθαι.
<milestone n="7" unit="section" />
Πολύβιος δ᾽ ἐμφαίνει δύο ἔθνη
νομίζων ταῦτα: Ὀπικοὺς γάρ φησι καὶ Αὔσονας οἰκεῖν
τὴν χώραν ταύτην περὶ τὸν Κρατῆρα.  — </p>
<p>Πολύβιος δ᾽ ἀπὸ τῆς Ἰαπυγίας μεμιλιάσθαι φησί,
<milestone n="8" unit="section" />

καὶ εἶναι μίλια πεντακόσια ἑξήκοντα δύο εἰς *Σίλαν
πόλιν, ἐντεῦθεν δ᾽ εἰς Ἀκυληίαν ἑκατὸν ἑβδομήκοντα
ὀκτώ.  — </p>
<p>μετὰ δὲ ταύτας τὸ Λακίνιον,
<milestone n="9" unit="section" />
Ἥρας ἱερόν, πλούσιόν
ποτε ὑπάρξαν καὶ πολλῶν ἀναθημάτων μεστόν.
<milestone n="10" unit="section" />
τὰ
διάρματα δ᾽ οὐκ εὐκρινῶς λέγεται: πλὴν ὥς γε ἐπὶ τὸ
πολὺ σταδίους ἀπὸ πορθμοῦ μέχρι Λακινίου Πολύβιος
ἀποδίδωσι χιλίους καὶ τριακοσίους,
<milestone n="11" unit="section" />
ἐντεῦθεν δὲ καὶ
δίαρμα εἰς ἄκραν Ἰαπυγίαν ἑπτακοσίους.  — 
<milestone n="12" unit="section" /></p>
<p>Πολύβιος δὲ τῶν τριῶν κρατήρων τὸν μὲν κατερρυηκέναι φησὶν ἐκ μέρους, τοὺς δὲ συμμένειν:
<milestone n="13" unit="section" />
τὸν δὲ
μέγιστον τὸ χεῖλος ἔχειν περιφερὲς ὂν πέντε σταδίων,
κατ᾽ ὀλίγον δὲ συνάγεσθαι εἰς πεντήκοντα ποδῶν
διάμετρον:
<milestone n="14" unit="section" />
καθ᾽ οὗ βάθος εἶναι τὸ μέχρι θαλάττης
σταδιαῖον, ὥστε καθορᾶν ταῖς νηνεμίαις. [εἰ δὲ ταῦτ᾽
ἐστὶ πιστά, οὐκ ἀπιστητέον ἴσως οὐδὲ τοῖς περὶ Ἐμπεδοκλέους μυθολογηθεῖσιν.
<milestone n="15" unit="section" />
] ἐὰν μὲν οὖν νότος μέλλῃ
πνεῖν, ἀχλὺν ὁμιχλώδη καταχεῖσθαι κύκλῳ φησὶ τῆς
νησῖδος, ὥστε μηδὲ τὴν Σικελίαν ἄπωθεν φαίνεσθαι:
ὅταν δὲ βορέας,
<milestone n="16" unit="section" />
φλόγας καθαρὰς ἀπὸ τοῦ λεχθέντος
κρατῆρος εἰς ὕψος ἐξαίρεσθαι καὶ βρόμους ἐκπέμπεσθαι
μείζους: τὸν δὲ ζέφυρον μέσην τινὰ ἔχειν τάξιν.
<milestone n="17" unit="section" />
τοὺς
δ᾽ ἄλλους κρατῆρας ὁμοειδεῖς μὲν εἶναι, τῇ δὲ βίᾳ
λείπεσθαι τῶν ἀναφυσημάτων:
<milestone n="18" unit="section" />
ἔκ τε δὴ τῆς διαφορᾶς
τῶν βρόμων καὶ ἐκ τοῦ πόθεν ἄρχεται τὰ ἀναφυσήματα καὶ αἱ φλόγες καὶ αἱ λιγνύες προσημαίνεσθαι καὶ
τὸν εἰς ἡμέραν τρίτην πάλιν μέλλοντα ἄνεμον πνεῖν.
<milestone n="19" unit="section" />
τῶν γοῦν ἐν Λιπάραις γενομένης ἀπλοίας προειπεῖν
τινάς φησι τὸν ἐσόμενον ἄνεμον καὶ μὴ διαψεύσασθαι.
<milestone n="20" unit="section" />
ἀφ᾽ οὗ δὴ τὸ μυθωδέστατον δοκοῦν εἰρῆσθαι
τῷ ποιητῇ οὐ μάτην φαίνεσθαι λεχθέν, ἀλλ᾽ αἰνιξαμένου
τὴν ἀλήθειαν, ὅταν φῇ ταμίαν τῶν ἀνέμων τὸν Αἴολον.</p></div2>
<div2 type="chapter" n="12" org="uniform" sample="complete">
<head lang="la">VIII. De Thracia, Macedonia, Graecia</head>
<milestone n="1" unit="section" />
<p>καὶ ἄλλα δ᾽ οὐ πιστὰ λέγει, τό τε συντετρῆσθαι τὰ
πελάγη *** ἀπὸ τοῦ εὑρίσκεσθαι κέραμόν τε Χῖον καὶ
Θάσιον ἐν τῷ Νάρωνι, καὶ τὸ ἄμφω κατοπτεύεσθαι τὰ
πελάγη ἀπό τινος ὄρους, καὶ τῶν νήσων τῶν Λιβυρνίδων
Τιθείς, ὥστε κύκλον ἔχειν σταδίων καὶ πεντακοσίων, καὶ
τὸ τὸν Ἴστρον ἑνὶ τῶν στομάτων εἰς τὸν Ἀδρίαν ἐμβάλλειν.
<milestone n="2" unit="section" />
τοιαῦτα δὲ καὶ τοῦ Ἐρατοσθένους ἔνια παρακούσματά ἐστι λαοδογματικά, καθάπερ Πολύβιός φησι
καὶ περὶ αὐτοῦ καὶ τῶν ἄλλων λέγων συγγραφέων.  — 
<milestone n="2a" unit="section" /></p>
<p>ἐκ δὲ τῆς Ἀπολλωνίας εἰς Μακεδονίαν ἡ
Ἐγνατία ἐστὶν ὁδὸς πρὸς ἕω, βεβηματισμένη κατὰ μίλιον
καὶ κατεστηλωμένη μέχρι Κυψέλων καὶ Ἕβρου ποταμοῦ:
μιλίων δ᾽ ἐστὶ πεντακοσίων τριάκοντα πέντε.
<milestone n="3" unit="section" />
λογιζομένῳ
δέ, ὡς μὲν οἱ πολλοί, τὸ μίλιον ὀκταστάδιον τετρακισχίλιοι ἂν εἶεν στάδιοι καὶ ἐπ᾽ αὐτοῖς διακόσιοι ὀγδοήκοντα,
<milestone n="4" unit="section" />
ὡς δὲ Πολύβιος, προστιθεὶς τῷ ὀκτασταδίῳ δίπλεθρον, ὅ ἐστι τρίτον σταδίου, προσθετέον ἄλλους
σταδίους ἑκατὸν ἑβδομήκοντα ὀκτώ, τὸ τρίτον τοῦ τῶν
μιλίων ἀριθμοῦ.
<milestone n="5" unit="section" />
συμβαίνει δ᾽ ἀπὸ ἴσου διαστήματος
συμπίπτειν εἰς τὴν αὐτὴν ὁδὸν τούς τ᾽ ἐκ τῆς Ἀπολλωνίας ὁρμηθέντας καὶ τοὺς ἐξ Ἐπιδάμνου.
<milestone n="6" unit="section" />
ἡ μὲν οὖν
πᾶσα Ἐγνατία καλεῖται, ἡ δὲ πρώτη ἐπὶ Κανδαουίας
λέγεται, ὄρους Ἰλλυρικοῦ, διὰ Λυχνιδοῦ πόλεως καὶ
Πυλῶνος, τόπου ὁρίζοντος ἐν τῇ ὁδῷ τήν τε Ἰλλυρίδα
καὶ τὴν Μακεδονίαν.
<milestone n="7" unit="section" />
ἐκεῖθεν δ᾽ ἐστὶ παρὰ Βαρνοῦντα διὰ Ἡρακλείας καὶ Λυγκηστῶν καὶ Ἐορδῶν εἰς
Ἔδεσσαν καὶ Πέλλαν μέχρι Θεσσαλονικείας:
<milestone n="8" unit="section" />
μίλια δ᾽ ἐστί,
φησὶ Πολύβιος, ταῦτα διακόσια ἑξήκοντα ἑπτά.  — 
<milestone n="9" unit="section" /></p>
<p>ὅτι ἐκ Περίνθου εἰς Βυζάντιόν εἰσιν ἑξακόσιοι τριάκοντα, ἀπὸ δὲ Ἕβρου καὶ Κυψέλων εἰς Βυζάντιον μέχρι
Κυανέων τρισχίλιοι ἑκατόν, ὥς φησιν Ἀρτεμίδωρος, τὸ
δὲ σύμπαν μῆκος ἀπὸ Ἰονίου κόλπου τοῦ κατὰ Ἀπολλωνίαν μέχρι Βυζαντίου ἑπτακισχίλιοι τριακόσιοι εἴκοσι:
προστίθησι δ᾽ ὁ Πολύβιος καὶ ἄλλους ἑκατὸν ὀγδοήκοντα,
<milestone n="10" unit="section" />
τὸ τρίτον τοῦ σταδίου προσλαμβάνων ἐπὶ τοῖς ὀκτὼ τοῦ
μιλίου σταδίοις.
<milestone n="11" unit="section" /></p>
<p>ἡ δὲ περίμετρος μὴ κατακολπίζοντι τετρακισχιλίων
σταδίων, ὡς Πολύβιος.  — 
<milestone n="12" unit="section" /></p>
<p>Πολυβίου δ᾽ εἰρηκότος τὸ ἀπὸ Μαλεῶν ἐπὶ τὰς
ἄρκτους μέχρι τοῦ Ἴστρου διάστημα περὶ μυρίους σταδίους, εὐθύνει τοῦτο ὁ Ἀρτεμίδωρος οὐκ ἀτόπως <gap />
κατ᾽ ἐκεῖνον δὴ συμβαίνει τὸ ἐκ τοῦ Ἴστρου ἐπὶ Μαλέας
ἑξακισχιλίων πεντακοσίων. αἴτιον δὲ τούτου τὸ μὴ
τὴν σύντομον καταμετρεῖν ἀλλὰ τὴν τυχοῦσαν, ἣν ἐπορεύθη τῶν στρατηγῶν τις.</p></div2>
<div2 type="chapter" n="13" org="uniform" sample="complete">
<head lang="la">IX. De Asia</head>
<milestone n="1" unit="section" />
<p>τὰ δ᾽ ἐπ᾽ εὐθείας τούτοις μέχρι τῆς Ἰνδικῆς τὰ αὐτὰ
κεῖται καὶ παρὰ τῷ Ἀρτεμιδώρῳ, ἅπερ καὶ παρὰ τῷ
Ἐρατοσθένει. λέγει δὲ καὶ Πολύβιος περὶ τῶν ἐκεῖ
μάλιστα δεῖν πιστεύειν ἐκείνῳ.</p></div2>
<div2 type="chapter" n="14" org="uniform" sample="complete">
<head lang="la">X. De Alexandria, Aegypti Urbe</head>
<milestone n="1" unit="section" />
<p>ὁ γοῦν Πολύβιος γεγονὼς ἐν τῇ πόλει βδελύττεται
<milestone n="2" unit="section" />
τὴν τότε κατάστασιν καί φησι τρία γένη τὴν πόλιν
οἰκεῖν, τό τε Αἰγύπτιον καὶ ἐπιχώριον φῦλον, ὀξὺ καὶ
πολιτικόν,
<milestone n="3" unit="section" />
καὶ τὸ μισθοφορικόν, βαρὺ καὶ πολὺ καὶ
ἀνάγωγον: ἐξ ἔθους γὰρ παλαιοῦ ξένους ἔτρεφον
τοὺς τὰ ὅπλα ἔχοντας, ἄρχειν μᾶλλον ἢ ἄρχεσθαι δεδιδαγμένους διὰ τὴν τῶν βασιλέων οὐδένειαν.
<milestone n="4" unit="section" />
τρίτον
δ᾽ ἦν γένος τὸ τῶν Ἀλεξανδρέων, οὐδ᾽ αὐτὸ εὐκρινῶς πολιτικὸν διὰ τὰς αὐτὰς αἰτίας, κρεῖττον δ᾽ ἐκείνων ὅμως:
<milestone n="5" unit="section" />
καὶ γὰρ εἰ μιγάδες, Ἕλληνες ὅμως ἀνέκαθεν
ἦσαν καὶ ἐμέμνηντο τοῦ κοινοῦ τῶν Ἑλλήνων ἔθους.
ἠφανισμένου δὲ καὶ τούτου τοῦ πλήθους,
<milestone n="6" unit="section" />
μάλιστα ὑπὸ
τοῦ Εὐεργέτου τοῦ Φύσκωνος, καθ᾽ ὃν ἧκεν εἰς τὴν Ἀλεξάνδρειαν ὁ Πολύβιος — 
<milestone n="7" unit="section" />
καταστασιαζόμενος γὰρ ὁ Φύσκων πλεονάκις τοῖς στρατιώταις ἐφίει τὰ πλήθη καὶ
διέφθειρε — 
<milestone n="8" unit="section" />
, τοιούτων δή, φησίν, ὄντων τῶν ἐν τῇ
πόλει, λοιπὸν ἦν τῷ ὄντι τὸ τοῦ ποιητοῦ</p>
<p>Αἴγυπτόνδ᾽ ἰέναι δολιχὴν ὁδὸν ἀργαλέην τε.</p></div2></div1></body></text></TEI.2>