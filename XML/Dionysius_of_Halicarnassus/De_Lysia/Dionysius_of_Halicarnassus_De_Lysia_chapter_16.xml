<?xml version="1.0" encoding="utf-8"?>
<TEI.2><text><body><div1 type="chapter" n="16" org="uniform" sample="complete"><p><milestone unit="reiskpage" n="488" /> ἀποδεδωκὼς δὲ τὸν ὑπὲρ τῶν ἀρετῶν τε καὶ 
στοιχείων λόγον, ἐρῶ νῦν καὶ περὶ τοῦ γένους <del status="unremarkable">τῶν
ἀμφισβητημάτων</del> ἐν οἷς ἐστι θεωρήμασιν ἡ πολιτικὴ
τέχνη. τριχῇ δὲ νενεμημένου τοῦ ῥητορικοῦ λόγου
καὶ τρία περιειληφότος διάφορα τοῖς τέλεσι γένη, τό
τε δικανικὸν καὶ τὸ συμβουλευτικὸν καὶ τὸ καλούμενον
<pb id="p.27" />
ἐπιδεικτικὸν ἢ πανηγυρικόν, ἐν ἅπασι μὲν τούτοις
ἐστὶν ὁ ἀνὴρ λόγου ἄξιος, μάλιστα δὲ ἐν τοῖς δικανικοῖς
ἀγῶσι. κἀν τούτοις δὲ αὐτοῖς ἀμείνων ἐστὶ τὰ
μικρὰ καὶ παράδοξα καὶ ἄπορα εἰπεῖν καλῶς, ἢ τὰ
σεμνὰ καὶ μεγάλα καὶ εὔπορα δυνατῶς. ὁ βουλόμενος 
δὴ τὴν Λυσίου δύναμιν ἀκριβῶς καταμαθεῖν ἐκ τῶν
δικανικῶν αὐτὴν μᾶλλον λόγων ἢ ἐκ τῶν πανηγυρικῶν
τε καὶ συμβουλευτικῶν σκοπείτω. ἵνα δὲ καὶ <milestone unit="reiskpage" n="489" /> περὶ
τῶν ἰδεῶν ἐγγένηταί μοι τὰ προσήκοντα εἰπεῖν, ἐάσω
τε ταῦτα περί τε προοιμίων καὶ διηγήσεων καὶ τῶν 
ἄλλων μερῶν τοῦ λόγου καὶ διαλέξομαι καὶ δηλώσω,
ποῖός τίς ἐστιν ἐν ἑκάστῃ τῶν ἰδεῶν ὁ ἀνήρ. διαιρήσομαι
δὲ αὐτάς, ὡς Ἰσοκράτει τε καὶ τοῖς κατ᾽ ἐκεῖνον
τὸν ἄνδρα κοσμουμένοις ἤρεσεν, ἀρξάμενος ἀπὸ τῶν
προοιμίων. 
</p></div1></body></text></TEI.2>