<?xml version="1.0" encoding="utf-8"?>
<TEI.2><text><body><div1 type="chapter" n="20" org="uniform" sample="complete"><p>
τοιοῦτος μὲν δὴ ἔστιν ὁ Λυσίου χαρακτήρ, ὡς ἐγὼ
δόξης ἔχω περὶ αὐτοῦ. εἰ δέ τις ἄλλα παρὰ ταῦτα
ἔγνωκεν, λεγέτω: κἂν ᾖ πιθανώτερα, πολλὴν αὐτῷ
χάριν εἴσομαι. ἵνα δὲ βέλτιον τῷ βουλομένῳ ἐγγένηται
μαθεῖν, εἴτε ὀρθῶς ἡμεῖς ταῦτα καὶ προσηκόντως πεπείσμεθα
εἴτε καὶ διημαρτήκαμεν τὴν κρίσιν, τὴν
ἐξέτασιν ἐπὶ τῶν ὑπ᾽ ἐκείνου γραφέντων ποιήσομαι
προχειρισάμενός τε ἕνα λόγον <quote>οὐ γὰρ ἐγχωρεῖ πολλοῖς
χρῆσθαι παραδείγμασιν</quote> ἐξ ἐκείνου τήν τε προαίρεσιν
καὶ τὴν δύναμιν <milestone unit="reiskpage" n="497" /> τοῦ ἀνδρὸς ἐπιδείξομαι, ἀποχρῆν 
οἰόμενος ψυχαῖς εὐπαιδεύτοις καὶ μετρίαις μικρά τε
μεγάλων καὶ ὀλίγα πολλῶν γενέσθαι δείγματα. ἔστι
δὲ ὁ λόγος ἐκ τῶν ἐπιτροπικῶν, ἐπιγραφόμενος κατὰ
Διογείτονος, ὑπόθεσιν δὲ ἔχων τοιάνδε:
</p></div1></body></text></TEI.2>