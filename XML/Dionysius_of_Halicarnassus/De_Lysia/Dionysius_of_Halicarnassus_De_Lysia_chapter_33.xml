<?xml version="1.0" encoding="utf-8"?>
<TEI.2><text><body><div1 type="chapter" n="33" org="uniform" sample="complete"><p><quote>ὅτε ἐνομίζομεν, ὦ <add>ἄνδρε</add> Ἀθηναῖοι, τὰς γεγενημένας 
<milestone unit="reiskpage" n="527" />συμφορὰς ἱκανὰ μνημεῖα τῇ πόλει καταλελεῖφθαι, 
ὥστε μηδ᾽ ἂν τοὺς ἐπιγινομένους ἑτέρας
πολιτείας ἐπιθυμεῖν, τότε δὴ οὗτοι τοὺς κακῶς πεπονθότας
καὶ ἀμφοτέρων πεπειραμένους ἐξαπατῆσαι ζητοῦσι
τοῖς αὐτοῖς ψηφίσμασιν, οἷσπερ καὶ πρότερον δὶς ἤδη.
καὶ τούτων μὲν οὐ θαυμάζω, ὑμῶν δὲ τῶν ἀκροωμένων, 
ὅτι πάντων ἐστὲ ἐπιλησμονέστατοι ἢ πάσχειν ἑτοιμότατοι
κακῶς ὑπὸ τοιούτων ἀνδρῶν, οἳ τῇ μὲν τύχῃ
τῶν Πειραιεῖ πραγμάτων μετέσχον, τῇ δὲ γνώμῃ τῶν
<pb id="p.50" />
ἐξ ἄστεως. καίτοι τί ἔδει φεύγοντας κατελθεῖν, εἰ
χειροτονοῦντες ὑμᾶς αὐτοὺς καταδουλώσεσθε; ἐγὼ μὲν
οὖν, ὦ <add>ἄνδρες</add> Ἀθηναῖοι, <add>οὔτε <milestone unit="reiskpage" n="528" /> οὐσίᾳ τῆς πολιτείας</add> 
οὔτε γένει ἀπελαυνόμενος, ἀλλ᾽ ἀμφότερα τῶν ἀντιλεγόντων
πρότερος ὢν ἡγοῦμαι ταύτην μόνην σωτηρίαν
εἶναι τῇ πόλει, ἅπασιν Ἀθηναίοις τῆς πολιτείας μετεῖναι:
ἐπεὶ ὅτε καὶ τὰ τείχη καὶ τὰς ναῦς καὶ τὰ χρήματα
ἐκαὶ συμμάχους ἐκτησάμεθα, οὐχ <milestone unit="reiskpage" n="529" /> ὅπως τινὰ Ἀθηναῖον 
ἀπώσομεν διενοούμεθα, ἀλλὰ καὶ Εὐβοεῦσιν ἐπιγαμίαν
ἐποιούμεθα: <gap /> καὶ τοὺς ὑπάρχοντας πολίτας
ἀπελῶμεν; οὔκ, ἂν ἔμοιγε πείθησθε, οὐδὲ μετὰ τῶν
τειχῶν καὶ ταῦτα ἡμῶν αὐτῶν περιαιρησόμεθα, ὁπλίτας
πολλοὺς καὶ ἱππέας καὶ τοξότας: ὧν ὑμεῖς ἀντεχόμενοι
βεβαίως δημοκρατήσεσθε, τῶν δὲ ἐχθρῶν πλέον ἐπικρατήσετε,
ὠφελιμώτεροι δὲ τοῖς συμμάχοις ἔσεσθε.
ἐπίστασθε γὰρ †    ταῖς ἐφ᾽ ἡμῶν ὀλιγαρχίαις γεγενημέναις
καὶ οὐ τοὺς γῆν κεκτημένους ἔχοντας τὴν πόλιν,
ἀλλὰ πολλοὺς μὲν αὐτῶν ἀποθανόντας, <milestone unit="reiskpage" n="530" /> πολλοὺς 
<pb id="p.51" />
δ᾽ ἐκ τῆς πόλεως ἐκπεσόντας: οὓς ὁ δῆμος καταγαγὼν
ὑμῖν μὲν τὴν ὑμετέραν ἀπέδωκεν, αὐτὸς δὲ ταύτης
οὐκ ἐτόλμησε μετασχεῖν. ὥστ᾽ ἐὰν ἔμοιγε πείθησθε,
οὐ τοὺς εὐεργέτας, καθὸ δύνασθε, τῆς πατρίδος ἀποστερήσετε
οὐδὲ τοὺς λόγους πιστοτέρους τῶν ἔργων 
οὐδὲ τὰ μέλλοντα τῶν γεγενημένων νομιεῖτε ἄλλως τε
καὶ μεμνημένοι τῶν περὶ τῆς ὀλιγαρχίας μαχομένων,
οἳ τῷ μὲν λόγῳ τῷ δήμῳ πολεμοῦσι, τῷ δὲ ἔργῳ τῶν
ὑμετέρων ἐπιθυμοῦσιν, ἅπερ κτήσονται, ὅταν ὑμᾶς
ἐρήμους συμμάχων λάβωσιν, εἶτα τοιούτων <milestone unit="reiskpage" n="531" /> ἡμῖν 
ὑπαρχόντων ἐροῦσι, τίς ἔσται σωτηρία τῇ πόλει, εἰ μὴ
ποιήσομεν, ἃ Λακεδαιμόνιοι κελεύουσιν; ἐγὼ δὲ τούτους
εἰπεῖν ἀξιῶ, τίς τῷ πλήθει περιγενήσεται, εἰ ποιήσομεν,
ἃ ἐκεῖνοι προστάττουσιν; εἰ δὲ μή, πολὺ κάλλιον μαχομένοις
ἀποθνῄσκειν ἢ φανερῶς ἡμῶν αὐτῶν θάνατον καταψηφίσασθαι. 
ἡγοῦμαι γάρ, ἐὰν μὲν πείσω, ἀμφοτέροις
εἶναι κοινὸν <add>τὸν</add> κίνδυνον <gap /> ὁρῶ δὲ καὶ Ἀργείους
<milestone unit="reiskpage" n="532" />καὶ Μαντινέας τὴν αὐτὴν ἔχοντας γνώμην τὴν αὑτῶν
οἰκοῦντας, τοὺς μὲν ὁμόρους ὄντας Λακεδαιμονίοις, τοὺς
δ᾽ ἐγγὺς οἰκοῦντας, καὶ τοὺς μὲν οὐδὲν ἡμῶν πλείους, 
<pb id="p.52" />
τοὺς δὲ οὐδὲ τρισχιλίους ὄντας. ἴσασι γὰρ <add>Λακεδαιμόνιοι</add>,
ὅτι, κἂν πολλάκις εἰς τὴν τούτων ἐμβάλωσι,
πολλάκις αὐτοῖς ἀπαντήσονται ὅπλα λαβόντες, ὥστε οὐ
καλὸς αὐτοῖς ὁ κίνδυνος δοκεῖ εἶναι, ἐὰν μὲν νικήσωσι,
τούτους <add>οὐδὲ</add> καταδουλώσασθαί γ᾽, ἐὰν δὲ ἡττηθῶσι,
σφᾶς αὐτοὺς τῶν ὑπαρχόντων ἀγαθῶν ἀποστερῆσαι.
ὅσῳ δ᾽ ἂν ἄμεινον πράττωσι, τοσούτῳ <add>ἧττον</add> ἐπιθυμοῦσι
κινδυνεύειν. εἴχομεν δέ, ὦ ἄνδρες Ἀθηναῖοι,
καὶ ἡμεῖς ταύτην τὴν γνώμην, ὅτε τῶν Ἑλλήνων
ἤρχομεν, καὶ ἐδοκοῦμεν καλῶς βουλεύεσθαι, περιορῶντες
μὲν τὴν χώραν τεμνομένην, οὐ νομίζοντες δὲ χρῆναι
περὶ αὐτῆς διαμάχεσθαι. ἄξιον γὰρ ἦν ὀλίγων ἀμελοῦντας
πολλῶν ἀγαθῶν φείσασθαι. νῦν δὲ ἐπεὶ <milestone unit="reiskpage" n="533" />
ἐκείνων μὲν ἁπάντων μάχῃ ἐστερήμεθα, ἡ δὲ πατρὶς
ἡμῖν λέλειπται, ἴσμεν ὅτι ὁ κίνδυνος οὗτος μόνος ἔχει
τὰς ἐλπίδας τῆς σωτηρίας. ἀλλὰ γὰρ χρὴ ἀναμνησθέντας,
ὅτι ἤδη καὶ ἑτέροις ἀδικουμένοις βοηθήσαντες ἐν
τῇ ἀλλοτρίᾳ πολλὰ τρόπαια τῶν πολεμίων ἐστήσαμεν,
ἄνδρας ἀγαθοὺς περὶ τῆς πατρίδος καὶ ἡμῶν αὐτῶν
γίγνεσθαι, πιστεύοντας μὲν τοῖς θεοῖς καὶ ἐλπίζοντας
<gap /> ἐπεὶ τὸ δίκαιον μετὰ τῶν ἀδικουμένων ἔσται.
δεινὸν γὰρ ἂν εἴη, ὦ <add>ἄνδρες</add> Ἀθηναῖοι, εἰ, ὅτε μὲν
<pb id="p.53" />
ἐφεύγομεν, ἐμαχόμεθα Λακεδαιμονίοις, ἵνα κατέλθωμεν,
κατελθόντες δὲ φευξόμεθα, ἵνα μὴ μαχώμεθα. οὐκοῦν
αἰσχρόν, εἰ εἰς τοῦτο κακίας ἥξομεν, ὥστε οἱ μὲν
πρόγονοι καὶ ὑπὲρ τῆς τῶν ἄλλων ἐλευθερίας διεκινδύνευον,
ὑμεῖς δὲ οὐδὲ ὑπὲρ τῆς ὑμετέρας αὐτῶν 
τολμᾶτε πολεμεῖν;</quote> </p></div1></body></text></TEI.2>