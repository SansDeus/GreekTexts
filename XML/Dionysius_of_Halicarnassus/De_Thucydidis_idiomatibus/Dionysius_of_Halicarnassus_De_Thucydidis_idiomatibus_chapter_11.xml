<?xml version="1.0" encoding="utf-8"?>
<TEI.2><text><body><div1 type="chapter" n="11" org="uniform" sample="complete"><p>ἐν οἷς δὲ τὰς πτώσεις τῶν ὀνομάτων καὶ τῶν
προσηγοριῶν καὶ τῶν μετοχῶν καὶ <add>τῶν</add> συναπτομένων
<milestone unit="reiskpage" n="800" /> τούτοις ἄρθρων ἐξαλλάττει τοῦ συνήθους, 
οὕτως σχηματίζει <del status="unremarkable">τῇ φράσει</del>: <quote>σωφροσύνην γὰρ λαβοῦσαι
αἱ πόλεις καὶ ἄδειαν τῶν πρασσομένων ἐχώρησαν
ἐπὶ τὴν ἄντικρυς ἐλευθερίαν, τῆς ἀπὸ τῶν
Ἀθηναίων ὑπούλου εὐνομίας οὐ προτιμήσαντες.</quote> οἱ
μὲν γὰρ ἀκολούθως τῇ κοινῇ συνηθείᾳ σχηματίζοντες
τὴν φράσιν τῷ τε θηλυκῷ γένει τῆς προσηγορίας τὸ
<pb id="p.431" />
θηλυκὸν ἂν ἔζευξαν μόριον, καὶ τὴν πτῶσιν <del status="unremarkable">τῆς μετοχῆς</del>
τὴν αἰτιατικὴν <add>ἂν</add> ἀντὶ τῆς γενικῆς ἔταξαν
τὸν τρόπον τόνδε: <quote>σωφροσύνην γὰρ λαβοῦσαι αἱ πόλεις
καὶ ἄδειαν τῶν πρασσομένων ἐχώρησαν ἐπὶ τὴν ἄντικρυς
ἐλευθερίαν, τὴν ἀπὸ τῶν Ἀθηναίων ὕπουλον 
εὐνομίαν οὐ προτιμήσασαι.</quote> οἱ δὲ τὰ ἀρρενικὰ τοῖς
θηλυκοῖς συντάττοντες, ὥσπερ οὗτος πεποίηκεν, <add>καὶ</add>
τὰς γενικὰς ἀντὶ τῶν αἰτιατικῶν πτώσεων παραλαμβάνοντες
σολοικίζειν ἂν ὑφ᾽ ἡμῶν λέγοιντο. καὶ ἔτι
<milestone unit="reiskpage" n="801" />τὰ τοιαῦτα: <quote>καὶ μὴ τῷ πλῆθει αὐτῶν καταπλαγέντες</quote>: 
οὐ γὰρ ἐπὶ τῆς δοτικῆς πτώσεως ἐσχηματίσθαι τὴν
λέξιν ἥρμοττεν, ἀλλ᾽ ἐπὶ τῆς αἰτιατικῆς: <quote>καὶ μὴ τὸ
πλῆθος τῶν πολεμίων καταπλαγέντες.</quote> οὐδὲ γὰρ <quote>τῇ
παρὰ τῶν θεῶν ὀργῇ φοβεῖσθαι</quote> λέγοιτ᾽ ἄν τις, ἀλλὰ
<quote>τὴν τῶν θεῶν ὀργήν.</quote> 
</p></div1></body></text></TEI.2>