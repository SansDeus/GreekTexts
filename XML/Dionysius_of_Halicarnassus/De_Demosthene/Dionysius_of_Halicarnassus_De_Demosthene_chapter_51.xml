<?xml version="1.0" encoding="utf-8"?>
<TEI.2><text><body><div1 type="chapter" n="51" org="uniform" sample="complete"><p>ταυτί μοι δοκεῖ μηνύματα τῆς συνθέσεως εἶναι τῆς
Δημοσθένους <add>ἀνυφαίρετα</add> καὶ χαρακτηρικά, ἐξ ὧν
ἄν τις αὐτὴν διαγνοίη πᾶσαν, ἐξετάζειν βουληθείς. εἰ
δέ τις ὑποτεύξεται πρὸς ταῦτα θαυμάζειν λέγων, εἰ
καὶ κακοδαίμων οὕτως ἦν ὁ τηλικοῦτος ἀνήρ, ὥσθ᾽
ὅτε γράφοι τοὺς λόγους, ἄνω καὶ κάτω στρέφειν τὰ
μόρια τῆς λέξεως καὶ τὰ ἐκ τούτων συντιθέμενα κῶλα, <milestone unit="reiskpage" n="1112" />
ἐμμελείας τε καὶ ῥυθμοὺς καὶ μέτρα, μουσικῆς οἰκεῖα
θεωρίας πράγματα καὶ ποιητικῆς, εἰς τὴν πολιτικὴν
ἐναρμόττων φράσιν, ᾗ τούτων οὐδενὸς μέτεστιν, πρῶτον
μὲν ἐκεῖνο ἐνθυμηθήτω, ὅτι ὁ τοσαύτης δόξης
ἠξιωμένος ἀνὴρ ἐπὶ λόγοις, ὅσης οὐδεὶς τῶν πρότερον,
αἰώνια συνταττόμενος ἔργα καὶ τῷ πάντα βασανίζοντι
χρόνῳ παραδιδούς, οὐδὲν ἐκ τοῦ ἐπιτυχόντος ἔγραφεν.
ἀλλ᾽ ὥσπερ τῆς ἐν τοῖς νοήμασιν οἰκονομίας πολλὴν
ἐποιεῖτο δόσιν, οὕτω καὶ τῆς ἐν τοῖς ὀνόμασιν ἁρμονίας,
ὁρῶν γε δὴ τούτους τοὺς θαυμαζομένους ἐπὶ σοφίᾳ
καὶ κρατίστων λόγων ποιητὰς νομιζομένους Ἰσοκράτην
καὶ Πλάτωνα γλυπτοῖς καὶ τορευτοῖς ἐοικότας ἐκφέροντας
λόγους, ἐνθυμούμενος δ᾽, ὅτι τοῦ λέγειν εὖ
διττὴ ἡ διαίρεσίς ἐστιν, εἴς τε τὸν πραγματικὸν τόπον
καὶ εἰς τὸν λεκτικόν, καὶ τούτων πάλιν <milestone unit="reiskpage" n="1113" /> ἀμφοτέρων 
εἰς τὰς ἴσας διαιρεθέντων τομάς, τοῦ πραγματικοῦ μὲν
<pb id="p.241" />
εἴς τε τὴν παρασκευήν, ἣν οἱ παλαιοὶ καλοῦσιν εὕρεσιν,
καὶ εἰς τὴν χρῆσιν τῶν παρεσκευασμένων, ἣν προσαγορεύουσιν
οἰκονομίαν, τοῦ λεκτικοῦ δὲ εἴς τε τὴν
ἐκλογὴν τῶν ὀνομάτων καὶ εἰς τὴν σύνθεσιν τῶν ἐκλεγέντων,
ἐν ἑκατέρῳ τούτων πλείω μοῖραν ἔχει τὰ 
δεύτερα τῶν προτέρων: τὸ μὲν οἰκονομικὸν ἐν τᾷ
πραγματικῷ, τὸ δὲ συνθετικὸν ἐν τῷ λεκτικῷ. περὶ
ὧν οὐ καιρὸς ἐν τῷ παρόντι μηκύνειν. ταῦτα γὰρ
ἐννοηθείη ἄν, εἴ τις μὴ κομιδῇ σκαιὸς ἤ δύσερις, καὶ
οὐκ ἂν θαυμάσειεν, εἰ φροντὶς ἐγένετο Δημοσθένει 
<del status="unremarkable">ἔτι</del> μελῶν καὶ ῥυθμῶν καὶ σχημάτων, καὶ τῶν ἄλλων
πάντων, οἷς ἡδεῖα καὶ καλὴ γίνεται σύνθεσις. τοὐναντίον
γὰρ μᾶλλον ὑπολάβοι τις <add>ἂν</add> ἀνὴρ μήτε ὀλιγόπονος μήτε
ἁψίκορος μήτε ἀκρόσοφος ἄπορον εἶναι καὶ ἀμήχανον,
ἢ μηδεμίαν ἐπιμέλειαν πεποιῆσθαι τὸν ῥήτορα τῆς 
ἁρμονίας <milestone unit="reiskpage" n="1114" /> τῶν λόγων ἢ φαύλην τινά, βουλόμενον μνημεῖα
τῆς ἑαυτοῦ διανοίας ἀθάνατα καταλιπεῖν. οὐ γὰρ
δή τοι πλάσται μὲν καὶ γραφεῖς ἐν ὕλῃ φθαρτῇ χειρῶν
εὐστοχίας ἐνδεικνύμενοι τοσούτους εἰσφέρονται
πόνους, ὥστε καὶ φλέβια καὶ πτίλα καὶ χνοῦς καὶ τὰ 
τούτοις ὅμοια εἰς ἄκρον ἐξεργάζεσθαι καὶ κατατήκειν
εἰς ταῦτα τὰς τέχνας, πολιτικὸς δ᾽ ἄρα δημιουργός,
<pb id="p.242" />
πάντας ὑπεράρας τοὺς καθ᾽ αὑτὸν φύσει τε καὶ πόνῳ,
τῶν ἐλαχίστων τινὸς εἰς τὸ εὖ λέγειν, εἰ δὴ καὶ ταῦτα
ἐλάχιστα, ὠλιγώρησε.
</p></div1></body></text></TEI.2>