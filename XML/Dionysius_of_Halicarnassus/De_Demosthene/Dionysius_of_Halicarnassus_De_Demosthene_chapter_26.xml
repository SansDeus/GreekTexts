<?xml version="1.0" encoding="utf-8"?>
<TEI.2><text><body><div1 type="chapter" n="26" org="uniform" sample="complete"><p>ἀκούσωμεν δὲ αὐτοῦ, πῶς λέγει: <quote>ἔργων γὰρ εὖ
 πραχθέντων λόγῳ καλῶς ῥηθέντι μνήμη καὶ κόσμος
τοῖς πράξασι γίνεται παρὰ τῶν ἀκουσάντων.</quote> ἐνταῦθα
τοῖς μὲν ἔργοις ὁ λόγος ἀντίκειται, τῷ δὲ
πραχθῆναι τὸ ῥηθῆναι, μετωνόμασται δὲ ἀντὶ τοῦ εὖ
<pb id="p.185" />
τὸ καλῶς, παρισοῦται δὲ τὰ τρία μόρια τοῦ λόγου
τοῖς τρισί. τοῦ δὲ ἀσφαλῶς βῆναι τὴν περίοδον ἕνεκα
καὶ <milestone unit="reiskpage" n="1034" /> οὐθενὸς ἀναγκαίου, τέλος ἤδη τῆς διανοίας
ἐχούσης, προσείληπται τὸ παρὰ τῶν ἀκουσάντων. ἆρά
γε ὁμοίως ἡρμήνευται ὁ αὐτὸς νοῦς οὑτοσὶ τοῖς ποιηταῖς, 
οὓς περιφρονεῖ καὶ ἀπελαύνει τῆς πολιτείας ὁ
φιλόσοφος, ἢ κάλλιον καὶ γενναιότερον; <quote>πρέπει δ᾽
ἐσλοῖσιν ὑμνεῖσθαι <gap /> καλλίσταις ἀοιδαῖς. τοῦτο γὰρ
ἀθανάτοις τιμαῖσι ποτιψαύει μόνον: ῥηθὲν <gap /> θνᾴσκει
δὲ σιγαθὲν καλὸν ἔργον.</quote> Πίνδαρος τοῦτο πεποίηκεν 
εἰς Ἀλέξανδρον τὸν Μακεδόνα, περὶ τὰ μέλη καὶ τοὺς
ῥυθμοὺς μᾶλλον ἢ περὶ τὴν λέξιν ἐσπουδακώς. Πλάτων
δέ, ὃς ἐπαγγέλλεται σοφίαν, τρυφεροῖς καλλωπίζει
καὶ περιέργοις σχήμασι τὴν φράσιν. καὶ οὔπω τοῦθ᾽
ἱκανόν, ἀλλὰ καὶ <milestone unit="reiskpage" n="1035" /> ἐν τῇ μετ᾽ αὐτὴν περιόδῳ τὰ αὐτὰ 
ποιῶν φανήσεται. φησὶ γάρ: <quote>δεῖ δὴ τοιούτου τινὸς
λόγου, ὅστις τοὺς μὲν τετελευτηκότας ἱκανῶς ἐπαινέσει,
τοῖς δὲ ζῶσιν εὐμενῶς παραινέσει.</quote> οὐκοῦν ἐπίρρημα
ἐπιρρήματι ἀντιπαράκειται καὶ ῥήματι ῥῆμα, τὸ
μὲν ἱκανῶς τῷ εὐμενῶς, τῷ δ᾽ ἐπαινέσει τὸ παραινέσει, 
καὶ ταῦτα πάρισα: οὐ Λικύμνιοι ταῦτ᾽ εἰσὶν οὐδ᾽ Ἀγάθωνες
<pb id="p.186" />
οἱ λέγοντες <quote>ὕβριν ἤ <add>κύ</add>πριν μισθῷ ποθὲν ἢ
μόχθον πατρίδων</quote>, ἀλλ᾽ ὁ δαιμόνιος ἑρμηνεῦσαι Πλάτων.
καὶ οὐ τοῖς σχήμασιν ἐπιτιμῶ: φέρει γάρ ποτε
καὶ ταῦτα τοῖς λόγοις ὥραν. οὗ χάρι<add>ν οὐ ψέγω</add> οὐδ᾽
αὐτὴν τὴν ἐπιτήδευσιν αὐτῶν καὶ τὴν ἀκαιρίαν <add>μόνην
μέμφο</add>μαι καὶ μάλιστα ὅταν ὑπὸ τοιούτου γίνηται
ἀνδρός, ᾧ κανόνι ὀρθοεπείας χρήσασθαι ἀξιοῦμεν. ἐν
γὰρ <milestone unit="reiskpage" n="1036" /> δὴ τῷ αὐτῷ λόγῳ τούτῳ κἀκεῖνά ἐστιν: <quote>ὧν 
δ᾽ οὔτε ποιητής πω δόξαν ἀξίαν ἐπ᾽ ἀξίοις λαβὼν ἔχει</quote>,
καὶ αὖθις: <quote>τειχισαμένη καὶ ναυπηγησαμένη, ἐκδεξαμένη
τὸν πόλεμον</quote>, καὶ ἔτι: <quote>ὧν ἕνεκα καὶ πρῶτον καὶ
ὕστατον καὶ διὰ παντὸς πᾶσαν πάντως προθυμίαν
πειρᾶσθε ἔχειν</quote>, καὶ πάλιν: <quote>φέροντες μὲν τὰς συμφορὰς
ἀνδρείως δόξουσι τῷ ὄντι ἀνδρείων παίδων πατέρες
εἶναι</quote>, κἀκεῖνά γε ἔτι: <quote>τοὺς μὲν παιδεύοντες
κοσμίως, τοὺς δὲ γηροτροφοῦντες ἀξίως</quote>, καὶ πάλιν
που: <quote>καὶ αὐτὸς δέομαι ὑπὲρ ἐκείνων, τῶν μὲν μιμεῖσθαι
<pb id="p.187" />
τοὺς ἑαυτῶν, τῶν δὲ καρτερεῖν ὑπὲρ ἑαυτῶν</quote>,
καὶ ταυτί: <quote>πολιτεία γὰρ ἀνθρώπων τροφή ᾿στι καὶ
ἡ μὲν ἀγαθὴ ἀγαθῶν, μὴ καλὴ δὲ κακῶν.</quote> κἀκεῖνα
δ᾽ ἔτι: <quote>νικήσαντες μὲν τοὺς πολεμίους, λυσάμενοι δὲ
τοὺς <milestone unit="reiskpage" n="1037" /> φιλίους, ἀναξίου τύχης τυχόντες.</quote> πολύς ἐστι 
τῶν τοιούτων σχημάτων ὄχλος δι᾽ ὅλου τοῦ ἐπιταφίου.
ἀλλ᾽ ἐάσας τὸ περὶ τούτων ἀκριβολογεῖν ἐπ᾽ ἐκεῖνά
τ᾽ ἐλεύσομαι καί μοι πάνυ μὲν αἰδουμένῳ καὶ ὀκνοῦντι
εἰπεῖν, ὅμως δ᾽ εἰρήσεται, ὅτι παχύτητος καὶ ἀδυνασίας
ἔδοξεν εἶναι μηνύματ᾽ αὐτά. 
</p></div1></body></text></TEI.2>