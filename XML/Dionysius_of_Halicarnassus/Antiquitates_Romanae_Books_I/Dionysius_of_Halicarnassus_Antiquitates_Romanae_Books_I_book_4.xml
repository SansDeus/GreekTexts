<?xml version="1.0" encoding="utf-8"?>
<TEI.2><text><body><div1 type="book" n="4" org="uniform" sample="complete"><div2 type="chapter" n="1" org="uniform" sample="complete"><p><milestone unit="section" n="1" />
<pb id="v.2p.1" />
<milestone unit="reiskpage" n="633" />βασιλεὺς μὲν δὴ Ταρκύνιος οὐ μικρῶν οὐδ᾽ ὀλίγων
Ῥωμαίοις ἀγαθῶν αἴτιος γενόμενος, ὀκτὼ καὶ
τριάκοντα ἔτη τὴν ἀρχὴν κατασχὼν οὕτω τελευτᾷ υἱωνούς
<milestone unit="reiskpage" n="634" />τε δύο καταλιπὼν νηπίσυς καὶ δύο θυγατέρας
ἀνδράσιν ἤδη συνοικούσας. διάδοχος δὲ τῆς ἡγεμονίας 
ὁ γαμβρὸς αὐτοῦ γίνεται Τύλλιος ἐνιαυτῷ τετάρτῳ
τῆς πεντηκοστῆς ὀλυμπιάδος, ἣν ἐνίκα στάδιον Ἐπιτελίδης
Λάκων ἄρχοντος Ἀθήνησιν Ἀρχεστρατίδου:
<pb id="v.2p.2" />
περὶ οὗ καιρὸς ἤδη λέγειν, ἃ κατ᾽ ἀρχὰς παρελίπομεν,
ἐξ ὧν τε γονέων ἔφυ καὶ τίνας ἀπεδείξατο πράξεις
ἰδιώτης ὢν ἔτι καὶ πρὶν ἐπὶ τὴν δυναστείαν παρελθεῖν.
<milestone unit="section" n="2" />τὰ μὲν οὖν περὶ τοῦ γένους αὐτοῦ λεγόμενα, οἷς μάλιστ᾽
ἔγωγε συγκατατίθεμαι, τοιαῦτ᾽ ἐστίν. ἐν Κορνικόλῳ
πόλει τοῦ Λατίνων ἔθνους ἀνήρ τις ἐκ τοῦ βασιλείου
γένους Τύλλιος ὄνομα γυναικὶ συνῆν Ὀκρισίᾳ
καλλίστῃ τε καὶ σωφρονεστάτῃ τῶν ἐν Κορνικόλῳ
γυναικῶν. αὐτὸς μὲν οὖν ὁ Τύλλιος, ὅθ᾽ ἡ πόλις ὑπὸ
Ῥωμαίων κατελαμβάνετο, μαχόμενος ἀποθνήσκει, τὴν <milestone unit="reiskpage" n="635" />
δ᾽ Ὀκρισίαν ἐγκύμονα οὖσαν ἐξαίρετον ἐκ τῶν λαφύρων
λαμβάνει Ταρκύνιος ὁ βασιλεὺς καὶ δίδωσι δωρεὰν
τῇ ἑαυτοῦ γυναικί. μαθοῦσα δ᾽ ἐκείνη πάντα τὰ
περὶ τὴν ἄνθρωπον οὐ πολλοῖς χρόνοις ὕστερον ἐλευθέραν
αὐτὴν ἀφίησι καὶ πασῶν μάλιστα γυναικῶν
ἀσπαζομένη τε καὶ τιμῶσα διετέλεσεν. <milestone unit="section" n="3" />ἐκ ταύτης γίνεται
τῆς Ὀκρισίας ἔτι δουλευούσης παιδίον, ᾧ τίθεται
τραφέντι ἡ μήτηρ τὸ μὲν ἴδιόν τε καὶ συγγενικὸν
ὄνομα Τύλλιον ἐπὶ τοῦ πατρός, τὸ δὲ κοινὸν καὶ
προσηγορικὸν Σερούιον ἐπὶ τῆς ἰδίας τύχης, ὅτι δουλεύουσα
ἔτεκεν αὐτόν. εἴη δ᾽ ἂν ὁ Σερούιος εἰς τὴν
Ἑλληνικὴν διάλεκτον μεταβιβαζόμενος Δούλιος.
</p></div2>

<div2 type="chapter" n="2" org="uniform" sample="complete">
<p><milestone unit="section" n="1" />
φέρεται δέ τις ἐν ταῖς ἐπιχωρίοις ἀναγραφαῖς
<add>καὶ</add> ἕτερος ὑπὲρ τῆς γενέσεως αὐτοῦ λόγος ἐπὶ τὸ
μυθῶδες ἐξαίρων τὰ περὶ αὐτόν, ὃν ἐν πολλαῖς Ῥωμαϊκαῖς
<pb id="v.2p.3" />
ἱστορίαις εὕρομεν, εἰ θεοῖς τε καὶ δαίμοσι
λέγεσθαι φίλος τοιοῦτος: αἵτινες ἀπὸ τῆς ἑστίας τῶν
<milestone unit="reiskpage" n="636" />βασιλείων, ἐφ᾽ ἧς ἄλλας τε Ῥωμαῖοι συντελοῦσιν ἱερουργίας
καὶ τὰς ἀπὸ τῶν δείπνων ἀπαρχὰς ἁγίζουσιν,
ὑπὲρ τοῦ πυρὸς ἀνασχεῖν λέγουσιν αἰδοῖον ἀνδρός. 
τοῦτο δὲ θεάσασθαι τὴν Ὀκρισίαν πρώτην φέρουσαν
τοὺς εἰωθότας πελάνους ἐπὶ τὸ πῦρ καὶ αὐτίκα πρὸς
τοὺς βασιλεῖς ἐλθοῦσαν εἰπεῖν. <milestone unit="section" n="2" />τὸν μὲν οὖν Ταρκύνιον 
ἀκούσαντά τε καὶ μετὰ ταῦτ᾽ ἰδόντα τὸ τέρας ἐν θαύματι
γενέσθαι, τὴν δὲ Τανακυλίδα τά τ᾽ ἄλλα σοφὴν 
οὖσαν καὶ δὴ καὶ τὰ μαντικὰ οὐδενὸς χεῖρον Τυρρηνῶν
ἐπισταμένην εἰπεῖν πρὸς αὐτόν, ὅτι γένος ἀπὸ
τῆς ἑστίας τῆς βασιλείου πέπρωται γενέσθαι κρεῖττον
ἢ κατὰ τὴν ἀνθρωπείαν φύσιν ἐκ τῆς μιχθείσης τῷ
φάσματι γυναικός. τὰ δ᾽ αὐτὰ καὶ τῶν ἄλλων τερατοσκόπων 
ἀποφηναμένων δόξαι τῷ βασιλεῖ τὴν Ὀκρισίαν,
ᾗ πρώτῃ ἐφάνη τὸ τέρας, εἰς ὁμιλίαν αὐτῷ συνελθεῖν:
καὶ μετὰ τοῦτο τὴν γυναῖκα κοσμησαμένην, οἷς
ἔθος ἐστὶ κοσμεῖσθαι τὰς γαμουμένας, κατακλεισθῆναι
<milestone unit="reiskpage" n="637" />μόνην εἰς τὸν οἶκον, ἐν ᾧ τὸ τέρας ὤφθη. <milestone unit="section" n="3" />μιχθέντος 
δή τινος αὐτῇ θεῶν ἢ δαιμόνων καὶ μετὰ τὴν μίξιν
ἀφανισθέντος εἴθ᾽ Ἡφαίστου καθάπερ οἴονταί τινες
εἴτε τοῦ κατ᾽ οἰκίαν ἥρωος, ἐγκύμονα γενέσθαι καὶ
τεκεῖν τὸν Τύλλιον ἐν τοῖς καθήκουσι χρόνοις. τοῦτο
τὸ μύθευμα οὐ πάνυ τι πιστὸν εἶναι δοκοῦν ἑτέρα 
<pb id="v.2p.4" />
τις ἐπιφάνεια θεία γενομένη περὶ τὸν ἄνδρα θαυμαστὴ
<milestone unit="section" n="4" />καὶ παράδοξος ἧττον ἀπιστεῖσθαι ποιεῖ. καθημένου
γάρ ποτ᾽ αὐτοῦ μεσούσης μάλισθ᾽ ἡμέρας ἐν τῇ παστάδι
τῶν βασιλείων καὶ κατενεχθέντος ἐφ᾽ ὕπνον,
πῦρ ἀπέλαμψεν ἐπὶ τῆς κεφαλῆς αὐτοῦ, ἥ τε μήτηρ
αὐτοῦ καὶ ἡ τοῦ βασιλέως γυνὴ πορευόμεναι διὰ τῆς
παστάδος ἐθεάσαντο καὶ πάντες ὅσοι σὺν ταῖς γυναιξὶν
ἐτύγχανον τότε παρόντες, καὶ μέχρι τούτου διέμενεν ἡ
φλὸξ ὅλην αὐτοῦ καταλάμπουσα τὴν κεφαλήν, ἕως ἡ
μήτηρ προσδραμοῦσα διανέστησεν αὐτὸν καὶ ἡ φλὸξ
ἅμα τῷ ὕπνῳ διασκεδασθεῖσα ἠφανίσθη. τὰ μὲν δὴ
περὶ τοῦ γένους αὐτοῦ λεγόμενα τοιαῦτ᾽ ἐστίν.
</p></div2>

<div2 type="chapter" n="3" org="uniform" sample="complete">
<p><milestone unit="section" n="1" />
ἃ δὲ πρὸ τοῦ βασιλεῦσαι διεπράξατο λόγου <milestone unit="reiskpage" n="638" />
ἄξια, ἐξ ὧν Ταρκύνιός τ᾽ αὐτὸν ἠγάσθη καὶ ὁ Ῥωμαίων
δῆμος τῆς μετὰ βασιλέα τιμῆς ἠξίου, τοιάδε.
ἀντίπαις μὲν ὢν ἔτι τῇ πρώτῃ στρατείᾳ, ἣν ἐπὶ Τυρρηνοὺς
Ταρκύνιος ἐστράτευσεν, ἐν τοῖς ἱππεῦσι τεταγμένος
οὕτως ἔδοξεν ἀγωνίσασθαι καλῶς, ὥστε περιβόητος
εὐθὺ γενέσθαι καὶ τἀριστεῖα πρῶτος ἁπάντων
λαβεῖν: ἔπειθ᾽ ἑτέρας γενομένης ἐπὶ τὸ αὐτὸ ἔθνος
στρατείας καὶ μάχης καρτερᾶς περὶ πόλιν Ἤρητον
ἀνδρειότατος ἁπάντων φανεὶς στεφάνοις αὖθις ἀριστείοις
ὑπὸ τοῦ βασιλέως ἐκοσμεῖτο. <milestone unit="section" n="2" />ἔτη δὲ γεγονὼς
εἴκοσι μάλιστα τῆς συμμαχικῆς στρατηγὸς ἀπεδείχθη
<pb id="v.2p.5" />
δυνάμεως, ἣν Λατῖνοι ἔπεμψαν, καὶ συγκατεκτήσατο
βασιλεῖ Ταρκυνίῳ τὴν τῶν Τυρρηνῶν ἀρχήν: ἔν τε
τῷ πρὸς Σαβίνους πολέμῳ τῷ πρώτῳ συστάντι τῶν
ἱππέων ἀποδειχθεὶς ἡγεμὼν ἐτρέψατο τοὺς τῶν πολεμίων
ἱππεῖς καὶ μέχρι πόλεως Ἀντέμνης ἐλάσας τἀριστεῖα 
<milestone unit="reiskpage" n="639" />καὶ ἐκ ταύτης τῆς μάχης ἔλαβεν: ἑτέρας τε πολλὰς
πρὸς τὸ αὐτὸ ἔθνος ἀγωνισάμενος μάχας τοτὲ μὲν
ἱππέων ἡγούμενος, τοτὲ δὲ πεζῶν ἐν ἁπάσαις ἐφάνη
ψυχὴν ἄριστος καὶ πρῶτος ἐστεφανοῦτο τῶν ἄλλων.
<milestone unit="section" n="3" />καὶ ἐπειδὴ παρέστη Ῥωμαίοις εἰς ὑπόταξίν τε καὶ παράδοσιν 
τῶν πόλεων τὸ ἔθνος, αἰτιώτατος εἶναι δόξας
Ταρκυνίῳ καὶ ταύτης τῆς δυναστείας τοῖς ἐπινικίοις
στεφάνοις ἀνεδεῖτο ὑπ᾽ αὐτοῦ. ἦν δὲ καὶ φρονῆσαι
τὰ πολιτικὰ συνετώτατος καὶ λόγῳ τὰ βουλευθέντα
ἐξενεγκεῖν οὐδενὸς χείρων ἁπάσαις θ᾽ ἁρμόσαι ταῖς 
τύχαις καὶ παντὶ συνεξομοιωθῆναι προσώπῳ δυνατώτατος.
<milestone unit="section" n="4" />καὶ διὰ ταῦτα Ῥωμαῖοι μὲν αὐτὸν ἐκ τοῦ δήμου 
μεταγαγεῖν ἠξίωσαν εἰς τοὺς πατρικίους ψῆφον
ἐπενέγκαντες, ὥσπερ Ταρκύνιόν τε πρότερον καὶ ἔτι
πρὸ τούτου Νόμαν Πομπίλιον: ὁ δὲ βασιλεὺς κηδεστὴν 
ἐποιήσατο τὴν ἑτέραν τῶν θυγατέρων ἐγγυήσας,
καὶ πάνθ᾽ ὅσα διὰ νόσους ἢ διὰ γῆρας ἀδύνατος ἦν
ἐπιτελεῖν, δι᾽ ἑαυτοῦ τούτῳ πράττειν ἐπέσκηπτεν, οὐ
<milestone unit="reiskpage" n="640" />μόνον τὸν ἴδιον οἶκον ἐπιτρέπων, ἀλλὰ καὶ τὰ κοινὰ
τῆς πόλεως διοικεῖν ἀξιῶν. ἐν οἷς ἅπασιν ἐξητάσθη 
πιστὸς καὶ δίκαιος, καὶ οὐδὲν ᾤοντο διαφέρειν οἱ δημόται
<pb id="v.2p.6" />
Ταρκύνιον ἐπιμελεῖσθαι τῶν κοινῶν ἢ Τύλλιον:
οὕτως ἐξεθεραπεύθησαν ὑπ᾽ αὐτοῦ ταῖς εὐεργεσίαις.
</p></div2>

<div2 type="chapter" n="4" org="uniform" sample="complete">
<p><milestone unit="section" n="1" />
φύσεώς τε δὴ μετειληφὼς ἀποχρώντως κατεσκευασμένης
πρὸς ἡγεμονίαν οὗτος ὁ ἀνὴρ καὶ τὰς
παρὰ τῆς τύχης πολλὰς καὶ μεγάλας ἐσχηκὼς ἀφορμάς,
ἐπειδὴ τελευτῆσαι συνέβη Ταρκύνιον ἐπιβουλευθέντα
ὑπὸ τῶν Ἄγκου Μαρκίου παίδων ἀνασώσασθαι
τὴν τοῦ πατρὸς ἀρχὴν βουλομένων, ὡς ἐν τῷ πρὸ
τούτου δεδήλωκα λόγῳ, δόξας ὑπὸ τῶν πραγμάτων
αὐτῶν ἐπὶ τὴν βασιλείαν καλεῖσθαι, δραστήριος ἀνὴρ
οὐκ ἀφῆκεν ἐκ τῶν χειρῶν τὸν καιρόν. <milestone unit="section" n="2" />ἡ δὲ συγκατασκευάσασα
τὴν ἡγεμονίαν αὐτῷ καὶ πάντων αἰτία γενομένη
τῶν ἀγαθῶν ἡ τοῦ τετελευτηκότος βασιλέως
ἦν γυνὴ γαμβρῷ τε συλλαμβάνουσα ἰδίῳ καὶ ἐκ πολλῶν
συνεγνωκυῖα θεσφάτων, ὅτι βασιλεῦσαι Ῥωμαίων
ἐκεῖνον τὸν ἄνδρα εἵμαρτο. ἔτυχε δ᾽ αὐτῇ νεανίας μὲν <milestone unit="reiskpage" n="641" />
υἱὸς οὐ πρὸ πολλοῦ τετελευτηκὼς χρόνου, παιδία δ᾽ ἐξ
ἐκείνου δύο νήπια καταλειπόμενα. <milestone unit="section" n="3" />ἐνθυμουμένη δὲ τὴν
περὶ τὸν οἶκον ἐρημίαν καὶ περιδεὴς οὖσα, μὴ κατασχόντες
οἱ Μάρκιοι τὴν ἀρχὴν ἄρωνται τὰ παιδία καὶ
πᾶσαν τὴν βασιλικὴν συγγένειαν ἀφανίσωσι, πρῶτον
μὲν ἐπέταξε τὰς τῶν βασιλείων θύρας κλεῖσαι καὶ
φύλακας ἐπ᾽ αὐταῖς ἐπέστησε διακελευσαμένη μηδένα
παριέναι μήτ᾽ ἔσω μήτ᾽ ἔξω: ἔπειτ᾽ ἐκ τοῦ δωματίου
πάντας ἐξελθεῖν κελεύσασα τοὺς ἄλλους, ἐν ᾧ τὸν
<pb id="v.2p.7" />
Ταρκύνιον ἡμιθνῆτα ἔθεσαν, τὴν δ᾽ Ὀκρισίαν καὶ
τὸν Τύλλιον καὶ τὴν θυγατέρα τὴν συνοικοῦσαν τῷ
Τυλλίῳ κατασχοῦσα καὶ τὰ παιδία ὑπὸ τῶν τροφῶν
ἐνεχθῆναι κελεύσασα λέγει πρὸς αὐτούς: <milestone unit="section" n="4" />Ταρκύνιος μὲν 
ἡμῖν ὁ βασιλεύς, ὦ Τύλλιε, παρ᾽ ᾧ τροφῆς καὶ παιδείας 
ἔτυχες, ἁπάντων μάλιστα σὲ τιμήσας φίλων καὶ
συγγενῶν ἀνόσια παθὼν ἐκπεπλήρωκε τὴν ἑαυτοῦ μοῖραν
<milestone unit="reiskpage" n="642" />οὔτε περὶ τῶν ἰδίων πραγμάτων διαθέμενος οὐδὲν
οὔτε περὶ τῶν κοινῶν καὶ πολιτικῶν ἐπισκήψας, ἀλλ᾽
οὐδ᾽ ἀσπάσασθαί τινα ἡμῶν καὶ προσαγορεῦσαι τοὺς 
ἐσχάτους ἀσπασμοὺς δυνηθείς. ἔρημα δὲ καὶ ὀρφανὰ
τὰ δύστηνα ταυτὶ παιδία καταλείπεται κίνδυνον οὐ τὸν
ἐλάχιστον ὑπὲρ τῆς ψυχῆς τρέχοντα: εἰ γὰρ ἐπὶ Μαρκίοις
τοῖς ἀνελοῦσι τὸν πάππον αὐτῶν τὰ τῆς πόλεως
ἔσται πράγματα, τὸν οἴκτιστον ἀπολοῦνται τρόπον ὑπ᾽ 
αὐτῶν: ἔσται γ᾽ οὐδ᾽ ὑμῖν ἀσφαλὴς ὁ βίος, οἷς ἐνεγγύησε
Ταρκύνιος τὰς ἑαυτοῦ θυγατέρας ἐκείνους ὑπεριδών,
ἐὰν οἱ φονεύσαντες αὐτὸν τὴν ἀρχὴν κατάσχωσιν,
οὐδὲ τοῖς ἄλλοις αὐτοῦ φίλοις καὶ συγγενέσιν
οὐδ᾽ ἡμῖν ταῖς ἀθλίαις γυναιξίν: ἀλλὰ πάντας ἡμᾶς 
φανερῶς τε καὶ κρύφα πειράσονται διολέσαι. <milestone unit="section" n="5" />ταῦτ᾽ 
οὖν ἐνθυμουμένους ἡμᾶς δεῖ μὴ περιορᾶν τοὺς ἐκεῖνον
ἀποκτείναντας ἄνδρας ἀνοσίους καὶ πᾶσιν ἡμῖν ἐχθροὺς
<milestone unit="reiskpage" n="643" />τοσαύτην ἀρχὴν κτησαμένους, ἀλλ᾽ ἐναντιοῦσθαι καὶ
κωλύειν νῦν μὲν ἀπάτῃ καὶ δόλῳ χρησαμένους: τούτων 
<pb id="v.2p.8" />
γὰρ ἐν τῷ παρόντι δεῖ: ὅταν δὲ τὰ πρῶτα ἡμῖν
χωρήσῃ κατὰ νοῦν, τότε καὶ ἐκ τοῦ φανεροῦ πάσῃ
δυνάμει καὶ μεθ᾽ ὅπλων αὐτοῖς ὁμόσε χωροῦντας, ἐὰν
ἄρα καὶ τούτων δέῃ. ἀλλ᾽ οὐ δεήσει βουληθέντων
<note n="5" place="unspecified" anchored="yes" /> ἡμῶν πράττειν νῦν ἃ δεῖ. <milestone unit="section" n="6" />τίνα δὲ ταῦτ᾽ ἐστί; πρῶτον
μὲν κρυπτώμεθα τὸν τοῦ βασιλέως θάνατον καὶ πρὸς
ἅπαντας ἐξενεχθῆναι παρασκευάσωμεν, ὅτι πληγὴν οὐδεμίαν
ἔχει καίριον, οἵ τ᾽ ἰατροὶ λεγέτωσαν ἐν ὀλίγαις
ἡμέραις αὐτὸν ἀποδείξειν ὑγιῆ: ἔπειτ᾽ ἐγὼ προελθοῦσα
εἰς τοὐμφανὲς ἐρῶν πρὸς τὸν ὄχλον, ὡς δὴ Ταρκυνίου
μοι ταῦτ᾽ εἰπεῖν ἐπισκήψαντος, ὅτι πάντων ἀποδείκνυσιν
ἐπιμελητὴν καὶ φύλακα τῶν τ᾽ ἰδίων καὶ τῶν κοινῶν,
ἕως αὐτὸς ἐκ τῶν τραυμάτων ὑγιὴς γένηται, τὸν
ἕτερον τῶν ἑαυτοῦ γαμβρῶν, τὸ σὸν εἰποῦσα, ὦ Τύλλιε,
ὄνομα ἔσται δ᾽ οὐκ ἄκουσι Ῥωμαίοις, ἀλλὰ βουλομένοις
ὑπὸ σοῦ τὴν πόλιν ἐπιτροπεύεσθαι, ὑφ᾽ οὗ
<milestone unit="section" n="7" />πολλάκις ἤδη καὶ πρότερον ἐπετροπεύθη. ὅταν δὲ τὸν
παρόντα κίνδυνον διασκεδάσωμεν, οὐδὲν γὰρ ἔτι τῶν <milestone unit="reiskpage" n="644" />
ἐχθρῶν ἰσχυρόν ἐστι ζῆν τοῦ βασιλέως ἀγγελλομένου,
παραλαβὼν σὺ τάς τε ῥάβδους καὶ τὴν τῶν ὅπλων
ἐξουσίαν κάλει τοὺς βουλεύσαντας ἀποκτεῖναι Ταρκύνιον
ἐπὶ τὸν δῆμον ἀπὸ τῶν Μαρκίου παίδων ἀρξάμενος
καὶ πρόθες αὐτοῖς δίκας: τιμωρησάμενος δὲ
τούτους ἅπαντας, ἐὰν μὲν ὑπομείνωσι τὰς κρίσεις, θανάτοις,
ἐὰν δ᾽ ἐρήμους ἀφῶσιν, ὃ μᾶλλον αὐτοὺς οἶμαι
ποιήσειν, ἀειφυγίᾳ καὶ δημεύσει τῶν ὑπαρχόντων,
<pb id="v.2p.9" />
καθίστασ᾽ ἤδη τὰ περὶ τὴν ἀρχὴν ὁμιλίαις τε φιλανθρώποις
τὸ πλῆθος ἀναλαμβάνων καὶ τοῦ μηδὲν ἀδίκημα
γενέσθαι πολλὴν ἔχων φροντίδα καὶ τοὺς ἀπόρους
τῶν πολιτῶν εὐεργεσίαις τισὶ καὶ δωρεαῖς ὑπαγόμενος:
ἔπειθ᾽ ὅταν ἡμῖν καιρὸς εἶναι δοκῇ, τότε λέγωμεν ἀποτεθνηκέναι 
<milestone unit="section" n="8" />Ταρκύνιον καὶ ταφὰς αὐτοῦ ποιῶμεν ἀπὸ 
τοῦ φανεροῦ. δίκαιος δ᾽ εἶ, Τύλλιε, τραφείς θ᾽ ὑφ᾽
<milestone unit="reiskpage" n="645" />ἡμῶν καὶ παιδευθεὶς καὶ πάντων μετεσχηκὼς ἀγαθῶν,
ὅσων παρὰ μητρός τε καὶ πατρὸς υἱοὶ μεταλαμβάνουσι,
καὶ θυγατρὶ συνοικῶν ἡμετέρᾳ, ἐὰν δὴ καὶ βασιλεὺς 
ἔτι γένῃ Ῥωμαίων ἐμοῦ καὶ εἰς τοῦτό σοι συναγωνισαμένης,
πατρὸς εὔνοιαν τοῖς παιδίοις τοῖς2δε παρασχέσθαι:
ὅταν δ᾽ εἰς ἄνδρας ἔλθωσι καὶ τὰ κοινὰ
πράττειν ἱκανοὶ γένωνται, τὸν πρεσβύτερον αὐτῶν
ἀποδεῖξαι Ῥωμαίων ἡγεμόνα. 
</p></div2>

<div2 type="chapter" n="5" org="uniform" sample="complete">
<p><milestone unit="section" n="1" />
ταῦτ᾽ εἰποῦσα καὶ τῶν παιδίων ἑκάτερον εἰς
τὰς ἀγκάλας ἐμβαλοῦσα τοῦ τε γαμβροῦ καὶ τῆς θυγατρὸς
καὶ πολὺν ἐξ ἀμφοτέρων κινήσασα οἶκτον,
ἐπειδὴ καιρὸς ἦν, ἐξῆλθεν ἐκ τοῦ δωματίου καὶ παρήγγειλε
τοῖς ἔνδον εὐτρεπῆ τὰ πρὸς τὴν θεραπείαν 
ἐπιτήδεια ποιεῖν καὶ τοὺς ἰατροὺς συγκαλεῖν. διαλιποῦσα
δὲ τὴν μεταξὺ νύκτα τῇ κατόπιν ἡμέρᾳ πολλοῦ
πρὸς τὰ βασίλεια συνδραμόντος ὄχλου προῆλθεν εἰς
τοὐμφανὲς ταῖς θυρίσιν ἐπιστᾶσα ταῖς φερούσαις εἰς
τὸν πρὸ τῶν θυρῶν στενωπόν, καὶ πρῶτον μὲν ἐδήλωσε 
<pb id="v.2p.10" />
τοῖς παροῦσι τοὺς βουλεύσαντας ἐπὶ τῷ βασιλεῖ
τὸν φόνον, καὶ τοὺς ἐπὶ τοὖργον ἀποσταλέντας ὑπ᾽
<milestone unit="section" n="2" />αὐτῶν δεδεμένους παρήγαγεν: ἔπειθ᾽ ὡς εἶδε πολλοὺς: <milestone unit="reiskpage" n="646" />
ὀλοφυρομένους τε τὸ πάθος καὶ τοῖς δεδρακόσιν
ἀπεχθομένους, τελευτῶσα εἶπεν οὐδὲν αὐτοῖς ἐκ τῶν
ἀνοσίων ἐπιβουλευμάτων γεγονέναι οὐ δυνηθεῖσιν ἀποκτεῖναι
Ταρκύνιον. ἀγαπητῶς δὲ τὸν λόγον ἁπάντων
δεξαμένων τότε τὸν Τύλλιον αὐτοῖς συνίστησιν ὡς
ὑπὸ τοῦ βασιλέως ἐπίτροπον ἁπάντων τῶν τ᾽ ἰδίων
καὶ τῶν κοινῶν ἀποδεικνύμενον, ἕως αὐτὸς ῥαΐσῃ.
<milestone unit="section" n="3" />ὁ μὲν οὖν δῆμος ἀπῄει περιχαρὴς γενόμενος, εἰ μηδὲν
πέπονθεν ὁ βασιλεὺς δεινόν, καὶ μέχρι πολλοῦ τὴν
δόξαν ἔχων ταύτην διετέλει. ὁ δὲ Τύλλιος ἰσχυρὰν
χεῖρα περὶ αὑτὸν ἔχων καὶ τοὺς ῥαβδούχους ἐπαγόμενος
τοὺς βασιλικοὺς προῆλθεν εἰς τὴν ἀγορὰν καὶ
τοὺς Μαρκίους ἐκήρυττεν ἥκειν ὑφέξοντας δίκην: ὡς
δ᾽ οὐχ ὑπήκουον, ἐπικηρύξας αὐτοῖς ἀϊδίους φυγὰς καὶ
τὰς οὐσίας ἀναλαβὼν εἰς τὸ δημόσιον ἀσφαλῶς ἤδη
τὴν Ταρκυνίου κατεῖχεν ἀρχήν.
</p></div2>

<div2 type="chapter" n="6" org="uniform" sample="complete">
<p><milestone unit="section" n="1" />
βούλομαι δ᾽ ἐπιστήσας τὸν ἑξῆς λόγον ἀποδοῦναι
τὰς αἰτίας, δι᾽ ἃς οὔτε Φαβίῳ συγκατεθέμην <milestone unit="reiskpage" n="647" />
οὔτε τοῖς ἄλλοις ἱστορικοῖς, ὅσοι γράφουσιν υἱοὺς
εἶναι τοὺς καταλειφθέντας παῖδας ὑπὸ Ταρκυνίου, ἵνα
μή τινες τῶν ἐκείναις ἐντυχόντων ταῖς ἱστορίαις σχεδιάζειν
με ὑπολάβωσιν οὐχ υἱοὺς, ἀλλ᾽ υἱωνοὺς αὐτοῦ
<pb id="v.2p.11" />
γράφοντα τοὺς παῖδας. παντάπασι γὰρ ἀπερισκέπτως
καὶ ῥᾳθύμως οἱ συγγραφεῖς <add>περὶ</add> αὐτῶν ταύτην ἐξενηνόχασι
τὴν ἱστορίαν οὐδὲν ἐξητακότες τῶν ἀναιρούντων
αὐτὴν ἀδυνάτων τε καὶ ἀτόπων: ὧν ἕκαστον
ἐγὼ πειράσομαι ποιῆσαι φανερὸν δι᾽ ὀλίγων. <milestone unit="section" n="2" />Ταρκύνιος 
ἐκ Τυρρηνίας μετανίσταται τὸν οἶκον ὅλον ἀνασκευασάμενος
ἐν τῇ κρατίστῃ τοῦ φρονεῖν ὑπάρχων ἡλικίᾳ.
πολιτεύεσθαι γὰρ ἤδη καὶ ἄρχειν καὶ τὰ κοινὰ πράττειν
ἀξιῶν παραδίδοται, καὶ τὴν ἄπαρσιν ἐκεῖθεν πεποιημένος
διὰ τὸ μηδεμιᾶς ἐν τῇ πόλει τιμῆς μεταλαμβάνειν. 
<milestone unit="section" n="3" />ἕτερος μὲν οὖν ἄν τις αὐτὸν ὑπέθετο καὶ 
τριακοστὸν ἔτος ἔχοντα τοὐλάχιστον, ὅτ᾽ ἀπῆρεν ἐκ
<milestone unit="reiskpage" n="648" />Τυρρηνίας: ἀπὸ ταύτης γὰρ οἱ νόμοι τῆς ἡλικίας
καλοῦσιν ὡς ἐπὶ τὸ πολὺ τοὺς ἄρχειν τε καὶ πράττειν
βουλομένους τὰ κοινά: ἐγὼ δ᾽ ἔτι νεώτερον αὐτὸν ὑποτίθεμαι 
πέντε ὅλοις ἔτεσι, καὶ ποιῶ κατὰ τὸ πέμπτον
καὶ εἰκοστὸν ἔτος ἀπανιστάμενον. καὶ μὴν ὅτι γυναῖκα
Τυρρηνίδα ἐπηγάγετο, ἣν ζῶντος ἔτι τοῦ πατρὸς ἔγημεν,
ἅπαντες ὁμολογοῦσιν οἱ τὰς Ῥωμαϊκὰς συγγράψαντες
ἱστορίας. <milestone unit="section" n="4" />παραγίνεται δ᾽ εἰς Ῥώμην Ἄγκου 
Μαρκίου βασιλεύοντος, ὡς μὲν Γέλλιος ἱστορεῖ κατὰ
τὸν πρῶτον ἐνιαυτὸν τῆς βασιλείας, ὡς δὲ Λικίννιος
γράφει κατὰ τὸν ὄγδοον. ἔστω δὴ κατὰ τοῦτον ἐληλυθὼς
τὸν ἐνιαυτόν, καθ᾽ ὃν γράφει Λικίννιος, καὶ
μὴ πρότερον: ἐν ὑστέρῳ μὲν γὰρ οὐκ ἂν εἴη χρόνῳ 
παραγεγονώς, εἴγε δὴ κατὰ τὸν ἔνατον ἐνιαυτὸν τῆς
<pb id="v.2p.12" />
Ἄγκου δυναστείας ἱππέων ἡγούμενος ἐπὶ τὸν πρὸς
Λατίνους πόλεμον ὑπὸ τοῦ βασιλέως πέμπεται, ὡς ἀμφότεροι
λέγουσιν οἱ συγγραφεῖς: εἰ δὴ παρεγένετο μὲν
εἰς Ῥώμην οὐ πλείω τῶν πέντε καὶ εἴκοσι γεγονὼς <milestone unit="reiskpage" n="649" />
ἐτῶν, Ἄγκῳ δὲ βασιλεῖ κατὰ τὸν ὄγδοον τῆς ἀρχῆς
ἐνιαυτὸν φίλος γενόμενος ἑπτακαίδεκα διέτριψεν ἔτη
παρ᾽ αὐτῷ τὰ λοιπά: τέτταρα γὰρ ἐπὶ τοῖς εἴκοσι βεβασίλευκεν
Ἄγκος: ἔτη δ᾽ ὀκτὼ καὶ τριάκοντα τὴν
βασιλείαν κατέσχεν αὐτὸς ὡς ἅπαντες ὁμολογοῦσιν,
ὀγδοηκονταέτης ἂν ἦν, ὅτ᾽ ἐτελεύτα. ἐκ γὰρ τοῦ συλλογισμοῦ
<milestone unit="section" n="5" />τῶν ἐτῶν τοῦτο συνάγεται τὸ πλῆθος. ἡ γυνὴ
δ᾽ εἰ πέντε ἔτεσιν ἦν αὐτοῦ νεωτέρα καθάπερ εἰκός,
ἑβδομηκοστὸν ἂν δήπου καὶ πέμπτον εἶχεν ἔτος, ὅτ᾽
ἀπέθνησκε Ταρκύνιος. εἰ δὴ τὸν νεώτερον τῶν υἱῶν
ἔσχατον ἐκύησεν ἔτος ἔχουσα πεντηκοστόν: προσωτέρω
γὰρ οὐκέτι κυΐσκεται τούτου τοῦ χρόνου γυνή, ἀλλ᾽
ἔστιν οὗτος αὐτὸς τῶν ὠδίνων <add>ὁ</add> ὅρος, ὡς οἱ ταῦτ᾽
ἐξητακότες γράφουσιν: οὗτος μὲν οὖν οὐκ ἂν ἐλάττω
γεγονὼς ἦν ἐτῶν πέντε καὶ εἴκοσι κατὰ τὸν τοῦ πατρὸς
θάνατον, ὁ δὲ Λεύκιος ὁ πρεσβύτερος οὐ μείων
ἑπτακαιεικοσαέτους: οὐκ ἄρα νηπίους κατέλιπεν υἱοὺς <milestone unit="reiskpage" n="650" />
<milestone unit="section" n="6" />ὁ Ταρκύνιος ἐκ ταύτης γεγονότας τῆς γυναικός. ἀλλὰ
μὴν εἴγ᾽ ἀνδρῶν ἡλικίαν εἶχον οἱ παῖδες, ὅθ᾽ ὁ πατὴρ
αὐτῶν ἀπέθνησκεν, οὔτ᾽ ἂν ἡ μήτηρ αὐτῶν οὕτως ἦν
<pb id="v.2p.13" />
ἀθλία καὶ θεοβλαβής, ὥστ᾽ ἀφαιρεῖσθαι μὲν τῶν ἑαυτῆς
τέκνων ἣν κατέλιπεν αὐτοῖς ὁ πατὴρ ἀρχήν, τῷ
δ᾽ ἀλλοτρίῳ καὶ ἐκ δούλης γεγονότι χαρίζεσθαι: οὔτ᾽
ἂν αὐτοὶ τῆς πατρῴας ἀρχῆς ἀποστερούμενοι φαύλως
καὶ ῥᾳθύμως τὸ ἀδίκημα ἤνεγκαν καὶ ταῦτ᾽ ἐν τῇ 
κρατίστῃ τοῦ λέγειν τε καὶ πράττειν ὄντες ἀκμῇ: οὔτε
γὰρ εὐγενείᾳ προεῖχεν αὐτῶν ὁ Τύλλιος ἐκ δούλης
μητρὸς ὢν οὔθ᾽ ἡλικίας ἀξιώματι παρὰ πολὺ διήλλαττεν,
ἀλλὰ τρισὶ μόνον ἔτεσι θατέρου πρεσβύτερος
ἦν: ὥστ᾽ οὐκ ἄν γε παρεχώρησαν αὐτῷ τῆς βασιλείας ἑκόντες. 
</p></div2>

<div2 type="chapter" n="7" org="uniform" sample="complete">
<p><milestone unit="section" n="1" />
ἔχει δὲ καὶ ἄλλας τινὰς τὸ πρᾶγμα ἀτοπίας,
ἃς ἅπαντες ἠγνόησαν οἱ τὰ Ῥωμαϊκὰ συνταξάμενοι
<milestone unit="reiskpage" n="651" />πλὴν ἑνός, οὗ μετὰ μικρὸν ἐρῶ τοὔνομα. ὡμολόγηται
γάρ, ὅτι μετὰ τὴν Ταρκυνίου τελευτὴν παραλαβὼν τὴν 
βασιλείαν Τύλλιος ἐπ᾽ ἔτη τετταράκοντα καὶ τέτταρα
κατέσχεν, ὥστ᾽ εἰ κατ᾽ ἐκεῖνον τὸν χρόνον ἑκτακαιεικοσαέτης
ἦν, ὅτ᾽ ἀπεστερεῖτο τῆς ἀρχῆς ὁ πρεσβύτερος
τῶν Ταρκυνίων, ὑπὲρ ἑβδομήκοντα ἔτη γεγονὼς ἄν
ἦν, ὅτε τὸν Τύλλιον ἀπέκτεινεν. <milestone unit="section" n="2" />ἐν κρατίστῃ δέ γ᾽ 
αὐτὸν ἡλικίᾳ τότ᾽ ὄντα παραδεδώκασιν οἱ συγγραφεῖς
καί φασιν, ὅτι Τύλλιον αὐτὸς ἀράμενος ἐκ τοῦ βουλευτηρίου
καὶ φέρων ἔξω κατὰ τῶν κρηπίδων ἐξέχεεν.
ἥ τ᾽ ἐκ τῆς ἀρχῆς ἔκπτωσις αὐτοῦ γίνεται πέμπτῳ καὶ
εἰκοστῷ μετὰ ταῦτ᾽ ἔτει, καὶ τούτῳ τῷ ἔτει στρατευόμενος 
ἐν τῷ πρὸς Ἀρδεάτας εἰσάγεται πολέμῳ καὶ πάντα
<pb id="v.2p.14" />
τὰ ἔργα δι᾽ ἑαυτοῦ τελῶν: οὐκ εἶχε δὲ λόγον ἐν πολέμοις
ἐξετάζεσθαι ἓξ καὶ ἐνενήκοντα βεβιωκὼς ἔτη. <milestone unit="section" n="3" />ἐκπεσών
τε τῆς ἀρχῆς ἔτι πολεμεῖν Ῥωμαίοις οὐκ ἐλάττω
τεττάρων καὶ δέκα ἐτῶν, αὐτὸς ἐν τοῖς πράγμασιν ἐξεταζόμενος, <milestone unit="reiskpage" n="652" />
ὥς φασι, παρὰ τὰς κοινὰς ἁπάντων ἐστὶ
δόξας, καὶ ὁ τοῦ βίου χρόνος αὐτῷ πλείων ἀναφαίνεται
τῶν ἑκατὸν καὶ δέκα γεγονὼς ἐτῶν: τοῦτο δὲ
τὸ μῆκος τῶν βίων οὐ φέρουσιν οἱ καθ᾽ ἡμᾶς τόποι.
<milestone unit="section" n="4" />ταῦτα δὴ τὰ ἄτοπα συνειδότες τῶν Ῥωμαϊκῶν συγγραφέων
τινὲς ἑτέραις αὐτὰ λύειν ἐπειράθησαν ἀτοπίαις,
οὐ Τανακυλίδα ποιοῦντες μητέρα τῶν παιδίων,
ἀλλὰ Γεγανίαν τινά, περὶ ἧς οὐδεμίαν παρειλήφαμεν
ἱστορίαν: ἄωρος δὴ γίνεται πάλιν ὁ γάμος τοῦ Ταρκυνίου
μικρὸν ἀπολείποντος ἐτῶν ὀγδοήκοντα, καὶ ἡ
τῶν τέκνων γένεσις τοῖς ταύτην ἔχουσι τὴν ἡλικίαν
ἄπιστος: οὐδὲ γὰρ ἄπαις ἦν, ὥστ᾽ ἐκ παντὸς ἐπιθυμῆσαι
τέκνων, ἀλλὰ θυγατέρες ἦσαν αὐτῷ δύο καὶ
<milestone unit="section" n="5" />αὗταί γ᾽ ἤδη γεγαμημέναι. τούτων δὴ τῶν ἀδυνάτων <milestone unit="reiskpage" n="653" />
τε καὶ ἀτόπων ἕκαστα ἐπιλογιζόμενος οὐχ υἱοὺς εἶναι
Ταρκυνίου γράφω τοὺς παῖδας, ἀλλ᾽ υἱωνούς, Λευκίῳ
Πείσωνι τῷ Φρῦγι συγκαταθέμενος. ἐκεῖνος γὰρ ἐν
ταῖς ἐνιαυσίοις πραγματείαις ταῦθ᾽ ἱστόρηκε μόνος: εἰ
<pb id="v.2p.15" />
μή γ᾽ ἄρα γόνῳ μὲν ἦσαν υἱωνοὶ τοῦ βασιλέως οἱ
παῖδες, ποιήσει δ᾽ υἱοί, καὶ τοῦτ᾽ ἦν αἴτιον τῆς ἀπάτης
τοῖς ἄλλοις ἅπασι τοῖς συγγράψασι τὰς Ῥωμαϊκὰς
ἱστορίας. προειρημένων δὴ τούτων καιρὸς ἐπανάγειν
ἐπὶ τὴν ἀπολειπομένην διήγησιν. 
</p></div2>

<div2 type="chapter" n="8" org="uniform" sample="complete">
<p><milestone unit="section" n="1" />
ἐπειδὴ δὲ παραλαβὼν τὴν ἐπιτροπὴν τῆς
βασιλείας ὁ Τύλλιος καὶ τὴν ἑταιρίαν τῶν Μαρκίων
ἐξελάσας βεβαίως ἤδη τῆς ἀρχῆς ἐνόμιζε κρατεῖν, τόν
τε βασιλέα Ταρκύνιον, ὡς ἐκ τῶν τραυμάτων τετελευτηκότα
ἔναγχος, ἐκκομιδῇ τε πολυτελεῖ καὶ μνήματος 
ἐπισήμου κατασκευῇ καὶ ταῖς ἄλλαις τιμαῖς ἐκόσμει, καὶ
τὸν ἐξ ἐκείνου χρόνον ὡς ἐπίτροπος ὢν τῶν ἐκ τοῦ βασιλείου
<milestone unit="reiskpage" n="654" />γένους παίδων τόν τ᾽ ἴδιον αὐτῶν βίον καὶ τὰ
κοινὰ πράγματα τῆς πόλεως διὰ φυλακῆς τε καὶ φροντίδος
ἐποιεῖτο. <milestone unit="section" n="2" />τοῖς δὲ πατρικίοις οὐκ ἦν τὰ γινόμενα 
καθ᾽ ἡδονάς, ἀλλ᾽ ἠγανάκτουν καὶ χαλεπῶς ἔφερον οὐκ
ἀξιοῦντες αὐτὸν ἑαυτῷ τινα μηχανήσασθαι βασιλικὴν
ἐξουσίαν, μήτε βουλῆς ψηφισαμένης μήτε τῶν ἄλλων
τῶν κατὰ νόμον ἐπιτελεσθέντων. συνιόντες τε πολλάκις
οἱ πλεῖστον ἐξ αὐτῶν δυνάμενοι διελέγοντο πρὸς 
ἀλλήλους περὶ τῆς καταλύσεως τῆς παρανόμου ἀρχῆς,
καὶ ἐδόκει αὐτοῖς, ἐπειδὰν πρῶτον εἰς τὸ συνέδριον
ὑπὸ τοῦ Τυλλίου ἀναχθῶσιν, ἀναγκάσαι τὸν ἄνδρα τὰς
ῥάβδους ἀποθέσθαι καὶ τὰ λοιπὰ τῆς ἀρχῆς σύμβολα:
ὅταν δὲ τοῦτο γένηται, τοὺς καλουμένους μεσοβασιλεῖς 
ἀποδεῖξαι καὶ δι᾽ ἐκείνων ἑλέσθαι τὸν ἄρξοντα τῆς
<pb id="v.2p.16" />
<milestone unit="section" n="3" />πόλεως κατὰ νόμους. ταῦτα διανοουμένων αὐτῶν ἐπιγνοὺς
ὁ Τύλλιος ἐπὶ τὸ δημαγωγεῖν καὶ θεραπεύειν τοὺς
ἀπόρους τῶν πολιτῶν ἐτρέπετο, δι᾽ ἐκείνων ἐλπίσας τὴν
ἀρχὴν καθέξειν, καὶ συγκαλέσας τὸ πλῆθος εἰς ἐκκλησίαν
τά τε παιδία προήγαγεν ἐπὶ τὸ βῆμα καὶ λόγον
διεξῆλθε τοιόνδε.
</p></div2>

<div2 type="chapter" n="9" org="uniform" sample="complete">
<p><milestone unit="section" n="1" />
πολλή με ἀνάγκη κατείληφεν, ἄνδρες πολῖται, <milestone unit="reiskpage" n="655" />
κήδεσθαι τῶν παιδίων τούτων καὶ νηπίων. Ταρκύνιος
γὰρ ὁ πάππος αὐτῶν ἀπάτορα καὶ ἄπολιν ὄντα
με παραλαβὼν ἐξέθρεψεν οὐδὲν ἐνδεέστερον ἄγων τῶν
αὑτοῦ τέκνων καὶ τὴν ἑτέραν τῶν θυγατέρων ἔδωκέ
μοι γυναῖκα, καὶ παρὰ <add>πάντα</add> τὸν τοῦ βίου χρόνον
ὥσπερ ἐξ αὑτοῦ γεγονότα τιμῶν καὶ φιλῶν, ὡς καὶ
ὑμεῖς ἴστε, διετέλεσε, καὶ ἐπειδὴ τὰ περὶ τὴν ἐπιβουλὴν
αὐτῷ συνέπεσεν, εἴ τι πάθοι τῶν ἀνθρωπίνων,
<milestone unit="section" n="2" />ἐμοὶ τὴν ἐπιμέλειαν τῶν παιδίων ἐπίστευσε. τίς οὖν
ἢ πρὸς θεοὺς ὅσιον ἢ πρὸς ἀνθρώπους δίκαιον ὑπολήψεταί
με, ἐὰν ἐγκαταλίπω καὶ προδῶ τοὺς ὀρφανούς,
οἷς τοσαύτας ὀφείλω χάριτας; ἀλλ᾽ οὔτε τὴν ἐμαυτοῦ
προδώσω πίστιν οὐδὲ τὴν τῶν παιδίων ἐρημίαν ἐγκαταλείψω
κατὰ δύναμιν τὴν ἐμήν. δίκαιοι δ᾽ ἐστὲ καὶ
ὑμεῖς διαμεμνῆσθαι τὰς εὐεργεσίας, ἃς ὁ πάππος αὐτῶν
τὸ κοινὸν εὐηργέτησεν ὑποτάξας μὲν ὑμῖν τὰς Λατίνων <milestone unit="reiskpage" n="656" />
τοσαύτας πόλεις ἀντιποιουμένας τῆς ἀρχῆς, ὑπηκόους
δὲ ποιήσας Τυρρηνοὺς ἅπαντας μέγιστον τῶν περιοίκων
<pb id="v.2p.17" />
δυναμένους, ἀναγκάσας δὲ τὸ Σαβίνων ἔθνος
ὑποχείριον ὑμῖν γενέσθαι, μετὰ πολλῶν ἅκαντα ταῦτα
καὶ μεγάλων κινδύνων κατεργασάμενος. <milestone unit="section" n="3" />ὅσον μὲν οὖν 
αὐτὸς ἔζη χρόνον, ἐκείνῳ κροσῆκεν ὑμᾶς <add>τὰς</add> ὑπὲρ
τῶν εὐεργεσιῶν χάριτας εἰδέναι, ἐπειδὴ δὲ τετελεύτηκε 
τὸν βίον τοῖς ἐγγόνοις αὐτοῦ τὰς ἀμοιβὰς ἀποτίνειν,
καὶ μὴ συγκατορύττειν ἅμα τοῖς σώμασι τῶν εὐεργετῶν
καὶ τὴν μνήμην τῶν ἔργων. δόξατε οὖν κοινῇ πάντες
ἐπίτροποι καταλελεῖφθαι τῶν παιδίων καὶ βεβαιοῦτε
αὐτοῖς ἣν ὁ πάππος κατέλιπεν ἀρχήν. οὐδὲν γὰρ τοσοῦτον 
ἀπολαύσειαν <add>ἂν</add> ἐκ τῆς ἐμῆς ἑνὸς ὄντος προστασίας,
ὅσον ἐκ τῆς κοινῆς ἁπάντων ὑμῶν βοηθείας.
<milestone unit="section" n="4" />ταῦτα δ᾽ εἰπεῖν ἠνάγκασμαι συνισταμένους τινὰς ἐπ᾽ 
αὐτοὺς αἰσθόμενος καὶ τὴν ἀρχὴν ἑτέροις παραδοῦναι
βουλομένους. ἀξιῶ δ᾽ ὑμᾶς, ἄνδρες Ῥωμαῖοι, καὶ τῶν 
<milestone unit="reiskpage" n="657" />ἐμῶν μεμνημένους ἀγώνων, οὓς ὑπὲρ τῆς ἡγεμονίας
ἠγωνισάμην, οὔτε μικρῶν ὄντων οὔτ᾽ ὀλίγων, οὓς οὐδὲν
δέομαι πρὸς εἰδότας ὑμᾶς λέγειν, τὰς ἀντὶ τούτων ὀφειλομένας
ἐμοὶ χάριτας τοῖς παιδίοις ἀκοδοῦναι τούτοις.
οὐ γὰρ ἰδίαν ἀρχὴν ἐμαυτῷ κατασκευαζόμενος, ἧς οὐδενὸς 
ἧττον ἄξιος ἦν βουληθεὶς τυγχάνειν, ἀλλὰ τῷ
Ταρκυνίου γένει βοηθῶν τὰ κοινὰ πράττειν προῄρημαι.
<milestone unit="section" n="5" />ἱκέτης δ᾽ ὑμῶν γίνομαι μὴ τοὺς ὀρφανοὺς ἐγκαταλιπεῖν 
<pb id="v.2p.18" />
νῦν μὲν ὑπὲρ τῆς ἀρχῆς κινδυνεύοντας, εἰ δ᾽
ἡ πρώτη πεῖρα τοῖς ἐχθροῖς αὐτῶν χωρήσει κατὰ νοῦν,
καὶ ἐκ τῆς πόλεως ἐξελαθησομένους. ἀλλ᾽ ὑπὲρ μὲν
τούτων ὡς ἐγνωκόσιν ὑμῖν τὰ δέοντα καὶ ποιήσουσιν,
ὅσα προσήκει, οὐδὲν δέομαι πλείω λέγειν: ἃ δὲ παρεσκεύασμαι
ποιεῖν ὑμᾶς αὐτὸς ἀγαθὰ καὶ ὧν χάριν
τὴν ἐκκλησίαν συνεκάλεσα, ἀκούσατέ μου. <milestone unit="section" n="6" />ὅσοι μὲν
ὑμῶν ὀφείλοντες ἤδη χρέα διὰ πενίαν ἀδύνατοί εἰσιν
ἀποδοῦναι, τούτοις βοηθεῖν προθυμούμενος, ἐπειδὴ <milestone unit="reiskpage" n="658" />
πολῖταί τ᾽ εἰσι καὶ πολλοὺς ὑπὲρ τῆς πατρίδος ἀνηντλήκασι
πόνους, ἵνα μὴ τὴν ἰδίαν ἀφαιρεθῶσιν ἐλευθερίαν
οἱ τὴν κοινὴν βεβαιώσαντες, ἐκ τῶν ἐμαυτοῦ
<milestone unit="section" n="7" />χρημάτων δίδωμι διαλύσασθαι τὰ χρέα. ὅσοι δ᾽ ἂν
μετὰ ταῦτα δανείσωνται, τούτους οὐκ ἐάσω πρὸς τὰ
χρέα ἀπάγεσθαι καὶ νόμον θήσομαι μηδένα δανείζειν
ἐπὶ σώμασιν ἐλευθέροις ἱκανὸν ἡγούμενος τοἱς δανεισταῖς
τῆς οὐσίας τῶν συμβαλόντων κρατεῖν. ἵνα δὲ
καὶ τὰς εἰς τὸ δημόσιον γινομένας εἰσφοράς, δι᾽ ἃς οἱ
πένητες ἐπιβαροῦνταί τε καὶ ἀναγκάζονται δανείσματα
ποιεῖν, κουφοτέρας εἰς τὸ λοιπὸν φέρητε, τιμήσασθαι
τὰς οὐσίας ἅπαντας κελεύσω καὶ ἀπὸ τοῦ τιμήματος
ἕκαστον εἰσφέρειν τὸ ἐπιβάλλον, ὡς ἐν ταῖς μεγίσταις
καὶ εὐνομωτάταις πόλεσι πυνθάνομαι γινόμενον, δίκαιόν
<pb id="v.2p.19" />
τε καὶ συμφέρον τῷ κοινῷ τοῦθ᾽ ἡγούμενος
<milestone unit="reiskpage" n="659" />τοὺς μὲν πολλὰ κεκτημένους πολλὰ εἰσφέρειν, τοὺς
δ᾽ ὀλίγα ἔχοντας ὀλίγα. <milestone unit="section" n="8" />δοκεῖ δέ μοι καὶ τῆς δημοσίας 
γῆς, ἣν διὰ τῶν ὅπλων κτησάμενοι κατέχετε, μὴ
τοὺς ἀναιδεστάτους ὥσπερ νῦν κρατεῖν οὔτε χάριτι 
λαβόντας οὔτ᾽ ὠνῇ κτησαμένους, ἀλλὰ τοὺς μηδένα
κλῆρον ἔχοντας ὑμῶν, ἵνα μὴ θητεύητε ὄντες ἐλεύθεροι
μηδὲ τὰς ἀλλοτρίας κτήσεις, ἀλλὰ τὰς ἰδίας
γεωργῆτε: οὐ γὰρ ἂν γένοιτο φρόνημα εὐγενὲς ἐν ἀνδράσιν
ἀπορουμένοις τῶν καθ᾽ ἡμέραν ἀναγκαίων. 
<milestone unit="section" n="9" />ὑπὲρ ἅπαντα δὲ ταῦτ᾽ ἔγνων καὶ ἴσην καὶ κοινὴν ποιεῖν 
τὴν πολιτείαν καὶ τὰ δίκαια πᾶσι πρὸς ἅπαντας ὅμοια.
εἰς τοῦτο γὰρ ἥκουσί τινες αὐθαδείας, ὥσθ᾽ ὑβρίζειν
εἰς τὸ δημοτικὸν ἀξιοῦσι καὶ μηδ᾽ ἐλευθέρους ἡγεῖσθαι
τοὺς πένητας ὑμῶν. ἵνα δὲ καὶ λαμβάνωσι τὰ δίκαια 
καὶ ὑπέχωσιν οἱ μείζους τοῖς ἐλάττοσιν ἐξ ἴσου, νόμους
θήσομαι κωλυτὰς μὲν τῆς βίας, φύλακας δὲ τῆς
δικαιοσύνης καὶ αὐτὸς οὐδένα χρόνον ἀνήσω τῆς ἁπάντων
προνοούμενος ἰσηγορίας.
</p></div2>

<div2 type="chapter" n="10" org="uniform" sample="complete">
<p><milestone unit="section" n="1" />
<milestone unit="reiskpage" n="660" />τοιαῦτα λέγοντος αὐτοῦ πολὺς ἔπαινος ἐκ τῆς 
ἐκκλησίας ἐγένετο τῶν μέν, ὅτι πιστὸς ἦν καὶ δίκαιος
περὶ τοὺς εὐεργέτας, ἐπαινούντων, τῶν δ᾽, ὅτι φιλάνθρωπος
καὶ μεγαλόψυχος εἰς τοὺς ἀπόρους, τῶν δ᾽,
ὡς μέτριος καὶ δημοτικὸς πρὸς τοὺς ταπεινοτέρους,
ἁπάντων δ᾽, ὅτι νόμιμος καὶ δίκαιος ἄρχων, ἀγαπώντων 
<pb id="v.2p.20" />
<milestone unit="section" n="2" />τε καὶ τεθαυμακότων. διαλυθείσης δὲ τῆς ἐκκλησίας
ταῖς ἑξῆς ἡμέραις ἀπογράφεσθαι κελεύσας τοὺς
ὑποχρέους, ὅσοι τὴν πίστιν ἀδύνατοι ἦσαν φυλάττειν,
τίσιν ὀφείλουσι καὶ πόσον ἕκαστος, ἐπειδὴ τὰς ἀπογραφὰς
ἔλαβε, τραπέζας θεὶς ἐν ἀγορᾷ πάντων ὁρώντων
ἀπηρίθμει τοῖς δανεισταῖς τὰ χρέα. <milestone unit="section" n="3" />ταῦτα διαπραξάμενος
ἐξέθηκεν ἐν φανερῷ διάταγμα βασιλικόν,
ἐκχωρεῖν τῆς δημοσίας γῆς τοὺς καρπουμένους τε καὶ
ἰδίᾳ κατέχοντας αὐτὴν ἐν ὡρισμένῳ τινὶ χρόνῳ, καὶ
τοὺς οὐδένα κλῆρον ἔχοντας τῶν πολιτῶν πρὸς ἑαυτὸν
ἀπογράφεσθαι: νόμους τε συνέγραφεν <add>οὓς μὲν</add> ἐκ <milestone unit="reiskpage" n="661" />
τῶν ἀρχαίων καὶ παρημελημένων ἀνανεούμενος, οὓς
Ῥωμύλος τ᾽ εἰσηγήσατο καὶ Νόμας Πομπίλιος, οὓς δ᾽
<milestone unit="section" n="4" />αὐτὸς καθιστάμενος. ταῦτα δ᾽ αὐτοῦ πολιτευομένου
χαλεπῶς ἔφερον οἱ πατρίκιοι καταλυομένην τὴν δυναστείαν
τῆς βουλῆς ὁρῶντες καὶ λογισμοὺς οὐκέτι τοὺς
αὐτούς, ἀλλ᾽ ἐναντίους τοῖς προτέροις ἐλάμβανον. <milestone unit="section" n="5" />ἐν
ἀρχαῖς μὲν γὰρ ὥρμησαν ἀφελέσθαι τὴν παράνομον
αὐτοῦ δυναστείαν ἀποδείξαντες μεσοβασιλεῖς καὶ δι᾽ ἐκείνων ἑλέσθαι τὸν κατὰ νόμους ἕξοντα τὴν ἀρχήν:
τότε δὲ στέργειν ἐπὶ τοῖς παροῦσιν ᾤοντο δεῖν
καὶ μηδὲν πολυπραγμονεῖν. εἰσῄει γὰρ αὐτοῖς λογισμός,
ὅτι τῆς μὲν βουλῆς, ὃν αὐτὴ προῃρεῖτο, παραγούσης
ἐπὶ τὰ πράγματα ὁ δῆμος ἐναντιώσεται τὴν
ψῆφον ἀναλαβών: ἐὰν δ᾽ ἐπὶ τῷ δήμῳ ποιήσωσι τὴν
<pb id="v.2p.21" />
<milestone unit="reiskpage" n="662" />τοῦ βασιλέως προαίρεσιν, ἅπασαι τὸν Τύλλιον ψηφοφορήσουσιν
αἱ φρᾶτραι, καὶ περιέσται τῷ ἀνδρὶ τὸ
δοκεῖν κατὰ νόμους ἄρχειν. ἔδοξεν οὖν αὐτοῖς ἄμεινον
εἶναι κλέπτοντα τὴν ἀρχὴν τὸν ἄνδρα καὶ παρακρουόμενον
τοὺς πολίτας μᾶλλον ἢ πείσαντα καὶ φανερῶς 
λαβόντα κατέχειν. <milestone unit="section" n="6" />ἀλλ᾽ οὐδὲν αὐτοῖς ἐγένετο προὔργου 
τῶν λελογισμένων: οὕτω κατεστρατήγησεν αὐτοὺς ὁ
Τύλλιος καὶ κατέσχε τὴν βασιλείαν ἀκόντων ἐκείνων.
κατασκευάσας γὰρ ἐκ πολλοῦ φήμας λέγεσθαι κατὰ
<del status="unremarkable">τὴν</del> πόλιν. ὡς ἐπιβουλευόντων αὐτῷ τῶν πατρικίων 
προῆλθεν εἰς τὴν ἀγορὰν ἐσθῆτα πιναρὰν περιβεβλημένος
καὶ κατηφὴς συνούσης αὐτῷ καὶ τῆς μητρὸς
Ὀκρισίας καὶ τῆς Ταρκυνίου γυναικὸς Τανακυλίδος
καὶ τῆς συγγενείας τῆς βασιλικῆς ὅλης. ὄχλου δὲ συνδραμόντος
πολλοῦ πρὸς τὸ παράδοξον τῆς ὄψεως ἐκκλησίαν 
συγκαλέσας προῆλθεν ἐπὶ τὸ βῆμα καὶ διεξῆλθε
τοιοῦτόν τινα λόγον.
</p></div2>

<div2 type="chapter" n="11" org="uniform" sample="complete">
<p><milestone unit="section" n="1" />
οὐκέτι μοι περὶ τῶν Ταρκυνίου παίδων μόνον
<milestone unit="reiskpage" n="663" />ὁ κίνδυνός ἐστιν, ἵνα μηδὲν ὑπὸ τῶν ἐχθρῶν δεινὸν
πάθωσιν, ἀλλ᾽ ἤδη καὶ περὶ τῆς ἐμῆς ψυχῆς δέος 
εἰσέρχεται, μὴ πικρὰς ἀμοιβὰς τῆς δικαιοσύνης ἀπολάβω.
ἐπιβουλεύομαι γὰρ ὑπὸ τῶν πατρικίων, καὶ μεμήνυνταί
μοι τινὲς ἐξ αὐτῶν ἀποκτεῖναί με συνομνύμενοι
ἀδίκημα μὲν οὐδὲν οὔτε μεῖζον οὔτ᾽ ἔλαττον
ἔχοντες ἐγκαλεῖν, ὧν δὲ τὸν δῆμον εὖ πεποίηκα καὶ 
<pb id="v.2p.22" />
παρεσκεύασμαι ποιεῖν ἀχθόμενοί τε καὶ ἀναξιοπαθοῦντες:
<milestone unit="section" n="2" />οἱ δανεισταὶ μὲν ὅτι τοὺς πένητας ὑμῶν οὐκ
εἴασα τὴν ἐλευθερίαν ἀφαιρεθῆναι πρὸς τὰ χρέα ὑπ᾽
αὐτῶν ἀχθέντας: οἱ δὲ κατανοσφιζόμενοι τὰ δημόσια
καὶ κατέχοντες, ἣν ὑμεῖς δι᾽ αἵματος ἐκτήσασθε γῆν
ἐκλιπεῖν ἀναγκαζόμενοι, ὥσπερ τὰ πατρῷα ἀποστερούμενοι
καὶ οὐ τἀλλότρια ἀποδιδόντες: οἱ δ᾽ ἀνειμένοι
τῶν εἰσφορῶν τῶν εἰς τοὺς πολέμους, εἰ τιμήσασθαι
τοὺς βίους ἀναγκασθήσονται καὶ ἀπὸ τῶν τιμημάτων <milestone unit="reiskpage" n="664" />
τὰς εἰσφορὰς συνεισφέρειν: κοινῇ δὲ σύμπαντες, ὅτι
κατὰ νόμους γεγραμμένους ἐθισθήσονται ζῆν τὰ δίκαια
ἐξ ἴσου διδόντες ὑμῖν καὶ λαμβάνοντες, ἀλλ᾽ οὐχ ὥσπερ
ἀργυρωνήτοις παραχρήσονται τοῖς πένησιν, ὃ ποιοῦσι
νῦν. <milestone unit="section" n="3" />καὶ ταῦτα δὴ τὰ ἐγκλήματα συνενέγκαντες εἰς
τὸ κοινὸν βεβούλευνταί τε καὶ συνομωμόκασι κατάγειν
τοὺς φυγάδας καὶ τοῖς Μαρκίου παισὶ τὴν βασιλείαν
ἀποδιδόναι, οὓς ὑμεῖς Ταρκύνιον ἀποκτείναντας τὸν
βασιλέα ὑμῶν ἄνδρα χρηστὸν καὶ φιλόπολιν καὶ τηλικοῦτο
διαπραξαμένους ἄγος τάς τε δίκας ἐρήμους ἐκλιπόντας
καὶ φυγῆς ἑαυτοῖς τιμησαμένους πυρὸς καὶ
ὕδατος εἴργειν ἐψηφίσασθε: ἔμελλόν τ᾽, εἰ μὴ θᾶττον
ἐμοὶ περὶ τούτων ἐγένετο μήνυσις, ξενικὴν δύναμιν
ἐπαγόμενοι νυκτὸς ἔτι πολλὴν κατάγειν εἰς τὴν πόλιν
<pb id="v.2p.23" />
<milestone unit="section" n="4" />τοὺς φυγάδας. τὰ μετὰ ταῦτα πάντες ἴστε δήπου, κἂν 
<milestone unit="reiskpage" n="665" />ἐγὼ μὴ λέγω, ὅτι Μάρκιοι συλλαμβανόντων αὐτοῖς
τῶν πατρικίων κατασχόντες τὰ πράγματα δίχα πόνου,
πρῶτον μὲν ἐμὲ τὸν φύλακα τῶν βασιλέων καὶ τὰς
κατ᾽ αὐτῶν ἐπιτελεσάμενον δίκας ἔμελλον ἀναρπάσεσθαι, 
ἔπειτα ταυτὶ τὰ παιδία καὶ τοὺς ἄλλους συγγενεῖς
τε καὶ φίλους Ταρκυνίου πάντας ἀρεῖσθαι: γυναῖκας
δ᾽ ἡμῶν καὶ μητέρας καὶ θυγατέρας καὶ πᾶν τὸ
θῆλυ γένος ἐν ἀνδραπόδων ποιήσασθαι λόγῳ, πολὺ
<milestone unit="section" n="5" />τὸ θηριῶδες ἔχοντες ἐν τῇ φύσει καὶ τυραννικόν. εἰ 
μὲν οὖν καὶ ὑμῖν ταῦτα βουλομένοις ἐστίν, ὦ δημόται,
τοὺς μὲν ἀνδροφόνους κατάγειν καὶ βασιλεῖς ἀποδεικνύναι,
τοὺς δὲ τῶν εὐεργετῶν παῖδας ἐξελαύνειν καὶ
τὴν ὑπὸ τοῦ πάππου καταλειφθεῖσαν ἀρχὴν ἀφαιρεῖσθαι,
στέρξομεν τὴν τύχην. ἀλλὰ πρὸς ἁπάντων θεῶν 
τε καὶ δαιμόνων, ὅσοι τὸν ἀνθρώπινον ἐποπτεύουσι
βίον, ἱκέται πάντες ὑμῶν γινόμενοι σὺν γυναιξί τε
καὶ τέκνοις ἀντὶ πολλῶν μέν, ὧν Ταρκύνιος ὁ τῶν
παιδίων πάππος εὖ ποιῶν ὑμᾶς διετέλεσεν, ἀντὶ πολλῶν
<milestone unit="reiskpage" n="666" />δέ, ὧν αὐτὸς ἐγὼ κατὰ τὴν ἐμαυτοῦ δύναμιν 
ἐγενόμην ὑμῖν χρήσιμος, ἀξιοῦμεν ὑμᾶς μίαν ἡμῖν
δοῦναι ταύτην δωρεάν, φανερὰν ποιῆσαι τὴν ὑμῶν
αὐτῶν γνώμην. <milestone unit="section" n="6" />εἰ γὰρ ἑτέρους τινὰς ἀξιονικοτέρους 
ἡμῶν ὑπειλήφατε εἶναι ταύτης τῆς τιμῆς τυγχάνειν,
<pb id="v.2p.24" />
τὰ μὲν παιδία οἰχήσεται τὴν πόλιν ὑμῖν καταλιπόντα
καὶ ἡ ἄλλη Ταρκυνίου συγγένεια: ἐγὼ δ᾽ ἕτερόν τι
βουλεύσομαι γενναιότερον ὑπὲρ ἐμαυτοῦ: βεβίωται γὰρ
ἤδη μοι καὶ πρὸς ἀρετὴν καὶ πρὸς εὐδοξίαν ἀποχρώντως
καὶ οὐκ ἂν ἀξιώσαιμι τῆς παρ᾽ ὑμῶν εὐνοίας
ψευσθείς, ἣν ἀντὶ παντὸς εἱλόμην ἀγαθοῦ, ζῆν αἰσχρῶς
ἐν ἄλλοις τισί. παραλάβετε δὴ τὰς ῥάβδους καὶ δότε,
εἰ βούλεσθε, τοῖς πατρικίοις: ἐγὼ δ᾽ ὑμῖν οὐκ ἐνοχλήσω παρών.
</p></div2>

<div2 type="chapter" n="12" org="uniform" sample="complete">
<p><milestone unit="section" n="1" />
ταῦτα λέγοντος αὐτοῦ καὶ παραχωρεῖν οἵου
τε ὄντος ἀπὸ τοῦ βήματος κραυγή τε παρὰ πάντων
ἐξαίσιος ἐγίνετο καὶ δεήσεις μεμιγμέναι δάκρυσιν, ἵνα <milestone unit="reiskpage" n="667" />
μένῃ τε καὶ διακατέχῃ τὰ πράγματα μηδένα δεδοικώς.
ἔπειτ᾽ ἐγκέλευστοί τινες διειληφότες τὴν ἀγορὰν βασιλέα
ποιεῖν αὐτὸν ἐβόων καὶ συγκαλεῖν τὰς φράτρας
ἠξίουν καὶ ψῆφον ᾔτουν. ἀρξαμένων δὲ τούτων εὐθὺς
ὁ δῆμος ἅπας ἐπὶ τῆς αὐτῆς προαιρέσεως ἐγεγόνει.
<milestone unit="section" n="2" />τοῦτο καταμαθὼν ὁ Τύλλιος οὐκέτι παρῆκε τὸν καιρόν,
ἀλλὰ πολλὰς αὐτοῖς εἰδέναι φήσας χάριτας, ὅτι μέμνηνται
τῶν εὐεργεσιῶν, καὶ ἔτι πλείονα ὑποσχόμενος
ἀγαθὰ ποιήσειν, ἐὰν αὐτὸν ἀποδείξωσι βασιλέα, προεῖπεν
ἡμέραν ἀρχαιρεσιῶν, εἰς ἣν ἐκέλευσε καὶ τοὺς
ἐκ τῶν ἀγρῶν ἅπαντας παρεῖναι. <milestone unit="section" n="3" />συνελθόντος δὲ τοῦ
δήμου καλῶν τὰς φράτρας κατὰ μίαν ἀνεδίδου τὰς
ψήφους. ἁπάσαις δὲ ταῖς φράτραις κριθεὶς τῆς βασιλείας
<pb id="v.2p.25" />
ἄξιος παραλαμβάνει τότε τὴν ἀρχὴν παρὰ τοῦ
δημοτικοῦ πλήθους πολλὰ χαίρειν τῇ βουλῇ φράσας,
ἣν οὐκ ἠξίωσεν ἐπικυρῶσαι τὰ τοῦ δήμου κρίματα,
<milestone unit="reiskpage" n="668" />ὥσπερ αὐτῇ ποιεῖν ἔθος ἦν. τοῦτον δὲ τὸν τρόπον
ἐπὶ τὴν βασιλείαν παρελθὼν πολλῶν μὲν καὶ ἄλλων 
πολιτευμάτων εἰσηγητὴς ἐγένετο, μέγαν δὲ καὶ λόγου
ἄξιον ἐπολέμησε πρὸς Τυρρηνοὺς πόλεμον. ποιήσομαι
δὲ περὶ τῶν πολιτευμάτων αὐτοῦ πρῶτον τοὺς λόγους.
</p></div2>

<div2 type="chapter" n="13" org="uniform" sample="complete">
<p><milestone unit="section" n="1" />
εὐθὺς ἅμα τῷ παραλαβεῖν τὴν ἀρχὴν διένειμε
τὴν δημοσίαν χώραν τοῖς θητεύουσι Ῥωμαίων: 
ἔπειτα τοὺς νόμους τούς τε συναλλακτικοὺς καὶ τοὺς
περὶ τῶν ἀδικημάτων ἐπεκύρωσε ταῖς φράτραις: ἦσαν
δὲ πεντήκοντά που μάλιστα τὸν ἀριθμόν, ὧν οὐδὲν
δέομαι μεμνῆσθαι κατὰ τὸ παρόν. <milestone unit="section" n="2" />τῇ τε πόλει προσέθηκε 
δύο λόφους, τόν τε Οὐιμινάλιον καλούμενον 
καὶ τὸ Ἰσκυλῖνον, ὧν ἑκάτερος ἀξιολόγου πόλεως ἔχει
μέγεθος, καὶ διένειμεν αὐτοὺς τοῖς ἀνεστίοις Ῥωμαίων
οἰκίας κατασκευάσασθαι: ἔνθα καὶ αὐτὸς ἐποιήσατο
τὴν οἴκησιν ἐν τῷ κρατίστῳ τῆς Ἰσκυλίας τόπῳ. <milestone unit="section" n="3" />οὗτος 
<milestone unit="reiskpage" n="669" />ὁ βασιλεὺς τελευταῖος ηὔξησε τὸν περίβολον τῆς πόλεως 
τοὺς δύο τοῖς πέντε προσθεὶς λόφοις, ὀρνιθευσάμενός
τε ὡς νόμος ἦν καὶ τἆλλα τὰ πρὸς θεοὺς ὅσια
διαπραξάμενος. προσωτέρω δ᾽ οὐκέτι προῆλθεν ἡ κατασκευὴ
τῆς πόλεως οὐκ ἐῶντος, ὥς φασι, τοῦ δαιμονίου,
ἀλλ᾽ ἔστιν ἅπαντα τὰ περὶ τὴν πόλιν οἰκούμενα 
χωρία, πολλὰ ὄντα καὶ μεγάλα, γυμνὰ καὶ ἀτείχιστα
<pb id="v.2p.26" />
<milestone unit="section" n="4" />καὶ ῥᾷστα πολεμίοις ἐλθοῦσιν ὑποχείρια γενέσθαι: καὶ
εἰ μὲν εἰς ταῦτά τις ὁρῶν τὸ μέγεθος ἐξετάζειν βουλήσεται
τῆς Ῥώμης, πλανᾶσθαί τ᾽ ἀναγκασθήσεται καὶ
οὐχ ἕξει βέβαιον σημεῖον οὐδέν, ᾧ διαγνώσεται, μέχρι
ποῦ προβαίνουσα ἔτι πόλις ἐστὶ καὶ πόθεν ἄρχεται
μηκέτ᾽ εἶναι πόλις, οὕτω συνύφανται τὸ ἄστυ τῇ
χώρᾳ καὶ εἰς ἄπειρον ἐκμηκυνομένης πόλεως ὑπόληψιν
τοῖς θεωμένοις παρέχεται. <milestone unit="section" n="5" />εἰ δὲ τῷ τείχει <del status="unremarkable">τῷ</del> δυσευρέτῳ
μὲν ὄντι διὰ τὰς περιλαμβανούσας αὐτὸ πολλαχόθεν
οἰκήσεις, ἴχνη δέ τινα φυλάττοντι κατὰ πολλοὺς
τόπους τῆς ἀρχαίας κατασκευῆς, βουληθείη μετρεῖν
αὐτὴν κατὰ τὸν κύκλον τὸν περιέχοντα Ἀθηναίων τὸ <milestone unit="reiskpage" n="670" />
ἄστυ, οὐ πολλῷ τινι μείζων ὁ τῆς Ῥώμης ἂν αὐτῷ
φανείη κύκλος. ἀλλ᾽ ὑπὲρ μὲν τοῦ μεγέθους τε καὶ
κάλλους τῆς πόλεως, ὡς κατὰ τὴν ἐμὴν εἶχεν ἡλικίαν,
ἕτερος ἔσται τῇ διηγήσει καιρὸς ἐπιτηδειότερος.
</p></div2>

<div2 type="chapter" n="14" org="uniform" sample="complete">
<p><milestone unit="section" n="1" />
ὁ δὲ Τύλλιος, ἐπειδὴ τοὺς ἑπτὰ λόφους ἑνὶ
τείχει περιέλαβεν, εἰς τέτταρας μοίρας διελὼν τὴν πόλιν
καὶ θέμενος ἐπὶ τῶν λόφων ταῖς μοίραις τὰς ἐπικλήσεις,
τῇ μὲν Παλατίνην, τῇ δὲ Σουβουράνην, τῇ δὲ
τρίτῃ Κολλίνην, τῇ δὲ τετάρτῃ τῶν μοιρῶν Ἰσκυλίνην,
τετράφυλον ἐποίησε τὴν πόλιν εἶναι, τρίφυλον οὖσαν
τέως: <milestone unit="section" n="2" />καὶ τοὺς ἀνθρώπους ἔταξε τοὺς ἐν ἑκάστῃ μοίρᾳ
τῶν τεττάρων οἰκοῦντας, ὥσπερ κωμήτας, μήτε μεταλαμβάνειν <milestone unit="reiskpage" n="671" />
<pb id="v.2p.27" />
ἑτέραν οἴκησιν μήτ᾽ ἄλλοθι που συντελεῖν,
τάς τε καταγραφὰς τῶν στρατιωτῶν καὶ τὰς εἰσπράξεις
τῶν χρημάτων τὰς γινομένας εἰς τὰ στρατιωτικὰ καὶ
τὰς ἄλλας χρείας, ἃς ἕκαστον ἔδει τῷ κοινῷ παρέχειν,
οὐκέτι κατὰ τὰς τρεῖς φυλὰς τὰς γενικὰς ὡς πρότερον, 
ἀλλὰ κατὰ τὰς τέτταρας τὰς τοπικὰς τὰς ὑφ᾽ ἑαυτοῦ
διαταχθείσας ἐποιεῖτο, ἡγεμόνας ἐφ᾽ ἑκάστης ἀποδείξας
συμμορίας, ὥσπερ φυλάρχους ἢ κωμάρχας, οἷς προσέταξεν
εἰδέναι, ποίαν οἰκίαν ἕκαστος οἰκεῖ. <milestone unit="section" n="3" />ἔπειτα 
κατὰ πάντας ἐκέλευσε τοὺς στενωποὺς <del status="unremarkable">ἱερὰ</del> ἐγκατασκευασθῆναι 
καλιάδας ὑπὸ τῶν γειτόνων ἥρωσι προνωπίοις
<milestone unit="reiskpage" n="672" />καὶ θυσίας αὐτοῖς ἐνομοθέτησεν ἐπιτελεῖσθαι
καθ᾽ ἕκαστον ἐνιαυτὸν πελάνους εἰσφερούσης ἑκάστης
οἰκίας: τοῖς δὲ τὰ περὶ τῶν γεινόνων ἱερὰ συντελοῦσιν
ἐν τοῖς προνωπίοις οὐ τοὺς ἐλευθέρους, ἀλλὰ τοὺς 
δούλους ἔταξε παρεῖναί τε καὶ συνιερουργεῖν, ὡς κεχαρισμένης
τοῖς ἥρωσι τῆς τῶν θεραπόντων ὑπηρεσίας:
<milestone unit="section" n="4" />ἣν ἔτι καὶ καθ᾽ ἡμᾶς ἑορτὴν ἄγοντες Ῥωμαῖοι διετέλουν 
ὀλίγαις ὕστερον ἡμέραις τῶν Κρονίων, σεμνὴν
ἐν τοῖς πάνυ καὶ πολυτελῆ, Κομπιτάλια προσαγορεύοντες 
αὐτὴν ἐπὶ τῶν στενωπῶν: κομπίτους γὰρ τοὺς
<milestone unit="reiskpage" n="673" />στενωποὺς καλοῦσι: καὶ φυλάττουσι τὸν ἀρχαῖον ἐθισμὸν
ἐπὶ τῶν ἱερῶν, διὰ τῶν θεραπόντων τοὺς ἥρωας
ἱλασκόμενοι καὶ ἅπαν τὸ δοῦλον ἀφαιροῦντες αὐτῶν
ἐν ταῖς ἡμέραις ἐκείναις, ἵνα τῇ φιλανθρωπίᾳ ταύτῃ 
<pb id="v.2p.28" />
τιθασσευόμενοι μέγα τι καὶ σεμνὸν ἐχούσῃ χαριέστεροι
γίνωνται περὶ τοὺς δεσπότας καὶ τὰ λυπηρὰ τῆς τύχης
ἧττον βαρύνωνται.
</p></div2>

<div2 type="chapter" n="15" org="uniform" sample="complete">
<p><milestone unit="section" n="1" />
διεῖλε δὲ καὶ τὴν χώραν ἅπασαν, ὡς μὲν
Φάβιός φησιν, εἰς μοίρας ἕξ τε καὶ εἴκοσιν, ἃς καὶ
αὐτὰς καλεῖ φυλὰς καὶ τὰς ἀστικὰς προστιθεὶς αὐταῖς
τέτταρας: ὡς δὲ Οὐεννώνιος ἱστόρηκεν, εἰς μίαν τε
καὶ τριάκοντα, ὥστε σὺν ταῖς κατὰ πόλιν οὔσαις ἐκπεπληρῶσθαι
τὰς ἔτι καὶ εἰς ἡμᾶς ὑπαρχούσας τριάκοντα
καὶ πέντε φυλάς: Κάτων μέντοι τούτων ἀμφοτέρων <milestone unit="reiskpage" n="674" />
ἀξιοπιστότερος ὢν τριάκοντα φυλὰς ἐπὶ Τυλλίου
τὰς πάσας γενέσθαι λέγει καὶ οὐ χωρίζει τῶν μοιρῶν
τὸν ἀριθμόν. <milestone unit="section" n="2" />διελὼν δ᾽ οὖν ὁ Τύλλιος εἰς ὁπόσας
δήποτε μοίρας τὴν γῆν κατὰ τοὺς ὀρεινοὺς καὶ πολὺ τὸ
ἀσφαλὲς τοῖς γεωργοῖς παρέχειν δυνησομένοῦς ὄχθους
κρησφύγετα κατεσκεύασεν, Ἑλληνικοῖς ὀνόμασιν αὐτὰ
καλῶν Πάγους, ἔνθα συνέφευγον ἐκ τῶν ἀγρῶν ἅπαντες,
ὁπότε γένοιτο πολεμίων ἔφοδος, καὶ τὰ πολλὰ
<milestone unit="section" n="3" />διενυκτέρευον ἐνταῦθα. ἄρχοντες δὲ καὶ τούτων ἦσαν,
οἷς ἐπιμελὲς ἐγίνετο τά τ᾽ ὀνόματα τῶν γεωργῶν εἰδέναι
τῶν συντελούντων εἰς τὸν αὐτὸν πάγον, καὶ
<pb id="v.2p.29" />
τὰς κτήσεις, ἐν αἷς ὁ βίος αὐτῶν ἦν: καὶ ὁπότε χρεία
γένοιτο ἐπὶ τὰ ὅπλα τοὺς χωρίτας καλεῖν ἢ χρημάτων
εἰσφορὰς κατ᾽ ἄνδρα ἐκλέγειν, οὗτοι τά τε σώματα
συνῆγον καὶ τὰ χρήματα εἰσέπραττον. ἵνα δὲ καὶ τούτων
<milestone unit="reiskpage" n="675" />ἡ πληθὺς μὴ δυσεύρετος, ἀλλ᾽ εὐλόγιστος ᾖ καὶ 
φανερά, βωμοὺς ἐκέλευσεν αὐτοῖς ἱδρύσασθαι θεῶν
ἐπισκόπων τε καὶ φυλάκων τοῦ πάγου, οὓς ἔταξε θυσίαις
κοιναῖς γεραίρειν καθ᾽ ἕκαστον ἐνιαυτὸν ἅμα
συνερχομένους, ἑορτήν τινα καὶ ταύτην ἐν τοῖς πάνυ
τιμίαν καταστησάμενος, τὰ καλούμενα Παγανάλια: καὶ 
νόμους ὑπὲρ τῶν ἱερῶν τούτων, οὓς ἔτι διὰ φυλακῆς
ἔχουσι Ῥωμαῖοι, συνέγραψεν. <milestone unit="section" n="4" />εἰς δὲ τὴν θυσίαν ταύτην 
καὶ τὴν σύνοδον ἅπαντας ἐκέλευσε τοὺς ὁμοπάγους
κατὰ κεφαλὴν ὡρισμένον νόμισμά τι συνεισφέρειν,
ἕτερον μέν τι τοὺς ἄνδρας, ἕτερον δέ τι τὰς γυναῖκας, 
ἄλλο δέ τι τοὺς ἀνήβους. ἐξ οὗ συναριθμηθέντος
ὑπὸ τῶν ἐφεστηκότων τοῖς ἱεροῖς φανερὸς ὁ τῶν ἀνθρώπων
ἀριθμὸς ἐγίνετο κατὰ γένη τε καὶ καθ᾽ ἡλίκίας.
<milestone unit="section" n="5" />ὡς δὲ Πείσων Λεύκιος ἐν τῇ πρώτῃ τῶν ἐνιαυσίων 
ἀναγραφῶν ἱστορεῖ, βουλόμενος καὶ τῶν ἐν ἄστει 
διατριβόντων τὸ πλῆθος εἰδέναι, τῶν τε γεννωμένων
καὶ τῶν ἀπογινομένων καὶ τῶν εἰς ἄνδρας ἐγγραφομένων,
ἔταξεν ὅσον ἔδει νόμισμα καταφέρειν ὑπὲρ
<milestone unit="reiskpage" n="676" />ἑκάστου τοὺς προσήκοντας, εἰς μὲν τὸν τῆς Εἰλειθυίας
θησαυρόν, ἣν Ῥωμαῖοι καλοῦσιν Ἥραν φωσφόρον, ὑπὲρ 
τῶν γεννωμένων: εἰς δὲ τὸν τῆς Ἀφροδίτης <add>τῆς</add> ἐν
ἄλσει καθιδρυμένης, ἣν προσαγορεύουσι Λιβιτίνην,
<pb id="v.2p.30" />
ὑπὲρ τῶν ἀπογινομένων: εἰς δὲ τὸν τῆς Νεότητος,
ὑπὲρ τῶν εἰς ἄνδρας ἀρχομένων συντελεῖν: ἐξ ὧν
ἤμελλε διαγνώσεσθαι καθ᾽ ἕκαστον ἐνιαυτόν, ὅσοι τε
οἱ σύμπαντες ἦσαν καὶ τίνες ἐξ αὐτῶν τὴν στρατεύσιμον
<note n="5" place="unspecified" anchored="yes" /> ἡλικίαν εἶχον. <milestone unit="section" n="6" />ταῦτα καταστησάμενος ἐκέλευσεν
ἅπαντας Ῥωμαίους ἀπογράφεσθαί τε καὶ τιμᾶσθαι τὰς
οὐσίας πρὸς ἀργύριον ὀμόσαντας τὸν νόμιμον ὅρκον,
ἦ μὲν τἀληθῆ καὶ ἀπὸ παντὸς τοῦ βελτίστου τετιμῆσθαι,
πατέρων τε ὧν εἰσι γράφοντας καὶ ἡλικίαν ἣν
ἔχουσι δηλοῦντας γυναῖκάς τε καὶ παῖδας ὀνομάζοντας
καὶ ἐν τίνι κατοικοῦσιν ἕκαστοι τῆς πόλεως <add>φυλῇ</add>
ἢ πάγῳ τῆς χώρας προστιθέντας: τῷ δὲ μὴ τιμησαμένῳ
τιμωρίαν ὥρισε τῆς τ᾽ οὐσίας στέρεσθαι καὶ
αὐτὸν μαστιγωθέντα πραθῆναι: καὶ μέχρι πολλοῦ διέμεινε
παρὰ Ῥωμαίοις οὗτος ὁ νόμος.
</p></div2>

<div2 type="chapter" n="16" org="uniform" sample="complete">
<p><milestone unit="section" n="1" />
τιμησαμένων δὲ πάντων ἀναλαβὼν τὰ γραμματεῖα
καὶ διαγνοὺς τό τε πλῆθος αὐτῶν καὶ τὰ μεγέθη <milestone unit="reiskpage" n="677" />
τῶν βίων σοφώτατον ἁπάντων πολιτευμάτων
εἰσηγήσατο καὶ μεγίστων Ῥωμαίος ἀγαθῶν αἴτιον, ὡς
<note n="20" place="unspecified" anchored="yes" /> τὰ ἔργα ἐδήλωσε. <milestone unit="section" n="2" />τὸ δὲ πολίτευμα τοιόνδε ἦν: μίαν
ἀφεῖλεν ἐξ ἁπάντων μοῖραν, ἧς τὸ μέγιστον ἦν τίμημα
τῆς οὐσίας οὐκ ἔλαττον ἑκατὸν μνῶν. τούτους δὲ
συντάξας εἰς ὀγδοήκοντα λόχους ὅπλα φέρειν ἐπέταξεν
ἀσπίδας Ἀργολικὰς καὶ δόρατα καὶ κράνη χάλκεα καὶ
θώρακας καὶ κνημῖδας καὶ ξίφη. διελὼν δ᾽ αὐτοὺς
<pb id="v.2p.31" />
διχῇ, τετταράκοντα μὲν ἐποίησε νεωτέρων λόχους, οἷς
τὰς ὑπαιθρίους ἀπέδωκε στρατείας, τετταράκοντα δὲ
πρεσβυτέρων, οὓς ἔδει τῆς νεότητος εἰς πόλεμον ἐξιούσης
ὑπομένοντας ἐν τῇ πόλει τὰ ἐντὸς τείχους φυλάττειν.
<milestone unit="section" n="3" /><milestone unit="reiskpage" n="678" />αὕτη πρώτη σύνταξις ἦν: χώραν δὲ κατεῖχεν ἐν 
τοῖς πολέμοις τὴν προαγωνιζομένην τῆς φάλαγγος ὅλης.
ἔπειτ᾽ ἐκ τῶν ὑπολειπομένων ἑτέραν ἀφῄρει μοῖραν,
οἷς ἦν ἐντὸς μὲν μυρίων δραχμῶν, οὐ μεῖον δὲ πέντε
καὶ ἑβδομήκοντα μνῶν τὸ τίμημα. συντάξας δὲ τούτους
εἰς εἴκοσι λόχους τὰ μὲν ἄλλα φορεῖν ὅπλα προσέταξεν, 
ὅσα τοὺς προτέρους, τοὺς δὲ θώρακας αὐτῶν
ἀφεῖλε, καὶ ἀντὶ τῶν ἀσπίδων ἀνέδωκε θυρεούς. διελὼν
δὲ καὶ τούτων τοὺς ὑπὲρ τετταράκοντα καὶ πέντε ἔτη
γεγονότας ἀπὸ τῶν ἐχόντων τὴν στρατεύσιμον ἡλικίαν,
δέκα μὲν ἐποίησε λόχους νεωτέρων, οὓς ἔδει προπολεμεῖν 
τῆς πόλεως, δέκα δὲ πρεσβυτέρων, οἷς ἀπέδωκε
τειχοφυλακεῖν. αὕτη δευτέρα σύνταξις ἦν, ἐκοσμεῖτο δ᾽
<milestone unit="section" n="4" />ἐν τοῖς ἀγῶσι μετὰ τοὺς προμάχους. τὴν δὲ τρίτην 
ἐποίει σύνταξιν ἐκ τῶν ὑπολειπομένων, ὅσοι τίμησιν
εἶχον ἐλάττονα μὲν τῶν ἑπτακισχιλίων καὶ πεντακοσίων 
δραχμῶν, οὐ μείονα δὲ μνῶν πεντήκοντα. τούτων
δ᾽ ἐμείωσε τὸν ὁπλισμὸν οὐ μόνον τοῖς θώραξιν,
<milestone unit="section" n="5" />ὥσπερ τῶν δευτέρων, ἀλλὰ καὶ ταῖς περικνημῖσι. συνέταξε 
<milestone unit="reiskpage" n="679" />δὲ καὶ τούτους εἰς εἴκοσι λόχους καὶ διεῖλε τὸν
αὐτὸν τρόπον τοῖς προτέροις καθ᾽ ἡλικίας, δέκα λόχους 
ἀποδοὺς τοῖς νεωτέροις καὶ δέκα τοῖς πρεσβυτέροις.
<pb id="v.2p.32" />
χώρα δὲ καὶ στάσις ἦν τούτων τῶν λόχων ἐν ταῖς
μάχαις ἡ μετὰ τοὺς ἐφεστῶτας τοῖς προμάχοις.
</p></div2>

<div2 type="chapter" n="17" org="uniform" sample="complete">
<p><milestone unit="section" n="1" />
ἀφελὼν δὲ πάλιν ἐκ τῶν ὑπολειπομένων
τοὺς ἐλάττω πεντακισχιλίων δραχμῶν ἔχοντας οὐσίαν
ἄχρι πέντε καὶ εἴκοσι μνῶν, τετάρτην ἐποίησε μοῖραν.
διέταξε δὲ καὶ τούτους εἰς εἴκοσι λόχους, καὶ δέκα
μὲν ἐποίησε τῶν ἐν ἀκμῇ, δέκα δὲ τῶν ὑπερηλίκων
κατὰ ταὐτὰ τοῖς προτέροις. ὅπλα δὲ φέρειν ἔταξεν
αὐτοὺς θυρεοὺς καὶ ξίφη καὶ δόρατα καὶ στάσιν ἔχειν
<note n="10" place="unspecified" anchored="yes" /> ἐν τοῖς ἀγῶσι τὴν ὑστάτην. <milestone unit="section" n="2" />τὴν δὲ πέμπτην μοῖραν, <milestone unit="reiskpage" n="680" />
οἷς ἐντὸς εἴκοσι καὶ πέντε μνῶν ἄχρι δώδεκα καὶ ἡμίσους
μνῶν ὁ βίος ἦν, εἰς τριάκοντα συνέταξε λόχους.
διῄρηντο δὲ καὶ οὗτοι καθ᾽ ἡλικίαν: πεντεκαίδεκα μὲν
γὰρ ἐξ αὐτῶν λόχοι τοὺς πρεσβυτέρους εἶχον, πεντεκαίδεκα
δὲ τοὺς νεωτέρους. τούτους ἔταξε σαυνία καὶ
<milestone unit="section" n="3" />σφενδόνας ἔχοντας ἔξω τάξεως συστρατεύεσθαι. τέτταρας
δὲ λόχους οὐδὲν ἔχοντας ὅπλον ἀκολουθεῖν ἐκέλευσε
τοῖς ἐνόπλοις: ἦσαν δὲ τῶν τεττάρων τούτων
δύο μὲν ὁπλοποιῶν τε καὶ τεκτόνων καὶ τῶν ἄλλων
τῶν κατασκευαζόντων τὰ εἰς τὸν πόλεμον εὔχρηστα:
δύο δὲ σαλπιστῶν τε καὶ βυκανιστῶν καὶ τῶν ἄλλοις
τισὶν ὀργάνοις ἐπισημαινόντων τὰ παρακλητικὰ τοῦ
πολέμου. προσέκειντο δ᾽ οἱ μὲν χειροτέχναι τοῖς τὸ
δεύτερον ἔχουσι τίμημα διῃρημένοι καθ᾽ ἡλικίαν, ὁ
μὲν τοῖς πρεσβυτέροις, ὁ δὲ τοῖς νεωτέροις ἀκολουθῶν <milestone unit="reiskpage" n="681" />
<milestone unit="section" n="4" />λόχος. οἱ δὲ σαλπισταί τε καὶ οἱ βυκανισταὶ τῇ τετάρτῃ
<pb id="v.2p.33" />
συνετάττοντο μοίρᾳ. ἦν δὲ καὶ τούτων εἷς μὲν
τῶν πρεσβυτέρων λόχος, εἷς δὲ τῶν νεωτέρων: λοχαγοὶ
δ᾽ ἐξ ἁπάντων ἐπιλεχθέντες οἱ γενναιότατοι τὰ πολέμια
τοὺς ἰδίους ἕκαστοι λόχους εὐπειθεῖς τοῖς παραγγελλομένοις
παρείχοντο. 
</p></div2>

<div2 type="chapter" n="18" org="uniform" sample="complete">
<p><milestone unit="section" n="1" />
αὕτη μὲν ἡ διακόσμησις ἦν ἡ τὸ πεζικὸν
ἐκπληροῦσα τῶν τε φαλαγγιτῶν καὶ τῶν ψιλῶν στράτευμα:
τὸ δὲ τῶν ἱππέων πλῆθος ἐπέλεξεν ἐκ τῶν
ἐχόντων τὸ μέγιστον τίμημα καὶ κατὰ γένος ἐπιφανῶν:
συνέταξε δ᾽ εἰς ὀκτωκαίδεκα λόχους καὶ προσένειμεν 
αὐτοὺς τοῖς πρώτοις τῶν φαλαγγιτῶν ὀγδοήκοντα
λόχοις: εἶχον δὲ καὶ οὗτοι τοὺς ἐπιφανεστάτους λοχαγούς.
<milestone unit="section" n="2" />τοὺς δὲ λοιποὺς πολίτας, οἳ τίμησιν εἶχον ἐλάττονα 
δώδεκα καὶ ἡμίσους μνῶν, πλείους <add>τὸν</add> ἀριθμὸν
ὄντας τῶν προτέρων, ἅπαντας εἰς ἕνα συντάξας λόχον 
στρατείας τ᾽ ἀπέλυσε καὶ πάσης εἰσφορᾶς ἐποίησεν
<milestone unit="reiskpage" n="682" />ἀτελεῖς. ἐγένοντο δὴ συμμορίαι μὲν ἕξ, ἃς Ῥωμαῖοι
καλοῦσι κλάσσεις, <del status="unremarkable">κατὰ</del> τὰς Ἑλληνικὰς κλήσεις παρονομάσαντες:
ὃ γὰρ ἡμεῖς ῥῆμα προστακτικῶς σχηματίσαντες
ἐκφέρομεν, κάλει, τοῦτ᾽ ἐκεῖνοι λέγουσι κάλα 
καὶ τὰς κλάσσεις <add>τὸ</add> ἀρχαῖον ἐκάλουν καλέσεις: <milestone unit="section" n="3" />λόχοι 
δ᾽, οὓς αἱ συμμορίαι περιελάμβανον, ἑκατὸν καὶ ἐνενηκοντατρεῖς.
ἐπεῖχον δὲ τὴν μὲν πρώτην συμμορίαν
ὀκτὼ καὶ ἐνενήκοντα λόχοι σὺν τοῖς ἱππεῦσι: τὴν δὲ
<pb id="v.2p.34" />
δευτέραν εἴκοσι καὶ δύο σὺν τοῖς χειροτέχναις: τὴν
δὲ τρίτην εἴκοσι: τὴν δὲ τετάρτην πάλιν εἴκοσι καὶ
δύο σὺν τοῖς σαλπισταῖς καὶ βυκανισταῖς: τὴν δὲ
πέμπτην τριάκοντα: τὴν δ᾽ ἐπὶ πάσαις τεταγμένην εἷς
λόχος ὁ τῶν ἀπόρων.
</p></div2>

<div2 type="chapter" n="19" org="uniform" sample="complete">
<p><milestone unit="section" n="1" />
ταύτῃ τῇ διακοσμήσει χρησάμενος τὰς μὲν
τῶν στρατιωτῶν καταγραφὰς κατὰ τὴν διαίρεσιν ἐποιεῖτο
τὴν τῶν λόχων, τὰς δὲ τῶν εἰσφορῶν ἐπιταγὰς
κατὰ τὰ τιμήματα τῶν βίων. ὁπότε γὰρ αὐτῷ δεήσειε <milestone unit="reiskpage" n="683" />
μυρίων ἢ δισμυρίων, εἰ τύχοι, στρατιωτῶν, καταδιαιρῶν
τὸ πλῆθος εἰς τοὺς ἑκατὸν ἐνενηκοντατρεῖς λόχους
τὸ ἐπιβάλλον ἑκάστῳ λόχῳ πλῆθος ἐκέλευε παρέχειν
ἕκαστον λόχον: τὴν δὲ δαπάνην τὴν εἰς τὸν ἐπισιτισμὸν
τῶν στρατευομένων καὶ εἰς τὰς ἄλλας χορηγίας
τὰς πολεμικὰς ἐπιτελεσθησομένην συμμετρησάμενος,
ὁπόση τις ἀρκοῦσα ἔσται, διαιρῶν τὸν αὐτὸν τρόπον
εἰς τοὺς ἑκατὸν ἐνενηκοντατρεῖς λόχους, τὸ ἐκ τῆς
τιμήσεως ἐπιβάλλον ἑκάστῳ διάφορον ἅπαντας ἐκέλευεν
εἰσφέρειν. <milestone unit="section" n="2" />συνέβαινεν οὖν τοῖς τὰς μεγίστας ἔχουσιν
οὐσίας ἐλάττοσι μὲν οὖσιν, εἰς πλείονας δὲ λόχους
μεμερισμένοις, στρατεύεσθαί τε πλείους στρατείας οὐδέποτε
ἀναπαυομένους καὶ χρήματα πλείω τῶν ἄλλων
εἰσφέρειν: τοῖς δὲ τὰ μέτρια καὶ μικρὰ κεκτημένοις
πλείοσιν οὖσιν ἐν ἐλάττοσι λόχοις, στρατεύεσθαί τ᾽
ὀλιγάκις καὶ ἐκ διαδοχῆς καὶ βραχείας συντελεῖν εἰσφοράς:
<pb id="v.2p.35" />
τοῖς δ᾽ ἐλάττω τῶν ἱκανῶν κεκτημένοις ἀφεῖσθαι
<milestone unit="reiskpage" n="684" />πάντων ὀχληρῶν. <milestone unit="section" n="3" />ἐποίει δὲ τούτων ἕκαστον οὐκ 
ἄτερ αἰτίας, ἀλλὰ πεπεισμένος, ὅτι πᾶσιν ἀνθρώποις
ἆθλα τῶν πολέμων ἐστὶ τὰ χρήματα καὶ περὶ τῆς
τούτων φυλακῆς ἅπαντες κακοπαθοῦσιν: ὀρθῶς οὖν 
ἔχειν ᾤετο τοὺς μὲν περὶ μειζόνων κινδυνεύοντας
ἄθλων μείζονας ὑπομένειν κακοπαθείας τοῖς τε σώμασι
καὶ τοῖς χρήμασι, τοὺς δὲ περὶ ἐλαττόνων ἧττον ἐνοχλεῖσθαι
κατ᾽ ἀμφότερα, τοὺς δὲ περὶ μηδενὸς δεδοικότας
μηδὲν κακοπαθεῖν, τῶν μὲν εἰσφορῶν ἀπολυομένους 
διὰ τὴν ἀπορίαν, τῶν δὲ στρατειῶν διὰ τὴν
ἀνεισφορίαν. οὐ γὰρ ἐλάμβανον ἐκ τοῦ δημοσίου τότε
Ῥωμαῖοι στρατιωτικοὺς μισθούς, ἀλλὰ τοῖς ἰδίοις τέλεσιν
ἐστρατεύοντο. <milestone unit="section" n="4" />οὔτε δὴ χρήματα συνεισφέρειν 
τοὺς οὐκ ἔχοντας, ὁπόθεν συνεισοίσουσιν, ἀλλὰ τῶν 
<milestone unit="reiskpage" n="685" />καθ᾽ ἡμέραν ἀναγκαίων ἀπορουμένους ᾤετο δεῖν, οὔτε
μηδὲν συμβαλλομένους στρατεύεσθαί τινας ἐκ τῶν
ἀλλοτρίων ὀψωνιαζομένους χρημάτων, ὥσπερ <del status="unremarkable">τοὺς</del> μισθοφόρους.
</p></div2>

<div2 type="chapter" n="20" org="uniform" sample="complete">
<p><milestone unit="section" n="1" />
τοῦτον δὲ τὸν τρόπον ἅπαν ἐπιθεὶς τὸ βάρος 
τοῖς πλουσίοις τῶν τε κινδύνων καὶ τῶν ἀναλωμάτων,
ὡς εἶδεν ἀγανακτοῦντας αὐτούς, δι᾽ ἑτέρου τρόπου
τήν τ᾽ ἀθυμίαν αὐτῶν παρεμυθήσατο καὶ τὴν ὀργὴν
ἐπράυνε πλεονέκτημα δωρησάμενος, ἐξ οὗ πάσης ἔμελλον
τῆς πολιτείας ἔσεσθαι κύριοι, τοὺς πένητας ἀπελάσας 
ἀπὸ τῶν κοινῶν: καὶ τοῦτο διαπραξάμενος ἔλαθε
<pb id="v.2p.36" />
τοὺς δημοτικούς. ἦν δὲ τὸ πλεονέκτημα περὶ τὰς ἐκκλησίας,
ἐν αἷς τὰ μέγιστα ἐπεκυροῦτο ὑπὸ τοῦ δήμου.
<milestone unit="section" n="2" />εἴρηται δέ μοι καὶ πρότερον, ὅτι τριῶν πραγμάτων ὁ
δῆμος ἐκ τῶν παλαιῶν νόμων κύριος ἦν τῶν μεγίστων
τε καὶ ἀναγκαιοτάτων, ἀρχὰς ἀποδεῖξαι τάς τε κατὰ
πόλιν καὶ τὰς ἐπὶ στρατοπέδου, καὶ νόμους τοὺς μὲν
ἐπικυρῶσαι, τοὺς δ᾽ ἀνελεῖν, καὶ περὶ πολέμου συνισταμένου
τε καὶ καταλυομένου διαγνῶναι. τὴν δὲ περὶ <milestone unit="reiskpage" n="686" />
τούτων διάσκεψιν καὶ κρίσιν ἐποιεῖτο κατὰ τὰς φράτρας
ψηφοφορῶν: καὶ ἦσαν οἱ τἀλάχιστα κεκτημένοι
τοῖς τὰς μεγίστας ἔχουσιν οὐσίας ἰσόψηφοι: ὀλίγων
δ᾽ ὄντων, ὥσπερ εἰκός, τῶν πλουσίων, οἱ πένητες ἐν
ταῖς ψηφοφορίαις ἐπεκράτουν μακρῷ πλείους ὄντες
ἐκείνων. <milestone unit="section" n="3" />τοῦτο συνιδὼν ὁ Τύλλιος ἐπὶ τοὺς πλουσίους
μετέθηκε τὸ τῶν ψήφων κράτος. ὁπότε γὰρ
ἀρχὰς ἀποδεικνύειν ἢ περὶ νόμου διαγινώσκειν ἢ πόλεμον
ἐκφέρειν δόξειεν αὐτῷ, τὴν λοχῖτιν ἀντὶ τῆς
φρατρικῆς συνῆγεν ἐκκλησίαν. ἐκάλει δ᾽ εἰς ἀπόφασιν
γνώμης πρώτους μὲν λόχους τοὺς ἀπὸ τοῦ μεγίστου
τιμήματος καταγραφέντας, ἐν οἷς ἦσαν οἵ τε τῶν ἱππέων
ὀκτωκαίδεκα καὶ οἱ τῶν πεζῶν ὀγδοήκοντα. <milestone unit="section" n="4" />οὗτοι <milestone unit="reiskpage" n="687" />
τρισὶ πλείους ὄντες τῶν ὑπολειπομένων εἰ ταὐτὸ
φρονήσειαν, ἐκράτουν τῶν ἑτέρων καὶ τέλος εἶχεν ἡ
γνώμη: εἰ δὲ μὴ γένοιντο ἐπὶ τῆς αὐτῆς προαιρέσεως
ἅπαντες οὗτοι, τότε τοὺς ἀπὸ τοῦ δευτέρου τιμήματος
εἴκοσι καὶ δύο λόχους ἐκάλει. μερισθεισῶν δὲ καὶ
<pb id="v.2p.37" />
τότε τῶν ψήφων τοὺς ἀπὸ τοῦ τρίτου τιμήματος ἐκάλει:
καὶ τετάρτους τοὺς ἀπὸ τοῦ τετάρτου τιμήματος. καὶ
τοῦτ᾽ ἐποίει μέχρι τοῦ γενέσθαι λόχους ἑπτὰ καὶ ἐνενήκοντα
ἰσοψήφους. εἰ δὲ μέχρι τῆς πέμπτης κλήσεως 
<milestone unit="section" n="5" />μὴ τύχοι τοῦτο γενόμενον, ἀλλ᾽ εἰς ἴσα μέρη σχισθεῖεν 
αἱ τῶν ἑκατὸν ἐνενήκοντα δύο λόχων γνῶμαι, τότε
τὸν ἔσχατον ἐκάλει λόχον, ἐν ᾧ τὸ τῶν ἀπόρων καὶ
διὰ τοῦτ᾽ ἀφειμένων ἁπάσης στρατείας τε καὶ εἰσφορᾶς
πολιτῶν πλῆθος ἦν: ὁποτέρᾳ δὲ προσθοῖτο τῶν μερίδων
οὗτος ὁ λόχος, αὕτη τὸ κράτος ἐλάμβανε. τοῦτο 
δ᾽ ἦν σπάνιον καὶ οὐ μακρὰν ἀπέχον τἀδυνάτου. τὰ
<milestone unit="reiskpage" n="688" />πολλὰ μὲν γὰρ ἐπὶ τῆς πρώτης κλήσεως τέλος ἐλάμβανεν,
ὀλίγα δὲ μέχρι τῆς τετάρτης προὔβαινεν: ἡ δὲ
πέμπτη κλῆσις καὶ ἡ τελευταία παρείλκοντο.
</p></div2>

<div2 type="chapter" n="21" org="uniform" sample="complete">
<p><milestone unit="section" n="1" />
τοῦτο τὸ πολίτευμα καταστησάμενος καὶ 
πλεονέκτημα τοῖς πλουσίοις τηλικοῦτο δοὺς ἔλαθε τὸν
δῆμον, ὥσπερ ἔφην, καταστρατηγήσας καὶ τοὺς πένητας
ἀπελάσας τῶν κοινῶν. ὑπελάμβανον μὲν γὰρ ἅπαντες
ἴσον ἔχειν τῆς πολιτείας μέρος κατ᾽ ἄνδρα διερωτώμενοι
τὰς γνώμας ἐν τοῖς ἰδίοις ἕκαστοι λόχοις, 
ἐξηπατῶντο δὲ τῷ μίαν εἶναι ψῆφον ὅλου τοῦ λόχου
τοῦ τ᾽ ὀλίγους ἔχοντος ἐν αὑτῷ πολίτας καὶ τοῦ πάνυ
πολλούς: καὶ τῷ πρώτους ἐπιφέρειν ψῆφον τοὺς τὸ
μέγιστον ἔχοντας τίμημα λόχους, πλείους μὲν ὄντας
τῶν ὑπολειπομένων, ἐλάττονα δ᾽ ἀριθμὸν ἀνθρώπων 
ἔχοντας: μάλιστα δὲ τῷ τοὺς ἀπόρους μίαν ψῆφον
ἔχειν πολλοὺς ὄντας καὶ τελευταίους καλεῖσθαι. <milestone unit="section" n="2" />γενομένου 
<pb id="v.2p.38" />
δὲ τούτου τοῖς μὲν πλουσίοις τοῖς πολλὰ δαπανωμένοις
καὶ μηδεμίαν ἀνάπαυσιν τῶν πολεμικῶν <milestone unit="reiskpage" n="689" />
κινδύνων λαμβάνουσιν ἧττον ἐσῄει βαρύνεσθαι κυρίοις
τε γεγονόσι τῶν μεγίστων καὶ πᾶν τὸ κράτος ἀφῃρημένοις
τῶν μὴ ταὐτὰ ποιούντων: τοῖς δὲ πένησι
τοῖς πολλοστὴν ἔχουσι τῶν πολιτικῶν μοῖραν εὐλογίστως
καὶ πρᾴως φέρειν τὴν ἐν τούτοις ἐλάττωσιν,
ἀφειμένοις τῶν εἰσφορῶν καὶ τῶν στρατειῶν: τῇ δὲ
πόλει τοὺς αὐτοὺς ἔχειν τοὺς βουλευσομένους θ᾽ ὑπὲρ
αὐτῆς ἃ δεῖ, καὶ τοὺς τῶν κινδύνων πλεῖστον τῶν
ἄλλων μεταλαχόντας καὶ πράξοντας ὅσα δεῖ. <milestone unit="section" n="3" />οὗτος ὁ
κόσμος τοῦ πολιτεύματος ἐπὶ πολλὰς διέμεινε γενεὰς
φυλαττόμενος ὑπὸ Ῥωμαίων: ἐν δὲ τοῖς καθ᾽ ἡμᾶς
κεκίνηται χρόνοις καὶ μεταβέβληκεν εἰς τὸ δημοτικώτερον,
ἀνάγκαις τισὶ βιασθεὶς ἰσχυραῖς, οὐ τῶν λόχων
καταλυθέντων, ἀλλὰ τῆς κλήσεως αὐτῶν οὐκέτι τὴν <milestone unit="reiskpage" n="690" />
ἀρχαίαν ἀκρίβειαν φυλαττούσης, ὡς ἔγνων ταῖς ἀρχαιρεσίαις
αὐτῶν πολλάκις παρών. ἀλλ᾽ ὑπὲρ μὲν τούτων
οὐχ ὁ παρὼν καιρὸς ἁρμόττων τοῖς λόγοις.
</p></div2>

<div2 type="chapter" n="22" org="uniform" sample="complete">
<p><milestone unit="section" n="1" />
τότε δ᾽ οὖν ὁ Τύλλιος ἐπειδὴ διέταξε τὸ
περὶ τὰς τιμήσεις, κελεύσας τοὺς πολίτας ἅπαντας
συνελθεῖν εἰς τὸ μέγιστον τῶν πρὸ τῆς πόλεως πεδίων
ἔχοντας τὰ ὅπλα καὶ τάξας τούς θ᾽ ἱππεῖς κατὰ τέλη
καὶ τοὺς πεζοὺς ἐν φάλαγγι καὶ τοὺς ἐσταλμένους τὸν
<pb id="v.2p.39" />
ψιλικὸν ὁπλισμὸν ἐν τοῖς ἰδίοις ἑκάστους λόχοις καθαρμὸν
αὐτῶν ἐποιήσατο ταύρῳ καὶ κριῷ καὶ τράγῳ. τὰ
δ᾽ ἱερεῖα ταῦτα τρὶς περιαχθῆναι περὶ τὸ στρατόπεδον
κελεύσας ἔθυσε τῷ κατέχοντι τὸ πεδίον Ἄρει. <milestone unit="section" n="2" />τοῦτον 
τὸν καθαρμὸν ἕως τῶν κατ᾽ ἐμὲ χρόνων Ῥωμαῖοι καθαίρονται 
μετὰ τὴν συντέλειαν τῶν τιμήσεων ὑπὸ τῶν
ἐχόντων τὴν ἱερωτάτην ἀρχὴν Λοῦστρον ὀνομάζοντες.
ἐγένετο δ᾽ ὁ σύμπας τῶν τιμησαμένων τοὺς βίους
Ῥωμαίων ἀριθμός, ὡς ἐν τοῖς τιμητικοῖς φέρεται γράμμασιν,
ἐπὶ μυριάσιν ὀκτὼ χιλιάδες πέντε τριακοσίων 
<milestone unit="reiskpage" n="691" />ἀποδέουσαι. <milestone unit="section" n="3" />ἐποιήσατο δὲ καὶ τῆς αὐξήσεως τοῦ πολιτικοῦ 
συντάγματος οὐ μικρὰν πρόνοιαν οὗτος ὁ βασιλεὺς
πρᾶγμα συνιδών, ὃ παρέλιπον ἅπαντες οἱ πρὸ
αὐτοῦ βασιλεῖς. ἐκεῖνοι μὲν γὰρ τοὺς ξένους ὑποδεχόμενοι
καὶ μεταδιδόντες τῆς ἰσοπολιτείας φύσιν τ᾽ 
ἢ τύχην αὐτῶν οὐδεμίαν ἀπαξιοῦντες, εἰς πολυανθρωπίαν
προήγαγον τὴν πόλιν. <milestone unit="section" n="4" />ὁ δὲ Τύλλιος καὶ τοῖς 
ἐλευθερουμένοις τῶν θεραπόντων, ἐὰν μὴ θέλωσιν εἰς
τὰς ἑαυτῶν πόλεις ἀπιέναι, μετέχειν τῆς ἰσοπολιτείας
ἐπέτρεψε. κελεύσας γὰρ ἅμα τοῖς ἄλλοις ἅπασιν ἐλευθέροις 
καὶ τούτους τιμήσασθαι τὰς οὐσίας, εἰς φυλὰς
κατέταξεν αὐτοὺς τὰς κατὰ πόλιν τέτταρας ὑπαρχούσας,
ἐν αἷς καὶ μέχρι τῶν καθ᾽ ἡμᾶς χρόνων ταττόμενον
<milestone unit="reiskpage" n="692" />διατελεῖ τὸ ἐξελευθερικὸν φῦλον, ὅσον ἂν ᾖ: καὶ πάντων
<pb id="v.2p.40" />
ἀπέδωκε τῶν κοινῶν αὐτοῖς μετέχειν, ὧν τοῖς
ἄλλοις δημοτικοῖς.
</p></div2>

<div2 type="chapter" n="23" org="uniform" sample="complete">
<p><milestone unit="section" n="1" />
ἀχθομένων δὲ τῶν πατρικίων ἐπὶ τῷ πράγματι
καὶ δυσανασχετούντων συγκαλέσας τὸ πλῆθος εἰς
ἐκκλησίαν Πρῶτον μὲν θαυμάζειν, ἔφη, τῶν ἀγανακτούντων,
εἰ τῇ φύσει τὸ ἐλεύθερον οἴονται τοῦ δούλου
διαφέρειν, ἀλλ᾽ οὐ τῇ τύχῃ: ἔπειτ᾽ εἰ μὴ τοῖς ἤθεσι
καὶ τοῖς τρόποις ἐξετάζουσι τοὺς ἀξίους τῶν καλῶν,
ἀλλὰ ταῖς συντυχίαις, ὁρῶντες ὡς ἀστάθμητόν ἐστι
πρᾶγμα εὐτυχία καὶ ἀγχίστροφον, καὶ οὐδενὶ ῥᾴδιον
εἰπεῖν οὐδὲ τῶν πάνυ μακαρίων μέχρι τίνος αὐτῷ
<milestone unit="section" n="2" />παρέσται χρόνου. ἠξίου τ᾽ αὐτοὺς σκοπεῖν, ὅσαι μὲν <milestone unit="reiskpage" n="693" />
ἤδη πόλεις ἐκ δουλείας μετέβαλον εἰς ἐλευθερίαν βάρβαροί
τε καὶ Ἑλληνίδες, ὅσαι δ᾽ εἰς δουλείαν ἐξ ἐλευθερίας:
εὐήθειάν τε πολλὴν αὐτῶν κατεγίνωσκεν, εἰ
τῆς ἐλευθερίας τοῖς ἀξίοις τῶν θεραπόντων μεταδιδόντες,
τῆς πολιτείας φθονοῦσι: συνεβούλευέ τ᾽ αὐτοῖς,
εἰ μὲν πονηροὺς νομίζουσι, μὴ ποιεῖν ἐλευθέρους, εἰ
<milestone unit="section" n="3" />δὲ χρηστούς, μὴ περιορᾶν ὄντας ἀλλοτρίους: ἄτοπόν
τε πρᾶγμα ποιεῖν αὐτοὺς ἔφη καὶ ἀμαθὲς ἅπασι τοῖς
ξένοις ἐπιτρέποντας τῆς πόλεως μετέχειν καὶ μὴ διακρίνοντας
αὐτῶν τὰς τύχας μηδ᾽ εἴ τινες ἐκ δούλων
ἐγένοντο ἐλεύθεροι πολυπραγμονοῦντας, τοὺς δὲ παρὰ
σφίσι δεδουλευκότας ἀναξίους ἡγεῖσθαι ταύτης τῆς
χάριτος: φρονήσει τε διαφέρειν οἰομένους τῶν ἄλλων
οὐδὲ τὰ ἐν ποσὶ καὶ κοινότατα ὁρᾶν ἔφασκεν, ἃ καὶ
τοῖς φαυλοτάτοις εἶναι πρόδηλα, ὅτι τοῖς μὲν δεσπόταις
<pb id="v.2p.41" />
πολλὴ φροντὶς ἔσται τοῦ μὴ προχείρως τινὰς
<milestone unit="reiskpage" n="694" />ἐλευθεροῦν, ὡς τὰ μέγιστα τῶν ἐν ἀνθρώποις ἀγαθῶν
οἷς ἔτυχε δωρησομένοις: τοῖς δὲ δούλοις ἔτι μείζων
ὑπάρξει προθυμία χρηστοῖς εἶναι περὶ τοὺς δεσπότας,
ἐὰν μάθωσιν, ὅτι τῆς ἐλευθερίας ἄξιοι κριθέντες εὐδαίμονος 
εὐθέως καὶ μεγάλης ἔσονται πολῖται πόλεως,
καὶ ταῦθ᾽ ἕξουσιν ἀμφότερα παρὰ τῶν δεσποτῶν τἀγαθά.
<milestone unit="section" n="4" />τελευτῶν δὲ τὸν περὶ τοῦ συμφέροντος εἰσηγήσατο 
λόγον τοὺς μὲν ἐπισταμένους ὑπομιμνήσκων, τοὺς δ᾽
ἀγνοοῦντας διδάσκων, ὅτι πόλει δυναστείας ἐφιεμένῃ 
καὶ μεγάλων πραγμάτων ἑαυτὴν ἀξιούσῃ οὐδενὸς οὕτω
δεῖ πράγματος ὡς πολυανθρωπίας, ἵνα διαρκέσῃ πρὸς
πάντας τοὺς πολέμους οἰκείοις ὅπλοις χρωμένη, καὶ
μὴ ξενικοῖς στρατεύμασι καταμισθοφοροῦσα συνεξαναλωθῇ
τοῖς χρήμασι: καὶ διὰ τοῦτ᾽ ἔφη τοὺς προτέρους 
βασιλεῖς ἅπασι μεταδεδωκέναι τῆς πολιτείας τοῖς
ξένοις. <milestone unit="section" n="5" />εἰ δὲ καὶ τοῦτον καταστήσονται τὸν νόμον, 
πολλὴν αὐτοῖς ἔλεγεν ἐκ τῶν ἐλευθερουμένων ἐπιτραφήσεσθαι
νεότητα καὶ οὐδέποτε ἀπορήσειν τὴν πόλιν
<milestone unit="reiskpage" n="695" />οἰκείων ὅπλων, ἀλλ᾽ ἕξειν δυνάμεις αἰεὶ διαρκεῖς, κἂν 
πρὸς πάντας ἀνθρώπους ἀναγκασθῇ πολεμεῖν. <milestone unit="section" n="6" />χωρὶς 
δὲ τοῦ κοινῇ χρησίμου καὶ ἰδίᾳ πολλὰ ὠφελήσεσθαι
τοὺς εὐπορωτάτους Ῥωμαίων, ἐὰν τοὺς ἀπελευθέρους
ἐῶσι τῆς πολιτείας μετέχειν, ἐν ἐκκλησίαις τε καὶ
ψηφοφορίαις καὶ ταῖς ἄλλαις πολιτικαῖς χρείαις τὰς 
χάριτας, ἐν οἷς μάλιστα δέονται πράγμασι, κομιζομένους
<pb id="v.2p.42" />
καὶ τοὺς ἐκ τῶν ἀπελευθέρων γινομένους πελάτας
τοῖς ἐγγόνοις τοῖς ἑαυτῶν καταλείποντας. <milestone unit="section" n="7" />τοιαῦτα
λέγοντος αὐτοῦ συνεχώρησαν οἱ πατρίκιοι τὸ ἔθος εἰς
τὴν πόλιν παρελθεῖν, καὶ μέχρι τῶν καθ᾽ ἡμᾶς χρόνων
ὡς ἕν τι τῶν ἱερῶν καὶ ἀκινήτων νομίμων διατελεῖ
τοῦτ᾽ ἐν τῇ πόλει φυλαττόμενον.
</p></div2>

<div2 type="chapter" n="24" org="uniform" sample="complete">
<p><milestone unit="section" n="1" />
ἐπειδὴ δὲ κατὰ τοῦτο γέγονα τὸ μέρος
τῆς διηγήσεως, ἀναγκαῖον εἶναί μοι δοκεῖ διελθεῖν,
ὡς εἶχε τότε τοῖς Ῥωμαίοις τὰ περὶ τοὺς δούλους ἔθη, <milestone unit="reiskpage" n="696" />
ἵνα μήτε τὸν βασιλέα τὸν πρῶτον ἐπιχειρήσαντα τοὺς
δεδουλευκότας ἀστοὺς ποιεῖν μήτε τοὺς παραδεξαμένους
τὸν νόμον ἐν αἰτίαις σχῇ τις, ὡς ῥιπτοῦντας
εἰκῆ τὰ καλά. <milestone unit="section" n="2" />ἐτύγχανον δὴ τοῖς Ῥωμαίοις αἱ τῶν
θεραπόντων κτήσεις κατὰ τοὺς δικαιοτάτους γινόμεναι
τρόπους. ἢ γὰρ ὠνησάμενοι παρὰ τοῦ δημοσίου τοὺς
ὑπὸ δόρυ πωλουμένους ἐκ τῶν λαφύρων, ἢ τοῦ στρατηγοῦ
συγχωρήσαντος ἅμα ταῖς ἄλλαις ὠφελείαις καὶ
τοὺς δορυαλώτους τοῖς λαβοῦσιν ἔχειν ἢ πριαμένοις
παρ᾽ ἑτέρων κατὰ τοὺς αὐτοὺς τρόπους κυρίων γενομένων
<note n="20" place="unspecified" anchored="yes" /> ἐκέκτηντο τοὺς δούλους. <milestone unit="section" n="3" />οὐδὲν δὴ πρᾶγμα
ποιεῖν αἰσχύνης ἢ βλάβης κοινῆς αἴτιον οὔθ᾽ ὁ Τύλλιος
ὁ καταστησάμενος τὸ ἔθος οὔθ᾽ οἱ παραδεξάμενοι καὶ
διαφυλάξαντες ᾤοντο, εἰ τοῖς ἀφαιρεθεῖσιν ἐν πολέμῳ
τήν τε πατρίδα καὶ τὴν ἐλευθερίαν χρηστοῖς γενομένοις
περὶ τοὺς καταδουλωσαμένους ἢ τοὺς παρὰ τούτων <milestone unit="reiskpage" n="697" />
<pb id="v.2p.43" />
πριαμένους ἀμφότερα ταῦτα παρὰ τῶν δεσποτῶν
ὑπάρξει. <milestone unit="section" n="4" />ἐτύγχανον δὲ τῆς ἐλευθερίας οἱ μὲν πλεῖστοι 
προῖκα διὰ καλοκἀγαθίαν: καὶ κράτιστος ἀπαλλαγῆς
δεσποτῶν τρόπος οὗτος ἦν: ὀλίγοι δέ τινες λύτρα
κατατιθέντες ἐξ ὁσίων καὶ δικαίων ἐργασιῶν συναχθέντα. 
ἀλλ᾽ οὐκ ἐν τοῖς καθ᾽ ἡμᾶς χρόνοις οὕτω
ταῦτ᾽ ἔχει, ἀλλ᾽ εἰς τοσαύτην σύγχυσιν ἥκει τὰ πράγματα
καὶ τὰ καλὰ τῆς Ῥωμαίων πόλεως οὕτως ἄτιμα
καὶ ῥυπαρὰ γέγονεν, ὥσθ᾽ οἱ μὲν ἀπὸ λῃστείας καὶ
τοιχωρυχίας καὶ πορνείας καὶ παντὸς ἄλλου πονηροῦ 
πόρου χρηματισάμενοι τούτων ὠνοῦνται τῶν χρημάτων
<milestone unit="reiskpage" n="698" />τὴν ἐλευθερίαν καὶ εὐθύς εἰσι Ῥωμαῖοι: <milestone unit="section" n="5" />οἱ δὲ συνίστορες 
καὶ συνεργοὶ τοῖς δεσπόταις γενόμενοι φαρμακειῶν
καὶ ἀνδροφονιῶν καὶ τῶν εἰς θεοὺς ἢ τὸ
κοινὸν ἀδικημάτων ταύτας φέρονται παρ᾽ αὐτῶν τὰς 
χάριτας: οἱ δ᾽ ἵνα τὸν δημοσίᾳ διδόμενον σῖτον λαμβάνοντες
κατὰ μῆνα καὶ εἴ τις ἄλλη παρὰ τῶν ἡγουμένων
γίγνοιτο τοῖς ἀπόροις τῶν πολιτῶν φιλανθρωπία
φέρωσι τοῖς δεδωκόσι τὴν ἐλευθερίαν: οἱ δὲ διὰ
<milestone unit="section" n="6" />κουφότητα τῶν δεσποτῶν καὶ κενὴν δοξοκοπίαν. ἔγωγ᾽ 
οὖν ἐπίσταμαί τινας ἅπασι τοῖς δούλοις συγκεχωρηκότας
εἶναι ἐλευθέροις μετὰ τὰς ἑαυτῶν τελευτάς, ἵνα
χρηστοὶ καλῶνται νεκροὶ καὶ πολλοὶ ταῖς κλίναις αὐτῶν
ἐκκομιζομέναις παρακολουθῶσι τοὺς πίλους ἔχοντες
ἐπὶ ταῖς κεφαλαῖς: ἐν οἷς ἐπόμπευόν τινες, ὡς ἦν 
<pb id="v.2p.44" />
παρὰ τῶν ἐπισταμένων ἀκούειν, ἐκ τῶν δεσμωτηρίων
ἐξεληλυθότες ἀρτίως κακοῦργοι μυρίων ἄξια διαπεπραγμένοι
θανάτων. εἰς τούτους μέντοι τοὺς δυσεκκαθάρτους
σπίλους ἐκ τῆς πόλεως ἀποβλέποντες οἱ
πολλοὶ δυσχεραίνουσι καὶ προβέβληνται τὸ ἔθος, ὡς <milestone unit="reiskpage" n="699" />
οὐ πρέπον ἡγεμονικῇ πόλει καὶ παντὸς ἄρχειν ἀξιούσῃ
<milestone unit="section" n="7" />τόπου τοιούτους ποιεῖσθαι πολίτας. ἔχοι δ᾽ ἄν τις
πολλὰ καὶ ἄλλα διαβαλεῖν ἔθη καλῶς μὲν ὑπὸ τῶν
ἀρχαίων ἐπινοηθέντα, κακῶς δ᾽ ὑπὸ τῶν νῦν ἐπιτριβόμενα.
ἐγὼ δὲ τὸν νόμον τοῦτον οὐκ οἴομαι δεῖν
ἀναιρεῖν, μή τι μεῖζον ἐκραγῇ τῷ κοινῷ δι᾽ αὐτοῦ
κακόν: ἐπανορθοῦσθαι μέντοι φημὶ δεῖν τὰ δυνατὰ
καὶ μὴ περιορᾶν ὀνείδη μεγάλα καὶ ῥύπους δυσεκκαθάρτους
εἰς τὴν πολιτείαν εἰσαγομένους. <milestone unit="section" n="8" />καὶ μάλιστα
μὲν τοὺς τιμητὰς ἀξιώσαιμ᾽ ἂν τούτου τοῦ μέρους
προνοεῖν: εἰ δὲ μή <add>γε</add>, τοὺς ὑπάτους: δεῖ γὰρ ἀρχῆς
τινος μεγάλης: οἳ τοὺς καθ᾽ ἕκαστον ἐνιαυτὸν ἐλευθέρους
γινομένους ἐξετάσουσι, τίνες ὄντες καὶ διὰ τί
καὶ πῶς ἠλευθερώθησαν, ὥσπερ γε τοὺς τῶν ἱππέων
καὶ τοὺς τῶν βουλευτῶν βίους ἐξετάζουσιν: ἔπειθ᾽ οὓς
μὲν ἂν εὕρωσιν ἀξίους τῆς πόλεως ὄντας, εἰς φυλὰς <milestone unit="reiskpage" n="700" />
καταγράψουσι καὶ μένειν ἐφήσουσιν ἐν τῇ πόλει: τὸ
δὲ μιαρὸν καὶ ἀκάθαρτον φῦλον ἐκβαλοῦσιν ἐκ τῆς
πόλεως εὐπρεπὲς ὄνομα τῷ πράγματι τιθέντες, ἀποικίαν.
<pb id="v.2p.45" />
ταῦτα μὲν οὖν τῆς ὑποθέσεως ἀπαιτούσης ἀναγκαῖόν
τε καὶ δίκαιον ἔδοξεν εἶναί μοι πρὸς τοὺς ἐπιτιμῶντας
τοῖς Ῥωμαίων ἔθεσιν εἰπεῖν.
</p></div2>

<div2 type="chapter" n="25" org="uniform" sample="complete">
<p><milestone unit="section" n="1" />
ὁ δὲ Τύλλιος οὐκ ἐν τούτοις μόνον τοῖς
πολιτεύμασι δημοτικὸς ὢν ἐδήλωσεν, ἐν οἷς ἐδόκει 
τήν τε τῆς βουλῆς ἐξουσίαν καὶ τὴν τῶν πατρικίων
δυναστείαν ἐλαττοῦν, ἀλλὰ καὶ ἐν οἷς τὴν βασιλικὴν
ἀρχὴν ἐμείωσεν αὐτὸς ἑαυτοῦ τὴν ἡμίσειαν τῆς ἐξουσίας
ἀφελόμενος. <milestone unit="section" n="2" />τῶν γὰρ πρὸ αὐτοῦ βασιλέων ἁπάσας 
ἀξιούντων ἐφ᾽ ἑαυτοὺς ἄγειν τὰς δίκας καὶ πάντα 
τὰ ἐγκλήματα τά τ᾽ ἴδια καὶ τὰ κοινὰ πρὸς τὸν ἑαυτῶν
τρόπον δικαζόντων ἐκεῖνος διελὼν ἀπὸ τῶν ἰδιωτικῶν
τὰ δημόσια, τῶν μὲν εἰς τὸ κοινὸν φερόντων
ἀδικημάτων αὐτὸς ἐποιεῖτο τὰς διαγνώσεις, τῶν δ᾽
<milestone unit="reiskpage" n="701" />ἰδιωτικῶν ἰδιώτας ἔταξεν εἶναι δικαστάς, ὅρους καὶ 
<milestone unit="section" n="3" />κανόνας αὐτοῖς τάξας, οὕς αὐτὸς ἔγραψε νόμους. ἐπεὶ 
δ᾽ αὐτῷ τὰ ἐν τῇ πόλει πράγματα τὸν κράτιστον
εἰλήφει κόσμον, εἰς ἐπιθυμίαν ἦλθεν ἐπιφανές τι διαπραξάμενος
αἰώνιον ἑαυτοῦ μνήμην τοῖς ἐπιγινομένοις
καταλιπεῖν. ἐφιστὰς δὲ τὴν διάνοιαν ἐπὶ τὰ τῶν ἀρχαίων 
βασιλέων τε καὶ πολιτικῶν ἀνδρῶν μνημεῖα, ἐξ ὧν εἰς
ὀνόματα καὶ δόξας προῆλθον, οὔτε τοῦ Βαβυλωνίου
τείχους ἐμακάρισε τὴν Ἀσσυρίαν ἐκείνην γυναῖκα οὔτε
τῶν ἐν Μέμφει πυραμίδων τοὺς Αἰγύπτου βασιλεῖς
οὔτ᾽ εἴ τις ἄλλη πλούτου καὶ πολυχειρίας ἐπίδειξις ἦν 
ἀνδρὸς ἡγεμόνος, ἀλλὰ ταῦτα πάντα μικρὰ καὶ ὀλιγοχρόνια
καὶ οὐκ ἄξια σπουδῆς ἡγησάμενος ὄψεώς τ᾽
<pb id="v.2p.46" />
ἀπάτας, οὐκ ἀληθεῖς βίου καὶ πραγμάτων ὠφελείας,
ἐξ ὧν μακαρισμοὶ τοῖς κατασκευασαμένοις ἠκολούθουν
μόνον, ἐπαίνου δὲ καὶ ζήλου ἄξια τὰ τῆς γνώμης ἔργα
ὑπολαβών, ἧς πλεῖστοί τ᾽ ἀπολαύουσι καὶ ἐπὶ μήκιστον
χρόνον καρποῦνται τὰς ὠφελείας, πάντων μάλιστα τῶν <milestone unit="reiskpage" n="702" />
τοιούτων ἔργων τὴν Ἀμφικτύονος τοῦ Ἕλληνος ἐπίνοιαν
ἠγάσθη, ὃς ἀσθενὲς ὁρῶν καὶ ῥᾴδιον ὑπὸ τῶν
περιοικούντων βαρβάρων ἐξαναλωθῆναι τὸ Ἑλληνικὸν
γένος, εἰς τὴν ἐπ᾽ ἐκείνου κληθεῖσαν Ἀμφικτυονικὴν
σύνοδον καὶ πανήγυριν αὐτὸ συνήγαγε, νόμους καταστησάμενος
ἔξω τῶν ἰδίων, ὧν ἑκάστη πόλις εἶχε, τοὺς
κοινοὺς ἅπασιν, οὓς καλοῦσιν Ἀμφικτυονικούς, ἐξ ὧν
φίλοι μὲν ὄντες ἀλλήλοις διετέλουν καὶ τὸ συγγενὲς
φυλάττοντες μᾶλλον ἔργοις ἢ λόγοις, λυπηροὶ δὲ τοῖς
<note n="15" place="unspecified" anchored="yes" /> βαρβάροις καὶ φοβεροί. <milestone unit="section" n="4" />παρ᾽ οὗ τὸ παράδειγμα λαβόντες
Ἴωνές θ᾽ οἱ μεταθέμενοι τὴν οἴκησιν ἐκ τῆς
Εὐρώπης εἰς τὰ παραθαλάττια τῆς Καρίας καὶ Δωριεῖς
οἱ περὶ τοὺς αὐτοὺς τόπους τὰς πόλεις ἱδρυσάμενοι
ἱερὰ κατεσκεύασαν ἀπὸ κοινῶν ἀναλωμάτων: Ἴωνες
μὲν ἐν Ἐφέσῳ τὸ τῆς Ἀρτέμιδος, Δωριεῖς δ᾽ ἐπὶ <milestone unit="reiskpage" n="703" />
Τριοπίῳ τὸ τοῦ Ἀπόλλωνος: ἔνθα συνιόντες γυναιξὶν
<pb id="v.2p.47" />
ὁμοῦ καὶ τέκνοις κατὰ τοὺς ἀποδειχθέντας χρόνους
συνέθυόν τε καὶ συνεπανηγύριζον καὶ ἀγῶνας ἐπετέλουν
ἱππικοὺς καὶ γυμνικοὺς καὶ τῶν περὶ μουσικὴν
ἀκουσμάτων καὶ τοὺς θεοὺς ἀναθήμασι κοινοῖς ἐδωροῦντο.
<milestone unit="section" n="5" />θεωρήσαντες δὲ καὶ πανηγυρίσαντες καὶ τὰς 
ἄλλας φιλοφροσύνας παρ᾽ ἀλλήλων ἀναλαβόντες, εἴ τι
πρόσκρουσμα <add>πόλει</add> πρὸς πόλιν ἐγεγόνει, δικασταὶ
καθεζόμενοι διῄτων καὶ περὶ τοῦ πρὸς τοὺς βαρβάρους
πολέμου καὶ περὶ τῆς πρὸς ἀλλήλους ὁμοφροσύνης
κοινὰς ἐποιοῦντο βουλάς. <milestone unit="section" n="6" />ταῦτα δὴ καὶ τὰ ὅμοια τούτοις 
παραδείγματα λαβὼν προθυμίαν ἔσχε καὶ αὐτὸς
ἁπάσας τὰς μετεχούσας πόλεις τοῦ Λατίνων γένους
συστῆσαι καὶ συναγαγεῖν, ἵνα μὴ στασιάζουσαι καὶ
πολεμοῦσαι πρὸς ἀλλήλας ὑπὸ τῶν προσοικούντων βαρβάρων
τὴν ἐλευθερίαν ἀφαιρεθῶσι. 
</p></div2>

<div2 type="chapter" n="26" org="uniform" sample="complete">
<p><milestone unit="section" n="1" />
γνοὺς δὲ ταῦτα τοὺς κρατίστους ἄνδρας
ἐξ ἑκάστης πόλεως συνεκάλει περὶ μεγάλων καὶ κοινῶν
<milestone unit="reiskpage" n="704" />φήσας πραγμάτων συμβούλους αὐτοὺς συγκαλεῖν. ἐπεὶ
δὲ συνῆλθον, συναγαγὼν τήν τε Ῥωμαίων βουλὴν καὶ
τοὺς ἀπὸ τῶν πόλεων ἥκοντας λόγον διεξῆλθε παρακλητικὸν 
ὁμονοίας, διδάσκων ὡς καλὸν μὲν χρῆμα
πολλαὶ πόλεις μιᾷ γνώμῃ χρώμεναι, αἰσχρὰ δ᾽ ὄψις
συγγενῶν ἀλλήλαις διαφερομένων: αἴτιόν τ᾽ ἰσχύος
μὲν ταῖς ἀσθενέσιν ἀποφαίνων ὁμοφροσύνην, ταπεινότητος
δὲ καὶ ἀσθενείας καὶ ταῖς πάνυ ἰσχυραῖς ἀλληλοφθορίαν. 
<milestone unit="section" n="2" />ταῦτα διεξελθὼν ἐδίδασκεν αὐτούς, ὡς 
<pb id="v.2p.48" />
χρὴ Λατίνους μὲν τῶν προσοίκων ἄρχειν καὶ τὰ δίκαια
τάττειν Ἕλληνας ὄντας βαρβάροις: Ῥωμαίους δὲ τὴν
ἁπάντων Λατίνων ἔχειν προστασίαν μεγέθει τε πόλεως
προὔχοντας καὶ πραγμάτων ὄγκῳ καὶ τῇ προνοίᾳ τοῦ
δαιμονίου κρείττονι κεχρημένους ἐκείνων, δι᾽ ἣν εἰς
τοσαύτην ἐπιφάνειαν προῆλθον. <milestone unit="section" n="3" />τοιαῦτα διεξελθὼν <milestone unit="reiskpage" n="705" />
συνεβούλευεν αὐτοῖς ἱερὸν ἄσυλον ἀπὸ κοινῶν ἀναλωμάτων
ἐν Ῥώμῃ κατασκευάσασθαι, ἐν ᾧ θύσουσί θ᾽
αἱ πόλεις συνερχόμεναι καθ᾽ ἕκαστον ἐνιαυτὸν ἰδίας
τε καὶ κοινὰς θυσίας καὶ πανηγύρεις ἄξουσιν, ἐν οἷς
ἂν ὁρίσωσι χρόνοις, καί, εἴ τι γένοιτο πρόσκρουσμα
αὐταῖς πρὸς ἀλλήλας, ἐκ τῶν ἱερῶν τοῦτο διαλύσονται,
ταῖς ἄλλαις πόλεσιν ἐπιτρέψασαι τὰ ἐγκλήματα
διαγνῶναι. <milestone unit="section" n="4" />διεξιὼν ταῦτα τε καὶ ὅσα ἄλλα ἕξουσιν
ἀγαθὰ βουλευτήριον ἐγκαταστησάμενοι πάντας ἔπεισε
τοὺς ἐν τῷ συνεδρίῳ παρόντας: καὶ μετὰ τοῦτο κατεσκεύασεν
ἐξ ὧν ἅπασαι συνήνεγκαν αἱ πόλεις χρημάτων
τὸν τῆς Ἀρτέμιδος νεών, τὸν ἐπὶ τοῦ μεγίστου τῶν <milestone unit="reiskpage" n="706" />
ἐν τῇ Ῥώμῃ λόφων ἱδρυμένον Αὐεντίνου: καὶ τοὺς
νόμους συνέγραψε ταῖς πόλεσι πρὸς ἀλλήλας καὶ τἆλλα
τὰ περὶ τὴν ἑορτὴν καὶ πανήγυριν, ὃν ἐπιτελεσθήσεται
τρόπον, ἔταξεν. <milestone unit="section" n="5" />ἵνα δὲ μηδεὶς χρόνος αὐτοὺς ἀφανίσῃ,
στήλην κατασκευάσας χαλκῆν ἔγραψεν ἐν ταύτῃ
τά τε δόξαντα τοῖς συνέδροις καὶ τὰς μετεχούσας τῆς
<pb id="v.2p.49" />
συνόδου πόλεις. αὕτη διέμεινεν ἡ στήλη μέχρι τῆς
ἐμῆς ἡλικίας ἐν τῷ τῆς Ἀρτέμιδος ἱερῷ κειμένη γραμμάτων
ἔχουσα χαρακτῆρας <del status="unremarkable">Ἑλληνικῶν</del>, οἷς τὸ παλαιὸν
ἡ Ἑλλὰς ἐχρῆτο. ὃ καὶ αὐτὸ ποιήσαιτ᾽ ἄν τις
οὐ μικρὸν τεκμήριον τοῦ μὴ βαρβάρους εἶναι τοὺς 
οἰκίσαντας τὴν Ῥώμην. οὐ γὰρ ἂν Ἑλληνικοῖς ἐχρῶντο
γράμμασιν ὄντες βάρβαροι. <milestone unit="section" n="6" />πολιτικαὶ μὲν δὴ πράξεις 
τοῦ βασιλέως τούτου σὺν ἄλλαις πολλαῖς ἐλάττοσί τε
<milestone unit="reiskpage" n="707" />καὶ ἀμαυροτέραις αἱ μέγισται καὶ λαμπρόταται αὗται
μνημονεύονται, πολεμικαὶ δ᾽ <add>αἱ</add> πρὸς ἓν τὸ Τυρρηνῶν 
ἔθνος γενόμεναι, περὶ ὧν μέλλω νῦν διεξιέναι.
</p></div2>

<div2 type="chapter" n="27" org="uniform" sample="complete">
<p><milestone unit="section" n="1" />
μετὰ τὴν ταρκυνίου τελευτὴν αἱ παραδοῦσαι
τὴν ἡγεμονίαν ἐκείνῳ πόλεις οὐκέτι φυλάττειν
ἐβούλοντο τὰς ὁμολογίας Τυλλίῳ τ᾽ οὐκ ἀξιοῦσαι ταπεινῷ
κατὰ γένος ὄντι ὑπακούειν, καὶ τὴν διαφορὰν 
τῶν πατρικίων τὴν πρὸς τὸν ἡγεμόνα γενομένην μεγάλην
σφίσιν ὠφέλειαν παρέξειν νομίζουσαι. <milestone unit="section" n="2" />ἤρξαντο 
δὲ τῆς ἀποστάσεως οἱ καλούμενοι Οὐιεντανοὶ καὶ τοῖς
ἐλθοῦσι παρὰ τοῦ Τυλλίου πρεσβευταῖς ἀπεκρίναντο
μηδεμίαν εἶναί σφισι πρὸς ἐκεῖνον μήθ᾽ ὑπὲρ ἡγεμονίας 
παραχωρήσεως μήτε περὶ φιλίας καὶ συμμαχίας
συνθήκην. ἀρξάντων δὲ τούτων Καιρητανοί τ᾽ ἠκολούθησαν
καὶ Ταρκυνιῆται, καὶ τελευτῶσα ἐν ὅπλοις
ἦν ἅπασα ἡ Τυρρηνία. <milestone unit="section" n="3" />οὗτος ὁ πόλεμος εἴκοσι διέμεινεν 
ἔτη συνεχῶς πολεμούμενος εἰσβολάς τε πολλὰς 
ἀμφοτέρων μεγάλοις στρατεύμασι ποιουμένων εἰς τὴν
<pb id="v.2p.50" />
ἀλλήλων καὶ παρατάξεις ἄλλας ἐπ᾽ ἄλλαις συνισταμένων.
ἐν ἁπάσαις δὲ ταῖς μάχαις κατορθῶν ὁ Τύλλιος, <milestone unit="reiskpage" n="708" />
ὅσαι κατὰ πόλεις τε καὶ πρὸς ὅλον τὸ ἔθνος
αὐτῷ συνέστησαν, καὶ τρισὶν ἐπιφανεστάτοις κοσμηθεὶς
θριάμβοις τελευτῶν ἠνάγκασε τοὺς οὐκ ἀξιοῦντας
ἄρχεσθαι τὸν χαλινὸν ἑκόντας λαβεῖν. <milestone unit="section" n="4" />εἰκοστῷ δ᾽ οὖν
ἔτει συνελθοῦσαι πάλιν αἱ δώδεκα πόλεις ἐξανηλωμέναι
τῷ πολέμῳ τά τε σώματα καὶ τὰ χρήματα γνώμην ἔσχον
παραδοῦναι Ῥωμαίοις τὴν ἡγεμονίαν ἐφ᾽ οἷς πρότερον
ἐψηφίσαντο. καὶ παρῆσαν ἀπὸ πάσης πόλεως οἱ προχειρισθέντες
σὺν ἱκετηρίαις ἐπιτρέποντες Τυλλίῳ τὰς πόλεις
καὶ μηδὲν ἀνήκεστον βουλεῦσαι περὶ αὐτῶν ἀξιοῦντες.
<milestone unit="section" n="5" />Τύλλιος δὲ τῆς μὲν ἀφροσύνης ἕνεκα καὶ τῶν εἰς
τοὺς θεοὺς ἀσεβημάτων, οὓς ἐγγυητὰς ποιησάμενοι
τῶν ὁμολογιῶν παρέβησαν τὰ συγκείμενα, πολλῶν
αὐτοὺς ἔφη τιμωριῶν ἀξίους εἶναι καὶ μεγάλων: τῆς
δὲ Ῥωμαίων ἐπιεικείας καὶ μετριότητος, ἐπειδὴ συγγνόντες
ἀδικεῖν στέμμασι καὶ λιτανείαις παρῃτοῦντο <milestone unit="reiskpage" n="709" />
<milestone unit="section" n="6" />τὴν ὀργήν, οὐδὲν ἐν τῷ παρόντι ἀτυχήσειν. ταῦτ᾽
εἰπὼν καταλύεται τὸν πρὸς αὐτοὺς πόλεμον, ταῖς μὲν
ἄλλαις πόλεσιν ἁπλῶς καὶ δίχα ὀργῆς μνησικάκου πολιτεύεσθαί
τ᾽ ἀποδοὺς ὡς πρότερον καὶ τὰ ἴδια καρποῦσθαι,
μενούσαις ἐν ταῖς γραφείσαις πρὸς αὐτὰς
συνθήκαις ὑπὸ βασιλέως Ταρκυνίου: τρεῖς δ᾽ ἐξ αὐτῶν
πόλεις, αἳ προεξανέστησάν τε καὶ τὰς ἄλλας ἐπηγάγοντο
<pb id="v.2p.51" />
κατὰ Ῥωμαίων ἐξενεγκεῖν τὸν πόλεμον, Καιρητανοὺς
καὶ Ταρκυνιήτας καὶ Οὐιεντανούς, ἀφαιρέσει
χώρας τιμωρησάμενος, ἣν κατεκληρούχησε Ῥωμαίων
τοῖς νεωστὶ προσεληλυθόσι πρὸς τὴν πολιτείαν. <milestone unit="section" n="7" />ταῦτα 
διαπραξάμενος ἐν εἰρήνῃ τε καὶ κατὰ πολέμους καὶ 
ναοὺς δύο κατασκευασάμενος Τύχης, ᾗ παρὰ πάντα
<milestone unit="reiskpage" n="710" />τὸν βίον ἔδοξεν ἀγαθῇ κεχρῆσθαι, τὸν μὲν ἐν ἀγορᾷ
τῇ καλουμένῃ Βοαρίᾳ, τὸν δ᾽ ἕτερον ἐπὶ ταῖς ἠιόσι
τοῦ Τεβέριος, ἣν ἀνδρείαν προσηγόρευσεν, ὡς καὶ
νῦν ὑπὸ Ῥωμαίων καλεῖται: ἡλικίας τε προβεβηκὼς 
ἐπὶ πολὺ καὶ τῆς κατὰ φύσιν τελευτῆς οὐ μακρὰν
ἀπέχων, ἐπιβουλευθεὶς ὑπὸ Ταρκυνίου τε τοῦ γαμβροῦ
καὶ τῆς ἑαυτοῦ θυγατρὸς ἀποθνήσκει. διηγήσομαι
δὲ καὶ τῆς ἐπιβουλῆς τὸν τρόπον μικρὰ τῶν ἔμπροσθεν
γενομένων ἀναλαβών. 
</p></div2>

<div2 type="chapter" n="28" org="uniform" sample="complete">
<p><milestone unit="section" n="1" />
ἦσαν τῷ Τυλλίῳ δύο θυγατέρες ἐκ γυναικὸς
γενόμεναι Ταρκυνίας, ἣν ἐνεγγύησεν αὐτῷ
βασιλεὺς Ταρκύνιος. ταύτας τὰς κόρας ἐπιγάμους γενομένας
ἐκδίδοται τοῖς ἀδελφιδοῖς τῆς μητρὸς αὐτῶν,
υἱωνοῖς δὲ Ταρκυνίου, τῷ τε πρεσβυτέρῳ τὴν πρεσβυτέραν 
ἁρμόσας καὶ τῷ νεωτέρῳ τὴν νεωτέραν: οὕτως
οἰόμενος αὐτὰς μάλιστα συνοίσεσθαι τοῖς λαβοῦσιν.
<milestone unit="section" n="2" />ἔτυχε δὲ τῶν γαμβρῶν ἑκάτερος ἐναντίᾳ συναφθεὶς 
τύχῃ κατὰ τὴν οὐχ ὁμοτροπίαν: Λευκίῳ μὲν γὰρ τῷ
<pb id="v.2p.52" />
πρεσβυτέρῳ τολμηρῷ καὶ αὐθάδει καὶ τυραννικῷ τὴν
φύσιν ὄντι χρηστὴ καὶ σώφρων καὶ φιλοπάτωρ συνῆλθε <milestone unit="reiskpage" n="711" />
γυνή, Ἀρροῦντι δὲ τῷ νεωτέρῳ πολὺ τὸ πρᾷον
ἔχοντι καὶ εὐλόγιστον ἀνοσία καὶ μισοπάτωρ καὶ πάντολμος
<note n="5" place="unspecified" anchored="yes" /> ἦν ἡ γαμετή. <milestone unit="section" n="3" />συνέβαινε δὴ τῶν ἀνδρῶν ἑκατέρῳ
φέρεσθαι μὲν ἐπὶ τὴν ἑαυτοῦ φύσιν, μετάγεσθαι
δ᾽ ὑπὸ τῆς γυναικὸς ἐπὶ τἀναντία: ὁ μέν γε πονηρὸς
ἐκβαλεῖν τῆς βασιλείας τὸν κηδεστὴν προθυμούμενος
καὶ πάντα μηχανώμενος εἰς τοῦτο ὑπὸ τῆς γυναικὸς
μετεπείθετο ἀντιβολούσης τε καὶ ὀδυρομένης: ὁ δ᾽
ἐπιεικὴς οὐδὲν οἰόμενος δεῖν ἐξαμαρτάνειν εἰς τὸν πενθερόν,
ἀλλὰ περιμένειν, ἕως ἡ φύσις αὐτὸν ἐκ τοῦ
ζῆν ἐξαγάγῃ, καὶ τὸν ἀδελφὸν οὐκ ἐῶν πράττειν τὰ
μὴ δίκαια, ὑπὸ τῆς ἀνοσίας γυναικὸς ἐπὶ τἀναντία
μετήγετο νουθετούσης τε καὶ λοιδορουμένης καὶ τὴν
ἀνανδρίαν κακιζούσης: <milestone unit="section" n="4" />ὡς δ᾽ οὐδὲν ἐπέραινον οὔτε
αἱ τῆς σώφρονος λιτανεῖαι τὰ κράτιστα τὸν οὐ δίκαιον
ἄνδρα πειθούσης, οὔτε αἱ τῆς μιαρᾶς παραινέσεις ἐπὶ
τὰς ἀνοσίους πράξεις τὸν οὐ πονηρὸν εἶναι πεφυκότα
παρακαλούσης, ἀλλ᾽ ἑκάτερος ἐπὶ τὴν ἑαυτοῦ φύσιν <milestone unit="reiskpage" n="712" />
ἐφέρετο καὶ λυπηρὰν ἡγεῖτο τὴν μὴ τὰ ὅμοια βουλομένην,
τῇ μὲν ὀδύρεσθαί τε καὶ φέρειν τὸν ἑαυτῆς δαίμονα
περιῆν: τῇ δὲ παντόλμῳ χαλεπαίνειν καὶ ἀπαλλαγῆναι
ζητεῖν ἀπὸ τοῦ συνοικοῦντος. <milestone unit="section" n="5" />ἔπειτα δ᾽ ἡ
κακὴ τὴν φύσιν ἀπονοηθεῖσα καὶ νομίσασα τοῖς ἑαυτῆς
τρόποις ἁρμόττειν μάλιστα τὸν τῆς ἀδελφῆς ἄνδρα
<pb id="v.2p.53" />
μεταπέμπεταί τ᾽ αὐτὸν ὡς ὑπὲρ ἀναγκαίου πράγματος διαλεξομένη,
</p></div2>

<div2 type="chapter" n="29" org="uniform" sample="complete">
<p><milestone unit="section" n="1" />
καὶ ἐπειδὴ παρεγένετο, μεταστῆναι κελεύσασα
τοὺς ἔνδον, ἵνα μόνη διαλεχθείη πρὸς μόνον,
Ἆρ᾽, ἔφησεν, ὦ Ταρκύνιε, μετὰ παρρησίας ἔξεστί μοι 
καὶ ἀκινδύνως ἅπαντα εἰπεῖν, ὅσα φρονῶ περὶ τῶν
κοινῇ συμφερόντων, καὶ καθέξεις οὓς ἂν ἀκούσῃς λόγους;
ἢ σιωπᾶν ἄμεινόν ἐστί μοι καὶ μὴ φέρειν εἰς μέσον
βουλὰς ἀπορρήτους; <milestone unit="section" n="2" />κελεύσαντος δὲ τοῦ Ταρκυνίου 
λέγειν, ὅ τι βούλεται, καὶ περὶ τοῦ καθέξειν ἐν ἑαυτῷ 
<milestone unit="reiskpage" n="713" />τοὺς λόγους πίστεις ἐπιθέντος δι᾽ ὅρκων, οὓς ἐκείνη
προῃρεῖτο, οὐδὲν ἔτι αἰσχυνθεῖσα λέγει πρὸς αὐτόν:
μέχρι τίνος, ὦ Ταρκύνιε, τῆς βασιλείας ἀποστερούμενος
ἀνέχεσθαι διανοῇ; πότερον ἐκ ταπεινῶν καὶ ἀσήμων
ἔφυς προγόνων καὶ διὰ τοῦτ᾽ οὐκ ἀξιοῖς ἐπὶ 
σεαυτῷ μέγα φρονεῖν; ἀλλὰ πάντες ἴσασιν, ὅτι τοῖς
μὲν ἀρχαίοις ὑμῶν προγόνοις Ἕλλησιν οὖσι καὶ ἀφ᾽
Ἡρακλέους γεγονόσι τῆς εὐδαίμονος ἄρξαι Κορίνθου
τὴν αὐτοκράτορα ὑπῆρξεν ἀρχὴν ἐπὶ πολλάς, ὡς ἀκούω,
γενεάς: τῷ δὲ πάππῳ σου Ταρκυνίῳ μεταθεμένῳ τὴν 
οἴκησιν ἐκ Τυρρηνῶν ταύτης βασιλεῦσαι τῆς πόλεως
ἐξεγένετο δι᾽ ἀρετήν: οὗ σὺ κληρονομεῖν οὐ μόνον
τῶν χρημάτων, ἀλλὰ καὶ τῆς βασιλείας ὀφείλεις πρεσβύτερος
υἱωνὸς ὤν. <milestone unit="section" n="3" />ἢ σώματος οὐκ ἔτυχες ἱκανοῦ 
πράττειν, ὅσα βασιλεῖ προσῆκε, δι᾽ ἀσθένειάν τε καὶ 
<milestone unit="reiskpage" n="714" />ἀμορφίαν; ἀλλὰ σοί γε καὶ ῥώμη πάρεστιν, οἵα τοῖς
<pb id="v.2p.54" />
κράτιστα πεφυκόσι, καὶ μορφὴ τοῦ βασιλείου γένους
ἀξία. ἢ τούτων μὲν οὐδέτερον, ἡ δ᾽ ἀσθενὴς ἔτι καὶ
πολὺ ἀπέχουσα τοῦ φρονεῖν τὰ προσήκοντα νεότης
μεθέλκει σε, δι᾽ ἣν οὐκ ἀξιοῖς τὰ πολιτικὰ πράττειν,
ὃς οὐ πολλοῖς ἀποδεῖς ἔτεσι πεντηκονταέτης εἶναι;
κράτιστα δ᾽ ἄνθρωποι πεφύκασι φρονεῖν οἱ περὶ ταύτην
μάλιστα γενόμενοι τὴν ἡλικίαν. <milestone unit="section" n="4" />φέρε, ἀλλ᾽ ἡ τοῦ
κατέχοντος τὰ πράγματα εὐγένεια καὶ ἡ πρὸς τοὺς
κρατίστους τῶν πολιτῶν ἐπιτηδειότης, δι᾽ ἣν οὐκ εὐεπιχείρητός
ἐστιν, ἀνέχεσθαί σε ἀναγκάζει; ἀλλὰ καὶ
ταῦτ᾽ ἀμφότερα κακῶς ἔχοντα αὐτῷ τυγχάνει καὶ οὐδὲ
αὐτὸς αὐτά γε ἀγνοεῖς. καὶ μὴν ἥ γε τόλμα καὶ τὸ
φιλοκίνδυνον ἔνεστί σου τοῖς τρόποις, ὧν μάλιστα τῷ <milestone unit="reiskpage" n="715" />
βασιλεύειν μέλλοντι δεῖ. ὑπάρχει δέ σοι καὶ πλοῦτος
ἱκανὸς καὶ φίλοι πολλοὶ καὶ ἄλλαι πρὸς τὰ πράγματ᾽
<milestone unit="section" n="5" />ἀφορμαὶ πολλαὶ καὶ μεγάλαι. τί οὖν ἔτι μέλλεις καὶ
τὸν αὐτόματον ἐκδέχῃ καιρόν, ὃς ἥξει σοι φέρων τὴν
βασιλείαν μηδὲν εἰς τοῦτο πραγματευσαμένῳ, μετὰ τὴν
τοῦ Τυλλίου δήπου τελευτήν; ὥσπερ ἀναμενούσης τῆς
τύχης τὰς ἀνθρωπίνας μελλήσεις, ἢ τῆς φύσεως ἡμῶν
τὰς καθ᾽ ἡλικίαν ἑκάστῳ τελευτὰς φερούσης, ἀλλ᾽ οὐκ
ἐν ἀδήλῳ καὶ δυστεκμάρτῳ τέλει πάντων τῶν ἀνθρωπίνων
πραγμάτων κειμένων. <milestone unit="section" n="6" />ἐρῶ δὴ μετὰ παρρησίας,
<pb id="v.2p.55" />
καὶ εἴ με φήσεις θρασεῖαν, τὸ δοκοῦν αἴτιον εἶναί
μοι τοῦ μηδεμιᾶς ὀρέγεσθαί σε μήτε φιλοτιμίας μήτε
δόξης. γυνή σοι σύνεστι μηδὲν ἐοικυῖα τοῖς σοῖς τρόποις,
ἥ σε κηλοῦσα καὶ κατᾴδουσα μαλθακὸν ἀποδέδωκε,
καὶ λήσεις ὑπ᾽ αὐτῆς γενόμενος ἐξ ἀνδρὸς τὸ 
μηδέν: ὥσπερ γε κἀμοὶ ψοφοδεὴς καὶ οὐδὲν ἔχων
<milestone unit="reiskpage" n="716" />ἀνδρὸς ἀνήρ, ὅς με ταπεινὴν ποιεῖ μεγάλων οὖσαν
ἀξίαν καὶ καλὴν τὸ σῶμα, μαρανθεῖσαν δ᾽ ὑπ᾽ αὐτοῦ.
<milestone unit="section" n="7" />εἰ δ᾽ ἐξεγένετο σοί τε λαβεῖν ἐμὲ γυναῖκα κἀμὲ σοῦ 
τυχεῖν ἀνδρός, οὐκ ἂν ἐν ἰδιώτῃ βίῳ τοσοῦτον διεζήσαμεν 
χρόνον. τί οὖν οὐκ ἐπανορθούμεθα τὸ τῆς
τύχης ἐλάττωμα ἡμεῖς μεταθέμενοι τοὺς γάμους, καὶ
σὺ μὲν ἀπαλλάττεις τοῦ βίου τὴν σαυτοῦ γυναῖκα,
ἐγὼ δὲ ταὐτὸ διαθήσομαι τὸν ἐμὸν ἄνδρα; ὅταν δὲ
τούτων διαχειρισθέντων συνέλθωμεν εἰς ταὐτό, ἀσφαλῶς 
ἤδη τὰ λοιπὰ βουλεύσομεν, ἐκποδῶν πεποιημένοι
τὰ λυποῦντα ἡμᾶς. καὶ γὰρ ἐὰν τἆλλα τις ἀδικεῖν
ὀκνῇ, βασιλείας γε χάριν οὐ νέμεσις ἅπαντα τολμᾶν.
</p></div2>

<div2 type="chapter" n="30" org="uniform" sample="complete">
<p><milestone unit="section" n="1" />
<milestone unit="reiskpage" n="717" />τοιαῦτα τῆς Τυλλίας λεγούσης ἄσμενος δέχεται
τὰς αἱρέσεις ὁ Ταρκύνιος, καὶ αὐτίκα δοὺς αὐτῇ 
πίστεις καὶ λαβὼν τὰ προτέλεια τῶν ἀνοσίων γάμων
διαπραξάμενος ἀπέρχεται. διελθόντος δ᾽ οὐ πολλοῦ
μετὰ ταῦτα χρόνου τοῖς αὐτοῖς πάθεσιν ἀποθνήσκουσιν
ἥ τε πρεσβυτέρα τῶν Τυλλίου θυγατέρων καὶ ὁ νεώτερος
τῶν Ταρκυνίων. <milestone unit="section" n="2" />ἐνταῦθα πάλιν ἀναγκάζομαι 
μεμνῆσθαι Φαβίου καὶ τὸ ῥᾴθυμον αὐτοῦ περὶ τὴν
<pb id="v.2p.56" />
ἐξέτασιν τῶν χρόνων ἐλέγχειν. ἐπὶ γὰρ τῆς Ἀρροῦντος
τελευτῆς γενόμενος οὐ καθ᾽ ἓν ἁμαρτάνει μόνον,
ὃ καὶ πρότερον ἔφην, ὅτι γέγραφεν υἱὸν εἶναι Ταρκυνίου
τὸν Ἀρροῦντα: ἀλλὰ καὶ καθ᾽ ἕτερον, ὅτι φησὶν
ἀποθανόντα ὑπὸ τῆς μητρὸς Τανακυλλίδος τεθάφθαι,
ἣν ἀμήχανον ἦν ἔτι καὶ κατ᾽ ἐκείνους περιεῖναι τοὺς
χρόνους. <milestone unit="section" n="3" />ἐδείχθη γὰρ ἐν ἀρχαῖς ἑβδομηκοστὸν ἔχουσα
καὶ πέμπτον ἔτος ἡ Τανακυλλίς, ὅτε βασιλεὺς Ταρκύνιος <milestone unit="reiskpage" n="718" />
ἐτελεύτα: προστεθέντων δὴ τοῖς ἑβδομήκοντα καὶ
πέντε ἔτεσιν ἑτέρων τετταράκοντα ἐτῶν: ἐν γὰρ ταῖς
ἐνιαυσίοις ἀναγραφαῖς κατὰ τὸν τετταρακοστὸν ἐνιαυτὸν
τῆς Τυλλίου ἀρχῆς τὸν Ἀρροῦντα τετελευτηκότα
παρειλήφαμεν: ἐτῶν ἡ Τανακυλλὶς ἔσται πεντεκαίδεκα
πρὸς τοῖς ἑκατόν. οὕτως ὀλίγον ἐστὶν ἐν ταῖς ἱστορίαις
αὐτοῦ τὸ περὶ τὴν ἐξέτασιν τῆς ἀληθείας ταλαίπωρον.
<milestone unit="section" n="4" />μετὰ τοῦτο τὸ ἔργον οὐδὲν ἔτι διαμελλήσας
ὁ Ταρκύνιος ἐπάγεται γυναῖκα τὴν Τυλλίαν οὔτε τοῦ
πατρὸς αὐτῆς βεβαιοῦντος τὸν γάμον οὔτε τῆς μητρὸς
συνευδοκούσης, ἀλλ᾽ αὐτὴν παρ᾽ ἑαυτῆς λαβών. <milestone unit="section" n="5" />ὡς δὲ
συνεκεράσθησαν <add>αἱ</add> ἀνόσιοι καὶ ἀνδροφόνοι φύσεις,
ἐκβαλεῖν ἐκ τῆς βασιλείας τὸν Τύλλιον, εἰ μὴ βούλοιτο
ἑκὼν παραδοῦναι τὴν ἀρχήν, ἐμηχανῶντο ἑταιρίας τε
συνάγοντες καὶ τῶν πατρικίων τοὺς ἀλλοτρίως ἔχοντας
πρὸς τὸν βασιλέα καὶ τὰ δημοτικὰ πολιτεύματα παρακαλοῦντες
<pb id="v.2p.57" />
ἔκ τε τοῦ δημοτικοῦ πλήθους τοὺς ἀπορωτάτους,
οἷς οὐδενὸς τῶν δικαίων φροντὶς ἦν, χρήμασιν
ἐξωνούμενοι καὶ οὐδὲ ἀφανῶς ἕκαστα τούτων πράττοντες.
<milestone unit="section" n="6" />ταῦτα δ᾽ ὁρῶν ὁ Τύλλιος ἤχθετο μὲν καὶ 
περὶ ἑαυτοῦ δεδιώς, εἴ τι πείσεται προκαταληφθείς: 
ἠγανάκτει δ᾽ οὐχ ἥκιστα, εἰ θυγατρὶ καὶ γαμβρῷ πολεμεῖν
ἀναγκασθήσεται καὶ τιμωρίας ὡς παρ᾽ ἐχθρῶν
λαμβάνειν, πολλάκις μετὰ τῶν φίλων προκαλούμενος
εἰς λόγους τὸν Ταρκύνιον, καὶ τὰ μὲν ἐγκαλῶν, τὰ δὲ
νουθετῶν, τὰ δὲ πείθων μηδὲν εἰς ἑαυτὸν ἐξαμαρτάνειν: 
ὡς δ᾽ οὐ προσεῖχεν αὐτῷ τὴν διάνοιαν, ἀλλ᾽
ἐπὶ τῆς βουλῆς ἔφη τὰ δίκαια πρὸς αὐτὸν ἐρεῖν, συγκαλέσας
τὸ συνέδριον: <milestone unit="section" n="7" />ἄνδρες, ἔφη, βουλευταί, Ταρκύνιος 
ἑταιρίας ἐπ᾽ ἐμὲ συνάγων καὶ προθυμούμενος
ἐκβαλεῖν με τῆς ἀρχῆς καταφανὴς γέγονέ μοι. βούλομαι
δὲ πάντων ὑμῶν παρόντων μαθεῖν παρ᾽ αὐτοῦ, τί 
πεπονθὼς ἰδίᾳ κακὸν ἢ τί τὴν πόλιν ὁρῶν ἀδικουμένην
<milestone unit="reiskpage" n="720" />ὑπ᾽ ἐμοῦ ταῦτ᾽ ἐπ᾽ ἐμοὶ μηχανᾶται. ἀπόκριναι
δή, Ταρκύνιε, μηδὲν ἀποκρυψάμενος, τί μου κατηγορεῖν
ἔχεις, ἐπειδὴ τούτους ἠξίους ἀκοῦσαι.
</p></div2>

<div2 type="chapter" n="31" org="uniform" sample="complete">
<p><milestone unit="section" n="1" />
λέγει πρὸς αὐτὸν ὁ Ταρκύνιος: βραχύς ἐστιν 
ὁ παρ᾽ ἐμοῦ λόγος, ὦ Τύλλιε, καὶ δίκαιος: καὶ διὰ
τοῦτο προειλόμην αὐτὸν εἰς τούτους ἐκφέρειν. Ταρκύνιος
ἐμὸς ὢν πάππος ἐκτήσατο τὴν Ῥωμαίων ἀρχὴν
πολλοὺς καὶ μεγάλους ἀγῶνας ὑπὲρ αὐτῆς ἀράμενος:
ἐκείνου τελευτήσαντος ἐγὼ διάδοχός εἰμι κατὰ τοὺς 
κοινοὺς ἁπάντων Ἑλλήνων τε καὶ βαρβάρων νόμους:
<pb id="v.2p.58" />
καὶ προσήκει μοι καθάπερ καὶ τοῖς ἄλλοις τοῖς διαδεχομένοις
τὰ παππῷα, μὴ μόνον τῶν χρημάτων, ἀλλὰ
<milestone unit="section" n="2" />καὶ τῆς βασιλείας αὐτοῦ κληρονομεῖν. σὺ δὲ τὰ μὲν
χρήματα τὰ καταλειφθέντα ὑπ᾽ αὐτοῦ παραδέδωκάς
μοι, τὴν δὲ βασιλείαν ἀποστερεῖς με καὶ τοσοῦτον ἤδη
κατέχεις χρόνον, οὐκ ἐκ τοῦ δικαίου λαβών: οὔτε γὰρ
μεσοβασιλεῖς σε ἀπέδειξαν, οὔτε <add>ἡ</add> βουλὴ ψῆφον
ὑπὲρ σοῦ διήνεγκεν, οὔτε ἀρχαιρεσίαις νομίμοις τῆς
ἐξουσίας ταύτης ἔτυχες, ὡς ὁ πάππος τε οὑμὸς καὶ <milestone unit="reiskpage" n="721" />
πάντες οἱ πρὸ αὐτοῦ γενόμενοι βασιλεῖς: ἀλλὰ τὸ
ἀνέστιον καὶ ἄπορον καὶ πρὸς καταδίκας ἢ χρέα τὴν
ἐπιτιμίαν ἀπολωλεκὸς φῦλον, ᾧ τῶν κοινῶν οὐδενὸς
ἔμελε, καταμισθοδοτήσας καὶ πάντα τρόπον διαφθείρας,
καὶ οὐδὲ τότε μέντοι σαυτῷ πράττειν τὴν δυναστείαν
λέγων, ἀλλ᾽ ἡμῖν φυλάξειν σκηπτόμενος ὀρφανοῖς οὖσι
καὶ νηπίοις, ἐπὶ τὰ πράγματα παρῆλθες καὶ πάντων
ἀκουόντων ὡμολόγεις, ὅταν ἀνδρωθῶμεν ἡμεῖς, ἐμοὶ
<milestone unit="section" n="3" />παραδώσειν ὄντι πρεσβυτέρῳ τὴν ἀρχήν. ἐχρῆν μὲν
οὖν σε, εἰ τὰ δίκαια ποιεῖν ἤθελες, ὅτε μοι τὸν οἶκον
τοῦ πάππου παρεδίδους, ἅμα τοῖς χρήμασι καὶ τὴν
βασιλείαν ἀποδεδωκέναι παραδείγμασι χρώμενον τοῖς
τῶν καλῶν καὶ ἀγαθῶν ἐπιτρόπων ἔργοις, ὅσοι βασιλικοὺς
παῖδας ὀρφανοὺς πατέρων παραλαβόντες εἰς
ἄνδρας ἐλθοῦσιν ὀρθῶς καὶ δικαίως τὰς πατρῴας καὶ
<milestone unit="section" n="4" /><note n="25" place="unspecified" anchored="yes" /> προγονικὰς ἀπέδωκαν ἀρχάς: εἰ δὲ μήπω σοι φρονεῖν
τὰ καθήκοντα ἐφαινόμην, ἀλλ᾽ ἔτι διὰ τὸ νέον τῆς
ἡλικίας οὐχ ἱκανὸς εἶναι πόλιν τηλικαύτην διοικεῖν, <milestone unit="reiskpage" n="722" />
ὅτ᾽ εἰς τὴν κρατίστην παρεγενόμην τοῦ σώματος καὶ
<pb id="v.2p.59" />
τῆς φρονήσεως ἀκμὴν τριάκοντα γεγονὼς ἔτη, μετὰ
τοῦ γάμου τῆς θυγατρὸς καὶ τὰ τῆς πόλεως ἐγχειρίσαι
πράγματα: ταύτην γέ τοι τὴν ἡλικίαν ἔχων καὶ σὺ
τόν τ᾽ οἶκον τὸν ἡμέτερον ἐπιτροπεύειν ἤρξω καὶ τῆς
βασιλείας ἐπιμελεῖσθαι. 
</p></div2>

<div2 type="chapter" n="32" org="uniform" sample="complete">
<p><milestone unit="section" n="1" />
περιῆν γὰρ ἄν σοι ταῦτα πράξαντι πρῶτον
μὲν εὐσεβεῖ καὶ δικαίῳ λέγεσθαι, ἔπειτα συμβασιλεύειν
ἐμοὶ καὶ πάσης μετέχειν τιμῆς, εὐεργέτην τε καὶ
πατέρα καὶ σωτῆρα καὶ πάντα, ὅσα τιμιώτατα ὀνόματα
ὑπ᾽ ἀνθρώπων ἐπὶ καλοῖς κεῖται πράγμασιν, ἀκούειν 
καὶ μὴ τέταρτον ἤδη τοῦτο καὶ τετταρακοστὸν ἔτος
ἀποστερεῖν με τῶν ἐμῶν, οὔτε σώματος ἀναπήρου
τυχόντα οὔτε διανοίας ἠλιθίου. ἔπειτ᾽ ἐρωτᾶν με τολμᾷς,
τί παθὼν δεινὸν ἐχθρὸν ἡγοῦμαί σε καὶ διὰ τί
<milestone unit="section" n="2" /><milestone unit="reiskpage" n="723" />σου κατηγορῶ; σὺ μὲν οὖν ἀπόκριναί μοι, Τύλλιε, 
τίνος αἰτίας χάριν οὐκ ἀξιοῖς με τῶν τοῦ πάππου τιμῶν
κληρονομεῖν καὶ τίνα πρόφασιν εὐπρεπῆ τῆς ἀποστερήσεως
σκηπτόμενος; πότερον οὐχ ἡγούμενος ἐξ
ἐκείνου γένους εἶναί με γνήσιον, ἀλλ᾽ ὑποβολιμαῖόν
τινα καὶ νόθον; τί οὖν ἐπετρόπευες τὸν ἀλλότριον 
τοῦ γένους καὶ τὸν οἶκον ἀνδρωθέντι ἀπεδίδους; ἀλλ᾽
ἔτι νομίζων με ὀρφανὸν εἶναι παῖδα καὶ τὰ κοινὰ
πράττειν ἀδύνατον, ὃς οὐ πολὺ ἀπέχω πεντηκονταετίας;
κατάβαλε <del status="unremarkable">δὲ</del> τὴν εἰρωνείαν τῶν ἀναισχύντων
<pb id="v.2p.60" />
<milestone unit="section" n="3" />ἐρωτημάτων καὶ παῦσαί ποτε ἤδη πονηρὸς ὤν: εἰ δὲ
τι δίκαιον ἔχεις πρὸς ταῦτ᾽ εἰπεῖν, ἕτοιμός εἰμι τούτοις
ἐπιτρέπειν δικασταῖς, ὧν οὐκ ἂν ἔχοις ἑτέρους
εἰπεῖν ἄνδρας ἐν τῇ πόλει κρείττους: ἐὰν δ᾽ ἐντεῦθεν
ἀποδιδράσκων, ὅπερ ἐστὶν ἀεί σοι ποιεῖν σύνηθες, ἐπὶ
τὸν ἐκδημαγωγούμενον ὑπὸ σοῦ καταφεύγῃς ὄχλον,
οὐκ ἐπιτρέψω σοι: παρεσκεύασμαι γὰρ ὡς καὶ τὰ δίκαια
ἐρῶν καὶ εἰ μὴ πείθοιο τὰ βίαια πράξων.
</p></div2>

<div2 type="chapter" n="33" org="uniform" sample="complete">
<p><milestone unit="section" n="1" />
παυσαμένου δ᾽ αὐτοῦ παραλαβὼν τὸν <milestone unit="reiskpage" n="724" />
λόγον ὁ Τύλλιος ἔλεξεν ὧδε: ἅπαντα μέν, ὡς ἔοικεν,
ἄνθρωπον ὄντα δεῖ προσδοκᾶν, ὦ βουλή, <del status="unremarkable">τὰ παράδοξα</del>
καὶ μηδὲν ἡγεῖσθαι ἄπιστον, ὅπου γε κἀμὲ Ταρκύνιος
οὑτοσὶ τῆς ἀρχῆς παῦσαι πρόθυμός ἐστιν: ὃν
ἐγὼ νήπιον παραλαβὼν καὶ ἐπιβουλευόμενον ὑπὸ τῶν
ἐχθρῶν ἔσωσα καὶ ἐξέθρεψα καὶ εἰς ἄνδρας ἐλθόντα
κηδεστὴν ἠξίωσα λαβεῖν, καὶ εἴ τι πάθοιμι διάδοχον
ἔμελλον καταλείψειν ἁπάντων τῶν ἐμῶν. ἐπειδὴ δὲ
παρὰ γνώμην ἅπαντ᾽ ἀπήντηκέ μοι καὶ ὥσπερ ἀδικῶν
αὐτὸς ἐγκαλοῦμαι, τὴν μὲν τύχην ὕστερον ἀνακλαύσομαι,
<milestone unit="section" n="2" /><note n="20" place="unspecified" anchored="yes" /> τὰ δὲ δίκαια νῦν πρὸς αὐτὸν ἐρῶ. ἐγὼ τὴν
μὲν ἐπιτροπείαν ὑμῶν ἔλαβον, ὦ Ταρκύνιε, νηπίων
καταλειφθέντων οὐχ ἑκών, ἀλλ᾽ ὑπὸ τῶν πραγμάτων
ἀναγκασθείς: ἐπειδὴ τὸν μὲν πάππον ὑμῶν οἱ τῆς
βασιλείας ἀντιποιούμενοι φανερῶς ἀπέκτειναν, ὑμῖν δὲ
καὶ τοῖς ἄλλοις αὐτοῦ συγγενέσιν ἐπιβουλεύειν ἐλέγοντο <milestone unit="reiskpage" n="725" />
<pb id="v.2p.61" />
ἀφανῶς: καὶ πάντες τοῦθ᾽ οἱ προσήκοντες ὑμῖν
ὡμολόγουν, ὅτι κρατήσαντες ἐκεῖνοι τῆς ἀρχῆς οὐδὲ
σπέρμα τοῦ Ταρκυνιείου καταλείψουσι γένους. κηδεμὼν
δὲ καὶ φύλαξ οὐδεὶς ὑμῶν ἕτερος ἦν, ὅτι μὴ
γυνή, πατρὸς μήτηρ, καὶ αὐτὴ διὰ γῆρας ἑτέρων δεομένη 
κηδεμόνων: ἀλλ᾽ ἐν ἐμοὶ κατελείπεσθε μόνῳ φύλακι
τῆς ἐρημίας, ὃν νῦν ἀλλότριον καὶ οὐδὲν προσήκοντα
ἀποκαλεῖς. <milestone unit="section" n="3" />τοιούτοις μέντοι πράγμασιν ἐπιστὰς 
ἐγὼ τούς τ᾽ ἀποκτείναντας τὸν πάππον ὑμῶν
ἐτιμωρησάμην καὶ ὑμᾶς εἰς ἄνδρας ἤγαγον καὶ γενεᾶς 
ἄρρενος οὐχ ὑπαρχούσης τῶν ἐμαυτοῦ κυρίους προειλόμην
ποιῆσαι. ἔχεις τὸν τῆς ἐπιτροπῆς λόγον, ὦ
Ταρκύνιε, καὶ οὐκ ἂν ἐπιχειρήσειας εἰπεῖν, ὡς ψεύδομαί τι τούτων.
</p></div2>

<div2 type="chapter" n="34" org="uniform" sample="complete">
<p><milestone unit="section" n="1" />
περὶ δὲ τῆς βασιλείας, ἐπειδὴ τοῦτ᾽ 
<milestone unit="reiskpage" n="726" />ἐστιν, ὃ κατηγορεῖς μου, ἄκουσον, ὅπως τ᾽ αὐτῆς ἔτυχον,
καὶ δι᾽ ἃς αἰτίας οὔθ᾽ ὑμῖν οὔτ᾽ ἄλλῳ τινὶ μεθίεμαι.
ὅτε τῆν ἐπιμέλειαν τῆς πόλεως παρέλαβον,
αἰσθόμενος ἐπιβουλάς τινας κατ᾽ ἐμαυτοῦ γινομένας,
παραδοῦναι τῷ δήμῳ τὰ πράγματ᾽ ἐβουλήθην: καὶ 
συναγαγὼν ἅπαντας εἰς ἐκκλησίαν ἀπεδίδουν αὐτοῖς
τὴν ἀρχὴν ἀντὶ τῆς ἐπιφθόνου ταύτης καὶ πλείω τὰ
λυπηρὰ τῶν ἡδέων ἐχούσης ἡγεμονίας τὴν ἀκίνδυνον
ἀντικαταλλασσόμενος ἡσυχίαν. <milestone unit="section" n="2" />οὐκ ἠνέσχοντο Ῥωμαῖοι 
ταῦτά μου πράττειν βουλομένου οὐδ᾽ ἠξίωσαν ἕτερόν 
τινα τῶν κοινῶν ἀποδεῖξαι κύριον, ἀλλ᾽ ἐμὲ κατέσχον
<pb id="v.2p.62" />
καὶ τὴν βασιλείαν ἔδωκάν μοι ψῆφον ἐπενέγκαντες,
τὴν ἑαυτῶν, Ταρκύνιε, κτῆσιν, οὐ τὴν ὑμετέραν:
<milestone unit="section" n="3" />ὥσπερ γε καὶ τὸν πάππον ὑμῶν παρήγαγον ἐπὶ τὰ
πράγματα ξένον ὄντα καὶ οὐδὲν προσήκοντα τῷ πρότερον
βασιλεῖ: καίτοι παῖδάς γ᾽ Ἄγκος Μάρκιος ὁ
βασιλεὺς κατέλιπεν ἀκμάζοντας, οὐχ υἱωνοὺς καὶ νηπίους,
ὥσπερ ὑμᾶς Ταρκύνιος. εἰ δὲ κοινὸς ἁπάντων
νόμος ἦν τοὺς διαδεχομένους τήν τε <add>φανερὰν</add> οὐσίαν <milestone unit="reiskpage" n="727" />
καὶ τὰ χρήματα τῶν ἐκλειπόντων βασιλέων σὺν
τούτοις καὶ τὰς βασιλείας αὐτῶν παραλαμβάνειν, οὐκ
ἂν Ταρκύνιος ὁ πάππος ὑμῶν τὴν ἡγεμονίαν παρέλαβεν
Ἄγκου τελευτήσαντος, ἀλλ᾽ ὁ πρεσβύτερος τῶν
ἐκείνου παίδων. <milestone unit="section" n="4" />ἀλλ᾽ ὁ δῆμος ὁ Ῥωμαίων οὐ τὸν διάδοχον
τοῦ πατρός, ἀλλὰ τὸν ἄξιον τῆς ἀρχῆς ἐπὶ τὰ
πράγματ᾽ ἐκάλει: ἡγεῖτο γὰρ τὰ μὲν χρήματα τῶν
κτησαμένων εἶναι, τὴν δὲ βασιλείαν τῶν δεδωκότων:
καὶ τὰ μὲν ὅταν τι πάθωσιν οἱ κύριοι τοὺς κατὰ γένος
ἢ κατὰ διαθήκας διαδόχους προσήκειν παραλαμβάνειν,
τὴν δ᾽ ὅταν ἐκλίπωσιν οἱ λαβόντες τοὺς δεδωκότας
ἔχειν: εἰ μή τι τοιοῦτον ἔχεις δικαίωμα
φέρειν, ὅτι τὴν βασιλείαν ὁ πάππος ὑμῶν ἐπὶ ῥητοῖς
τισι παρέλαβεν, ὥστε καὶ αὐτὸς ἔχειν ἀναφαίρετον καὶ
ὑμῖν τοῖς ἐγγόνοις καταλιπεῖν, καὶ ὁ δῆμος οὐ κύριος <milestone unit="reiskpage" n="728" />
<milestone unit="section" n="5" />ἦν ἀφελόμενος αὐτὴν ὑμῶν ἐμοὶ δοῦναι. εἰ γάρ τι
τοιοῦτον εἰπεῖν ἔχεις, τί οὐ φέρεις τὰς συνθήκας εἰς
μέσον; ἀλλ᾽ οὐκ ἂν ἔχοις. εἰ δ᾽ οὐ κατὰ τὸν βέλτιστον
<pb id="v.2p.63" />
αὐτῆς ἔτυχον ἐγὼ τρόπον, ὡς λέγεις, μήθ᾽ ὑπὸ τῶν
μεσοβασιλέων αἱρεθεὶς μήτε τῆς βουλῆς μοι παραδούσης
τὰ πράγματα μήτε τῶν ἄλλων γενομένων τῶν κατὰ
νόμον, τούτους ἀδικῶ δήπου καὶ οὐχὶ σέ, καὶ ὑπὸ
τούτων παυσθῆναι δίκαιός εἰμι τῆς ἀρχῆς, οὐχ ὑπὸ 
<milestone unit="section" n="6" />σοῦ. ἀλλ᾽ οὔτε τούτους οὔτ᾽ ἄλλον οὐδένα ἀδικῶ. 
μάρτυς δὲ τῆς ἐκ <add>τοῦ</add> δικαίου μοι καὶ τότε δοθείσης
καὶ νῦν ὑπαρχούσης ἐξουσίας ὁ χρόνος, ἐν ᾧ τετταρακονταετεῖ
γεγονότι Ῥωμαίων οὐδεὶς ἡγήσατό με πώποτ᾽
ἀδικεῖν, οὐδ᾽ ἐκβαλεῖν με τῆς ἀρχῆς ἐπεχείρησεν 
οὔθ᾽ ὁ δῆμος οὔθ᾽ ἡ βουλή.
</p></div2>

<div2 type="chapter" n="35" org="uniform" sample="complete">
<p><milestone unit="section" n="1" />
ἀλλ᾽ ἵνα ταῦτα πάντ᾽ ἀφῶ καὶ ὁμόσε χωρήσω
<milestone unit="reiskpage" n="729" />τοῖς σοῖς λόγοις, εἴ σε παρακαταθήκην παππῴαν
ἀπεστέρουν καὶ παρὰ πάντα τὰ ἐν ἀνθρώποις
δίκαια τὴν σὴν βασιλείαν κατεῖχον, ἐχρῆν σε παραγενόμενον 
ἐπὶ τοὺς δεδωκότας μοι τὴν ἐξουσίαν ἀγανακτεῖν
καὶ κατηγορεῖν ἐμοῦ τε, ὅτι τὰ μὴ προσήκοντα
κατέχω, καὶ τῶν δεδωκότων, ὅτι τἀλλότρια ἐχαρίσαντό
μοι: ῥᾳδίως γὰρ ἂν ἔπεισας αὐτούς, εἴ τι δίκαιον
εἶχες λέγειν. <milestone unit="section" n="2" />εἰ δὲ τούτῳ μὲν οὐκ ἐπίστευες τῷ λόγῳ, 
οὐ δικαίως δ᾽ ἄρχεσθαι τὴν πόλιν ἐνόμιζες ὑπ᾽ ἐμοῦ
καὶ σεαυτὸν ἐπιτηδειότερον εἶναι τὴν ἐπιμέλειαν τῶν
κοινῶν παραλαβεῖν, ἐκεῖνα ποιεῖν σοι προσῆκεν: ἐξέτασιν
τῶν ἐμῶν ποιησάμενον ἁμαρτημάτων καὶ τὰς
σαυτοῦ πράξεις ἐξαριθμησάμενον καλεῖν με εἰς διαδικασίαν: 
ὧν οὐδέτερον ἐποίησας, ἀλλὰ τοσούτοις χρόνοις
<pb id="v.2p.64" />
ὕστερον ὥσπερ ἐκ μακρᾶς ἀνανήψας μέθης νῦν
ἥκεις μου κατηγορῶν καὶ οὐδὲ νῦν, ὅπου δεῖ. <milestone unit="section" n="3" />οὐ γὰρ
ἐνθάδε σοι ταῦτα προσήκει λέγειν: καὶ μηδὲν ἀχθεσθῆτέ
μοι ταῦτα λέγοντι, ὦ βουλή: οὐ γὰρ ὑμῶν
ἀφαιρούμενος τὴν διάγνωσιν, ἀλλὰ τὴν τούτου συκοφαντίαν
ἐπιδείξασθαι βουλόμενος ταῦτα λέγω: προειπόντα <milestone unit="reiskpage" n="730" />
δέ <add>σ᾽ ἔδει</add> μοι τὸν δῆμον εἰς ἐκκλησίαν συναγαγεῖν
κἀκεῖ μου κατηγορεῖν. πλὴν ἐπεὶ σὺ τοῦτο
πέφευγας, ἐγὼ περὶ σοῦ ποιήσω καὶ συγκαλέσας τὸν
δῆμον παρέξομαί σοι δικαστὴν ὧν ἄν μου κατηγορήσῃς,
καὶ ἀποδώσω πάλιν αὐτῷ διαγνῶναι, πότερος
ἡμῶν ἐπιτηδειότερός ἐστιν ἔχειν τὴν ἀρχήν: καὶ ὅ τι
ἂν ἅπαντες οὗτοι γνῶσι πράττειν με <add>δεῖν</add>, ποιήσω.
<milestone unit="section" n="4" />καὶ πρὸς μὲν <add>σὲ</add> ταῦθ᾽ ἱκανά: ἐν ἴσῳ γάρ ἐστι τό
τε πολλὰ δίκαια πρὸς τοὺς ἀγνώμονας ἀντιδίκους λέγειν
καὶ τὸ ὀλίγα: τὸ γὰρ πεῖσον αὐτοὺς εἶναι χρηστοὺς
οὐ πεφύκασι φέρειν οἱ λόγοι.
</p></div2>

<div2 type="chapter" n="36" org="uniform" sample="complete">
<p><milestone unit="section" n="1" />
ὑμῶν δὲ τεθαύμακα, εἴ τινές εἰσιν, ὦ βουλή, <milestone unit="reiskpage" n="731" />
τῆς ἀρχῆς με ἀπαλλάξαι βουλόμενοι, καὶ μετὰ τούτου
συνεστηκότες ἐπ᾽ ἐμοί: ἡδέως δ᾽ ἂν πυθοίμην παρ᾽
αὐτῶν, τίνος ἀδικήματος ἕνεκα πολεμοῦσί μοι καὶ ἐπὶ
τίνι τῶν ἐμῶν ἔργων ἀχθόμενοι: πότερον ὅτι πολλοὺς
ἴσασιν ἐπὶ τῆς ἐμῆς ἀρχῆς ἀκρίτους ἀπολωλότας ἢ τῆς
<pb id="v.2p.65" />
πατρίδος στερομένους ἢ τὰς οὐσίας ἀπολωλεκότας ἢ
ἄλλῃ τινὶ συμφορᾷ κεχρημένους ἀδίκως; ἢ τούτων
μὲν τῶν τυραννικῶν ἀδικημάτων οὐδὲν ἔχουσιν εἰπεῖν
ὑπ᾽ ἐμοῦ γεγονός, ὕβρεις δέ μοί τινας συνοίδασιν εἰς
γυναῖκας γαμετὰς ἢ προπηλακισμοὺς εἰς θυγατέρας 
παρθένους ἢ ἄλλην τινὰ περὶ σῶμα ἐλεύθερον ἀκολασίαν;
δικαίως μέντ᾽ ἄν, εἴ τί μοι τοιοῦτον ἡμάρτηται,
<milestone unit="reiskpage" n="732" />τῆς ἀρχῆς θ᾽ ἅμα καὶ τῆς ψυχῆς ἀποστερηθείην.
<milestone unit="section" n="2" />φέρε ἀλλ᾽ ὑπερήφανός εἰμι καὶ διὰ βαρύτητα ἐπαχθὴς 
καὶ τὴν αὐθάδειαν, ᾗ κέχρημαι περὶ τὴν ἀρχήν, οὐδεὶς 
φέρειν δύναταί μου; τίς μέντοι τῶν πρὸ ἐμοῦ βασιλέων
οὕτω μέτριος <add>ὢν</add> ἐν ἐξουσίᾳ διετέλεσε καὶ
φιλάνθρωπος ἅπασι τοῖς πολίταις ὡς πατὴρ πρᾷος
υἱοῖς αὐτοῦ χρώμενος; ὅς γε καὶ τὴν ἐξουσίαν, ἣν
ὑμεῖς ἐδώκατέ μοι πατέρων φυλάττοντες παραδοχάς, 
οὐχ ἅπασαν ἐβουλήθην ἔχειν, ἀλλὰ νόμους θ᾽ ὑπὲρ
τῶν κυριωτάτων καταστησάμενος, οὓς ἅπαντες ἐπεκυρώσατε,
κατὰ τούτους ὑμῖν ἀπέδωκα διδόναι τὰ δίκαια
καὶ λαμβάνειν, καὶ αὐτὸς ἐξηταζόμην πρῶτος οἷς ὥρισα
κατὰ τῶν ἄλλων δικαίοις ὥσπερ ἰδιώτης πειθόμενος: 
τῶν τ᾽ ἀδικημάτων οὐχ ἁπάντων αὐτὸς ἐγινόμην δικαστής,
<milestone unit="reiskpage" n="733" />ἀλλὰ τὰς ἰδιωτικὰς <add>δίκας</add> ὑμῖν ἀπέδωκα
διαγινώσκειν, ὃ τῶν ἔμπροσθεν οὐδεὶς ἐποίησε βασιλέων.
<milestone unit="section" n="3" />ἀλλ᾽ ἔοικεν ἀδίκημα μὲν οὐδὲν εἶναι, δι᾽ ὃ 
<pb id="v.2p.66" />
δυσχεραίνουσί μοί τινες, αἱ δ᾽ εἰς τὸ δημοτικὸν πλῆθος
εὐεργεσίαι λυπεῖν ὑμᾶς δοκοῦσι, περὶ ὧν πολλάκις
ἀπολελόγημαι πρὸς ὑμᾶς. ἀλλ᾽ οὐδὲν δεῖ τούτων νυνὶ
τῶν λόγων: εἰ <add>δὲ</add> δοκεῖ κρεῖττον ἐπιμελήσεσθαι τῶν
κοινῶν Ταρκύνιος οὑτοσὶ τὰ πράγματα παραλαβών,
οὐ φθονῶ τῇ πόλει βελτίονος ἡγεμόνος: ἀποδοὺς δὲ
τὴν ἀρχὴν τῷ δεδωκότι μοι δήμῳ καὶ γενόμενος ἰδιώτης
πειράσομαι ποιῆσαι πᾶσι φανερόν, ὅτι καὶ ἄρχειν
ἐπίσταμαι καλῶς καὶ ἄρχεσθαι δύναμαι σωφρόνως.
</p></div2>

<div2 type="chapter" n="37" org="uniform" sample="complete">
<p><milestone unit="section" n="1" />
τοιαῦτα διαλεχθεὶς καὶ εἰς πολλὴν αἰδῶ
καταστήσας τοὺς συνισταμένους ἐπ᾽ αὐτῷ διέλυσε τὸν
σύλλογον καὶ μετὰ τοῦτο τοὺς κήρυκας ἀνακαλεσάμενος
ἐκέλευσε διὰ πάντων τῶν στενωπῶν διεξιόντας τὸν
δῆμον εἰς ἐκκλησίαν συγκαλεῖν. <milestone unit="section" n="2" />συνδραμόντος δ᾽ εἰς <milestone unit="reiskpage" n="734" />
τὴν ἀγορὰν τοῦ κατὰ <del status="unremarkable">τὴν</del> πόλιν ὄχλου προελθὼν ἐπὶ
τὸ βῆμα μακρὰν καὶ συμπαθῆ διεξῆλθε δημηγορίαν
τάς τε πολεμικὰς ἑαυτοῦ πράξεις ἐξαριθμούμενος, ἃς
Ταρκυνίου τε ζῶντος διεπράξατο καὶ μετὰ τὴν ἐκείνου
τελευτὴν καὶ τῶν πολιτευμάτων καθ᾽ ἓν ἕκαστον ἐπιλεγόμενος,
ἐξ ὧν πολλὰς καὶ μεγάλας ἔδοξεν ἐσχηκέναι
τὸ κοινὸν ὠφελείας. <milestone unit="section" n="3" />πολλοῦ δ᾽ ἐφ᾽ ἑκάστῳ τῶν λεγομένων
ἀπαντῶντος ἐπαίνου καὶ πάντων σπουδὴν ἐχόντων
μαθεῖν, τίνων ἕνεκα ταῦτα λέγει, τελευτῶν ἔφησεν,
ὅτι Ταρκύνιος αὐτὸν αἰτιᾶται τὴν βασιλείαν οὐ δικαίως
κατέχειν ἑαυτῷ προσήκουσαν: καταλιπεῖν γὰρ αὐτῷ
τὸν πάππον ἀποθνήσκοντα σὺν τοῖς χρήμασι καὶ τὴν
<pb id="v.2p.67" />
ἀρχήν, τὸν δὲ δῆμον οὐκ εἶναι κύριον τἀλλότρια ἑτέρῳ
<milestone unit="section" n="4" />διδόναι. κραυγῆς δὲ καὶ ἀγανακτήσεως ἐξ ἁπάντων 
ἐπὶ τούτῳ γενομένης σιωπῆσαι κελεύσας αὐτοὺς ἠξίου
μηδὲν ἄχθεσθαι μηδὲ ἀγανακτεῖν πρὸς τὸν λόγον, ἀλλ᾽
εἴ τι δίκαιον εἰπεῖν ἔχει Ταρκύνιος, καλεῖν αὐτὸν καὶ 
<milestone unit="reiskpage" n="735" />διδαχθέντας, ἐάν τ᾽ ἀδικούμενον εὕρωσιν ἐάν τ᾽ ἐπιτηδειότερον
ἄρχειν, ἐκείνῳ παραδοῦναι τὴν τῆς πόλεως
προστασίαν: αὐτὸς δὲ τῆς ἀρχῆς ἔφησεν ἀφίστασθαι
καὶ ἀποδιδόναι τοῖς κυρίοις, παρ᾽ ὧν αὐτὴν ἔλαβεν.
<milestone unit="section" n="5" />ταῦτα λέξαντος αὐτοῦ καταβαίνειν τ᾽ ἀπὸ τοῦ βήματος 
βουλομένου κραυγή τ᾽ ἐξ ἁπάντων ἐγίνετο καὶ δεήσεις
πολλαὶ σὺν οἰμωγαῖς ὑπὲρ τοῦ μηδενὶ παραχωρεῖν τῆς
ἀρχῆς: τινὲς δ᾽ ἐξ αὐτῶν καὶ βάλλειν τὸν Ταρκύνιον
ἐβόων. ἐκεῖνος μὲν οὖν δείσας τὴν ἐκ χειρὸς δίκην
ὁρμῆς ἤδη γινομένης τῶν ὄχλων ἐπ᾽ αὐτὸν ᾤχετο 
φεύγων ἅμα τοῖς ἑταίροις: τὸν δὲ Τύλλιον ἡ πληθὺς
ἅπασα μετὰ χαρᾶς καὶ κρότου καὶ πολλῆς εὐφημίας
παραπέμπουσα μέχρι τῆς οἰκίας κατέστησεν.
</p></div2>

<div2 type="chapter" n="38" org="uniform" sample="complete">
<p><milestone unit="section" n="1" />
ὡς δὲ καὶ ταύτης διήμαρτε τῆς πείρας
ὁ Ταρκύνιος, ἀδημονῶν ἐπὶ τῷ μηδεμίαν αὐτῷ βοήθειαν 
παρὰ τῆς βουλῆς, ᾗ μάλιστα ἐπεποίθει, γενέσθαι,
χρόνον μέν τινα διέτριβε κατ᾽ οἰκίαν τοῖς ἑταίροις
<milestone unit="reiskpage" n="736" />μόνοις διαλεγόμενος: ἔπειτα γνώμην ἀποδειξαμένης
τῆς γυναικὸς μηδὲν ἔτι μαλακίζεσθαι μηδὲ κατοκνεῖν,
ἀλλὰ καταβαλόντα τοὺς λόγους ἐπὶ τὰ ἔργα χωρεῖν 
διαλλαγὰς πρῶτον εὑρόμενον διὰ φίλων πρὸς τὸν Τύλλιον,
<pb id="v.2p.68" />
ἵνα πιστεύσας ὡς φίλῳ γεγονότι ἧττον αὐτὸν
φυλάττοιτο, δόξας δ᾽ αὐτὴν τὰ κράτιστα ὑποθέσθαι
μετανοεῖν τε περὶ τῶν γεγονότων ἐσκήπτετο καὶ πολλὰ
διὰ φίλων λιπαρῶν τὸν Τύλλιον ἠξίου συγγνώμονα
<note n="5" place="unspecified" anchored="yes" /> γενέσθαι. <milestone unit="section" n="2" />ῥᾷστα δὲ πείσας τὸν ἄνδρα φύσει τ᾽ εὐδιάλλακτον
ὄντα καὶ οὐκ ἀξιοῦντα πόλεμον ἄσπειστον
θυγατρὶ καὶ γαμβρῷ πολεμεῖν, ἐπειδὴ τὸν οἰκεῖον καιρὸν
ἔλαβε διεσκεδασμένου τοῦ δήμου κατὰ τοὺς ἀγροὺς
ἐπὶ τὴν τῶν καρπῶν συγκομιδήν, ἐξῆλθε μετὰ τῶν
ἑταίρων ἐχόντων ὑπὸ ταῖς περιβολαῖς ξίφη, τούς τε
πελέκεις ὑπηρέταις τισὶν ἀναδοὺς καὶ αὐτὸς τὴν βασιλικὴν
ἐσθῆτα λαβὼν καὶ τἆλλα παράσημα τῆς ἀρχῆς
ἐπαγόμενος: ἐλθὼν δ᾽ εἰς τὴν ἀγορὰν καὶ πρὸ τοῦ
βουλευτηρίου στὰς ἐκέλευσε τῷ κήρυκι τοὺς βουλευτὰς
καλεῖν εἰς τὸ συνέδριον. ἦσαν δ᾽ ἐκ παρασκευῆς ἕτοιμοι
περὶ τὴν ἀγορὰν οἱ συνειδότες αὐτῷ τὴν πρᾶξιν <milestone unit="reiskpage" n="737" />
<milestone unit="section" n="3" />καὶ παρορμῶντες ἐκ τῶν πατρικίων συχνοί. οἱ μὲν δὴ
συνῄεσαν: τῷ δὲ Τυλλίῳ λέγει τις ἐλθὼν ὄντι κατ᾽
οἰκίαν, ὅτι Ταρκύνιος ἐν ἐσθῆτι βασιλικῇ προελήλυθε
καὶ καλεῖ τοὺς βουλευτὰς εἰς τὸ συνέδριον. ὁ δὲ θαυμάσας
τὴν τόλμαν αὐτοῦ τάχιον ἢ φρονιμώτερον προῆλθεν
ἐκ τῆς οἰκίας οὐ πολλοὺς περὶ ἑαυτὸν ἔχων.
ἐλθὼν δ᾽ εἰς τὸ συνέδριον καὶ τὸν Ταρκύνιον ἰδὼν
ἐπὶ τῆς βασιλικῆς καθήμενον ἕδρας καὶ τὸν ἄλλον
<note n="25" place="unspecified" anchored="yes" /> βασίλειον ἔχοντα κόσμον: <milestone unit="section" n="4" />τίς, εἶπεν, ὦ μιαρώτατε
ἀνθρώπων, τοῦτό σοι τὸ σχῆμα συνεχώρησε λαβεῖν;
<pb id="v.2p.69" />
καὶ ὃς ὑπολαβών: ἡ σὴ τόλμα καὶ ἀναίδεια, εἶπεν,
ὦ Τύλλιε, ὃς οὐδ᾽ ἐλεύθερος ὤν, ἀλλὰ δοῦλος ἐκ δούλης,
ἣν οὑμὸς ἐκτήσατο πάππος ἐκ τῶν αἰχμαλώτων,
ἐτόλμησας βασιλέα Ῥωμαίων σεαυτὸν ἀναδεῖξαι. ὡς δὲ
ταῦτ᾽ ἤκουσεν ὁ Τύλλιος, ἐκπικρανθεὶς ἐπὶ τῷ λόγῳ 
παρὰ τὸ συμφέρον ὥρμησεν ἐπ᾽ αὐτὸν ὡς ἐξαναστήσων
<milestone unit="reiskpage" n="738" />τῆς ἕδρας. <milestone unit="section" n="5" />καὶ ὁ Ταρκύνιος ἄσμενος τοῦτ᾽ ἰδὼν ἀναπηδᾷ 
τ᾽ ἀπὸ τοῦ δίφρου, καὶ συναρπάσας τὸν γέροντα
κεκραγότα καὶ τοὺς ὑπηρέτας ἐπικαλούμενον ἔφερε.
γενόμενος δ᾽ ἔξω τοῦ βουλευτηρίου μετέωρον ἐξαρπάσας 
αὐτὸν ἀκμάζων τὸ σῶμα καὶ ῥωμαλέος ἀνὴρ
ῥιπτεῖ κατὰ τῶν κρηπίδων τοῦ βουλευτηρίου τῶν εἰς
τὸ ἐκκλησιαστήριον φερουσῶν. <milestone unit="section" n="6" />μόγις δ᾽ ἐκ τοῦ πτώματος 
ἀναστὰς ὁ πρεσβύτης ὡς εἶδε μεστὰ τὰ πέριξ
ἅπαντα τῆς περὶ τὸν Ταρκύνιον ἑταιρείας, τῶν δ᾽ αὐτοῦ 
φίλων πολλὴν ἐρημίαν, ἀπῄει στένων κρατούντων καὶ
παραπεμπόντων αὐτὸν ὀλίγων, αἵματι πολλῷ ῥεόμενος
καὶ κακῶς ὅλον ἑαυτὸν ἐκ τοῦ πτώματας ἔχων.
</p></div2>

<div2 type="chapter" n="39" org="uniform" sample="complete">
<p><milestone unit="section" n="1" />
τὰ μετὰ ταῦτα δεινὰ μὲν ἀκουσθῆναι,
θαυμαστὰ δὲ καὶ ἄπιστα πραχθῆναι, τῆς ἀνοσίας αὐτοῦ 
θυγατρὸς ἔργα παραδίδοται. πεπυσμένη γὰρ τὴν
εἰς τὸ βουλευτήριον τοῦ πατρὸς εἴσοδον καὶ σπουδὴν
<pb id="v.2p.70" />
ἔχουσα μαθεῖν οἷόν τι λήψεται τὰ πράγματα τέλος,
ἐπὶ τῆς ἀπήνης καθεζομένη παρῆν εἰς τὴν ἀγοράν.
μαθοῦσα δὲ τὰ γενόμενα καὶ τὸν Ταρκύνιον ἐπὶ τῆς <milestone unit="reiskpage" n="739" />
κρηπῖδος ἑστῶτα πρὸ τοῦ βουλευτηρίου θεασαμένη
βασιλέα τ᾽ αὐτὸν ἠσπάσατο πρώτη μεγάλῃ τῇ φωνῇ
καὶ τοῖς θεοῖς εὔξατο ἐπὶ τῷ συμφέροντι τῆς πόλεως
τῆς Ῥωμαίων τὴν ἀρχὴν αὐτὸν κατασχεῖν. <milestone unit="section" n="2" />ἀσπασαμένων
δὲ καὶ τῶν ἄλλων αὐτὸν ὡς βασιλέα τῶν συγκατασκευασάντων
τὴν ἀρχὴν λαβοῦσα μόνον αὐτόν:
τὰ μὲν πρῶτα, ἔφη, πέπρακταί σοι, Ταρκύνιε, κατὰ τὸ
δέον: βεβαίως δὲ τὴν βασιλείαν ἔχειν Τυλλίου περιόντος
οὐκ ἔνεστί σοι. ἐκδημαγωγήσει γὰρ αὖθις ἐπὶ σοὶ
τὸν ὄχλον, ἐὰν καὶ ὁποσονοῦν ταύτης τῆς ἡμέρας
περιγένηται χρόνον: ἐπίστασαι δ᾽, ὡς εὔνους ἐστὶν
αὐτῷ τὸ δημοτικὸν ἅπαν: ἀλλὰ καὶ πρὶν εἰς τὴν οἰκίαν
αὐτὸν εἰσελθεῖν, ἀποστείλας τοὺς διαχρησομένους ἐκποδῶν
ποίησον. <milestone unit="section" n="3" />ταῦτ᾽ εἰποῦσα καὶ καθεζομένη πάλιν
ἐπὶ τῆς ἀπήνης ᾤχετο: Ταρκύνιος δὲ καὶ ταῦτ᾽ ὀρθῶς
δόξας τὴν ἀνοσιωτάτην γυναῖκα ὑποτίθεσθαι πέμπει
τινὰς τῶν θεραπόντων ἐπ᾽ αὐτὸν ἔχοντας ξίφη: οἳ
τάχει πολλῷ τὴν μεταξὺ διανύσαντες ὁδὸν ἐγγὺς ὄντα
τῆς οἰκίας ἤδη τὸν Τύλλιον καταλαβόντες κατέσφαξαν.
ἔτι δὲ νεοσφαγοῦς ἐρριμμένου τοῦ σώματος καὶ σπαίροντος <milestone unit="reiskpage" n="740" />
<milestone unit="section" n="4" />ἡ θυγάτηρ παρῆν. στενοῦ δ᾽ ὄντος πάνυ τοῦ
στενωποῦ, δι᾽ οὗ τὴν ἀπήνην ἔδει διελθεῖν, αἱ ἡμίονοι
τὸ πτῶμα ἰδοῦσαι διεταράχθησαν, καὶ ὁ προηγούμενος
αὐτῶν ὀρεοκόμος παθών τι πρὸς τὸ τῆς ὄψεως ἐλεεινὸν
<pb id="v.2p.71" />
ἐπέστη καὶ πρὸς τὴν δέσποιναν ἀπέβλεψε. πυνθανομένης
δ᾽ ἐκείνης, τί παθὼν οὐκ ἄγει τὸ ζεῦγος:
οὐχ ὁρᾷς, εἶπεν, ὦ Τυλλία, τὸν πατέρα σου νεκρὸν
κείμενον καὶ πάροδον οὐκ οὖσαν ἄλλην, εἰ μὴ διὰ
<milestone unit="section" n="5" />τοῦ πτώματος; ἡ δ᾽ ἐκπικρανθεῖσα καὶ ἀπὸ τῶν ποδῶν 
τὸ βάθρον ἁρπάσασα βάλλει τὸν ὀρεοκόμον καί
φησιν: οὐκ ἄξεις, ἀλιτήριε, καὶ διὰ τοῦ νεκροῦ;
κἀκεῖνος ἐπὶ τῷ πάθει μᾶλλον ἢ τῇ πληγῇ στενάξας
ἄγει βίᾳ τὰς ἡμιόνους κατὰ τοῦ πτώματος. οὗτος ὁ
στενωπὸς ὄρβιος καλούμενος πρότερον ἐξ ἐκείνου τοῦ 
δεινοῦ καὶ μυσαροῦ πάθους ἀσεβὴς ὑπὸ Ῥωμαίων κατὰ
τὴν πάτριον γλῶτταν καλεῖται.
</p></div2>

<div2 type="chapter" n="40" org="uniform" sample="complete">
<p><milestone unit="section" n="1" />
<milestone unit="reiskpage" n="741" />τοιαύτης τελευτῆς ἔτυχε Τύλλιος ἔτη τετταράκοντα
<add>καὶ τέτταρα</add> τὴν βασιλείαν κατασχών. τοῦτον
τὸν ἄνδρα λέγουσι Ῥωμαῖοι πρῶτον τὰ πάτρια 
ἔθη καὶ νόμιμα κινῆσαι, τὴν ἀρχὴν λαβόντα οὐ παρὰ
τῆς βουλῆς καὶ τοῦ δήμου, καθάπερ οἱ πρὸ αὐτοῦ
πάντες, ἀλλὰ παρὰ μόνου τοῦ δήμου, δεκασμοῖς δὲ
<del status="unremarkable">καὶ δωροδοκίαις</del> καὶ ἄλλαις πολλαῖς κολακείαις ἐκθεραπεύσαντα
τοὺς ἀπόρους: καὶ ἔχει τἀληθὲς οὕτως. 
<milestone unit="section" n="2" />ἐν γὰρ τοῖς πρότερον χρόνοις, ὁπότε βασιλεὺς ἀποθάνοι, 
τὴν μὲν ἐξουσίαν ὁ δῆμος ἐδίδου τῷ συνεδρίῳ
τῆς βουλῆς, οἵαν προέλοιτο καταστήσασθαι πολιτείαν:
ἡ δὲ βουλὴ μεσοβασιλεῖς ἀπεδείκνυεν: ἐκεῖνοι δὲ τὸν
ἄριστον ἄνδρα, εἴτ᾽ ἐκ τῶν ἐπιχωρίων, <del status="unremarkable">εἴτ᾽ ἐκ τῶν 
πολιτῶν,</del> εἴτ᾽ ἐκ τῶν ξένων, βασιλέα καθίστασαν. εἰ
<pb id="v.2p.72" />
μὲν οὖν ἥ τε βουλὴ τὸν αἱρεθέντα ὑπ᾽ αὐτῶν ἐδοκίμασε, <milestone unit="reiskpage" n="742" />
καὶ ὁ δῆμος ἐπεψήφισε καὶ τὰ μαντεύματα ἐπεκύρωσε,
παρελάμβανεν οὗτος τὴν ἀρχήν: ἐλλείποντος
δέ τινος τούτων ἕτερον ὠνόμαζον, καὶ τρίτον, εἰ μὴ
συμβαίη μηδὲ τῷ δευτέρῳ τά τε παρ᾽ ἀνθρώπων καὶ
<milestone unit="section" n="3" />τὰ παρὰ τῶν θεῶν ἀνεπίληπτα. ὁ δὲ Τύλλιος ἐπιτρόπου
βασιλικοῦ σχῆμα κατ᾽ ἀρχὰς λαβών, ὡς εἴρηταί
μοι πρότερον, ἔπειτα φιλανθρωπίαις τισὶ τὸν δῆμον
οἰκειωσάμενος ὑπ᾽ ἐκείνου βασιλεὺς ἀπεδείχθη μόνου.
ἐπιεικὴς δὲ καὶ μέτριος ἀνὴρ γενόμενος ἔλυσε τὰς ἐπὶ
τῷ μὴ πάντα <add>τὰ</add> κατὰ τοὺς νόμους πρᾶξαι. διαβολὰς
τοῖς μετὰ ταῦτ᾽ ἔργοις, παρέσχε τε πολλοῖς ὑπόληψιν
ὡς, εἰ μὴ θᾶττον ἀνῃρέθη, μεταστήσων τὸ σχῆμα τῆς
πολιτείας εἰς δημοκρατίαν. <milestone unit="section" n="4" />καὶ ἐπὶ ταύτῃ μάλιστα τῇ
αἰτίᾳ λέγεται τῶν πατρικίων αὐτῷ τινας συνεπιβουλεῦσαι:
ἀδυνάτους δ᾽ ὄντας δι᾽ ἑτέρου τρόπου τὴν
ἐξουσίαν αὐτοῦ καταλῦσαι καὶ Ταρκύνιον ἐπὶ τὰ πράγματα
παραλαβεῖν καὶ συγκατασκευάσαι τὴν ἀρχὴν ἐκείνῳ,
κακῶσαί τε βουλομένους τὸ δημοτικὸν ἰσχύος οὐ μικρᾶς <milestone unit="reiskpage" n="743" />
ἐπειλημμένον ἐκ τῆς Τυλλίου πολιτείας, καὶ τὴν
ἰδίαν ἀξίωσιν, ἣν πρότερον εἶχον, ἀναλαβεῖν. <milestone unit="section" n="5" />θορύβου
δὲ γενομένου πολλοῦ κατὰ τὴν πόλιν ὅλην καὶ οἰμωγῆς
ἐπὶ τῷ Τυλλίου θανάτῳ δείσας ὁ Ταρκύνιος, εἰ
διὰ τῆς ἀγορᾶς ὁ νεκρὸς φέροιτο, ὡς ἔστι Ῥωμαίοις
ἔθος, τόν τε βασίλειον κόσμον ἔχων καὶ τἆλλ᾽, ὅσα
νόμος ἐπὶ ταφαῖς <add>βασιλικαῖς</add> μή τις εἰς ἑαυτὸν ὁρμὴ
γένηται τοῦ δημοτικοῦ, πρὶν ἢ βεβαίως κρατύνασθαι
<pb id="v.2p.73" />
τὴν ἀρχήν, οὐκ εἴασε τῶν νομίμων οὐδὲν αὐτῷ γενέσθαι:
ἀλλ᾽ ἡ γυνὴ τοῦ Τυλλίου σὺν ὀλίγοις τισὶ
τῶν φίλων, Ταρκυνίου θυγάτηρ οὖσα τοῦ προτέρου
βασιλέως, νυκτὸς ἐκκομίζει τὸ σῶμα τῆς πόλεως, ὡς
τῶν ἐπιτυχόντων τινός: καὶ πολλὰ μὲν τὸν ἑαυτῆς 
καὶ ἐκείνου δαίμονα κατοδυραμένη, μυρίας δὲ κατάρας
τῷ τε γαμβρῷ καὶ τῇ θυγατρὶ καταρασαμένη κρύπτει
γῇ τὸ σῶμα. <milestone unit="section" n="6" />ἀπελθοῦσα δ᾽ ἀπὸ τοῦ σήματος οἴκαδε 
καὶ μίαν ἡμέραν ἐπιβιώσασα μετὰ τὴν ταφὴν τῇ κατόπιν
<milestone unit="reiskpage" n="744" />νυκτὶ ἀποθνήσκει. τοῦ θανάτου δ᾽ ὁ τρόπος, ὅστις 
ἦν, ἠγνοεῖτο τοῖς πολλοῖς: ἔλεγον δ᾽ οἱ μὲν ὑπὸ λύπης
αὐτοχειρίᾳ τὸ ζῆν προεμένην αὐτὴν ἀποθανεῖν: οἱ δ᾽
ὑπὸ τοῦ γαμβροῦ καὶ τῆς θυγατρὸς ἀναιρεθῆναι τῆς
εἰς τὸν ἄνδρα συμπαθείας τε καὶ εὐνοίας ἕνεκα. ταφῆς
μὲν οὖν βασιλικῆς καὶ μνήματος ἐπιφανοῦς διὰ ταύτας 
τὰς αἰτίας οὐκ ἐξεγένετο τυχεῖν τῷ Τυλλίου σώματι,
μνήμης δ᾽ αἰωνίου τοῖς ἔργοις αὐτοῦ παρὰ πάντα τὸν
χρόνον ὑπάρχει τυγχάνειν. <milestone unit="section" n="7" />ἐδήλωσε δέ τι καὶ ἄλλο 
δαιμόνιον ἔργον, ὅτι θεοφιλὴς ἦν ἁνήρ, ἐξ οὗ καὶ ἡ
περὶ τῆς γενέσεως αὐτοῦ μυθικὴ καὶ ἄπιστος ὑπόληψις, 
ὥσπερ εἴρηταί μοι πρότερον, ἀληθὴς εἶναι ὑπὸ πολλῶν
ἐπιστεύθη. ἐν γὰρ τῷ ναῷ τῆς Τύχης, ὃν αὐτὸς
κατεσκεύασεν, εἰκὼν αὐτοῦ κειμένη ξυλίνη κατάχρυσος
ἐμπρήσεως γενομένης καὶ τῶν ἄλλων ἁπάντων διαφθαρέντων
μόνη διέμεινεν οὐδὲν λωβηθεῖσα ὑπὸ τοῦ πυρός. 
καὶ ἔτι νῦν ὁ μὲν νεὼς καὶ τὰ ἐν αὐτῷ πάντα,
<pb id="v.2p.74" />
ὅσα μετὰ τὴν ἔμπρησιν εἰς τὸν ἀρχαῖον κόσμον ἐπετελέσθη <milestone unit="reiskpage" n="745" />
φανερά, ὅτι τῆς καινῆς ἐστι τέχνης, ἡ δ᾽ εἰκών,
οἵα πρότερον ἦν, ἀρχαικὴ τὴν κατασκευήν: διαμένει
γὰρ ἔτι σεβασμοῦ τυγχάνουσα ὑπὸ Ῥωμαίων. καὶ περὶ
μὲν Τυλλίου τοσαῦτα παρελάβομεν.
</p></div2>

<div2 type="chapter" n="41" org="uniform" sample="complete">
<p><milestone unit="section" n="1" />
μετὰ δὲ τοῦτον παραλαμβάνει Λεύκιος
Ταρκύνιος τὴν Ῥωμαίων δυναστείαν οὐ κατὰ νόμους,
ἀλλὰ διὰ τῶν ὅπλων κατασχών, κατὰ τὸν τέταρτον
ἐνιαυτὸν τῆς ἑξηκοστῆς καὶ πρώτης ὀλυμπιάδος, ἣν
ἐνίκα στάδιον Ἀγάθαρχος Κερκυραῖος ἄρχοντος Ἀθήνησι
Θηρικλέους. <milestone unit="section" n="2" />οὗτος ὑπεριδὼν μὲν τοῦ δημοτικοῦ
πλήθους, ὑπεριδὼν δὲ τῶν πατρικίων, ὑφ᾽ ὧν ἐπὶ τὴν
δυναστείαν παρήχθη, ἔθη τε καὶ νόμους καὶ πάντα
τὸν ἐπιχώριον κόσμον, ᾧ τὴν πόλιν ἐκόσμησαν οἱ πρότεροι
βασιλεῖς, συγχέας καὶ διαφθείρας εἰς ὁμολογουμένην
τυραννίδα μετέστησε τὴν ἀρχήν. <milestone unit="section" n="3" />καὶ πρῶτον
μὲν φυλακὴν κατεστήσατο περὶ ἑαυτὸν ἀνθρώπων θρασυτάτων <milestone unit="reiskpage" n="746" />
ξίφη καὶ λόγχας φερόντων ἐπιχωρίων τε καὶ
ἀλλοδαπῶν, οἳ νυκτός τε περὶ τὴν βασίλειον αὐλιζόμενοι
αὐλὴν καὶ μεθ᾽ ἡμέραν ἐξιόντι παρακολουθοῦντες,
ὅπῃ πορεύοιτο, πολλὴν τὴν ἀπὸ τῶν ἐπιβουλευσόντων
ἀσφάλειαν παρείχοντο. ἔπειτα τὰς ἐξόδους
οὔτε συνεχεῖς οὔτε τεταγμένας, ἀλλὰ σπανίους καὶ
ἀπροσδοκήτους ἐποιεῖτο ἐχρηματίζετό τε περὶ τῶν κοινῶν
κατ᾽ οἶκον μὲν τὰ πολλὰ καὶ αὐτῶν τῶν ἀναγκαιοτάτων
<pb id="v.2p.75" />
<milestone unit="section" n="4" />συμπαρόντων, ὀλίγα δ᾽ ἐν ἀγορᾷ. προσελθεῖν 
δ᾽ οὐδενὶ τῶν βουλομένων ἐπέτρεπεν, εἰ μή τινα
καλέσειεν αὐτός: οὔτε τοῖς προσιοῦσιν εὐμενὴς οὐδὲ
<milestone unit="reiskpage" n="747" />πρᾷος ἦν, ἀλλ᾽ οἷα δὴ τύραννος, βαρύς τε καὶ χαλεπὸς
ὀργὴν καὶ φοβερὸς μᾶλλον ἢ φαιδρὸς ὀφθῆναι: καὶ 
τὰς περὶ τῶν ἀμφισβητήτων συμβολαίων κρίσεις οὐκ
ἐπὶ τὰ δίκαια καὶ τοὺς νόμους, ἀλλ᾽ ἐπὶ τοὺς ἑαυτοῦ
τρόπους ἀναφέρων ἐποιεῖτο. διὰ ταῦτ᾽ ἐπωνυμίαν τίθενται
αὐτῷ Ῥωμαῖοι τὸν Σούπερβον, τοῦτο δὲ δηλοῦν
βούλεται κατὰ τὴν ἡμετέραν γλῶτταν τὸν ὑπερήφανον. 
τὸν δὲ πάππον αὐτοῦ Πρίσκον ἐκάλουν: ὡς
δ᾽ ἡμεῖς ἂν εἴποιμεν, προγενέστερον: ὁμώνυμος γὰρ
ἦν τῷ νεωτέρῳ κατ᾽ ἄμφω τὰ ὀνόματα.
</p></div2>

<div2 type="chapter" n="42" org="uniform" sample="complete">
<p><milestone unit="section" n="1" />
ἐπεὶ δ᾽ ἐγκρατῶς ἤδη κατέχειν ὑπελάμβανε
τὴν ἀρχήν, παρασκευάσας ἐκ τῶν ἑταίρων τοὺς 
πονηροτάτους δι᾽ ἐκείνων ἦγεν εἰς ἐγκλήματα καὶ θανάτου
δίκας πολλοὺς τῶν ἐπιφανῶν: πρώτους μὲν
τοὺς ἐχθρῶς διακειμένους πρὸς αὐτόν, οἷς οὐκ ἦν βουλομένοις
Τύλλιον ἐκ τῆς ἀρχῆς ἐκπεσεῖν: ἔπειτα καὶ
τῶν ἄλλων, οὓς ὑπελάμβανε βαρεῖαν ἡγεῖσθαι τὴν μεταβολὴν 
καὶ οἷς πολὺς πλοῦτος ἦν. <milestone unit="section" n="2" />οἱ δ᾽ ὑπάγοντες 
αὐτοὺς ὑπὸ τὰς δίκας ἄλλους ἐπ᾽ ἄλλαις ψευδέσιν αἰτίαις,
<milestone unit="reiskpage" n="748" />μάλιστα δ᾽ ἐπιβουλεύειν αἰτιώμενοι τῷ βασιλεῖ,
κατηγόρουν ἐπ᾽ αὐτῷ δικαστῇ. ὁ δὲ τῶν μὲν θάνατον
κατεδίκαζε, τῶν δὲ φυγήν, καὶ τὰ χρήματα τούς τ᾽ 
<pb id="v.2p.76" />
ἀναιρουμένους καὶ <add>τοὺς</add> ἐξελαυνομένους ἀφαιρούμενος
τοῖς μὲν κατηγόροις μικράν τινα μοῖραν ἀπέθυεν,
<milestone unit="section" n="3" />αὐτὸς δὲ τὰ πλείω κατεῖχεν. ἔμελλον δ᾽ ἄρα πολλοὶ
τῶν δυνατῶν, πρὶν ἁλῶναι τὰς ἐπαγομένας σφίσι δίκας,
εἰδότες ὧν ἕνεκεν ἐπεβουλεύοντο, καταλείψειν τῷ
τυράννῳ τὴν πόλιν ἑκόντες καὶ πολλῷ πλείονες ἐγένοντο
τῶν ἑτέρων. ἦσαν δέ τινες, οἳ καὶ κρύφα διεφθάρησαν
ὑπ᾽ αὐτοῦ κατ᾽ οἰκίας τε καὶ ἐπ᾽ ἀγρῶν
ἀναρπαζόμενοι, λόγου ἄξιοι ἄνδρες, ὧν οὐδὲ τὰ σώματα
<note n="10" place="unspecified" anchored="yes" /> ἐφάνη. <milestone unit="section" n="4" />ἐπεὶ δὲ διέφθειρε τὸ κράτιστον τῆς
βουλῆς μέρος θανάτοις τε καὶ ἀειφυγίαις, ἑτέραν βουλὴν
αὐτὸς κατεστήσατο παραγαγὼν ἐπὶ τὰς τῶν ἐκλιπόντων
τιμὰς τοὺς ἰδίους ἑταίρους. καὶ οὐδὲ τούτοις
μέντοι τοῖς ἀνδράσιν οὔτε πράττειν ἐπέτρεπεν οὐδὲν
<note n="15" place="unspecified" anchored="yes" /> οὔτε λέγειν ὅ τι μὴ κελεύσειεν αὐτός. <milestone unit="section" n="5" />ὥσθ᾽ ὁπόσοι <milestone unit="reiskpage" n="749" />
κατελείφθησαν ἐν τῷ συνεδρίῳ βουλευταὶ τῶν ἐπὶ
Τυλλίου καταλεγέντων, διάφοροι τοῖς δημοτικοῖς τέως
ὄντες καὶ τὴν μεταβολὴν τῆς πολιτείας ἐπὶ τῷ σφετέρῳ
νομίζοντες ἀγαθῷ γενήσεσθαι: τοιαύτας γὰρ αὐτοῖς
ὑπέτεινεν ὁ Ταρκύνιος ὑποσχέσεις ἐξαπατῶν καὶ φενακίζων:
τότε μαθόντες, ὅτι τῶν κοινῶν οὐδενὸς ἔτι
μετεῖχον, ἀλλὰ καὶ αὐτοὶ τὴν παρρησίαν ἅμα τοῖς δημοτικοῖς
ἀφῃρέθησαν, ὠδύροντο μὲν καὶ τὰ μέλλοντα
<pb id="v.2p.77" />
τῶν παρόντων δεινότερα ὑπώπτευον, στέργειν δὲ τὰ
παρόντα ἠναγκάζοντο δύναμιν οὐκ ἔχοντες κωλύειν τὰ πραττόμενα.
</p></div2>

<div2 type="chapter" n="43" org="uniform" sample="complete">
<p><milestone unit="section" n="1" />
ταῦτα δ᾽ ὁρῶντες οἱ δημοτικοὶ δίκαια
πάσχειν αὐτοὺς ὑπελάμβανον καὶ ἐπέχαιρον ὑπ᾽ εὐηθείας, 
ὡς ἐκείνοις μόνοις τῆς τυραννίδος βαρείας ἐσομένης,
σφίσι δ᾽ αὐτοῖς ἀκινδύνου. ἧκε δὲ κἀκείνοις
οὐ μετὰ πολὺν χρόνον ἔτι πλείω τὰ χαλεπά. τούς τε
γὰρ νόμους τοὺς ὑπὸ Τυλλίου γραφέντας, καθ᾽ οὓς
<milestone unit="reiskpage" n="750" />ἐξ ἴσου τὰ δίκαια παρ᾽ ἀλλήλων ἐλάμβανον καὶ οὐδὲν 
ὑπὸ τῶν πατρικίων ὡς πρότερον ἐβλάπτοντο περὶ τὰ
συμβόλαια, πάντας ἀνεῖλε: καὶ οὐδὲ τὰς σανίδας, ἐν
αἷς ἦσαν γεγραμμένοι, κατέλιπεν, ἀλλὰ καὶ ταύτας
καθαιρεθῆναι κελεύσας ἐκ τῆς ἀγορᾶς διέφθειρεν.
<milestone unit="section" n="2" />ἔπειτα κατέλυσε τὰς ἀπὸ τῶν τιμημάτων εἰσφορὰς καὶ 
<add>εἰς</add> τὸν ἐξ ἀρχῆς τρόπον ἀποκατέστησε: καὶ ὁπότε
δεήσειεν αὐτῷ χρημάτων, τὸ ἴσον διάφορον ὁ πενέστατος
τῷ πλουσιωτάτῳ κατέφερε. τοῦτο τὸ πολίτευμα
πολὺ τοῦ δημοτικοῦ πλήθους ἀπανήλωσεν ἐπὶ τῆς πρώτης
εὐθὺς εἰσφορᾶς ἀναγκαζομένου κατὰ κεφαλὴν ἑκάστου 
δραχμὰς δέκα εἰσφέρειν. συνόδους τε συμπάσας,
ὅσαι πρότερον ἐγίνοντο κωμητῶν ἢ φρατριαστῶν ἢ
γειτόνων ἔν τε τῇ πόλει καὶ ἐπὶ τῶν ἀγρῶν ἐφ᾽ ἱερὰ
καὶ θυσίας ἅπασι κοινὰς προεῖπε μηκέτι συντελεῖν,
ἵνα μὴ συνιόντες εἰς ταὐτὸ πολλοὶ βουλὰς ἀπορρήτους 
μετ᾽ ἀλλήλων ποιῶνται περὶ καταλύσεως τῆς ἀρχῆς.
<milestone unit="section" n="3" />ἦσαν δ᾽ αὐτῷ πολλαχῇ διεσπαρμένοι κατόπται 
<pb id="v.2p.78" />
τινὲς καὶ διερευνηταὶ τῶν λεγομένων τε καὶ πραττομένων <milestone unit="reiskpage" n="751" />
λεληθότες τοὺς πολλούς, οἳ συγκαθιέντες εἰς
ὁμιλίαν τοῖς πέλας καὶ ἔστιν ὅτε κατὰ τοῦ τυράννου
λέγοντες αὐτοί, πεῖραν τῆς ἑκάστου γνώμης ἐλάμβανον:
ἔπειθ᾽ οὓς αἴσθοιντο τοῖς καθεστηκόσι πράγμασιν
ἀχθομένους κατεμήνυον πρὸς τὸν τύραννον: αἱ δὲ τιμωρίαι
κατὰ τῶν ἐλεγχθέντων ἐγίνοντο πικραὶ καὶ ἀπαραίτητοι.
</p></div2>

<div2 type="chapter" n="44" org="uniform" sample="complete">
<p><milestone unit="section" n="1" />
καὶ οὐκ ἀπέχρη ταῦτα μόνον εἰς τοὺς
δημοτικοὺς αὐτῷ παρανομεῖν, ἀλλ᾽ ἐπιλέξας ἐκ τοῦ
πλήθους, ὅσον ἦν πιστὸν ἑαυτῷ καὶ εἰς τὰς πολεμικὰς
χρείας ἐπιτήδειον, τὸ λοιπὸν ἠνάγκασεν ἐργάζεσθαι τὰς
κατὰ πόλιν ἐργασίας, μέγιστον οἰόμενος εἶναι κίνδυνον
τοῖς μονάρχοις, ὅταν οἱ πονηρότατοι τῶν πολιτῶν καὶ
ἀπορώτατοι σχολὴν ἄγωσι, καὶ ἅμα προθυμίαν ἔχων
ἐπὶ τῆς ἰδίας ἀρχῆς τὰ καταλειφθέντα ἡμίεργα ὑπὸ
τοῦ πάππου τελειῶσαι, τὰς μὲν ἐξαγωγίμους τῶν ὑδάτων
τάφρους, ἃς ἐκεῖνος ὀρύττειν ἤρξατο, μέχρι τοῦ <milestone unit="reiskpage" n="752" />
ποταμοῦ καταγαγεῖν, τὸν δ᾽ ἀμφιθέατρον ἱππόδρομον
οὐδὲν ἔξω κρηπίδων ἔχοντα παστάσιν ὑποστέγοις
περιλαβεῖν: <milestone unit="section" n="2" /><del status="unremarkable">εἰς</del> ταῦτα δὴ πάντες οἱ πένητες εἰργάζοντο
σῖτα παρ᾽ αὐτοῦ μέτρια λαμβάνοντες: οἱ μὲν
<add>λατομοῦντες, οἱ δ᾽</add> ὑλοτομοῦντες, οἱ δὲ τὰς κομιζούσας
ταῦθ᾽ ἁμάξας ἄγοντες, οἱ δ᾽ ἐπὶ τῶν ὤμων
αὐτοὶ τὰ ἄχθη φέροντες: μεταλλεύοντές τε τὰς ὑπονόμους
<pb id="v.2p.79" />
σήραγγας ἕτεροι καὶ πλάττοντες τὰς ἐν αὐταῖς
καμάρας καὶ τὰς παστάδας ἐγείροντες, καὶ τοῖς ταῦτα
πράττουσι χειροτέχναις ὑπηρετοῦντες χαλκοτύποι τε
καὶ τέκτονες καὶ λιθουργοὶ τῶν ἰδιωτικῶν ἔργων ἀφεστῶτες
ἐπὶ ταῖς δημοσίαις κατείχοντο χρείαις. <milestone unit="section" n="3" />περὶ 
ταῦτα δὴ τὰ ἔργα τριβόμενος ὁ λεὼς οὐδεμίαν ἀνάπαυσιν
<milestone unit="reiskpage" n="753" />ἐλάμβανεν: ὥσθ᾽ οἱ πατρίκιοι τὰ τούτων κακὰ
καὶ τὰς λατρείας ὁρῶντες ἔχαιρόν τ᾽ ἐν μέρει καὶ τῶν
ἰδίων ἐπελανθάνοντο ἀλγεινῶν: κωλύειν μὲν γὰρ οὐδέτεροι
τὰ γινόμενα ἐπεχείρουν. 
</p></div2>

<div2 type="chapter" n="45" org="uniform" sample="complete">
<p><milestone unit="section" n="1" />
λογιζόμενος δ᾽ ὁ Ταρκύνιος, ὅτι τοῖς
μὴ κατὰ νόμους λαβοῦσι τὰς δυναστείας, ἀλλὰ διὰ
τῶν ὅπλων κτησαμένοις, οὐ μόνον ἐπιχωρίου δεῖ φυλακῆς,
ἀλλὰ καὶ ξενικῆς, τὸν ἐπιφανέστατον ἐκ τοῦ
Λατίνων ἔθνους καὶ πλεῖστον ἁπάντων δυνάμενον 
ἐσπούδαζε φίλον ποιήσασθαι τῷ γάμῳ συζεύξας τῆς
θυγατρός, ὃς ἐκαλεῖτο μὲν Ὀκταούιος Μαμίλιος, ἀνέφερε
δὲ τὸ γένος εἰς Τηλέγονον τὸν ἐξ Ὀδυσσέως καὶ
<milestone unit="reiskpage" n="754" />Κίρκης, κατῴκει δ᾽ ἐν πόλει Τύσκλῳ, ἐδόκει δὲ τὰ
πολιτικὰ συνετὸς ἐν ὀλίγοις εἶναι καὶ πολέμους στρατηγεῖν 
ἱκανός. <milestone unit="section" n="2" />τοῦτον τὸν ἄνδρα φίλον ἔχων καὶ δι᾽ αὐτοῦ τοὺς ἀρίστους ἐν ἑκάστῃ πόλει τῶν τὰ κοινὰ
πραττόντων προσλαβὼν τότ᾽ ἤδη καὶ τῶν ὑπαιθρίων
ἐπεχείρει πειρᾶσθαι πολέμων καὶ στρατιὰν ἐπὶ Σαβίνους
ἐξάγειν οὐ βουλομένους ὑπηκόους εἶναι τοῖς ἐπιτάγμασιν, 
ἀλλ᾽ ἀπηλλάχθαι τῶν ὁμολογιῶν οἰομένους,
<pb id="v.2p.80" />
ἐξ οὗ Τύλλιος ἐτελεύτησε, πρὸς ὃν ἐποιήσαντο τὰς
ὁμολογίας. <milestone unit="section" n="3" />γνοὺς δὲ ταῦτα προεῖπε δι᾽ ἀγγέλων ἥκειν
εἰς τὴν ἐν Φερεντίνῳ γινομένην ἀγορὰν τοὺς εἰωθότας
ὑπὲρ τοῦ κοινοῦ τῶν Λατίνων συνεδρεύειν, ἡμέραν
τινὰ ὁρίσας, ὡς περὶ κοινῶν καὶ μεγάλων πραγμάτων
σὺν αὐτοῖς βουλευσόμενος. <milestone unit="section" n="4" />οἱ μὲν δὴ παρῆσαν, ὁ δὲ
Ταρκύνιος αὐτὸς ὁ καλέσας αὐτοὺς ὑστέρει. ὡς δὲ
πολὺς ἐγένετο καθημένοις ὁ χρόνος καὶ ἐδόκει τοῖς
πλείοσιν ὕβρις εἶναι τὸ πρᾶγμα, ἀνήρ τις ἐν πόλει
μὲν οἰκῶν Κορίλλῃ, δυνατὸς δὲ καὶ χρήμασι καὶ φίλοις <milestone unit="reiskpage" n="755" />
καὶ τὰ πολέμια ἄλκιμος πολιτικόν τε λόγον εἰπεῖν
οὐκ ἀδύνατος, Τύρνος Ἑρδώνιος ὄνομα, Μαμιλίῳ τε
διάφορος ὢν διὰ τὴν πρὸς τὰ κοινὰ φιλοτιμίαν καὶ
Ταρκυνίῳ διὰ τὸν Μαμίλιον ἀπεχθόμενος, ὅτι κηδεστὴν
ἐκεῖνον ἠξίωσε λαβεῖν ἀνθ᾽ ἑαυτοῦ, πολλὴν ἐποιεῖτο
τοῦ Ταρκυνίου κατηγορίαν τ᾽ ἄλλα διεξιὼν ἔργα τοῦ
ἀνδρός, οἷς αὐθάδειά τις ἐδόκει προσεῖναι καὶ βαρύτης,
καὶ τὸ μὴ παρεῖναι πρὸς τὸν σύλλογον αὐτὸν
τὸν κεκληκότα τῶν ἄλλων ἁπάντων παρόντων. <milestone unit="section" n="5" />ἀπολογουμένου
δὲ τοῦ Μαμιλίου καὶ εἰς ἀναγκαίας τινὰς
ἀναφέροντος αἰτίας τὸν τοῦ Ταρκυνίου χρονισμὸν ἀναβάλλεσθαι
τ᾽ ἀξιοῦντος τὸν σύλλογον εἰς τὴν ἐπιοῦσαν
ἡμέραν, πεισθέντες οἱ πρόεδροι τῶν Λατίνων ἀνεβάλοντο τὴν βουλήν.
</p></div2>

<div2 type="chapter" n="46" org="uniform" sample="complete">
<p><milestone unit="section" n="1" />
τῇ δ᾽ ἑξῆς ἡμέρᾳ παρῆν ὁ Ταρκύνιος
καὶ συναχθέντος τοῦ συλλόγου μικρά θ᾽ ὑπὲρ τοῦ χρονισμοῦ <milestone unit="reiskpage" n="756" />
προειπὼν ὑπὲρ τῆς ἡγεμονίας εὐθὺς ἐποιεῖτο
<pb id="v.2p.81" />
λόγους ὡς κατὰ τὸ δίκαιον αὑτῷ προσηκούσης, ἐπειδὴ
Ταρκύνιος αὐτὴν κατέσχεν ὁ πάππος αὐτοῦ πολέμῳ
κτησάμενος, καὶ τὰς συνθήκας παρείχετο τὰς γενομένας
ταῖς πόλεσι πρὸς ἐκεῖνον. <milestone unit="section" n="2" />πολὺν δὲ λόγον ὑπὲρ τοῦ 
δικαίου καὶ τῶν ὁμολογιῶν διεξελθὼν καὶ μεγάλα τὰς 
πόλεις εὐεργετήσειν ὑποσχόμενος, ἐὰν ἐν τῇ φιλίᾳ διαμείνωσι,
τελευτῶν ἔπειθεν αὐτοὺς ἐπὶ τὸ Σαβίνων
ἔθνος συστρατεύειν. <milestone unit="section" n="3" />ὡς δ᾽ ἐπαύσατο λέγων, παρελθὼν 
ὁ Τύρνος ὁ καὶ τὸν ὀψισμὸν αὐτοῦ διαβαλὼν οὐκ εἴα
τοὺς συνέδρους παραχωρεῖν τῷ ἀνδρὶ τῆς ἀρχῆς, ὡς 
οὔτε κατὰ τὸ δίκαιον αὐτῷ προσηκούσης οὔτ᾽ ἐπὶ τῷ
συμφέροντι τῶν Λατίνων δοθησομένης: καὶ πολλοὺς
ὑπὲρ ἀμφοτέρων διεξῆλθε λόγους τὰς μὲν συνθήκας,
ἃς ἐποιήσαντο πρὸς τὸν πάππον αὐτοῦ παραδιδόντες
τὴν ἡγεμονίαν, λελύσθαι λέγων μετὰ τὸν ἐκείνου θάνατον 
<milestone unit="reiskpage" n="757" />διὰ τὸ μὴ προσγεγράφθαι ταῖς ὁμολογίαις τὴν
αὐτὴν εἶναι δωρεὰν καὶ τοῖς Ταρκυνίου ἐγγόνοις, τὸν
δ᾽ ἀξιοῦντα τῶν τοῦ πάππου δωρεῶν κληρονομεῖν ἁπάντων
ἀνθρώπων παρανομώτατον ἀποφαίνων καὶ πονηρότατον
καὶ τὰς πράξεις αὐτοῦ διεξιών, ἃς ἐπὶ τῷ 
<milestone unit="section" n="4" />κατασχεῖν τὴν Ῥωμαίων ἀρχὴν ἐπετελέσατο. διεξελθὼν 
δὲ πολλὰς αὐτοῦ καὶ δεινὰς κατηγορίας τελευτῶν ἐδίδασκεν,
ὡς οὐδὲ τὴν βασιλείαν εἶχε τὴν Ῥωμαίων
κατὰ νόμους παρ᾽ ἑκόντων λαβὼν ὥσπερ οἱ πρὸ αὐτοῦ
βασιλεῖς, ὅπλοις δὲ καὶ βίᾳ κατισχύσας τυραννικήν τε 
μοναρχίαν καταστησάμενος τοὺς μὲν ἀποκτείνοι τῶν
πολιτῶν, τοὺς δ᾽ ἐξελαύνοι τῆς πατρίδος, τῶν δὲ περικόπτοι
<pb id="v.2p.82" />
τὰς οὐσίας, ἁπάντων δ᾽ ἅμα τὴν παρρησίαν
καὶ τὴν ἐλευθερίαν ἀφαιροῖτο: πολλῆς τε μωρίας ἔφη
καὶ θεοβλαβείας εἶναι παρὰ πονηροῦ καὶ ἀνοσίου τρόπου
χρηστόν τι καὶ φιλάνθρωπον ἐλπίζειν καὶ νομίζειν,
ὡς ὁ τῶν συγγενεστάτων τε καὶ ἀναγκαιοτάτων μὴ
φεισάμενος τῶν ἀλλοτρίων φείσεται: παρῄνει τε τέως
οὔπω τὸν χαλινὸν εἰλήφασι <del status="unremarkable">τῆς δουλείας</del> περὶ τοῦ <milestone unit="reiskpage" n="758" />
μὴ λαβεῖν αὐτὸν διαμάχεσθαι, ἐξ ὧν ἕτεροι πεπόνθασι
δεινῶν τεκμαιρομένους, ἃ συμβήσεται παθεῖν αὐτοῖς.
</p></div2>

<div2 type="chapter" n="47" org="uniform" sample="complete">
<p><milestone unit="section" n="1" />
τοιαύτῃ καταδρομῇ τοῦ Τύρνου χρησαμένου
καὶ τῶν πολλῶν σφόδρα κινηθέντων ἐπὶ τοῖς
λόγοις αἰτησάμενος εἰς ἀπολογίαν ὁ Ταρκύνιος τὴν
ἐπιοῦσαν ἡμέραν καὶ λαβών, ὡς ὁ σύλλογος διελύθη,
παρακαλέσας τοὺς ἀναγκαιοτάτους ἐσκόπει μετ᾽ ἐκείνων,
τίνα χρηστέον τοῖς πράγμασι τρόπον. οἱ μὲν οὖν ἄλλοι
τοὺς λόγους, οὓς ἦν αὐτῷ λεκτέον ἐπὶ τῆς ἀπολογίας,
ὑπετίθεντο καὶ τοὺς τρόπους, οἷς ἔδει τὸ πλῆθος ἀποθεραπεύειν,
ἀπελογίζοντο. αὐτὸς δ᾽ ὁ Ταρκύνιος τούτων
μὲν οὐδενὸς ἔφη δεῖν τοῖς πράγμασιν, ἰδίαν δὲ
γνώμην ἀπεδείκνυτο μὴ τὰ κατηγορηθέντα λύειν, ἀλλ᾽
<milestone unit="section" n="2" />αὐτὸν τὸν κατηγορήσαντα ἀναιρεῖν. ἐπαινεσάντων δὲ
τὴν γνώμην ἁπάντων συνταξάμενος μετ᾽ αὐτῶν τὰ
κατὰ τὴν ἐπίθεσιν πράγματι ἐπεχείρησεν ἥκιστα δυναμένῳ
πεσεῖν εἰς πρόνοιαν ἀνθρωπίνην καὶ φυλακήν. <milestone unit="reiskpage" n="759" />
<pb id="v.2p.83" />
τῶν γὰρ παρακομιζόντων τά θ᾽ ὑποζύγια καὶ τὴν ἀποσκευὴν
τοῦ Τύρνου θεραπόντων τοὺς πονηροτάτους
ἐξευρὼν καὶ διαφθείρας χρήμασιν ἔπειθεν ὑπὸ νύκτα
ξίφη πολλὰ παρ᾽ αὐτοῦ λαβόντας εἰσενεγκεῖν εἰς τὴν
κατάλυσιν τοῦ δεσπότου καὶ ἀποθέσθαι κρύψαντας ἐν 
τοῖς σκευοφόροις. <milestone unit="section" n="3" />τῇ δ᾽ ἑξῆς ἡμέρᾳ συναχθείσης <add>τῆς</add> 
ἐκκλησίας παρελθὼν ὑπὲρ μὲν τῶν κατηγορηθέντων
βραχεῖαν ἔλεγεν εἶναι τὴν ἀπολογίαν καὶ δικαστὴν
ἁπάντων ἐποιεῖτο τῶν ἐγκλημάτων αὐτὸν τὸν κατήγορον.
οὑτοσὶ γάρ, ἔφη, Τύρνος, ὦ σύνεδροι, τούτων 
ὧν νυνί μου κατηγορεῖ πάντων δικαστὴς γενόμενος
αὐτὸς ἀπέλυσέ με, ὅτε τὴν θυγατέρα τὴν ἐμὴν ἐβούλετο
λαβεῖν γυναῖκα. <milestone unit="section" n="4" />ἐπεὶ δ᾽ ἀπηξιώθη τῶν γάμων 
κατὰ τὸ εἰκός: τίς γὰρ ἂν τῶν νοῦν ἐχόντων Μαμίλιον
τὸν εὐγενέστατόν τε καὶ κράτιστον Λατίνων ἀπεώσατο, 
τοῦτον δὲ κηδεστὴν ἠξίωσε λαβεῖν, ὃς οὐδ᾽ εἰς
τρίτον πάππον ἀνενεγκεῖν ἔχει τὸ γένος; ἀγανακτῶν
ἐπὶ τούτῳ νῦν ἥκει μου κατηγορῶν. ἔδει δ᾽ αὐτόν,
<milestone unit="reiskpage" n="760" />εἰ μὲν ᾔδει με τοιοῦτον ὄντα, οἷον νῦν αἰτιᾶται, μὴ
προθυμεῖσθαι λαβεῖν τότε πενθερόν: εἰ δὲ χρηστὸν 
ἐνόμιζεν, ὅτε τὴν θυγατέρα με ᾐτεῖτο, μηδὲ νῦν ὡς
πονηροῦ κατηγορεῖν. <milestone unit="section" n="5" />καὶ περὶ μὲν ἐμαυτοῦ τοσαῦτα 
λέγω: ὑμῖν δ᾽, ὦ σύνεδροι, κινδύνων τὸν μέγιστον
τρέχουσιν οὐ περὶ ἐμοῦ σκεπτέον ἐστὶ νυνί, πότερα
χρηστὸς ἢ πονηρός εἰμι: τουτὶ γὰρ ἐξέσται καὶ μετὰ 
ταῦθ᾽ ὑμῖν σκοπεῖν: ἀλλὰ περὶ τῆς ὑμῶν αὐτῶν ἀσφαλείας
καὶ περὶ τῆς τῶν πατρίδων ἐλευθερίας. ἐπιβουλεύεσθε
<pb id="v.2p.84" />
γὰρ οἱ κορυφαιότατοι τῶν ἐν ταῖς πόλεσι καὶ
τὰ κοινὰ πράττοντες ὑπὸ τοῦ καλοῦ τούτου δημαγωγοῦ,
<add>ὃς</add> παρεσκεύασταί τε τοὺς ἐπιφανεστάτους ὑμῶν
ἀποκτείνας ἐπιθέσθαι τῇ Λατίνων ἀρχῇ καὶ ἐπὶ τοῦθ᾽
<milestone unit="section" n="6" /><note n="5" place="unspecified" anchored="yes" /> ἥκει. ταῦτα δ᾽ οὐκ εἰκάζων, ἀλλ᾽ ἀκριβῶς ἐπιστάμενος
λέγω μηνύσεώς μοι γενομένης ἐν τῇ παρελθούσῃ νυκτὶ
ὑπό τινος τῶν μετεσχηκότων τῆς συνωμοσίας. τεκμήριον
δ᾽ ὑμῖν παρέξομαι τῶν λόγων ἔργον ἀναμφίλεκτον,
ἐὰν ἐθελήσητε ἐλθεῖν ἐπὶ τὴν κατάλυσιν αὐτοῦ,
τὰ κεκρυμμένα ἐν αὐτῇ δείξας ὅπλα.
</p></div2>

<div2 type="chapter" n="48" org="uniform" sample="complete">
<p><milestone unit="section" n="1" />
ὡς δὲ ταῦτ᾽ εἶπεν, ἀνεβόησάν τε πάντες <milestone unit="reiskpage" n="761" />
καὶ περὶ τοῖς ἀνδράσι δεδιότες ἐλέγχειν τὸ πρᾶγμα
καὶ μὴ φενακίζειν ἠξίουν. καὶ ὁ Τύρνος, οἷα δὴ τὴν
ἐπιβουλὴν οὐ προεγνωκώς, ἄσμενος τὴν ἐξέτασιν ἔφη
δέχεσθαι καὶ τοὺς προέδρους ἐπὶ τὴν ἔρευναν τῆς
καταλύσεως ἐκάλει καὶ δυεῖν γενέσθαι θάτερον ἔφη
δεῖν, ἢ αὐτὸς ἀποθανεῖν, ἐὰν εὑρεθῇ παρεσκευασμένος
ὅπλα ἔξω τῶν ἐνοδίων, ἢ τὸν καταψευσάμενον αὐτοῦ
<milestone unit="section" n="2" />δίκην ὑποσχεῖν. ἐδόκει ταῦτα: καὶ οἱ πορευθέντες
ἐπὶ τὴν κατάλυσιν αὐτοῦ καταλαμβάνουσιν ἐν τοῖς
σκευοφόροις τὰ κατακρυφθέντα ὑπὸ τῶν θεραπόντων
ξίφη. μετὰ τοῦτο τὸν μὲν Τύρνον οὐκέτι λόγου τυχεῖν
ἐάσαντες εἰς βάραθρόν τι καταβάλλουσι καὶ ἐπικατασκάψαντες
ἔτι ζῶντος τὴν γῆν διαφθείρουσι παραχρῆμα.
<milestone unit="section" n="3" /><note n="25" place="unspecified" anchored="yes" /> τὸν δὲ Ταρκύνιον ἐπαινέσαντες ἐπὶ τῆς ἐκκλησίας ὡς
κοινὸν εὐεργέτην τῶν πόλεων ἐπὶ τῷ σεσωκέναι τοὺς
<pb id="v.2p.85" />
ἀρίστους ἄνδρας, ἡγεμόνα ποιοῦνται τοῦ ἔθνους ἐπὶ
<milestone unit="reiskpage" n="762" />τοῖς αὐτοῖς τοῖς δικαίοις, ἐφ᾽ οἷς Ταρκύνιόν τε τὸν
πάππον αὐτοῦ πρότερον ἐποιήσαντο καὶ μετὰ ταῦτα
Τύλλιον: συνθήκας τε γράψαντες ἐν στήλαις καὶ περὶ
φυλακῆς τῶν συγκειμένων ὅρκια τεμόντες διέλυσαν 
τὸν σύλλογον.
</p></div2>

<div2 type="chapter" n="49" org="uniform" sample="complete">
<p><milestone unit="section" n="1" />
τυχὼν δὲ τῆς Λατίνων ἡγεμονίας ὁ
Ταρκύνιος ἐπρεσβεύσατο καὶ πρὸς τὰς Ἑρνίκων πόλεις
καὶ πρὸς τὰς Οὐολούσκων προκαλούμενος κἀκείνους
εἰς φιλίαν τε καὶ συμμαχίαν. Ἕρνικες μὲν οὖν ἅπαντες 
ἐψηφίσαντο ποιεῖν τὴν συμμαχίαν, ἐκ δὲ τοῦ
Οὐολούσκων ἔθνους δύο πόλεις ἐδέξαντο μόναι τὰς
προκλήσεις, Ἐχετρανοί τε καὶ Ἀντιᾶται. τοῦ δὲ μένειν
εἰς ἅπαντα χρόνον τὰ συγκείμενα ταῖς πόλεσι πρόνοιαν
ὁ Ταρκύνιος λαμβάνων ἱερὸν ἔγνω κοινὸν ἀποδεῖξαι 
Ῥωμαίων τε καὶ Λατίνων καὶ Ἑρνίκων καὶ Οὐολούσκων
τῶν ἐγγραψαμένων εἰς τὴν συμμαχίαν, ἵνα συνερχόμενοι
<milestone unit="reiskpage" n="763" />καθ᾽ ἕκαστον ἐνιαυτὸν εἰς τὸν ἀποδειχθέντα
τόπον πανηγυρίζωσι καὶ συνεστιῶνται καὶ κοινῶν ἱερῶν
μεταλαμβάνωσιν. <milestone unit="section" n="2" />ἀγαπητῶς δὲ πάντων τὸ πρᾶγμα δεξαμένων 
τόπον μὲν ἀπέδειξεν, ἔνθα ποιήσονται τὴν
σύνοδον ἐν μέσῳ μάλιστα τῶν ἐθνῶν κείμενον ὄρος
ὑψηλόν, ὃ τῆς Ἀλβανῶν ὑπέρκειται πόλεως, ἐν ᾧ
πανηγύρεις τ᾽ ἀνὰ πᾶν ἔτος ἄγεσθαι καὶ ἐκεχειρίας
εἶναι πᾶσι πρὸς πάντας ἐνομοθέτησε θυσίας τε συντελεῖσθαι 
κοινὰς τῷ καλουμένῳ Λατιαρίῳ Διὶ καὶ συνεστιάσεις,
τάξας ἃ δεῖ παρέχειν ἑκάστην πόλιν εἰς τὰ
<pb id="v.2p.86" />
ἱερά, καὶ μοῖραν, ἣν ἑκάστην δεήσει λαμβάνειν. αἱ δὲ
μετασχοῦσαι τῆς ἑορτῆς τε καὶ τῆς θυσίας πόλεις τριῶν
δέουσαι πεντήκοντα ἐγένοντο. <milestone unit="section" n="3" />ταύτας τὰς ἑορτάς τε
καὶ τὰς θυσίας μέχρι τῶν καθ᾽ ἡμᾶς χρόνων ἐπιτελοῦσι
Ῥωμαῖοι Λατίνας καλοῦντες, καὶ φέρουσιν εἰς
αὐτὰς αἱ μετέχουσαι τῶν ἱερῶν πόλεις αἱ μὲν ἄρνας,
αἱ δὲ τυρούς, αἱ δὲ γάλακτός τι μέτρον, αἱ δὲ ὅμοιόν
τι τούτοις <del status="unremarkable">πελάνου γένος</del>: ἑνὸς δὲ ταύρου κοινῶς
ὑπὸ πασῶν θυομένου μέρος ἑκάστη τὸ τεταγμένον <milestone unit="reiskpage" n="764" />
λαμβάνει. θύουσι δ᾽ ὑπὲρ ἁπάντων καὶ τὴν ἡγεμονίαν
τῶν ἱερῶν ἔχουσι Ῥωμαῖοι.
</p></div2>

<div2 type="chapter" n="50" org="uniform" sample="complete">
<p><milestone unit="section" n="1" />
ὡς δὲ καὶ ταύταις ἐκρατύνατο τὴν ἀρχὴν ταῖς
συμμαχίαις, στρατὸν ἐξάγειν ἐπὶ Σαβίνους ἔγνω Ῥωμαίων
τ᾽ αὐτῶν ἐπιλέξας οὓς ἥκιστα ὑπώπτευεν, εἰ
κύριοι τῶν ὅπλων γένοιντο, ἐλευθερίας μεταποιήσεσθαι,
καὶ τὴν παρὰ τῶν συμμάχων ἀφιγμένην δύναμιν προσλαβὼν
πολλῷ πλείονα τῆς πολιτικῆς ὑπάρχουσαν. <milestone unit="section" n="2" />δῃώσας
δ᾽ αὐτῶν τοὺς ἀγροὺς καὶ τοὺς ὁμόσε χωρήσαντας
μάχῃ νικήσας ἐπὶ τοὺς καλουμένους Πωμεντίνους ἦγε
τὴν δύναμιν, οἳ πόλιν μὲν Σύεσσαν ᾤκουν, εὐδαιμονέστατοι
δ᾽ ἐδόκουν ἁπάντων εἶναι τῶν πλησιοχώρων
καὶ διὰ τὴν πολλὴν εὐτυχίαν ἅπασι λυπηροὶ καὶ βαρεῖς,
ἐγκαλῶν αὐτοῖς ἁρπαγάς τινας καὶ λῃστείας, ὑπὲρ
<pb id="v.2p.87" />
ὧν αἰτούμενοι δίκας αὐθάδεις ἔδωκαν ἀποκρίσεις. οἱ
δ᾽ ἦσαν ἕτοιμοι προσδεχόμενοι τὸν πόλεμον καὶ ἐν τοῖς
<milestone unit="reiskpage" n="765" />ὅπλοις. <milestone unit="section" n="3" />συνάψας δ᾽ αὐτοῖς μάχην περὶ τὰ μεθόρια 
καὶ πολλοὺς μὲν ἀποκτείνας, τοὺς δὲ λοιποὺς τρεψάμενος
καὶ κατακλείσας εἰς τὸ τεῖχος, ὡς οὐκέτι προῄεσαν 
ἐκ τῆς πόλεως, παραστρατοπεδεύσας αὐτοῖς ἀπετάφρευέ
τε καὶ περιεχαράκου καὶ προσβολὰς ἐποιεῖτο
τοῖς τείχεσι συνεχεῖς. οἱ δ᾽ ἔνδον τέως μὲν ἀπεμάχοντο
καὶ πολὺν ἀντέσχον τῇ ταλαιπωρίᾳ χρόνον: ὡς δ᾽
ὑπέλειπεν αὐτοὺς τἀπιτήδεια, ἐξασθενοῦντες τὰ σώματα 
καὶ οὔτ᾽ ἐπικουρίαν οὐδεμίαν προσλαβόντες οὐδ᾽
ἀναπαύσεως τυγχάνοντες, ἀλλὰ καὶ μεθ᾽ ἡμέραν καὶ
νύκτωρ αὐτοὶ ταλαιπωροῦντες ἁλίσκονται κατὰ κράτος.
<milestone unit="section" n="4" />γενόμενος δὲ τῆς πόλεως ἐγκρατὴς τοὺς μὲν ἐν τοῖς 
ὅπλοις διέφθειρε, γυναῖκας δ᾽ αὐτῶν καὶ τέκνα καὶ 
τοὺς ὑπομείναντας αἰχμαλώτους γενέσθαι καὶ τὸ τῶν
θεραπόντων πλῆθος οὐδ᾽ ἀριθμηθῆναι ῥᾴδιον τοῖς
στρατιώταις ἐπέτρεψεν ἀπάγεσθαι τήν τ᾽ ἄλλην κτῆσιν
τῆς πόλεως ἄγειν καὶ φέρειν, εἴ τις ἐπιτύχοι, τήν τ᾽
<milestone unit="reiskpage" n="766" />ἐντὸς τείχους καὶ τὴν ἐπὶ τῶν ἀγρῶν ἐφῆκεν: ἄργυρον 
δὲ καὶ χρυσόν, ὅσος εὑρέθη, συναγαγὼν εἰς ἓν χωρίον
καὶ τὴν δεκάτην ἐξελόμενος εἰς κατασκευὴν ἱεροῦ τὰ
<milestone unit="section" n="5" />λοιπὰ χρήματα τοῖς στρατιώταις διεῖλεν. οὕτω δ᾽ ἄρα 
πολὺς ὁ καταληφθεὶς ἄργυρός τε καὶ χρυσὸς ἦν, ὥστε
τῶν μὲν στρατιωτῶν ἕκαστον πέντε μνᾶς ἀργυρίου 
<pb id="v.2p.88" />
λαβεῖν, τὸ δὲ τοῖς θεοῖς δεκατευθὲν ἀργύριον τετρακοσίων
οὐ μεῖον γενέσθαι ταλάντων.
</p></div2>

<div2 type="chapter" n="51" org="uniform" sample="complete">
<p><milestone unit="section" n="1" />
ἔτι δ᾽ ἐν τῇ Συέσσῃ διατρίβοντος αὐτοῦ παρῆν
τις ἀγγέλλων, ὅτι Σαβίνων ἡ κρατίστη νεότης ἐξελήλυθε
καὶ δυσὶ μεγάλοις στρατεύμασιν εἰς τὴν Ῥωμαίων
ἐμβαλοῦσα λεηλατεῖ τοὺς ἀγρούς, ἡ μὲν Ἠρήτου πλησίον
θεμένη τὸν χάρακα, ἡ δὲ περὶ Φιδήνην: καὶ εἰ μή τις
αὐτοῖς δύναμις ἐναντιωθήσεται, πάντα οἰχήσεται τἀκεῖ.
<milestone unit="section" n="2" />ὡς δὲ ταῦτ᾽ ἤκουσεν, ἐν μὲν τῇ Συέσσῃ βραχύ τι καταλείπει
μέρος τῆς στρατιᾶς τά τε λάφυρα καὶ τὴν ἀποσκευὴν
φυλάττειν παρακελευσάμενος, τὴν δ᾽ ἄλλην
δύναμιν εὔζωνον ἀναλαβὼν ἦγεν ἐπὶ τοὺς πρὸς Ἠρήτῳ
κατεστρατοπεδευκότας καὶ τίθεται τὸν χάρακα μετέωρον
ὀλίγον τὸ μεταξὺ χωρίον καταλιπών. δόξαν δὲ <milestone unit="reiskpage" n="767" />
τοῖς ἡγεμόσι τῶν Σαβίνων μάχην ἕωθεν τίθεσθαι
μεταπεμψαμένοις τὸ ἐν Φιδήνῃ στράτευμα, μαθὼν τὴν
διάνοιαν αὐτῶν ὁ Ταρκύνιος: ἑάλω γὰρ ὁ τὰ γράμματα
κομίζων παρὰ τῶν αὐτόθεν ἡγεμόνων πρὸς τοὺς
ἐκεῖ: σοφίᾳ πρὸς τὸ συμβὰν ἀπὸ τύχης ἐχρήσατο τοιᾷδε.
<milestone unit="section" n="3" /><note n="20" place="unspecified" anchored="yes" /> νείμας τὴν δύναμιν διχῇ τὴν μὲν ἑτέραν ὑπὸ νύκτα
πέμπει λαθὼν τοὺς πολεμίους ἐπὶ τὴν φέρουσαν ἀπὸ
Φιδήνης ὁδόν, τὴν δ᾽ ἑτέραν ἅμα τῷ λαμπρὰν ἡμέραν
γενέσθαι συντάξας προῆγεν ἐκ τοῦ χάρακος ὡς εἰς
μάχην: καὶ οἱ Σαβῖνοι τεθαρρηκότες ἀντεπεξῄεσαν
τούς τε πολεμίους οὐ πολλοὺς ὁρῶντες καὶ τὴν ἑαυτῶν
<pb id="v.2p.89" />
δύναμιν τὴν ἀπὸ Φιδήνης ὅσον οὔπω παρέσεσθαι νομίζοντες.
οὗτοι μὲν δὴ καταστάντες ἐμάχοντο, καὶ ἦν
ἰσόρροπος αὐτοῖς ἐπὶ πολὺν χρόνον ὁ ἀγών: οἱ δὲ
προαποσταλέντες ὑπὸ τοῦ Ταρκυνίου νύκτωρ ὑποστρέψαντες
ἐκ τῆς ὁδοῦ καὶ γενόμενοι κατὰ νώτου τῶν 
Σαβίνων ἐπῄεσαν. <milestone unit="section" n="4" />τούτους ἰδόντες οἱ Σαβῖνοι καὶ 
<milestone unit="reiskpage" n="768" />γνωρίσαντες ἐκ τῶν ὅπλων καὶ ἀπὸ τῶν σημείων ἐξέστησαν
τῶν λογισμῶν καὶ τὰ ὅπλα ῥίψαντες ἐπειρῶντο
σώζειν ἑαυτούς. ἦν δ᾽ ἄπορος ἡ σωτηρία τοῖς
πολλοῖς περιεχομένοις κύκλῳ ὑπ᾽ ἐχθρῶν, καὶ τῶν 
Ῥωμαίων ἡ ἵππος ἐπικειμένη πανταχόθεν αὐτοὺς ἀπέκλειεν:
ὥστ᾽ ὀλίγοι μέν τινες ἔφθησαν τὰ δεινὰ ὑπεκδύντες,
οἱ δὲ πλείους κατεκόπησαν ὑπὸ τῶν πολεμίων
ἢ παρέδοσαν ἑαυτούς. ἀντέσχον δ᾽ οὐδ᾽ οἱ
καταλειφθέντες ἐπὶ τοῦ χάρακος, ἀλλὰ καὶ τὸ ἔρυμα 
ἑάλω τῇ πρώτῃ ἐφόδῳ: ἔνθα σὺν τοῖς ἰδίοις τῶν
Σαβίνων χρήμασι καὶ τὰ Ῥωμαίων ἅπαντα σὺν πολλοῖς
αἰχμαλώτοις ἔτι ἀκέραια ὄντα τοῖς ἀπολωλεκόσιν ἀνεσώθη.
</p></div2>

<div2 type="chapter" n="52" org="uniform" sample="complete">
<p><milestone unit="section" n="1" />
ὡς δ᾽ ἡ πρώτη πεῖρα τῷ Ταρκυνίῳ κατὰ νοῦν 
ἐχώρησεν, ἀναλαβὼν τὴν δύναμιν ἧκεν ἐπὶ τοὺς ἐν
Φιδήνῃ ἐστρατοπεδευκότας τῶν Σαβίνων, οἷς οὔπω
δῆλος ἦν ὁ τῶν σφετέρων ὄλεθρος. ἔτυχον δὲ κἀκεῖνοι
προεξεληλυθότες ἐκ τοῦ χάρακος καὶ ἤδη ὄντες ἐν
ὁδῷ: ὡς δὴ πλησίον ἐγένοντο καὶ εἶδον ἐπὶ δορατίων 
<milestone unit="reiskpage" n="769" />ἀναπεπηγυίας τὰς κεφαλὰς τῶν σφετέρων ἡγεμόνων:
<pb id="v.2p.90" />
προὔτεινον γὰρ αὐτὰς οἱ Ῥωμαῖοι καταπλήξεως τῶν
πολεμίων ἕνεκα: μαθόντες, ὅτι διέφθαρται τὸ ἕτερον
αὐτῶν στράτευμα, οὐδὲν ἔτι ἀπεδείξαντο γενναῖον
ἔργον, ἀλλ᾽ εἰς ἱκεσίας καὶ δεήσεις τραπόμενοι παρέδοσαν
<note n="5" place="unspecified" anchored="yes" /> ἑαυτούς. <milestone unit="section" n="2" />οὕτω δ᾽ αἰσχρῶς καὶ κακῶς ἀμφοτέρων
τῶν στρατοπέδων ἀναρπασθέντων εἰς στενὰς ἐλπίδας
οἱ Σαβῖνοι κατακεκλεισμένοι καὶ περὶ τῶν πόλεων,
μὴ ἐξ ἐφόδου καταληφθῶσι, δεδιότες ὑπὲρ εἰρήνης
διεπρεσβεύοντο παραδιδόντες σφᾶς αὐτοὺς ὑπηκόους
εἶναι Ταρκυνίου καὶ φόρου τὸ λοιπὸν ὑποτελεῖς. σπεισάμενος
δὴ πρὸς αὐτοὺς τὸν πόλεμον καὶ ἐπὶ ταῖς
αὐταῖς συνθήκαις παραλαβὼν τὰς πόλεις ἐπὶ Σύεσσαν
ᾤχετο. ἐκεῖθεν δὲ τήν τε καταλειφθεῖσαν δύναμιν καὶ
τὰ λάφυρα καὶ τὴν ἄλλην ἀποσκευὴν ἀναλαβὼν εἰς
<note n="15" place="unspecified" anchored="yes" /> Ῥώμην ἀπῄει πλουτοῦσαν τὴν στρατιὰν ἀπάγων. <milestone unit="section" n="3" />ἐποιήσατο
δὲ καὶ μετὰ ταῦτα πολλὰς ἐξόδους ἐπὶ τὴν
Οὐολούσκων χώραν τοτὲ μὲν ἁπάσῃ τῇ δυνάμει, τότε <milestone unit="reiskpage" n="770" />
δὲ μέρει τινί, καὶ λείας πολλῆς ἐγένετο κύριος. ἤδη
δὲ τῶν πλείστων αὐτῷ κατὰ νοῦν χωρούντων πόλεμος
ἐκ τῶν ὁμόρων ἀνέστη χρόνῳ τε μακρός: ἔτη γὰρ
ἑπτὰ συνεχῶς ἐπολεμήθη: καὶ παθήμασι χαλεποῖς καὶ
ἀπροσδοκήτοις μέγας. ἀφ᾽ ὧν δ᾽ αἰτιῶν ἤρξατο καὶ
<pb id="v.2p.91" />
τελευτῆς ὁποίας ἔτυχεν, ἐπειδὴ δολίῳ τ᾽ ἀπάτῃ καὶ
στρατηγήματι παραδόξῳ κατειργάσθη, δι᾽ ὀλίγων ἐρῶ.
</p></div2>

<div2 type="chapter" n="53" org="uniform" sample="complete">
<p><milestone unit="section" n="1" />
πόλις ἦν ἐκ τοῦ Λατίνων γένους Ἀλβανῶν
ἀπόκτισις ἀπέχουσα τῆς Ῥώμης σταδίους ἑκατὸν ἐπὶ
τῆς εἰς Πραίνεστον φερούσης ὁδοῦ κειμένη: Γαβίους 
αὐτὴν ἐκάλουν: νῦν μὲν οὐκέτι συνοικουμένη πᾶσα,
πλὴν ὅσα μέρη πανδοκεύεται κατὰ τὴν δίοδον, τότε
δὲ πολυάνθρωπος εἰ καί τις ἄλλη <add>καὶ</add> μεγάλη. τεκμήραιτο
δ̓ἄν τις αὐτῆς τὸ μέγεθος καὶ τὴν ἀξίωσιν
ἐρείπια θεασάμενος οἰκιῶν πολλαχῇ καὶ τείχους κύκλον, 
<milestone unit="section" n="2" />ἔτι γὰρ ἕστηκεν αὐτοῦ τὰ πλεῖστα. εἰς ταύτην 
<milestone unit="reiskpage" n="771" />συνερρύησαν Πωμεντίνων τε τῶν ἐκ Συέσσης διαφυγόντων
τινές, ὅτε τὴν πόλιν αὐτῶν Ταρκύνιος κατελάβετο,
καὶ τῶν ἐκ Ῥώμης φυγάδων συχνοί: οὗτοι
δεόμενοι καὶ λιπαροῦντες τιμωρῆσαί σφισι τοὺς Γαβίους 
καὶ πολλὰς ὑπισχνούμενοι δωρεάς, εἰ κατέλθοιεν
ἐπὶ τὰ σφέτερα, τήν τε κατάλυσιν τοῦ τυράννου δυνατὴν
ἀποφαίνοντες καὶ ῥᾳδίαν, ὡς καὶ τῶν ἐν τῇ
πόλει συλληψομένων, ἔπεισαν αὐτοὺς συμπροθυμηθέντων
καὶ Οὐολούσκων: ἐπρεσβεύσαντο γὰρ κἀκεῖνοι 
δεόμενοι συμμαχίας: τὸν κατὰ τοῦ Ταρκυνίου πόλεμον
ἀναλαβεῖν. <milestone unit="section" n="3" />ἐγίνοντο δὴ μετὰ ταῦτα μεγάλοις στρατεύμασιν 
εἰς τὴν ἀλλήλων γῆν εἰσβολαὶ καὶ καταδρομαὶ
μάχαι τε, ὅπερ εἰκός, τοτὲ μὲν ὀλίγοις πρὸς ὀλίγους,
τοτὲ δὲ πᾶσι πρὸς πάντας, ἐν αἷς πολλάκις μὲν 
οἱ Γάβιοι τοὺς Ῥωμαίους τρεψάμενοι μέχρι τῶν τειχῶν
<pb id="v.2p.92" />
καὶ πολλοὺς καταβαλόντες ἀδεῶς τὴν χώραν ἐπόρθουν, <milestone unit="reiskpage" n="772" />
πολλάκις δ᾽ οἱ Ῥωμαῖοι τοὺς Γαβίους ὠσάμενοι καὶ
κατακλείσαντες εἰς τὴν πόλιν ἀνδράποδα καὶ λείαν
αὐτῶν πολλὴν ἀπῆγον.
</p></div2>

<div2 type="chapter" n="54" org="uniform" sample="complete">
<p><milestone unit="section" n="1" />
συνεχῶς δὲ τούτων γινομένων ἠναγκάζοντο
ἀμφότεροι τῆς χώρας ὅσα ἦν ἐρυμνὰ τειχίζοντες φρουρὰν
ἐν αὐτοῖς καθιστάναι καταφυγῆς τῶν γεωργῶν
ἕνεκα: ὅθεν ὁρμώμενοι τά τε λῃστήρια, καὶ εἴ τι ἀποσπασθὲν
ἴδοιεν μέρος ὀλίγον ἀπὸ πολλοῦ στρατοῦ καὶ
οἷα εἰκὸς ἐν προνομαῖς ἀσύντακτον διὰ καταφρόνησιν,
κατιόντες ἀθρόοι διέφθειρον: καὶ τῶν πόλεων ὅσα ἦν
ἐπίμαχα καὶ ῥᾴδια ληφθῆναι διὰ κλιμάκων ἐξοικοδομεῖν
τε καὶ ἀποταφρεύειν δεδοικότες τὰς αἰφνιδίους
ἀλλήλων ἐφόδους. <milestone unit="section" n="2" />μᾶλλον δ᾽ ὁ Ταρκύνιος περὶ ταῦτ᾽
ἐνεργὸς ἦν καὶ τῆς πόλεως τὰ πρὸς τοὺς Γαβίους φέροντα
τοῦ περιβόλου διὰ πολυχειρίας ἐξωχυροῦτο τάφρον
ὀρυξάμενος εὐρυτέραν καὶ τεῖχος ἐγείρας ὑψηλότερον <milestone unit="reiskpage" n="773" />
καὶ πύργοις διαλαβὼν τὸ χωρίον πυκνοτέροις:
κατὰ τοῦτο γὰρ ἐδόκει μάλιστα τὸ μέρος ἡ πόλις
ἀνώχυρος εἶναι, πάντα τὸν ἄλλον περίβολον ἀσφαλὴς
ἐπιεικῶς οὖσα καὶ δυσπρόσιτος. <milestone unit="section" n="3" />ἔμελλε δ᾽, ὃ πάσαις
φιλεῖ συμβαίνειν ταῖς πόλεσιν ἐν τοῖς μακροῖς πολέμοις
δῃουμένης διὰ τὰς συνεχεῖς τῶν πολεμίων εἰσβολὰς
τῆς γῆς καὶ μηκέτι τοὺς καρποὺς ἐκφερούσης,
<pb id="v.2p.93" />
σπάνις ἁπάσης τροφῆς ἐν ἀμφοτέραις ἔσεσθαι καὶ δεινὴ
περὶ τοῦ μέλλοντος ἀθυμία: κάκιον δὲ τοὺς Ῥωμαίους
ἐπίεζεν ἢ τοὺς Γαβίους ἡ τῶν ἀναγκαίων ἔνδεια, καὶ
οἱ πενέστατοι αὐτῶν μάλιστα κάμνοντες ὁμολογίας
ᾤοντο δεῖν ποιήσασθαι πρὸς τοὺς Γαβίους καὶ τὸν 
πόλεμον ἐφ᾽ οἷς ἂν ἐκεῖνοι θέλωσι διαλύσασθαι.
</p></div2>

<div2 type="chapter" n="55" org="uniform" sample="complete">
<p><milestone unit="section" n="1" />
ἀδημονοῦντος δ᾽ ἐπὶ τοῖς συμβεβηκόσι τοῦ
Ταρκυνίου καὶ οὔτε διαλύσασθαι τὸν πόλεμον αἰσχρῶς
<milestone unit="reiskpage" n="774" />ὑπομένοντος οὔτ᾽ ἀντέχειν ἔτι δυναμένου, πάσας δὲ
πείρας ἐπιτεχνωμένου καὶ δόλους παντοδαποὺς συντιθέντος, 
ὁ πρεσβύτατος αὐτοῦ τῶν υἱῶν Σέξτος ὄνομα
κοινωσάμενος τὴν γνώμην τῷ πατρὶ μόνῳ καὶ δόξας
τολμηρῷ μὲν ἐπιχειρεῖν πράγματι καὶ μέγαν ἔχοντι
κίνδυνον, οὐ μὴν ἀδυνάτῳ γε, συγχωρήσαντος τοῦ
πατρὸς ποιεῖν ὅσα βούλεται, σκήπτεται διαφορὰν πρὸς 
τὸν πατέρα περὶ τῆς καταλύσεως τοῦ πολέμου: <milestone unit="section" n="2" />μαστιγωθεὶς 
δ᾽ ὑπ᾽ αὐτοῦ ῥάβδοις ἐν ἀγορᾷ καὶ τἆλλα περιυβρισθείς,
ὥστε περιβόητον γενέσθαι τὸ πρᾶγμα, πρῶτον
μὲν ἐκ τῶν ἑταίρων τοὺς πιστοτάτους ἔπεμπεν
ὡς αὐτομόλους φράσοντας τοῖς Γαβίοις δι᾽ ἀπορρήτων, 
ὅτι πολεμεῖν τῷ πατρὶ διέγνωκεν ὡς αὐτοὺς ἀφικόμενος,
εἰ λάβοι πίστεις, ὅτι φυλάξουσιν αὐτὸν ὥσπερ
καὶ τοὺς ἄλλους τοὺς ἐκ Ῥώμης φυγάδας καὶ οὐκ ἐκδώσουσι
τῷ πατρὶ τὰς ἰδίας ἔχθρας ἐλπίσαντες ἐπὶ τῷ
<milestone unit="section" n="3" />σφετέρῳ συμφέροντι διαλύσεσθαι. ἀσμένως δὲ τῶν 
<milestone unit="reiskpage" n="775" />Γαβίων τὸν λόγον ἀκουσάντων καὶ μηδὲν εἰς αὐτὸν
παρανομήσειν διομολογησαμένων παρῆν ἑταίρους τε
<pb id="v.2p.94" />
πολλοὺς καὶ πελάτας ἐπαγόμενος ὡς αὐτόμολος <add>καὶ</add>
ἵνα δὴ μᾶλλον αὐτῷ πιστεύσειαν ἀληθεύειν τὴν ἀπὸ
τοῦ πατρὸς ἀπόστασιν, ἀργύριόν τε καὶ χρυσίον πολὺ
κομίζων: ἐπισυνέρρεόν τ᾽ αὐτῷ πολλοὶ μετὰ ταῦτα τῶν
ἐκ τῆς πόλεως φεύγειν τὴν τυραννίδα σκηπτόμενοι,
<milestone unit="section" n="4" />καὶ χεὶρ ἤδη περὶ αὐτὸν ἦν καρτερά. δόξαντες δ᾽ οἱ
Γάβιοι μέγα προσγεγονέναι σφίσι πλεονέκτημα πολλῶν
ὡς αὐτοὺς ἀφικομένων καὶ οὐ διὰ μακροῦ τὴν Ῥώμην
ὑποχείριον ἕξειν ἐλπίσαντες καὶ ἔτι μᾶλλον ἐξαπατηθέντες
ὑφ᾽ ὧν ἔπραττεν ὁ τοῦ πατρὸς ἀποστάτης συνεχῶς
ἐπὶ τὴν χώραν ἐξιὼν καὶ πολλὰς περιβαλλόμενος
ὠφελείας: παρεσκεύασε γὰρ ὁ πατὴρ αὐτῷ προειδὼς
εἰς οὓς παρέσται τόπους, τήν τε λείαν ἄφθονον καὶ
τὰ χωρία ἀφύλακτα, καὶ τοὺς ἀπολουμένους ὑπ᾽ αὐτοῦ
συνεχῶς ἔπεμπεν, ἐπιλεγόμενος ἐκ τῶν πολιτῶν, οὓς
ἐν ὑποψίαις εἶχεν: ἐξ ἁπάντων τε τούτων δόξαντες <milestone unit="reiskpage" n="776" />
φίλον <del status="unremarkable">τε</del> πιστὸν εἶναί σφισι τὸν ἄνδρα καὶ στρατηλάτην
ἀγαθόν, πολλοὶ δὲ καὶ χρήμασιν ὑπ᾽ αὐτοῦ δεκασθέντες,
ἐπὶ τὴν αὐτοκράτορα παράγουσιν ἀρχήν.
</p></div2>

<div2 type="chapter" n="56" org="uniform" sample="complete">
<p><milestone unit="section" n="1" />
τοσαύτης δὴ γενόμενος ἐξουσίας ὁ Σέξτος
κύριος δι᾽ ἀπάτης καὶ φενακισμοῦ τῶν θεραπόντων
τινὰ λαθὼν τοὺς Γαβίους πέμπει πρὸς τὸν πατέρα
τήν τ᾽ ἐξουσίαν, ἣν εἰληφὼς ἦν, δηλώσοντα καὶ πευσόμενον,
<milestone unit="section" n="2" />τί χρὴ ποιεῖν. ὁ δὲ Ταρκύνιος οὐδὲ τὸν
θεράποντα γινώσκειν βουλόμενος, ἃ τὸν υἱὸν ἐκέλευσε
<pb id="v.2p.95" />
ποιεῖν, ἄγων τὸν ἄγγελον προῆλθεν εἰς τὸν παρακείμενον
τοῖς βασιλείοις κῆπον: ἔτυχον δὲ μήκωνες ἐν
αὐτῷ πεφυκυῖαι πλήρεις ἤδη τοῦ καρποῦ καὶ συγκομιδῆς
ὥραν ἔχουσαι: διεξιὼν δὴ διὰ τούτων τῆς
ὑπερεχούσης ἀεὶ μήκωνος τῷ σκήπωνι παίων τὴν κεφαλὴν 
ἀπήραττε. <milestone unit="section" n="3" />ταῦτα ποιήσας ἀπέστειλε τὸν ἄγγελον 
<milestone unit="reiskpage" n="777" />οὐδὲν ἀποκρινάμενος <add>τῷ</add> πολλάκις ἐπερωτῶντι, τὴν
Θρασυβούλου τοῦ Μιλησίου διάνοιαν ὡς ἔμοιγε δοκεῖ
μιμησάμενος: καὶ γὰρ ἐκεῖνος Περιάνδρῳ ποτὲ τῷ
Κορινθίων τυράννῳ πυνθανομένῳ διὰ τοῦ πεμφθέντος 
ἀγγέλου, πῶς ἂν ἐγκρατέστατα τὴν ἀρχὴν κατάσχοι,
λόγον μὲν οὐδένα ἀπέστειλεν, ἀκολουθεῖν δὲ τὸν
ἥκοντα παρ᾽ αὐτοῦ κελεύσας, ἦγε δι᾽ ἀρούρας σιτοσπόρου
καὶ τοὺς ὑπερέχοντας τῶν σταχύων ἀποθραύων
ἐρρίπτει χαμαὶ διδάσκων, ὅτι δεῖ τῶν ἀστῶν τοὺς 
δοκιμωτάτους κολούειν τε καὶ διαφθείρειν. <milestone unit="section" n="4" />τὸ παραπλήσιον 
δὴ καὶ τοῦ Ταρκυνίου τότε ποιήσαντος συνεὶς
τὴν διάνοιαν τοῦ πατρὸς ὁ Σέξτος, ὅτι κελεύει τοὺς
ὑπερέχοντας τῶν Γαβίων ἀναιρεῖν, συνεκάλεσεν εἰς
ἐκκλησίαν τὸ πλῆθος καὶ πολὺν ὑπὲρ αὑτοῦ λόγον 
διαθέμενος, ὅτι καταπεφευγὼς εἰς τὴν ἐκείνων πίστιν
ἅμα τοῖς ἑταίροις κινδυνεύει συλληφθεὶς ὑπό τινων
τῷ πατρὶ παραδοθῆναι, τήν τ᾽ ἀρχὴν ἕτοιμος ἦν ἀποθέσθαι,
<milestone unit="reiskpage" n="778" />καὶ πρὶν ἢ παθεῖν τι δεινὸν ἀπαίρειν ἐκ τῆς
<pb id="v.2p.96" />
πόλεως ἐβούλετο δακρύων ἅμα καὶ τὴν ἑαυτοῦ τύχην
κατολοφυρόμενος, ὥσπερ οἱ κατ᾽ ἀλήθειαν ὑπὲρ τῆς
ψυχῆς ἀγωνιῶντες.
</p></div2>

<div2 type="chapter" n="57" org="uniform" sample="complete">
<p><milestone unit="section" n="1" />
ἠρεθισμένου δὲ τοῦ πλήθους καὶ μετὰ
πολλῆς. προθυμίας πυνθανομένου, τίνες εἰσὶν οἱ μέλλοντες
αὐτὸν προδιδόναι, <del status="unremarkable">τὸν ἐπιφανέστατον τῶν Γαβίων</del>
Ἀντίστιον Πέτρωνα ὠνόμασεν, ὃς ἐν εἰρήνῃ τε
πολλὰ καὶ σπουδαῖα πολιτευσάμενος καὶ στρατηγίας
πολλὰς τετελεκὼς ἐπιφανέστατος ἁπάντων ἐγεγόνει:
ἀπολογουμένου δὲ τοῦ ἀνδρὸς καὶ διὰ τὸ μηδὲν ἑαυτῷ
συνειδέναι πᾶσαν ἐξέτασιν ὑπομένοντος ἔφη βούλεσθαι
τὴν οἰκίαν αὐτοῦ διερευνῆσαι πέμψας ἑτέρους, αὐτὸς
δ᾽ ἐπὶ τῆς ἐκκλησίας σὺν ἐκείνῳ, τέως ἂν οἱ πεμφθέντες
ἔλθωσι, μένειν. <milestone unit="section" n="2" />ἔτυχε δὲ διεφθαρκὼς αὐτοῦ τῶν
θεραπόντων τινὰς ἀργυρίῳ τὰς ἐπὶ τὸν ὄλεθρον τοῦ
Πέτρωνος κατασκευασθείσας ἐπιστολὰς σεσημειωμένας
τῇ τοῦ πατρὸς σφραγῖδι λαβόντας ἔνδον ἀποθέσθαι.
ὡς δ᾽ οἱ πεμφθέντες ἐπὶ τὴν ἔρευναν: οὐδὲν γὰρ ἀντεῖπεν <milestone unit="reiskpage" n="779" />
ὁ Πέτρων, ἀλλ᾽ ἐφῆκε τὴν οἰκίαν ἐρευνᾶν:
εὑρόντες, ἔνθα ἦν ἀποκεκρυμμένα τὰ γράμματα, παρῆσαν
εἰς τὴν ἐκκλησίαν ἄλλας τε πολλὰς φέροντες ἐπιστολὰς
ἐπισεσημασμένας καὶ τὴν πρὸς τὸν Ἀντίστιον
γραφεῖσαν, ἐπιγινώσκειν φήσας τὴν σφραγῖδα τοῦ πατρὸς
ὁ Σέξτος ἔλυσε, καὶ τῷ γραμματεῖ δοὺς ἐκέλευσεν
<note n="25" place="unspecified" anchored="yes" /> ἀναγινώσκειν. <milestone unit="section" n="3" />ἐγέγραπτο δ᾽ ἐν αὐτῇ, μάλιστα μὲν
<pb id="v.2p.97" />
ζῶντα παραδοῦναι τὸν υἱὸν αὐτῷ <del status="unremarkable">καὶ κομίζεσθαι τοὺς
διωμολογημένους μισθούς</del>, ἐὰν δ᾽ ἀδύνατος ᾖ τοῦτο
τὴν κεφαλὴν ἀποτεμόντα πέμψαι. ταῦτα δὲ ποιήσαντι
αὐτῷ τε καὶ τοῖς συλλαβομένοις τοῦ ἔργου χωρὶς τῶν
ἄλλων μισθῶν, οὓς πρότερον ὑπέσχητο, πολιτείαν τε 
τὴν ἐν Ῥώμῃ δώσειν ἔφη καὶ εἰς τὸν τῶν πατρικίων
ἀριθμὸν ἅπαντας ἐγγράψειν οἰκίας τε καὶ κλήρους καὶ
<milestone unit="section" n="4" /><milestone unit="reiskpage" n="780" />ἄλλας δωρεὰς πολλὰς ἐπιθήσειν καὶ μεγάλας. ἐφ᾽ οἷς 
ἐρεθισθέντες οἱ Γάβιοι τὸν μὲν Ἀντίστιον ἐκπεπληγότα
ἐπὶ τῇ παραδόξῳ συμφορᾷ καὶ οὐδὲ φωνὴν ὑπὸ τοῦ 
κακοῦ ῥῆξαι δυνάμενον ἀποκτείνουσι βάλλοντες λίθοις:
τὴν δὲ κατὰ τῶν ἄλλων ζήτησίν τε καὶ τιμωρίαν τῶν
ταὐτὰ τῷ Πέτρωνι βουλευσαμένων ἐπέτρεψαν τῷ Σέξτῳ
ποιήσασθαι. ὁ δὲ τοῖς ἰδίοις ἑταίροις τὴν φυλακὴν
ἐπιτρέψας τῶν πυλῶν, ἵνα μὴ διαφύγοιεν αὐτὸν οἱ 
ἐν ταῖς αἰτίαις, πέμπων ἐπὶ τὰς οἰκίας τῶν ἐπιφανεστάτων
ἀνδρῶν ἀπέκτεινε πολλοὺς τῶν Γαβίων καὶ ἀγαθούς.
</p></div2>

<div2 type="chapter" n="58" org="uniform" sample="complete">
<p><milestone unit="section" n="1" />
ἐν ᾧ δὲ ταῦτ᾽ ἐπράττετο, θορύβου κατὰ
τὴν πόλιν ὄντος ὡς ἐπὶ τοσούτῳ κακῷ μαθὼν τὰ γινόμενα 
διὰ γραμμάτων ὁ Ταρκύνιος παρῆν ἄγων τὴν
δύναμιν καὶ περὶ μέσον νυκτὸς ἀγχοῦ τῆς πόλεως γενόμενος
ἀνοιχθεισῶν τῶν πυλῶν ὑπὸ τῶν ἐπὶ τοῦτο
<pb id="v.2p.98" />
παρεσκευασμένων εἰσελθὼν δίχα πόνου κύριος ἐγεγόνει
τῆς πόλεως. <milestone unit="section" n="2" />ὡς δ᾽ ἐγνώσθη τὸ πάθος ἁπάντων κατοδυρομένων
ἑαυτοὺς οἵα πείσονται, σφαγάς τε καὶ ἀνδραποδισμοὺς
καὶ πάντα ὅσα καταλαμβάνει δεινὰ τοὺς
ὑπὸ τυράννων ἁλόντας προσδοκώντων, εἰ δὲ τὰ κράτιστα
πράξειαν, δουλείας τε καὶ χρημάτων ἀφαιρέσεις <milestone unit="reiskpage" n="781" />
καὶ τὰ ὅμοια τούτοις κατεψηφικότων, οὐδὲν ὁ Ταρκύνιος
ὧν προσεδόκων τε καὶ ἐδεδοίκεσαν καίτοι πικρὸς
ὀργὴν καὶ περὶ τὰς τιμωρίας τῶν ἐχθρῶν ἀπαραίτητος
<note n="10" place="unspecified" anchored="yes" /> ὢν ἔδρασεν. <milestone unit="section" n="3" />οὔτε γὰρ ἀπέκτεινεν οὐδένα
Γαβίων οὔτ᾽ ἐξήλασε τῆς πόλεως οὔτ᾽ εἰς ἀτιμίαν ἢ
χρημάτων ἀφαίρεσιν ἐζημίωσε, συγκαλέσας δ᾽ εἰς ἐκκλησίαν
τὸ πλῆθος καὶ βασιλικὸν ἐκ τυραννικοῦ τρόπου
μεταλαβὼν τήν τε πόλιν αὐτοῖς ἔφη τὴν ἰδίαν
ἀποδιδόναι καὶ τὰς οὐσίας, ἃς ἔχουσι, συγχωρεῖν καὶ
σὺν τούτοις τὴν Ῥωμαίων ἰσοπολιτείαν ἅπασι χαρίζεσθαι,
οὐ δι᾽ εὔνοιαν τὴν πρὸς τοὺς Γαβίους, ἀλλ᾽
ἵνα τὴν Ῥωμαίων ἡγεμονίαν ἐγκρατέστερον κατέχῃ
ταῦτα πράττων: κρατίστην ἡγούμενος ἔσεσθαι φυλακὴν
ἑαυτοῦ τε καὶ τῶν παίδων τὴν ἐκ τῶν παρ᾽ ἐλπίδας
σεσωσμένων καὶ τὰ ἴδια πάντα κεκομισμένων
πίστιν. <milestone unit="section" n="4" />καὶ ἵνα μηδὲν αὐτοῖς ἔτι δεῖμα περὶ τοῦ μέλλοντος
ὑπάρχῃ χρόνου μηδ᾽ ἐνδοιάζωσιν, εἰ βέβαια <milestone unit="reiskpage" n="782" />
ταῦτα σφίσι διαμενεῖ, γράψας ἐφ᾽ οἷς ἔσονται δικαίοις
φίλοι, τὰ περὶ τούτων ὅρκια συνετέλεσεν ἐπὶ τῆς ἐκκλησίας
<pb id="v.2p.99" />
παραχρῆμα καὶ διωμόσατο κατὰ τῶν σφαγίων.
τούτων ἐστὶ τῶν ὁρκίων μνημεῖον ἐν Ῥώμῃ κείμενον
ἐν ἱερῷ Διὸς Πιστίου, ὃν Ῥωμαῖοι Σάγκον καλοῦσιν,
ἀσπὶς ξυλίνη βύρσῃ βοείᾳ περίτονος τοῦ σφαγιασθέντος
ἐπὶ τῶν ὁρκίων τότε βοός, γράμμασιν ἀρχαϊκοῖς 
<milestone unit="reiskpage" n="783" />ἐπιγεγραμμένη τὰς γενομένας αὐτοῖς ὁμολογίας. ταῦτα
πράξας καὶ βασιλέα τῶν Γαβίων τὸν υἱὸν Σέξτον ἀποδείξας
ἀπῆγε τὴν δύναμιν. ὁ μὲν δὴ πρὸς Γαβίους
πόλεμος τοιούτου τέλους ἔτυχεν.
</p></div2>

<div2 type="chapter" n="59" org="uniform" sample="complete">
<p><milestone unit="section" n="1" />
Ταρκύνιος δὲ μετὰ τοῦτο τὸ ἔργον ἀναπαύσας 
τὸν λεὼν τῶν στρατειῶν καὶ πολέμων περὶ
τὴν κατασκευὴν τῶν ἱερῶν ἐγίνετο τὰς τοῦ πάππου
προθυμούμενος εὐχὰς ἐπιτελέσαι. ἐκεῖνος γὰρ ἐν τῷ
τελευταίῳ πολέμῳ μαχόμενος πρὸς Σαβίνους εὔξατο
τῷ Διὶ καὶ τῇ Ἥρᾳ καὶ τῇ Ἀθηνᾷ, ἐὰν κρατήσῃ τῇ 
μάχῃ, ναοὺς αὐτοῖς κατασκευάσειν: καὶ τὸν μὲν σκόπελον,
ἔνθα ἱδρύσεσθαι τοὺς θεοὺς ἔμελλεν, ἀναλήμμασί
τε καὶ χώμασι μεγάλοις ἐξειργάσατο, καθάπερ
ἔφην ἐν τῷ πρὸ τούτου λόγῳ, τὴν δὲ τῶν ναῶν κατασκευὴν
οὐκ ἔφθη τελέσαι. τοῦτο δὴ τὸ ἔργον ὁ Ταρκύνιος 
ἀπὸ τῆς δεκάτης τῶν ἐκ Συέσσης λαφύρων
ἐπιτελέσαι προαιρούμενος ἅπαντας τοὺς τεχνίτας ἐπέστησε
ταῖς ἐργασίαις. <milestone unit="section" n="2" />ἔνθα δὴ λέγεται τέρας τι θαυμαστὸν 
ὑπόγειον ὀρυττομένων τε τῶν θεμελίων καὶ
<milestone unit="reiskpage" n="784" />τῆς ὀρυγῆς εἰς πολὺ βάθος ἤδη προϊούσης, εὑρῆσθαι 
κεφαλὴ νεοσφαγοῦς ἀνθρώπου τό τε πρόσωπον ἔχουσα
<pb id="v.2p.100" />
τοῖς ἐμψύχοις ὅμοιον καὶ τὸ καταφερόμενον ἐκ τῆς
ἀποτομῆς αἷμα θερμὸν ἔτι καὶ νεαρόν. <milestone unit="section" n="3" />τοῦτο τὸ τέρας
ἰδὼν ὁ Ταρκύνιος τοῦ μὲν ὀρύγματος ἐπισχεῖν ἐκέλευσε
τοὺς ἐργαζομένους: συγκαλέσας δὲ τοὺς ἐπιχωρίους
μάντεις ἐπυνθάνετο παρ᾽ αὐτῶν, τί βούλεται
σημαίνειν τὸ τέρας. οὐδὲν δ᾽ αὐτῶν ἀποφαινομένων,
ἀλλὰ Τυρρηνοῖς ἀποδιδόντων τὴν περὶ τῶν τοιούτων
ἐπιστήμην ἐξετάσας παρ᾽ αὐτῶν καὶ μαθὼν τὸν ἐπιφανέστατον
τῶν ἐν Τυρρηνοῖς τερατοσκόπων, ὅστις
ἦν, πέμπει τῶν ἀστῶν τοὺς δοκιμωτάτους πρέσβεις πρὸς αὐτόν.
</p></div2>

<div2 type="chapter" n="60" org="uniform" sample="complete">
<p><milestone unit="section" n="1" />
τούτοις τοῖς ἀνδράσιν ἀφικομένοις εἰς τὴν <milestone unit="reiskpage" n="785" />
οἰκίαν τοῦ τερατοσκόπου περιτυγχάνει τι μειράκιον
ἐξιόν, ᾧ φράσαντες, ὅτι Ῥωμαίων εἰσὶ πρέσβεις τῷ
μάντει βουλόμενοι συντυχεῖν, παρεκάλουν ἀπαγγεῖλαι
πρὸς αὐτόν. καὶ ὁ νεανίας, Πατὴρ ἐμός ἐστιν, ἔφησεν,
ᾧ χρῄζετε συντυχεῖν: ἀσχολεῖται δὲ κατὰ τὸ παρόν:
ἔσται δ᾽ ὑμῖν ὀλίγου χρόνου παρελθεῖν πρὸς αὐτόν.
<milestone unit="section" n="2" />ἐν ᾧ δ᾽ ἐκεῖνον ἐκδέχεσθε, πρὸς ἐμὲ δηλώσατε, περὶ
τίνος ἥκετε. περιέσται γὰρ ὑμῖν, εἴ τι μέλλετε διὰ
τὴν ἀπειρίαν σφάλλεσθαι κατὰ τὴν ἐρώτησιν, ὑπ᾽ ἐμοῦ
διδαχθεῖσι μηδὲν ἐξαμαρτεῖν: μοῖρα δ᾽ οὐκ ἐλαχίστη
τῶν ἐν μαντικῇ θεωρημάτων ἐρώτησις ὀρθή. ἐδόκει
τοῖς ἀνδράσιν οὕτω ποιεῖν, καὶ λέγουσιν αὐτῷ τὸ τέρας.
ὁ δ᾽ ὡς ἤκουσε μικρὸν ἐπισχὼν χρόνον, ἀκούσατ᾽,
ἔφησεν, ἄνδρες Ῥωμαῖοι: τὸ μὲν τέρας ὑμῖν ὁ πατὴρ
<pb id="v.2p.101" />
διελεῖται καὶ οὐδὲν ψεύσεται: μάντει γὰρ οὐ θέμις:
ἃ δὲ λέγοντες ὑμεῖς καὶ ἀποκρινόμενοι πρὸς τὰς ἐρωτήσεις
<milestone unit="reiskpage" n="786" />ἀναμάρτητοί τε καὶ ἀψευδεῖς ἔσεσθε: διαφέρει
γὰρ ὑμῖν προεγνωκέναι ταῦτα: παρ᾽ ἐμοῦ μάθετε. <milestone unit="section" n="3" />ὅταν 
ἀφηγήσησθε αὐτῷ τὸ τέρας, οὐκ ἀκριβῶς μανθάνειν 
φήσας ὅ τι λέγετε περιγράψει τῷ σκήπωνι τῆς γῆς
μέρος ὅσον δή τι: ἔπειθ᾽ ὑμῖν ἐρεῖ, Τουτὶ μέν ἐστιν
ὁ Ταρπήιος λόφος, μέρος δ᾽ αὐτοῦ τουτὶ μὲν τὸ πρὸς
τὰς ἀνατολὰς βλέπον, τουτὶ δὲ τὸ πρὸς τὰς δύσεις,
<milestone unit="section" n="4" />βόρειον δ᾽ αὐτοῦ τόδε καὶ τοὐναντίον <add>νότιον</add>. ταῦτα 
τῷ σκήπωνι δεικνὺς πεύσεται παρ᾽ ὑμῶν, ἐπὶ ποίῳ
τῶν μερῶν τούτων εὑρέθη ἡ κεφαλή. τί οὖν ὑμῖν
ἀποκρίνασθαι παραινῶ; μὴ συγχωρεῖν ἐν μηδενὶ τῶν
τόπων τούτων, οὓς ἂν ἐκεῖνος τῷ σκήπωνι δεικνὺς
πυνθάνηται, τὸ τέρας εὑρεθῆναι, ἀλλ᾽ ἐν Ῥώμῃ φάναι 
παρ᾽ ἡμῖν ἐν Ταρπηίῳ λόφῳ. ταύτας ἐὰν φυλάττητε
τὰς ἀποκρίσεις καὶ μηδὲν παράγησθε ὑπ᾽ αὐτοῦ, συγγνούς,
ὅτι τὸ χρεὼν οὐκ ἔνεστι μετατεθῆναι, διελεῖται
τὸ τέρας ὑμῖν ὅ τι βούλεται σημαίνειν καὶ οὐκ ἀποκρύψεται. 
</p></div2>

<div2 type="chapter" n="61" org="uniform" sample="complete">
<p><milestone unit="section" n="1" />
<milestone unit="reiskpage" n="787" />ταῦτα μαθόντες οἱ πρέσβεις, ἐπειδὴ σχολὴν
ὁ πρεσβύτης ἔσχε καὶ προῆλθέ τις αὐτοὺς μετιών,
εἰσελθόντες φράζουσι τῷ μάντει τὸ τέρας. σοφιζομένου
δ᾽ αὐτοῦ καὶ διαγράφοντος ἐπὶ τῆς γῆς περιφερεῖς
<pb id="v.2p.102" />
τε γραμμὰς καὶ ἑτέρας αὖθις εὐθείας καὶ καθ᾽ ἓν
ἕκαστον χωρίον ποιουμένου τὰς ὑπὲρ τῆς εὑρέσεως
ἐρωτήσεις οὐδὲν ἐπιταραττόμενοι τὴν γνώμην οἱ πρέσβεις
τὴν αὐτὴν ἐφύλαττον ἀπόκρισιν, ὥσπερ αὐτοῖς
ὁ τοῦ μάντεως ὑπέθετο υἱός, τὴν Ῥώμην καὶ τὸν Ταρπήιον
ὀνομάζοντες ἀεὶ λόφον καὶ τὸν ἐξηγητὴν ἀξιοῦντες
μὴ σφετερίζεσθαι τὸ σημεῖον, ἀλλ᾽ ἀπὸ τοῦ
<milestone unit="section" n="2" />κρατίστου καὶ τοῦ δικαιοτάτου λέγειν. οὐ δυνηθεὶς
δὲ παρακρούσασθαι τοὺς ἄνδρας ὁ μάντις οὐδὲ σφετερίσασθαι
τὸν οἰωνὸν λέγει πρὸς αὐτούς, Ἄνδρες
Ῥωμαῖοι, λέγετε πρὸς τοὺς ἑαυτῶν πολίτας, ὅτι κεφαλὴν
εἵμαρται γενέσθαι συμπάσης Ἰταλίας τὸν τόπον
τοῦτον, ἐν ᾧ τὴν κεφαλὴν εὕρετε. ἐξ ἐκείνου καλεῖται
τοῦ χρόνου Καπιτωλῖνος ὁ λόφος ἐπὶ τῆς εὑρεθείσης <milestone unit="reiskpage" n="788" />
ἐν αὐτῷ κεφαλῆς: κάπιτα γὰρ οἱ Ῥωμαῖοι καλοῦσι
τὰς κεφαλάς. <milestone unit="section" n="3" />ταῦτα παρὰ τῶν πρεσβευσάντων ἀκούσας
ὁ Ταρκύνιος ἐπέστησε τοῖς ἔργοις τοὺς τεχνίτας: καὶ
τὰ μὲν πολλὰ ἐξειργάσατο τοῦ ναοῦ, τελειῶσαι δ᾽ οὐκ
ἔφθασεν ἅπαν τὸ ἔργον ἐκπεσὼν τάχιον ἐκ τῆς δυναστείας,
ἀλλ᾽ ἐπὶ τῆς τρίτης ὑπατείας ἡ Ῥωμαίων πόλις
αὐτὸν εἰς συντέλειαν ἐξειργάσατο. ἐποιήθη δ᾽ ἐπὶ κρηπῖδος
ὑψηλῆς βεβηκὼς ὀκτάπλεθρος τὴν περίοδον, διακοσίων
ποδῶν ἔγγιστα τὴν πλευρὰν ἔχων ἑκάστην:
ὀλίγον δέ τι τὸ διαλλάττον εὕροι τις ἂν τῆς ὑπεροχῆς
τοῦ μήκους παρὰ τὸ πλάτος οὐδ᾽ ὅλων πεντεκαίδεκα
ποδῶν. <milestone unit="section" n="4" />ἐπὶ γὰρ τοῖς αὐτοῖς θεμελίοις ὁ μετὰ τὴν
<pb id="v.2p.103" />
<milestone unit="reiskpage" n="789" />ἔμπρησιν οἰκοδομηθεὶς κατὰ τοὺς πατέρας ἡμῶν εὑρέθη
τῇ πολυτελείᾳ τῆς ὕλης μόνον διαλλάττων τοῦ ἀρχαίου,
ἐκ μὲν τοῦ κατὰ πρόσωπον μέρους τοῦ πρὸς μεσημβρίαν
βλέποντος τριπλῷ περιλαμβανόμενος στοίχῳ κιόνων,
ἐκ δὲ τῶν πλαγίων ἁπλῷ: ἐν δ᾽ αὐτῷ τρεῖς 
ἔνεισι σηκοὶ παράλληλοι κοινὰς ἔχοντες πλευράς, μέσος
μὲν ὁ τοῦ Διός, παρ᾽ ἑκάτερον δὲ τὸ μέρος ὅ τε τῆς
Ἥρας καὶ ὁ τῆς Ἀθηνᾶς ὑφ᾽ ἑνὸς ἀετοῦ καὶ μιᾶς στέγης καλυπτόμενοι.
</p></div2>

<div2 type="chapter" n="62" org="uniform" sample="complete">
<p><milestone unit="section" n="1" />
λέγεται δέ τι καὶ ἕτερον ἐπὶ τῆς Ταρκυνίου 
δυναστείας πάνυ θαυμαστὸν εὐτύχημα τῇ Ῥωμαίων
<milestone unit="reiskpage" n="790" />ὑπάρξαι πόλει εἴτε θεῶν τινος εἴτε δαιμόνων εὐνοίᾳ
δωρηθέν: ὅπερ οὐ πρὸς ὀλίγον καιρόν, ἀλλ᾽ εἰς ἅπαντα
τὸν βίον πολλάκις αὐτὴν ἔσωσεν ἐκ μεγάλων κακῶν.
<milestone unit="section" n="2" />γυνή τις ἀφίκετο πρὸς τὸν τύραννον οὐκ ἐπιχωρία 
βύβλους ἐννέα μεστὰς Σιβυλλείων χρησμῶν ἀπεμπολῆσαι
θέλουσα. οὐκ ἀξιοῦντος δὲ τοῦ Ταρκυνίου τῆς
αἰτηθείσης τιμῆς πρίασθαι τὰς βύβλους ἀπελθοῦσα
τρεῖς ἐξ αὐτῶν κατέκαυσε: καὶ μετ᾽ οὐ πολὺν χρόνον
τὰς λοιπὰς <add>ἓξ</add> ἐνέγκασα τῆς αὐτῆς ἐπώλει τιμῆς. 
δόξασα δ᾽ ἄφρων τις εἶναι καὶ γελασθεῖσα ἐπὶ τῷ τὴν
αὐτὴν τιμὴν αἰτεῖν περὶ τῶν ἐλαττόνων, ἣν οὐδὲ περὶ
τῶν πλειόνων ἐδυνήθη λαβεῖν, ἀπελθοῦσα πάλιν τὰς
<milestone unit="reiskpage" n="791" />ἡμισείας τῶν ἀπολειπομένων κατέκαυσε καὶ τὰς λοιπὰς
<pb id="v.2p.104" />
<milestone unit="section" n="3" />τρεῖς ἐνέγκασα τὸ ἴσον ᾔτει χρυσίον. θαυμάσας δὴ τὸ
βούλημα τῆς γυναικὸς ὁ Ταρκύνιος τοὺς οἰωνοσκόπους
μετεπέμψατο καὶ διηγησάμενος αὐτοῖς τὸ πρᾶγμα, τί
χρὴ πράττειν, ἤρετο. κἀκεῖνοι διὰ σημείων τινῶν
μαθόντες, ὅτι θεόπεμπτον ἀγαθὸν ἀπεστράφη, καὶ μεγάλην
συμφορὰν ἀποφαίνοντες τὸ μὴ πάσας αὐτὸν τὰς
βύβλους πρίασθαι, ἐκέλευσαν ἀπαριθμῆσαι τῇ γυναικὶ
τὸ χρυσίον, ὅσον ᾔτει καὶ τοὺς περιόντας τῶν χρησμῶν
λαβεῖν. <milestone unit="section" n="4" />ἡ μὲν οὖν γυνὴ τὰς βύβλους δοῦσα καὶ
φράσασα τηρεῖν ἐπιμελῶς ἐξ ἀνθρώπων ἠφανίσθη,
Ταρκύνιος δὲ τῶν ἀστῶν ἄνδρας ἐπιφανεῖς δύο προχειρισάμενος
καὶ δημοσίους αὐτοῖς θεράποντας δύο
παραζεύξας ἐκείνοις ἀπέδωκε τὴν τῶν βιβλίων φυλακήν,
ὧν τὸν ἕτερον Μάρκον Ἀτίλιον ἀδικεῖν τι δόξαντα <milestone unit="reiskpage" n="792" />
περὶ τὴν πύστιν καταμηνυθέντα ὑφ᾽ ἑνὸς τῶν δημοσίων,
ὡς πατροκτόνον εἰς ἀσκὸν ἐνράψας βόειον ἔρριψεν
εἰς τὸ πέλαγος. <milestone unit="section" n="5" />μετὰ δὲ τὴν ἐκβολὴν τῶν βασιλέων
ἡ πόλις ἀναλαβοῦσα τὴν τῶν χρησμῶν προστασίαν
ἄνδρας τε τοὺς ἐπιφανεστάτους ἀποδείκνυσιν αὐτῶν
φύλακας, οἳ διὰ βίου ταύτην ἔχουσι τὴν ἐπιμέλειαν
στρατειῶν ἀφειμένοι καὶ τῶν ἄλλων τῶν κατὰ πόλιν
πραγματειῶν, καὶ δημοσίους αὐτοῖς παρακαθίστησιν,
ὧν χωρὶς οὐκ ἐπιτρέπει τὰς ἐπισκέψεις τῶν χρησμῶν
τοῖς ἀνδράσι ποιεῖσθαι. συνελόντι δ᾽ εἰπεῖν οὐδὲν
οὕτω Ῥωμαῖοι φυλάττουσιν οὔθ᾽ ὅσιον κτῆμα οὔθ᾽
ἱερὸν ὡς τὰ Σιβύλλεια θέσφατα. χρῶνται δ᾽ αὐτοῖς,
<pb id="v.2p.105" />
ὅταν ἡ βουλὴ ψηφίσηται, στάσεως καταλαβούσης τὴν
πόλιν ἢ δυστυχίας τινὸς μεγάλης συμπεσούσης κατὰ
πόλεμον ἢ τεράτων τινῶν καὶ φαντασμάτων μεγάλων
καὶ δυσευρέτων αὐτοῖς φανέντων, οἷα πολλάκις συνέβη.
<milestone unit="reiskpage" n="793" />οὗτοι διέμειναν οἱ χρησμοὶ μέχρι τοῦ Μαρσικοῦ κληθέντος 
πολέμου κείμενοι κατὰ γῆς ἐν τῷ ναῷ τοῦ
Καπιτωλίνου Διὸς ἐν λιθίνῃ λάρνακι, ὑπ᾽ ἀνδρῶν
δέκα φυλαττόμενοι. <milestone unit="section" n="6" />μετὰ δὲ τὴν τρίτην ἐπὶ ταῖς ἑβδομήκοντα 
καὶ ἑκατὸν ὀλυμπιάσιν ἐμπρησθέντος τοῦ
ναοῦ, εἴτ᾽ ἐξ ἐπιβουλῆς, ὡς οἴονταί τινες, εἴτ᾽ ἀπὸ ταὐτομάτου, 
σὺν τοῖς ἄλλοις ἀναθήμασι τοῦ θεοῦ καὶ
οὗτοι διεφθάρησαν ὑπὸ τοῦ πυρός. οἱ δὲ νῦν ὄντες
ἐκ πολλῶν εἰσι συμφορητοὶ τόπων, οἱ μὲν ἐκ τῶν ἐν
Ἰταλίᾳ πόλεων κομισθέντες, οἱ δ᾽ ἐξ Ἐρυθρῶν τῶν
ἐν Ἀσίᾳ, κατὰ δόγμα βουλῆς τριῶν ἀποσταλέντων 
πρεσβευτῶν ἐπὶ τὴν ἀντιγραφήν: οἱ δ᾽ ἐξ ἄλλων πόλεων
καὶ παρ᾽ ἀνδρῶν ἰδιωτῶν μεταγραφέντες: ἐν οἷς
εὑρίσκονταί τινες ἐμπεποιημένοι τοῖς Σιβυλλείοις, ἐλέγχονται
δὲ ταῖς καλουμέναις ἀκροστιχίσι: λέγω δ᾽ ἃ
Τερέντιος Οὐάρρων ἱστόρηκεν ἐν τῇ θεολογικῇ πραγματείᾳ. 
</p></div2>

<div2 type="chapter" n="63" org="uniform" sample="complete">
<p><milestone unit="section" n="1" />
ταῦτα διαπραξάμενος ὁ Ταρκύνιος ἐν εἰνήνῃ
<milestone unit="reiskpage" n="794" />τε καὶ κατὰ πολέμους καὶ δύο πόλεις ἀποικίσας τὴν
μὲν καλουμένην Σιγνίαν οὐ κατὰ προαίρεσεν, ἀλλ᾽ ἐκ
ταὐτομάτου, χειμασάντων ἐν τῷ χωρίῳ τῶν στρατιωτῶν 
καὶ κατασκευασαμένων τὸ στρατόπεδον ὡς μηδὲν
<pb id="v.2p.106" />
διαφέρειν πόλεως: Κιρκαίαν δὲ κατὰ λογισμόν, ὅτι
τοῦ Πωμεντίνου πεδίου μεγίστου τῶν περὶ τῇ Λατίνῃ
καὶ τῆς συναπτούσης αὐτῷ θαλάττης ἔκειτο ἐν καλῷ:
ἔστι δὲ χερσονησοειδὴς σκόπελος ὑψηλὸς ἐπιεικῶς ἐπὶ
τοῦ Τυρρηνικοῦ πελάγους κείμενος, ἔνθα λόγος ἔχει
Κίρκην τὴν Ἡλίου θυγατέρα κατοικῆσαι: καὶ τὰς ἀποικίας
ἀμφοτέρας δυσὶ τῶν παίδων οἰκισταῖς ἀναθείς,
Κιρκαίαν μὲν Ἄρροντι, Σιγνίαν δὲ Τίτῳ, δέος ἅτε
οὐδὲν ἔτι περὶ τῆς ἀρχῆς ἔχων, διὰ γυναικὸς ὕβριν
αὐτῆς, ἣν ὁ πρεσβύτατος αὐτοῦ τῶν παίδων Σέξτος
διέφθειρεν, ἐξελαύνεται τῆς τ᾽ ἀρχῆς καὶ τῆς πόλεως, <milestone unit="reiskpage" n="795" />
προθεσπίσαντος αὐτῷ τοῦ δαιμονίου τὴν μέλλουσαν
γενήσεσθαι περὶ τὸν οἶκον συμφορὰν πολλοῖς μὲν καὶ
<milestone unit="section" n="2" />ἄλλοις οἰωνοῖς, τελευταίῳ δὲ τῷδε. αἰετοὶ συνιόντες
εἰς τὸν παρακείμενον τοῖς βασιλείοις κῆπον ἔαρος ὥρᾳ
νεοττιὰν ἔπλαττον ἐπὶ κορυφῇ φοίνικος ὑψηλοῦ. τούτων
δὲ τῶν αἰετῶν ἀπτῆνας ἔτι τοὺς νεοττοὺς ἐχόντων
γῦπες ἀθρόοι προσπετασθέντες τήν τε νεοττιὰν διεφόρησαν
καὶ τοὺς νεοττοὺς ἀπέκτειναν καὶ τοὺς αἰετοὺς
προσιόντας ἀπὸ τῆς νομῆς ἀμύττοντές τε καὶ
παίοντες τοῖς ταρσοῖς ἀπὸ τοῦ φοίνικος ἀπήλασαν.
<milestone unit="section" n="3" />τούτους τοὺς οἰωνοὺς ἰδὼν ὁ Ταρκύνιος καὶ φυλαττόμενος,
εἴ πως δύναιτο διακρούσασθαι τὴν μοῖραν, οὐκ
ἴσχυσε νικῆσαι τὸ χρεών, ἀλλ᾽ ἐπιθεμένων αὐτῷ τῶν
πατρικίων καὶ τοῦ δήμου συμφρονήσαντος ἐξέπεσε τῆς
<pb id="v.2p.107" />
δυναστείας. οἵτινες δ᾽ ἦσαν οἱ τῆς ἐπαναστάσεως ἄρξαντες
καὶ δι᾽ οἵων τρόπων ἦλθον ἐπὶ τὰ πράγματα,
δἰ ὀλίγων πειράσομαι διελθεῖν.
</p></div2>

<div2 type="chapter" n="64" org="uniform" sample="complete">
<p><milestone unit="section" n="1" />
τὴν Ἀρδεατῶν πόλιν ὁ Ταρκύνιος ἐπολιόρκει
<milestone unit="reiskpage" n="796" />πρόφασιν μὲν ποιούμενος, ὅτι τοὺς ἐκ Ῥώμης 
φυγάδας ὑπεδέχετο καὶ συνέπραττεν αὐτοῖς περὶ καθόδου:
ὡς δὲ τἀληθὲς εἶχεν ἐπιβουλεύων αὐτῇ διὰ τὸν
πλοῦτον εὐδαιμονούσῃ μάλιστα τῶν ἐν Ἰταλίᾳ πόλεων.
γενναίως δὲ τῶν Ἀρδεατῶν ἀπομαχομένων καὶ πολυχρονίου
τῆς πολιορκίας γινομένης οἵ τ᾽ ἐπὶ τοῦ στρατοπέδου 
κάμνοντες ἐπὶ τῇ τριβῇ τοῦ πολέμου καὶ οἱ
κατὰ πόλιν ἀπειρηκότες ταῖς εἰσφοραῖς ἕτοιμοι πρὸς
ἀπόστασιν ἦσαν, εἴ τις ἀρχὴ γένοιτο. <milestone unit="section" n="2" />ἐν τούτῳ δὴ τῷ 
καιρῷ Σέξτος ὁ πρεσβύτατος τῶν Ταρκυνίου παίδων
ἀποσταλεὶς ὑπὸ τοῦ πατρὸς εἰς πόλιν, ἣ ἐκαλεῖτο Κολλάτεια, 
χρείας τινὰς ὑπηρετήσων στρατιωτικὰς παρ᾽
ἀνδρὶ κατήχθη συγγενεῖ Λευκίῳ Ταρκυνίῳ τῷ Κολλατίνῳ
<milestone unit="section" n="3" />προσαγορευομένῳ. τοῦτον τὸν ἄνδρα Φάβιος 
μὲν υἱὸν εἶναί φησιν Ἠγερίου, περὶ οὗ δεδήλωκα
πρότερον, ὅτι Ταρκυνίῳ τῷ προτέρῳ βασιλεύσαντι 
<milestone unit="reiskpage" n="797" />Ῥωμαίων ἀδελφόπαις ἦν καὶ Κολλατείας ἡγεμὼν ἀποδειχθεὶς
ἀπὸ τῆς ἐν ἐκείνῃ τῇ πόλει διατριβῆς αὐτός
τε Κολλατῖνος ἐκλήθη καὶ τοῖς ἐγγόνοις ἀφ᾽ ἑαυτοῦ
τὴν αὐτὴν κατέλιπεν ἐπίκλησιν: ἐγὼ δὲ καὶ τοῦτον
<pb id="v.2p.108" />
υἱωνὸν εἶναι τοῦ Ἠγερίου πείθομαι, εἴ γε τὴν αὐτὴν
εἶχε τοῖς Ταρκυνίου παισὶν ἡλικίαν, ὡς Φάβιός τε καὶ
οἱ λοιποὶ συγγραφεῖς παραδεδώκασιν: ὁ γὰρ χρόνος
ταύτην μοι τὴν ὑπόληψιν βεβαιοῖ. <milestone unit="section" n="4" />ὁ μὲν οὖν Κολλατῖνος
ἐπὶ στρατοπέδου τότε ὢν ἐτύγχανεν, ἡ δὲ συνοικοῦσα
αὐτῷ γυνὴ Ῥωμαία, Λουκρητίου θυγάτηρ ἀνδρὸς
ἐπιφανοῦς, ἐξένιζεν αὐτὸν ὡς συγγενῆ τοῦ ἀνδρὸς
πολλῇ προθυμίᾳ τε καὶ φιλοφροσύνῃ. ταύτην τὴν
γυναῖκα καλλίστην οὖσαν τῶν ἐν Ῥώμῃ γυναικῶν καὶ
σωφρονεστάτην ἐπεχείρησεν ὁ Σέξτος διαφθεῖραι, παλαίτερον
μὲν ἔτι εἰργόμενος, ὁπότε κατάγοιτο παρὰ τῷ
συγγενεῖ, τότε δὲ καιρὸν ἁρμόττοντα οἰόμενος ἔχειν.
<milestone unit="section" n="5" />ὡς δὲ μετὰ τὸ δεῖπνον ἀπῆλθε κοιμησόμενος ἐπισχὼν <milestone unit="reiskpage" n="798" />
τῆς νυκτὸς πολὺ μέρος, ἐπειδὴ καθεύδειν ἅπαντας
ἐνόμιζεν, ἀναστὰς ἧκεν ἐπὶ τὸ δωμάτιον, ἐν ᾧ τὴν
Λουκρητίαν ᾔδει καθεύδουσαν, καὶ λαθὼν τοὺς παρὰ
ταῖς θύραις τοῦ δωματίου κοιμωμένους εἰσέρχεται ξίφος ἔχων.
</p></div2>

<div2 type="chapter" n="65" org="uniform" sample="complete">
<p><milestone unit="section" n="1" />
ἐπιστὰς δὲ τῇ κλίνῃ διεγερθείσης ἅμα τῷ
συνεῖναι τὸν ψόφον τῆς γυναικὸς καὶ πυνθανομένης,
ὅστις εἴη, φράσας τοὔνομα σιωπᾶν ἐκέλευε καὶ μένειν
ἐν τῷ δωματίῳ σφάξειν αὐτὴν ἀπειλήσας, ἐὰν ἐπιχειρήσῃ
φεύγειν ἢ βοᾶν. τούτῳ καταπληξάμενος τῷ τρόπῳ
τὴν ἄνθρωπον αἱρέσεις αὐτῇ δύο προὔτεινεν, ὧν ποτέραν
αὐτὴ προῃρεῖτο λαβεῖν ἠξίου, θάνατον μετ᾽
<pb id="v.2p.109" />
<milestone unit="section" n="2" />αἰσχύνης ἢ βίον μετ᾽ εὐδαιμονίας. εἰ μὲν γὰρ ὑπομενεῖς, 
ἔφη, χαρίσασθαί μοι, γυναῖκά σε ποιήσομαι καὶ
βασιλεύσεις σὺν ἐμοὶ νῦν μὲν ἧς ὁ πατήρ μοι ἔδωκε
<milestone unit="reiskpage" n="799" />πόλεως, μετὰ δὲ τὴν ἐκείνου τελευτὴν Ῥωμαίων τε καὶ
Λατίνων καὶ Τυρρηνῶν καὶ τῶν ἄλλων ὅσων ἐκεῖνος 
ἄρχει. ἐγὼ γὰρ οἶδ᾽, ὅτι παραλήψομαι τὴν τοῦ πατρὸς
βασιλείαν, ὥσπερ ἐστὶ δίκαιον, τῶν υἱῶν αὐτοῦ πρεσβύτατος
ὤν. ὅσα δ᾽ ὑπάρχει τοῖς βασιλεῦσιν ἀγαθά,
ὧν ἁπάντων ἔσῃ σὺν ἐμοὶ κυρία, τί δεῖ σε καλῶς
ἐπισταμένην διδάσκειν; <milestone unit="section" n="3" />εἰ δ᾽ ἀντιπράττειν ἐπιχειρήσεις 
σώζειν βουλομένη τὸ σῶφρον, ἀποκτενῶ σε καὶ τῶν
θεραπόντων ἐπικατασφάξας ἕνα θήσω τὰ σώματα ὑμῶν
ἅμα καὶ φήσω κατειληφὼς ἀσχημονοῦσάν σε μετὰ τοῦ
δούλου τετιμωρῆσθαι τὴν τοῦ συγγενοῦς ὕβριν μετερχόμενος,
ὥστ᾽ αἰσχρὰν καὶ ἐπονείδιστόν σου γενέσθαι 
τὴν τελευτὴν καὶ μηδὲ ταφῆς τὸ σῶμά σου τυχεῖν
μηδ᾽ ἄλλου τῶν νομίμων μηδενός. <milestone unit="section" n="4" />ὡς δὲ πολὺς ἦν 
ἀπειλῶν θ᾽ ἅμα καὶ ἀντιβολῶν καὶ διομνύμενος ἀληθεύειν
τῶν λεγομένων ἑκάτερον, εἰς ἀνάγκην ἦλθεν ἡ
Λουκρητία φοβηθεῖσα τὴν περὶ τὸν θάνατον ἀσχημοσύνην 
εἶξαί τε καὶ περιιδεῖν αὐτὸν ἃ προῃρεῖτο διαπραξάμενον.
</p></div2>

<div2 type="chapter" n="66" org="uniform" sample="complete">
<p><milestone unit="section" n="1" />
<milestone unit="reiskpage" n="800" />ἡμέρας δὲ γενομένης ὁ μὲν ἐπὶ τὸ στρατόπεδον
ἀπῄει πονηρὰν καὶ ὀλέθριον ἐπιθυμίαν ἐκπεπληρωκώς,
ἡ δὲ Λουκρητία δεινῶς φέρουσα τὸ συμβεβηκὸς 
ὡς εἶχε τάχους ἐπιβᾶσα τῆς ἀπήνης εἰς Ῥώμην
ᾤχετο, μέλαιναν ἐσθῆτα περιβαλομένη καὶ ξιφίδιόν τι
<pb id="v.2p.110" />
κρύπτουσα ὑπὸ τῇ στολῇ, οὔτε προσαγορεύουσα κατὰ
τὰς συναντήσεις οὐδένα τῶν ἀσπαζομένων οὔτ᾽ ἀποκρινομένη
τοῖς μαθεῖν βουλομένοις, ὅ τι πέπονθεν, ἀλλὰ
σύννους καὶ κατηφὴς καὶ μεστοὺς ἔχουσα τοὺς ὀφθαλμοὺς
<note n="5" place="unspecified" anchored="yes" /> δακρύων. <milestone unit="section" n="2" />ὡς δ᾽ εἰς τὴν οἰκίαν εἰσῆλθε τοῦ πατρός:
ἔτυχον δὲ συγγενεῖς ὄντες τινὲς παρ᾽ αὐτῷ: τῶν γονάτων
αὐτοῦ λαβομένη καὶ περιπεσοῦσα τέως μὲν ἔκλαιε
φωνὴν οὐδεμίαν προϊεμένη, ἔπειτ᾽ ἀνιστάντος αὐτὴν
τοῦ πατρὸς καὶ τί πέπονθεν ἀξιοῦντος λέγειν: ἱκέτις
ἔφη γίνομαί σου πάτερ δεινὴν καὶ ἀνήκεστον ὑπομείνασα
ὕβριν, τιμωρῆσαί μοι καὶ μὴ περιιδεῖν τὴν σεαυτοῦ
<milestone unit="section" n="3" />θυγατέρα θανάτου χείρονα παθοῦσαν. θαυμάσαντος <milestone unit="reiskpage" n="801" />
δ᾽ αὐτοῦ καὶ τῶν ἄλλων ἁπάντων καὶ τίς ὕβρικεν
αὐτὴν καὶ ποδαπὴν ὕβριν ἀξιοῦντος λέγειν: ἀκούσῃ
τὰς ἐμάς, ἔφη, συμφοράς, ὦ πάτερ, οὐκ εἰς μακράν:
χάρισαι δέ μοι ταύτην πρῶτον αἰτουμένῃ τὴν χάριν:
κάλεσον ὅσους δύνασαι πλείστους φίλους τε καὶ συγγενεῖς,
ἵνα παρ᾽ ἐμοῦ τῆς τὰ δεινὰ παθούσης ἀκούσωσι
καὶ μὴ παρ᾽ ἑτέρων. ὅταν δὲ μάθῃς τὰς κατασχούσας
αἰσχρὰς καὶ δεινὰς ἀνάγκας, βούλευσαι μετ᾽
αὐτῶν, ὅντινα τιμωρήσεις ἐμοί τε καὶ σεαυτῷ τρόπον
καὶ μὴ πολὺν ποίει χρόνον τὸν διὰ μέσου.
</p></div2>

<div2 type="chapter" n="67" org="uniform" sample="complete">
<p><milestone unit="section" n="1" />
ταχείᾳ δὲ καὶ κατεσπουδασμένῃ παρακλήσει
τῶν ἐπιφανεστάτων ἀνδρῶν εἰς τὴν οἰκίαν συνελθόντων
ὥσπερ ἠξίου, λέγει πρὸς αὐτοὺς ἅπαν τὸ πρᾶγμα
<pb id="v.2p.111" />
ἐξ ἀρχῆς ἀναλαβοῦσα. καὶ μετὰ τοῦτ᾽ ἀσπασαμένη τὸν
<milestone unit="reiskpage" n="802" />πατέρα καὶ πολλὰς λιτανείας ἐκείνου τε καὶ τῶν σὺν
αὐτῷ παρόντων ποιησαμένη θεοῖς τε καὶ δαίμοσιν
εὐξαμένη ταχεῖαν αὐτῇ δοῦναι τὴν ἀπαλλαγὴν τοῦ βίου
σπᾶται τὸ ξιφίδιον, ὃ κατέκρυπτεν ὑπὸ τοῖς πέπλοις, 
καὶ μίαν ἐνέγκασα διὰ τῶν στέρνων πληγὴν ἕως τῆς
καρδίας ὠθεῖ <del status="unremarkable">τὸ ξίφος</del>. <milestone unit="section" n="2" />κραυγῆς δὲ καὶ θρήνου καὶ 
τυπετοῦ γυναικείου τὴν οἰκίαν ὅλην κατασχόντος ὁ
μὲν πατὴρ περιχυθεὶς τῷ σώματι περιέβαλλε καὶ ἀνεκαλεῖτο
καὶ ὡς ἀνοίσουσαν ἐκ τοῦ τραύματος ἐτημελεῖτο, 
ἡ δ᾽ ἐν ταῖς ἀγκάλαις αὐτοῦ σπαίρουσα καὶ
ψυχορραγοῦσα ἀποθνήσκει. τοῖς δὲ παροῦσι Ῥωμαίων
οὕτω δεινὸν ἔδοξεν εἶναι καὶ ἐλεεινὸν τὸ πάθος, ὥστε
μίαν ἁπάντων γενέσθαι φωνήν, ὡς μυριάκις αὐτοῖς
κρεῖττον εἴη τεθνάναι περὶ τῆς ἐλευθερίας ἢ τοιαύτας 
ὕβρεις ὑπὸ τῶν τυράννων γενομένας περιορᾶν. <milestone unit="section" n="3" />ἦν δέ 
<milestone unit="reiskpage" n="803" />τις ἐν αὐτοῖς Πόπλιος Οὐαλέριος ἑνὸς τῶν ἅμα Τατίῳ
παραγενομένων εἰς Ῥώμην Σαβίνων ἀπόγονος, δραστήριος
ἀνὴρ καὶ φρόνιμος. οὗτος ἐπὶ στρατόπεδον
ὑπ᾽ αὐτῶν πέμπεται τῷ τ᾽ ἀνδρὶ τῆς Λουκρητίας τὰ 
συμβεβηκότα φράσων καὶ σὺν ἐκείνῳ πράξων ἀπόστασιν
τοῦ στρατιωτικοῦ πλήθους ἀπὸ τῶν τυράννων. <milestone unit="section" n="4" />ἄρτι 
δ᾽ αὐτῷ τὰς πύλας ἐξεληλυθότι συναντᾷ κατὰ δαίμονα
παραγινόμενος εἰς τὴν πόλιν ὁ Κολλατῖνος ἀπὸ στρατοπέδου,
<pb id="v.2p.112" />
τῶν κατεσχηκότων τὴν οἰκίαν αὐτοῦ κακῶν
οὐδὲν εἰδὼς καὶ σὺν αὐτῷ Λεύκιος Ἰούνιος, ᾧ Βροῦτος
ἐπωνύμιον ἦν: εἴη δ᾽ ἂν ἐξερμηνευόμενος ὁ Βροῦτος
εἰς τὴν Ἑλληνικὴν διάλεκτον ἠλίθιος: ὑπὲρ οὗ
μικρὰ προειπεῖν ἀναγκαῖον, ἐπειδὴ τοῦτον ἀποφαίνουσι
Ῥωμαῖοι τῆς καταλύσεως τῶν τυράννων αἰτιώτατον γενέσθαι,
τίς τ᾽ ἦν καὶ ἀπὸ τίνων καὶ διὰ τί τῆς ἐπωνυμίας
ταύτης ἔτυχεν οὐδὲν αὐτῷ προσηκούσης.
</p></div2>

<div2 type="chapter" n="68" org="uniform" sample="complete">
<p><milestone unit="section" n="1" />
τῷ ἀνδρὶ τούτῳ πατὴρ μὲν ἦν Μάρκος
Ἰούνιος ἑνὸς τῶν σὺν Αἰνείᾳ τὴν ἀποικίαν στειλάντων
ἀπόγονος, ἐν τοῖς ἐπιφανεστάτοις Ῥωμαίων ἀριθμούμενος
δἰ ἀρενήν, μήτηρ δὲ Ταρκυνία τοῦ προτέρου <milestone unit="reiskpage" n="804" />
βασιλέως Ταρκυνίου θυγάτηρ: αὐτὸς δὲ τροφῆς τε
καὶ παιδείας τῆς ἐπιχωρίου πάσης μετέλαβε καὶ φύσιν
<note n="15" place="unspecified" anchored="yes" /> εἶχε πρὸς οὐδὲν τῶν καλῶν ἀντιπράττουσαν. <milestone unit="section" n="2" />ἐπεὶ δὲ
Τύλλιον ἀποκτείνας Ταρκύνιος σὺν ἄλλοις ἀνδράσι
πολλοῖς καὶ ἀγαθοῖς καὶ τὸν ἐκείνου πατέρα διεχρήσατο
ἀφανεῖ θανάτῳ δι᾽ οὐδὲν μὲν ἀδίκημα, τοῦ δὲ πλούτου
προαχθεὶς εἰς ἐπιθυμίαν, ὃν ἐκ παλαιᾶς τε καὶ
προγονικῆς παραλαβὼν εὐτυχίας ἐκέκτητο, καὶ σὺν
αὐτῷ τὸν πρεσβύτερον υἱὸν εὐγενές τι φρόνημα διαφαίνοντα
καὶ τὸ μὴ τιμωρῆσαι τῷ θανάτῳ τοῦ πατρὸς
οὐκ ἂν ὑπομείναντα, νέος ὢν ὁ Βροῦτος ἔτι καὶ κομιδῇ
βοηθείας συγγενικῆς ἔρημος ἔργον ἐπεχείρησε
ποιῆσαι πάντων φρονιμώτατον, ἐπίθετον ἑαυτοῦ καταψεύσασθαι
μωρίαν: καὶ διέμεινεν ἅπαντα τὸν ἐξ ἐκείνου
<pb id="v.2p.113" />
χρόνον, ἕως <del status="unremarkable">οὗ</del> τὸν ἐπιτήδειον ἔδοξε καιρὸν
ἔχειν, φυλάττων τὸ προσποίημα τῆς ἀνοίας, ἐξ οὗ ταύτης
ἔτυχε τῆς ἐπωνυμίας: τοῦτ᾽ αὐτὸν ἐρρύσατο μηδὲν
<milestone unit="reiskpage" n="805" />δεινὸν ὑπὸ τοῦ τυράννου παθεῖν πολλῶν καὶ ἀγαθῶν
ἀνδρῶν ἀπολλυμένων. 
</p></div2>

<div2 type="chapter" n="69" org="uniform" sample="complete">
<p><milestone unit="section" n="1" />
καταφρονήσας γὰρ ὁ Ταρκύνιος τῆς δοκούσης
εἶναι περὶ αὐτόν, ἀλλ᾽ οὐ κατ᾽ ἀλήθειαν ὑπαρχούσης
μωρίας, ἀφελόμενος ἅπαντα τὰ πατρῷα, μικρὰ
δ᾽ εἰς τὸν καθ᾽ ἡμέραν βίον ἐπιχορηγῶν, ὡς παῖδα
ὀρφανὸν ἐπιτρόπων ἔτι δεόμενον ἐφύλαττεν ὑφ᾽ ἑαυτῷ 
διαιτᾶσθαί τε μετὰ τῶν ἰδίων παίδων ἐπέτρεπεν, οὐ
διὰ τιμήν, ὡς ἐσκήπτετο πρὸς τοὺς πέλας οἷα δὴ συγγενής,
ἀλλ᾽ ἵνα γέλωτα παρέχῃ τοῖς μειρακίοις λέγων
τ᾽ ἀνόητα πολλὰ καὶ πράττων ὅμοια τοῖς κατ᾽ ἀλήθειαν
ἠλιθίοις. <milestone unit="section" n="2" />καὶ δὴ καὶ ὅτε τῷ Δελφικῷ μαντείῳ 
χρησομένους ἀπέστελλε τοὺς δύο τῶν παίδων Ἄρροντα
καὶ Τίτον ὑπὲρ τοῦ λοιμοῦ: κατέσκηψε γάρ τις ἐπὶ
τῆς ἐκείνου βασιλείας οὐκ εἰωθυῖα νόσος εἰς παρθένους
τε καὶ παῖδας, ὑφ᾽ ἧς πολλὰ διεφθάρη σώματα,
χαλεπωτάτη δὲ καὶ δυσίατος εἰς τὰς κυούσας γυναῖκας 
αὐτοῖς βρέφεσιν ἀποκτείνουσα τὰς μητέρας ἐν ταῖς
<milestone unit="reiskpage" n="806" />γοναῖς: τήν τ᾽ αἰτίαν τῆς νόσου γνῶναι παρὰ τοῦ θεοῦ
καὶ τὴν λύσιν βουλόμενος συνέπεμψε κἀκεῖνον ἅμα τοῖς
μειρακίοις δεηθεῖσιν, ἵνα κατασκώπτειν τε καὶ περιυβρίζειν
ἔχοιεν. <milestone unit="section" n="3" />ὡς δὲ παρεγενήθησαν ἐπὶ τὸ μαντεῖον 
οἱ νεανίσκοι καὶ τοὺς χρησμοὺς ἔλαβον ὑπὲρ ὧν
<pb id="v.2p.114" />
ἐπέμφθησαν, ἀναθήμασι δωρησάμενοι τὸν θεὸν καὶ
τοῦ Βρούτου πολλὰ καταγελάσαντες, ὅτι βακτηρίαν
ξυλίνην ἀνέθηκε τῷ Ἀπόλλωνι: ὁ δὲ διατρήσας αὐτὴν
ὅλην ὥσπερ αὐλὸν χρυσῆν ῥάβδον ἐνέθηκεν οὐδενὸς
ἐπισταμένου: μετὰ τοῦτ᾽ ἠρώτων τὸν θεόν, τίνι πέπρωται
τὴν Ῥωμαίων ἀρχὴν παραλαβεῖν, ὁ δὲ θεὸς
αὐτοῖς ἀνεῖλε, τῷ πρώτῳ τὴν μητέρα φιλήσαντι. <milestone unit="section" n="4" />οἱ
μὲν οὖν νεανίσκοι τοῦ χρησμοῦ τὴν διάνοιαν ἀγνοήσαντες <milestone unit="reiskpage" n="807" />
συνέθεντο πρὸς ἀλλήλους ἅμα φιλῆσαι τὴν μητέρα
βουλόμενοι κοινῇ τὴν βασιλείαν κατασχεῖν, ὁ δὲ
Βροῦτος συνεὶς ὃ βούλεται δηλοῦν ὁ θεός, ἐπειδὴ
τάχιστα τῆς Ἰταλίας ἐπέβη, προσκύψας κατεφίλησε τὴν
γῆν, ταύτην οἰόμενος ἁπάντων ἀνθρώπων εἶναι μητέρα.
τὰ μὲν οὖν προγενόμενα τῷ ἀνδρὶ τούτῳ τοιαῦτ᾽ ἦν.
</p></div2>

<div2 type="chapter" n="70" org="uniform" sample="complete">
<p><milestone unit="section" n="1" />
τότε δ᾽ ὡς ἤκουσε τοῦ Οὐαλερίου τὰ συμβάντα
τῇ Λουκρητίᾳ καὶ τὴν ἀναίρεσιν αὐτῆς διηγουμένου
τὰς χεῖρας ἀνατείνας εἰς τὸν οὐρανὸν εἶπεν:
ὦ Ζεῦ καὶ θεοὶ πάντες, ὅσοι τὸν ἀνθρώπινον ἐπισκοπεῖτε
βίον, ἆρά γ᾽ ὁ καιρὸς ἐκεῖνος ἥκει νῦν, ὃν ἐγὼ
περιμένων ταύτην τοῦ βίου τὴν προσποίησιν ἐφύλαττον;
ἆρα πέπρωται Ῥωμαίοις ὑπ᾽ ἐμοῦ καὶ δι᾽ ἐμὲ τῆς
ἀφορήτου τυραννίδος ἀπαλλαγῆναι; <milestone unit="section" n="2" />ταῦτ᾽ εἰπὼν ἐχώρει
κατὰ σπουδὴν ἐπὶ τὴν οἰκίαν ἅμα τῷ Κολλατίνῳ τε
καὶ Οὐαλερίῳ. ὡς δ᾽ εἰσῆλθεν ὁ μὲν Κολλατῖνος ἰδὼν
τὴν Λουκρητίαν ἐν τῷ μέσῳ κειμένην καὶ τὸν πατέρα
περικείμενον αὐτῇ μέγα ἀνοιμώξας καὶ περιλαβὼν τὴν
<pb id="v.2p.115" />
<milestone unit="reiskpage" n="808" />νεκρὰν κατεφίλει καὶ ἀνεκαλεῖτο καὶ διελέγετο πρὸς
αὐτὴν ὥσπερ ζῶσαν ἔξω τοῦ φρονεῖν γεγονὼς ὑπὸ
<milestone unit="section" n="3" />τοῦ κακοῦ. πολλὰ δ᾽ αὐτοῦ κατολοφυρομένου καὶ τοῦ 
πατρὸς ἐν μέρει καὶ τῆς οἰκίας ὅλης κλαυθμῷ καὶ
θρήνοις κατεχομένης βλέψας εἰς αὐτοὺς ὁ Βροῦτος 
λέγει: μυρίους ἕξετε καιρούς, ὦ Λουκρήτιε καὶ Κολλατῖνε
καὶ πάντες ὑμεῖς οἱ τῇ γυναικὶ προσήκοντες,
ἐν οἷς αὐτὴν κλαύσετε, νυνὶ δ᾽ ὡς τιμωρήσομεν αὐτῇ,
<milestone unit="section" n="4" />σκοπῶμεν: τοῦτο γὰρ ὁ παρὼν καιρὸς ἀπαιτεῖ. ἐδόκει 
ταῦτ᾽ εἰκότα λέγειν, καὶ καθεζόμενοι καθ᾽ ἑαυτοὺς τόν 
τ᾽ οἰκετικὸν καὶ θητικὸν ὄχλον ἐκποδῶν μεταστήσαντες
ἐβουλεύοντο, τί χρὴ πράττειν. πρῶτος δ᾽ ὁ Βροῦτος
ἀρξάμενος ὑπὲρ ἑαυτοῦ λέγειν, ὅτι τὴν δοκοῦσαν τοῖς
πολλοῖς μωρίαν οὐκ εἶχεν ἀληθινήν, ἀλλ᾽ ἐπίθετον,
καὶ τὰς αἰτίας εἰπών, δι᾽ ἃς τὸ προσποίημα τοῦθ᾽ 
ὑπέμεινε, καὶ δόξας ἁπάντων ἀνθρώπων εἶναι φρονιμώτατος,
μετὰ τοῦτ᾽ ἔπειθεν αὐτοὺς τὴν αὐτὴν γνώμην
<milestone unit="reiskpage" n="809" />ἅπαντας λαβόντας ἐξελάσαι Ταρκύνιόν τε καὶ τοὺς παῖδας
ἐκ τῆς πόλεως, πολλὰ καὶ ἐπαγωγὰ εἰς τοῦτο διαλεχθείς.
ἐπεὶ δὲ πάντας εἶδεν ἐπὶ τῆς αὐτῆς γνώμης 
ὄντας οὐ λόγων ἔφη δεῖν οὐδ᾽ ὑποσχέσεων, ἀλλ᾽ ἔργων,
εἴ τι τῶν δεόντων μέλλει γενήσεσθαι: ἄρξειν δὲ τούτων
αὐτὸς ἔφη. <milestone unit="section" n="5" />ταῦτ᾽ εἰπὼν καὶ λαβὼν τὸ ξιφίδιον, 
ᾧ διεχρήσατο ἑαυτὴν ἡ γυνή, καὶ τῷ πτώματι προσελθὼν
αὐτῆς: ἔτι γὰρ ἔκειτο ἐν φανερῷ θέαμα οἴκτιστον: 
ὤμοσε τόν τ᾽ Ἄρη καὶ τοὺς ἄλλους θεοὺς πᾶν ὅσον
<pb id="v.2p.116" />
δύναται πράξειν ἐπὶ καταλύσει τῆς Ταρκυνίων δυναστείας,
καὶ οὔτ᾽ αὐτὸς διαλλαγήσεσθαι πρὸς τοὺς τυράννους
οὔτε τοῖς διαλλαττομένοις ἐπιτρέψειν, ἀλλ᾽
ἐχθρὸν ἡγήσεσθαι τὸν μὴ ταὐτὰ βουλόμενον καὶ μέχρι <milestone unit="reiskpage" n="810" />
θανάτου τῇ τυραννίδι καὶ τοῖς συναγωνιζομένοις αὐτῇ
διεχθρεύσειν. εἰ δὲ παραβαίη τὸν ὅρκον τοιαύτην
αὑτῷ τελευτὴν ἠράσατο τοῦ βίου γενέσθαι καὶ τοῖς
αὑτοῦ παισίν, οἵας ἔτυχεν ἡ γυνή.
</p></div2>

<div2 type="chapter" n="71" org="uniform" sample="complete">
<p><milestone unit="section" n="1" />
ταῦτ᾽ εἰπὼν ἐκάλει καὶ τοὺς ἄλλους ἅπαντας
ἐπὶ τὸν αὐτὸν ὅρκον: οἱ δ᾽ οὐδὲν ἔτι ἐνδοιάσαντες
ἀνίσταντο καὶ τὸ ξίφος δεχόμενοι παρ᾽ ἀλλήλων ὤμνυον.
γενομένων δὲ τῶν ὁρκωμοσιῶν μετὰ τοῦτ᾽ εὐθὺς ἐζήτουν,
τίς ὁ τῆς ἐπιχειρήσεως ἔσται τρόπος. καὶ ὁ
Βροῦτος αὐτοῖς ὑποτίθεται τοιάδε: πρῶτον μὲν διὰ
φυλακῆς τὰς πύλας ἔχωμεν, ἵνα μηδὲν τῶν ἐν τῇ πόλει
λεγομένων τε καὶ πραττομένων κατὰ τῆς τυραννίδος
αἴσθηται Ταρκύνιος, πρὶν ἢ τὰ παρ᾽ ἡμῶν εὐτρεπῆ
<milestone unit="section" n="2" />γενέσθαι. ἔπειτα κομίσαντες τὸ σῶμα τῆς γυναικὸς
ὡς ἔστιν αἵματι πεφυρμένον εἰς τὴν ἀγορὰν καὶ προθέντες
ἐν φανερῷ συγκαλῶμεν τὸν δῆμον εἰς ἐκκλησίαν.
ὅταν δὲ συνέλθῃ καὶ πλήθουσαν ἴδωμεν τὴν <milestone unit="reiskpage" n="811" />
ἀγοράν, προελθὼν Λουκρήτιός τε καὶ Κολλατῖνος ἀποδυράσθωσαν
τὰς ἑαυτῶν τύχας ἅπαντα τὰ γενόμενα
φράσαντες. <milestone unit="section" n="3" />ἔπειτα τῶν ἄλλων ἕκαστος παριὼν κατηγορείτω
τῆς τυραννίδος καὶ τοὺς πολίτας ἐπὶ τὴν ἐλευθερίαν
<pb id="v.2p.117" />
παρακαλείτω. ἔσται δὲ πᾶσι Ῥωμαίοις κατ᾽
εὐχήν, ἐὰν ἴδωσιν ἡμᾶς τοὺς πατρικίους ἄρχοντας τῆς
ἐλευθερίας: πολλὰ γὰρ καὶ δεινὰ πεπόνθασιν ὑπὸ τοῦ
τυράννου καὶ μικρᾶς ἀφορμῆς δέονται. ὅταν δὲ λάβωμεν
τὸ πλῆθος ὡρμημένον καταλῦσαι τὴν μοναρχίαν 
ψῆφόν τ᾽ αὐτοῖς ἀναδῶμεν ὑπὲρ τοῦ μηκέτι Ῥωμαίων
Ταρκύνιον ἄρξειν καὶ τὸ περὶ τούτων δόγμα πρὸς
τοὺς ἐπὶ στρατοπέδου διαπεμψώμεθα ἐν τάχει. <milestone unit="section" n="4" />καὶ γὰρ 
οἱ τὰ ὅπλα ἔχοντες, εἰ μάθοιεν, ὅτι τὰ ἐν τῇ πόλει
πάντα τοῖς τυράννοις ἐστὶν ἀλλότρια, πρόθυμοι περὶ 
τὴν τῆς πατρίδος ἐλευθερίαν γενήσονται οὔτε δωρεαῖς
<milestone unit="reiskpage" n="812" />ἔτι κατεχόμενοι ὡς πρότερον οὔτε τὰς ὕβρεις τῶν Ταρκυνίου
παίδων τε καὶ κολάκων φέρειν δυνάμενοι.
<milestone unit="section" n="5" />ταῦτα λέξαντος αὐτοῦ παραλαβὼν τὸν λόγον Οὐαλέριος, 
Τὰ μὲν ἄλλα, ἔφησεν, ὀρθῶς ἐπιλογίζεσθαί μοι 
δοκεῖς, Ἰούνιε: περὶ δὲ τῆς ἐκκλησίας ἔτι βούλομαι
μαθεῖν, τίς ὁ καλέσων ἔσται αὐτὴν κατὰ νόμους καὶ
τὴν ψῆφον ἀναδώσων ταῖς φράτραις. ἄρχοντι γὰρ
ἀποδέδοται τοῦτο πράττειν: ἡμῶν δ᾽ οὐδεὶς οὐδεμίαν
ἀρχὴν ἔχει. ὁ δ᾽ ὑπολαβών: ἐγώ, φησίν, ὦ Οὐαλέριε. <milestone unit="section" n="6" />τῶν γὰρ Κελερίων ἄρχων εἰμί, καὶ ἀποδέδοταί μοι
κατὰ νόμους ἐκκλησίαν, ὅτε βουλοίμην, συγκαλεῖν.
ἔδωκε δέ μοι τὴν ἀρχὴν ταύτην ὁ τύραννος μεγίστην
οὖσαν ὡς ἠλιθίῳ καὶ οὔτ᾽ εἰσομένῳ τὴν δύναμιν αὐτῆς
οὔτ᾽, εἰ γνοίην, χρησομένῳ: καὶ τὸν κατὰ τοῦ τυράννου 
λόγον πρῶτος ἐγὼ διαθήσομαι.
<pb id="v.2p.118" />
</p></div2>

<div2 type="chapter" n="72" org="uniform" sample="complete">
<p><milestone unit="section" n="1" />
ὡς δὲ τοῦτ᾽ ἤκουσαν ἅπαντες, ἐπῄνεσάν
τε καὶ ὡς ἀπὸ καλῆς ὑποθέσεως ἀρξάμενον καὶ νομίμου <milestone unit="reiskpage" n="813" />
τὰ λοιπὰ λέγειν αὐτὸν ἠξίουν. κἀκεῖνος εἶπεν,
Ἐπειδὴ ταῦτα οὕτω πράττειν ὑμῖν δοκεῖ, σκοπώμεθα
πάλιν, τίς <add>ἡ</add> τὴν πόλιν ἐπιτροπεύσουσα ἀρχὴ γενήσεται
μετὰ τὴν κατάλυσιν τῶν βασιλέων καὶ ὑπὸ τίνος
ἀποδειχθεῖσα ἀνδρός, καὶ ἔτι πρότερον, ὅστις ἔσται
πολιτείας κόσμος, ὃν ἀπαλλαττόμενοι τοῦ τυράννου
καταστησόμεθα. βεβουλεῦσθαι γὰρ ἅπαντα βέλτιον,
πρὶν ἐπιχειρεῖν ἔργῳ τηλικῷδε, καὶ μηδὲν ἀνεξέταστον
ἀφεῖσθαι μηδὲ ἀπροβούλευτον. ἀποφαινέσθω δὴ περὶ
<milestone unit="section" n="2" />τούτων ἕκαστος ὑμῶν ἃ φρονεῖ. μετὰ τοῦτ᾽ ἐλέχθησαν
πολλοὶ καὶ παρὰ πολλῶν λόγοι. ἐδόκει δὲ τοῖς
μὲν βασιλικὴν αὖθις καταστήσασθαι πολιτείαν ἐξαριθμουμένοις,
ὅσα τὴν πόλιν ἐποίησαν ἀγαθὰ πάντες οἱ
πρότεροι βασιλεῖς: τοῖς δὲ μηκέτι ποιεῖν ἐφ᾽ ἑνὶ δυνάστῃ
τὰ κοινὰ τὰς τυραννικὰς διεξιοῦσι παρανομίας,
αἷς ἄλλοι τε πολλοὶ κατὰ τῶν ἰδίων πολιτῶν ἐχρήσαντο
καὶ Ταρκύνιος τελευτῶν, ἀλλὰ τὸ συνέδριον τῆς <milestone unit="reiskpage" n="814" />
βουλῆς ἁπάντων ἀποδεῖξαι κύριον ὡς ἐν πολλαῖς τῶν
Ἑλληνίδων πόλεων: <milestone unit="section" n="3" />οἱ δὲ τούτων μὲν οὐδετέραν
προῃροῦντο τῶν πολιτειῶν, δημοκρατίαν δὲ συνεβούλευον
ὥσπερ Ἀθήνησι καταστῆσαι, τὰς ὕβρεις καὶ τὰς
πλεονεξίας τῶν ὀλίγων προφερόμενοι καὶ τὰς στάσεις
τὰς γινομένας τοῖς ταπεινοῖς πρὸς τοὺς ὑπερέχοντας
<pb id="v.2p.119" />
ἐλευθέρᾳ τε πόλει τὴν ἰσονομίαν ἀποφαίνοντες ἀσφαλεστάτην
οὖσαν καὶ πρεπωδεστάτην τῶν πολιτειῶν.
</p></div2>

<div2 type="chapter" n="73" org="uniform" sample="complete">
<p><milestone unit="section" n="1" />
χαλεπῆς δὲ καὶ δυσκρίτου τῆς αἱρέσεως
ἅπασι φαινομένης διὰ τὰς παρακολουθούσας ἑκάστῃ
τῶν πολιτειῶν κακίας τελευταῖος παραλαβὼν τὸν λόγον 
ὁ Βροῦτος εἶπεν: ἐγὼ δ᾽, ὦ Λουκρήτιε καὶ Κολλατῖνε
καὶ πάντες ὑμεῖς οἱ παρόντες ἄνδρες ἀγαθοὶ καὶ ἐξ ἀγαθῶν,
καινὴν μὲν οὐδεμίαν οἴομαι δεῖν ἡμᾶς καθίστασθαι
<milestone unit="reiskpage" n="815" />πολιτείαν κατὰ τὸ παρόν: ὅ τε γὰρ καιρός, εἰς
ὃν συνήγμεθα ὑπὸ τῶν πραγμάτων, βραχύς, ἐν ᾧ 
μεθαρμόσασθαι πόλεως κόσμον οὐ ῥᾴδιον, ἥ τε πεῖρα
τῆς μεταβολῆς, κἂν τὰ κράτιστα τύχωμεν περὶ αὐτῆς
βουλευσάμενοι, σφαλερὰ καὶ οὐκ ἀκίνδυνος, ἐξέσται
θ᾽ ἡμῖν ὕστερον, ὅταν ἀπαλλαγῶμεν τῆς τυραννίδος
μετὰ πλείονος ἐξουσίας καὶ κατὰ σχολὴν βουλευομένοις 
τὴν κρείττονα πολιτείαν ἀντὶ τῆς χείρονος ἑλέσθαι, εἰ
δή τις ἄρα ἔστι κρείττων, ἧς Ῥωμύλος τε καὶ Πομπίλιος
καὶ πάντες οἱ μετ᾽ ἐκείνους βασιλεῖς καταστησάμενοι
παρέδοσαν ἡμῖν, ἐξ ἧς μεγάλη καὶ εὐδαίμων καὶ
πολλῶν ἄρχουσα ἀνθρώπων ἡ πόλις ἡμῶν διετέλεσεν. 
<milestone unit="section" n="2" />ἃ δὲ παρακολουθεῖν εἴωθε ταῖς μοναρχίαις χαλεπά, ἐξ 
ὧν εἰς τυραννικὴν ὠμότητα περιίστανται καὶ δι᾽ ἃ
δυσχεραίνουσιν ἅπαντες αὐτάς, ταῦθ᾽ ὑμῖν ἐπανορθώσασθαί
τε καὶ νῦν καὶ ἵνα μηδ᾽ ἐξ ὑστέρου γένηταί
<milestone unit="section" n="3" />ποτε φυλάξασθαι παραινῶ. τίνα δ᾽ ἐστὶ ταῦτα; πρῶτον 
μὲν ἐπειδὴ τὰ ὀνόματα τῶν πραγμάτων οἱ πολλοὶ
<pb id="v.2p.120" />
σκοποῦσι καὶ ἀπὸ τούτων ἢ προσίενταί τινα τῶν βλαβερῶν <milestone unit="reiskpage" n="816" />
ἢ φεύγουσι τῶν ὠφελίμων, ἐν οἷς καὶ τὴν μοναρχίαν
εἶναι συμβέβηκε, μεταθέσθαι τοὔνομα τῆς πολιτείας
ὑμῖν παραινῶ καὶ τοὺς μέλλοντας ἕξειν τὴν
ἁπάντων ἐξουσίαν μήτε βασιλεῖς ἔτι μήτε μονάρχους
καλεῖν, ἀλλὰ μετριωτέραν τινὰ καὶ φιλανθρωποτέραν
ἐπ᾽ αὐτοῖς θέσθαι προσηγορίαν. <milestone unit="section" n="4" />ἔπειτα μὴ ποιεῖν μίαν
γνώμην ἁπάντων κυρίαν, ἀλλὰ δυσὶν ἐπιτρέπειν ἀνδράσι
τὴν βασιλικὴν ἀρχήν, ὡς Λακεδαιμονίους πυνθάνομαι
ποιεῖν ἐπὶ πολλὰς ἤδη γενεάς, καὶ διὰ τοῦτο
τὸ σχῆμα τοῦ πολιτεύματος ἁπάντων μάλιστα τῶν Ἑλλήνων
εὐνομεῖσθαί τε καὶ εὐδαιμονεῖν: ἧττον γὰρ
ὑβρισταὶ καὶ βαρεῖς ἔσονται διαιρεθείσης τῆς ἐξουσίας
διχῇ καὶ τὴν αὐτὴν ἔχοντος ἰσχὺν ἑκατέρου: αἰδώς
τ᾽ ἀλλήλων καὶ κώλυσις τοῦ καθ᾽ ἡδονὴν ζῆν φιλοτιμία
τε πρὸς ἀρετῆς δόκησιν ἐκ ταύτης γένοιτ᾽ ἂν
ἑκάστῳ τῆς ἰσοτίμου δυναστείας μάλιστα.
</p></div2>

<div2 type="chapter" n="74" org="uniform" sample="complete">
<p><milestone unit="section" n="1" />
τῶν τε παρασήμων, ἃ τοῖς βασιλεῦσιν <milestone unit="reiskpage" n="817" />
ἀποδέδοται, πολλῶν ὄντων εἴ τινα λυπηρὰς ὄψεις καὶ
ἐπιφθόνους τοῖς πολλοῖς παρέχεται, τὰ μὲν μειῶσαι,
τὰ δ᾽ ἀφελεῖν ἡμᾶς οἴομαι δεῖν: τὰ σκῆπτρα ταυτὶ
λέγω καὶ τοὺς χρυσοῦς στεφάνους καὶ τὰς ἁλουργεῖς
καὶ χρυσοσήμους ἀμπεχόνας, πλὴν εἰ μὴ κατὰ καιρούς
τινας ἑορταίους καὶ ἐν πομπαῖς θριάμβων, ὅτε αὐτὰ
τιμῆς θεῶν ἕνεκα λήψονται: λυπήσει γὰρ οὐδέν᾽, ἐὰν
γένηται σπάνια: θρόνον δὲ τοῖς ἀνδράσιν ἐλεφάντινον,
<pb id="v.2p.121" />
ἐν ᾧ καθεζόμενοι δικάσουσι, καὶ λευκὴν ἐσθῆτα περιπόρφυρον
καὶ τοὺς προηγουμένους ἐν ταῖς ἐξόδοις
δώδεκα πελέκεις καταλιπεῖν. <milestone unit="section" n="2" />ἔτι πρὸς τούτοις, ὃ πάντων 
οἴομαι τῶν εἰρημένων χρησιμώτατον ἔσεσθαι καὶ
τοῦ μὴ πολλὰ ἐξαμαρτάνειν τοὺς παραληψομένους τὴν 
<milestone unit="reiskpage" n="818" />ἀρχὴν αἰτιώτατον, μὴ διὰ βίου τοὺς αὐτοὺς ἐᾶν ἄρχειν:
χαλεπὴ γὰρ ἅπασιν ἀόριστος ἀρχὴ καὶ μηδεμίαν ἐξέτασιν
διδοῦσα τῶν πραττομένων, ἐξ ἧς φύεται τυραννίς:
ἀλλ᾽ εἰς ἐνιαύσιον χρόνον, ὡς παρ᾽ Ἀθηναίοις
γίνεται, τὸ κράτος τῆς ἀρχῆς συνάγειν. <milestone unit="section" n="3" />τὸ γὰρ ἐν μέρει 
τὸν αὐτὸν ἄρχειν τε καὶ ἄρχεσθαι καὶ πρὸ τοῦ διαφθαρῆναι
τὴν διάνοιαν ἀφίστασθαι τῆς ἐξουσίας συστέλλει
τὰς αὐθάδεις φύσεις καὶ οὐκ ἐᾷ μεθύσκεσθαι
ταῖς ἐξουσίαις τὰ ἤθη. ταῦθ᾽ ἡμῖν καταστησαμένοις
ὑπάρξει τὰ μὲν ἀγαθὰ καρποῦσθαι τῆς βασιλικῆς πολιτείας, 
τῶν δὲ παρακολουθούντων αὐτῇ κακῶν ἀπηλλάχθαι.
<milestone unit="section" n="4" />ἵνα δὲ καὶ τοὔνομα τῆς βασιλικῆς ἐξουσίας 
πάτριον ὑπάρχον ἡμῖν καὶ σὺν οἰωνοῖς αἰσίοις θεῶν
ἐπικυρωσάντων παρεληλυθὸς εἰς τὴν πόλιν αὐτῆς ἕνεκα
τῆς ὁσίας φυλάττηται, ἱερῶν ἀποδεικνύσθω τις ἀεὶ 
βασιλεύς, ὁ τὴν τιμὴν ταύτην ἕξων διὰ βίου, πάσης
ἀπολελυμένος πολεμικῆς <add>καὶ πολιτικῆς</add> ἀσχολίας, ἓν
τοῦτο μόνον ἔχων ἔργον ὥσπερ ὁ βασιλεύς, τὴν ἡγεμονίαν
τῶν θυηπολιῶν, ἄλλο δ᾽ οὐδέν.
<pb id="v.2p.122" />
</p></div2>

<div2 type="chapter" n="75" org="uniform" sample="complete">
<p><milestone unit="section" n="1" />
ὃν δὲ τρόπον ἔσται τούτων ἕκαστον, ἀκούσατέ <milestone unit="reiskpage" n="819" />
μου: συνάξω μὲν ἐγὼ τὴν ἐκκλησίαν, ὥσπερ
ἔφην, ἐπειδὴ συγκεχώρηταί μοι κατὰ νόμον καὶ γνώμην
εἰσηγήσομαι: φεύγειν Ταρκύνιον ἅμα τοῖς παισὶ
καὶ τῇ γυναικὶ πόλεώς τε καὶ χώρας τῆς Ῥωμαίων
εἰργομένους τὸν ἀεὶ χρόνον καὶ γένος τὸ ἐξ αὐτῶν:
ὅταν δ᾽ ἐπιψηφίσωσι τὴν γνώμην οἱ πολῖται, δηλώσας
αὐτοῖς ἣν διανοούμεθα καταστήσασθαι πολιτείαν μεσοβασιλέα
ἑλοῦμαι τὸν ἀποδείξοντα τοὺς παραληψομένους
τὰ κοινά, καὶ αὐτὸς ἀποθήσομαι τὴν τῶν Κελερίων
ἀρχήν. <milestone unit="section" n="2" />ὁ δὲ κατασταθεὶς ὑπ᾽ ἐμοῦ μεσοβασιλεὺς συναγαγὼν
τὴν λοχῖτιν ἐκκλησίαν ὀνομασάτω τε τοὺς
μέλλοντας ἕξειν τὴν ἐνιαύσιον ἡγεμονίαν καὶ ψῆφον
ὑπὲρ αὐτῶν τοῖς πολίταις δότω: ἐὰν δὲ τοῖς πλείοσι
δόξῃ λόχοις κυρίαν εἶναι τὴν τῶν ἀνδρῶν αἵρεσιν καὶ
τὰ μαντεύματα γένηται περὶ αὐτῶν καλά, τοὺς πελέκεις
οὗτοι παραλαβόντες καὶ τὰ λοιπὰ τῆς βασιλικῆς <milestone unit="reiskpage" n="820" />
ἐξουσίας σύμβολα πραττέτωσαν, ὅπως ἐλευθέραν οἰκήσομεν
τὴν πατρίδα καὶ μηκέτι κάθοδον ἕξουσιν εἰς
αὐτὴν Ταρκύνιοι: πειράσονται γάρ, εὖ ἴστε, καὶ πειθοῖ
καὶ βίᾳ καὶ δόλῳ καὶ παντὶ ἄλλῳ τρόπῳ παρελθεῖν
πάλιν ἐπὶ τὴν δυναστείαν, ἐὰν μὴ φυλαττώμεθα αὐτούς.
<milestone unit="section" n="3" />ταυτὶ μὲν οὖν ἐστι τὰ μέγιστα καὶ κυριώτατα
ὧν ὑμῖν ἐν τῷ παρόντι λέγειν ἔχω καὶ παραινεῖν: τὰ
δὲ κατὰ μέρος πολλὰ ὄντα καὶ οὐ ῥᾴδια νῦν δι᾽ ἀκριβείας
ἐξετασθῆναι: συνήγμεθα γὰρ εἰς καιρὸν ὀξύν:
<pb id="v.2p.123" />
ἐπ᾽ αὐτοῖς οἴομαι δεῖν ποιῆσαι τοῖς παραληψομένοις
τὴν ἀρχήν. <milestone unit="section" n="4" />σκοπεῖσθαι μέντοι φημὶ χρῆναι τοὺς ἄνδρας 
ἅπαντα μετὰ τοῦ συνεδρίου τῆς βουλῆς, ὥσπερ
οἱ βασιλεῖς ἐποίουν, καὶ μηδὲν πράττειν δίχα ὑμῶν
καὶ τὰ δόξαντα τῇ βουλῇ φέρειν εἰς τὸν δῆμον, ὡς 
τοῖς προγόνοις ἡμῶν ποιεῖν ἔθος ἦν, μηδενὸς ἀφαιρουμένους
αὐτὸν ὧν ἐν τοῖς πρότερον καιροῖς κύριος
ἦν. οὕτω γὰρ αὐτοῖς ἀσφαλέστατα καὶ κάλλιστα ἕξει
τὰ τῆς ἀρχῆς.
</p></div2>

<div2 type="chapter" n="76" org="uniform" sample="complete">
<p><milestone unit="section" n="1" />
<milestone unit="reiskpage" n="821" />ταύτην ἀποδειξαμένου τὴν γνώμην Ἰουνίου 
Βρούτου πάντες ἐπῄνεσαν καὶ αὐτίκα περὶ τῶν
παραληψομένων τὰς ἡγεμονίας ἀνδρῶν βουλευόμενοι
μεσοβασιλέα μὲν ἔκριναν ἀποδειχθῆναι Σπόριον Λουκρήτιον
τὸν πατέρα τῆς διαχρησαμένης ἑαυτήν: ὑπ᾽
ἐκείνου δὲ τοὺς ἕξοντας τὴν τῶν βασιλέων ἐξουσίαν 
ὀνομασθῆναι Λεύκιον Ἰούνιον Βροῦτον καὶ Λεύκιον
Ταρκύνιον Κολλατῖνον. <milestone unit="section" n="2" />τοὺς δ᾽ ἄρχοντας τούτους 
ἔταξαν καλεῖσθαι κατὰ τὴν ἑαυτῶν διάλεκτον κωνσούλας:
τοῦτο μεθερμηνευόμενον εἰς τὴν Ἑλλάδα γλῶτταν
τοὔνομα συμβούλους ἢ προβούλους δύναται δηλοῦν, 
κωνσίλια γὰρ οἱ Ῥωμαῖοι τὰς συμβουλὰς καλοῦσιν:
ὕπατοι δ᾽ ὑφ᾽ Ἑλλήνων ἀνὰ χρόνον ὠνομάσθησαν ἐπὶ
τοῦ μεγέθους τῆς ἐξουσίας, ὅτι πάντων τ᾽ ἄρχουσι
καὶ τὴν ἀνωτάτω χώραν ἔχουσι. τὸ γὰρ ὑπερέχον καὶ
<milestone unit="section" n="3" />ἄκρον ὕπατον ἐκάλουν οἱ παλαιοί. ταῦτα βουλευσάμενοί 
τε καὶ καταστησάμενοι καὶ τοὺς θεοὺς εὐχαῖς
<pb id="v.2p.124" />
λιτανεύσαντες συλλαβέσθαι σφίσιν ὁσίων καὶ δικαίων
ἔργων ἐφιεμένοις ἐξῄεσαν εἰς τὴν ἀγοράν. ἠκολούθουν
δ᾽ αὐτοῖς οἱ θεράποντες ἐπὶ κλίνης μέλασιν ἀμφίοις <milestone unit="reiskpage" n="822" />
ἐστρωμένης κομίζοντες ἀθεράπευτόν τε καὶ πεφυρμένην
αἵματι τὴν νεκράν: ἣν πρὸ τοῦ βουλευτηρίου τεθῆναι
κελεύσαντες ὑψηλὴν καὶ περιφανῆ συνεκάλουν τὸν δῆμον
εἰς ἐκκλησίαν. <milestone unit="section" n="4" />ὄχλου δὲ συναχθέντος οὐ μόνον
τοῦ κατ᾽ ἀγορὰν τότ᾽ ὄντος, ἀλλὰ καὶ τοῦ κατὰ τὴν
πόλιν ὅλην: διεξῄεσαν γὰρ οἱ κήρυκες διὰ τῶν στενωπῶν
τὸν δῆμον εἰς τὴν ἀγορὰν καλοῦντες: ἀναβὰς
ὁ Βροῦτος, ἔνθα τοῖς συνάγουσι τὰς ἐκκλησίας δημηγορεῖν
ἔθος ἦν, καὶ τοὺς πατρικίους παραστησάμενος ἔλεξε τοιάδε.
</p></div2>

<div2 type="chapter" n="77" org="uniform" sample="complete">
<p><milestone unit="section" n="1" />
ὑπὲρ ἀναγκαίων καὶ κοινῶν πραγμάτων
τοὺς λόγους μέλλων πρὸς ὑμᾶς ποιεῖσθαι, ἄνδρες πολῖται,
περὶ ἐμαυτοῦ πρῶτον ὀλίγα βούλομαι προειπεῖν:
ἴσως γάρ τισιν ὑμῶν, μᾶλλον δ᾽ ἀκριβῶς οἶδ᾽ ὅτι πολλοῖς
τεταράχθαι δόξω τὴν διάνοιαν, ἀνὴρ οὐ φρενήρης περὶ
τῶν μεγίστων ἐπιχειρῶν λέγειν, ᾧ κηδεμόνων οὐχ
<note n="20" place="unspecified" anchored="yes" /> ὑγιαίνοντι δεῖ. <milestone unit="section" n="2" />ἴστε δὴ τὴν κοινὴν ὑπόληψιν, ἣν περὶ
ἐμοῦ πάντες εἴχετε ὡς ἠλιθίου, ψευδῆ γενομένην καὶ <milestone unit="reiskpage" n="823" />
οὐχ ὑπ᾽ ἄλλου τινὸς κατασκευασθεῖσαν, ἀλλ᾽ ὑπ᾽ ἐμοῦ.
ὁ δ᾽ ἀναγκάσας με μήθ᾽ ὡς ἡ φύσις ἠξίου μήθ᾽ ὡς
ἥρμοττέ μοι ζῆν, ἀλλ᾽ ὡς Ταρκυνίῳ τ᾽ ἦν βουλομένῳ
κἀμοὶ συνοίσειν ἔδοξεν, ὁ περὶ τῆς ψυχῆς φόβος ἦν.
<milestone unit="section" n="3" />πατέρα γάρ μου Ταρκύνιος ἀποκτείνας ἅμα τῷ παραλαβεῖν
τὴν ἀρχήν, ἵνα τὴν οὐσίαν αὐτοῦ κατάσχοι
<pb id="v.2p.125" />
πολλὴν σφόδρα οὖσαν, καὶ ἀδελφὸν πρεσβύτερον, ὃς
ἔμελλε τιμωρήσειν τῷ θανάτῳ τοῦ πατρός, εἰ μὴ γένοιτο
ἐκποδῶν, ἀφανεῖ θανάτῳ διαχρησάμενος, οὐδ᾽
ἐμοῦ δῆλος ἦν φεισόμενος ἐρήμου τῶν ἀναγκαιοτάτων
γεγονότος, εἰ μὴ τὴν ἐπίθετον ἐσκηψάμην μωρίαν. 
<milestone unit="section" n="4" />τοῦτό με τὸ πλάσμα πιστευθὲν ὑπὸ τοῦ τυράννου μὴ 
ταὐτὰ παθεῖν ἐκείνοις ἐρρύσατο καὶ μέχρι τοῦ παρόντος
διασέσωκε χρόνου: νῦν δ᾽ αὐτὸ πρῶτον, ἥκει γὰρ
ὁ καιρός, ὃν εὐχόμην τε καὶ προσεδεχόμην, πέμπτον
ἤδη τοῦτο καὶ εἰκοστὸν ἔτος φυλάξας ἀποτίθεμαι. καὶ 
τὰ μὲν περὶ ἐμοῦ τοσαῦτα.
</p></div2>

<div2 type="chapter" n="78" org="uniform" sample="complete">
<p><milestone unit="section" n="1" />
<milestone unit="reiskpage" n="824" />τὰ δὲ κοινά, ὑπὲρ ὧν ὑμᾶς εἰς ἐκκλησίαν
συνεκάλεσα, ταῦτ᾽ ἐστί. Ταρκύνιον οὔτε κατὰ τοὺς
πατρίους ἡμῶν ἐθισμοὺς καὶ νόμους τὴν δυναστείαν
κατασχόντα οὔτ᾽, ἐπειδὴ κατέσχεν ὅπως δή ποτε λαβών, 
καλῶς αὐτῇ καὶ βασιλικῶς χρώμενον, ἀλλ᾽ ὑπερβεβληκότα
πάντας ὕβρει τε καὶ παρανομίᾳ τοὺς ὅπου δή
ποτε γενομένους τυράννους, ἀφελέσθαι τὴν ἐξουσίαν
βεβουλεύμεθα συνελθόντες οἱ πατρίκιοι, πάλαι μὲν
δέον, ἐν καιρῷ δὲ νῦν αὐτὸ ποιοῦντες ἐπιτηδείῳ, ὑμᾶς 
τ᾽, ὦ δημόται, συνεκαλέσαμεν, ἵνα τὴν προαίρεσιν
ἀποδειξάμενοι τὴν ἑαυτῶν συναγωνιστὰς ἀξιώσωμεν
ἡμῖν γενέσθαι, πράττοντας ἐλευθερίαν τῇ πατρίδι, ἧς
οὔτε πρότερον ἡμῖν ἐξεγένετο μεταλαβεῖν, ἐξ οὗ Ταρκύνιος
τὴν ἀρχὴν κατέσχεν, οὔθ᾽ ὕστερον, ἐὰν νῦν 
μαλακισθῶμεν, ἐξέσται. <milestone unit="section" n="2" />εἰ μὲν οὖν χρόνον εἶχον, ὅσον 
<pb id="v.2p.126" />
ἐβουλόμην, ἢ πρὸς ἀγνοοῦντας ἔμελλον λέγειν, ἁπάσας
διεξῆλθον ἂν τὰς τοῦ τυράννου παρανομίας, ἐφ᾽ αἷς
οὐχ ἅπαξ, ἀλλὰ πολλάκις ἅπασιν εἴη δίκαιος ἀπολωλέναι:
ἐπειδὴ δ᾽ ὅ τε καιρός, ὃν τὰ πράγματά μοι δίδωσι, <milestone unit="reiskpage" n="825" />
βραχύς, ἐν ᾧ λέγειν μὲν ὀλίγα δεῖ, πράττειν δὲ
πολλά, καὶ πρὸς εἰδότας οἱ λόγοι, τὰ μέγιστα καὶ φανερώτατα
τῶν ἔργων αὐτοῦ καὶ οὐδ᾽ ἀπολογίας οὐδεμιᾶς
δυνάμενα τυχεῖν, ταῦθ᾽ ὑμᾶς ὑπομνήσω.
</p></div2>

<div2 type="chapter" n="79" org="uniform" sample="complete">
<p><milestone unit="section" n="1" />
οὗτός ἐστιν, ἄνδρες πολῖται, ὁ Ταρκύνιος
ὁ πρὸ τοῦ παραλαβεῖν τὴν ἀρχὴν Ἄρροντα τὸν
γνήσιον ἀδελφόν, ὅτι πονηρὸς οὐκ ἐβούλετο γενέσθαι,
φαρμάκοις διαχρησάμενος, συνεργὸν εἰς τοῦτο τὸ μῦσος
λαβὼν τὴν ἐκείνου γυναῖκα, τῆς δ᾽ αὐτῷ συνοικούσης
ἀδελφήν, ἣν ἐμοίχευεν ὁ θεοῖς ἐχθρὸς ἔτι καὶ πάλαι:
<milestone unit="section" n="2" /><note n="15" place="unspecified" anchored="yes" /> οὗτος ὁ τὴν γαμετὴν γυναῖκα, σώφρονα καὶ τέκνων
κοινωνὸν γεγονυῖαν, ἐν ταῖς αὐταῖς ἡμέραις καὶ διὰ
τῶν αὐτῶν φαρμάκων ἀποκτείνας οὐδ᾽ ἀφοσιώσασθαι
τῶν φαρμακειῶν ἀμφοτέρων τὰς διαβολάς, ὡς οὐχ ὑφ᾽ <milestone unit="reiskpage" n="826" />
ἑαυτοῦ γενομένων, ἠξίωσεν ἐλεεινῷ χρησάμενος σχήματι
καὶ μικρᾷ προσποιήσει πένθους, ἀλλ᾽ εὐθὺς ἅμα
τῷ αὐτὰ διαπράξασθαι τὰ θαυμαστὰ ἔργα, πρὶν ἢ μαρανθῆναι
τὰς ὑποδεξαμένας τὰ δύστηνα σώματα πυράς,
φίλους εἱστία καὶ γάμους ἐπετέλει καὶ τὴν ἀνδροφόνον
νύμφην ἐπὶ τὸν τῆς ἀδελφῆς θάλαμον ἤγετο τὰς ἀπορρήτους
ἐμπεδῶν πρὸς αὐτὴν ὁμολογίας: ἀνόσια καὶ ἐξάγιστα
<pb id="v.2p.127" />
καὶ οὔθ᾽ Ἑλλάδος οὔτε βαρβάρου γῆς οὐδαμόθι
γενόμενα πρῶτος εἰς τὴν Ῥωμαίων πόλιν εἰσαγαγὼν καὶ
<milestone unit="section" n="3" />μόνος. οἷα δ᾽ ἐξειργάσατο, ὦ δημόται, τὰ περιβόητα καὶ 
<milestone unit="reiskpage" n="827" />δεινὰ περὶ τοὺς κηδεστὰς ἀμφοτέρους ἐπιχειρήματα ἐπὶ
ταῖς δυσμαῖς ὄντας ἤδη τοῦ βίου; Σερούιον μὲν Τύλλιον 
τὸν ἐπιεικέστατον τῶν βασιλέων καὶ πλεῖστα ὑμᾶς εὖ
ποιήσαντα φανερῶς ἀποσφάξας καὶ οὔτ᾽ ἐκκομιδῆς
οὔτε ταφῆς ἐάσας νομίμου τὸ σῶμα τυχεῖν: <milestone unit="section" n="4" />Ταρκυνίαν 
δὲ τὴν ἐκείνου γυναῖκα, ἣν προσῆκεν αὐτῷ τιμᾶν
ὥσπερ μητέρα, πατρὸς ἀδελφὴν οὖσαν καὶ σπουδαίαν 
περὶ αὐτὸν γενομένην, πρὶν ἢ πενθῆσαι καὶ τὰ νομιζόμενα
<add>τῷ</add> κατὰ γῆς ἀνδρὶ ποιῆσαι τὴν ἀθλίαν
ἀγχόνῃ διαχρησάμενος, ὑφ᾽ ὧν ἐσώθη καὶ παρ᾽ οἷς
ἐτράφη καὶ οὓς διαδέξεσθαι μετὰ τὴν τελευτὴν ἔμελλεν
ὀλίγον ἀναμείνας, ἕως ὁ κατὰ φύσιν αὐτοῖς παραγένηται θάνατος. 
</p></div2>

<div2 type="chapter" n="80" org="uniform" sample="complete">
<p><milestone unit="section" n="1" />
ἀλλὰ τί τούτοις ἐπιτιμῶ τοσαύτας ἔχων
αὐτοῦ παρανομίας κατηγορεῖν ἔξω τῶν εἰς τοὺς συγγενεῖς
καὶ κηδεστὰς γενομένων, τὰς εἰς τὴν πατρίδα
καὶ πάντας ἡμᾶς ἐπιτελεσθείσας, εἰ δὴ καὶ παρανομίας 
<milestone unit="reiskpage" n="828" />δεῖ καλεῖν αὐτάς, ἀλλ᾽ οὐκ ἀνατροπὰς καὶ ἀφανισμοὺς
ἁπάντων τῶν τε νομίμων καὶ τῶν ἐθῶν; αὐτίκα τὴν
ἡγεμονίαν, ἵν᾽ ἀπὸ ταύτης ἄρξωμαι, πῶς παρέλαβεν;
ἆρά γ᾽ ὡς οἱ πρὸ αὐτοῦ γενόμενοι βασιλεῖς; πόθεν;
<pb id="v.2p.128" />
<milestone unit="section" n="2" />πολλοῦ γε καὶ δεῖ. ἐκεῖνοι μέντοι πάντες ὑφ᾽ ὑμῶν
ἐπὶ τὰς δυναστείας παρήγοντο κατὰ τοὺς πατρίους
ἐθισμοὺς καὶ νόμους: πρῶτον μὲν ψηφίσματος ὑπὸ
τῆς βουλῆς γραφέντος, ᾗ περὶ πάντων ἀποδέδοται τῶν
κοινῶν προβουλεύειν: ἔπειτα μεσοβασιλέων αἱρεθέντων,
οἷς ἐπιτρέπει τὸ συνέδριον ἐκ τῶν ἀξίων τῆς
ἀρχῆς διαγνῶναι τὸν ἐπιτηδειότατον: μετὰ ταῦτα ψῆφον
ἐπενέγκαντος ἐν ἀρχαιρεσίαις τοῦ δήμου, μέθ᾽ ἧς
ἅπαντα ἐπικυροῦσθαι βούλεται τὰ μέγιστα ὁ νόμος: <milestone unit="reiskpage" n="829" />
ἐφ᾽ ἅπασι δὲ τούτοις οἰωνῶν καὶ σφαγίων καὶ τῶν
ἄλλων σημείων καλῶν γενομένων, ὧν χωρὶς οὐδὲν ἂν
γένοιτο τῆς ἀνθρωπίνης σπουδῆς καὶ προνοίας ὄφελος.
<milestone unit="section" n="3" />φέρε δὴ τί τούτων οἶδέ τις ὑμῶν γενόμενον, ὅτε τὴν
ἀρχὴν Ταρκύνιος ἐλάμβανε; ποῖον προβούλευμα συνεδρίου;
τίνα μεσοβασιλέων διάγνωσιν; ποίαν δήμου
ψηφοφορίαν; ποίους οἰωνοὺς αἰσίους; οὐ λέγων ταῦτα
πάντα, καίτοι δέον, εἰ γοῦν ἔμελλεν ἕξειν καλῶς, μηδὲν
τῶν ἐν ἔθει κατὰ τοὺς νόμους παραλελεῖφθαι, ἀλλ᾽
ἐάν τις ἓν μόνον ἔχῃ τούτων ἐπιδεῖξαι γεγονός, οὐκ
ἀξιῶ τὰ παραλειφθέντα συκοφαντεῖν. πῶς οὖν παρῆλθεν
ἐπὶ τὴν δυναστείαν; ὅπλοις καὶ βίᾳ καὶ πονηρῶν
ἀνθρώπων συνωμοσίαις, ὡς τυράννοις ἔθος, ἀκόντων
ὑμῶν καὶ δυσχεραινόντων. <milestone unit="section" n="4" />φέρε, ἀλλ᾽ ἐπειδὴ <milestone unit="reiskpage" n="830" />
κατέσχε τὴν δυναστείαν ὁπωσδήποτε λαβών, ἆρα βασιλικῶς
αὐτῇ κέχρηται ζηλῶν τοὺς προτέρους ἡγεμόνας,
<pb id="v.2p.129" />
οἳ λέγοντές τε καὶ πράττοντες τοιαῦτα διετέλουν, ἐξ
ὧν εὐδαιμονεστέραν τε καὶ μείζω τὴν πόλιν τοῖς ἐπιγινομένοις
παρέδοσαν, ἧς αὐτοὶ παρέλαβον; καὶ τίς ἂν
ὑγιαίνων ταῦτα φήσειεν, ὁρῶν ὡς οἰκτρῶς καὶ κακῶς
ἅπαντες ὑπ᾽ αὐτοῦ διατεθείμεθα; 
</p></div2>

<div2 type="chapter" n="81" org="uniform" sample="complete">
<p><milestone unit="section" n="1" />
τὰς μὲν οὖν ἡμετέρας τῶν πατρικίων συμφοράς,
ἃς καὶ τῶν πολεμίων ἄν τις μαθὼν δακρύσειε,
σιωπῶ, εἴ γ᾽ ὀλίγοι μὲν ἐκ πολλῶν λελείμμεθα, ταπεινοὶ
δ᾽ ἐκ μεγάλων γεγόναμεν, εἰς πενίαν δὲ καὶ δεινὴν
ἀπορίαν ἥκομεν ἐκ πολλῶν καὶ μακαρίων ἐκπεσόντες 
ἀγαθῶν. οἱ λαμπροὶ δ᾽ ἐκεῖνοι καὶ δεινοὶ καὶ μεγάλοι,
δἰ οὓς ἐπιφανὴς ἡ πόλις ἡμῶν ποτε ἦν, οἱ μὲν ἀπολώλασιν,
<milestone unit="section" n="2" />οἱ δὲ φεύγουσι τὴν πατρίδα. ἀλλὰ τὰ ὑμέτερα 
πράγματα, ὦ δημόται, πῶς ἔχει; οὐκ ἀφῄρηται
μὲν ὑμῶν τοὺς νόμους, ἀφῄρηται δὲ τὰς ἐφ᾽ ἱερὰ καὶ 
<milestone unit="reiskpage" n="831" />θυσίας συνόδους, πέπαυκε δὲ τοὺς ἀρχαιρεσιάζοντας
καὶ ψηφοφοροῦντας καὶ περὶ τῶν κοινῶν ἐκκλησιάζοντας,
ἀναγκάζει δ᾽ ὅσα δούλους ἀργυρωνήτους <del status="unremarkable">αἰσχύνης
ἄξια</del> ταλαιπωρεῖν λατομοῦντας ὑλοτομοῦντας ἀχθοφοροῦντας,
ἐν ταρτάροις καὶ βαράθροις δαπανωμένους, 
ἀνάπαυσιν τῶν κακῶν οὐδὲ τὴν ἐλαχίστην λαμβάνοντας;
<milestone unit="section" n="3" />τίς οὖν ὅρος ἔσται τῶν συμφορῶν, καὶ μέχρι 
τίνος χρόνου ταῦτα πάσχοντες ὑπομενοῦμεν, καὶ πότε
τὴν πάτριον ἐλευθερίαν ἀνακτησόμεθα; ὅταν ἀποθάνῃ
Ταρκύνιος; νὴ Δία. καὶ τί πλέον ἡμῖν ἔσται τότε, τί 
δ᾽ οὐ χεῖρον; τρεῖς γὰρ ἐξ ἑνὸς Ταρκυνίους ἕξομεν
<pb id="v.2p.130" />
<milestone unit="section" n="4" />πολλῷ μιαρωτέρους τοῦ πατρός. ὅπου γὰρ ὁ γενόμενος
ἐξ ἰδιώτου τύραννος καὶ ὀψὲ ἀρξάμενος πονηρὸς
εἶναι, πᾶσαν ἀκριβοῖ τὴν τυραννικὴν κακίαν, ποδαποὺς
χρὴ νομίζειν ἔσεσθαι τοὺς ἐξ ἐκείνου φύντας,
οἷς πονηρὸν μὲν γένος, πονηραὶ δὲ τροφαί, πολιτικὸν
δὲ καὶ μέτριον οὐδὲν οὔτ᾽ ἰδεῖν ἐξεγένετο πώποτε <milestone unit="reiskpage" n="832" />
πραττόμενον οὔτε μαθεῖν; ἵνα δὲ μὴ μαντεύησθε τὰς
καταράτους αὐτῶν φύσεις, ἀλλ᾽ ἀκριβῶς μάθητε, οἵους
σκύλακας ὑμῖν ἡ Ταρκυνίου τυραννὶς ὑποτρέφει, θεάσασθε
ἔργον ἑνὸς αὐτῶν τοῦ πρεσβυτάτου.
</p></div2>

<div2 type="chapter" n="82" org="uniform" sample="complete">
<p><milestone unit="section" n="1" />
αὕτη Σπορίου μέν ἐστι Λουκρητίου θυγάτηρ,
ὃν ἀπέδειξε τῆς πόλεως ἔπαρχον ὁ τύραννος
ἐξιὼν ἐπὶ τὸν πόλεμον, Ταρκυνίου δὲ Κολλατίνου
γυνὴ τοῦ συγγενοῦς τῶν τυράννων καὶ πολλὰ ὑπὲρ
αὐτῶν κακοπαθήσαντος. αὕτη μέντοι σωφρονεῖν βουλομένη
καὶ τὸν ἄνδρα τὸν ἑαυτῆς φιλοῦσα, ὥσπερ
ἀγαθῇ προσήκει γυναικί, ξενιζομένου παρ᾽ αὐτῇ Σέξτου
διὰ τὴν συγγένειαν τῇ παρελθούσῃ νυκτί, Κολλατίνου
δὲ τότ᾽ ἀποδημοῦντος ἐπὶ στρατοπέδου, τὴν ἀκόλαστον
ὕβριν τῆς τυραννίδος οὐκ ἐδυνήθη διαφυγεῖν, ἀλλ᾽
ὥσπερ αἰχμάλωτος ὑπ᾽ ἀνάγκης κρατηθεῖσα ὑπέμεινεν
ὅσα μὴ θέμις ἐλευθέρᾳ γυναικὶ παθεῖν. <milestone unit="section" n="2" />ἐφ᾽ οἷς ἀγανακτοῦσα
καὶ ἀφόρητον ἡγουμένη τὴν ὕβριν ἐπειδὴ
πρὸς τὸν πατέρα καὶ τοὺς ἄλλους συγγενεῖς τὰς κατασχούσας
αὐτὴν ἀνάγκας διεξῆλθε πολλὰς ποιησαμένη <milestone unit="reiskpage" n="833" />
διήσεις καὶ ἀράς, ἵνα τιμωροὶ τοῖς κακοῖς αὐτῆς γένοιντο
καὶ τὸ κεκρυμμένον ὑπὸ τοῖς κόλποις ξίφος
<pb id="v.2p.131" />
σπασαμένη τοῦ πατρὸς ὁρῶντος, ὦ δημόται, διὰ τῶν
ἑαυτῆς σπλάγχνων ἔβαψε τὸν σίδηρον. <milestone unit="section" n="3" />ὦ θαυμαστὴ 
σὺ καὶ πολλῶν ἐπαίνων ἀξία τῆς εὐγενοῦς προαιρέσεως,
οἴχῃ καὶ ἀπόλωλας οὐχ ὑπομείνασα τυραννικὴν
ὕβριν, ἁπάσας ὑπεριδοῦσα τὰς ἐν τῷ ζῆν ἡδονάς, ἵνα 
σοι μηδὲν ἔτι τοιοῦτον συμβῇ παθεῖν. ἔπειτα σὺ μέν,
ὦ Λουκρητία, γυναικείας τυχοῦσα φύσεως ἀνδρὸς εὐγενοῦς
φρόνημα ἔσχες, ἡμεῖς δ᾽ ἄνδρες γενόμενοι γυναικῶν
χείρους ἀρετῇ γενησόμεθα; καὶ σοὶ μέν, ὅτι
μίαν ἐτυραννήθης νύκτα τὴν ἀμίαντον ἀφαιρεθεῖσ᾽ 
αἰδῶ μετὰ βίας, ἡδίων καὶ μακαριώτερος ἔδοξεν ὁ
θάνατος εἶναι τοῦ βίου, ἡμῖν δ᾽ ἆρ᾽ οὐ παραστήσεται
τὸ αὐτὸ τοῦτο ὑπολαβεῖν, ὧν Ταρκύνιος οὐ μίαν ἡμέραν,
ἀλλὰ πέμπτον καὶ εἰκοστὸν ἔτος ἤδη τυραννῶν,
πάσας ἀφῄρηται τὰς ἐν τῷ ζῆν ἡδονὰς ἐλευθερίαν 
ἀφελόμενος; <milestone unit="section" n="4" />οὐκ ἔστιν ἡμῖν, ὦ δημόται, βιωτὸν ἐν 
<milestone unit="reiskpage" n="834" />τοιούτοις καλινδουμένοις κακοῖς, ἐκείνων τῶν ἀνδρῶν
οὖσιν ἀπογόνοις, οἳ τὰ δίκαια τάττειν ἠξίουν τοῖς ἄλλοις
καὶ πολλοὺς ὑπὲρ ἀρχῆς καὶ δόξης ἤραντο κινδύνους:
ἀλλὰ δυεῖν θάτερον ἅπασιν αἱρετέον, ἢ βίον 
ἐλεύθερον, ἢ θάνατον ἔνδοξον. <milestone unit="section" n="5" />ἥκει δὲ καιρός, οἷον 
εὐχόμεθα, μεθεστηκότος μὲν ἐκ τῆς πόλεως Ταρκυνίου,
ἡγουμένων δὲ τῆς ἐπιχειρήσεως τῶν πατρικίων, οὐδενὸς
δ᾽ ἡμῖν ἐλλείψοντος, ἐὰν ἐκ προθυμίας χωρήσωμεν
ἐπὶ τὰ ἔργα, οὐ σωμάτων, οὐ χρημάτων, οὐχ ὅπλων, 
<pb id="v.2p.132" />
οὐ στρατηγῶν, οὐ τῆς ἄλλης τῆς εἰς τὰ πολέμια παρασκευῆς:
μεστὴ γὰρ ἁπάντων ἡ πόλις, αἰσχρόν τε Οὐολούσκων
καὶ Σαβίνων καὶ μυρίων ἄλλων ἄρχειν ἀξιοῦν,
αὐτοὺς δὲ δουλεύοντας ἑτέροις ὑπομένειν, καὶ περὶ
μὲν τῆς Ταρκυνίου πλεονεξίας πολλοὺς ἀναιρεῖσθαι
πολέμους, περὶ δὲ τῆς ἑαυτῶν ἐλευθερίας μηδένα.
</p></div2>

<div2 type="chapter" n="83" org="uniform" sample="complete">
<p><milestone unit="section" n="1" />
τίσιν οὖν ἀφορμαῖς εἰς τὰ πράγματα <milestone unit="reiskpage" n="835" />
χρησόμεθα καὶ ποίαις συμμαχίαις; τοῦτο γὰρ λοιπὸν
εἰπεῖν. πρώταις μὲν ταῖς παρὰ τῶν θεῶν ἐλπίσιν, ὧν
ἱερὰ καὶ τεμένη καὶ βωμοὺς μιαίνει Ταρκύνιος ταῖς
αἱμοφύρτοις χερσὶ καὶ παντὸς ἐμφυλίου γεμούσαις
ἄγους θυσιῶν καὶ σπονδῶν καταρχόμενος: ἔπειτα ταῖς
ἐξ ἡμῶν αὐτῶν οὔτ᾽ ὀλίγων ὄντων οὔτ᾽ ἀπείρων πολέμου:
πρὸς δὲ τούτοις ταῖς παρὰ τῶν συμμάχων ἐπικουρίαις,
οἳ μὴ καλούντων μὲν ἡμῶν οὐδὲν ἀξιώσουσι
πολυπραγμονεῖν, ἐὰν δ᾽ ἀρετῆς ὁρῶσι μεταποιουμένους
ἄσμενοι συναροῦνται τοῦ πολέμου: τυραννὶς γὰρ ἅπασιν
ἐχθρὰ τοῖς βουλομένοις ἐλευθέροις εἶναι. <milestone unit="section" n="2" />εἰ δέ
τινες ὑμῶν τοὺς ἐπὶ στρατοπέδου συνόντας ἅμα Ταρκυνίῳ
πολίτας δεδοίκασιν, ὡς ἐκείνῳ μὲν συναγωνιουμένους,
ἡμῖν δὲ πολεμήσοντας, οὐκ ὀρθῶς δεδοίκασι.
βαρεῖα γὰρ κἀκείνοις ἡ τυραννὶς καὶ ἔμφυτος ἅπασιν
ἀνθρώποις ὁ τῆς ἐλευθερίας πόθος, καὶ πᾶσα μεταβολῆς
πρόφασις τοῖς δι᾽ ἀνάγκην ταλαιπωροῦσιν ἱκανή: <milestone unit="reiskpage" n="836" />
οὕς, εἰ ψηφιεῖσθε τῇ πατρίδι βοηθεῖν, οὐ φόβος ὁ
καθέξων ἔσται παρὰ τοῖς τυράννοις, οὐ χάρις, οὐχ
<pb id="v.2p.133" />
ἕτερόν τι τῶν βιαζομένων ἢ πειθόντων ἀνθρώπους τὰ
<milestone unit="section" n="3" />μὴ δίκαια πράττειν. εἰ δέ τισιν αὐτῶν ἄρα διὰ κακὴν 
φύσιν ἢ πονηρὰς τροφὰς τὸ φιλοτύραννον ἐμπέφυκεν
οὐ πολλοῖς οὖσι μὰ Δία, μεγάλαις καὶ τούτους ἀνάγκαις
ἐνζεύξομεν, ὥστ᾽ ἐκ πονηρῶν γενέσθαι χρηστούς: 
ὅμηρα γὰρ αὐτῶν ἔχομεν ἐν τῇ πόλει τέκνα καὶ γυναῖκας
καὶ γονεῖς, ἃ τιμιώτερα τῆς ἰδίας ἐστὶν ἑκάστῳ
ψυχῆς. ταῦτά τ᾽ οὖν αὐτοῖς ἀποδώσειν, ἐὰν ἀποστῶσι
τῶν τυράννων, ὑπισχνούμενοι καὶ ἄδειαν ὧν ἥμαρτον
ψηφιζόμενοι ῥᾳδίως πείσομεν. <milestone unit="section" n="4" />ὥστε θαρροῦντες, ὦ 
δημόται, καὶ ἀγαθὰς ἔχοντες ὑπὲρ τῶν μελλόντων ἐλπίδας
χωρεῖτε πρὸς τὸν ἀγῶνα, κάλλιστον ὧν πώποτε
<milestone unit="reiskpage" n="837" />ἤρασθε πολέμων τόνδε ὑποστησόμενοι. ἡμεῖς μὲν οὖν,
ὦ θεοὶ πατρῷοι, φύλακες ἀγαθοὶ τῆσδε τῆς γῆς, καὶ
δαίμονες, οἳ τοὺς πατέρας ἡμῶν λελόγχατε, καὶ πόλις 
θεοφιλεστάτη πόλεων, ἐν ᾗ γενέσεώς τε καὶ τροφῆς
ἐτύχομεν, ἀμυνοῦμεν ὑμῖν καὶ γνώμαις καὶ λόγοις
καὶ χερσὶ καὶ ψυχαῖς, καὶ πάσχειν ἕτοιμοι πᾶν, ὅ τι
ἂν ὁ δαίμων καὶ τὸ χρεὼν φέρῃ. <milestone unit="section" n="5" />μαντεύομαι δὲ καλοῖς 
ἐγχειρήμασιν εὐτυχὲς ἀκολουθήσειν τέλος. εἴη 
δὲ τούτοις ἅπασι ταὐτὸ λαβοῦσι θάρσος καὶ μιᾷ
γνώμῃ χρησαμένοις, σώζειν θ᾽ ἡμᾶς καὶ σώζεσθαι ὑφ᾽ ἡμῶν.
</p></div2>

<div2 type="chapter" n="84" org="uniform" sample="complete">
<p><milestone unit="section" n="1" />
τοιαῦτα τοῦ Βρούτου δημηγοροῦντος
ἀναβοήσεις τε συνεχεῖς ἐφ᾽ ἑκάστῳ τῶν λεγομένων ἐκ 
τοῦ πλήθους ἐγίνοντο διασημαίνουσαι τὸ βουλόμενόν
<pb id="v.2p.134" />
τε καὶ ἐπικελευόμενον, τοῖς δὲ πλείοσιν αὐτῶν καὶ
δάκρυα ὑφ᾽ ἡδονῆς ἔρρει θαυμαστῶν καὶ ἀπροσδοκήτων
ἀκούουσι λόγων: πάθη τε ποικίλα τὴν ἑκάστου
ψυχὴν κατελάμβανεν οὐδὲν ἀλλήλοις ἐοικότα: λύπαι
τε γὰρ ἡδοναῖς ἐκέκραντο, αἱ μὲν ἐπὶ τοῖς προγεγονόσι
δεινοῖς, αἱ δ᾽ ἐπὶ τοῖς προσδοκωμένοις ἀγαθοῖς, καὶ <milestone unit="reiskpage" n="838" />
θυμοὶ συνεξέπιπτον φόβοις, οἱ μὲν ἐπὶ τῷ κακῶς δράσαι
τὰ μισούμενα τῆς ἀσφαλείας ὑπερορᾶν ἐπαίροντες,
οἱ δὲ κατὰ λογισμὸν τοῦ μὴ ῥᾳδίαν εἶναι τὴν καθαίρεσιν
τῆς τυραννίδος ὄκνον ταῖς ἐπιβολαῖς ἐπιφέροντες.
<milestone unit="section" n="2" />ἐπεὶ δ᾽ ἐπαύσατο λέγων, ὥσπερ ἐξ ἑνὸς στόματος ἅπαντες
τὴν αὐτὴν φωνὴν ἀνέκραγον ἄγειν σφᾶς ἐπὶ τὰ
ὅπλα. καὶ ὁ Βροῦτος ἡσθείς, Ἐάν γε πρότερον, ἔφη,
τὰ δόξαντα τῷ συνεδρίῳ μαθόντες ἐπικυρώσητε <del status="unremarkable">τὸ
δοχθέν.</del> δέδοκται γὰρ ἡμῖν φεύγειν Ταρκυνίους πόλιν
τε τὴν Ῥωμαίων καὶ χώραν, ὅσης ἄρχουσι Ῥωμαῖοι,
καὶ γένος τὸ ἐξ αὐτῶν ἅπαν: καὶ μηδενὶ ἐξεῖναι περὶ
καθόδου Ταρκυνίων μήτε πράττειν μηδὲν μήτε λέγειν, <milestone unit="reiskpage" n="839" />
ἐὰν δέ τις παρὰ ταῦτα ποιῶν εὑρίσκηται τεθνάναι.
<milestone unit="section" n="3" /><note n="20" place="unspecified" anchored="yes" /> ταύτην εἰ βουλομένοις ὑμῖν ἐστι τὴν γνώμην εἶναι
κυρίαν, διαστάντες κατὰ τὰς φράτρας ψῆφον ἐπενέγκατε,
καὶ τοῦθ᾽ ὑμῖν πρῶτον ἀρξάτω τὸ δικαίωμα τῆς
ἐλευθερίας. ἐγίνετο ταῦτα: καὶ ἐπειδὴ πᾶσαι τὴν
φυγὴν τῶν τυράννων αἱ φρᾶτραι κατεψηφίσαντο, παρελθὼν
πάλιν ὁ Βροῦτος λέγει: ἐπειδὴ τὰ πρῶτα
<pb id="v.2p.135" />
ἡμῖν κεκύρωται κατὰ τὸ δέον, ἀκούσατε καὶ τὰ λοιπὰ
<milestone unit="section" n="4" />ὅσα βεβουλεύμεθα περὶ τῆς πολιτείας. ἡμῖν σκοπουμένοις, 
τίς ἀρχὴ γενήσεται τῶν κοινῶν κυρία, βασιλείαν
μὲν οὐκέτι καταστήσασθαι δοκεῖ, ἄρχοντας δὲ
δύο καθ᾽ ἕκαστον ἐνιαυτὸν ἀποδεικνύναι βασιλικὴν 
ἕξοντας ἐξουσίαν, οὓς ἂν ὑμεῖς ἐν ἀρχαιρεσίαις ἀποδείξητε
ψῆφον ἐπιφέροντες κατὰ λόχους. εἰ δὴ καὶ
ταῦτα βουλομένοις ἐστὶν ὑμῖν, ἐπιψηφίσατε. ἐπῄνει
καὶ ταύτην τὴν γνώμην ὁ δῆμος, καὶ ψῆφος οὐδεμία
ἐγένετο ἐναντία. <milestone unit="section" n="5" />μετὰ τοῦτο παρελθὼν ὁ Βροῦτος ἀποδείκνυσι 
<milestone unit="reiskpage" n="840" />μεσοβασιλέα τὸν ἐπιμελησόμενον τῶν ἀρχαιρεσιῶν
κατὰ τοὺς πατρίους νόμους Σπόριον Λουκρήτιον:
κἀκεῖνος ἀπολύσας τὴν ἐκκλησίαν ἐκέλευσεν ἅπαντας
ἥκειν εἰς τὸ πεδίον, ἔνθα σύνηθες αὐτοῖς ἦν
ἀρχαιρεσιάζειν, ἔχοντας τὰ ὅπλα ἐν τάχει. ἀφικομένων 
δ᾽ αὐτῶν ἄνδρας αἱρεῖται δύο τοὺς πράξοντας ὅσα τοῖς
βασιλεῦσιν ἐξῆν, Βροῦτόν τε καὶ Κολλατῖνον: καὶ ὁ
δῆμος καλούμενος κατὰ λόχους ἐπεκύρωσε τοῖς ἀνδράσι
τὴν ἀρχήν. καὶ τὰ μὲν κατὰ πόλιν ἐν τῷ τότε χρόνῳ
πραχθέντα τοιαῦτ᾽ ἦν. 
</p></div2>

<div2 type="chapter" n="85" org="uniform" sample="complete">
<p><milestone unit="section" n="1" />
βασιλεὺς δὲ Ταρκύνιος ὡς ἤκουσε παρὰ
τῶν ἀπὸ τῆς πόλεως ἀγγέλων, οἷς ἐξεγένετο πρώτοις
πρὶν ἢ κλεισθῆναι τὰς πύλας διαδρᾶναι, τοσοῦτο μόνον
ἀπαγγελλόντων, ὅτι κατέχει τὴν ἐκκλησίαν Βροῦτος
δημαγωγῶν καὶ τοὺς πολίτας ἐπὶ τὴν ἐλευθερίαν 
παρακαλῶν, οὐδενὶ τῶν ἄλλων φράσας ἠπείγετο τοὺς
<milestone unit="reiskpage" n="841" />υἱοὺς ἀναλαβὼν καὶ τῶν ἑταίρων τοὺς πιστοτάτους,
<pb id="v.2p.136" />
ἐλαύνων τοὺς ἵππους ἀπὸ ῥυτῆρος, ὡς φθάσων τὴν
ἀπόστασιν. εὑρὼν δὲ κεκλεισμένας τὰς πύλας καὶ μεστὰς
ὅπλων τὰς ἐπάλξεις ᾤχετο πάλιν ἐπὶ τὸ στρατόπεδον
ὡς εἶχε τάχους οἰμώζων καὶ δεινοπαθῶν. <milestone unit="section" n="2" />ἔτυχε
δὲ καὶ τἀκεῖ πράγματα ἤδη διεφθαρμένα. οἱ γὰρ ὕπατοι
ταχεῖαν αὐτοῦ τὴν παρουσίαν ἐπὶ τὴν πόλιν προορώμενοι
πέμπουσι γράμματα καθ᾽ ἑτέρας ὁδοὺς πρὸς
τοὺς ἐπὶ τοῦ στρατοπέδου παρακαλοῦντες αὐτοὺς ἀποστῆναι
τοῦ τυράννου καὶ τὰ δόξαντα τοῖς ἐν ἄστει
<note n="10" place="unspecified" anchored="yes" /> ποιοῦντες φανερά. <milestone unit="section" n="3" />ταῦτα τὰ γράμματα λαβόντες οἱ
καταλειφθέντες ὑπὸ τοῦ βασιλέως ὕπαρχοι Τῖτος Ἑρμίνιος
καὶ Μάρκος Ὁράτιος ἀνέγνωσαν ἐν ἐκκλησίᾳ:
καὶ γνώμας διερωτήσαντες κατὰ λόχους, ὅ τι χρὴ ποιεῖν, <milestone unit="reiskpage" n="842" />
ἐπειδὴ πᾶσιν ἐφάνη κύρια ἡγεῖσθαι τὰ κριθέντα ὑπὸ
τῆς πόλεως, οὐκέτι προσδέχονται παραγενηθέντα τὸν
Ταρκύνιον. <milestone unit="section" n="4" />ἀπωσθεὶς δὴ καὶ ταύτης ὁ βασιλεὺς τῆς
ἐλπίδος φεύγει σὺν ὀλίγοις εἰς Γαβίων πόλιν, ἧς βασιλέα
τὸν πρεσβύτερον ἀπέδειξε τῶν υἱῶν Σέξτον, ὡς
καὶ πρότερον ἔφην: ἡλικίαν μὲν ἤδη πολιὸς ὤν, ἔτη
δὲ πέντε καὶ εἴκοσι τὴν βασιλείαν κατασχών. οἱ δὲ
περὶ τὸν Ἑρμίνιόν τε καὶ τὸν Ὁράτιον ἀνοχὰς τοῦ
πολέμου καταστησάμενοι πρὸς τοὺς Ἀρδεάτας πεντεκαιδεκαετεῖς
ἀπήγαγον ἐπ᾽ οἴκου τὰς δυνάμεις. <del status="unremarkable">ἡ μὲν
δὴ βασιλικὴ πολιτεία διαμείνασα μετὰ τὸν οἰκισμὸν
<pb id="v.2p.137" />
τῆς Ῥώμης ἐτῶν τεττάρων καὶ τετταράκοντα καὶ διακοσίων
ἀριθμόν, ἐπὶ δὲ τοῦ τελευταίου βασιλέως τυραννὶς
γενομένη, διὰ ταύτας τὰς προφάσεις καὶ ὑπὸ
τούτων κατελύθη τῶν ἀνδρῶν.</del></p></div2></div1></body></text></TEI.2>