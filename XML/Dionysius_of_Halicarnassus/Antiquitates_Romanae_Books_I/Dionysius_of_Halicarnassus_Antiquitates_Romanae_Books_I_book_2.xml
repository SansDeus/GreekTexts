<?xml version="1.0" encoding="utf-8"?>
<TEI.2><text><body><div1 type="book" n="2" org="uniform" sample="complete">
<div2 type="chapter" n="1" org="uniform" sample="complete"><p><milestone unit="section" n="1" />
ἡ Ῥωμαίων πόλις ἵδρυται μὲν ἐν τοῖς ἑσπερίοις
μέρεσι τῆς Ἰταλίας περὶ ποταμὸν Τέβεριν, ὃς κατὰ
μέσην μάλιστα τὴν ἀκτὴν ἐκδίδωσιν, ἀπέχουσα τῆς
Τυρρηνικῆς θαλάττης ἑκατὸν εἴκοσι σταδίους. οἱ δὲ
κατασχόντες αὐτὴν πρῶτοι τῶν μνημονευομένων βάρβαροί 
τινες ἦσαν αὐτόχθονες Σικελοὶ λεγόμενοι πολλά
<milestone unit="reiskpage" n="235" />καὶ ἄλλα τῆς Ἰταλίας χωρία κατασχόντες, ὧν
οὐκ ὀλίγα διέμεινεν οὐδ᾽ ἀφανῆ μνημεῖα μέχρι τῶν
καθ᾽ ἡμᾶς χρόνων, ἐν οἷς καὶ τόπων τινῶν ὀνόματα
Σικελικὰ λεγόμενα, μηνύοντα τὴν πάλαι ποτὲ αὐτῶν 
ἐνοίκησιν. <milestone unit="section" n="2" />τούτους ἐκβαλόντες Ἀβοριγῖνες αὐτοὶ κατέσχον 
τὸν τόπον Οἰνώτρων ὄντες ἀπόγονοι τῶν κατοικούντων
τὴν ἀπὸ Τάραντος ἄχρι Ποσειδωνίας παράλιον.
ἱερά τις αὕτη νεότης καθοσιωθεῖσα θεοῖς κατὰ
τὸν ἐπιχώριον νόμον ὑπὸ τῶν πατέρων ἀποσταλῆναι 
λέγεται χώραν οἰκήσουσα τὴν ὑπὸ τοῦ δαιμονίου σφίσι
<pb id="v.1p.154" />
δοθησομένην. τὸ δὲ τῶν Οἰνώτρων γένος Ἀρκαδικὸν
ἦν ἐκ τῆς τότε μὲν καλουμένης Λυκαονίας, νῦν δὲ
Ἀρκαδίας, ἑκουσίως ἐξελθὸν ἐπὶ γῆς κτῆσιν ἀμείνονος
ἡγουμένου τῆς ἀποικίας Οἰνώτρου τοῦ Λυκάονος,
<milestone unit="section" n="3" /> ἐφ᾽ οὗ τὴν ἐπίκλησιν τὸ ἔθνος ἔλαβεν. Ἀβοριγίνων
δὲ κατεχόντων τὰ χωρία πρῶτοι μὲν αὐτοῖς γίνονται
σύνοικοι Πελασγοὶ πλάνητες ἐκ τῆς τότε μὲν καλουμένης
Αἱμονίας, νῦν δὲ Θετταλίας, ἐν ᾗ χρόνον <milestone unit="reiskpage" n="236" />
τινὰ ᾤκησαν: μετὰ δὲ τοὺς Πελασγοὺς Ἀρκάδες ἐκ
Παλλαντίου πόλεως ἐξελθόντες Εὔανδρον ἡγεμόνα
ποιησάμενοι τῆς ἀποικίας Ἑρμοῦ καὶ νύμφης Θέμιδος
υἱόν, οἳ πρὸς ἑνὶ τῶν ἑπτὰ λόφων πολίζονται
ὃς ἐν μέσῳ μάλιστα κεῖται τῆς Ῥώμης, Παλλάντιον
ὀνομάσαντες τὸ χωρίον ἐπὶ τῆς ἐν Ἀρκαδίᾳ πατρίδος.
<milestone unit="section" n="4" /> χρόνοις δ᾽ οὐ πολλοῖς ὕστερον Ἡρακλέους καταχθέντος
εἰς Ἰταλίαν, ὅτε τὴν στρατιὰν ἐξ Ἐρυθείας
οἴκαδε ἀπήγαγε, μοῖρά τις ὑπολειφθεῖσα τῆς σὺν
αὐτῷ δυνάμεως Ἑλληνικὴ πλησίον ἱδρύεται τοῦ Παλλαντίου,
πρὸς ἑτέρῳ τῶν ἐμπεπολισμένων τῇ πόλει
λόφων, ὃς τότε μὲν ὑπὸ τῶν ἐπιχωρίων Σατόρνιος
ἐλέγετο, νῦν δὲ Καπιτωλῖνος ὑπὸ Ῥωμαίων: Ἐπειοὶ
<add>οἱ</add> πλείους τούτων ἦσαν ἐκ πόλεως Ἤλιδος ἐξαναστάντες <milestone unit="reiskpage" n="237" />
διαπεπορθημένης αὐτοῖς τῆς πατρίδος ὑφ᾽ Ἡρακλέους.
<pb id="v.1p.155" />
</p></div2>

<div2 type="chapter" n="2" org="uniform" sample="complete">
<p><milestone unit="section" n="1" />
γενεᾷ δ᾽ ἑκκαιδεκάτῃ μετὰ τὸν Τρωικὸν πόλεμον
Ἀλβανοὶ συνοικίζουσιν ἄμφω τὰ χωρία ταῦτα
τείχει περιλαβόντες καὶ τάφρῳ. τέως δὲ ἦν αὔλια
βουφορβίων τε καὶ ποιμνίων καὶ τῶν ἄλλων καταγωγαὶ
βοτήρων ἄφθονον ἀναδιδούσης πόαν τῆς αὐτόθι 
γῆς οὐ μόνον τὴν χειμερινήν, ἀλλὰ καὶ τὴν
θερεινόμον διὰ τοὺς ἀναψύχοντάς τε καὶ κατάρδοντας
αὐτὴν ποταμούς. <milestone unit="section" n="2" />γένος δὲ τὸ  <add>τῶν</add> Ἀλβανῶν 
μικτὸν ἦν ἔκ τε Πελασγῶν καὶ Ἀρκάδων καὶ Ἐπειῶν
τῶν ἐξ Ἤλιδος ἐλθόντων, τελευταίων δὲ τῶν μετὰ 
<add>τὴν</add> Ἰλίου ἅλωσιν ἀφικομένων εἰς Ἰταλίαν Τρώων,
οὺς ἦγεν Αἰνείας ὁ Ἀγχίσου καὶ Ἀφροδίτης. εἰκὸς δέ
τι καὶ βαρβαρικὸν ἐκ τῶν προσοίκων ἢ παλαιῶν οἰκητόρων
ὑπολιπὲς τῷ Ἑλληνικῷ συγκαταμιγῆναι.
ὄνομα δὲ κοινὸν οἱ σύμπαντες οὗτοι Λατῖνοι ἐκλήθησαν 
ἐπ᾽ ἀνδρὸς δυναστεύσαντος τῶν τόπων Λατίνου
<milestone unit="reiskpage" n="238" />τὰς κατὰ  <add>τὸ</add> ἔθνος ὀνομασίας ἀφαιρεθέντες. <milestone unit="section" n="3" />ἐτειχίσθη 
μὲν ς3οὖν ἡ πόλις υπὸ τούτων τῶν ἐθνῶν ἐνιαυτῷ
δευτέρῳ καὶ τριακοστῷ καὶ τετρακοσιοστῷ μετὰ
<add>τὴν</add> Ἰλίου ἅλωσιν ἐπὶ τῆς ἑβδόμης ὀλυμπιάδος. οἱ 
δὲ ἀγαγόντες τὴν ἀποικίαν ἀδελφοὶ δίδυμοι τοῦ βασιλείου
γένους ἦσαν: Ῥωμύλος αὐτῶν ὄνομα θατέρῳ,
<pb id="v.1p.156" />
τῷ δ᾽ ἑτέρῳ Ῥῶμος: τὰ μητρόθεν μὲν ἀπ᾽ Αἰνείου
τε καὶ Δαρδανίδαι, πατρὸς δὲ ἀκρίβειαν μὲν οὐ ῥᾴδιον
εἰπεῖν ἐξ ὅτου φύντες, πεπίστευνται δὲ ὑπὸ Ῥωμαίων
Ἄρεος υἱοὶ γενέσθαι. <milestone unit="section" n="4" />οὐ μέντοι διέμεινάν γε ἀμφότεροι
τῆς ἀποικίας ἡγεμόνες ὑπὲρ τῆς ἀρχῆς στασιάσαντες,
ἀλλ᾽ ὁ περιλειφθεὶς αὐτῶν Ῥωμύλος ἀπολομένου
θατέρου κατὰ τὴν μάχην οἰκιστὴς γίνεται τῆς
πόλεως καὶ τοὔνομα αὐτῇ τῆς ἰδίας κλήσεως ἐπώνυμον
τίθεται. ἀριθμὸς δὲ τῶν μετασχόντων αὐτῷ τῆς
ἀποικίας ἀπὸ πολλοῦ τοῦ κατ᾽ ἀρχὰς ἐξαποσταλέντος
ὀλίγος ἦν ὁ καταλειφθείς, τρισχίλιοι πεζοὶ καὶ ἱππεῖς τριακόσιοι.
</p></div2>

<div2 type="chapter" n="3" org="uniform" sample="complete">
<p><milestone unit="section" n="1" />
ἐπεὶ οὖν ἥ τε τάφρος αὐτοῖς ἐξείργαστο καὶ
τὸ ἔρυμα τέλος εἶχεν αἵ τε οἰκήσεις τὰς ἀναγκαίους
κατασκευὰς ἀπειλήφεσαν, ἀπῄτει δ᾽ ὁ καιρὸς καὶ περὶ <milestone unit="reiskpage" n="239" />
κόσμου πολιτείας ᾧ χρήσονται σκοπεῖν, ἀγορὰν ποιησάμενος
αὐτῶν ὁ Ῥωμύλος ὑποθεμένου τοῦ μητροπάτορος
καὶ διδάξαντος ἃ χρὴ λέγειν, τὴν μὲν πόλιν
ἔφη ταῖς τε δημοσίαις καὶ ταῖς ἰδίαις κατασκευαῖς ὡς
νεόκτιστον ἀποχρώντως κεκοσμῆσθαι: ἠξίου δ᾽ ἐνθυμεῖσθαι
πάντας ὡς οὐ ταῦτ᾽ ἐστι τὰ πλείστου ἄξια
ἐν ταῖς πόλεσιν. <milestone unit="section" n="2" />οὔτε γὰρ ἐν τοῖς ὀθνείοις πολέμοις
τὰς βαθείας τάφρους καὶ  <add>τὰ</add> ὑψηλὰ ἐρύματα ἱκανὰ
εἶναι τοῖς ἔνδον ἀπράγμονα σωτηρίας ὑπόληψιν παρασχεῖν,
ἀλλ᾽ ἕν τι μόνον ἐγγυᾶσθαι τὸ μηθὲν ἐξ
ἐπιδρομῆς κακὸν ὑπ᾽ ἐχθρῶν παθεῖν προκαταληφθέντας,
οὔθ᾽ ὅταν ἐμφύλιοι ταραχαὶ τὸ κοινὸν κατάσχωσι,
<pb id="v.1p.157" />
τῶν ἰδίων οἴκων καὶ ἐνδιαιτημάτων τὰς
καταφυγὰς ὑπάρχειν τινὶ ἀκινδύνους. <milestone unit="section" n="3" />σχολῆς γὰρ 
ἀνθρώποις ταῦτα καὶ ῥᾳστώνης βίων εὑρῆσθαι παραμύθια,
<milestone unit="reiskpage" n="240" />μεθ᾽ ὧν οὔτε τὸ ἐπιβουλεῦον τῶν πέλας κωλύεσθαι
μὴ οὐ πονηρὸν εἶναι οὔτ᾽ ἐν τῷ ἀκινδύνῳ 
βεβηκέναι θαρρεῖν τὸ ἐπιβουλευόμενον, πόλιν τε οὐδεμίαν
πω τούτοις ἐκλαμπρυνθεῖσαν ἐπὶ μήκιστον
εὐδαίμονα γενέσθαι καὶ μεγάλην, οὐδ᾽ αὖ παρὰ τὸ
μὴ τυχεῖν τινὰ κατασκευῆς ἰδίας τε καὶ δημοσίας πολυτελοῦς
κεκωλῦσθαι μεγάλην γενέσθαι καὶ εὐδαίμονα: 
ἀλλ᾽ ἕτερα εἶναι τὰ σώζοντα καὶ ποιοῦντα
μεγάλας ἐκ μικρῶν τὰς πόλεις: <milestone unit="section" n="4" />ἐν μὲν τοῖς ὀθνείοις 
πολέμοις τὸ διὰ τῶν ὅπλων κράτος, τοῦτο δὲ τόλμῃ
παραγίνεσθαι καὶ μελέτῃ, ἐν δὲ ταῖς ἐμφυλίοις ταραχαῖς
τὴν τῶν πολιτευομένων ὁμοφροσύνην, ταύτην δὲ 
τὸν σώφρονα καὶ δίκαιον ἑκάστου βίον ἀπέφηνεν
<milestone unit="reiskpage" n="241" />ἱκανώτατον ὄντα τῷ κοινῷ παρασχεῖν. <milestone unit="section" n="5" />τοὺς δὴ τὰ πολέμιά 
τε ἀσκοῦντας καὶ <del status="unremarkable">τὰ</del> τῶν ἐπιθυμιῶν κρατοῦντας
ἄριστα κοσμεῖν τὰς ἑαυτῶν πατρίδας τείχη τε ἀνάλωτα
τῷ κοινῷ καὶ καταγωγὰς τοῖς ἑαυτῶν βίοις 
ἀσφαλεῖς τούτους εἶναι τοὺς παρασκευαζομένους: μαχητὰς
δέ γε καὶ δικαίους ἄνδρας καὶ τὰς ἄλλας ἀρετὰς
ἐπιτηδεύοντας τὸ τῆς πολιτείας σχῆμα ποιεῖν τοῖς
φρονίμως αὐτὸ καταστησαμένοις, μαλθακούς τε αὖ καὶ
πλεονέκτας καὶ δούλους αἰσχρῶν ἐπιθυμιῶν τὰ πονηρὰ 
<pb id="v.1p.158" />
<milestone unit="section" n="6" />ἐπιτηδεύματα ἐπιτελεῖν. ἔφη τε παρὰ τῶν πρεσβυτέρων
καὶ διὰ πολλῆς ἱστορίας ἐληλυθότων ἀκούειν,
ὅτι πολλαὶ μὲν ἀποικίαι μεγάλαι καὶ εἰς εὐδαίμονας
ἀφικόμεναι τόπους, αἱ μὲν αὐτίκα διεφθάρησαν εἰς
στάσεις ἐμπεσοῦσαι, αἱ δ᾽ ὀλίγον ἀντισχοῦσαι χρόνον
ὑπήκοοι τοῖς πλησιοχώροις ἠναγκάσθησαν γενέσθαι <milestone unit="reiskpage" n="242" />
καὶ ἀντὶ κρείττονος χώρας, ἣν κατέσχον, τὴν χείρονα
τύχην διαλλάξασθαι δοῦλαι ἐξ ἐλευθέρων γενόμεναι:
ἕτεραι δ᾽ ὀλιγάνθρωποι καὶ εἰς χωρία οὐ πάνυ σπουδαῖα
παραγενόμεναι ἐλεύθεραι μὲν πρῶτον, ἔπειτα
δ᾽ ἑτέρων ἄρχουσαι διετέλεσαν: καὶ οὔτε ταῖς εὐπραγίαις
τῶν ὀλίγων οὔτε ταῖς δυστυχίαις τῶν πολλῶν
ἕτερόν τι ἢ τὸ τῆς πολιτείας σχῆμα ὑπάρχειν αἴτιον.
<milestone unit="section" n="7" />εἰ μὲν οὖν μία τις ἦν παρὰ πᾶσιν ἀνθρώποις βίου
τάξις ἡ ποιοῦσα εὐδαίμονας τὰς πόλεις, οὐ χαλεπὴν
ἂν γενέσθαι σφίσι τὴν αἵρεσιν αὐτῆς: νῦν δ᾽ ἔφη
πολλὰς πυνθάνεσθαι τὰς κατασκευὰς παρ᾽ Ἕλλησί τε
καὶ βαρβάροις ὑπαρχούσας, τρεῖς δ᾽ ἐξ ἁπασῶν ἐπαινουμένας
μάλιστα ὑπὸ τῶν χρωμένων ἀκούειν, καὶ
τούτων οὐδεμίαν εἶναι τῶν πολιτειῶν εἰλικρινῆ,
προσεῖναι δέ τινας ἑκάστῃ κῆρας συμφύτους, ὥστε
χαλεπὴν αὐτῶν εἶναι τὴν αἵρεσιν. ἠξίου τε αὐτοὺς
βουλευσαμένους ἐπὶ σχολῆς εἰπεῖν εἴτε ὑφ᾽ ἑνὸς ἄρχεσθαι
θέλουσιν ἀνδρὸς εἴτε ὑπ᾽ ὀλίγων εἴτε νόμους
καταστησάμενοι πᾶσιν ἀποδοῦναι τὴν τῶν κοινῶν
προστασίαν. <milestone unit="section" n="8" />ἐγὼ δ᾽ ὑμῖν, ἔφη, πρὸς ἣν ἂν καταστήσησθε <milestone unit="reiskpage" n="243" />
πολιτείαν εὐτρεπὴς καὶ οὔτε ἄρχειν ἀπαξιῶ
<pb id="v.1p.159" />
οὔτε ἄρχεσθαι ἀναίνομαι. τιμῶν δέ, ἅς μοι προσεθήκατε
ἡγεμόνα με πρῶτον ἀποδείξαντες τῆς ἀποικίας,
ἔπειτα καὶ τῇ πόλει τὴν ἐπωνυμίαν ἐπ᾽ ἐμοῦ θέντες,
ἅλις ἔχω. ταύτας γὰρ οὔτε πόλεμος ὑπερόριος οὔτε
στάσις ἐμφύλιος οὔτε ὁ πάντα μαραίνων τὰ καλὰ χρόνος 
ἀφαιρήσεταί με οὔτε ἄλλη τύχη παλίγκοτος οὐδεμία:
ἀλλὰ καὶ ζῶντι καὶ τὸν βίον ἐκλιπόντι τούτων
ὑπάρξει μοι τῶν τιμῶν παρὰ πάντα τὸν λοιπὸν αἰῶνα τυγχάνειν.
</p></div2>

<div2 type="chapter" n="4" org="uniform" sample="complete">
<p><milestone unit="section" n="1" />
τοιαῦτα μὲν ὁ Ῥωμύλος ἐκ διδαχῆς τοῦ 
μητροπάτορος, ὥσπερ ἔφην, ἀπομνημονεύσας ἐν τοῖς
πλήθεσιν ἔλεξεν. οἱ δὲ βουλευσάμενοι κατὰ σφᾶς
<milestone unit="reiskpage" n="244" />αὐτοὺς ἀποκρίνονται τοιάδε: ἡμεῖς πολιτείας μὲν
καινῆς οὐδὲν δεόμεθα, τὴν δ᾽ ὑπὸ τῶν πατέρων
δοκιμασθεῖσαν εἶναι κρατίστην παραλαβόντες οὐ μετατιθέμεθα 
γνώμῃ τε ἑπόμενοι τῶν παλαιοτέρων,
οὺς ἀπὸ μείζονος οἰόμεθα φρονήσεως αὐτὴν καταστήσασθαι,
καὶ τύχῃ ἀρεσκόμενοι. οὐ γὰρ τήνδε μεμψαίμεθ᾽
ἂν εἰκότως, ἣ παρέσχεν ἡμῖν βασιλευομένοις
τὰ μέγιστα τῶν ἐν ἀνθρώποις ἀγαθῶν, ἐλευθερίαν 
τε καὶ ἄλλων ἀρχήν. <milestone unit="section" n="2" />περὶ μὲν δὴ πολιτείας ταῦτα 
ἐγνώκαμεν: τὴν δὲ τιμὴν ταύτην οὐχ ἑτέρῳ τινὶ μᾶλλον
ἢ σοὶ προσήκειν ὑπολαμβάνομεν τοῦ τε βασιλείου
γένους ἕνεκα καὶ ἀρετῆς, μάλιστα δ᾽ ὅτι τῆς ἀποικίας
ἡγεμόνι κεχρήμεθά σοι καὶ πολλὴν συνίσμεν δεινότητα, 
πολλὴν δὲ σοφίαν, οὐ λόγῳ μᾶλλον ἢ ἔργῳ μαθόντες.
ταῦτα ὁ Ῥωμύλος ἀκούσας ἀγαπᾶν μὲν ἔφη
<pb id="v.1p.160" />
βασιλείας ἄξιος ὑπ᾽ ἀνθρώπων κριθείς: οὐ μέντοι γε
λήψεσθαι τὴν τιμὴν πρότερον, ἐὰν μὴ καὶ τὸ δαιμόνιον
ἐπιθεσπίσῃ δι᾽ οἰωνῶν αἰσίων.
</p></div2>

<div2 type="chapter" n="5" org="uniform" sample="complete">
<p><milestone unit="section" n="1" />
ὡς δὲ κἀκείνοις ἦν βουλομένοις προειπὼν
ἡμέραν, ἐν ᾗ διαμαντεύσασθαι περὶ τῆς ἀρχῆς ἔμελλεν, <milestone unit="reiskpage" n="245" />
ἐπειδὴ καθῆκεν ὁ χρόνος ἀναστὰς περὶ τὸν ὄρθρον
ἐκ τῆς σκηνῆς προῆλθεν: στὰς δὲ ὑπαίθριος ἐν καθαρῷ
χωρίῳ καὶ προθύσας ἃ νόμος ἦν εὔχετο Διί τε
βασιλεῖ καὶ τοῖς ἄλλοις θεοῖς, οὓς ἐποιήσατο τῆς
ἀποικίας ἡγεμόνας, εἰ βουλομένοις αὐτοῖς ἐστι βασιλεύεσθαι
τὴν πόλιν ὑφ᾽ ἑαυτοῦ, σημεῖα οὐράνια φανῆναι
καλά. <milestone unit="section" n="2" />μετὰ δὲ τὴν εὐχὴν ἀστραπὴ διῆλθεν
ἐκ τῶν ἀριστερῶν ἐπὶ τὰ δεξιά. τίθενται δὲ Ῥωμαῖοι
τὰς ἐκ τῶν ἀριστερῶν ἐπὶ τὰ δεξιὰ ἀστραπὰς αἰσίους,
εἴτε παρὰ Τυρρηνῶν διδαχθέντες, εἴτε πατέρων καθηγησαμένων
κατὰ τοιόνδε: τινά, ὡς ἐγὼ πείθομαι,
λογισμόν, ὅτι καθέδρα μέν ἐστι καὶ στάσις ἀρίστη
τῶν οἰωνοῖς μαντευομένων ἡ βλέπουσα πρὸς ἀνατολάς,
ὅθεν ἡλίου τε ἀναφοραὶ γίνονται καὶ σελήνης καὶ
ἀστέρων πλανήτων τε καὶ ἀπλανῶν, ἥ τε τοῦ κόσμου
περιφορά, δι᾽ ἣν τοτὲ μὲν ὑπὲρ γῆς ἅπαντα τὰ ἐν
αὐτῷ γίνεται, τοτὲ δὲ ὑπὸ γῆς, ἐκεῖθεν ἀρξαμένη
τὴν ἐγκύκλιον ἀποδίδωσι κίνησιν. <milestone unit="section" n="3" />τοῖς δὲ πρὸς ἀνατολὰς
βλέπουσιν ἀριστερὰ μὲν γίνεται  <add>τὰ</add> πρὸς τὴν <milestone unit="reiskpage" n="246" />
ἄρκτον ἐπιστρέφοντα μέρη, δεξιὰ δὲ  <add>τὰ</add> πρὸς μεσημβρίαν
φέροντα: τιμιώτερα δὲ τὰ πρότερα πέφυκεν
<pb id="v.1p.161" />
εἶναι τῶν ὑστέρων. μετεωρίζεται γὰρ ἀπὸ τῶν βορείων
μερῶν ὁ τοῦ ἄξονος πόλος, περὶ ὃν ἡ τοῦ κόσμου
στροφὴ γίνεται, καὶ τῶν πέντε κύκλων τῶν διεζωκότων
τὴν σφαῖραν ὁ καλούμενος ἀρκτικὸς ἀεὶ τῇδε φανερός:
ταπεινοῦται δ᾽ ἀπὸ τῶν νοτίων ὁ καλούμενος 
ἀνταρκτικὸς κύκλος ἀφανὴς κατὰ τοῦτο τὸ μέρος.
<milestone unit="section" n="4" />εἰκὸς δὴ κράτιστα τῶν οὐρανίων καὶ μεταρσίων σημείων 
ὑπάρχειν, ὅσα ἐκ τοῦ κρατίστου γίνεται μέρους,
ἐπειδὴ δὲ τὰ μὲν ἐστραμμένα πρὸς τὰς ἀνατολὰς
ἡγεμονικωτέραν μοῖραν ἔχει τῶν προσεσπερίων, αὐτῶν 
δέ γε τῶν ἀνατολικῶν ὑψηλότερα τὰ βόρεια τῶν
νοτίων, ταῦτα ἂν εἴη κράτιστα. <milestone unit="section" n="5" />ὡς δέ τινες ἱστοροῦσιν 
ἐκ παλαιοῦ τε καὶ πρὶν ἢ παρὰ Τυρρηνῶν μαθεῖν
<milestone unit="reiskpage" n="247" />τοῖς Ῥωμαίων προγόνοις αἴσιοι ἐνομίζοντο αἱ ἐκ τῶν
ἀριστερῶν ἀστραπαί. Ἀσκανίῳ γὰρ τῷ ἐξ Αἰνείου 
γεγονότι, καθ᾽ ὃν χρόνον ὑπὸ Τυρρηνῶν, οὓς ἦγε
βασιλεὺς Μεσέντιος, ἐπολεμεῖτο καὶ τειχήρης ἦν, περὶ
τὴν τελευταίαν ἔξοδον, ἣν ἀπεγνωκὼς ἤδη τῶν πραγμάτων
ἔμελλε ποιεῖσθαι, μετ᾽ ὀλοφυρμοῦ τόν τε Δία
καὶ τοὺς ἄλλους αἰτουμένῳ θεοὺς αἴσια σημεῖα δοῦναι 
τῆς ἐξόδου φασὶν αἰθρίας οὔσης ἐκ τῶν ἀριστερῶν
ἀστράψαι τὸν οὐρανόν. τοῦ δ᾽ ἀγῶνος ἐκείνου λαβόντος
τὸ κράτιστον τέλος διαμεῖναι παρὰ τοῖς ἐκγόνοις
αὐτοῦ νομιζόμενον αἴσιον τόδε τὸ σημεῖον.
</p></div2>

<div2 type="chapter" n="6" org="uniform" sample="complete">
<p><milestone unit="section" n="1" />
τότε δ᾽ οὖν ὁ Ῥωμύλος ἐπειδὴ τὰ παρὰ τοῦ 
δαιμονίου βέβαια προσέλαβε, συγκαλέσας τὸν δῆμον
<pb id="v.1p.162" />
εἰς ἐκκλησίαν καὶ τὰ μαντεῖα δηλώσας βασιλεὺς ἀποδείκνυται
πρὸς αὐτῶν καὶ κατεστήσατο ἐν ἔθει τοῖς
μετ᾽ αὐτὸν ἅπασι μήτε βασιλείας μήτε ἀρχὰς λαμβάνειν,
ἐὰν μὴ καὶ τὸ δαιμόνιον αὐτοῖς ἐπιθεσπίσῃ,
διέμεινέ τε μέχρι πολλοῦ φυλαττόμενον ὑπὸ Ῥωμαίων
τὸ περὶ τοὺς οἰωνισμοὺς νόμιμον, οὐ μόνον βασιλευομένης
τῆς πόλεως, ἀλλὰ καὶ μετὰ κατάλυσιν
τῶν μονάρχων ἐν ὑπάτων καὶ στρατηγῶν καὶ τῶν <milestone unit="reiskpage" n="248" />
<milestone unit="section" n="2" />ἄλλων τῶν κατὰ νόμους ἀρχόντων αἱρέσει. πέπαυται
δ᾽ ἐν τοῖς καθ᾽ ἡμᾶς χρόνοις, πλὴν οἷον εἰκών
τις αὐτοῦ λείπεται τῆς ὁσίας αὐτῆς ἕνεκα γινομένη.
ἐπαυλίζονται μὲν γὰρ οἱ τὰς ἀρχὰς μέλλοντες λαμβάνειν
καὶ περὶ τὸν ὄρθρον ἀνιστάμενοι ποιοῦνταί
τινας εὐχὰς ὑπαίθριοι, τῶν δὲ παρόντων τινὲς ὀρνιθοσκόπων
μισθὸν ἐκ τοῦ δημοσίου φερόμενοι ἀστραπὴν
αὐτοῖς μηνύειν ἐκ τῶν ἀριστερῶν φασιν τὴν οὐ
<milestone unit="section" n="3" />γενομένην. οἱ δὲ τὸν ἐκ τῆς φωνῆς οἰωνὸν λαβόντες
ἀπέρχονται τὰς ἀρχὰς παραληψόμενοι οἱ μὲν αὐτὸ
τοῦθ᾽ ἱκανὸν ὑπολαμβάνοντες εἶναι τὸ μηδένα γενέσθαι
τῶν ἐναντιουμένων τε καὶ κωλυόντων οἰωνῶν,
οἱ δὲ καὶ παρὰ τὸ βούλημα τοῦ θεοῦ κωλύοντος, ἔστι
γὰρ ὅτε βιαζόμενοι καὶ τὰς ἀρχὰς ἁρπάζοντες μᾶλλον
ἢ λαμβάνοντες. <milestone unit="section" n="4" />δἰ οὓς πολλαὶ μὲν ἐν γῇ στρατιαὶ
<pb id="v.1p.163" />
Ῥωμαίων ἀπώλοντο πανώλεθροι, πολλοὶ δ᾽ ἐν θαλάττῃ
<milestone unit="reiskpage" n="249" />στόλοι διεφθάρησαν αὔτανδροι, ἄλλαι τε μεγάλαι
καὶ δειναὶ περιπέτειαι τῇ πόλει συνέπεσον αἱ
μὲν ἐν ὀθνείοις πολέμοις, αἱ δὲ κατὰ τὰς ἐμφυλίους
διχοστασίας, ἐμφανεστάτη δὲ καὶ μεγίστη καὶ κατὰ τὴν 
ἐμὴν ἡλικίαν, ὅτε Λικίννιος Κρᾶσσος ἀνὴρ οὐδενὸς
δεύτερος τῶν καθ᾽ ἑαυτὸν ἡγεμόνων στρατιὰν ἦγεν
ἐπὶ τὸ Πάρθων ἔθνος, ἐναντιουμένου τοῦ δαιμονίου
πολλὰ χαίρειν φράσας τοῖς ἀποτρέπουσι τὴν ἔξοδον
οἰωνοῖς μυρίοις ὅσοις γενομένοις. ἀλλ᾽ ὑπὲρ μὲν τῆς 
εἰς τὸ δαιμόνιον ὀλιγωρίας, ᾗ χρῶνταί τινες ἐν τοῖς
καθ᾽ ἡμᾶς χρόνοις, πολὺ ἔργον ἂν εἴη λέγειν.
</p></div2>

<div2 type="chapter" n="7" org="uniform" sample="complete">
<p><milestone unit="section" n="1" />
ὁ δὲ Ῥωμύλος ἀποδειχθεὶς τοῦτον τὸν τρόπον
ὑπό τε ἀνθρώπων καὶ θεῶν βασιλεὺς τά τε πολέμια
δεινὸς καὶ φιλοκίνδυνος ὡμολόγηται γενέσθαι 
καὶ πολιτείαν ἐξηγήσασθαι τὴν κρατίστην φρονιμώτατος.
διέξειμι δ᾽ αὐτοῦ τὰς πράξεις τάς τε πολιτικας
καὶ  <add>τὰς</add> κατὰ πολέμους, ὧν καὶ λόγον ἄν τις ἐν ἱστορίας
ἀφηγήσει ποιήσαιτο. <milestone unit="section" n="2" />ἐρῶ δὲ πρῶτον ὑπὲρ τοῦ κόσμου 
τῆς πολιτείας, ὃν ἐγὼ πάντων ἡγοῦμαι πολιτικῶν κόσμων 
<milestone unit="reiskpage" n="250" />αὐταρκέστατον ἐν εἰρήνῃ τε καὶ κατὰ πολέμους. ἦν
δὲ τοιός2δε: τριχῇ νείμας τὴν πληθὺν ἅπασαν ἑκάστῃ
τῶν μοιρῶν τὸν ἐπιφανέστατον ἐπέστησεν ἡγεμόνα.
ἔπειτα τῶν τριῶν πάλιν μοιρῶν ἑκάστην εἰς δέκα
μοίρας διελών, ἴσους ἡγεμόνας καὶ τούτων ἀπέδειξε 
<pb id="v.1p.164" />
τοὺς ἀνδρειοτάτους: ἐκάλει δὲ τὰς μὲν μείζους μοίρας
τρίβους, τὰς δ᾽ ἐλάττους κουρίας, ὡς καὶ κατὰ τὸν
ἡμέτερον βίον ἔτι προσαγορεύονται. <milestone unit="section" n="3" />εἴη δ᾽ ἂν Ἑλλάδι
γλώττῃ τὰ ὀνόματα ταῦτα μεθερμηνευόμενα φυλὴ
μὲν καὶ τριττὺς ἡ τρίβους, φράτρα δὲ καὶ λόχος ἡ
κουρία, καὶ τῶν ἀνδρῶν οἱ μὲν τὰς τῶν τρίβων ἡγεμονίας
ἔχοντες φύλαρχοί τε καὶ τριττύαρχοι, οὓς
καλοῦσι Ῥωμαῖοι τριβούνους: οἱ δὲ ταῖς κουρίαις <milestone unit="reiskpage" n="251" />
ἐφεστηκότες καὶ φρατρίαρχοι καὶ λοχαγοί, οὓς ἐκεῖνοι
 κουρίωνας ὀνομάζουσι. <milestone unit="section" n="4" />διῄρηντο δὲ καὶ εἰς δεκάδας
αἱ φρᾶτραι πρὸς αὐτοῦ, καὶ ἡγεμὼν ἑκάστην ἐκόσμει
δεκάδα, δεκουρίων κατὰ τὴν ἐπιχώριον γλῶτταν προσαγορευόμενος.
ὡς δὲ διεκρίθησαν ἅπαντες καὶ συνετάχθησαν
εἰς φυλὰς καὶ φράτρας, διελὼν τὴν γῆν εἰς
τριάκοντα κλήρους ἴσους ἑκάστῃ φράτρᾳ κλῆρον ἀπέδωκεν
ἕνα, ἐξελὼν τὴν ἀρκοῦσαν εἰς ἱερὰ καὶ τεμένη
καί τινα καὶ τῷ κοινῷ γῆν καταλιπών. μία μὲν αὕτη
διαίρεσις ὑπὸ Ῥωμύλου τῶν τε ἀνδρῶν καὶ τῆς χώρας
<add>ἡ</add> περιέχουσα τὴν κοινὴν καὶ μεγίστην ἰσότητα,
τοιάδε τις ἦν.
</p></div2>

<div2 type="chapter" n="8" org="uniform" sample="complete">
<p><milestone unit="section" n="1" />
ἑτέρα δὲ αὐτῶν πάλιν τῶν ἀνδρῶν ἡ τὰ
φιλάνθρωπα καὶ τὰς τιμὰς διανέμουσα κατὰ τὴν
ἀξίαν, ἣν μέλλω διηγεῖσθαι. τοὺς ἐπιφανεῖς κατὰ γένος
καὶ δι᾽ ἀρετὴν ἐπαινουμένους καὶ χρήμασιν ὡς
ἐν τοῖς τότε καιροῖς εὐπόρους, οἷς ἤδη παῖδες ἦσαν,
<pb id="v.1p.165" />
διώριζεν ἀπὸ τῶν ἀσήμων καὶ ταπεινῶν καὶ ἀπόρων.
<milestone unit="reiskpage" n="252" />ἐκάλει δὲ τοὺς μὲν ἐν τῇ καταδεεστέρᾳ τύχῃ πληβείους,
ὡς δ᾽ ἂν Ἕλληνες εἴποιεν δημοτικούς: τοὺς δ᾽ ἐν
τῇ κρείττονι πατέρας εἴτε διὰ τὸ πρεσβεύειν ἡλικίᾳ
τῶν ἄλλων, εἴθ᾽ ὅτι παῖδες αὐτοῖς ἦσαν, εἴτε διὰ τὴν 
ἐπιφάνειαν τοῦ γένους, εἴτε διὰ πάντα ταῦτα: ἐκ τῆς
Ἀθηναίων πολιτείας, ὡς ἄν τις εἰκάσειε, τῆς κατ᾽
ἐκεῖνον τὸν χρόνον ἔτι διαμενούσης τὸ παράδειγμα
λαβών. <milestone unit="section" n="2" />ἐκεῖνοι μὲν γὰρ εἰς δύο μέρη νείμαντες τὸ 
πλῆθος εὐπατρίδας μὲν ἐκάλουν τοὺς ἐκ τῶν ἐπιφανῶν 
οἴκων καὶ χρήμασι δυνατούς, οἷς ἡ τῆς πόλεως
ἀνέκειτο προστασία, ἀγροίκους δὲ τοὺς ἄλλους πολίτας,
οἳ τῶν κοινῶν οὐδενὸς ἦσαν κύριοι: σὺν χρόνῳ
<milestone unit="section" n="3" />δὲ καὶ οὗτοι προσελήφθησαν ἐπὶ τὰς ἀρχάς. οἱ μὲν δὴ 
τὰ πιθανώτατα περὶ τῆς Ῥωμαίων πολιτείας ἱστοροῦντες 
διὰ ταύτας τὰς αἰτίας κληθῆναί φασι τοὺς ἄνδρας
ἐκείνους πατέρας καὶ τοὺς ἐκγόνους αὐτῶν πατρικίους,
οἱ δὲ πρὸς τὸν ἴδιον φθόνον ἀναφέροντες τὸ
<milestone unit="reiskpage" n="253" />πρᾶγμα καὶ διαβάλλοντες εἰς δυσγένειαν τὴν πόλιν
οὐ διὰ ταῦτα πατρικίους ἐκείνους κληθῆναί φασιν, 
ἀλλ᾽ ὅτι πατέρας εἶχον ἀποδεῖξαι μόνοι, ὡς τῶν γε
ἄλλων δραπετῶν ὄντων καὶ οὐκ ἐχόντων ὀνομάσαι
πατέρας ἐλευθέρους. <milestone unit="section" n="4" />τεκμήριον δὲ τούτου παρέχουσιν, 
ὅτι τοὺς μὲν πατρικίους, ὁπότε δόξειε τοῖς βασιλεῦσι
συγκαλεῖν, οἱ κήρυκες ἐξ ὀνόματός τε καὶ πατρόθεν 
ἀνηγόρευον, τοὺς δὲ δημοτικοὺς ὑπηρέται
τινὲς ἀθρόους κέρασι βοείοις ἐμβυκανῶντες ἐπὶ τὰς
<pb id="v.1p.166" />
ἐκκλησίας συνῆγον. ἔστι δὲ οὔτε ἡ τῶν κηρύκων ἀνάκλησις
τῆς εὐγενείας τῶν πατρικίων τεκμήριον, οὔτε
ἡ τῆς βυκάνης φωνὴ τῆς ἀγνωσίας τῶν δημοτικῶν
σύμβολον, ἀλλ᾽ ἐκείνη μὲν τιμῆς, αὕτη δὲ τάχους.
οὐ γὰρ οἷόντε ἦν ἐν ὀλίγῳ χρόνῳ τὴν πληθὺν καλεῖν ἐξ ὀνόματος.
</p></div2>

<div2 type="chapter" n="9" org="uniform" sample="complete">
<p><milestone unit="section" n="1" />
ὁ δὲ Ῥωμύλος ἐπειδὴ διέκρινε τοὺς κρείττους
ἀπὸ τῶν ἡττόνων, ἐνομοθέτει μετὰ τοῦτο καὶ
διέταττεν, ἃ χρὴ πράττειν ἑκατέρους: τοὺς μὲν εὐπατρίδας
ἱερᾶσθαί τε καὶ ἄρχειν καὶ δικάζειν καὶ μεθ᾽
ἑαυτοῦ τὰ κοινὰ πράττειν ἐπὶ τῶν κατὰ  <add>τὴν</add> πόλιν
ἔργων μένοντας, τοὺς δὲ δημοτικοὺς τούτων μὲν
ἀπολελύσθαι τῶν πραγματειῶν ἀπείρους τε αὐτῶν
ὄντας καὶ δι᾽ ἀπορίαν χρημάτων ἀσχόλους, γεωργεῖν <milestone unit="reiskpage" n="254" />
δὲ καὶ κτηνοτροφεῖν καὶ τὰς χρηματοποιοὺς ἐργάζεσθαι
τέχνας, ἵνα μὴ στασιάζωσιν, ὥσπερ ἐν ταῖς
ἄλλαις πόλεσιν, ἢ τῶν ἐν τέλει προπηλακιζόντων τοὺς
ταπεινοὺς ἢ τῶν φαύλων καὶ ἀπόρων τοῖς ἐν ταῖς
ὑπεροχαῖς φθονούντων. <milestone unit="section" n="2" />παρακαταθήκας δὲ ἔδωκε
τοῖς πατρικίοις τοὺς δημοτικοὺς ἐπιτρέψας ἑκάστῳ
τῶν ἐκ τοῦ πλήθους, ὃν αὐτὸς ἐβούλετο, νέμειν προστάτην
ἔθος Ἑλληνικὸν καὶ ἀρχαῖον, ᾧ Θετταλοί
τε μέχρι πολλοῦ χρώμενοι διετέλεσαν καὶ Ἀθηναῖοι
κατ᾽ ἀρχάς, ἐπὶ τὰ κρείττω λαβών. ἐκεῖνοι μὲν γὰρ
ὑπεροπτικῶς ἐχρῶντο τοῖς πελάταις ἔργα τε ἐπιτάττοντες
οὐ προσήκοντα ἐλευθέροις, καὶ ὁπότε μὴ
πράξειάν τι τῶν κελευομένων, πληγὰς ἐντείνοντες καὶ
<pb id="v.1p.167" />
<milestone unit="reiskpage" n="255" />τἆλλα ὥσπερ ἀργυρωνήτοις παραχρώμενοι. ἐκάλουν
δὲ Ἀθηναῖοι μὲν θῆτας τοὺς πελάτας ἐπὶ τῆς λατρείας,
<milestone unit="reiskpage" n="256" />Θετταλοὶ δὲ πενέστας ὀνειδίζοντες αὐτοῖς εὐθὺς ἐν
τῇ κλήσει τὴν τύχην. <milestone unit="section" n="3" />ὁ δὲ Ῥωμύλος ἐπικλήσει τε εὐπρεπεῖ 
τὸ πρᾶγμα ἐκόσμησε πατρωνείαν ὀνομάσας 
τὴν τῶν πενήτων καὶ ταπεινῶν προστασίαν, καὶ τὰ
ἔργα χρηστὰ προσέθηκεν ἑκατέροις, καὶ φιλανθρώπους
καὶ πολιτικὰς κατασκευαζόμενος αὐτῶν τὰς συζυγίας.
</p></div2>

<div2 type="chapter" n="10" org="uniform" sample="complete">
<p><milestone unit="section" n="1" />
ἦν δὲ τὰ ὑπ᾽ ἐκείνου τότε ὁρισθέντα καὶ μέχρι
πολλοῦ παραμείναντα χρόνου Ῥωμαίοις ἔθη περὶ 
τὰς πατρωνείας τοιάδε: τοὺς μὲν πατρικίους ἔδει τοῖς
ἑαυτῶν πελάταις ἐξηγεῖσθαι τὰ δίκαια, ὧν οὐκ εἶχον
ἐκεῖνοι τὴν ἐπιστήμην, παρόντων τε αὐτῶν καὶ μὴ
παρόντων τὸν αὐτὸν ἐπιμελεῖσθαι τρόπον ἅπαντα
πράττοντας, ὅσα περὶ παίδων πράττουσι πατέρες, εἰς 
χρημάτων τε καὶ τῶν περὶ χρήματα συμβολαίων λόγον:
δίκας τε ὑπὲρ τῶν πελατῶν ἀδικουμένων λαγχάνειν,
<milestone unit="reiskpage" n="257" />εἴ τις βλάπτοιτο περὶ τὰ συμβόλαια, καὶ τοῖς
ἐγκαλουσιν ὑπέχειν: ὡς δὲ ὀλίγα περὶ πολλῶν ἄν τις
εἴποι πᾶσαν αὐτοῖς εἰρήνην τῶν τε ἰδίων καὶ τῶν 
κοινῶν πραγμάτων, ἧς μάλιστα ἐδέοντο, παρέχειν.
<milestone unit="section" n="2" />τοὺς δὲ πελάτας ἔδει τοῖς ἑαυτῶν προστάταις θυγατέρας 
τε συνεκδίδοσθαι γαμουμένας, εἰ σπανίζοιεν οἱ
πατέρες χρημάτων, καὶ λύτρα καταβάλλειν πολεμίοις,
εἴ τις αὐτῶν ἢ παίδων αἰχμάλωτος γένοιτο: δίκας τε 
<pb id="v.1p.168" />
ἁλόντων ἰδίας ἢ ζημίας ὀφλόντων δημοσίας ἀργυρικὸν
ἐχούσας τίμημα ἐκ τῶν ἰδίων λύεσθαι χρημάτων,
οὐ δανείσματα ποιοῦντας, ἀλλὰ χάριτας: ἔν τε ἀρχαῖς
καὶ γερηφορίαις καὶ ταῖς ἄλλαις ταῖς εἰς τὰ κοινὰ δαπάναις
τῶν ἀναλωμάτων ὡς τοὺς γένει προσήκοντας
μετέχειν. <milestone unit="section" n="3" />κοινῇ δ᾽ ἀμφοτέροις οὔτε ὅσιον οὔτε θέμις
ἦν κατηγορεῖν ἀλλήλων ἐπὶ δίκαις ἢ καταμαρτυρεῖν ἢ
ψῆφον ἐναντίαν ἐπιφέρειν ἢ μετὰ τῶν ἐχθρῶν ἐξετάζεσθαι. <milestone unit="reiskpage" n="258" />
εἰ δέ τις ἐξελεγχθείη τούτων τι διαπραττόμενος
ἔνοχος ἦν τῷ νόμῳ τῆς προδοσίας, ὃν ἐκύρωσεν
ὁ Ῥωμύλος, τὸν δὲ ἁλόντα τῷ βουλομένῳ κτείνειν
ὅσιον ἦν ὡς θῦμα τοῦ καταχθονίου Διός. ἐν ἔθει
γὰρ Ῥωμαίοις, ὅσους ἐβούλοντο νηποινὶ τεθνάναι, τὰ
τούτων σώματα θεῶν ὁτῳδήτινι, μάλιστα δὲ τοῖς
καταχθονίοις κατονομάζειν: ὃ καὶ τότε ὁ Ῥωμύλος
ἐποίησε. <milestone unit="section" n="4" />τοιγάρτοι διέμειναν ἐν πολλαῖς γενεαῖς οὐδὲν
διαφέρουσαι συγγενικῶν ἀναγκαιοτήτων αἱ τῶν
πελατῶν τε καὶ προστατῶν συζυγίαι παισὶ παίδων
συνιστάμεναι, καὶ μέγας ἔπαινος ἦν τοῖς ἐκ τῶν ἐπιφανῶν
οἴκων ὡς πλείστους πελάτας ἔχειν τάς τε προγονικὰς
φυλάττουσι διαδοχὰς τῶν πατρωνειῶν καὶ
διὰ τῆς ἑαυτῶν ἀρετῆς ἄλλας ἐπικτωμένοις, ὅ τε ἀγὼν
<del status="unremarkable">ὑπὲρ</del> τῆς εὐνοίας ὑπὲρ τοῦ μὴ λειφθῆναι τῆς ἀλλήλων
χάριτος ἔκτοπος ἡλίκος ἀμφοτέροις ἦν τῶν μὲν
πελατῶν ἅπαντα τοῖς προστάταις ἀξιούντων ὡς δυνάμεως
<pb id="v.1p.169" />
εἶχον ὑπηρετεῖν, τῶν δὲ πατρικίων ἥκιστα
βουλομένων τοῖς πελάταις ἐνοχλεῖν χρηματικήν τε
<milestone unit="reiskpage" n="259" />οὐδεμίαν δωρεὰν προσιεμένων: οὕτως ἐγκρατὴς ὁ βίος
ἦν αὐτοῖς ἁπάσης ἡδονῆς καὶ τὸ μακαρίον ἀρετῇ
μετρῶν, οὐ τύχῃ. 
</p></div2>

<div2 type="chapter" n="11" org="uniform" sample="complete">
<p><milestone unit="section" n="1" />
οὐ μόνον δ᾽ ἐν αὐτῇ τῇ πόλει τὸ δημοτικὸν
ὑπὸ τὴν προστασίαν τῶν πατρικίων ἦν, ἀλλὰ καὶ τῶν
ἀποίκων αὐτῆς πόλεων καὶ τῶν ἐπὶ συμμαχίᾳ καὶ
φιλίᾳ προσελθουσῶν καὶ τῶν ἐκ πολέμου κεκρατημένων
ἑκάστη φύλακας εἶχε καὶ προστάτας οὓς ἐβούλετο 
Ῥωμαίων. καὶ πολλάκις ἡ βουλὴ τὰ ἐκ τούτων ἀμφισβητήματα
τῶν πόλεων καὶ ἐθνῶν ἐπὶ τοὺς προϊσταμένους
αὐτῶν ἀποστέλλουσα, τὰ ὑπ᾽ ἐκείνων δικασθέντα
κύρια ἡγεῖτο. <milestone unit="section" n="2" />οὕτω δὲ ἄρα βέβαιος ἦν ἡ 
Ῥωμαίων ὁμόνοια τὴν ἀρχὴν ἐκ τῶν ὑπὸ Ῥωμύλου 
κατασκευασθέντων λαβοῦσα ἐθῶν, ὥστε οὐδέποτε δι᾽ αἵματος καὶ φόνου τοῦ κατ᾽ ἀλλήλων ἐχώρησαν ἐντὸς
ἑξακοσίων καὶ τριάκοντα ἐτῶν, πολλῶν καὶ μεγάλων
ἀμφισβητημάτων γενομένων τῷ δήμῳ πρὸς τοὺς ἐν
τέλει περὶ τῶν κοινῶν, ὡς ἐν ἁπάσαις φιλεῖ γίγνεσθαι 
μικραῖς τε καὶ μεγάλαις πόλεσιν: <milestone unit="section" n="3" />ἀλλὰ πείθοντες 
<milestone unit="reiskpage" n="260" />καὶ διδάσκοντες ἀλλήλους καὶ τὰ μὲν εἴκοντες, τὰ
δὲ παρ᾽ εἰκόντων λαμβάνοντες, πολιτικὰς ἐποιοῦντο τὰς
τῶν ἐγκλημάτων διαλύσεις. ἐξ οὗ δὲ Γάιος Γράκχος
ἐπὶ τῆς δημαρχικῆς ἐξουσίας γενόμενος διέφθειρε τὴν 
τοῦ πολιτεύματος ἁρμονίαν, οὐκέτι πέπαυνται σφάττοντες
<pb id="v.1p.170" />
ἀλλήλους καὶ φυγάδας ἐλαύνοντες ἐκ τῆς πόλεως
καὶ οὐδενὸς τῶν ἀνηκέστων ἀπεχόμενοι παρὰ τὸ
νικᾶν. ἀλλὰ περὶ μὲν τούτων ἕτερος ἔσται τοῖς λόγοις
καιρὸς ἐπιτηδειότερος.
</p></div2>

<div2 type="chapter" n="12" org="uniform" sample="complete">
<p><milestone unit="section" n="1" />
ὁ δὲ Ῥωμύλος ἐπειδὴ ταῦτα διεκόσμησε
βουλευτὰς εὐθὺς ἔγνω καταστήσασθαι, μεθ᾽ ὧν πράττεῖν
τὰ κοινὰ ἔμελλεν, ἐκ τῶν πατρικίων ἄνδρας
ἑκατὸν ἐπιλεξάμενος. ἐποιεῖτο δὲ αὐτῶν τοιάνδε τὴν
διαίρεσιν: αὐτὸς μὲν ἐξ ἁπάντων ἕνα τὸν ἄριστον
ἀπέδειξεν, ᾧ τὰς κατὰ πόλιν ᾤετο δεῖν ἐπιτρέπειν
οἰκονομίας, ὅτε αὐτὸς ἐξάγοι στρατιὰν ὑπερόριον:
<milestone unit="section" n="2" />τῶν δὲ φυλῶν ἑκάστῃ προσέταξε τρεῖς ἄνδρας ἑλέσθαι
τοὺς ἐν τῇ φρονιμωτάτῃ τότε ὄντας ἡλικίᾳ καὶ δι᾽ εὐγένειαν ἐπιφανεῖς. μετὰ δὲ τοὺς ἐννέα τούτους
ἑκάστην φράτραν πάλιν ἐκέλευσε τρεῖς ἐκ τῶν πατρικίων
ἀποδεῖξαι τοὺς ἐπιτηδειοτάτους: ἔπειτα τοῖς πρώτοις <milestone unit="reiskpage" n="261" />
ἐννέα τοῖς ὑπὸ τῶν φυλῶν ἀποδειχθεῖσι τοὺς
ἐνενήκοντα προσθείς, οὓς αἱ φρᾶτραι προεχειρίσαντο,
καὶ τούτων, ὃν αὐτὸς προέκρινεν, ἡγεμόνα ποιήσας
τὸν τῶν ἑκατὸν ἐξεπλήρωσε βουλευτῶν ἀριθμόν.
<milestone unit="section" n="3" />τοῦτο τὸ συνέδριον Ἑλληνιστὶ ἑρμηνευόμενον γερουσίαν
δύναται δηλοῦν καὶ μέχρι τοῦ παρόντος ὑπὸ
Ῥωμαίων οὕτως καλεῖται. πότερον δὲ διὰ γῆρας τῶν
<pb id="v.1p.171" />
καταλεγέντων εἰς αὐτὸ ἀνδρῶν ἢ δι᾽ ἀρετὴν ταύτης
ἔτυχε τῆς ἐπικλήσεως οὐκ ἔχω τὸ σαφὲς εἰπεῖν.
καὶ γὰρ τοὺς πρεσβυτέρους καὶ τοὺς ἀρίστους γέροντας
εἰώθεσαν οἱ παλαιοὶ καλεῖν. οἱ δὲ μετέχοντες τοῦ
βουλευτηρίου πατέρες ἔγγραφοι προσηγορεύθησαν καὶ 
μέχρις ἐμοῦ ταύτης ἐτύγχανον τῆς προσηγορίας.
<milestone unit="section" n="4" />Ἑλληνικὸν δὲ ἄρα καὶ τοῦτο  <add>τὸ</add> ἔθος ἦν. τοῖς γοῦν 
βασιλεῦσιν, ὅσοι τε πατρίους ἀρχὰς παραλάβοιεν καὶ
ὅσους ἡ πληθὺς αὐτὴ καταστήσαιτο ἡγεμόνας, βουλευτήριον
ἦν ἐκ τῶν κρατίστων, ὡς Ὅμηρός τε καὶ 
οἱ παλαιότατοι τῶν ποιητῶν μαρτυροῦσι: καὶ οὐχ
<milestone unit="reiskpage" n="262" />ὥσπερ ἐν τοῖς καθ᾽ ἡμᾶς χρόνοις αὐθάδεις καὶ μονογνώμονες
ἦσαν αἱ τῶν ἀρχαίων βασιλέων δυναστεῖαι.
</p></div2>

<div2 type="chapter" n="13" org="uniform" sample="complete">
<p><milestone unit="section" n="1" />
ὡς δὲ κατεσκευάσατο καὶ τὸ βουλευτικὸν
τῶν γερόντων συνέδριον ἐκ τῶν ἑκατὸν ἀνδρῶν, ὁρῶν 
ὅπερ εἰκὸς ὅτι καὶ νεότητος αὐτῷ δεήσει τινὸς συντεταγμένης,
ᾗ χρήσεται φυλακῆς ἕνεκα τοῦ σώματος
καὶ πρὸς τὰ κατεπείγοντα τῶν ἔργων ὑπηρεσίᾳ, τριακοσίους
ἄνδρας ἐκ τῶν ἐπιφανεστάτων οἴκων τοὺς
ἐρρωμενεστάτους τοῖς σώμασιν ἐπιλεξάμενος, οὓς 
ἀπέδειξαν αἱ φρᾶτραι τὸν αὐτὸν τρόπον, ὅνπερ τοὺς
βουλευτὰς ἑκάστη φράτρα δέκα νέους, τούτους τοὺς
ἄνδρας ἀεὶ περὶ αὑτὸν εἶχεν: <milestone unit="section" n="2" />ὄνομα δὲ κοινὸν ἅπαντες 
οὗτοι ἔσχον κελέριοι, ὡς μὲν οἱ πλείους γράφουσιν
<pb id="v.1p.172" />
ἐπὶ τῆς ὀξύτητος τῶν ὑπηρεσιῶν, ῾τοὺς γὰρ ἑτοίμους
καὶ ταχεῖς περὶ τὰ ἔργα κέλερας οἱ Ῥωμαῖοι
καλοῦσιν᾽ ὡς δὲ Οὐαλέριος ὁ Ἀντιεύς φησιν ἐπὶ τοῦ <milestone unit="reiskpage" n="263" />
<milestone unit="section" n="3" />ἡγεμόνος αὐτῶν τοῦτ᾽ ἔχοντος τοὔνομα. ἦν γὰρ καὶ
τούτων ἡγεμὼν ὁ διαφανέστατος, ᾧ τρεῖς ὑπετάγησαν
ἑκατόνταρχοι καὶ αὖθις ὑπ᾽ ἐκείνοις ἕτεροι τὰς ὑποδεεστέρας
ἔχοντες ἀρχάς, οἳ κατὰ πόλιν μὲν αἰχμοφόροι
τε αὐτῷ παρηκολούθουν καὶ τῶν κελευομένων
ὑπηρέται, κατὰ δὲ τὰς στρατείας πρόμαχοί τε ἦσαν
καὶ παρασπισταί: καὶ τὰ πολλὰ οὗτοι κατώρθουν ἐν
τοῖς ἀγῶσι πρῶτοί τε ἄρχοντες μάχης καὶ τελευταῖοι
τῶν ἄλλων ἀφιστάμενοι, ἱππεῖς μὲν ἔνθα ἐπιτήδειον
εἴη πεδίον ἐνιππομαχῆσαι, πεζοὶ δὲ ὅπου τραχὺς εἴη
καὶ ἄνιππος τόπος. <milestone unit="section" n="4" />τοῦτό μοι δοκεῖ παρὰ Λακεδαιμονίων
μετενέγκασθαι τὸ ἔθος μαθὼν ὅτι καὶ παρ᾽
ἐκείνοις οἱ γενναιότατοι τῶν νέων τριακόσιοι φύλακες
ἦσαν τῶν βασιλέων, οἷς ἐχρῶντο κατὰ τοὺς πολέμους
παρασπισταῖς, ἱππεῦσί τε οὖσι καὶ πεζοῖς.
</p></div2>

<div2 type="chapter" n="14" org="uniform" sample="complete">
<p><milestone unit="section" n="1" />
καταστησάμενος δὴ ταῦτα διέκρινε τὰς
τιμὰς καὶ τὰς ἐξουσίας, ἃς ἑκάστους ἐβούλετο ἔχειν.
βασιλεῖ μὲν οὖν ἐξῄρητο τάδε τὰ γέρα: πρῶτον μὲν <milestone unit="reiskpage" n="264" />
ἱερῶν καὶ θυσιῶν ἡγεμονίαν ἔχειν καὶ πάντα δι᾽ ἐκείνου πράττεσθαι τὰ πρὸς τοὺς θεοὺς ὅσια, ἔπειτα
νόμων τε καὶ πατρίων ἐθισμῶν φυλακὴν ποιεῖσθαι
καὶ παντὸς τοῦ κατὰ φύσιν ἢ κατὰ συνθήκας δικαίου
προνοεῖν τῶν τε ἀδικημάτων τὰ μέγιστα μὲν αὐτὸν
<pb id="v.1p.173" />
δικάζειν, τὰ δ᾽ ἐλάττονα τοῖς βουλευταῖς ἐπιτρέπειν
προνοούμενον ἵνα μηδὲν γίγνηται περὶ τὰς δίκας
πλημμελές, βουλήν τε συνάγειν καὶ δῆμον συγκαλεῖν
καὶ γνώμης ἄρχειν καὶ τὰ δόξαντα τοῖς πλείοσιν
ἐπιτελεῖν. ταῦτα μὲν ἀπέδωκε βασιλεῖ τὰ γέρα καὶ 
ἔτι πρὸς τούτοις ἡγεμονίαν ἔχειν αὐτοκράτορα ἐν πολέμῳ.
<milestone unit="section" n="2" />τῷ δὲ συνεδρίῳ τῆς βουλῆς τιμὴν καὶ δυναστείαν 
ἀνέθηκε τοιάνδε: περὶ παντὸς ὅτου ἂν εἰσηγῆται
βασιλεὺς διαγινώσκειν τε καὶ ψῆφον ἐπιφέρειν,
καὶ ὅ τι ἂν δόξῃ τοῖς πλείοσι τοῦτο νικᾶν: ἐκ τῆς 
Λακωνικῆς πολιτείας καὶ τοῦτο μετενεγκάμενος. οὐδὲ
γὰρ οἱ Λακεδαιμονίων βασιλεῖς αὐτοκράτορες ἦσαν
ὅ τι βούλοιντο πράττειν, ἀλλ᾽ ἡ γερουσία πᾶν εἶχε
τῶν κοινῶν τὸ κράτος. <milestone unit="section" n="3" />τῷ δὲ δημοτικῷ πλήθει τρία 
ταῦτα ἐπέτρεψεν: ἀρχαιρεσιάζειν τε καὶ νόμους ἐπικυροῦν 
<milestone unit="reiskpage" n="265" />καὶ περὶ πολέμου διαγινώσκειν, ὅταν ὁ βασιλεὺς
ἐφῇ, οὐδὲ τούτων ἔχοντι τὴν ἐξουσίαν ἀνεπίληπτον,
ἂν μὴ καὶ τῇ βουλῇ ταὐτὰ δοκῇ. ἔφερε δὲ τὴν
ψῆφον οὐχ ἅμα πᾶς ὁ δῆμος, ἀλλὰ κατὰ τὰς φράτρας
συγκαλούμενος: ὅ τι δὲ ταῖς πλείοσι δόξειε φράτραις 
τοῦτο ἐπὶ τὴν βουλὴν ἀνεφέρετο. ἐφ᾽ ἡμῶν δὲ μετάκειται
τὸ ἔθος: οὐ γὰρ ἡ βουλὴ διαγινώσκει τὰ ψηφισθέντα
ὑπὸ τοῦ δήμου, τῶν δ᾽ ὑπὸ τῆς βουλῆς
γνωσθέντων ὁ δῆμός ἐστι κύριος: πότερον δὲ τῶν
ἐθῶν κρεῖττον, ἐν κοινῷ τίθημι τοῖς βουλομένοις 
σκοπεῖν. <milestone unit="section" n="4" />ἐκ δὲ τῆς διαιρέσεως ταύτης οὐ μόνον τὰ 
πολιτικὰ πράγματα σώφρονας ἐλάμβανε καὶ τεταγμένας
τὰς διοικήσεις, ἀλλὰ καὶ τὰ πολεμικὰ ταχείας καὶ
<pb id="v.1p.174" />
εὐπειθεῖς. ὁπότε γὰρ αὐτῷ φανείη στρατιὰν ἐξάγειν,
οὔτε χιλιάρχους τότε ἔδει ἀποδείκνυσθαι κατὰ φυλὰς
οὔτε ἑκατοντάρχους κατὰ λόχους οὔτε ἱππέων ἡγεμόνας
οὔτε ἐξαριθμεῖσθαί τε καὶ λοχίζεσθαι καὶ τάξιν <milestone unit="reiskpage" n="266" />
ἑκάστους τὴν προσῄκουσαν λαμβάνειν: ἀλλὰ βασιλεὺς
μὲν τοῖς χιλιάρχοις παρήγγελλεν, ἐκεῖνοι δὲ
τοῖς λοχαγοῖς: παρὰ δὲ τούτων οἱ δεκάδαρχοι μαθόντες
ἐξῆγον τοὺς ὑποτεταγμένους ἑαυτοῖς ἕκαστοι, ἀφ᾽
ἑνός τε κελεύσματος εἴτε πᾶσα ἡ δύναμις εἴτε μοῖρά
τις ἐξ αὐτῆς κληθείη τὰ ὅπλα ἔχουσα παρῆν εἰς τὸν
ἀποδειχθέντα τόπον εὐτρεπής.
</p></div2>

<div2 type="chapter" n="15" org="uniform" sample="complete">
<p><milestone unit="section" n="1" />
τεταγμένην μὲν οὖν καὶ κεκοσμημένην πρὸς
εἰρήνην τε ἀποχρώντως καὶ πρὸς τὰ πολέμια ἐπιτηδείως
ἐκ τούτων τῶν πολιτευμάτων τὴν πόλιν ὁ
Ῥωμύλος ἀπειργάσατο, μεγάλην δὲ καὶ πολυάνθρωπον
ἐκ τῶνδε: <milestone unit="section" n="2" />πρῶτον μὲν εἰς ἀνάγκην κατέστησε
τοὺς οἰκήτορας αὐτῆς ἅπασαν ἄρρενα γενεὰν ἐκτρέφειν
καὶ θυγατέρων τὰς πρωτογόνους, ἀποκτιννύναι
δὲ μηδὲν τῶν γεννωμένων νεώτερον τριετοῦς, πλὴν
εἴ τι γένοιτο παιδίον ἀνάπηρον ἢ τέρας εὐθὺς ἀπὸ
γονῆς. ταῦτα δ᾽ οὐκ ἐκώλυσεν ἐκτιθέναι τοὺς γειναμένους
ἐπιδείξαντας πρότερον πέντε ἀνδράσι τοῖς
ἔγγιστα οἰκοῦσιν, ἐὰν κἀκείνοις συνδοκῇ. κατὰ δὲ
<pb id="v.1p.175" />
<milestone unit="reiskpage" n="267" />τῶν μὴ πειθομένων τῷ νόμῳ ζημίας ὥρισεν ἄλλας
τε καὶ τῆς οὐσίας αὐτῶν τὴν ἡμίσειαν εἶναι δημοσίαν.
<milestone unit="section" n="3" />ἔπειτα καταμαθὼν πολλὰς τῶν κατὰ τὴν Ἰταλίαν πόλεων 
πονηρῶς ἐπιτροπευομένας ὑπὸ τυραννίδων τε
καὶ ὀλιγαρχιῶν, τοὺς ἐκ τούτων ἐκπίπτοντας τῶν 
πόλεων συχνοὺς ὄντας, εἰ μόνον εἶεν ἐλεύθεροι, διακρίνων
οὔτε συμφορὰς οὔτε τύχας αὐτῶν ὑποδέχεσθαι
καὶ μετάγειν ὡς ἑαυτὸν ἐπεχείρει, τήν τε
Ῥωμαίων δύναμιν αὐξῆσαι βουληθεὶς καὶ τὰς τῶν
περιοίκων ἐλαττῶσαι: ἐποίει δὲ ταῦτα πρόφασιν 
ἐξευρὼν εὐπρεπῆ καὶ εἰς θεοῦ τιμὴν τὸ ἔργον ἀναφέρων.
<milestone unit="section" n="4" />τὸ γὰρ μεταξὺ χωρίον τοῦ τε Καπιτωλίου καὶ 
τῆς ἄκρας, ὃ καλεῖται νῦν κατὰ τὴν Ῥωμαίων διάλεκτον
μεθόριον δυεῖν δρυμῶν καὶ ἦν τότε τοῦ
συμβεβηκότος ἐπώνυμον, ὕλαις ἀμφιλαφέσι κατ᾽ ἀμφοτέρας 
τὰς συναπτούσας τοῖς λόφοις λαγόνας ἐπίσκιον,
ἱερὸν ἀνεὶς ἄσυλον ἱκέταις καὶ ναὸν ἐπὶ τοὺτῳ
κατασκευασάμενος ῾ὅτῳ δὲ ἄρα θεῶν ἢ δαιμόνων οὐκ
ἔχω τὸ σαφὲς εἰπεῖν᾽ τοῖς καταφεύγουσιν εἰς τοῦτο
<milestone unit="reiskpage" n="268" />τὸ ἱερὸν ἱκέταις τοῦ τε μηδὲν κακὸν ὑπ᾽ ἐχθρῶν 
παθεῖν ἐγγυητὴς ἐγίνετο τῆς εἰς τὸ θεῖον εὐσεβείας
προφάσει καὶ εἰ βούλοιντο παρ᾽ αὐτῷ μένειν πολιτείας
μετεδίδου καὶ γῆς μοῖραν, ἣν κτήσαιτο πολεμίους
ἀφελόμενος. οἱ δὲ συνέρρεον ἐκ παντὸς τόπου
τὰ οἰκεῖα φεύγοντες κακὰ καὶ οὐκέτι ἑτέρωσε ἀπανίσταντο 
ταῖς καθ᾽ ἡμέραν ὁμιλίαις καὶ χάρισιν ὑπ᾽
αὐτοῦ κατεχόμενοι.
<pb id="v.1p.176" />
</p></div2>

<div2 type="chapter" n="16" org="uniform" sample="complete">
<p><milestone unit="section" n="1" />
τρίτον ἦν ἔτι Ῥωμύλου πολίτευμα, ὃ πάντων
μάλιστα τοὺς Ἕλληνας ἀσκεῖν ἔδει, κράτιστον
ἁπάντων πολιτευμάτων ὑπάρχον, ὡς ἐμὴ δόξα φέρει,
ὃ καὶ τῆς βεβαίου Ῥωμαίοις ἐλευθερίας ἦρχε καὶ τῶν
ἐπὶ τὴν ἡγεμονίαν ἀγόντων οὐκ ἐλαχίστην μοῖραν
παρέσχε, τὸ μήτε κατασφάττειν ἡβηδὸν τὰς ἁλούσας
πολέμῳ πόλεις μήτε ἀνδραποδίζεσθαι μηδὲ γῆν αὐτῶν
ἀνιέναι μηλόβοτον, ἀλλὰ κληρούχους εἰς αὐτὰς ἀποστέλλειν <milestone unit="reiskpage" n="269" />
ἐπὶ μέρει τινὶ τῆς χώρας καὶ ποιεῖν ἀποικίας
τῆς Ῥώμης τὰς κρατηθείσας, ἐνίαις δὲ καὶ πολιτείας
μεταδιδόναι. <milestone unit="section" n="2" />ταῦτά τε δὴ καὶ τἆλλα τούτοις
ὅμοια καταστησάμενος πολιτεύματα μεγάλην ἐκ μικρᾶς
ἐποίησε τὴν ἀποικίαν, ὡς αὐτὰ τὰ ἔργα ἐδήλωσεν. οἱ
μὲν γὰρ συνοικίσαντες μετ᾽ αὐτοῦ τὴν Ῥώμην οὐ
πλείους ἦσαν ἀνδρῶν τρισχιλίων πεζοὶ καὶ τριακοσίων
ἐλάττους ἱππεῖς: οἱ δὲ καταλειφθέντες ὑπ᾽ ἐκείνου,
ὅτ᾽ ἐξ ἀνθρώπων ἠφανίσθη, πεζοὶ μὲν ἑξακισχίλιοι
πρὸς τέτταρσι μυριάσιν, ἱππεῖς δ᾽ οὐ πολὺ ἀπέχοντες
χιλίων. <milestone unit="section" n="3" />ἐκείνου δὲ ἄρξαντος τῶν πολιτευμάτων τούτων
οἵ τε βασιλεῖς οἱ μετ᾽ αὐτὸν ἡγησάμενοι τῆς
πόλεως τὴν αὐτὴν ἐφυλάξαντο προαίρεσιν καὶ οἱ μετ᾽
ἐκείνους τὰς ἐνιαυσίους λαμβάνοντες ἀρχὰς ἔστιν ἃ
καὶ προστιθέντες, οὕτως ὥστε μηδενὸς ἔθνους τοῦ <milestone unit="reiskpage" n="270" />
δοκοῦντος εἶναι πολυανθρωποτάτου τὸν Ῥωμαίων
γενέσθαι δῆμον ἐλάττονα.
<pb id="v.1p.177" />
</p></div2>

<div2 type="chapter" n="17" org="uniform" sample="complete">
<p><milestone unit="section" n="1" />
τὰ δὲ Ἑλλήνων ἔθη παρὰ ταῦτα ἐξετάζων
οὐκ ἔχω πῶς ἐπαινέσω τά τε Λακεδαιμονίων καὶ τὰ
τῶν Θηβαίων καὶ τῶν μέγιστον ἐπὶ σοφίᾳ φρονούντων
Ἀθηναίων, οἳ φυλάττοντες τὸ εὐγενὲς καὶ μηδενὶ
μεταδιδόντες εἰ μὴ σπανίοις τῆς παρ᾽ ἑαυτοῖς πολιτείας 
῾ἐῶ γὰρ λέγειν ὅτι καὶ ξενηλατοῦντες ἔνιοἰ
πρὸς τῷ μηδὲν ἀπολαῦσαι ταύτης τῆς μεγαληγορίας
ἀγαθὸν καὶ τὰ μέγιστα δι᾽ αὐτὴν ἐβλάβησαν. <milestone unit="section" n="2" />Σπαρτιᾶται 
μέν γε πταίσαντες μάχῃ τῇ περὶ Λεῦκτρα, ἐν
ᾗ χιλίους καὶ ἑπτακοσίους ἄνδρας ἀπέβαλον, οὐκέτι 
τὴν πόλιν ἠδυνήθησαν ἐκ τῆς συμφορᾶς ταύτης ἀναλαβεῖν,
ἀλλ᾽ ἀπέστησαν τῆς ἡγεμονίας σὺν αἰσχύνῃ.
Θηβαῖοι δὲ καὶ Ἀθηναῖοι ἐξ ἑνὸς τοῦ περὶ Χαιρώνειαν
ἀτυχήματος ἅμα τήν τε προστασίαν τῆς Ἑλλάδος καὶ
τὴν ἐλευθερίαν τὴν πάτριον ὑπὸ Μακεδόνων ἀφῃρέθησαν. 
<milestone unit="section" n="3" /><milestone unit="reiskpage" n="271" />ἡ δὲ Ῥωμαίων πόλις ἐν Ἰβηρίᾳ τε καὶ Ἰταλίᾳ 
πολέμους ἔχουσα μεγάλους Σικελίαν τε ἀφεστῶσαν
ἀνακτωμένη καὶ Σαρδόνα καὶ τῶν ἐν Μακεδονίᾳ καὶ
κατὰ τὴν Ἑλλάδα πραγμάτων ἐκπεπολεμωμένων πρὸς
αὐτὴν καὶ Καρχηδόνος ἐπὶ τὴν ἡγεμονίαν πάλιν ἀνισταμένης 
καὶ τῆς Ἰταλίας οὐ μόνον ἀφεστώσης ὀλίγου
δεῖν πάσης, ἀλλὰ καὶ συνεπαγούσης τὸν Ἀννιβιακὸν
κληθέντα πόλεμον, τοσούτοις περιπετὴς γενομένη
κινδύνοις κατὰ τὸν αὐτὸν χρόνον οὐχ ὅπως ἐκακώθη
διὰ τὰς τότε τύχας, ἀλλὰ καὶ προσέλαβεν ἰσχὺν ἐξ 
αὐτῶν ἔτι μείζονα τῆς προτέρας τῷ πλήθει τοῦ στρατιωτικοῦ
<pb id="v.1p.178" />
πρὸς ἅπαντα διαρκὴς γενομένη τὰ δεινά,
ἀλλ᾽ οὐχ ὥσπερ ὑπολαμβάνουσί τινες εὐνοίᾳ τύχης
χρησαμένη: <milestone unit="section" n="4" />ἐπεὶ ταύτης γε χάριν ᾤχετ᾽ ἂν ὑποβρύχιος
ἐξ ἑνὸς τοῦ περὶ Κάννας πτώματος, ὅτε αὐτῇ ἀπὸ μὲν
ἑξακισχιλίων ἱππέων ἑβδομήκοντα καὶ τριακόσιοι
περιελείφθησαν, ἀπὸ δὲ μυριάδων ὀκτὼ τῶν εἰς τὸ
κοινὸν στράτευμα καταγραφεισῶν ὀλίγῳ πλείους τρισχιλίων ἐσώθησαν.
</p></div2>

<div2 type="chapter" n="18" org="uniform" sample="complete">
<p><milestone unit="section" n="1" />
ταῦτά τε δὴ τοῦ ἀνδρὸς ἄγαμαι καὶ ἔτι
πρὸς τούτοις ἅ μέλλω λέγειν, ὅτι τοῦ καλῶς οἰκεῖσθαι <milestone unit="reiskpage" n="272" />
τὰς πόλεις αἰτίας ὑπολαβών, ἃς θρυλοῦσι μὲν
ἅπαντες οἱ πολιτικοί, κατασκευάζουσι δ᾽ ὀλίγοι, πρῶτον
μὲν τὴν παρὰ τῶν θεῶν εὔνοιαν, ἧς παρούσης
ἅπαντα τοῖς ἀνθρώποις ἐπὶ τὰ κρείττω συμφέρεται,
ἔπειτα σωφροσύνην τε καὶ δικαιοσύνην, δι᾽ ἃς ἧττον
ἀλλήλους βλάπτοντες μᾶλλον ὁμονοοῦσι καὶ τὴν εὐδαιμονίαν
οὐ ταῖς αἰσχίσταις μετροῦσιν ἡδοναῖς ἀλλὰ
τῷ καλῷ, τελευταίαν δὲ τὴν ἐν τοῖς πολέμοις γενναιότητα
τὴν παρασκευάζουσαν εἶναι καὶ τὰς ἄλλας
ἀρετὰς τοῖς ἔχουσιν ὠφελίμους, οὐκ ἀπὸ ταὐτομάτου
παραγίνεσθαι τούτων ἕκαστον τῶν ἀγαθῶν ἐνόμισεν,
<milestone unit="section" n="2" />ἀλλ᾽ ἔγνω διότι νόμοι σπουδαῖοι καὶ καλῶν ζῆλος
ἐπιτηδευμάτων εὐσεβῆ καὶ σώφρονα καὶ τὰ δίκαια
ἀσκοῦσαν καὶ τὰ πολέμια ἀγαθὴν ἐξεργάζονται πόλιν:
ὧν πολλὴν ἔσχε πρόνοιαν τὴν ἀρχὴν ποιησάμενος
ἀπὸ τῶν περὶ τὰ θεῖα καὶ δαιμόνια σεβασμῶν.
ἱερὰ μὲν οὖν καὶ τεμένη καὶ βωμοὺς καὶ ξοάνων
<pb id="v.1p.179" />
<milestone unit="reiskpage" n="273" />ἱδρύσεις μορφάς τε αὐτῶν καὶ σύμβολα καὶ δυνάμεις
καὶ δωρεάς, αἷς τὸ γένος ἡμῶν εὐηργέτησαν, ἑορτάς
τε ὁποίας τινὰς ἑκάστῳ θεῶν ἢ δαιμόνων ἄγεσθαι
προς2ήκει καὶ θυσίας, αἷς χαίρουσι γεραιρόμενοι πρὸς
ἀνθρώπων, ἐκεχειρίας τε αὖ καὶ πανηγύρεις καὶ πόνων 
ἀναπαύλας καὶ πάντα τὰ τοιαῦτα ὁμοίως κατεστήσατο
τοῖς κρατίστοις τῶν παρ᾽ Ἕλλησι νομίμων:
<milestone unit="section" n="3" />τοὺς δὲ παραδεδομένους περὶ αὐτῶν μύθους, ἐν οἷς 
βλασφημίαι τινὲς ἔνεισι κατ᾽ αὐτῶν ἢ κακηγορίαι,
πονηροὺς καὶ ἀνωφελεῖς καὶ ἀσχήμονας ὑπολαβὼν 
εἶναι καὶ οὐχ ὅτι θεῶν ἀλλ᾽ οὐδ᾽ ἀνθρώπων ἀγαθῶν
ἀξίους, ἅπαντας ἐξέβαλε καὶ παρεσκεύασε τοὺς ἀνθρώπους
<add>τὰ</add> κράτιστα περὶ θεῶν λέγειν τε καὶ
φρονεῖν μηδὲν αὐτοῖς προσάπτοντας ἀνάξιον ἐπιτήδευμα
τῆς μακαρίας φύσεως. 
</p></div2>

<div2 type="chapter" n="19" org="uniform" sample="complete">
<p><milestone unit="section" n="1" />
οὔτε γὰρ Οὐρανὸς ἐκτεμνόμενος ὑπὸ τῶν
ἑαυτοῦ παίδων παρὰ Ῥωμαίοις λέγεται οὔτε Κρόνος
<milestone unit="reiskpage" n="274" />ἀφανίζων τὰς ἑαυτοῦ γονὰς φόβῳ τῆς ἐξ αὐτῶν ἐπιθέσεως
οὔτε Ζεὺς καταλύων τὴν Κρόνου δυναστείαν
καὶ κατακλείων ἐν τῷ δεσμωτηρίῳ τοῦ Ταρτάρου τὸν 
ἑαυτοῦ πατέρα οὐδέ γε πόλεμοι καὶ τραύματα καὶ
<milestone unit="section" n="2" />δεσμοὶ καὶ θητεῖαι θεῶν παρ᾽ ἀνθρώποις: ἑορτή τε 
οὐδεμία παρ᾽ αὐτοῖς μελανείμων ἢ πένθιμος ἄγεται
τυπετοὺς ἔχουσα καὶ θρήνους γυναικῶν ἐπὶ θεοῖς
ἀφανιζομένοις, ὡς παρ᾽ Ἕλλησιν ἐπιτελεῖται περί τε 
Φερσεφόνης ἁρπαγὴν καὶ τὰ Διονύσου πάθη καὶ ὅσα
<pb id="v.1p.180" />
ἄλλα τοιαῦτα: οὐδ᾽ ἂν ἴδοι τις παρ᾽ αὐτοῖς, καίτοι
διεφθαρμένων ἤδη τῶν ἐθῶν, οὐ θεοφορήσεις, οὐ
κορυβαντιασμούς, οὐκ ἀγυρμούς, οὐ βακχείας καὶ
τελετὰς ἀπορρήτους, οὐ διαπαννυχισμοὺς ἐν ἱεροῖς
ἀνδρῶν σὺν γυναιξίν, οὐκ ἄλλο τῶν παραπλησίων
τούτοις τερατευμάτων οὐδέν, ἀλλ᾽ εὐλαβῶς ἅπαντα <milestone unit="reiskpage" n="275" />
πραττόμενά τε καὶ λεγόμενα τὰ περὶ τοὺς θεούς, ὡς
οὔτε παρ᾽ Ἕλλησιν οὔτε παρὰ βαρβάροις: <milestone unit="section" n="3" />καὶ ὃ πάντων
μάλιστα ἔγωγε τεθαύμακα, καίπερ μυρίων ὅσων
εἰς τὴν πόλιν ἐληλυθότων ἐθνῶν, οἷς πολλὴ ἀνάγκη
σέβειν τοὺς πατρίους θεοὺς τοῖς οἴκοθεν νομίμοις,
οὐδενὸς εἰς ζῆλον ἐλήλυθε τῶν ξενικῶν ἐπιτηδευμάτων
ἡ πόλις δημοσίᾳ, ὃ πολλαῖς ἤδη συνέβη παθεῖν,
ἀλλὰ καὶ εἴ τινα κατὰ χρησμοὺς ἐπεισηγάγετο ἱερά,
τοῖς ἑαυτῆς αὐτὰ τιμᾷ νομίμοις ἅπασαν ἐκβαλοῦσα
τερθρείαν μυθικήν, ὥσπερ τὰ τῆς Ἰδαίας θεᾶς ἱερά.
<milestone unit="section" n="4" />θυσίας μὲν γὰρ αὐτῇ καὶ ἀγῶνας ἄγουσιν ἀνὰ πᾶν
ἔτος οἱ στρατηγοὶ κατὰ τοὺς Ῥωμαίων νόμους, ἱερᾶται
δὲ αὐτῆς ἀνὴρ Φρὺξ καὶ γυνὴ Φρυγία καὶ περιάγουσιν
ἀνὰ τὴν πόλιν οὗτοι μητραγυρτοῦντες, ὥσπερ <milestone unit="reiskpage" n="276" />
αὐτοῖς ἔθος, τύπους τε περικείμενοι τοῖς στήθεσι καὶ
καταυλούμενοι πρὸς τῶν ἑπομένων τὰ μητρῷα μέλη
καὶ τύμπανα κροτοῦντες: <milestone unit="section" n="5" />Ῥωμαίων δὲ τῶν αὐθιγενῶν
οὔτε μητραγυρτῶν τις οὔτε καταυλούμενος πορεύεται
διὰ τῆς πόλεως ποικίλην ἐνδεδυκὼς στολὴν οὔτε ὀργιάζει
τὴν θεὸν τοῖς Φρυγίοις ὀργιασμοῖς κατὰ νόμον
<pb id="v.1p.181" />
καὶ ψήφισμα βουλῆς. οὕτως εὐλαβῶς ἡ πόλις ἔχει πρὸς
τὰ οὐκ ἐπιχώρια ἔθη περὶ θεῶν καὶ πάντα ὀττεύεται
τῦφον, ᾧ μὴ πρός2εστι τὸ εὐπρεπές.
</p></div2>

<div2 type="chapter" n="20" org="uniform" sample="complete">
<p><milestone unit="section" n="1" />
καὶ μηδεὶς ὑπολάβῃ με ἀγνοεῖν ὅτι τῶν
Ἑλληνικῶν μύθων εἰσί τινες ἀνθρώποις χρήσιμοι, 
οἱ μὲν ἐπιδεικνύμενοι τὰ τῆς φύσεως ἔργα δι᾽ ἀλληγορίας,
οἱ δὲ παραμυθίας ἕνεκα συγκείμενοι τῶν
ἀνθρωπείων συμφορῶν, οἱ δὲ ταραχὰς ἐξαιρούμενοι
<milestone unit="reiskpage" n="277" />ψυχῆς καὶ δείματα καὶ δόξας καθαιροῦντες οὐχ ὑγιεῖς,
οἱ δ᾽ ἄλλης τινὸς ἕνεκα συμπλασθέντες ὠφελείας. 
<milestone unit="section" n="2" />ἀλλὰ καίπερ ἐπιστάμενος ταῦτα οὐδενὸς χεῖρον ὅμως 
εὐλαβῶς διάκειμαι πρὸς αὐτοὺς καὶ τὴν Ῥωμαίων
μᾶλλον ἀποδέχομαι θεολογίαν, ἐνθυμούμενος ὅτι τὰ
μὲν ἐκ τῶν Ἑλληνικῶν μύθων ἀγαθὰ μικρά τε ἐστὶ
καὶ οὐ πολλοὺς δυνάμενα ὠφελεῖν, ἀλλὰ μόνους τοὺς 
ἐξητακότας ὧν ἕνεκα γίνεται, σπάνιοι δ᾽ εἰσὶν οἱ μετειληφότες
ταύτης τῆς φιλοσοφίας. ὁ δὲ πολὺς καὶ
ἀφιλοσόφητος ὄχλος ἐπὶ τὰ χείρω λαμβάνειν φιλεῖ
τοὺς περὶ αὐτῶν λόγους καὶ δυεῖν πάσχει θάτερον,
ἢ καταφρονεῖ τῶν θεῶν ὡς ἐν πολλῇ κακοδαιμονίᾳ 
κυλινδουμένων, ἢ τῶν αἰσχίστων τε καὶ παρανομωτάτων
οὐδενὸς ἀπέχεται θεοῖς αὐτὰ προσκείμενα ὁρῶν.
</p></div2>

<div2 type="chapter" n="21" org="uniform" sample="complete">
<p><milestone unit="section" n="1" />
ἀλλ᾽ ὑπὲρ μὲν τούτων τοῖς αὐτὸ μόνον
<milestone unit="reiskpage" n="278" />τὸ θεωρητικὸν τῆς φιλοσοφίας μέρος ἀποτετμημένοις
ἀφείσθω σκοπεῖν, τῆς δ᾽ ὑπὸ Ῥωμύλου κατασταθείσης 
πολιτείας καὶ τάδε ἡγησάμην ἱστορίας ἄξια. πρῶτον
<pb id="v.1p.182" />
μὲν, ὅτι πολλοῖς σώμασιν ἀπέδωκε θεραπεύειν
τὸ δαιμόνιον. ἐν γοῦν ἄλλῃ πόλει νεοκτίστῳ τοσούτους
ἱερεῖς τε καὶ θεραπευτὰς θεῶν εὐθὺς ἀποδειχθέντας
οὐδεὶς ἂν εἰπεῖν ἔχοι. <milestone unit="section" n="2" />χωρὶς γὰρ τῶν ἐχόντων τὰς
συγγενικὰς ἱερωσύνας οἱ τὰ κοινὰ περὶ τῆς πόλεως ἱερὰ
συντελοῦντες κατὰ φυλάς τε καὶ φράτρας ἑξήκοντα
κατεστάθησαν ἐπὶ τῆς ἐκείνου ἀρχῆς: λέγω δὲ ἃ Τερέντιος
Οὐάρρων ἐν ἀρχαιολογίαις γέγραφεν, ἀνὴρ
τῶν κατὰ τὴν αὐτὴν ἡλικίαν ἀκμασάντων πολυπειρότατος.
<milestone unit="section" n="3" /> ἔπειτα, ὅτι τῶν ἄλλων φαύλως πως καὶ ἀπερισκέπτως
ὡς ἐπὶ  <add>τὸ</add> πολὺ ποιουμένων τὰς αἱρέσεις
τῶν ἐπιστησομένων τοῖς ἱεροῖς καὶ τῶν μὲν ἀργυρίου
τὸ τίμιον ἀξιούντων ἀποκηρύττειν, τῶν δὲ κλήρῳ
διαιρούντων, ἐκεῖνος οὔτε ὠνητὰς χρημάτων ἐποίησε
τὰς ἱερωσύνας οὔτε κλήρῳ μεριστάς, ἀλλ᾽ ἐξ ἑκάστης <milestone unit="reiskpage" n="279" />
φράτρας ἐνομοθέτησεν ἀποδείκνυσθαι δύο τοὺς ὑπὲρ
πεντήκοντα ἔτη γεγονότας τοὺς γένει τε προὔχοντας
τῶν ἄλλων καὶ ἀρετῇ διαφόρους καὶ χρημάτων περιουσίαν
ἔχοντας ἀρκοῦσαν καὶ μηδὲν ἠλαττωμένους
τῶν περὶ τὸ σῶμα: τούτους δὲ οὐκ εἰς ὡρισμένον τινὰ
χρόνον τὰς τιμὰς ἔταξεν ἔχειν, ἀλλὰ διὰ παντὸς τοῦ
βίου στρατειῶν μὲν ἀπολελυμένους διὰ τὴν ἡλικίαν,
τῶν δὲ κατὰ τὴν πόλιν ὀχληρῶν διὰ τὸν νόμον.
<pb id="v.1p.183" />
</p></div2>

<div2 type="chapter" n="22" org="uniform" sample="complete">
<p><milestone unit="section" n="1" />
ἐπεὶ δὲ καὶ διὰ γυναικῶν ἔδει τινὰ ἱερὰ
συντελεῖσθαι καὶ διὰ παίδων ἀμφιθαλῶν ἕτερα, ἵνα
καὶ ταῦτα γένηται κατὰ τὸ κράτιστον, τάς τε γυναῖκας
ἔταξε τῶν ἱερέων τοῖς ἑαυτῶν ἀνδράσι συνιερᾶσθαι,
καὶ εἴ τι μὴ θέμις ἦν ὑπ᾽ ἀνδρῶν ὀργιάζεσθαι 
κατὰ νόμον τὸν ἐπιχώριον, ταύτας ἐπιτελεῖν καὶ
παῖδας αὐτῶν τὰ καθήκοντα λειτουργεῖν: τοῖς δὲ
ἄπαισιν ἐκ τῶν ἄλλων οἴκων τοὺς χαριεστάτους καταλεγέντας
ἐξ ἑκάστης φράτρας, κόρον καὶ κόρην, τὸν
μὲν ἕως ἥβης ὑπηρετεῖν ἐπὶ τοῖς ἱεροῖς, τὴν δὲ κόρην 
<milestone unit="reiskpage" n="280" />ὅσον ἂν ᾖ χρόνον ἁγνὴ γάμων: ἐκ τῶν Ἑλληνικῶν
νόμων καὶ ταῦτα μετενεγκάμενος, ὡς ἐγὼ πείθομαι.
<milestone unit="section" n="2" />ὅσα μὲν γὰρ αἱ κανηφόροι καὶ ἀρρηφόροι λεγόμεναι 
λειτουργοῦσιν ἐπὶ τῶν Ἑλληνικῶν ἱερῶν, ταῦτα παρὰ
Ῥωμαίοις αἱ προσαγορευόμεναι τουτολᾶται συντελοῦσι 
στεφάναις κοσμούμεναι τὰς κεφαλάς, οἵαις κοσμεῖται
τὰ τῆς Ἐφεσίας Ἀρτέμιδος ἀφιδρύματα παρ᾽ Ἕλλησιν.
ὅσα δὲ παρὰ Τυρρηνοῖς καὶ ἔτι πρότερον παρὰ Πελασγοῖς
ἐτέλουν ἐπί τε Κουρήτων καὶ μεγάλων θεῶν
ὀργιασμοῖς οἱ καλούμενοι πρὸς αὐτῶν κάδμιλοι, ταῦτα 
κατὰ τὸν αὐτὸν τρόπον ὑπηρέτουν τοῖς ἱερεῦσιν οἱ
<milestone unit="section" n="3" />λεγόμενοι νῦν ὑπὸ Ῥωμαίων κάμιλοι. ἔτι πρὸς τούτοις 
<milestone unit="reiskpage" n="281" />ἔταξε μάντιν ἐξ ἑκάστης φυλῆς ἕνα παρεῖναι τοῖς
ἱεροῖς, ὃν ἡμεῖς μὲν ἱεροσκόπον καλοῦμεν, Ῥωμαῖοι
<pb id="v.1p.184" />
δὲ ὀλίγον τι τῆς ἀρχαίας φυλάττοντες ὀνομασίας
ἀρούσπικα προσαγορεύουσιν. ἅπαντας δὲ τοὺς ἱερεῖς
τε καὶ λειτουργοὺς τῶν θεῶν ἐνομοθέτησεν ἀποδείκνυσθαι
μὲν ὑπὸ τῶν φρατρῶν, ἐπικυροῦσθαι δὲ ὑπὸ
τῶν ἐξηγουμένων τὰ θεῖα διὰ μαντικῆς.
</p></div2>

<div2 type="chapter" n="23" org="uniform" sample="complete">
<p><milestone unit="section" n="1" />
ταῦτα περὶ τῶν θρησκευόντων τοὺς θεοὺς
καταστησάμενος διῄρει πάλιν, ὡς ἔφην, κατ᾽ ἐπιτηδειότητα
ταῖς φράτραις τὰ ἱερά, θεοὺς ἀποδεικνὺς
ἑκάστοις καὶ δαίμονας, οὓς ἔμελλον ἀεὶ σέβειν, καὶ
τὰς εἰς τὰ ἱερὰ δαπάνας ἔταξεν, ἃς ἐχρῆν αὐτοῖς ἐκ
τοῦ δημοσίου δίδοσθαι. <milestone unit="section" n="2" />συνέθυόν τε τοῖς ἱερεῦσιν
οἱ φρατριεῖς τὰς ἀπομερισθείσας αὐτοῖς θυσίας καὶ
συνειστιῶντο κατὰ τὰς ἑορτὰς ἐπὶ τῆς φρατριακῆς
ἑστίας: ἑστιατόριον γὰρ ἦν κατεσκευασμένον ἑκάστῃ
φράτρᾳ καὶ ἐν αὐτῷ καθωσίωτό τις, ὥσπερ ἐν τοῖς <milestone unit="reiskpage" n="282" />
Ἑλληνικοῖς πρυτανείοις, ἑστία κοινὴ τῶν φρατριῶν.
ὄνομα δὲ καὶ τοῖς ἑστιατορίοις ἦν, ὅπερ ταῖς φράτραις,
κουρίαι καὶ μέχρις ἡμῶν οὕτω καλοῦνται.
<milestone unit="section" n="3" />τοῦτο τὸ πολίτευμα δοκεῖ μοι λαβεῖν ἐκ τῆς Λακεδαιμονίων
ἀγωγῆς τῆς περὶ τὰ φιδίτια κατ᾽ ἐκεῖνον τὸν
χρόνον ἐπιχωριαζούσης, ἣν Λυκοῦργος εἰσηγήσασθαι
δοκεῖ παρὰ Κρητῶν μαθών, καὶ μεγάλα τὴν πόλιν <milestone unit="reiskpage" n="283" />
ὠφελῆσαι ἐν εἰρήνῃ μὲν εἰς εὐτέλειαν ἄγων τοὺς βίους
καὶ σωφροσύνην τῆς καθ᾽ ἡμέραν διαίτης, ἐν πολέμῳ
δ᾽ εἰς αἰδῶ καὶ πρόνοιαν καταστήσας ἕκαστον τοῦ
<pb id="v.1p.185" />
μὴ καταλιπεῖν τὸν παραστάτην, ᾧ καὶ συνέσπεισε καὶ
<milestone unit="section" n="4" />συνέθυσε καὶ κοινῶν ἱερῶν μετέσχεν. καὶ οὐ μόνον 
τῆς περὶ ταῦτα σοφίας χάριν ἄξιος ἐπαινεῖσθαι ὁ ἀνήρ,
ἀλλὰ καὶ τῆς εὐτελείας τῶν θυσιῶν, αἷς γεραίρεσθαι
τοὺς θεοὺς ἐνομοθέτησεν, ὧν αἱ πλεῖσται διέμενον 
ἕως τῆς καθ᾽ ἡμᾶς ἡλικίας, εἰ μὴ καὶ πᾶσαι κατὰ τὸν
ἀρχαῖον ἐπιτελούμεναι τρόπον. <milestone unit="section" n="5" />ἐγὼ γοῦν ἐθεασάμην 
ἐν ἱεραῖς οἰκίαις δεῖπνα προκείμενα θεοῖς ἐπὶ τραπέζαις
ξυλίναις ἀρχαϊκαῖς ἐν κάνησι καὶ πινακίσκοις
κεραμεοῖς, ἀλφίτων μάζας καὶ πόπανα καὶ ζέας καὶ 
καρπῶν τινων ἀπαρχὰς καὶ ἄλλα τοιαῦτα λιτὰ καὶ
εὐδάπανα καὶ πάσης ἀπειροκαλίας ἀπηλλαγμένα:
<milestone unit="reiskpage" n="284" />καὶ σπονδὰς εἶδον ἐγκεκραμένας οὐκ ἐν ἀργυροῖς καὶ
χρυσοῖς ἄγγεσιν, ἀλλ᾽ ἐν ὀστρακίναις κυλίσκαις καὶ
πρόχοις, καὶ πάνυ ἠγάσθην τῶν ἀνδρῶν ὅτι διαμένουσιν 
ἐν τοῖς πατρίοις ἔθεσιν οὐδὲν ἐξαλλάττοντες
τῶν ἀρχαίων ἱερῶν εἰς τὴν ἀλαζόνα πολυτέλειαν. <milestone unit="section" n="6" />ἔστι 
μὲν οὖν ἃ καὶ Νόμας Πομπίλιος ὁ μετὰ Ῥωμύλον
ἄρξας τῆς πόλεως κατεστήσατο μνήμης ἄξια καὶ λόγου,
περιττὸς τὴν γνώμην ἀνὴρ καὶ τὰ θεῖα ἐξηγήσασθαι 
σοφὸς ἐν ὀλίγοις, ὑπὲρ ὧν ὕστερον ἐρῶ, καὶ Τύλλος
Ὁστίλιος ὁ τρίτος ἀπὸ Ῥωμύλου βασιλεύσας καὶ πάντες
οἱ μετ᾽ ἐκεῖνον γενόμενοι βασιλεῖς: ἀλλ᾽ ὁ τὰ
σπέρματα καὶ τὰς ἀρχὰς αὐτοῖς παρασχὼν καὶ τὰ
κυριώτατα καταστησάμενος τῶν περὶ τὰ θεῖα νομίμων 
Ῥωμύλος ἦν.
<pb id="v.1p.186" />
</p></div2>

<div2 type="chapter" n="24" org="uniform" sample="complete">
<p><milestone unit="section" n="1" />
δοκεῖ δὲ καὶ τῆς ἄλλης εὐκοσμίας, ᾗ
χρώμενοι Ῥωμαῖοι διεφύλαξαν εὐδαιμονοῦσαν τὴν
πόλιν ἐπὶ πολλὰς γενεάς, ἐκεῖνος ἄρξαι νόμους καλοὺς
καὶ συμφέροντας ἀγράφους μὲν τοὺς πλείστους,
ἔστι δ᾽ οὓς καὶ ἐν γράμμασι κειμένους καταστησάμενος,
ὧν ἐγὼ τοὺς μὲν ἄλλους οὐδὲν δέομαι γράφειν,
οὓς δὲ πάντων μάλιστα τεθαύμακα καὶ ἐξ ὧν <milestone unit="reiskpage" n="285" />
ὑπείληφα καταφανῆ καὶ τὴν ἄλλην τοῦ ἀνδρὸς γενήσεσθαι
νομοθεσίαν, ὡς αὐστηρὰ καὶ μισοπόνηρος ἦν
καὶ πολλὴν ἔχουσα πρὸς τοὺς ἡρωικοὺς βίους ὁμοιότητα,
<milestone unit="section" n="2" />δἰ ὀλίγης ὑπομνήσεως σημανῶ, τοσοῦτο προειπών,
ὅτι μοι δοκοῦσιν ἅπαντες οἱ διατάξαντες τάς
τε βαρβαρικὰς καὶ τὰς Ἑλληνικὰς πολιτείας τὸ μὲν
κοινὸν ὀρθῶς ἰδεῖν, ὅτι πόλιν ἅπασαν ἐκ πολλῶν
οἴκων συνεστῶσαν ὀρθήν τε πλεῖν εἰκὸς ὅταν οἱ τῶν
ἰδιωτῶν εὐσταθῶσι βίοι, καὶ χειμῶνα πολὺν ἄγειν
ὅταν κακῶς ἑκάστοις ἔχῃ τὰ ἴδια, καὶ ὅτι δεῖ τὸν
νοῦν ἔχοντα πολιτικὸν ἐάν τε νομοθέτης ἐάν τε βασιλεὺς
ᾖ, ταῦτα νομοθετεῖν, ἃ ποιήσει δικαίους καὶ σώφρονας
 τοὺς τῶν ἰδιωτῶν βίους. <milestone unit="section" n="3" />ἐξ ὧν δ᾽ ἂν ἐπιτηδευμάτων
καὶ δι᾽ οἵων γένοιντο τοιοῦτοι νόμων, οὐκέθ᾽
ὁμοίως ἅπαντες δοκοῦσί μοι συνιδεῖν, ἀλλ᾽ ἔνιοί
γε πολλοῦ καὶ τοῦ παντός, ὡς εἰπεῖν, ἐν τοῖς κυριωτάτοις
καὶ πρώτοις μέρεσι τῆς νομοθεσίας ἁμαρτεῖν.
<milestone unit="section" n="4" /> αὐτίκα περὶ γάμων καὶ τῆς πρὸς γυναῖκας ὁμιλίας, <milestone unit="reiskpage" n="286" />
ἀφ᾽ ἧς ἄρχεσθαι δεῖ τὸν νομοθέτην, ὥσπερ καὶ ἡ
<pb id="v.1p.187" />
φύσις ἁρμόττειν τοὺς βίους ἡμῶν ἤρξατο, οἱ μὲν ἀπὸ
τῶν θηρίων τὸ παράδειγμα λαβόντες ἀφέτους καὶ
κοινὰς τὰς μίξεις ἐποίησαν τῷ ἄρρενι πρὸς τὸ θῆλυ,
ὡς ἐρωτικῶν τε οἴστρων ἐλευθερώσοντες τοὺς βίους
καὶ ζήλων ἀλληλοκτόνων ἐξελούμενοι καὶ πολλῶν 
ἄλλων ἀπαλλάξοντες κακῶν, ἃ καταλαμβάνει τούς τε
ἰδίους οἴκους καὶ τὰς πόλεις ὅλας διὰ γυναῖκας: <milestone unit="section" n="5" />οἱ δὲ 
ταύτας μὲν ἐξήλασαν ἐκ τῶν πόλεων τὰς ἀγερώχους
καὶ θηριώδεις συνουσίας ἄνδρα συναρμόσαντες εἰς
γυναῖκα μίαν, περὶ δε φυλακῆς γάμων καὶ σωφροσύνης 
γυναικῶν νομοθετεῖν οὔτε μεῖζον οὔτ᾽ ἔλαττον
οὐδὲν ἐπεχείρησαν, ἀλλ᾽ ὡς ἀδυνάτου πράγματος
ἀπέστησαν: <milestone unit="section" n="6" />οἱ δὲ οὔτε ἀνεγγύους ἐποίησαν ὥσπερ 
ἔνιοι τῶν βαρβάρων τὰς ἀφροδισίους μίξεις οὔτε
<milestone unit="reiskpage" n="287" />ἀφῆκαν ὥσπερ Λακεδαιμόνιοι τὰς τῶν γυναικῶν φυλακάς, 
ἀλλὰ πολλοὺς ἔθεσαν ἐπ᾽ αὐταῖς νόμους σωφρονιστάς.
εἰσὶ δ᾽ οἳ καὶ ἀρχήν τινα κατέστησαν ἐπιμελησομένην
εὐκοσμίας γυναικῶν: οὐ μὴν ἀποχρῶσά
γε ἡ πρόνοια αὐτῶν τῆς τηρήσεως, ἀλλὰ μαλακωτέρα
τοῦ δέοντος ἐγένετο καὶ οὐχ ἱκανὴ τὴν μὴ σπουδαίᾳ 
φύσει κεκραμένην εἰς ἀνάγκην βίου σώφρονος ἀγαγεῖν.
</p></div2>

<div2 type="chapter" n="25" org="uniform" sample="complete">
<p><milestone unit="section" n="1" />
ὁ δὲ Ῥωμύλος οὔτε ἀνδρὶ κατὰ γυναικὸς
ἐγκλήματα δοὺς φθαρείσης ἢ τὸν οἶκον ἀδίκως ἀπολιπούσης
οὔτε γαμετῇ κατ᾽ ἀνδρὸς αἰτιωμένῃ κάκωσιν
<pb id="v.1p.188" />
ἢ ἄδικον ἀπόλειψιν οὔτε περὶ προικὸς ἀποδόσεως
ἢ κομιδῆς νόμους θεὶς οὔτε ἄλλο τῶν παραπλησίων
τούτοις διορίσας οὐδ᾽ ὁτιοῦν, ἕνα δὲ νόμον ὑπὲρ
ἁπάντων εὖ ἔχοντα, ὡς αὐτὰ τὰ ἔργα ἐδήλωσε, καταστησάμενος
εἰς σωφροσύνην καὶ πολλὴν εὐκοσμίαν
ἤγαγε τὰς γυναῖκας. <milestone unit="section" n="2" />ἦν δὲ τοιός2δε ὁ νόμος: γυναῖκα
γαμετὴν τὴν κατα γάμους ἱεροὺς συνελθοῦσαν ἀνδρὶ
κοινωνὸν ἁπάντων εἶναι χρημάτων τε καὶ ἱερῶν. ἐκάλουν <milestone unit="reiskpage" n="288" />
δὲ τοὺς ἱεροὺς καὶ νομίμους οἱ παλαιοὶ γάμους
Ῥωμαϊκῇ προσηγορίᾳ περιλαμβάνοντες φαρραχείους
ἐπὶ τῆς κοινωνίας τοῦ φαρρός, ὃ καλοῦμεν ἡμεῖς ζέαν.
αὕτη γὰρ ἦν ἀρχαία καὶ μέχρι πολλοῦ συνήθης ἅπασιν
αὐτοῖς ἡ τροφή: φέρει δὲ πολλὴν καὶ καλὴν ἡ
Ῥωμαίων γῆ <del status="unremarkable">τὴν ζέαν</del>. καὶ ὥσπερ <add>ἡμεῖς οἱ</add> Ἕλληνες
τὸν κρίθινον καρπὸν ἀρχαιότατον ὑπολαμβάνοντες
ἐπὶ τῶν θυσιῶν κριθαῖς καταρχόμεθα οὐλὰς αὐτὰς
καλοῦντες, οὕτω Ῥωμαῖοι τιμιώτατόν τε καρπὸν
καὶ ἀρχαιότατον εἶναι νομίζοντες τὰς ζέας διὰ τούτων
ἁπάσης ἐμπύρου θυσίας κατάρχονται. μένει γὰρ ἔτι
καὶ οὐ μεταπέπτωκεν εἰς πολυτελεστέρας ἀπαρχὰς τὸ <milestone unit="reiskpage" n="289" />
<milestone unit="section" n="3" />ἔθος. τὸ δὴ κοινωνοὺς τῆς ἱερωτάτης τε καὶ πρώτης
τροφῆς γενέσθαι γυναῖκας ἀνδράσι καὶ ἐπὶ τῇ ὅλῃ
συνελθεῖν τύχῃ τὴν μὲν ἐπίκλησιν τῆς κοινωνίας τοῦ
<pb id="v.1p.189" />
φαρρὸς εἶχεν, εἰς σύνδεσμον δ᾽ ἀναγκαῖον οἰκειότητος
ἔφερεν ἀδιαλύτου, καὶ τὸ διαιρῆσον τοὺς γάμους
τούτους οὐδὲν ἦν. <milestone unit="section" n="4" />οὗτος ὁ νόμος τάς τε γυναῖκας 
ἠνάγκασε τὰς γαμετάς, οἷα δὴ μηδεμίαν ἐχούσας
ἑτέραν ἀποστροφήν, πρὸς ἕνα τὸν τοῦ γεγαμηκότος 
ζῆν τρόπον, καὶ τοὺς ἄνδρας ὡς ἀναγκαίου τε καὶ
<milestone unit="section" n="5" />ἀναφαιρέτου κτήματος τῆς γυναικὸς κρατεῖν. σωφρονοῦσα 
μὲν οὖν καὶ πάντα τῷ γεγαμηκότι πειθομένη
γυνὴ κυρία τοῦ οἴκου τὸν αὐτὸν τρόπον ἦν,
ὅνπερ καὶ ὁ ἀνὴρ, καὶ τελευτήσαντος ἀνδρὸς κληρονόμος 
ἐγίνετο τῶν χρήματων, ὡς θυγάτηρ πατρός, εἰ
<milestone unit="reiskpage" n="290" />μὲν ἄπαις τε καὶ μηδὲν διαθέμενος ἀποθάνοι πάντων
οὖσα κυρία τῶν ἀπολειφθέντων, εἰ δὲ γενεὰν ἔχοι
τοῖς παισὶν ἰσόμοιρος γινομένη. <milestone unit="section" n="6" />ἁμαρτάνουσα δέ τι 
δικαστὴν τὸν ἀδικούμενον ἐλάμβανε καὶ τοῦ μεγέθους 
τῆς τιμωρίας κύριον. ταῦτα δὲ οἱ συγγενεῖς μετὰ τοῦ
ἀνδρὸς ἐδίκαζον: ἐν οἷς ἦν φθορὰ σώματος καί, ὁ
πάντων ἐλάχιστον ἁμαρτημάτων Ἕλλησι δόξειεν ἂν
ὑπάρχειν, εἴ τις οἶνον εὑρεθείη πιοῦσα γυνή. ἀμφότερα
γὰρ ταῦτα θανάτῳ ζημιοῦν συνεχώρησεν ὁ Ῥωμύλος, 
ὡς ἁμαρτημάτων γυναικείων αἴσχιστα, φθορὰν μὲν
ἀπονοίας ἀρχὴν νομίσας, μέθην δὲ φθορᾶς. <milestone unit="section" n="7" />καὶ μέχρι 
πολλοῦ διέμεινε χρόνου ταῦτ᾽ ἀμφότερα παρὰ Ῥωμαίοις
ἀπαραιτήτου τυγχάνοντα ὀργῆς. μάρτυς δὲ τοῦ
καλῶς ἔχειν τὸν περὶ τῶν γυναικῶν νόμον ὁ πολὺς 
χρόνος. ὁμολογεῖται γὰρ ἐντὸς ἐτῶν εἴκοσι καὶ πεντακοσίων
<pb id="v.1p.190" />
μηδεὶς ἐν Ῥώμῃ λυθῆναι γάμος: κατὰ δὲ τὴν
ἑβδόμην ἐπὶ ταῖς τριάκοντα καὶ ἑκατὸν ὀλυμπιάσιν <milestone unit="reiskpage" n="291" />
ὑπατευόντων Μάρκου Πομπωνίου καὶ Γαΐου Παπιρίου
πρῶτος ἀπολῦσαι λέγεται τὴν ἑαυτοῦ γυναῖκα Σπόριος
Καρουΐλιος ἀνὴρ οὐκ ἀφανής, ἀναγκαζόμενος
ὑπὸ τῶν τιμητῶν ὀμόσαι τέκνων ἕνεκα γυναικὶ συνοικεῖν
῾ἦν δ᾽ αὐτῷ στείρα ἡ γυνή᾽, ὃς ἐπὶ τῷ ἔργῳ
τούτῳ καίτοι δι᾽ ἀνάγκην γενομένῳ μισούμενος ὑπὸ
τοῦ δήμου διετέλεσεν.
</p></div2>

<div2 type="chapter" n="26" org="uniform" sample="complete">
<p><milestone unit="section" n="1" />
ἃ μὲν οὖν εἰς γυναῖκας εὖ ἔχοντα ὁ Ῥωμύλος
ἐνομοθέτησεν, ἐξ ὧν κοσμιωτέρας περὶ τοὺς
ἄνδρας αὐτὰς ἀπειργάσατο, ταῦτ᾽ ἐστιν, ἃ δ᾽ εἰς αἰδῶ
καὶ δικαιοσύνην παίδων, ἵνα σέβωσι τοὺς πατέρας
ἅπαντα πράττοντές τε καὶ λέγοντες ὅσα ἂν ἐκεῖνοι
κελεύωσιν, ἔτι τούτων ἦν σεμνότερα καὶ μεγαλοπρεπέστερα
καὶ πολλὴν ἔχοντα παρὰ τοὺς ἡμετέρους
νόμους διαφοράν. <milestone unit="section" n="2" />οἱ μὲν γὰρ τὰς Ἑλληνικὰς καταστησάμενοι
πολιτείας βραχύν τινα κομιδῇ χρόνον
ἔταξαν ἄρχεσθαι τοὺς παῖδας ὑπὸ τῶν πατέρων, οἱ
μὲν ἕως τρίτον ἐκπληρώσωσιν ἀφ᾽ ἥβης ἔτος, οἱ δὲ
ὅσον ἂν χρόνον ἠίθεοι μένωσιν, οἱ δὲ μέχρι τῆς εἰς <milestone unit="reiskpage" n="292" />
τὰ ἀρχεῖα τὰ δημόσια ἐγγραφῆς, ὡς ἐκ τῆς Σόλωνος
καὶ Πιττακοῦ καὶ Χαρώνδου νομοθεσίας ἔμαθον,
<milestone unit="section" n="3" />οἷς πολλὴ μαρτυρεῖται σοφία: τιμωρίας τε κατὰ τῶν
παίδων ἔταξαν, ἐὰν ἀπειθῶσι τοῖς πατράσιν, οὐ βαρείας
<pb id="v.1p.191" />
ἐξελάσαι τῆς οἰκίας ἐπιτρέψαντες αὐτοὺς καὶ
χρήματα μὴ καταλιπεῖν, περαιτέρω δὲ οὐδέν. εἰσὶ δ᾽
οὐχ ἱκαναὶ κατασχεῖν ἄνοιαν νεότητος καὶ αὐθάδειαν
τρόπων οὐδ᾽ εἰς τὸ σῶφρον ἀγαγεῖν τοὺς ἠμεληκότας
τῶν καλῶν αἱ μαλακαὶ τιμωρίαι: τοιγάρτοι πολλὰ ἐν 
Ἕλλησιν ὑπὸ τέκνων εἰς πατέρας ἀσχημονεῖται. <milestone unit="section" n="4" />ὁ δὲ 
τῶν Ῥωμαίων νομοθέτης ἅπασαν ὡς εἰπεῖν ἔδωκεν
ἐξουσίαν πατρὶ καθ᾽ υἱοῦ καὶ παρὰ πάντα τὸν τοῦ
βίου χρόνον, ἐάν τε εἴργειν, ἐάν τε μαστιγοῦν, ἐάν
τε δέσμιον ἐπὶ τῶν κατ᾽ ἀγρὸν ἔργων κατέχειν, 
ἐάν τε ἀποκτιννύναι προαιρῆται, κἂν τὰ πολιτικὰ
πράττων ὁ παῖς ἤδη τυγχάνῃ κἂν ἐν ἀρχαῖς ταῖς
μεγίσταις ἐξεταζόμενος κἂν διὰ τὴν εἰς τὰ κοινὰ
<milestone unit="section" n="5" />φιλοτιμίαν ἐπαινούμενος. κατὰ τοῦτόν γέ τοι τὸν 
<milestone unit="reiskpage" n="293" />νόμον ἄνδρες ἐπιφανεῖς δημηγορίας διεξιόντες ἐπὶ 
τῶν ἐμβόλων ἐναντίας μὲν τῇ βουλῇ, κεχαρισμένας
δὲ τοῖς δημοτικοῖς, καὶ σφόδρα εὐδοκιμοῦντες ἐπὶ
ταύταις κατασπασθέντες ἀπὸ τοῦ βήματος ἀπήχθησαν
ὑπὸ τῶν πατέρων, ἣν ἂν ἐκείνοις φανῇ τιμωρίαν
ὑφέξοντες: οὓς ἀπαγομένους διὰ τῆς ἀγορᾶς οὐδεὶς 
τῶν παρόντων ἐξελέσθαι δυνατὸς ἦν οὔτε ὕπατος οὔτε
δήμαρχος οὔτε ὁ κολακευόμενος ὑπ᾽ αὐτῶν καὶ πᾶσαν
ἐξουσίαν ἐλάττω τῆς ἰδίας εἶναι νομίζων ὄχλος. <milestone unit="section" n="6" />ἐῶ 
γὰρ λέγειν ὅσους ἀπέκτειναν οἱ πατέρες ἄνδρας ἀγαθοὺς
ὑπ᾽ ἀρετῆς καὶ προθυμίας ἕτερόν τι διαπράξασθαι 
<pb id="v.1p.192" />
ἔργον γενναῖον προαχθέντας, ὃ μὴ προσέταξαν
αὐτοῖς οἱ πατέρες, καθάπερ ἐπὶ Μαλλίου Τορκουάτου
καὶ πολλῶν ἄλλων παρειλήφαμεν, ὑπὲρ ὧν κατὰ τὸν
οἰκεῖον καιρὸν ἐρῶ.
</p></div2>

<div2 type="chapter" n="27" org="uniform" sample="complete">
<p><milestone unit="section" n="1" />
καὶ οὐδ᾽ ἐνταῦθα ἔστη τῆς ἐξουσίας ὁ
τῶν Ῥωμαίων νομοθέτης, ἀλλὰ καὶ πωλεῖν ἐφῆκε τὸν
υἱὸν τῷ πατρί, οὐδὲν ἐπιστραφεὶς εἴ τις ὠμὸν ὑπολήψεται
τὸ συγχώρημα καὶ βαρύτερον ἢ κατὰ τὴν φυσικὴν
συμπάθειαν. καὶ ὅ πάντων μάλιστα θαυμάσειεν <milestone unit="reiskpage" n="294" />
ἄν τις ὑπὸ τοῖς Ἑλληνικοῖς ἤθεσι τοῖς ἐκλελυμένοις
τραφεὶς ὡς πικρὸν καὶ τυραννικόν, καὶ τοῦτο συνεχώρησε
τῷ πατρί, μέχρι τρίτης πράσεως ἀφ᾽ υἱοῦ
χρηματίσασθαι, μείζονα δοὺς ἐξουσίαν πατρὶ κατὰ
<milestone unit="section" n="2" />παιδὸς ἢ δεσπότῃ κατὰ δούλων. θεραπόντων μὲν γὰρ
ὁ πραθεὶς ἅπαξ, ἔπειτα τὴν ἐλευθερίαν εὑρόμενος
αὑτοῦ τὸ λοιπὸν ἤδη κύριός ἐστιν, υἱὸς δὲ πραθεὶς
ὑπὸ τοῦ πατρὸς εἰ γένοιτο ἐλεύθερος ὑπὸ τῷ πατρὶ
πάλιν ἐγίνετο, καὶ τὸ δεύτερον ἀπεμποληθείς τε καὶ
ἐλευθερωθεὶς δοῦλος ὥσπερ ἐξ ἀρχῆς τοῦ πατρὸς ἦν:
μετὰ δὲ τὴν τρίτην πρᾶσιν ἀπήλλακτο τοῦ πατρός.
<milestone unit="section" n="3" />τοῦτον τὸν νόμον ἐν ἀρχαῖς μὲν οἱ βασιλεῖς ἐφύλαττον
εἴτε γεγραμμένον εἴτε ἄγραφον ῾οὐ γὰρ ἔχω τὸ
σαφὲς εἰπεῖν᾽ ἁπάντων κράτιστον ἡγούμενοι νόμον.
καταλυθείσης δὲ τῆς μοναρχίας, ὅτε πρῶτον ἐφάνη <milestone unit="reiskpage" n="295" />
Ῥωμαίοις ἅπαντας τοὺς πατρίους ἐθισμούς τε καὶ
<pb id="v.1p.193" />
νόμους ἅμα τοῖς ἐπεισάκτοις ἐν ἀγορᾷ θεῖναι φανεροὺς
ἅπασι τοῖς πολίταις, ἵνα μὴ συμμεταπίπτῃ τὰ
κοινὰ δίκαια ταῖς τῶν ἀρχόντων ἐξουσίαις, οἱ λαβόντες
παρὰ τοῦ δήμου τὴν ἐξουσίαν τῆς συναγωγῆς τε
καὶ ἀναγραφῆς αὐτῶν δέκα ἄνδρες ἅμα τοῖς ἄλλοις 
ἀνέγραψαν νόμοις, καὶ ἔστιν ἐν τῇ τετάρτῃ τῶν λεγομένων
δώδεκα δέλτων, ἃς ἀνέθεσαν ἐν ἀγορᾷ. <milestone unit="section" n="4" />ὅτι 
δ᾽ οὐχ οἱ ἄνδρες δέκα οἱ τριακοσίοις ἔτεσιν ὕστερον
ἀποδειχθέντες ἐπὶ τὴν ἀναγραφὴν τῶν νόμων πρῶτοι
τοῦτον εἰσηγήσαντο τὸν νόμον Ῥωμαίοις, ἀλλ᾽ ἐκ πολλοῦ 
κείμενον παραλαβόντες οὐκ ἐτόλμησαν ἀνελεῖν,
ἐκ πολλῶν μὲν καὶ ἄλλων καταλαμβάνομαι, μάλιστα
δ᾽ ἐκ τῶν Νόμα Πομπιλίου τοῦ μετὰ Ῥωμύλον ἄρξαντος
νόμων, ἐν οἷς καὶ οὗτος γέγραπται: ἐὰν πατὴρ
υἱῷ συγχωρήσῃ γυναῖκα ἀγαγέσθαι κοινωνὸν ἐσομένην 
ἱερῶν τε καὶ χρημάτων κατὰ τοὺς νόμους, μηκέτι
τὴν ἐξουσίαν εἶναι τῷ πατρὶ πωλεῖν τὸν υἱόν: ὅπερ
οὐκ ἂν ἔργαψεν εἰ μὴ κατὰ τοὺς προτέρους νόμους
<milestone unit="reiskpage" n="296" />ἅπαντας ἐξῆν τῷ πατρὶ πωλεῖν τοὺς υἱούς. <milestone unit="section" n="5" />ἀλλ᾽ ὑπὲρ 
μὲν τούτων ἅλις, βούλομαι δὲ καὶ τὸν ἄλλον ἐπὶ κεφαλαίων 
διελθεῖν κόσμον, ᾧ τοὺς τῶν ἰδιωτῶν ὁ
Ῥωμύλος ἐκόσμησε βίους.
</p></div2>

<div2 type="chapter" n="28" org="uniform" sample="complete">
<p><milestone unit="section" n="1" />
ὁρῶν γὰρ ὅτι τὸ σωφρόνως ζῆν ἅπαντας
καὶ τὰ δίκαια πρὸ τῶν κερδαλέων αἱρεῖσθαι καρτερίαν
τε τὴν παρὰ τοὺς πόνους ἀσκεῖν καὶ μηδὲν 
ὑπολαμβάνειν χρῆμα τιμιώτερον ἀρετῆς οὐ λόγων
<pb id="v.1p.194" />
διδαχῇ παραγίνεσθαι τοῖς πολιτικοῖς πλήθεσι πέφυκεν,
ἐν οἷς τὸ πλεῖόν ἐστι δυσάγωγον, ἀλλ᾽ ἔργων
ἐθισμοῖς τῶν πρὸς ἑκάστην ἀρετὴν ἀγόντων, ὑπ᾽
ἀνάγκης τε μᾶλλον ἢ κατὰ γνώμην ἐπ᾽ αὐτὰ τοὺς
πολλοὺς παραγινομένους, εἰ δὲ μηδὲν εἴη τὸ κωλῦσον
ἐπὶ τὴν φύσιν ὀλισθαίνοντας εἰδώς, ἐπιδιφρίους μὲν
καὶ βαναύσους καὶ προσαγωγοὺς ἐπιθυμιῶν αἰσχρῶν
τέχνας, ὡς ἀφανιζούσας καὶ λυμαινομένας τά τε σώματα
καὶ τὰς ψυχὰς τῶν μεταχειριζομένων, δούλοις
καὶ ξένοις ἀπέδωκε μεθοδεύειν: καὶ διέμεινεν ἕως
πολλοῦ πάνυ χρόνου δι᾽ αἰσχύνης ὄντα Ῥωμαίοις τὰ
τοιαῦτα ἔργα καὶ ὑπ᾽ οὐδενὸς τῶν αὐθιγενῶν ἐπιτηδευόμενα.
<milestone unit="section" n="2" />δύο δὲ μόνα τοῖς ἐλευθέροις ἐπιτηδεύματα <milestone unit="reiskpage" n="297" />
κατέλιπε τά τε κατὰ γεωργίαν καὶ τὰ κατὰ πολέμους,
ὁρῶν ὅτι γαστρός τε ἄνθρωποι γίνονται διὰ
τούτους τοὺς βίους ἐγκρατεῖς ἀφροδισίοις τε ἧττον
ἁλίσκονται παρανόμοις πλεονεξίαν τε οὐ τὴν βλάπτουσαν
ἀλλήλους διώκουσιν, ἀλλὰ τὴν ἀπὸ τῶν πολεμίων
περιποιουμένην τὰς ὠφελείας. ἀτελῆ δὲ τούτων
ἑκάτερον ἡγούμενος εἶναι τῶν βίων χωριζόμενον
θατέρου καὶ φιλαίτιον οὐχ ἑτέροις μέν τισιν ἀπέδωκεν
ἐργάζεσθαι τὴν γῆν, ἑτέροις δὲ τὰ πολεμίων
φέρειν τε καὶ ἄγειν ὡς ὁ παρὰ Λακεδαιμονίοις εἶχε
νόμος, ἀλλὰ τοὺς αὐτοὺς τόν τε πολεμικὸν καὶ τὸν
 γεωργικὸν ἔταξε βίον ζῆν: <milestone unit="section" n="3" />εἰ μὲν εἰρήνην ἄγοιεν ἐπὶ
<pb id="v.1p.195" />
τοῖς κατ᾽ ἀγρὸν ἔργοις ἐθίζων ἅπαντας μένειν, πλὴν
εἴ ποτε δεηθεῖεν ἀγορᾶς, τότε δ᾽ εἰς ἄστυ συνιόντας
ἀγοράζειν, ἐνάτην ὁρίζων ἡμέραν ταῖς ἀγοραῖς: ὅτε
<milestone unit="reiskpage" n="298" />δὲ πόλεμος καταλάβοι στρατεύεσθαι διδάσκων καὶ μὴ
παραχωρεῖν ἑτέροις μήτε τῶν πόνων μήτε τῶν ὠφελειῶν. 
διῄρει γὰρ αὐτοῖς ἐξ ἴσου γῆν τε ὅσην ἂν
ἀφέλοιτο πολεμίους καὶ ἀνδράποδα καὶ χρήματα, καὶ
παρεσκεύαζεν ἀγαπητῶς δέχεσθαι τὰς στρατείας.
</p></div2>

<div2 type="chapter" n="29" org="uniform" sample="complete">
<p><milestone unit="section" n="1" />
τῶν δ᾽ εἰς ἀλλήλους ἀδικημάτων οὐ
χρονίους ἀλλὰ ταχείας ἐποιεῖτο τὰς κρίσεις τὰ μὲν 
αὐτὸς διαιτῶν, τὰ δ᾽ ἄλλοις ἐπιτρέπων, καὶ τὰς τιμωρίας
αὐτῶν πρὸς τὰ μεγέθη τῶν ἁμαρτημάτων
ἐποιεῖτο. ἀποτρέπειν τε ἀνθρώπους ἀπὸ παντὸς ἔργου
πονηροῦ τὸν φόβον μάλιστα δυνάμενον ὁρῶν πολλὰ
εἰς τοῦτο παρεσκευάσατο χωρίον τε, ἐν ᾧ καθεζόμενος 
ἐδίκαζεν, ἐν τῷ φανερωτάτῳ τῆς ἀγορᾶς καὶ
στρατιωτῶν, οἳ παρηκολούθουν αὐτῷ τριακόσιοι τὸν
ἀριθμὸν ὄντες, καταπληκτικώτατοι τὴν πρόσοψιν, ῥάβδους
τε καὶ πελέκεις ὑπ᾽ ἀνδρῶν δώδεκα φερομένους,
οἷς τοὺς μὲν ἄξια μαστίγων δεδρακότας ἔξαινον 
ἐν ἀγορᾷ, τῶν δὲ τὰ μέγιστα ἠδικηκότων τοὺς
τραχήλους ἀπέκοπτον ἐν τῷ φανερῷ. <milestone unit="section" n="2" />τοιοῦτος μὲν 
<milestone unit="reiskpage" n="299" />δή τις ὁ κόσμος ἦν τῆς κατασκευασθείσης ὑπὸ Ῥωμύλου
πολιτείας: ἀπόχρη γὰρ ἐκ τούτων καὶ περὶ τῶν
ἄλλων εἰκάσαι. 
<pb id="v.1p.196" />
</p></div2>

<div2 type="chapter" n="30" org="uniform" sample="complete">
<p><milestone unit="section" n="1" />
αἱ δὲ ἄλλαι πράξεις αἵ τε κατὰ τοὺς πολέμους
ὑπὸ τοῦ ἀνδρὸς γενόμεναι καὶ αἱ κατὰ  <add>τὴν</add>
πόλιν, ὧν ἄν τις καὶ λόγον ποιήσαιτ᾽ ἐν ἱστορίας
γραφῇ, τοιαῦταί τινες παραδίδονται. <milestone unit="section" n="2" />πολλῶν περιοικούντων
τὴν Ῥώμην ἐθνῶν μεγάλων τε καὶ τὰ πολέμια
ἀλκίμων, ὧν οὐδὲν ἦν τοῖς Ῥωμαίοις φίλιον,
οἰκειώσασθαι ταῦτα βουληθεὶς ἐπιγαμίαις, ὅσπερ ἐδόκει
τοῖς παλαιοῖς τρόπος εἶναι βεβαιότατος τῶν συναπτόντων
φιλίας, ἐνθυμούμενος δὲ ὅτι βουλόμεναι
μὲν αἱ πόλεις οὐκ ἂν συνέλθοιεν αὐτοῖς ἄρτι τε συνοικιζομένοις
καὶ οὔτε χρήμασι δυνατοῖς οὔτε λαμπρὸν
ἔργον ἐπιδεδειγμένοις οὐδέν, βιασθεῖσαι δὲ εἴξουσιν
εἰ μηδεμία γένοιτο περὶ τὴν ἀνάγκην ὕβρις, γνώμην
ἔσχεν, ᾗ καὶ Νεμέτωρ ὁ πάππος αὐτοῦ προσέθετο,
δἰ ἁρπαγῆς παρθένων ἀθρόας γενομένης ποιήσασθαι
τὰς ἐπιγαμίας. <milestone unit="section" n="3" />γνοὺς δὲ ταῦτα θεῷ μὲν εὐχὰς τίθεται
πρῶτον ἀπορρήτων βουλευμάτων ἡγεμόνι, ἐὰν
ἡ πεῖρα αὐτῷ χωρήσῃ κατὰ νοῦν θυσίας καὶ ἑορτὰς <milestone unit="reiskpage" n="300" />
ἄξειν καθ᾽ ἕκαστον ἐνιαυτόν: ἔπειτα τῷ συνεδρίῳ
τῆς γερουσίας ἀνενέγκας τὸν λόγον, ἐπειδὴ κἀκείνοις
τὸ βούλευμα ἤρεσκεν, ἑορτὴν προεῖπε καὶ πανήγυριν
ἄξειν Ποσειδῶνι καὶ περιήγγελλεν εἰς τὰς ἔγγιστα
πόλεις καλῶν τοὺς βουλομένους ἀγορᾶς τε μεταλαμβάνειν
καὶ ἀγώνων: καὶ γὰρ ἀγῶνας ἄξειν ἔμελλεν
 ἵππων τε καὶ ἀνδρῶν παντοδαπούς. <milestone unit="section" n="4" />συνελθόντων δὲ
<pb id="v.1p.197" />
πολλῶν ξένων εἰς τὴν ἑορτὴν γυναιξὶν ἅμα καὶ τέκνοις,
ἐπειδὴ τάς τε θυσίας ἐπετέλεσε τῷ Ποσειδῶνι καὶ
τοὺς ἀγῶνας, τῇ τελευταίᾳ τῶν ἡμερῶν, ᾗ διαλύσειν
ἔμελλε τὴν πανήγυριν, παράγγελμα δίδωσι τοῖς νέοις,
ἡνίκ᾽ ἂν αὐτὸς ἄρῃ τὸ σημεῖον ἁρπάζειν τὰς παρούσας 
ἐπὶ τὴν θέαν παρθένους, αἷς ἂν ἐπιτύχωσιν ἕκαστοι,
καὶ φυλάττειν ἁγνὰς ἐκείνην τὴν νύκτα, τῇ δ᾽
<milestone unit="section" n="5" />ἑξῆς ἡμέρᾳ πρὸς ἑαυτὸν ἄγειν. οἱ μὲν δὴ νέοι διαστάντες 
κατὰ συστροφάς, ἐπειδὴ τὸ σύνθημα ἀρθὲν
εἶδον τρέπονται πρὸς τὴν τῶν παρθένων ἁρπαγήν, 
ταραχὴ δὲ τῶν ξένων εὐθὺς ἐγένετο καὶ φυγὴ μεῖζόν
<milestone unit="reiskpage" n="301" />τι κακὸν ὑφορωμένων. τῇ δ᾽ ἑξῆς ἡμέρᾳ προαχθεισῶν
τῶν παρθένων, παραμυθησάμενος αὐτῶν τὴν
ἀθυμίαν ὁ Ῥωμύλος, ὡς οὐκ ἐφ᾽ ὕβρει τῆς ἁρπαγῆς
ἀλλ᾽ ἐπὶ γάμῳ γενομένης, Ἑλληνικόν τε καὶ ἀρχαῖον 
ἀποφαίνων τὸ ἔθος καὶ τρόπων συμπάντων καθ᾽ οὓς
συνάπτονται γάμοι ταῖς γυναιξὶν ἐπιφανέστατον, ἠξίου
στέργειν τοὺς δοθέντας αὐταῖς ἄνδρας ὑπὸ τῆς τύχης:
<milestone unit="section" n="6" />καὶ μετὰ τοῦτο διαριθμήσας τὰς κόρας ἑξακοσίας τε 
καὶ ὀγδοήκοντα καὶ τρεῖς εὑρεθείσας κατέλεξεν αὖθις 
ἐκ τῶν ἀγάμων ἄνδρας ἰσαρίθμους, οἷς αὐτὰς συνήρμοττε
κατὰ τοὺς πατρίους ἑκάστης ἐθισμούς, ἐπὶ
κοινωνίᾳ πυρὸς καὶ ὕδατος ἐγγυῶν τοὺς γάμους, ὡς
καὶ μέχρι τῶν καθ᾽ ἡμᾶς ἐπιτελοῦνται χρόνων.
</p></div2>

<div2 type="chapter" n="31" org="uniform" sample="complete">
<p><milestone unit="section" n="1" />
ταῦτα δὲ γενέσθαι τινὲς μὲν γράφουσι 
κατὰ τὸν πρῶτον ἐνιαυτὸν τῆς Ῥωμύλου ἀρχῆς, Γναῖος
<pb id="v.1p.198" />
δὲ Γέλλιος κατὰ τὸν τέταρτον: ὃ καὶ μᾶλλον εἰκός.
νέον γὰρ οἰκιζομένης πόλεως ἡγεμόνα πρὶν ἢ καταστήσασθαι
τὴν πολιτείαν ἔργῳ τηλικούτῳ ἐπιχειρεῖν
οὐκ ἔχει λόγον. τῆς δὲ ἁρπαγῆς τὴν αἰτίαν οἱ μὲν
εἰς σπάνιν γυναικῶν ἀναφέρουσιν, οἱ δ᾽ εἰς ἀφορμὴν
πολέμου, οἱ δὲ τὰ πιθανώτατα γράφοντες, οἷς κἀγὼ <milestone unit="reiskpage" n="302" />
συγκατεθέμην, εἰς τὸ συνάψαι φιλότητα πρὸς τὰς πλησιοχώρους
πόλεις ἀναγκαίαν. <milestone unit="section" n="2" />τὴν δὲ τότε ὑπὸ Ῥωμύλου
καθιερωθεῖσαν ἑορτὴν ἔτι καὶ εἰς ἐμὲ ἄγοντες Ῥωμαῖοι
διετέλουν Κωνσουάλια καλοῦντες, ἐν ᾗ βωμός
τε ὑπόγειος ἱδρυμένος παρὰ τῷ μεγίστῳ τῶν ἱπποδρόμων
περισκαφείσης τῆς γῆς θυσίαις τε καὶ ὑπερπύροις
ἀπαρχαῖς γεραίρεται, καὶ δρόμος ἵππων
ζευκτῶν τε καὶ ἀζεύκτων ἐπιτελεῖται. καλεῖται δὲ ὁ
θεός, ᾧ ταῦτ᾽ ἐπιτελοῦσι, Κῶνσος ὑπὸ Ῥωμαίων, ὃν
ἐξερμηνεύοντες εἰς τὴν ἡμετέραν γλῶτταν Ποσειδῶνα
σεισίχθονά φασιν εἶναί τινες καὶ διὰ τοῦτο ὑπογείῳ
τετιμῆσθαι βωμῷ λέγουσιν, ὅτι τὴν γῆν ὁ θεὸς οὗτος
ἔχει. <milestone unit="section" n="3" />ἐγὼ δὲ καὶ ἕτερον οἶδα λόγον ἀκούων, ὡς τῆς
μὲν ἑορτῆς τῷ Ποσειδῶνι ἀγομένης καὶ τοῦ δρόμου <milestone unit="reiskpage" n="303" />
τῶν ἵππων τούτῳ τῷ θεῷ γινομένου, τοῦ δὲ καταγείου
βωμοῦ δαίμονι ἀρρήτῳ τινὶ βουλευμάτων κρυφίων
ἡγεμόνι καὶ φύλακι κατασκευασθέντος ὕστερον:
Ποσειδῶνι γὰρ ἀφανῆ βωμὸν οὐδαμόθι γῆς οὔθ᾽ ὑφ᾽
Ἑλλήνων οὔθ᾽ ὑπὸ βαρβάρων καθιδρῦσθαι: τὸ δ᾽
ἀληθὲς ὅπως ἔχει χαλεπὸν εἰπεῖν.
</p></div2>

<div2 type="chapter" n="32" org="uniform" sample="complete">
<p><milestone unit="section" n="1" />
ὡς δὲ διεβοήθη τὰ περὶ τὴν ἁρπαγὴν
<pb id="v.1p.199" />
τῶν παρθένων καὶ τὰ περὶ τους γάμους εἰς τὰς πλησιοχώρους
πόλεις, αἱ μὲν αὐτὸ τὸ πραχθὲν πρὸς ὀργὴν
ἐλάμβανον, αἱ δ᾽ ἀφ᾽ ἧς ἐπράχθη διαθέσεως καὶ εἰς
ὃ τέλος ἐχώρησεν ἀναλογιζόμεναι μετρίως αὐτὸ ἔφερον,
κατέσκηψε δ᾽ οὖν ἀνὰ χρόνον εἰς πολέμους τοὺς 
μὲν ἄλλους εὐπετεῖς, ἕνα δὲ τὸν πρὸς Σαβίνους μέγαν
καὶ χαλεπόν: οἷς ἅπασι τέλος ἐπηκολούθησεν εὐτυχές,
ὥσπερ αὐτῷ τὰ μαντεύματα προεθέσπισε πρὶν
ἐπιχειρῆσαι τῷ ἔργῳ πόνους μὲν καὶ κινδύνους μεγάλους
<milestone unit="reiskpage" n="304" />προσημαίνοντα, τὰς δὲ τελευτὰς αὐτῶν ἔσεσθαι 
καλάς. <milestone unit="section" n="2" />ἦσαν δὲ αἱ πρῶται πόλεις ἄρξασαι τοῦ πρὸς 
αὐτὸν πολέμου Καινίνη καὶ Ἄντεμνα καὶ Κρουστομέρεια,
πρόφασιν μὲν ποιούμεναι τὴν ἁρπαγὴν τῶν
παρθένων καὶ τὸ μὴ λαβεῖν ὑπὲρ αὐτῶν δίκας, ὡς
δὲ τἀληθὲς εἶχεν ἀχθόμεναι τῇ κτίσει τε καὶ αὐξήσει 
τῆς Ῥώμης δι᾽ ὀλίγου πολλῇ γενομένῃ καὶ οὐκ
ἀξιοῦσαι περιιδεῖν κοινὸν ἐπὶ τοῖς περιοίκοις ἅπασι
κακὸν φυόμενον. <milestone unit="section" n="3" />τέως μὲν οὖν πρὸς τὸ Σαβίνων 
ἔθνος ἀποστέλλουσαι πρέσβεις ἐκείνους ἠξίουν τὴν
ἡγεμονίαν τοῦ πολέμου παραλαβεῖν ἰσχύν τε μεγίστην 
ἔχοντας καὶ χρήμασι πλείοσι δυναμένους ἄρχειν
τε ἀξιοῦντας τῶν πλησιοχώρων καὶ οὐκ ἐλάχιστα τῶν
ἄλλων περιυβρισμένους: τῶν γὰρ ἡρπασμένων αἱ
πλείους ἦσαν ἐκείνων.
<pb id="v.1p.200" />
</p></div2>

<div2 type="chapter" n="33" org="uniform" sample="complete">
<p><milestone unit="section" n="1" />
Επεὶ δ᾽ οὐδὲν ἐπέραινον ἀντικαθισταμένων
αὐταῖς τῶν παρὰ τοῦ Ῥωμύλου πρεσβειῶν καὶ <milestone unit="reiskpage" n="305" />
θεραπευουσῶν λόγοις τε καὶ ἔργοις τὸ ἔθνος, ἀχθόμεναι
τῇ τριβῇ τοῦ χρόνου μελλόντων ἀεὶ τῶν Σαβίνων
καὶ ἀναβαλλομένων εἰς χρόνους μακροὺς τὴν περὶ τοῦ
πολέμου βουλὴν αὐταὶ καθ᾽ ἑαυτὰς ἔγνωσαν τοῖς
Ῥωμαίοις πολεμεῖν, ἀποχρῆν οἰόμεναι τὴν οἰκείαν
δύναμιν, εἰ καθ᾽ ἓν αἱ τρεῖς γένοιντο, μίαν ἄρασθαι
πόλιν οὐ μεγάλην. ἐβουλεύσαντο μὲν ταῦτα, συνελθεῖν
δ᾽ οὐκ ἔφθησαν εἰς ἓν ἅπασαι στρατόπεδον
προεξαναστάντων προχειρότερον τῶν ἐκ τῆς Καινίνης,
<milestone unit="section" n="2" />οἵπερ καὶ μάλιστα ἐδόκουν τὸν πόλεμον ἐνάγειν. ἐξεστρατευμένων
δὲ τούτων καὶ δῃούντων τὴν ὅμορον
ἐξαγαγὼν τὴν δύναμιν ὁ Ῥωμύλος, ἀφυλάκτοις οὖσιν
ἔτι τοῖς πολεμίοις ἀπροσδοκήτως ἐπιτίθεται καὶ τοῦ
τε χάρακος αὐτῶν ἀρτίως ἱδρυμένου γίνεται κύριος
τοῖς τε φεύγουσιν εἰς τὴν πόλιν ἐκ ποδὸς ἑπόμενος
οὐδέπω τῶν ἔνδον πεπυσμένων τὴν περὶ τοὺς σφετέρους
συμφορὰν τεῖχός τε ἀφύλακτον εὑρὼν καὶ πύλας
ἀκλείστους αἱρεῖ τὴν πόλιν ἐξ ἐφόδου καὶ τὸν βασιλέα <milestone unit="reiskpage" n="306" />
τῶν Καινινιτῶν ὑπαντήσαντα σὺν καρτερᾷ χειρὶ
μαχόμενος αὐτοχειρίᾳ κτείνει καὶ τὰ ὅπλα ἀφαιρεῖται.
</p></div2>

<div2 type="chapter" n="34" org="uniform" sample="complete">
<p><milestone unit="section" n="1" />
τοῦτον δὲ τὸν τρόπον ἁλούσης τῆς πόλεως
τὰ ὅπλα παραδοῦναι τοὺς ἁλόντας κελεύσας καὶ
<pb id="v.1p.201" />
παῖδας εἰς ὁμηρείαν, οὓς ἐβούλετο, λαβὼν ἐπὶ τοὺς
Ἀντεμνάτας ἐχώρει. γενόμενος δὲ καὶ τῆς ἐκείνων
δυνάμεως ἐσκεδασμένης ἔτι κατὰ τὰς προνομὰς τῇ
παρ᾽ ἐλπίδας ἐφόδῳ καθάπερ καὶ τῆς προτέρας ἐγκρατὴς
καὶ τὰ αὐτὰ τοὺς ἁλόντας διαθεὶς ἀπῆγεν ἐπ᾽ 
οἴκου τὴν δύναμιν, ἄγων σκῦλά τε ἀπὸ τῶν πεπτωκότων
κατὰ τὴν μάχην καὶ ἀκροθίνια λαφύρων θεοῖς, καὶ
<milestone unit="section" n="2" />πολλὰς ἅμα τούτοις θυσίας ἐποιήσατο. τελευταῖος δὲ 
τῆς πομπῆς αὐτὸς ἐπορεύετο ἐσθῆτα μὲν ἠμφιεσμένος
ἁλουργῆ, δάφνῃ δὲ κατεστεμμένος τὰς κόμας καὶ ἵνα 
<milestone unit="reiskpage" n="307" />τὸ βασίλειον ἀξίωμα σώζῃ τεθρίππῳ παρεμβεβηκώς.
ἡ δ᾽ ἄλλη δύναμις αὐτῷ παρηκολούθει πεζῶν τε καὶ
ἱππέων κεκοσμημένη κατὰ τέλη θεούς τε ὑμνοῦσα
πατρίοις ᾠδαῖς καὶ τὸν ἡγεμόνα κυδαίνουσα ποιήμασιν
αὐτοσχεδίοις. οἱ δ᾽ ἐκ τῆς πόλεως ὑπήντων αὐτοῖς 
ἅμα γυναιξί τε καὶ τέκνοις παρ᾽ ἄμφω τὰ μέρη
τῆς ὁδοῦ τῇ τε νίκῃ συνηδόμενοι καὶ τὴν ἄλλην ἅπασαν
ἐνδεικνύμενοι φιλοφροσύνην. ὡς δὲ παρῆλθεν
ἡ δύναμις εἰς τὴν πόλιν κρατῆρσί τε ἐπετύγχανεν
<milestone unit="reiskpage" n="308" />οϊνῳ κεκραμένοις καὶ τραπέζαις τροφῆς παντοίας γεμούσαις, 
αἳ παρὰ τὰς ἐπιφανεστάτας τῶν οἰκιῶν
ἔκειντο, ἵνα ἐμφορεῖσθαι τοῖς βουλομένοις ᾖ. <milestone unit="section" n="3" />ἡ μὲν 
οὖν ἐπινίκιός τε καὶ τροπαιοφόρος πομπὴ καὶ θυσία,
ἣν καλοῦσι Ῥωμαῖοι θρίαμβον, ὑπὸ Ῥωμύλου πρώτου
<pb id="v.1p.202" />
κατασταθεῖσα τοιαύτη τις ἦν: ἐν δὲ τῷ καθ᾽ ἡμᾶς βίῳ
πολυτελὴς γέγονε καὶ ἀλαζὼν εἰς πλούτου μᾶλλον ἐπίδειξιν
ἢ δόκησιν ἀρετῆς ἐπιτραγῳδουμένη καὶ καθ᾽
<milestone unit="section" n="4" />ἅπασαν ἰδέαν ἐκβέβηκε τὴν ἀρχαίαν εὐτέλειαν. μετὰ
δὲ τὴν πομπήν τε καὶ θυσίαν νεὼν κατασκευάσας ὁ
Ῥωμύλος ἐπὶ τῆς κορυφῆς τοῦ Καπιτωλίου <del status="unremarkable">λόφου</del>
Διός, ὃν ἐπικαλοῦσι Ῥωμαῖοι φερέτριον, οὐ μέγαν:
ἔτι γὰρ αὐτοῦ σώζεται τὸ ἀρχαῖον ἴχνος ἐλάττονας ἢ
πέντε ποδῶν καὶ δέκα τὰς μείζους πλευρὰς ἔχον: ἐν
τούτῳ καθιέρωσε τὰ σκῦλα τοῦ Καινινιτῶν βασιλέως,
ὃν αὐτοχειρίᾳ κατειργάσατο. τὸν δὲ Δία τὸν φερέτριον,
ᾧ τὰ ὅπλα ὁ Ῥωμύλος ἀνέθηκεν, εἴτε βούλεταί <milestone unit="reiskpage" n="309" />
τις τροπαιοῦχον εἴτε σκυλοφόρον καλεῖν ὡς ἀξιοῦσί
τινες εἴθ᾽, ὅτι πάντων ὑπερέχει καὶ πᾶσαν ἐν κύκλῳ
περιείληφε τὴν τῶν ὄντων φύσιν τε καὶ κίνησιν,
ὑπερφερέτην οὐχ ἁμαρτήσεται τῆς ἀληθείας.
</p></div2>

<div2 type="chapter" n="35" org="uniform" sample="complete">
<p><milestone unit="section" n="1" />
ὡς δ᾽ ἀπέδωκε τοῖς θεοῖς ὁ βασιλεὺς τὰς
χαριστηρίους θυσίας τε καὶ ἀπαρχάς, πρὶν ἢ τῶν ἄλλων
τι διαπράξασθαι βουλὴν ἐποιεῖτο περὶ τῶν κρατηθεισῶν
πόλεων, ὅντινα χρηστέον αὐταῖς τρόπον,
αὐτὸς ἣν ὑπελάμβανε κρατίστην εἶναι γνώμην, πρῶτος
ἀποδειξάμενος. <milestone unit="section" n="2" />ὡς δὲ πᾶσι τοῖς ἐν τῷ συνεδρίῳ
παροῦσιν ἥ τε ἀσφάλεια τῶν βουλευμάτων τοῦ ἡγεμόνος
ἤρεσκε καὶ ἡ λαμπρότης τά τε ἄλλα ὅσα ἐξ
αὐτῶν γενήσεται τῇ πόλει χρήσιμα οὐκ ἐν τῷ παραχρῆμα
μόνον ἀλλὰ καὶ εἰς ἅπαντα τὸν ἄλλον χρόνον
<pb id="v.1p.203" />
ἐπῃνεῖτο, συνελθεῖν κελεύσας τὰς γυναῖκας ὅσαι τοῦ
τε Ἀντεμνατῶν καὶ τοῦ Καινινιτῶν ἐτύγχανον οὖσαι
<milestone unit="reiskpage" n="310" />γένους, ἡρπασμέναι δὲ ἅμα ταῖς ἄλλαις, ἐπεὶ δὲ
συνῆλθον ὀλοφυρόμεναί τε καὶ προκυλιόμεναι καὶ
τὰς τῶν πατρίδων ἀνακλαίουσαι τύχας, ἐπισχεῖν τῶν 
ὀδυρμῶν καὶ σιωπῆσαι κελεύσας ἔλεξε: <milestone unit="section" n="3" />τοῖς μὲν 
ὑμετέροις πατράσι καὶ ἀδελφοῖς καὶ ὅλαις ταῖς πόλεσιν
ὑμῶν ἅπαντα τὰ δεινὰ ὀφείλεται παθεῖν, ὅτι πόλεμον
ἀντὶ φιλίας οὔτε ἀναγκαῖον οὔτε καλὸν ἀνείλοντο:
ἡμεῖς δὲ πολλῶν ἕνεκεν ἐγνώκαμεν μετρίᾳ 
χρήσασθαι γνώμῃ πρὸς αὐτοὺς θεῶν τε νέμεσιν
ὑφορώμενοι τὴν ἅπασι τοῖς ὑπερόγκοις ἐνισταμένην
καὶ ἀνθρώπων φθόνον δεδιότες ἔλεόν τε κοινῶν κακῶν
οὐ μικρὸν ἔρανον εἶναι νομίζοντες, ὡς κἂν αὐτοί
ποτε τοῦ παρ᾽ ἑτέρων δεηθέντες, ὑμῖν τε οὐ μεμπταῖς 
ὑπαρχούσαις μέχρι τοῦδε περὶ τοὺς ἑαυτῶν ἄνδρας
οὐ μικρὰν οἰόμενοι ταύτην ἔσεσθαι τιμὴν καὶ χάριν.
<milestone unit="section" n="4" />παρίεμεν οὖν αὐτοῖς τὴν ἁμαρτάδα ταύτην ἀζήμιον 
καὶ οὔτε ἐλευθερίαν οὔτε κτῆσιν οὔτ᾽ ἄλλο τῶν ἀγαθῶν
οὐδὲν τοὺς πολίτας ὑμῶν ἀφαιρούμεθα. ἐφίεμεν 
<milestone unit="reiskpage" n="311" />δὲ τοῖς τε μένειν γλιχομένοις ἐκεῖ καὶ τοῖς μετενέγκασθαι
βουλομένοις τὰς οἰκήσεις ἀκίνδυνόν τε καὶ
ἀμεταμέλητον τὴν αἵρεσιν. τοῦ δὲ μηδὲν ἔτι αὐτοὺς
ἐπεξαμαρτεῖν μηδ᾽ εὑρεθῆναί τι χρῆμα, ὃ ποιήσει τὰς
πόλεις διαλύσασθαι τὴν πρὸς ἡμᾶς φιλίαν, φάρμακον 
ἡγούμεθα κράτιστον εἶναι πρὸς εὐδοξίαν τε καὶ πρὸς
<pb id="v.1p.204" />
ἀσφάλειαν τὸ αὐτὸ χρήσιμον ἀμφοτέροις, εἰ ποιήσαιμεν
ἀποικίας τῆς Ῥώμης τὰς πόλεις καὶ συνοίκους
αὐταῖς πέμψαιμεν αὐτόθεν τοὺς ἱκανούς. ἄπιτε οὖν
ἀγαθὴν ἔχουσαι διάνοιαν καὶ διπλασίως ἢ πρότερον
ἀσπάζεσθε καὶ τιμᾶτε τοὺς ἄνδρας, ὑφ᾽ ὧν γονεῖς τε
ὑμῶν ἐσώθησαν καὶ ἀδελφοὶ καὶ πατρίδες ἐλεύθεραι
ἀφίενται. <milestone unit="section" n="5" />αἱ μὲν δὴ γυναῖκες ὡς ταῦτ᾽ ἤκουσαν
περιχαρεῖς γενόμεναι καὶ πολλὰ δάκρυα ὑφ᾽ ἡδονῆς
ἀφεῖσαι μετέστησαν ἐκ τῆς ἀγορᾶς, ὁ δὲ Ῥωμύλος
τριακοσίους μὲν ἄνδρας εἰς ἑκατέραν ἀποίκους ἀπέστειλεν,
οἷς ἔδοσαν αἱ πόλεις τρίτην κατακληρουχῆσαι
μοῖραν τῆς ἑαυτῶν γῆς. <milestone unit="section" n="6" />Καινινιτῶν δὲ καὶ
Ἀντεμνατῶν τοὺς βουλομένους μεταθέσθαι τὴν οἴκησιν
εἰς Ῥώμην γυναιξὶν ἅμα καὶ τέκνοις μετήγαγον <milestone unit="reiskpage" n="312" />
κλήρους τε τοὺς ἑοὺς ἑαυτῶν ἔχοντας καὶ χρήματα φερομένους
ὅσα ἐκέκτηντο, οὓς εὐθὺς εἰς φυλὰς καὶ φράτρας
ὁ βασιλεὺς κατέγραψε, τρισχιλίων οὐκ ἐλάττους
ὄντας, <milestone unit="section" n="7" /> ὥστε τοὺς σύμπαντας ἑξακισχιλίους πεζοὺς
Ῥωμαίοις τότε πρῶτον ἐκ καταλόγου γενέσθαι. Καινίνη
μὲν δὴ καὶ Ἄντεμνα πόλεις οὐκ ἄσημοι γένος
ἔχουσαι τὸ Ἑλληνικόν, Ἀβοριγῖνες γὰρ αὐτὰς ἀφελόμενοι
τοὺς Σικελοὺς κατέσχον, Οἰνώτρων μοῖρα τῶν
ἐξ Ἀρκαδίας ἀφικομένων, ὡς εἴρηταί μοι πρότερον,
μετὰ τόνδε τὸν πόλεμον ἀποικίαι Ῥωμαίων γεγένηντο.
<pb id="v.1p.205" />
</p></div2>

<div2 type="chapter" n="36" org="uniform" sample="complete">
<p><milestone unit="section" n="1" />
ὁ δὲ Ῥωμύλος ταῦτα διαπραξάμενος
ἐπὶ Κρουστομερίνους ἐξάγει τὴν στρατιὰν παρεσκευασμένους
ἄμεινον τῶν προτέρων: οὓς ἐκ παρατάξεώς
τε καὶ τειχομαχίας παραστησάμενος ἄνδρας ἀγαθοὺς
κατὰ τὸν ἀγῶνα γενομένους οὐδὲν ἔτι διαθεῖναι κακὸν 
ἠξίωσεν, ἀλλὰ καὶ ταύτην ἐποίησεν ἄποικον Ῥωμαίων
τὴν πόλιν ὥσπερ τὰς προτέρας. <milestone unit="section" n="2" />ἦν δὲ τὸ 
Κρουστομέριον Ἀλβανῶν ἀπόκτισις πολλοῖς πρότερον
<milestone unit="reiskpage" n="313" />τῆς Ῥώμης ἀποσταλεῖσα χρόνοις. διαγγελλούσης
δὲ τῆς φήμης πολλαῖς πόλεσι τήν τε κατὰ πολέμους 
γενναιότητα τοῦ ἡγεμόνος καὶ πρὸς τοὺς κρατηθέντας
ἐπιείκειαν ἄνδρες τε αὐτῷ προσετίθεντο πολλοὶ καὶ
ἀγαθοὶ δυνάμεις ἀξιοχρέους πανοικίᾳ μετανισταμένας
ἐπαγόμενοι, ὧν ἐφ᾽ ἑνὸς ἡγεμόνος ἐκ Τυρρηνίας
ἐλθόντος, ᾧ Καίλιος ὄνομα ἦν, τῶν λόφων τις, 
ἐν ᾧ καθιδρύθη, Καίλιος εἰς τόδε χρόνου καλεῖται:
καὶ πόλεις ὅλαι παρεδίδοσαν ἑαυτὰς ἀπὸ τῆς Μεδυλλίνων
ἀρξάμεναι καὶ ἐγίνοντο Ῥωμαίων ἀποικίαι.
<milestone unit="section" n="3" />Σαβῖνοι δὲ ταῦτα ὁρῶντες ἤχθοντο καὶ δι᾽ αἰτίας 
ἀλλήλους εἶχον, ὅτι οὐκ ἀρχομένην τὴν Ῥωμαίων 
ἰσχὺν ἐκώλυσαν, ἀλλ᾽ ἐπὶ μέγα προηκούσῃ συμφέρεσθαι
ἔμελλον, ἐδόκει τε αὐτοῖς ἐπανορθώσασθαι τὴν
προτέραν ἄγνοιαν ἀξιολόγου δυνάμεως ἀποστολῇ. καὶ
μετὰ τοῦτο ἀγορὰν ποιησάμενοι σύμπαντες ἐν τῇ μεγίστῃ
τε πόλει καὶ πλεῖστον ἀξίωμα ἐχούσῃ τοῦ ἔθνους, 
ᾗ Κυρὶς ὄνομα ἦν, ψῆφον ὑπὲρ τοῦ πολέμου διήνεγκαν
<pb id="v.1p.206" />
ἀποδείξαντες ἡγεμόνα τῆς στρατιᾶς Τῖτον, ὃς <milestone unit="reiskpage" n="314" />
<milestone unit="section" n="4" />ἐπεκαλεῖτο Τάτιος, βασιλέα Κυριτῶν. Σαβῖνοι μὲν
δὴ ταῦτα βουλευσάμενοι καὶ διαλυθέντες κατὰ τὰς
πόλεις τὰ πρὸς τὸν πόλεμον ηὐτρεπίζοντο, ὡς εἰς
νέωτα ἐπὶ τὴν Ῥώμην πολλῇ χειρὶ ἐλάσοντες.
</p></div2>

<div2 type="chapter" n="37" org="uniform" sample="complete">
<p><milestone unit="section" n="1" />
ἐν τούτῳ δὲ καὶ ὁ Ῥωμύλος ἀντιπαρεσκευάζετο
τὰ κράτστα, ὡς ἀμυνούμενος ἄνδρας τὰ
πολέμια ἀλκίμους, τοῦ μὲν Παλατίου τὸ τεῖχος ὡς
ἀσφαλέστερον εἶναι τοῖς ἔνδον ὑψηλοτέροις ἐρύμασιν
ἐγείρων, τοὺς δὲ παρακειμένους αὐτῷ λόφους
τόν τε Αὐεντῖνον καὶ τὸν Καπιτωλῖνον νῦν λεγόμενον
ἀποταφρεύων καὶ χαρακώμασι καρτεροῖς περιλαμβάνων,
ἐν οἷς τὰ ποίμνια καὶ τοὺς γεωργοὺς αὐλίζεσθαι
τὰς νύκτας ἐπέταξεν ἐχεγγύῳ φρουρᾷ καταλαβὼν
ἑκάτερον, καὶ εἴ τι ἄλλο χωρίον ἀσφάλειαν αὐτοῖς
παρέξειν ἔμελλεν ἀποταφρεύων καὶ περισταυρῶν καὶ
<milestone unit="section" n="2" />διὰ φυλακῆς ἔχων. ἧκε δὲ αὐτῷ Τυρρηνῶν ἐπικουρίαν
ἱκανὴν ἄγων ἐκ Σολωνίου πόλεως ἀνὴρ δραστήριος
καὶ τὰ πολέμια <del status="unremarkable">ἔργα</del> διαφανής, Λοκόμων ὄνομα, <milestone unit="reiskpage" n="315" />
φίλος οὐ πρὸ πολλοῦ γεγονώς, καὶ παρ᾽ Ἀλβανῶν
ἄνδρες, οὓς ὁ πάππος ἔπεμψεν αὐτῷ, συχνοὶ στρατιῶταί
τε καὶ ὑπηρέται καὶ τεχνῖται πολεμικῶν ἔργων,
σῖτός τε καὶ ὅπλα καὶ ὅσα τούτοις πρόσφορα ἦν
ἱκανῶς ἅπαντα ἐπεχορηγεῖτο. <milestone unit="section" n="3" />ἐπεὶ δ᾽ ἐν ἑτοίμῳ τὰ
<pb id="v.1p.207" />
πρὸς τὸν ἀγῶνα ἦν ἑκατέροις, ἔαρος ἀρχομένου μέλλοντες
ἐξάγειν οἱ Σαβῖνοι τὰς δυνάμεις ἔγνωσαν
ἀποστεῖλαι πρεσβείαν πρῶτον ὡς τοὺς πολεμίους τάς
τε γυναῖκας ἀξιώσουσαν ἀπολαβεῖν καὶ δίκας ὑπὲρ
αὐτῶν αἰτήσουσαν τῆς ἁρπαγῆς, ἵνα δὴ δι᾽ ἀνάγκην 
δοκῶσιν ἀνειληφέναι τὸν πόλεμον οὐ τυγχάνοντες
τῶν δικαίων, καὶ τοὺς κήρυκας ἔπεμπον ἐπὶ ταῦτα.
<milestone unit="section" n="4" />Ῥωμύλου δὲ ἀξιοῦντος τὰς μὲν γυναῖκας, ἐπειδὴ 
οὐδ᾽ αὐταῖς ἀκούσαις ὁ μετὰ τῶν ἀνδρῶν βίος ἦν, ἐᾶν
παρὰ τοῖς γεγαμηκόσι μένειν, εἰ δέ τινος ἄλλου δέονται 
λαμβάνειν ὡς παρὰ φίλων, πολέμου δὲ μὴ ἄρχειν,
<milestone unit="reiskpage" n="316" />οὐδενὶ τῶν ἀξιουμένων ὑπακούσαντες ἐξῆγον τὴν
στρατιὰν πεζοὺς μὲν ἄγοντες πεντακισχιλίους ἐπὶ δύο
μυριάσιν, ἱππεῖς δὲ ὀλίγου δέοντας χιλίων. <milestone unit="section" n="5" />ἦν δὲ 
καὶ <add>ἡ</add> τῶν Ῥωμαίων δύναμις οὐ πολὺ τῆς Σαβίνων 
δέουσα δύο μὲν αἱ τῶν πεζῶν μυριάδες, ὀκτακόσιοι
δ᾽ ἱππεῖς, καὶ προεκάθητο τῆς πόλεως διχῇ διῃρημένη,
μία μὲν μοῖρα τὸν Ἐσκυλῖνον κατέχουσα λόφον,
ἐφ᾽ ἧς αὐτὸς ὁ Ῥωμύλος ἦν, ἑτέρα δὲ τὸν Κυρίνιον
οὔπω ταύτην ἔχοντα τὴν προσηγορίαν, ἧς ὁ Τυρρηνὸς 
ἦν Λοκόμων ἡγεμών.
</p></div2>

<div2 type="chapter" n="38" org="uniform" sample="complete">
<p><milestone unit="section" n="1" />
μαθὼν δὲ τὴν παρασκευὴν αὐτῶν
Τάτιος ὁ τῶν Σαβίνων βασιλεὺς νυκτὸς ἀναστήσας
τὸν στρατὸν ἦγε διὰ τῆς χώρας οὐδὲν σινόμενος τῶν
<pb id="v.1p.208" />
κατὰ τοὺς ἀγροὺς καὶ πρὶν ἀνατεῖλαι τὸν ἥλιον
μεταξὺ τοῦ τε Κυρινίου καὶ τοῦ Καπιτωλίου τίθησιν
ἐν τῷ πεδίῳ τὸν χάρακα. ὁρῶν δὲ ἀσφαλεῖ πάντα φυλακῇ <milestone unit="reiskpage" n="317" />
κατεχόμενα πρὸς τῶν πολεμίων, σφίσι δὲ οὐδὲν
χωρίον ἀπολειπόμενον ὀχυρὸν εἰς πολλὴν ἐνέπιπτεν
ἀπορίαν οὐκ ἔχων ὅ τι χρήσεται τῇ τριβῇ τοῦ χρόνου.
<milestone unit="section" n="2" />ἀμηχανοῦντι δὲ αὐτῷ παράδοξος εὐτυχία γίνεται
παραδοθέντος τοῦ κρατίστου τῶν ὀχυρωμάτων
κατὰ τοιάνδε τινὰ συντυχίαν. παρεξιόντας γὰρ τὴν
ῥίζαν τοῦ Καπιτωλίου τοὺς Σαβίνους εἰς ἐπίσκεψιν,
εἴ τι μέρος εὑρεθείη τοῦ λόφου κλοπῇ ληφθῆναι δυνατὸν
ἢ βίᾳ, παρθένος τις ἀπὸ τοῦ μετεώρου κατεσκόπει
θυγάτηρ ἀνδρὸς ἐπιφανοῦς, ᾧ προσέκειτο ἡ
<milestone unit="section" n="3" />τοῦ χωρίου φυλακή, Τάρπεια ὄνομα: καὶ αὐτὴν, ὡς
μὲν Φάβιός τε καὶ Κίγκιος γράφουσιν, ἔρως εἰσέρχεται
τῶν ψελλίων, ἃ περὶ τοῖς ἀριστεροῖς βραχίοσιν ἐφόρουν,
καὶ τῶν δακτυλίων: χρυσοφόροι γὰρ ἦσαν οἱ Σαβῖνοι
τότε καὶ Τυρρηνῶν οὐχ ἧττον ἁβροδίαιτοι: ὡς δὲ
Πείσων Λεύκιος ὁ τιμητικὸς ἱστορεῖ, καλοῦ πράγματος
ἐπιθυμία γυμνοὺς τῶν σκεπαστηρίων ὅπλων παραδοῦναι <milestone unit="reiskpage" n="318" />
τοῖς πολίταις τοὺς πολεμίους. ὁπότερον δὲ
τούτων ἀληθέστερόν ἐστιν ἐκ τῶν ὕστερον γενομένων
ἔξεστιν εἰκάζειν. <milestone unit="section" n="4" />πέμψασα δ᾽ οὖν τῶν θεραπαινίδων
τινὰ διὰ πυλίδος, ἣν οὐδεὶς ἔμαθεν ἀνοιγομένην,
ἠξίου τὸν βασιλέα τῶν Σαβίνων ἐλθεῖν αὑτῇ δίχα
τῶν ἄλλων εἰς λόγους, ὡς ἐκείνῳ διαλεξομένη περὶ
πράγματος ἀναγκαίου καὶ μεγάλου. δεξαμένου δὲ
<pb id="v.1p.209" />
τοῦ Τατίου τὸν λόγον κατ᾽ ἐλπίδα προδοσίας καὶ
συνελθόντος εἰς τὸν ἀποδειχθέντα τόπον, προελθοῦσα
εἰς ἐφικτὸν ἡ παρθένος ἐξεληλυθέναι μὲν
νυκτὸς ἐκ τοῦ φρουρίου τὸν πατέρα αὑτῆς ἔφη χρείας
τινὸς ἕνεκα, τὰς δὲ κλεῖς αὐτὴ φυλάττειν τῶν πυλῶν 
καὶ παραδώσειν αὐτοῖς τὸ ἔρυμα νυκτὸς ἀφικομένοις
μισθὸν τῆς προδοσίας λαβοῦσα τὰ φορήματα τῶν
Σαβίνων, ἃ περὶ τοῖς εὐωνύμοις εἶχον ἅπαντες
βραχίοσιν. <milestone unit="section" n="5" />εὐδοκοῦντος δὲ τοῦ Τατίου λαβοῦσα τὰς 
πίστεις δι᾽ ὅρκων παρ᾽ αὐτοῦ καὶ αὐτὴ δοῦσα τοῦ 
μὴ ψεύδεσθαι τὰς ὁμολογίας τόπον τε ὁρίσασα, ἐφ᾽ ὃν
<milestone unit="reiskpage" n="319" />ἔδει τοὺς Σαβίνους ἐλθεῖν, τὸν ἐχυρώτατον καὶ νυκτὸς
ὥραν τὴν ἀφυλακτοτάτην ἀπῄει καὶ τοὺς ἔνδον ἔλαθε.
</p></div2>

<div2 type="chapter" n="39" org="uniform" sample="complete">
<p><milestone unit="section" n="1" />
μέχρι μὲν δὴ τούτων συμφέρονται
πάντες οἱ Ῥωμαίων συγγραφεῖς, ἐν δὲ τοῖς ὕστερον 
λεγομένοις οὐχ ὁμολογοῦσι. Πείσων γὰρ ὁ τιμητικός,
οὗ καὶ πρότερον ἐμνήσθην, ἄγγελόν φησιν ὑπὸ τῆς
Ταρπείας ἀποσταλῆναι νύκτωρ ἐκ τοῦ χωρίου δηλώσοντα
τῷ Ῥωμύλῳ τὰς γενομένας τῇ κόρῃ πρὸς τοὺς
Σαβίνους ὁμολογίας, ὅτι μέλλοι τὰ σκεπαστήρια παρ᾽ 
αὐτῶν αἰτεῖν ὅπλα διὰ τῆς κοινότητος τῶν ὁμολογιῶν
παρακρουσαμένη, δύναμίν τε ἀξιώσοντα πέμπειν ἐπὶ
τὸ φρούριον ἑτέραν νυκτός, ὡς αὐτῷ στρατηλάτῃ
παραληψόμενον τοὺς πολεμίους γυμνοὺς τῶν ὅπλων:
<pb id="v.1p.210" />
τὸν δὲ ἄγγελον αὐτομολήσαντα πρὸς τὸν ἡγεμόνα τῶν
Σαβίνων κατήγορον γενέσθαι τῶν τῆς Ταρπείας βουλευμάτων.
<milestone unit="section" n="2" />οἱ δὲ περὶ τὸν Φάβιόν τε καὶ Κίγκιον
οὐδὲν τοιοῦτο γεγονέναι λέγουσιν, ἀλλὰ φυλάξαι τὴν
κόρην διαβεβαιοῦνται τὰς περὶ τῆς προδοσίας συνθήκας.
τὰ δ᾽ ἑξῆς ἅπαντες πάλιν ὁμοίως γράφουσι.
φασὶ γὰρ ὅτι παραγενομένου σὺν τῷ κρατίστῳ τῆς
στρατιᾶς μέρει τοῦ βασιλέως τῶν Σαβίνων φυλάττουσα <milestone unit="reiskpage" n="320" />
τὰς ὑποσχέσεις ἡ Τάρπεια τοῖς μὲν πολεμίοις
ἀνέῳξε τὴν συγκειμένην πυλίδα, τοὺς δ᾽ ἐν τῷ χωρίῳ
φύλακας ἀναστήσασα διαταχέων σώζειν ἑαυτοὺς ἠξίου
καθ᾽ ἑτέρας ἐξόδους τοῖς πολεμίοις ἀφανεῖς, ὡς κατεχόντων
ἤδη τῶν Σαβίνων τὸ φρούριον: <milestone unit="section" n="3" />διαφυγόντων
δὲ τούτων τοὺς μὲν Σαβίνους ἀνεῳγμένας εὑρόντας
τὰς πύλας κατασχεῖν τὸ φρούριον ἔρημον τῶν
φυλάκων, τὴν δὲ Τάρπειαν ὡς τὰ παρ᾽ ἑαυτῆς ὅσα
συνέθετο παρεσχημένην ἀξιοῦν τοὺς μισθοὺς τῆς
προδοσίας κατὰ τοὺς ὅρκους ἀπολαβεῖν.
</p></div2>

<div2 type="chapter" n="40" org="uniform" sample="complete">
<p><milestone unit="section" n="1" />
ἔπειτα πάλιν ὁ μὲν Πείσων φησὶ τῶν
Σαβίνων τὸν χρυσὸν ἑτοίμων ὄντων διδόναι τῇ κόρῃ
τὸν περὶ τοῖς ἀριστεροῖς βραχίοσι τὴν Τάρπειαν οὐ
τὸν κόσμον ἀλλὰ τοὺς θυρεοὺς παρ᾽ αὐτῶν αἰτεῖν.
Τατίῳ δὲ θυμόν τε εἰσελθεῖν ἐπὶ τῇ ἐξαπάτῃ καὶ λογισμὸν
τοῦ μὴ παραβῆναι τὰς ὁμολογίας. δόξαι δ᾽ οὖν
αὐτῷ δοῦναι μὲν τὰ ὅπλα, ὥσπερ ἡ παῖς ἠξίωσε,
ποιῆσαι δ᾽ ὅπως αὐτοῖς μηδὲν λαβοῦσα χρήσεται, καὶ
αὐτίκα διατεινάμενον ὡς μάλιστα ἰσχύος εἶχε ῥῖψαι
<pb id="v.1p.211" />
<milestone unit="reiskpage" n="321" />τὸν θυρεὸν κατὰ τῆς κόρης καὶ τοῖς ἄλλοις παρακελεύσασθαι
ταὐτὸ ποιεῖν. οὕτω δὴ βαλλομένην πάντοθεν
τὴν Τάρπειαν ὑπὸ πλήθους τε καὶ ἰσχύος τῶν
πληγῶν πεσεῖν καὶ περισωρευθεῖσαν ὑπὸ τῶν θυρεῶν
ἀποθανεῖν. <milestone unit="section" n="2" />οἱ δὲ περὶ τὸν Φάβιον ἐπὶ τοῖς Σαβίνοις 
ποιοῦσι τὴν τῶν ὁμολογιῶν ἀπάτην: δέον γὰρ αὐτοὺς
τὸν χρυσόν, ὥσπερ ἡ Τάρπεια ἠξίου, κατὰ τὰς ὁμολογίας
ἀποδιδόναι, χαλεπαίνοντας ἐπὶ τῷ μεγέθει
τοῦ μισθοῦ τὰ σκεπαστήρια κατ᾽ αὐτῆς βαλεῖν, ὡς
ταῦτα ὅτε ὤμνυσαν αὐτῇ δώσειν ὑπεσχημένους. ἔοικε 
δὲ τὰ μετὰ ταῦτα γενόμενα τὴν Πείσωνος ἀληθεστέραν
ποιεῖν <del status="unremarkable">ἀπόκρισιν</del>. <milestone unit="section" n="3" />τάφου τε γὰρ ἔνθα ἔπεσεν 
ἠξίωται τὸν ἱερώτατον τῆς πόλεως κατέχουσα λόφον,
καὶ χοὰς αὐτῇ Ῥωμαῖοι καθ᾽ ἕκαστον ἐνιαυτὸν ἐπιτελοῦσι,
῾λέγω δὲ ἃ Πείσων γράφεἰ ὧν οὐδενὸς εἰκὸς 
αὐτήν, εἰ προδιδοῦσα τὴν πατρίδα τοῖς πολεμίοις
ἀπέθανεν, οὔτε παρὰ τῶν προδοθέντων οὔτε παρὰ
τῶν ἀποκτεινάντων τυχεῖν, ἀλλὰ καὶ εἴ τι λείψανον
<milestone unit="reiskpage" n="322" />αὐτῆς ἦν τοῦ σώματος ἀνασκαφὲν ἔξω ῥιφῆναι σὺν
χρόνῳ φόβου τε καὶ ἀποτροπῆς ἕνεκα τῶν μελλόντων 
τὰ ὅμοια δρᾶν. ἀλλ᾽ ὑπὲρ μὲν τούτων κρινέτω
τις ὡς βούλεται.
</p></div2>

<div2 type="chapter" n="41" org="uniform" sample="complete">
<p><milestone unit="section" n="1" />
ὁ δὲ Τάτιος καὶ οἱ Σαβῖνοι φρουρίου
γενόμενοι καρτεροῦ κύριοι καὶ τὰ πλεῖστα τῆς Ῥωμαίων
<pb id="v.1p.212" />
ἀποσκευῆς ἀμοχθεὶ παρειληφότες ἐκ τοῦ ἀσφαλοῦς
ἤδη τὸν πόλεμον διέφερον. πολλαὶ μὲν οὖν
αὐτῶν ἐγίνοντο καὶ διὰ πολλὰς προφάσεις παρεστρατοπεδευκότων
ἀλλήλοις δι᾽ ὀλίγου πεῖραί τε καὶ συμπλοκαὶ
οὔτε κατορθώματα μεγάλα ἑκατέρῳ φέρουσαι
τῶν στρατευμάτων οὔτε <del status="unremarkable">τὰ</del> σφάλματα, μέγισται
δ᾽ ἐκ παρατάξεως ὅλαις ταῖς δυνάμεσι πρὸς ἀλλήλας
μάχαι διτταὶ καὶ φόνος ἑκατέρων πολύς. <milestone unit="section" n="2" />ἑλκομένου
δὴ τοῦ χρόνου γνώμην ἀμφότεροι τὴν αὐτὴν ἔσχον
ὁλοσχερεῖ κρῖναι τὸν ἀγῶνα μάχῃ, καὶ προελθόντες
εἰς τὸ μεταξὺ τῶν στρατοπέδων χωρίον ἡγεμόνες τε
ἄριστοι τὰ πολέμια καὶ στρατιῶται πολλῶν ἐθάδες
ἀγώνων ἄξια λόγου ἔργ᾽ ἀπεδείκνυντο ἐπιόντες <add>τ᾽</add>
ἀλλήλοις καὶ τοὺς ἐπιόντας δεχόμενοι καὶ ἐξ ὑποστροφῆς
 εἰς ἴσον αὖθις καθιστάμενοι. <milestone unit="section" n="3" />οἱ δ᾽ ἐπὶ τῶν ἐρυμάτων
ἑστῶτες ἰσορρόπου θεαταὶ ἀγῶνος καὶ θαμινὰ <milestone unit="reiskpage" n="323" />
ἑκατέρωσε μεταπίπτοντος τῷ μὲν κατορθοῦντι τῶν
σφετέρων ἐπικελεύσει τε καὶ παιανισμῷ πολλὴν ἐποίουν
τὴν εἰς τὸ εὔψυχον ἐπίδοσιν, τῷ δὲ κάμνοντι
καὶ διωκομένῳ δεήσεις τε καὶ οἰμωγὰς προϊέμενοι
κωλυταὶ τοῦ εἰς τέλος ἀνάνδρου ἐγίνοντο: ὑφ᾽ ὧν
ἀμφοτέρων ἠναγκάζοντο καὶ παρὰ δύναμιν ὑπομένειν
τὰ δεινά. ἐκείνην μὲν οὖν τὴν ἡμέραν οὕτω διενέγκαντες
ἀγχωμάλως τὴν μάχην, σκότους ὄντος ἤδη ἄσμενοι
εἰς τοὺς οἰκείους ἑκάτεροι χάρακας ἀπηλλάσσοντο.
<pb id="v.1p.213" />
</p></div2>

<div2 type="chapter" n="42" org="uniform" sample="complete">
<p><milestone unit="section" n="1" />
ταῖς δ᾽ ἑξῆς ἡμέραις ταφὰς ποιησάμενοι
τῶν νεκρῶν καὶ τοὺς κεκμηκότας ὑπὸ τραυμάτων
ἀνακτησάμενοι δυνάμεις τε παρασκευάσαντες ἄλλας,
ἐπειδὴ ἔδοξεν αὐτοῖς αὖθις ἑτέραν συνάψαι μάχην,
εἰς τὸ αὐτὸ τῷ προτέρῳ χωρίον συνελθόντες ἄχρι 
νυκτὸς ἐμάχοντο. <milestone unit="section" n="2" />ἐν ταύτῃ τῇ μάχῃ Ῥωμαίων ἀμφοτέροις 
ἐπικρατούντων τοῖς κέρασιν, ῾εἶχε δὲ τοῦ δεξιοῦ
τὴν ἡγεμονίαν αὐτὸς ὁ Ῥωμύλος, τοῦ δὲ ἀριστεροῦ
Λοκόμων ὁ Τυρρηνόσ᾽ τοῦ δὲ μέσου μηδέπω κρίσιν
<milestone unit="reiskpage" n="324" />ἔχοντος, ὁ κωλύσας τὴν εἰς τέλος τῶν Σαβίνων ἧτταν 
καὶ εἰς ἀντίπαλα καταστήσας αὖθις τὰ λειπόμενα τοῖς
νικῶσιν εἷς ἀνὴρ ἐγένετο Μέττιος Κούρτιος ὄνομα,
ῥώμην τε σώματος πολὺς <del status="unremarkable">ἀνήρ,</del> καὶ κατὰ χεῖρα γενναῖος,
μάλιστα δ᾽ ἐπὶ τῷ μηδένα ὀκνεῖν φόβον ἢ
<milestone unit="section" n="3" />κίνδυνον εὐδοκιμῶν. οὗτος δ᾽ ἐτάχθη μὲν ἡγεῖσθαι 
τῶν κατὰ μέσην ἀγωνιζομένων τὴν φάλαγγα καὶ τοὺς
ἀντιτεταγμένους ἐνίκα, βουληθεὶς δὲ καὶ τὰ κέρατα
τῶν Σαβίνων μοχθοῦντα ἤδη καὶ ἐξωθούμενα εἰς τὸ
ἴσον καταστῆσαι, παρακελευσάμενος τοῖς ἀμφ᾽ αὑτὸν
ἐδίωκε τοὺς φεύγοντας τῶν πολεμίων ἐσκεδασμένους 
καὶ μέχρι τῶν πυλῶν αὐτοὺς ἤλασεν, ὥστε
ἠναγκάσθη καταλιπὼν ἡμιτελῆ τὴν νίκην ὁ Ῥωμύλος
ἐπιστρέψαι τε καὶ ἐπὶ τὰ νικῶντα τῶν πολεμίων
ὤσασθαι μέρη. <milestone unit="section" n="4" />τὸ μὲν δὴ κάμνον τῶν Σαβίνων 
μέρος ἐν τῷ ἴσῳ πάλιν ἦν ἀπελθούσης τῆς μετὰ Ῥωμύλου 
δυνάμεως, ὁ δὲ κίνδυνος ἅπας περὶ τὸν Κούρτιον
<pb id="v.1p.214" />
καὶ τοὺς σὺν ἐκείνῳ νικῶντας ἐγεγόνει. χρόνον
μὲν οὖν τινα οἱ Σαβῖνοι δεξάμενοι τοὺς Ῥωμαίους <milestone unit="reiskpage" n="325" />
λαμπρῶς ἠγωνίσαντο, ἔπειτα πολλῶν ἐπ᾽ αὐτοὺς
συνιόντων ἐνέκλινάν τε καὶ διέσωζον ἑαυτοὺς ἐπὶ τὸν
χάρακα, πολλὴν τοῦ Κουρτίου παρέχοντος αὐτοῖς εἰς
τὸ μὴ διώκεσθαι τεταραγμένως, ἀλλὰ βάδην ἀποχωρεῖν
ἀσφάλειαν. <milestone unit="section" n="5" />αὐτὸς γὰρ εἱστήκει μαχόμενος καὶ
τὸν Ῥωμύλον ἐπιόντα ἐδέχετο, γίνεταί τε τῶν ἡγεμόνων
αὐτῶν συμπεσόντων ἀλλήλοις μέγας καὶ καλὸς
ἀγών. ἔξαιμος δὲ ὢν ἤδη καὶ καταβελὴς ὁ Κούρτιος
ὑπῄει κατ᾽ ὀλίγον, καὶ αὐτὸν ἐκ τῶν κατόπιν ὑπεδέχετο
λίμνη βαθεῖα, ἣν περιελθεῖν μὲν χαλεπὸν ἦν
περικεχυμένων πανταχόθεν τῶν πολεμίων, διελθεῖν
δὲ ὑπό τε ἰλύος πλήθους, ἣν τὰ πέριξ τέλματα εἶχε,
καὶ βάθους ὕδατος τοῦ κατὰ μέσην αὐτὴν συνεστῶτος
ἄπορον. <milestone unit="section" n="6" />ταύτῃ πλησιάσας ἔρριψεν ἑαυτὸν εἰς τὸ νᾶμα
σὺν τοῖς ὅπλοις, καὶ ὁ Ῥωμύλος ὡς αὐτίκα δὴ τοῦ
ἀνδρὸς ἐν τῇ λίμνῃ διαφθαρησομένου ῾καὶ ἅμα
ἀδύνατον ἦν κατὰ τέλματός τε αὐτὸν καὶ δι᾽ ὕδατος
πολλοῦ διώκειν᾽ ἐπὶ τοὺς ἄλλους Σαβίνους τρέπεται: <milestone unit="reiskpage" n="326" />
ὁ δὲ Κούρτιος πολλὰ μοχθήσας σὺν χρόνῳ σώζεταί τε
ἐκ τῆς λίμνης τὰ ὅπλα ἔχων καὶ εἰς τὸν χάρακα ἀπάγεται.
οὗτος ὁ τόπος ἀνακέχωσται μὲν ἤδη, καλεῖται
δ᾽ ἐξ ἐκείνου τοῦ πάθους Κούρτιος λάκκος ἐν μέσῳ
μάλιστα ὢν τῆς Ῥωμαίων ἀγορᾶς.
</p></div2>

<div2 type="chapter" n="43" org="uniform" sample="complete">
<p><milestone unit="section" n="1" />
Ῥωμύλος δὲ τοὺς ἄλλους διώκων ἐγγὺς
<pb id="v.1p.215" />
γενόμενος τοῦ Καπιτωλίου καὶ πολλὰς ἐλπίδας
ἔχων αἱρήσειν τὸ φρούριον ἄλλοις τε πολλοῖς τραύμασι
καταπονηθεὶς καὶ δὴ καὶ λίθου πληγῇ ἐξαισίῳ
κατὰ κροτάφου ἐνεχθέντος ἐκ τῶν ἄνωθεν κακωθείς,
αἴρεταί τε πρὸς τῶν παρόντων ἡμιθανὴς καὶ εἰς τὸ 
<milestone unit="section" n="2" />τεῖχος ἀποφέρεται. τοῖς δὲ Ῥωμαίοις δέος ἐμπίπτει 
τὸν ἡγεμόνα οὐκέτι ὁρῶσι, καὶ τρέπεται τὸ δεξιὸν
κέρας εἰς φυγήν: οἱ δ᾽ ἐν τῷ εὐωνύμῳ ταχθέντες ἅμα
τῷ Λοκόμωνι τέως μὲν ἀντεῖχον ὑπὸ τοῦ ἡγεμόνος
ἀναθαρρρυνόμενοι, λαμπροτάτου τὰ πολέμια ἀνδρὸς 
καὶ πλεῖστα ἔργα κατὰ τοῦτον τὸν πόλεμον ἀποδειξαμένου:
ἐπεὶ δὲ κἀκεῖνος ἐλασθεὶς διὰ τῶν πλευρῶν
σαυνίῳ τῆς δυνάμεως ὑπολιπούσης ἔπεσεν οὐδ᾽ αὐτοὶ
<milestone unit="reiskpage" n="327" />διέμειναν, φυγὴ δὲ μετὰ τοῦτο πάντων αὐτῶν
ἐγίνετο, καὶ οἱ Σαβῖνοι τεθαρρηκότες ἐδίωκον ἄχρι 
τῆς πόλεως. <milestone unit="section" n="3" />ἤδη δὲ πλησιάζοντες ταῖς πύλαις ἀπηλαύνοντο 
τῆς νεότητος ἐπεξελθούσης αὐτοῖς ἀκραιφνοῦς,
ᾗ τὰ τείχη φυλάττειν ὁ βασιλεὺς ἐπέτρεψε, καὶ τοῦ
Ῥωμύλου, ῥᾷον γὰρ ἤδη εἶχεν ἐκ τοῦ τραύματος, ἐκβοηθήσαντος
ὡς εἶχε τάχους, ἐγίνετό τε ἀγχίστροφος 
ἡ τοῦ ἀγῶνος τύχη καὶ πολλὴν ἔχουσα τὴν ἐπὶ θάτερα
μεταβολήν. <milestone unit="section" n="4" />οἱ μέν γε φεύγοντες ὡς τὸν ἡγεμόνα ἐκ 
τοῦ ἀπροσδοκήτου φανέντα εἶδον ἀναλαβόντες ἑαυτοὺς
ἐκ τοῦ προτέρου δέους εἰς τάξιν καθίσταντο
καὶ οὐκέτι ἀνεβάλλοντο μὴ οὐχ ὁμόσε τοῖς ἐχθροῖς 
<pb id="v.1p.216" />
χωρεῖν: οἱ δὲ τέως κατείργοντες αὐτοὺς καὶ μηδεμίαν
οἰόμενοι μηχανὴν εἶναι τὸ μὴ οὐ κατὰ κράτος αὐτὴν <milestone unit="reiskpage" n="328" />
τὴν πόλιν ἁλῶναι, ἐπειδὴ τὸ αἰφνίδιόν τε καὶ παράδοξον
ἐθεάσαντο τῆς μεταβολῆς, περὶ σωτηρίας αὐτοὶ
τῆς ἑαυτῶν ἐσκόπουν. ἦν δὲ αὐτοῖς <add>οὐκ</add> εὐπετὴς ἡ
πρὸς τὸν χάρακα ἀναχώρησις καθ᾽ ὑψηλοῦ τε χωρίου
καὶ διὰ κοίλης ὁδοῦ διωκομένοις, καὶ <del status="unremarkable">ὁ</del> πολὺς αὐτῶν
φόνος ἐν ταύτῃ γίνεται τῇ τροπῇ. <milestone unit="section" n="5" />ἐκείνην μὲν οὖν
τὴν ἡμέραν οὕτως ἀγχωμάλως ἀγωνισάμενοι καὶ εἰς
τύχας παραλόγους ἀμφότεροι καταστάντες ἡλίου περὶ
καταφορὰν ὄντος ἤδη διεκρίθησαν.
</p></div2>

<div2 type="chapter" n="44" org="uniform" sample="complete">
<p><milestone unit="section" n="1" />
ταῖς δ᾽ ἑξῆς ἡμέραις οἵ τε Σαβῖνοι
ἐν βουλῇ ἐγίνοντο πότερον ἀποίσουσιν ἐπ᾽ οἴκου τὰς
δυνάμεις, ὅσα δύνανται τῆς χώρας τῶν πολεμίων
κακώσαντες, ἢ προσμεταπέμπωνται στρατιὰν ἑτέραν
οἴκοθεν καὶ προσμένωσι λιπαροῦντες ἕως τὸ κάλλιστον <milestone unit="reiskpage" n="329" />
<milestone unit="section" n="2" />ἐπιθήσουσι τῷ πολέμῳ τέλος. πονηρὸν δὲ
αὐτοῖς καὶ τὸ ἀπιέναι μετ᾽ αἰσχύνης τῆς ἀπράκτου
ἀναχωρήσεως ἐφαίνετο εἶναι καὶ τὸ μένειν οὐδενός
σφισι χωροῦντος κατ᾽ ἐλπίδα. συμβάσεως δὲ πέρι  <add>τὸ</add>
διαλέγεσθαι πρὸς τοὺς ἐχθρούς, ἥνπερ ἐδόκουν εἶναι
μόνην εὐπρεπῆ τοῦ πολέμου ἀπαλλαγήν, οὐχ ἑαυτοῖς
<pb id="v.1p.217" />
<milestone unit="section" n="3" />μᾶλλον ἢ Ῥωμαίοις ἁρμόττειν ὑπελάμβανον: Ῥωμαῖοι 
δὲ οὐδὲν ἧττον ἀλλὰ καὶ μᾶλλον τῶν Σαβίνων εἰς
πολλὴν ἀπορίαν ἐνέπιπτον ὅ τι χρήσαιντο τοῖς πράγμασιν.
οὔτε γὰρ ἀποδιδόναι τὰς γυναῖκας ἠξίουν
οὔτε κατέχειν: τῷ μὲν ἧτταν ὁμολογουμένην ἀκολουθεῖν 
οἰόμενοι καὶ ἀναγκαῖόν σφισιν ἐσόμενον πᾶν
ὅ τι ἂν ἄλλο ἐπιταχθῶσιν ὑπομένειν, τῷ δὲ πολλὰ
καὶ δεινὰ ἐπιδεῖν χωρας τε πορθουμένης καὶ νεότητος
τῆς κρατίστης ἀπολλυμένης: περὶ φιλίας τε εἰ διαλέγοιντο
πρὸς τοὺς Σαβίνους, οὐδενὸς ὑπελάμβανον 
τεύξεσθαι τῶν μετρίων διὰ πολλὰ μὲν καὶ ἄλλα,
μάλιστα δ᾽ ὅτι ταῖς αὐθαδείαις οὐ μετριότης γίνεται
<milestone unit="reiskpage" n="330" />πρὸς τὸ ἀντίπαλον ἐπὶ θεραπείας τραπόμενον ἀλλὰ βαρύτης.
</p></div2>

<div2 type="chapter" n="45" org="uniform" sample="complete">
<p><milestone unit="section" n="1" />
ἐν ᾧ δὲ ἀμφότεροι ταῦτα διαλογιζόμενοι 
καὶ οὔτε μάχης ἄρχειν τολμῶντες οὔτε περὶ
φιλίας διαλεγόμενοι παρεῖλκον τὸν χρόνον, αἱ Ῥωμαίων
γυναῖκες ὅσαι τοῦ Σαβίνων ἐτύγχανον οὖσαι
γένους, δι᾽ ἃς ὁ πόλεμος συνειστήκει, συνελθοῦσαι
δίχα τῶν ἀνδρῶν εἰς ἓν χωρίον καὶ λόγον ἑαυταῖς 
δοῦσαι γνώμην ἐποιήσαντο συμβατηρίων ἄρξαι πρὸς
ἀμφοτέρους αὐταὶ λόγων. <milestone unit="section" n="2" />ἡ δὲ τοῦτο εἰσηγησαμένη 
τὸ βούλευμα ταῖς γυναιξὶν Ἑρσιλία μὲν ἐκαλεῖτο,
γένους δ᾽ οὐκ ἀφανοῦς ἦν ἐν Σαβίνοις. ταύτην δ᾽ οἱ
μέν φασι γεγαμημένην ἤδη σὺν ταῖς ἄλλαις ἁρπασθῆναι 
<pb id="v.1p.218" />
κόραις ὡς παρθένον, οἱ δὲ τὰ πιθανώτατα γράφοντες
ἑκοῦσαν ὑπομεῖναι λέγουσι μετὰ θυγατρός:
ἁρπασθῆναι γὰρ δὴ κἀκείνης θυγατέρα μονογενῆ. <milestone unit="reiskpage" n="331" />
<milestone unit="section" n="3" />ὡς δὲ ταύτην ἔσχον τὴν γνώμην αἱ γυναῖκες ἧκον
ἐπὶ τὸ συνέδριον καὶ τυχοῦσαι λόγου μακρὰς ἐξέτειναν
δεήσεις, ἐπιτροπὴν ἀξιοῦσαι λαβεῖν τῆς πρὸς τοὺς
συγγενεῖς ἐξόδου, πολλὰς καὶ ἀγαθὰς ἐλπίδας ἔχειν
λέγουσαι περὶ τοῦ συνάξειν εἰς ἓν τὰ ἔθνη καὶ ποιήσειν
φιλίαν. ὡς δὲ ταῦτ᾽ ἤκουσαν οἱ συνεδρεύοντες
τῷ βασιλεῖ σφόδρα τε ἠγάσθησαν καὶ πόρον ὡς ἐν
ἀμηχάνοις πράγμασι τοῦτον ὑπέλαβον εἶναι μόνον.
<milestone unit="section" n="4" />γίνεται δὴ μετὰ τοῦτο δόγμα τοιόνδε βουλῆς: ὅσαι
τοῦ Σαβίνων γένους ἦσαν ἔχουσαι τέκνα, ταύταις
ἐξουσίαν εἶναι καταλιπούσαις τὰ τέκνα παρὰ τοῖς ἀνδράσι
πρεσβεύειν ὡς τοὺς ὁμοεθνεῖς, ὅσαι δὲ πλειόνων
παίδων μητέρες ἦσαν ἐπάγεσθαι μοῖραν ἐξ αὐτῶν
ὁσηνδήτινα καὶ πράττειν ὅπως εἰς φιλίαν συνάξουσι
τὰ ἔθνη. <milestone unit="section" n="5" />μετὰ τοῦτο ἐξῄεσαν ἐσθῆτας ἔχουσαι
πενθίμους, τινὲς δὲ αὐτῶν καὶ τέκνα νήπια ἐπαγόμεναι.
ὡς δ᾽ εἰς τὸν χάρακα τῶν Σαβίνων προῆλθον
ὀδυρόμεναί τε καὶ προσπίπτουσαι τοῖς τῶν ἀπαντώντων
γόνασι πολὺν οἶκτον ἐκ τῶν ὁρώντων ἐκίνησαν,
<milestone unit="section" n="6" />καὶ τὰ δάκρυα κατέχειν οὐδεὶς ἱκανὸς ἦν. συναχθέντος <milestone unit="reiskpage" n="332" />
δὲ αὐταῖς τοῦ συνεδρίου τῶν προβούλων καὶ κελεύσαντος
τοῦ βασιλέως ὑπὲρ ὧν ἥκουσι λέγειν ἡ τοῦ
<pb id="v.1p.219" />
βουλεύματος ἄρξασα καὶ τὴν ἡγεμονίαν ἔχουσα τῆς
πρεσβείας Ἑρσιλία μακρὰν καὶ συμπαθῆ διεξῆλθε δέησιν,
ἀξιοῦσα χαρίσασθαι τὴν εἰρήνην ταῖς δεομέναις
ὑπὲρ τῶν ἀνδρῶν, δι᾽ ἃς ἐξενηνέχθαι τὸν πόλεμον
ἀπέφαινεν: ἐφ᾽ οἷς δὲ γενήσονται δικαίοις αἱ διαλύσεις, 
τοὺς ἡγεμόνας αὐτοὺς συνελθόντας ἐφ᾽ ἑαυτῶν
διομολογήσασθαι πρὸς τὸ κοινῇ συμφέρον ὁρῶντας.
</p></div2>

<div2 type="chapter" n="46" org="uniform" sample="complete">
<p><milestone unit="section" n="1" />
τοιαῦτα εἰποῦσαι προὔπεσον ἅπασαι
τῶν τοῦ βασιλέως γονάτων ἅμα τοῖς τέκνοις καὶ διέμενον
ἐρριμμέναι, τέως ἀνέστησαν αὐτὰς ἐκ τῆς γῆς 
οἱ παρόντες ἅπαντα ποιήσειν τὰ μέτρια καὶ  <add>τὰ</add> δυνατὰ
ὑπισχνούμενοι. μεταστησάμενοι δὲ αὐτὰς ἐκ τοῦ
συνεδρίου καὶ βουλευσάμενοι καθ᾽ ἑαυτοὺς ἔκριναν
ποιεῖσθαι τὰς διαλλαγάς. καὶ γίνονται τοῖς ἔθνεσιν
ἐκεχειρίαι μὲν πρῶτον: ἔπειτα συνελθόντων τῶν βασιλέων 
<milestone unit="reiskpage" n="333" />συνθῆκαι περὶ φιλίας. <milestone unit="section" n="2" />ἦν δὲ τὰ συνομολογηθέντα 
τοῖς ἀνδράσι, περὶ ὧν τοὺς ὅρκους ἐποιήσαντο,
τοιάδε: βασιλέας μὲν εἶναι Ῥωμαίων Ῥωμύλον
καὶ Τάτιον ἰσοψήφους ὄντας καὶ τιμὰς καρπουμένους
τὰς ἴσας, καλεῖσθαι δὲ τὴν μὲν πόλιν ἐπὶ τοῦ κτίσαντος 
τὸ αὐτὸ φυλάττουσαν ὄνομα Ῥώμην, καὶ ἕνα ἕκαστον
τῶν ἐν αὐτῇ πολιτῶν Ῥωμαῖον, ὡς πρότερον, τοὺς
δὲ σύμπαντας ἐπὶ τῆς Τατίου πατρίδος κοινῇ περιλαμβανομένους
κλήσει Κυρίτας: πολιτεύειν δὲ τοὺς
βουλομένους Σαβίνων ἐν Ῥώμῃ ἱερά τε συνενεγκαμένους 
καὶ εἰς φυλὰς καὶ εἰς φράτρας ἐπιδοθέντας.
<pb id="v.1p.220" />
<milestone unit="section" n="3" />ταῦτα ὀμόσαντες καὶ βωμοὺς ἐπὶ τοῖς ὅρκοις ἱδρυσάμενοι
κατὰ μέσην μάλιστα τὴν καλουμένην ἱερὰν ὁδὸν
συνεκεράσθησαν ἀλλήλοις. καὶ οἱ μὲν ἄλλοι τὰς δυνάμεις
ἀναλαβόντες ἡγεμόνες ἀπῆγον ἐπ᾽ οἴκου, Τάτιος
δὲ ὁ βασιλεὺς καὶ σὺν αὐτῷ τρεῖς ἄνδρες οἴκων
τῶν διαφανεστάτων ὑπέμειναν ἐν Ῥώμῃ καὶ τιμὰς
ἔσχον, ἃς τὸ ἀπ᾽ αὐτῶν ἐκαρποῦτο γένος, Οὐόλοσσος
Οὐαλέριος καὶ Τάλλος Τυράννως ἐπίκλησιν καὶ τελευταῖος
Μέττιος Κούρτιος, ὁ τὴν λίμνην σὺν τοῖς ὅπλοις <milestone unit="reiskpage" n="334" />
διανηξάμενος, οἷς παρέμειναν ἑταῖροί τε καὶ συγγενεῖς
καὶ πελάται, τῶν ἐπιχωρίων ἀριθμὸν οὐκ ἐλάττους.
</p></div2>

<div2 type="chapter" n="47" org="uniform" sample="complete">
<p><milestone unit="section" n="1" />
καταστάντων δὲ τῶν πραγμάτων
ἔδοξε τοῖς βασιλεῦσιν, ἐπειδὴ πολλὴν ἐπίδοσιν εἰς
ὄχλου πλῆθος ἡ πόλις εἰλήφει, διπλάσιον τοῦ προτέρου
ποιῆσαι τὸν τῶν πατρικίων ἀριθμὸν προσκαταλέξαντας
σὺν τοῖς ἐπιφανεστάτοις οἴκοις ἐκ τῶν
ὕστερον ἐποικησάντων ἴσους τοῖς προτέροις, νεωτέρους
οὓς ἐκάλεσαν πατρικίους: ἐξ ὧν ἑκατὸν ἄνδρας,
οὓς αἱ φρᾶτραι προεχειρίσαντο, τοῖς ἄρχαίοις
βουλευταῖς προσέγραψαν. <milestone unit="section" n="2" />περὶ μὲν οὖν τούτων ὀλίγου
δεῖν πάντες οἱ συγγράψαντες τὰς Ῥωμαϊκὰς ἱστορίας
συμπεφωνήκασιν, ὀλίγοι δέ τινες περὶ τοῦ πλήθους
<pb id="v.1p.221" />
τῶν προσκαταγραφέντων βουλευτῶν διαφέρονται.
οὐ γὰρ ἑκατὸν ἀλλὰ πεντήκοντα τοὺς ἐπεισελθόντας
εἰς τὴν βουλὴν ἀποφαίνουσι γενέσθαι. <milestone unit="section" n="3" />περὶ 
δὲ τῶν τιμῶν, ἃς ταῖς γυναιξὶν οἱ βασιλεῖς ἀπέδοσαν,
<milestone unit="reiskpage" n="335" />ὅτι συνήγαγον αὐτοὺς εἰς φιλίαν, οὐχ ἅπαντες Ῥωμαίων 
συγγραφεῖς συμφέρονται. τινὲς μὲν γὰρ αὐτῶν
γράφουσι τά τε ἄλλα πολλὰ καὶ μεγάλα δωρήσασθαι
ταῖς γυναιξὶ τοὺς ἡγεμόνας καὶ δὴ καὶ τὰς φράτρας
τριάκοντα οὔσας, ὥσπερ ἔφην, ἐπωνύμους τῶν γυναικῶν
ποιῆσαι: τοσαύτας γὰρ εἶναι γυναῖκας τὰς 
ἐπιπρεσβευσαμένας. <milestone unit="section" n="4" />Οὐάρρων δὲ Τερέντιος τοῦτ᾽ 
αὐτοῖς τὸ μέρος οὐχ ὁμολογεῖ παλαίτερον ἔτι λέγων
<del status="unremarkable">ἐν</del> ταῖς κουρίαις τεθῆναι τὰ ὀνόματα ὑπὸ τοῦ Ῥωμύλου
κατὰ τὴν πρώτην τοῦ πλήθους διαίρεσιν τὰ
μὲν ἀπ᾽ ἀνδρῶν ληφθέντα ἡγεμόνων, τὰ δ᾽ ἀπὸ πάγων: 
τάς τ᾽ ἐπὶ τὴν πρεσβείαν ἐξελθούσας γυναῖκας
οὐ τριάκοντα εἶναί φησιν, ἀλλὰ πεντακοσίας τε καὶ
τριάκοντα τριῶν δεούσας οἴεταί τε οὐδ᾽ εἰκὸς εἶναι
τοσούτων γυναικῶν τιμὴν ἀφελομένους τοὺς βασιλεῖς
ὀλίγαις ἐξ αὐτῶν δοῦναι μόναις. ἀλλ᾽ ὑπὲρ μὲν τούτων 
<milestone unit="reiskpage" n="336" />οὔτε μηδένα ποιήσασθαι λόγον οὔτε πλείω γράφειν
τῶν ἱκανῶν ἐφαίνετό μοι.
</p></div2>

<div2 type="chapter" n="48" org="uniform" sample="complete">
<p><milestone unit="section" n="1" />
περὶ δὲ τῆς Κυριτῶν πόλεως, ἐξ ἧς
οἱ περὶ τὸν Τάτιον ἦσαν ῾ἀπαιτεῖ γὰρ ἡ διήγησις καὶ
περὶ τούτων, οἵτινές τε καὶ ὁπόθεν ἦσαν, εἰπεῖν᾽ 
τοσαῦτα παρελάβομεν. ἐν τῇ Ῥεατίνων χώρᾳ καθ᾽
<pb id="v.1p.222" />
ὃν χρόνον Ἀβοριγῖνες αὐτὴν κατεῖχον παρθένος τις
ἐπιχωρία τοῦ πρώτου γένους εἰς ἱερὸν ἦλθεν Ἐνυαλίου
χορεύσουσα: <milestone unit="section" n="2" />τὸν δ᾽ Ἐνυάλιον οἱ Σαβῖνοι καὶ
παρ᾽ ἐκείνων οἱ Ῥωμαῖοι μαθόντες Κυρῖνον ὀνομάζουσιν,
οὐκ ἔχοντες εἰπεῖν τὸ ἀκριβὲς εἴτε Ἄρης ἐστὶν
εἴτε ἕτερός τις ὁμοίας Ἄρει τιμὰς ἔχων. οἱ μὲν γὰρ
ἐφ᾽ ἑνὸς οἴονται θεοῦ πολεμικῶν ἀγώνων ἡγεμόνος
ἑκάτερον τῶν ὀνομάτων κατηγορῆσθαι, οἱ δὲ κατὰ
<milestone unit="section" n="3" />δύο τάττεσθαι δαιμόνων πολεμιστῶν τὰ ὀνόματα. ἐν
δὴ τοῦ θεοῦ τῷ τεμένει χορεύουσα ἡ παῖς ἔνθεος
ἄφνω γίνεται καὶ καταλιποῦσα τὸν χορὸν εἰς τὸν σηκὸν
εἰστρέχει τοῦ θεοῦ. ἔπειτα ἐγκύμων ἐκ τοῦ δαίμονος,
ὡς ἅπασιν ἐδόκει, γενομένη τίκτει παῖδα
Μόδιον ὄνομα, Φαβίδιον ἐπίκλησιν, ὃς ἀνδρωθεὶς <milestone unit="reiskpage" n="337" />
μορφήν τε οὐ κατ᾽ ἄνθρωπον ἀλλὰ δαιμόνιον ἴσχει,
καὶ τὰ πολέμια πάντων γίνεται λαμπρότατος: καὶ
αὐτὸν εἰσέρχεται πόθος οἰκίσαι πόλιν ἐφ᾽ ἑαυτοῦ.
<milestone unit="section" n="4" />συναγαγὼν δὴ χεῖρα πολλὴν τῶν περὶ ἐκεῖνα τὰ
χωρία οἰκούντων ἐν ὀλίγῳ πάνυ χρόνῳ κτίζει τὰς
καλουμένας Κύρεις, ὡς μέν τινες ἱστοροῦσιν ἐπὶ τοῦ
δαίμονος, ἐξ οὗ γενέσθαι λόγος αὐτὸν εἶχε, τοὔνομα
τῇ πόλει θέμενος, ὡς δ᾽ ἕτεροι γράφουσιν ἐπὶ τῆς
αἰχμῆς: κύρεις γὰρ οἱ Σαβῖνοι τὰς αἰχμὰς καλοῦσιν.
ταῦτα μὲν οὖν Τερέντιος Οὐάρρων γράφει.
</p></div2>

<div2 type="chapter" n="49" org="uniform" sample="complete">
<p><milestone unit="section" n="1" />
Ζηνόδοτος δ᾽ ὁ Τροιζήνιος συγγραφεὺς
Ὀμβρικοὺς ἔθνος αὐθιγενὲς ἱστορεῖ τὸ μὲν
<pb id="v.1p.223" />
πρῶτον οἰκῆσαι περὶ τὴν καλουμένην Ῥεατίνην: ἐκεῖθεν
δὲ ὑπὸ Πελασγῶν ἐξελασθέντας εἰς ταύτην ἀφικέσθαι
τὴν γῆν ἔνθα νῦν οἰκοῦσι καὶ μεταβαλόντας
<milestone unit="reiskpage" n="338" />ἅμα τῷ τόπῳ τοὔνομα Σαβίνους ἐξ Ὀμβρικῶν προσαγορευθῆναι.
<milestone unit="section" n="2" />Κάτων δὲ Πόρκιος τὸ μὲν ὄνομα τῷ 
Σαβίνων ἔθνει τεθῆναί φησιν ἐπὶ Σάβου τοῦ Σάγκου
δαίμονος ἐπιχωρίου, τοῦτον δὲ τὸν Σάγκον ὑπό τινων
πίστιον καλεῖσθαι Δία. πρώτην δ᾽ αὐτῶν οἴκησιν
<milestone unit="reiskpage" n="339" />ἀποφαίνει γενέσθαι κώμην τινὰ καλουμένην Τεστροῦναν
ἀγχοῦ πόλεως Ἀμιτέρνης κειμένην, ἐξ ἧς ὁρμηθέντας 
τότε Σαβίνους εἰς τὴν Ῥεατίνην ἐμβαλεῖν
Ἀβοριγίνων ἅμα  <add>Πελασγοῖς</add> κατοικούντων καὶ πόλιν
αὐτῶν τὴν ἐπιφανεστάτην Κοτυλίας πολέμῳ χειρωσαμένους
κατασχεῖν. <milestone unit="section" n="3" />ἐκ δὲ τῆς Ῥεατίνης ἀποικίας ἀποστείλαντας 
ἄλλας τε πόλεις κτίσαι πολλάς, ἐν αἷς 
οἰκεῖν ἀτειχίστοις, καὶ δὴ καὶ τὰς προσαγορευομένας
Κύρεις: χώραν δὲ κατασχεῖν τῆς μὲν Ἀδριανῆς
θαλάττης ἀπέχουσαν ἀμφὶ τοὺς ὀγδοήκοντα καὶ διακοσίους
σταδίους, τῆς δὲ Τυρρηνικῆς τετταράκοντα
πρὸς διακοσίοις: μῆκος δὲ αὐτῆς εἶναί φησιν ὀλίγῳ 
<milestone unit="section" n="4" />μεῖον σταδίων χιλίων. ἔστι δέ τις καὶ ἄλλος ὑπὲρ τῶν 
Σαβίνων ἐν ἱστορίαις ἐπιχωρίοις λεγόμενος λόγος, ὡς
Λακεδαιμονίων ἐποικησάντων αὐτοῖς καθ᾽ ὃν χρόνον
ἐπιτροπεύων Εὔνομον τὸν ἀδελφιδοῦν Λυκοῦργος
<pb id="v.1p.224" />
ἔθετο τῇ Σπάρτῃ τοὺς νόμους. ἀχθομένους γάρ τινας <milestone unit="reiskpage" n="340" />
τῇ σκληρότητι τῆς νομοθεσίας καὶ διαστάντας ἀπὸ
τῶν ἑτέρων οἴχεσθαι τὸ παράπαν ἐκ τῆς πόλεως:
ἔπειτα διὰ πελάγους πολλοῦ φερομένους εὔξασθαι
τοῖς θεοῖς ῾πόθον γάρ τινα ὑπελθεῖν αὐτοὺς ὁποιασδήποτε
γῆσ᾽ εἰς ἣν ἂν ἔλθωσι πρώτην, ἐν ταύτῃ
<milestone unit="section" n="5" />κατοικήσειν. καταχθέντας δὲ τῆς Ἰταλίας περὶ τὰ
καλούμενα Πωμεντῖνα πεδία τό τε χωρίον, ἐν ᾧ πρῶτον
ὡρμίσαντο, Φορωνίαν ἀπὸ τῆς πελαγίου φορήσεως
ὀνομάσαι καὶ θεᾶς ἱερὸν ἱδρύσασθαι Φορωνίας,
ᾗ τὰς εὐχὰς ἔθεντο: ἣν νῦν ἑνὸς ἀλλαγῇ γράμματος
Φερωνίαν καλοῦσιν. ἐκεῖθεν δ᾽ ὁρμηθέντας αὐτῶν
τινας συνοίκους τοῖς Σαβίνοις γενέσθαι: καὶ διὰ
τοῦτο πολλὰ τῶν νομίμων εἶναι Σαβίνων Λακωνικά,
μάλιστα δὲ τὸ φιλοπόλεμόν τε καὶ τὸ λιτοδίαιτον καὶ
παρὰ πάντα τὰ ἔργα τοῦ βίου σκληρόν. ὑπὲρ μὲν δὴ
τοῦ Σαβίνων γένους ταῦθ᾽ ἱκανά.
</p></div2>

<div2 type="chapter" n="50" org="uniform" sample="complete">
<p><milestone unit="section" n="1" />
οἱ δὲ περὶ τὸν Ῥωμύλον καὶ Τάτιον τήν τε
πόλιν εὐθὺς ἐποίουν μείζονα προσθέντες ἑτέρους
αὐτῇ δύο λόφους, τόν τε Κυρίνιον κληθέντα καὶ τὸν <milestone unit="reiskpage" n="341" />
Καίλιον, καὶ διελόμενοι τὰς οἰκήσεις χωρὶς ἀλλήλων
δίαιταν ἐν τοῖς ἰδίοις ἑκάτεροι χωρίοις ἐποιοῦντο,
Ῥωμύλος μὲν τὸ Παλάτιον κατέχων καὶ τὸ Καίλιον
ὄρος: ἔστι δὲ τῷ Παλατίῳ προσεχές: Τάτιος δὲ τὸν
Καπιτωλῖνον, ὅνπερ ἐξ ἀρχῆς κατέσχε, καὶ τὸν Κυρίνιον
<pb id="v.1p.225" />
<milestone unit="section" n="2" />ὄχθον. τὸ δ᾽ ὑποκείμενον τῷ Καπιτωλίῳ πεδίον 
ἐκκόψαντες τὴν ἐν αὐτῷ πεφυκυῖαν ὕλην καὶ τῆς
λίμνης, ἣ δὴ διὰ τὸ κοῖλον εἶναι τὸ χωρίον ἐπλήθυε
τοῖς κατιοῦσιν ἐκ τῶν ὀρῶν νάμασι, τὰ πολλὰ χώσαντες
ἀγορὰν αὐτόθι κατεστήσαντο, ᾗ καὶ νῦν ἔτι 
χρώμενοι Ῥωμαῖοι διατελοῦσι, καὶ τὰς συνόδους ἐνταῦθα
ἐποιοῦντο ἐν Ἡφαίστου χρηματίζοντες ἱερῷ
<milestone unit="section" n="3" />μικρὸν ἐπανεστηκότι τῆς ἀγορᾶς. ἱερά τε ἱδρύσαντο 
καὶ βωμοὺς καθιέρωσαν οἷς ηὔξαντο κατὰ τὰς μάχας
<milestone unit="reiskpage" n="342" />θεοῖς, Ῥωμύλος μὲν ὀρθωσίῳ Διὶ παρὰ ταῖς καλουμέναις 
Μουγωνίσι πύλαις, αἳ φέρουσιν εἰς τὸ Παλάτιον
ἐκ τῆς ἱερᾶς ὁδοῦ, ὅτι τὴν στρατιὰν αὐτοῦ φυγοῦσαν
ἐποίησεν ὁ θεὸς ὑπακούσας ταῖς εὐχαῖς στῆναί
τε καὶ πρὸς ἀλκὴν τραπέσθαι: Τάτιος δὲ Ἡλίῳ τε καὶ
Σελήνῃ καὶ Κρόνῳ καὶ Ῥέᾳ, πρὸς δὲ τούτοις Ἑστίᾳ 
καὶ Ἡφαίστῳ καὶ Ἀρτέμιδι καὶ Ἐνυαλίῳ καὶ ἄλλοις
θεοῖς, ὧν χαλεπὸν ἐξειπεῖν Ἑλλάδι γλώττῃ τὰ ὀνόματα,
ἐν ἁπάσαις τε ταῖς κουρίαις Ἥρᾳ τραπέζας
ἔθετο κυριτίδι λεγομένῃ, αἳ καὶ εἰς τόδε χρόνου κεῖνται.
<milestone unit="section" n="4" />ἔτη μὲν οὖν πέντε συνεβασίλευσαν ἀλλήλοις 
<milestone unit="reiskpage" n="343" />ὑπὲρ οὐδενὸς διαφερόμενοι χρήματος, ἐν οἷς κοινὴν
πρᾶξιν ἀπεδείξαντο τὴν ἐπὶ Καμερίνους στρατείαν.
λῃστήρια γὰρ ἐκπέμποντες οἱ Καμερῖνοι καὶ πολλὰ
τὴν χώραν αὐτῶν κακοῦντες οὐ συνέβαινον ἐπὶ δίκην
πολλάκις ὑπ᾽ αὐτῶν καλούμενοι: οὓς ἐκ παρατάξεώς 
τε νικήσαντες ῾ἐχώρησαν γὰρ αὐτοῖς ὁμόσἐ καὶ
<pb id="v.1p.226" />
μετὰ ταῦτα ἐκ τειχομαχίας κατὰ κράτος ἑλόντες ὅπλα
μὲν ἀφείλοντο καὶ χώρας ἐζημίωσαν τῇ τρίτῃ μερίδι:
ἣν <add>τοῖς σφετέροις διεῖλον. τῶν δὲ Καμεριναίων
τοὺς ἐποίκους</add> λυμαινομένων <del status="unremarkable">τῇ τρίτῃ ἡμέρᾳ</del> ἐπεξελθόντες
<milestone unit="section" n="5" />καὶ τρεψάμενοι αὐτούς, τὰ μὲν αὐτῶν ἅπαντα
τοῖς σφετέροις πολίταις διεῖλον, αὐτοὺς δὲ τοὺς ἀνθρώπους
ὁπόσοι ἐβούλοντο ἐν Ῥώμῃ κατοικεῖν εἴασαν.
ἐγένοντο δ᾽ ὡς τετρακισχίλιοι, οὓς ταῖς φράτραις
ἐπεμέρισαν, καὶ τὴν πόλιν αὐτῶν ἀποικίαν Ῥωμαίων
ἐποίησαν. ἦν δὲ Ἀλβανῶν ἀπόκτισις ἡ Καμερία
πολλοῖς χρόνοις ἀποσταλεῖσα πρότερον τῆς Ῥώμης:
τὸ δ᾽ ἀρχαῖον Ἀβοριγίνων οἴκησις ἐν τοῖς πάνυ ἐπιφανής.
</p></div2>

<div2 type="chapter" n="51" org="uniform" sample="complete">
<p><milestone unit="section" n="1" />
ἐνιαυτῷ δὲ ἕκτῳ περιίσταται πάλιν εἰς ἕνα
Ῥωμύλον ἡ τῆς πόλεως ἀρχὴ Τατίου τελευτήσαντος
ἐξ ἐπιβουλῆς, ἣν συνέστησαν ἐπ᾽ αὐτῷ Λαουινιατῶν <milestone unit="reiskpage" n="344" />
οἱ κορυφαιότατοι συμφρονήσαντες ἀπὸ τοιαύτης
αἰτίας: τῶν ἑταίρων τινὲς τοῦ Τατίου λῃστήριον ἐξαγαγόντες
εἰς τὴν Λαουινιατῶν χώραν χρήματά τε αὐτῶν
ἥρπασαν πολλὰ καὶ βοσκημάτων ἀπήλασαν ἀγέλας,
τῶν δ᾽ ἐπιβοηθούντων οὓς μὲν ἀπέκτειναν, οὓς
δ᾽ ἐτραυμάτισαν. <milestone unit="section" n="2" />ἀφικομένης δὲ πρεσβείας παρὰ
τῶν ἠδικημένων καὶ τὰ δίκαια ἀπαιτούσης ὁ μὲν
Ῥωμύλος ἐδικαίωσε παραδοῦναι τοὺς δράσαντας τοῖς
<pb id="v.1p.227" />
ἀδικηθεῖσιν ἀπάγειν, ὁ δὲ Τάτιος τῶν ἑταίρων περιεχόμενος
οὐκ ἠξίου πρὸ δίκης τινὰς ὑπ᾽ ἐχθρῶν
ἄγεσθαι καὶ ταῦτα πολίτας ὄντας ὑπὸ ξένων: δικάζεσθαι
δ᾽ αὐτοῖς ἐκέλευε τοὺς ἠδικῆσθαι λέγοντας
εἰς Ῥώμην ἀφικομένους. <milestone unit="section" n="3" />οἱ μὲν δὴ πρέσβεις οὐδὲν 
εὑρόμενοι τῶν δικαίων ἀγανακτοῦντες ἀπῄεσαν, ἀκολουθήσαντες
δ᾽ αὐτοῖς τῶν Σαβίνων τινὲς ὑπ᾽ ὀργῆς,
<milestone unit="reiskpage" n="345" />ἐσκηνωμένοις παρὰ τὴν ὁδόν ῾ἑσπέρα γὰρ αὐτοὺς
κατέλαβεν᾽ ἐπιτίθενται καθεύδουσι καὶ τά τε χρήματ᾽
αὐτοὺς ἀφαιροῦνται καὶ ὁπόσους ἐν ταῖς κοίταις ἔτι 
κατέλαβον ἀποσφάττουσιν, ὅσοις δὲ ταχεῖα τῆς ἐπιβουλῆς
αὐτῶν αἴσθησις ἐγένετο καὶ τοῦ διαφυγεῖν
δύναμις εἰς τὴν πόλιν ἀφικνοῦνται. μετὰ τοῦτο ἔκ τε
Λαουινίου πρέσβεις ἀφικόμενοι καὶ ἐξ ἄλλων πόλεων
συχνῶν κατηγόρουν τῆς παρανομίας καὶ πόλεμον παρήγγελλον 
εἰ μὴ τεύξονται τῆς δίκης.
</p></div2>

<div2 type="chapter" n="52" org="uniform" sample="complete">
<p><milestone unit="section" n="1" />
Ῥωμύλῳ μὲν οὖν δεινόν, ὥσπερ ἦν, τὸ περὶ
τοὺς πρεσβευτὰς ἐφαίνετο πάθος καὶ ταχείας ἀφοσιώσεως
δεόμενον, ὡς ἱεροῦ καταλυομένου νόμου. καὶ
οὐδὲν ἔτι διαμελλήσας, ὡς εἶδεν ὀλιγωροῦντα τὸν 
Τάτιον αὐτὸς συνέλαβε τοὺς ἐνόχους τῷ ἄγει καὶ
<milestone unit="section" n="2" />δήσας παρέδωκε τοῖς πρεσβευταῖς ἀπάγειν. Τατίῳ δὲ 
θυμός τε εἰσέρχεται τῆς ὕβρεως, ἣν ὑπὸ τοῦ συνάρχοντος
ᾐτιᾶτο ὑβρίσθαι κατὰ τὴν παράδοσιν τῶν ἀνδρῶν,
καὶ οἶκτος τῶν ἀπαγομένων ῾ἦν γὰρ καὶ συγγενής 
τις αὐτοῦ τῷ ἄγει ἔνοχοσ᾽ καὶ αὐτίκα τοὺς
στρατιώτας ἀναλαβὼν ἐβοήθει διὰ τάχους ἐν ὁδῷ
<pb id="v.1p.228" />
τε ὄντας τοὺς πρέσβεις καταλαβὼν ἀφείλετο τοὺς <milestone unit="reiskpage" n="346" />
<milestone unit="section" n="3" />ἀπαγομένους. χρόνου δὲ οὐ πολλοῦ διελθόντος, ὡς
μέν τινες φασιν, ἅμα Ῥωμύλῳ παραγενόμενος εἰς τὸ
Λαουίνιον ἕνεκα θυσίας, ἣν ἔδει τοῖς πατρῴοις θεοῖς
ὑπὲρ τῆς πόλεως θῦσαι τοὺς βασιλεῖς, συστάντων ἐπ᾽
αὐτὸν τῶν ἑταίρων τε καὶ γένει προσηκόντων τοῖς
ἀνῃρημένοις πρέσβεσιν ἐπὶ τῶν βωμῶν ταῖς μαγειρικαῖς
σφαγίσι καὶ τοῖς βουπόροις ὀβελοῖς παιόμενος
ἀποθνήσκει. <milestone unit="section" n="4" />ὡς δ᾽ οἱ περὶ Λικίννιον γράφουσιν οὐ
μετὰ Ῥωμύλου παραγενόμενος οὐδὲ χάριν ἱερῶν,
ἀλλὰ μόνος ὡς πείσων τοὺς ἀδικηθέντας ἀφεῖναι τοῖς
δεδρακόσι τὴν ὀργήν, ἀγανακτήσαντος τοῦ πλήθους
ἐπὶ τῷ μὴ παραδίδοσθαί σφισι τοὺς ἄνδρας, ὡς ὅ τε
Ῥωμύλος ἐδικαίωσε καὶ ἡ τῶν Ῥωμαίων ἔκρινε βουλή,
καὶ τῶν προσηκόντων τοῖς τεθνεῶσι κατὰ πλῆθος
ὁρμησάντων ἐπ᾽ αὐτόν, ἀδύνατος ὢν ἔτι διαφυγεῖν
τὴν ἐκ χειρὸς δίκην καταλευσθεὶς ὑπ᾽ αὐτῶν ἀποθνήσκει.
<milestone unit="section" n="5" />Τάτιος μὲν οὖν τοιαύτης τελευτῆς ἔτυχε
τρία μὲν ἔτη πολεμήσας Ῥωμύλῳ, πέντε δὲ συνάρξας, <milestone unit="reiskpage" n="347" />
θάπτεται δ᾽ εἰς Ῥώμην κομισθεὶς ἐντίμῳ ταφῇ καὶ
χοὰς αὐτῷ καθ᾽ ἕκαστον ἐνιαυτὸν ἡ πόλις ἐπιτελεῖ δημοσίᾳ.
</p></div2>

<div2 type="chapter" n="53" org="uniform" sample="complete">
<p><milestone unit="section" n="1" />
Ῥωμύλος δὲ μόνος ἐπὶ τὴν ἀρχὴν τὸ δεύτερον
καταστὰς τό τε ἄγος ἀφοσιοῦται τὸ περὶ τοὺς
πρέσβεις γενόμενον προειπὼν τοῖς ἐργασαμένοις τὸ
μύσος ὕδατος εἴργεσθαι καὶ πυρός ῾ἐπεφεύγεσαν γὰρ
<pb id="v.1p.229" />
ἐκ τῆς πόλεως ἅπαντες ἅμα τῷ τὸν Τάτιον ἀποθανεῖν᾽
καὶ τῶν Λαουινιατῶν τοὺς συστάντας ἐπὶ τὸν
Τάτιον δικαστηρίῳ παραδοὺς ἐκδοθέντας ὑπὸ τῆς
πόλεως, ἐπειδὴ δικαιότερα ἐδόκουν λέγειν τὰ βίαια
τιμωρησάμενοι τοῖς βιαίοις, ἀπέλυσε τῆς αἰτίας. <milestone unit="section" n="2" />ταῦτα 
διαπραξάμενος ἐπὶ τὴν Φιδηναίων ἐστράτευσε πόλιν
ἀπὸ τετταράκοντα σταδίων τῆς Ῥώμης κειμένην, μεγάλην
τε καὶ πολυάνθρωπον οὖσαν τότε. ἀγομένης
γὰρ εἰς τὴν Ῥώμην ἀγορᾶς ἐν σκάφαις ποταμηγοῖς,
ἣν Κρουστομερῖνοι πιεζομένοις ὑπὸ λιμοῦ Ῥωμαίοις 
ἀπέστειλαν, ὠσάμενοι κατὰ πλῆθος ἐπὶ τὰς σκάφας
<milestone unit="reiskpage" n="348" />οἱ Φιδηναῖοι τήν τε ἀγορὰν διήρπασαν καὶ τῶν ἀνθρώπων
τινὰς τῶν ἐπιβοηθούντων ἀπέκτειναν αἰτούμενοί
<milestone unit="section" n="3" />τε δίκας οὐχ ὑπεῖχον. ἐφ᾽ οἷς ἀγανακτῶν 
ὁ Ῥωμύλος ἐνέβαλεν εἰς τὴν χώραν αὐτῶν πολλῇ 
στρατιᾷ καὶ γενόμενος ἀφθόνου λείας ἐγκρατὴς ἀπάγειν
μὲν παρεσκευάζετο τὴν δύναμιν, ἐπεξελθόντων
δὲ τῶν Φιδηναίων συνάπτει πρὸς αὐτοὺς μάχην.
καρτεροῦ δὲ ἀγῶνος γενομένου καὶ πολλῶν πεσόντων
ἀφ᾽ ἑκατέρων ἡσσηθέντες οἱ Φιδηναῖοι τρέπονται 
πρὸς φυγήν, ὁ δ᾽ ἐκ ποδὸς συνακολουθῶν αὐτοῖς
συνεισπίπτει τοῖς φεύγουσιν εἰς τὸ τεῖχος. <milestone unit="section" n="4" />ἁλούσης 
δὲ τῆς πόλεως ἐξ ἐφόδου τιμωρησάμενος ἐξ αὐτῶν
ὀλίγους καὶ φυλακὴν ἐν τῇ πόλει τριακοσίων ἀνδρῶν
καταλιπὼν τῆς τε χώρας μοῖραν ἀποτεμόμενος, ἣν 
τοῖς σφετέροις διεῖλεν, ἀποικίαν ἐποίησε Ῥωμαίων καὶ
<pb id="v.1p.230" />
ταύτην τὴν πόλιν, ἦν δὲ Ἀλβανῶν ἀπόκτισις κατὰ
τὸν αὐτὸν οἰκισθεῖσα Νωμεντῷ τε καὶ Κρουστομερείᾳ
χρόνον τριῶν ἀδελφῶν τῆς ἀποικίας ἡγησαμένων,
ὧν ὁ πρεσβύτατος τὴν Φιδήνην ἔκτισεν.
</p></div2>

<div2 type="chapter" n="54" org="uniform" sample="complete">
<p><milestone unit="section" n="1" />
μετὰ τοῦτον τὸν πόλεμον ἐπὶ Καμερίνους <milestone unit="reiskpage" n="349" />
ἐστράτευσεν ἐπιθεμένους τοῖς παρὰ σφίσιν ἐποίκοις,
καθ᾽ ὃν χρόνον ἔκαμνεν ἡ Ῥωμαίων πόλις ὑπὸ
νόσου λοιμικῆς: ᾗ δὴ μάλιστα ἐπαρθέντες οἱ Καμερῖνοι
καὶ νομίσαντες ἄρδην τὸ Ῥωμαίων διαφθαρήσεσθαι
γένος ὑπὸ τῆς συμφορᾶς τοὺς μὲν ἀπέκτειναν
τῶν ἐποίκων, τοὺς δ᾽ ἐξέβαλον. <milestone unit="section" n="2" />ἀνθ᾽ ὧν τιμωρούμενος
αὐτοὺς ὁ Ῥωμύλος, ἐπειδὴ τὸ δεύτερον ἐκράτησε
τῆς πόλεως, τοὺς μὲν αἰτίους τῆς ἀποστάσεως
ἀπέκτεινε, τοῖς δὲ στρατιώταις διαρπάσαι τὴν πόλιν
ἐφῆκε, τῆς τε χώρας τὴν ἡμίσειαν ἀποτεμόμενος ἔξω
τῆς πρότερον τοῖς κληρούχοις δοθείσης καὶ φρουρὰν
ἀξιόχρεων καταλιπών, ὡς μηδὲν ἔτι παρακινῆσαι τοὺς
ἔνδον, ἀπῆγε τὴν δύναμιν. ἐκ ταύτης τῆς στρατείας
καὶ δεύτερον θρίαμβον κατήγαγε καὶ ἀπὸ τῶν λαφύρων
τέθριππον χαλκοῦν ἀνέθηκε τῷ Ἡφαίστῳ καὶ
παρ᾽ αὐτῷ τὴν ἰδίαν ἀνέστησεν εἰκόνα ἐπιγράψας
Ἑλληνικοῖς γράμμασι τὰς ἑαυτοῦ πράξεις. <milestone unit="section" n="3" />τρίτος <milestone unit="reiskpage" n="350" />
αὐτῷ συνέστη πόλεμος πρὸς ἔθνους Τυρρηνικοῦ τὴν
μεγίστην ἰσχὺν ἔχουσαν τότε πόλιν, ἣ καλεῖται μὲν
Οὐιοί, ἀπέχει δὲ τῆς Ῥώμης ἀμφὶ τοὺς ἑκατὸν σταδίους,
<pb id="v.1p.231" />
κεῖται δ᾽ ἐφ᾽ ὑψηλοῦ σκοπέλου καὶ περιρρῶγος
μέγεθος ἔχουσα ὅσον Ἀθῆναι. ἐποιήσαντο δ᾽ οἱ
Οὐιεντανοὶ τοῦ πολέμου πρόφασιν τὴν τῆς Φιδήνης
ἅλωσιν καὶ πρέσβεις ἀποστείλαντες ἐκέλευον Ῥωμαίοις
ἐξάγειν ἐκ τῆς πόλεως τὴν φρουρὰν καὶ τὴν 
χώραν, ἣν κατεῖχον ἀφελόμενοι τοὺς Φιδηναίους,
ἀποδιδόναι τοῖς ἐξ ἀρχῆς κυρίοις. ὡς δ᾽ οὐκ ἔπειθον
ἐλάσαντες πολλῇ στρατιᾷ πλησίον τῆς Φιδήνης ἐν
ἀπόπτῳ τίθενται τὸν χάρακα. <milestone unit="section" n="4" />προεγνωκὼς δὲ αὐτῶν 
τὴν ἔξοδον ὁ Ῥωμύλος ἐξεληλύθει τὴν κρατίστην 
δύναμιν ἔχων καὶ ἦν ἐν τῇ πόλει τῶν Φιδηναίων
<milestone unit="reiskpage" n="351" />εὐτρεπής. ἐπεὶ δ᾽ ἕτοιμα τὰ πρὸς τὸν ἀγῶνα ἦν, ἀμφότεροι
προελθόντες εἰς τὸ πεδίον ἐμάχοντο καὶ διέμειναν
ἄχρι πολλῆς ὥρας ἐκθύμως ἀγωνιζόμενοι, τέως
ἡ νὺξ ἐπιλαβοῦσα διέκρινεν αὐτοὺς ἴσους κατὰ τὸν 
ἀγῶνα γενομένους. καὶ ταύτην μὲν τὴν μάχην οὕτως ἠγωνίσαντο:
</p></div2>

<div2 type="chapter" n="55" org="uniform" sample="complete">
<p><milestone unit="section" n="1" />
ἑτέρας δὲ μάχης μετ᾽ οὐ πολὺ γενομένης,
ἐνίκων οἱ Ῥωμαῖοι σοφίᾳ τοῦ ἡγεμόνος ὄρος τι καταλαβομένου
νύκτωρ οὐ πολὺν τοῦ στρατοπέδου τῶν 
πολεμίων τόπον ἀπέχον καὶ λοχίσαντος ἐν αὐτῷ τὴν
ἀκμαιοτάτην τῶν ὕστερον ἀφικομένων ἐκ τῆς πόλεως
ἱππέων τε καὶ πεζῶν δύναμιν. <milestone unit="section" n="2" />συνελθόντων δ᾽ εἰς 
τὸ πεδίον ἀμφοτέρων καὶ τὸν αὐτὸν ἀγωνιζομένων
τρόπον, ἐπειδὴ τὸ σύνθημα ὁ Ῥωμύλος ἦρε τοῖς ἐπὶ 
τοῦ ὄρους, ἀλαλάξαντες οἱ λοχῶντες ἔθεον ἐπὶ τοὺς
<pb id="v.1p.232" />
Οὐιεντανοὺς ἐκ τῶν κατόπιν καὶ προσπεσόντες ἀνθρώποις
μεμοχθηκόσιν αὐτοὶ ἀκμῆτες ὄντες οὐ σὺν
πολλῷ τρέπουσι χρόνῳ. τῶν δ᾽ ὀλίγοι μέν τινες
ἀποθνήσκουσι κατὰ τὴν μάχην, οἱ δὲ πλείους εἰς τὸν
Τέβεριν ποταμόν ῾ῥεῖ δὲ παρὰ τὴν Φιδήνην᾽ ῥίψαντες <milestone unit="reiskpage" n="352" />
ἑαυτούς, ὡς διανηξόμενοι τὸ ῥεῦμα, διεφθάρησαν.
τραυματίαι γὰρ ὄντες καὶ βαρεῖς ὑπὸ κόπου
ἀδύνατοι ἐγένοντο διανήξασθαι: οἱ δὲ καὶ ἀπειρίᾳ
τοῦ νεῖν, οὐ προϊδόντες, ὑπὸ τοῦ δεινοῦ τὴν γνώμην
 ἐπιταραχθέντες ἐν ταῖς δίναις ἀπώλλυντο. <milestone unit="section" n="3" />εἰ μὲν
οὖν συνέγνωσαν ἑαυτοῖς Οὐιεντανοὶ κακῶς τὰ πρῶτα
βεβουλευμένοις καὶ τὸ λοιπὸν ἦγον ἡσυχίαν οὐδενὸς
ἂν ἔτι μείζονος ἀπέλαυσαν κακοῦ, νῦν δὲ ἀναμαχεῖσθαί
τε τὰ πρότερα σφάλματα ἐλπίσαντες καὶ εἰ μείζονι
παρασκευῇ ἐπιβάλοιεν, ῥᾳδίως ἐπικρατήσειν
οἰόμενοι τῷ πολέμῳ, πολλῇ στρατιᾷ τῇ τε ἐξ αὐτῆς
τῆς πόλεως καταγραφείσῃ καὶ  <add>τῇ</add> ἐκ τῶν ὁμοεθνῶν
κατὰ φιλίαν παραγενομένῃ τὸ δεύτερον ἐπὶ τοὺς Ῥωμαίους
ἐλαύνουσι: <milestone unit="section" n="4" />καὶ γίνεται πάλιν αὐτῶν μάχη καρτερὰ
τῆς Φιδήνης πλησίον, ἣν ἐνίκων Ῥωμαῖοι πολλοὺς
μὲν ἀποκτείναντες τῶν Οὐιεντανῶν, ἔτι δὲ πλείους
αἰχμαλώτους λαβόντες. ἑάλω δὲ καὶ ὁ χάραξ αὐτῶν
μεστὸς ὢν χρημάτων τε καὶ ὅπλων καὶ ἀνδραπόδων,
καὶ σκάφαι ποταμηγοὶ γέμουσαι πολλῆς ἀγορᾶς ἐλήφθησαν, <milestone unit="reiskpage" n="353" />
<pb id="v.1p.233" />
ἐν αἷς ὁ τῶν αἰχμαλώτων ὄχλος εἰς τὴν Ῥώμην
κατήγετο διὰ τοῦ ποταμοῦ. <milestone unit="section" n="5" /> οὗτος κατήχθη τρίτος
ὑπὸ Ῥωμύλου θρίαμβρος μακρῷ τῶν προτέρων ἐκπρεπέστερος.
καὶ μετ᾽ οὐ πολὺ Οὐιεντανῶν πρεσβείας
ἀφικομένης περὶ διαλύσεως τοῦ πολέμου καὶ συγγνώμην 
τῶν ἁμαρτημάτων ἀξιούσης λαβεῖν δίκας ὁ
Ῥωμύλος αὐτοῖς ἐπιτίθησι τάς2δε: χώραν τε παραδοῦναι
Ῥωμαίοις τὴν προσεχῆ τῷ Τεβέρει, τοὺς καλουμένους
Ἑπτὰ πάγους, καὶ τῶν ἁλῶν ἀποστῆναι τῶν
παρὰ ταῖς ἐκβολαῖς τοῦ ποταμοῦ, τοῦ δὲ μηδὲν ἔτι 
νεωτερίσαι τὸ πιστὸν παρασχεῖν ὅμηρα πεντήκοντα
ἀγογόντας. <milestone unit="section" n="6" />ὑπομεινάντων δὲ Οὐιεντανῶν ἅπαντα 
ταῦτα σπονδὰς ποιησάμενος πρὸς αὐτοὺς εἰς ἑκατὸν
ἔτη στήλαις ἐνεχάραξε τὰς ὁμολογίας. τῶν δ᾽ αἰχμαλώτων
τοὺς μὲν ἀπιέναι βουλομένους ἀφῆκεν ἄνευ 
λύτρων, τοὺς δ᾽ αὐτοῦ μένειν προαιρουμένους πολλῷ
<milestone unit="reiskpage" n="354" />πλείους ὄντας τῶν ἑτέρων πολίτας ποιησάμενος ταῖς
φράτραις ἐπιδιεῖλε καὶ κλήρους αὐτοῖς προσένειμε
<del status="unremarkable">τοὺς</del> ἐπὶ τάδε τοῦ Τεβέριος.
</p></div2>

<div2 type="chapter" n="56" org="uniform" sample="complete">
<p><milestone unit="section" n="1" />
οὗτοι συνέστησαν οἱ πόλεμοι Ῥωμύλῳ λόγου 
καὶ μνήμης ἄξιοι. τοῦ δὲ μηδὲν ἔτι τῶν πλησίον
ἐθνῶν ὑπαγαγέσθαι ταχεῖα ἡ τελευτὴ τοῦ βίου συμβᾶσα
ἔτι ἀκμάζοντι αὐτῷ τὰ πολέμια πράττειν ἐν αἰτίᾳ
γενέσθαι ἔδοξε: περὶ ἧς πολλοὶ παραδέδονται λόγοι
καὶ διάφοροι. <milestone unit="section" n="2" />οἱ μὲν οὖν μυθωδέστερα τὰ περὶ αὐτοῦ 
ποιοῦντες ἐκκλησιάζοντά φασιν αὐτὸν ἐπὶ στρατοπέδου
<pb id="v.1p.234" />
ζόφου κατασκήψαντος ἐξ αἰθρίας καὶ χειμῶνος
μεγάλου καταρραγέντος ἀφανῆ γενέσθαι καὶ πεπιστεύκασιν
ὑπὸ τοῦ πατρὸς Ἄρεος τὸν ἄνδρα ἀνηρπάσθαι:
<milestone unit="section" n="3" />οἱ δὲ τὰ πιθανώτερα γράφοντες πρὸς τῶν ἰδίων
πολιτῶν λέγουσιν αὐτὸν ἀποθανεῖν. αἰτίαν δὲ τῆς
ἀναιρέσεως αὐτοῦ φέρουσι τήν τε ἄφεσιν τῶν ὁμήρων,
οὓς παρὰ Οὐιεντανῶν ἔλαβεν, ἄνευ κοινῆς
γνώμης γενομένην παρὰ τὸ εἰωθός, καὶ τὸ μηκέτι τὸν
αὐτὸν προσφέρεσθαι τρόπον τοῖς ἀρχαιοτάτοις πολίταις
καὶ τοῖς προσγράφοις, ἀλλὰ τοὺς μὲν ἐν τιμῇ
πλείονι ἄγειν, τῶν δ᾽ ἐπεισαχθέντων ὑπερορᾶν, τό <milestone unit="reiskpage" n="355" />
τε ὠμὸν αὐτοῦ τὸ περὶ τὰς τιμωρίας τῶν ἐξαμαρτανόντων
<del status="unremarkable">καὶ αὔθαδες</del>, ῾Ῥωμαίων γάρ τινας ἐπὶ λῃστείᾳ
τῶν πλησιοχώρων κατηγορηθέντας οὔτε ἀφανεῖς ἄνδρας
οὔτε ὀλίγους ἐκέλευσεν ὦσαι κατὰ τοῦ κρημνοῦ
τὴν δίκην αὐτὸς μόνος δικάσασ᾽ μάλιστα δὲ ὅτι βαρὺς
ἤδη καὶ αὐθάδης εἶναι ἐδόκει καὶ τὴν ἀρχὴν οὐκέτι
βασιλικῶς ἀλλὰ τυραννικώτερον ἐξάγειν. <milestone unit="section" n="4" />διὰ ταύτας
δὴ λέγουσι τὰς αἰτίας συστάντας ἐπ᾽ αὐτῷ τοὺς πατρικίους
βουλεῦσαι τὸν φόνον, πρᾶξαι δὲ τὸ ἔργον ἐν
τῷ βουλευτηρίῳ καὶ διελόντας τὸ σῶμα κατὰ μέρη
χάριν τοῦ μὴ φανῆναι τὸν νεκρὸν ἐξελθεῖν κρύπτοντας
ὑπὸ ταῖς περιβολαῖς ὅσον ἕκαστος εἶχεν αὐτοῦ
<milestone unit="section" n="5" />μέρος καὶ μετὰ τοῦτο γῇ κρύψαι κατὰ τὸ ἀφανές. οἱ
δ᾽ ἐκκλησιάζοντα μὲν αὐτόν φασιν ὑπὸ τῶν νεοπολιτῶν
Ῥωμαίων ἀναιρεθῆναι, ἐπιχειρῆσαι δ᾽ αὐτοὺς
<pb id="v.1p.235" />
τῷ φόνῳ καθ᾽ ὃν χρόνον δηλαδὴ καὶ τὸ σκότος ἐγένετο
διασκεδασθέντος ἐκ τῆς ἐκκλησίας τοῦ δήμου καὶ
<milestone unit="reiskpage" n="356" />μονωθέντος τῆς φυλακῆς τοῦ ἡγεμόνος. διὰ τοῦτο
γοῦν φασι τὴν ἡμέραν ἐν ᾗ τὸ πάθος ἐγένετο τῆς
τροπῆς τοῦ πλήθους ἐπώνυμον εἶναι καὶ μέχρι τῶν 
καθ᾽ ἡμᾶς χρόνων ὄχλου φυγὴν καλεῖσθαι. <milestone unit="section" n="6" />ἔοικε δ᾽ 
οὐ μικρὰν ἀφορμὴν παρέχειν τοῖς θεοποιοῦσι τὰ θνητὰ
καὶ εἰς οὐρανὸν ἀναβιβάζουσι τὰς ψυχὰς τῶν ἐπιφανῶν
τὰ συμβάντα ἐκ τοῦ θεοῦ περὶ τὴν σύγκρισιν
τοῦ ἀνδρὸς ἐκείνου καὶ τὴν διάκρισιν. ἔν τε γὰρ τῷ 
βιασμῷ τῆς μητρὸς αὐτοῦ εἴθ᾽ ὑπ᾽ ἀνθρώπων τινὸς
εἴθ᾽ ὑπὸ θεοῦ γενομένῳ τὸν ἥλιον ἐκλιπεῖν φασιν
ὅλον καὶ σκότος παντελῶς ὥσπερ ἐν νυκτὶ τὴν γῆν
κατασχεῖν ἔν τε τῇ τελευτῇ αὐτοῦ ταὐτὸ συμβῆναι
λέγουσι πάθος. <milestone unit="section" n="7" />ὁ μὲν δὴ κτίσας τὴν Ῥώμην καὶ πρῶτος 
ἀποδειχθεὶς ὑπ᾽ αὐτῆς βασιλεὺς Ῥωμύλος τοιαύτης
λέγεται τελευτῆς τυχεῖν, οὐδεμίαν ἐξ αὑτοῦ
γενεὰν καταλιπών, ἑπτὰ μὲν ἔτη καὶ τριάκοντα βασιλεύσας,
<milestone unit="reiskpage" n="357" />πεντηκοστὸν δὲ καὶ πέμπτον ἔτος ἔχων ἀπὸ
γενεᾶς. νέος γὰρ δὴ παντάπασιν ἔτυχε τῆς ἡγεμονίας 
ὀκτωκαιδεκαέτης  <add>ὤν</add>, ὡς ἅπαντες ὁμολογοῦσιν οἱ τὰς
περὶ αὐτοῦ συγγράψαντες ἱστορίας.
</p></div2>

<div2 type="chapter" n="57" org="uniform" sample="complete">
<p><milestone unit="section" n="1" />
τῷ δ᾽ ἑξῆς ἐνιαυτῷ βασιλεὺς μὲν οὐδεὶς
ἀπεδείχθη Ῥωμαίων, ἀρχὴ δέ τις, ἣν καλοῦσι μεσοβασίλειον,
ἐπεμελεῖτο τῶν κοινῶν τοιόνδέ τινα τρόπον 
ἀποδεικνυμένη: τῶν πατρικίων οἱ καταγραφέντες
εἰς τὴν βουλὴν ὑπὸ Ῥωμύλου διακόσιοι τὸν ἀριθμὸν
<pb id="v.1p.236" />
ὄντες, ὥσπερ ἔφην, διενεμήθησαν εἰς δεκάδας:
ἔπειτα διακληρωσάμενοι τοῖς λαλοῦσι δέκα πρώτοις
ἀπέδωκαν ἄρχειν τῆς πόλεως τὴν αὐτοκράτορα ἀρχήν.
<milestone unit="section" n="2" />ἐκεῖνοι δ᾽ οὐχ ἅμα πάντες ἐβασίλευον, ἀλλ᾽ ἐκ
διαδοχῆς ἡμέρας πέντε ἕκαστος, ἐν αἷς τάς τε ῥάβδους
εἶχε καὶ τὰ λοιπὰ τῆς βασιλικῆς ἐξουσίας σύμβολα.
παρεδίδου δ᾽ ὁ πρῶτος ἄρξας τῷ δευτέρῳ τὴν ἡγεμονίαν
κἀκεῖνος τῷ τρίτῳ καὶ τοῦτ᾽ ἐγίνετο μέχρι τοῦ
τελευταίου. διεξελθούσης δὲ τοῖς πρώτοις δέκα <del status="unremarkable">βασιλεῦσι</del>
τῆς πεντηκονθημέρου προθεσμίας ἕτεροι δέκα
τὴν ἀρχὴν παρελάμβανον καὶ παρ᾽ ἐκείνων αὖθις
ἄλλοι. <milestone unit="section" n="3" />ἐπεὶ δ᾽ ἔδοξε τῷ δήμῳ παῦσαι τὰς δεκαδαρχίας <milestone unit="reiskpage" n="358" />
ἀχθομένῳ ταῖς μεταβολαῖς τῶν ἐξουσιῶν διὰ τὸ μήτε
προαιρέσεις ἅπαντας ὁμοίας ἔχειν μήτε φύσεις, τότε
δὴ συγκαλέσαντες εἰς ἐκκλησίαν τὸ πλῆθος οἱ βουλευταὶ
κατὰ φυλάς τε καὶ φράτρας ἀπέδωκαν αὐτῷ
περὶ τοῦ κόσμου τῆς πολιτείας σκοπεῖν, εἴτε βασιλεῖ
βούλεται τὰ κοινὰ ἐπιτρέπειν εἴτε ἀρχαῖς ἐνιαυσίοις.
<milestone unit="section" n="4" />οὐ μὴν ὅ γε δῆμος ἐφ᾽ ἑαυτῷ τὴν αἵρεσιν ἐποίησεν,
ἀλλ᾽ ἀπέδωκε τοῖς βουλευταῖς τὴν διάγνωσιν ὡς
ἀγαπήσων ὁποτέραν ἂν ἐκεῖνοι δοκιμάσωσι τῶν πολιτειῶν:
τοῖς δὲ βασιλικὴν μὲν ἐδόκει καταστήσασθαι
πολιτείαν ἅπασι, περὶ δὲ τοῦ μέλλοντος ἄρξειν στάσις
ἐνέπιπτεν ἐξ ὁποτέρας ἔσται τάξεως. οἱ μὲν γὰρ ἐκ
τῶν ἀρχαίων βουλευτῶν ᾤοντο δεῖν ἀποδειχθῆναι
τὸν ἐπιτροπεύσοντα τὴν πόλιν, οἱ δ᾽ ἐκ τῶν ὕστερον
ἐπεισαχθέντων, οὓς νεωτέρους ἐκάλουν.
<pb id="v.1p.237" />
</p></div2>

<div2 type="chapter" n="58" org="uniform" sample="complete">
<p><milestone unit="section" n="1" />
ἑλκομένης δ᾽ ἐπὶ πολὺ τῆς φιλονεικίας
τελευτῶντες ἐπὶ τούτῳ συνέβησαν τῷ δικαίῳ, ὥστε
δυεῖν θάτερον, ἢ τοὺς πρεσβυτέρους βουλευτὰς ἀποδεῖξαι
βασιλέα σφῶν μὲν αὐτῶν μηδένα, τῶν δ᾽ ἄλλων
ὃν ἂν ἐπιτηδειότατον εἶναι νομίσωσιν, ἢ τοὺς 
<milestone unit="reiskpage" n="359" />νεωτέρους τὸ αὐτὸ ποιῆσαι τοῦτο. δέχονται τὴν αἵρεσιν
οἱ πρεσβύτεροι καὶ πόλλ᾽ ἐπὶ σφῶν αὐτῶν βουλευσάμενοι
τάδ᾽ ἔγνωσαν: ἐπειδὴ τῆς ἡγεμονίας αὐτοὶ
κατὰ τὰς συνθήκας ἀπηλαύνοντο μηδὲ τῶν ἐπεισελθόντων
βουλευτῶν μηδενὶ προσθεῖναι τὴν ἀρχήν, ἀλλ᾽ 
ἐπακτόν τινα ἔξωθεν ἄνδρα καὶ μηδ᾽ ὁποτέροις προσθησόμενον,
ὡς ἂν μάλιστα ἐξαιρεθείη τὸ στασιάζον,
<milestone unit="section" n="2" />ἐξευρόντες ἀποδεῖξαι βασιλέα. ταῦτα βουλευσάμενοι 
προὐχειρίσαντο ἄνδρα γένους μὲν τοῦ Σαβίνων, υἱὸν
δὲ Πομπιλίου Πόμπωνος ἀνδρὸς ἐπιφανοῦς <del status="unremarkable">κατ᾽</del> ὄνομα 
Νόμαν, <del status="unremarkable">χρὴ δὲ τὴν δευτέραν συλλαβὴν ἐκτείνοντας
βαρυτονεῖν</del> ἡλικίας τε τῆς φρονιμωτάτης ὄντα, τετταρακονταετίας
γὰρ οὐ πολὺ ἀπεῖχε, καὶ ἀξιώσει μορφῆς
βασιλικόν. <milestone unit="section" n="3" />ἦν δὲ αὐτοῦ καὶ κλέος μέγιστον οὐ 
<milestone unit="reiskpage" n="360" />παρὰ Κυρίταις μόνον, ἀλλὰ καὶ παρὰ τοῖς περιοίκοις 
ἐπὶ σοφίᾳ. ὡς δὲ τοῦτ᾽ ἔδοξεν αὐτοῖς συγκαλοῦσι τὸ
πλῆθος εἰς ἐκκλησίαν, καὶ παρελθὼν ἐξ αὐτῶν ὁ τότε
μεσοβασιλεὺς εἶπεν, ὅτι κοινῇ δόξαν ἅπασι τοῖς βουλευταῖς
βασιλικὴν καταστήσασθαι πολιτείαν, κύριος
<pb id="v.1p.238" />
γεγονὼς αὐτὸς  <add>τῆς</add> διαγνώσεως τοῦ παραληψομένου
τὴν ἀρχὴν βασιλέα τῆς πόλεως αἱρεῖται Νόμαν Πομπίλιον.
καὶ μετὰ τοῦτο πρεσβευτὰς ἀποδείξας ἐκ τῶν
πατρικίων ἀπέστειλε τοὺς παραληψομένους τὸν ἄνδρα
ἐπὶ τὴν ἀρχὴν ἐνιαυτῷ τρίτῳ τῆς ἑκκαιδεκάτης ὀλυμπιάδος,
ἣν ἐνίκα στάδιον Πυθαγόρας Λάκων.
</p></div2>

<div2 type="chapter" n="59" org="uniform" sample="complete">
<p><milestone unit="section" n="1" />
μέχρι μὲν δὴ τούτων οὐδὲν ἀντειπεῖν
ἔχω πρὸς τοὺς ἐκδεδωκότας τὴν περὶ τὸν ἄνδρα τοῦτον
ἱστορίαν, ἐν δὲ τοῖς ἑξῆς ἀπορῶ τί ποτε χρὴ λέγειν.
πολλοὶ μὲν γάρ <add>εἰσιν</add> οἱ γράψαντες ὅτι Πυθαγόρου
μαθητὴς ὁ Νόμας ἐγένετο καὶ καθ᾽ ὃν χρόνον
ὑπὸ τῆς Ῥωμαίων πόλεως ἀπεδείχθη βασιλεὺς φιλοσοφῶν
ἐν Κρότωνι διέτριβεν, ὁ δὲ χρόνος τῆς Πυθαγόρου
ἡλικίας μάχεται πρὸς τὸν λόγον. <milestone unit="section" n="2" />οὐ γὰρ ὀλίγοις
ἔτεσιν, ἀλλὰ καὶ τέτταρσι γενεαῖς ὅλαις ὕστερος
ἐγένετο Πυθαγόρας Νόμα, ὡς ἐκ τῶν κοινῶν παρειλήφαμεν <milestone unit="reiskpage" n="361" />
ἱστοριῶν. ὁ μὲν γὰρ ἐπὶ τῆς ἑκκαιδεκάτης
ὀλυμπιάδος μεσούσης τὴν Ῥωμαίων βασιλείαν παρέλαβε,
Πυθαγόρας δὲ μετὰ τὴν πεντηκοστὴν ὀλυμπιάδα
 διέτριψεν ἐν Ἰταλίᾳ. <milestone unit="section" n="3" />τούτου δ᾽ ἔτι μεῖζον ἔχω τεκμήριον
εἰπεῖν ὑπὲρ τοῦ μὴ συμφωνεῖν τοὺς χρόνους
ταῖς παραδεδομέναις ὑπὲρ τοῦ ἀνδρὸς ἱστορίαις, ὅτι
καθ᾽ ὃν χρόνον ὁ Νόμας ἐπὶ τὴν βασιλείαν ἐκαλεῖτο
ὑπὸ Ῥωμαίων οὔπω πόλις ἦν ἡ Κρότων: τέτταρσι γὰρ
ὅλοις ὕστερον ἔτεσιν ἢ Νόμαν ἄρξαι Ῥωμαίων Μύσκελος
αὐτὴν ἔκτισεν ἐνιαυτῷ τρίτῳ τῆς ἑπτακαιδεκάτης
<pb id="v.1p.239" />
ὀλυμπιάδος. οὔτε δὴ Πυθαγόρᾳ τῷ Σαμίῳ
συμφιλοσοφῆσαι τῷ μετὰ τέτταρας ἀκμάσαντι γενεὰς
δυνατὸς ἦν τὸν Νόμαν οὔτ᾽ ἐν Κρότωνι διατρίβειν,
<milestone unit="reiskpage" n="362" />ὅτ᾽ αὐτὸν ἐκάλουν ἐπὶ τὴν βασιλείαν Ῥωμαῖοι, τῇ
<milestone unit="section" n="4" />μήπω τότ᾽ οὔσῃ πόλει. ἀλλ᾽ ἐοίκασιν οἱ τὰ ὑπὲρ αὐτοῦ 
γράψαντες, εἰ χρὴ δόξαν ἰδίαν ἀποφήνασθαι, δύο
ταῦτα λαβόντες ὁμολογούμενα, τήν τε Πυθαγόρου
διατριβὴν τὴν γενομένην ἐν Ἰταλίᾳ καὶ τὴν Νόμα
σοφίαν ῾ὡμολόγηται γὰρ ὑπὸ πάντων ὁ ἀνὴρ γενέσθαι
σοφόσ᾽ ἐπισυνάψαι ταῦτα καὶ ποιῆσαι Πυθαγόρου 
μαθητὴν τὸν Νόμαν οὐκέτι τοὺς βίους αὐτῶν ἐξετάσαντες,
εἰ κατὰ τοὺς αὐτοὺς ἤκμασαν ἀμφότεροι χρόνους,
<milestone unit="section" n="5" />ὅπερ ἐγὼ πεποίηκα νῦν: εἰ μή τις ἄρα Πυθαγόραν 
ἕτερον ὑποθήσεται πρὸ τοῦ Σαμίου γεγομέναι
παιδευτὴν σοφίας, ᾧ συνδιέτριψεν ὁ Νόμας. τοῦτο 
δ᾽ οὐκ οἶδ᾽ ὅπως ἂν ἀποδεῖξαι δύναιτο μηδενὸς τῶν
ἀξιολόγων μήτε Ῥωμαίου μήθ᾽ Ἕλληνος, ὅσα κἀμὲ
εἰδέναι, παραδεδωκότος ἐν ἱστορίᾳ. ἀλλὰ περὶ μὲν
τούτων ἅλις.
</p></div2>

<div2 type="chapter" n="60" org="uniform" sample="complete">
<p><milestone unit="section" n="1" />
ὁ δὲ Νόμας ἀφικομένων ὡς αὐτὸν <del status="unremarkable">τούτων</del> 
τῶν καλούντων ἐπὶ τὴν ἡγεμονίαν, τέως μὲν ἀντέλεγε
καὶ μέχρι πολλοῦ διέμεινεν ἀπομαχόμενος μὴ λαβεῖν
τὴν ἀρχήν, ὡς δὲ οἵ τε ἀδελφοὶ προσέκειντο λιπαροῦντες
καὶ τελευτῶν ὁ πατὴρ οὐκ ἠξίου τηλικαύτην
<milestone unit="reiskpage" n="363" />τιμὴν διδομένην ἀπωθεῖσθαι, συνέγνω γενέσθαι βασιλεύς:
<milestone unit="section" n="2" />τοῖς δὲ Ῥωμαίοις πυθομένοις ταῦτα παρὰ τῶν 
<pb id="v.1p.240" />
πρεσβευτῶν, πρὶν ὄψει τὸν ἄνδρα ἰδεῖν πολὺς αὐτοῦ
παρέστη πόθος, ἱκανὸν ἡγουμένοις τεκμήριον εἶναι
τῆς σοφίας, εἰ τῶν ἄλλων ὑπὲρ τὸ μέτριον ἐκτετιμηκότων
βασιλείαν καὶ τὸν εὐδαίμονα βίον ἐν ταύτῃ
τιθεμένων μόνος ἐκεῖνος ὡς φαύλου τινὸς καὶ οὐκ
ἀξίου σπουδῆς πράγματος καταφρονεῖ, παραγενομένῳ
τε ὑπήντων ἔτι καθ᾽ ὁδὸν ὄντι σὺν ἐπαίνῳ
πολλῷ καὶ ἀσπασμοῖς καὶ ταῖς ἄλλαις τιμαῖς παραπέμποντες
εἰς τὴν πόλιν. <milestone unit="section" n="3" />ἐκκλησίας δὲ μετὰ τοῦτο
συναχθείσης, ἐν ᾗ διήνεγκαν ὑπὲρ αὐτοῦ τὰς ψήφους
αἱ φυλαὶ κατὰ φράτρας καὶ τῶν πατρικίων ἐπικυρωσάντων
τὰ δόξαντα τῷ πλήθει καὶ τελευταῖον ἔτι
τῶν ὀρνιθοσκόπων αἴσια τὰ παρὰ τοῦ δαιμονίου σημεῖα
ἀποφηνάντων παραλαμβάνει τὴν ἀρχήν. <milestone unit="section" n="4" />τοῦτον
τὸν ἄνδρα Ῥωμαῖοί φασι στρατείαν μηδεμίαν ποιήσασθαι,
θεοσεβῆ δὲ καὶ δίκαιον γενόμενον ἐν εἰρήνῃ
πάντα τὸν τῆς ἀρχῆς χρόνον διατελέσαι καὶ τὴν
πόλιν ἄριστα πολιτευομένην παρασχεῖν, λόγους τε <milestone unit="reiskpage" n="364" />
ὑπὲρ αὐτοῦ πολλοὺς καὶ θαυμαστοὺς λέγουσιν ἀναφέροντες
τὴν ἀνθρωπίνην σοφίαν εἰς θεῶν ὑποθήκας.
<milestone unit="section" n="5" />νύμφην γάρ τινα μυθολογοῦσιν Ἠγερίαν φοιτᾶν
πρὸς αὐτὸν ἑκάστοτε διδάσκουσαν τὴν βασιλικὴν σοφίαν,
ἕτεροι δὲ οὐ νύμφην, ἀλλὰ τῶν Μουσῶν μίαν.
καὶ τοῦτό φασι γενέσθαι πᾶσι φανερόν. ἀπιστούντων
γὰρ, ὡς ἔοικε, τῶν ἀνθρώπων κατ᾽ ἀρχὰς καὶ πεπλάσθαι
νομιζόντων τὸν περὶ τῆς θεᾶς λόγον, βουλόμενον
<pb id="v.1p.241" />
αὐτὸν ἐπιδείξασθαι τοῖς ἀπιστοῦσιν ἐναργές
τι μήνυμα τῆς πρὸς τὴν δαίμονα ὁμιλίας <del status="unremarkable">καὶ</del> διδαχθέντα
ὑπ᾽ αὐτῆς ποιῆσαι τάδε: <milestone unit="section" n="6" />καλέσαντα Ῥωμαίων 
πολλοὺς καὶ ἀγαθοὺς εἰς τὴν οἰκίαν, ἐν ᾗ διαιτώμενος
ἐτύγχανεν, ἔπειτα δείξαντα τοῖς ἐλθοῦσι τὰ 
ἔνδον τῇ τε ἄλλῃ κατασκευῇ φαύλως κεχορηγημένα
καὶ δὴ καὶ τῶν εἰς ἑστίασιν ὀχλικὴν ἐπιτηδείων ἄπορα,
τότε μὲν ἀπαλλάττεσθαι κελεύειν, εἰς ἑσπέραν δὲ
<milestone unit="section" n="7" /><milestone unit="reiskpage" n="365" />καλεῖν αὐτοὺς ἐπὶ τὸ δεῖπνον: παραγενομένοις δὲ 
κατὰ τὴν ἀποδειχθεῖσαν ὥραν ἐπιδεῖξαι στρωμνάς 
τε πολυτελεῖς καὶ τραπέζας ἐκπωμάτων γεμούσας πολλῶν
καὶ καλῶν ἑστίασίν τε αὐτοῖς παραθεῖναι κατακλιθεῖσιν
ἁπάσης ἐδωδῆς, ἣν οὐδ᾽ ἂν ἐκ πολλοῦ
πάνυ χρόνου παρασκευάσασθαί τινι τῶν τότε ἀνθρώπων
ῥᾴδιον ἦν. τοῖς δὲ Ῥωμαίοις κατάπληξίν τε πρὸς 
ἕκαστον τῶν ὁρωμένων ὑπελθεῖν καὶ δόξαν ἐξ ἐκείνου
τοῦ χρόνου παραστῆναι βέβαιον, ὅτι θεά τις αὐτῷ συνῆν.
</p></div2>

<div2 type="chapter" n="61" org="uniform" sample="complete">
<p><milestone unit="section" n="1" />
οἱ δὲ τὰ μυθώδη πάντα περιαιροῦντες ἐκ
τῆς ἱστορίας πεπλάσθαι φασὶν ὑπὸ τοῦ Νόμα τὸν 
περὶ τῆς Ἠγερίας λόγον, ἵνα ῥᾷον αὐτῷ προσέχωσιν
οἱ τὰ θεῖα δεδιότες καὶ προθύμως δέχωνται τοὺς ὑπ᾽
αὐτοῦ τιθεμένους νόμους, ὡς παρὰ θεῶν κομιζομένους.
<milestone unit="section" n="2" />λαβεῖν δὲ αὐτὸν τὴν τούτων μίμησιν ἀποφαίνουσιν 
ἐκ τῶν Ἑλληνικῶν παραδειγμάτων ζηλωτὴν 
γενόμενον τῆς τε Μίνω τοῦ Κρητὸς καὶ τῆς Λυκούργου
τοῦ Λακεδαιμονίου σοφίας: ὧν ὁ μὲν ὁμιλητὴς
<pb id="v.1p.242" />
ἔφη γενέσθαι τοῦ Διὸς καὶ φοιτῶν εἰς τὸ Δικταῖον
ὄρος, ἐν ᾧ τραφῆναι τὸν Δία μυθολογοῦσιν οἱ Κρῆτες
ὑπὸ τῶν Κουρήτων νεογνὸν ὄντα, κατέβαινεν
εἰς τὸ ἱερὸν ἄντρον καὶ τοὺς νόμους ἐκεῖ συντιθεὶς <milestone unit="reiskpage" n="366" />
ἐκόμιζεν, οὓς ἀπέφαινε παρὰ τοῦ Διὸς λαμβάνειν:
ὁ δὲ Λυκοῦργος εἰς Δελφοὺς ἀφικνούμενος ὑπὸ τοῦ
<milestone unit="section" n="3" />Ἀπόλλωνος ἔφη διδάσκεσθαι τὴν νομοθεσίαν. τὸ μὲν
οὖν ἀκριβολογεῖσθαι περὶ τῶν μυθικῶν ἱστορημάτων
καὶ μάλιστα τῶν εἰς θεοὺς ἀναφερομένων μακρῶν
λόγων δεόμενον ὁρῶν ἐάσω, ἃ δέ μοι δοκοῦσιν ἀγαθὰ
Ῥωμαῖοι λαβεῖν ἐκ τῆς ἐκείνου τοῦ ἀνδρὸς ἀρχῆς, ὡς
ἐκ τῶν ἐπιχωρίων ἔμαθον ἱστοριῶν ἀφηγήσομαι, προειπὼν
ἐν οἵαις ἐτύγχανε ταραχαῖς τὰ πράγματα τῆς
πόλεως ὄντα, πρὶν ἐκεῖνον ἐπὶ τὴν βασιλείαν παρελθεῖν.
</p></div2>

<div2 type="chapter" n="62" org="uniform" sample="complete">
<p><milestone unit="section" n="1" />
μετὰ τὴν Ῥωμύλου τελευτὴν ἡ βουλὴ
τῶν κοινῶν γενομένη κυρία καὶ χρόνον ἐνιαύσιον,
ὥσπερ ἔφην, κατασχοῦσα τὴν δυναστείαν διαφέρεσθαι
καὶ στασιάζειν αὐτὴ πρὸς ἑαυτὴν ἤρξατο περὶ
τοῦ πλείονός τε καὶ ἴσου. ὅσον μὲν γὰρ αὐτῆς μέρος
Ἀλβανῶν ἦν ἀπὸ τῶν ἅμα Ῥωμύλῳ τὴν ἀποικίαν
στειλάντων, γνώμης τε ἄρχειν ἠξίου καὶ τιμῶν
τὰς μεγίστας λαμβάνειν καὶ θεραπεύεσθαι πρὸς τῶν <milestone unit="reiskpage" n="367" />
<milestone unit="section" n="2" />ἐπηλύδων: οἱ δ᾽ ὕστερον εἰς τοὺς πατρικίους καταγραφέντες
ἐκ τῶν ἐποίκων οὐδεμιᾶς ᾤοντο δεῖν ἀπελαύνεσθαι
τιμῆς οὐδὲ μειονεκτεῖν τῶν ἑτέρων, μάλιστα
δ᾽ ὅσοι τοῦ Σαβίνων ἐτύγχανον ὄντες γένους
καὶ κατὰ τὰς συνθήκας τὰς γενομένας Ῥωμύλῳ πρὸς
<pb id="v.1p.243" />
Τάτιον ἐπὶ τοῖς ἴσοις <del status="unremarkable">γενόμενοι</del> μετειληφέναι τῆς
πόλεως παρὰ τῶν ἀρχαίων οἰκητόρων καὶ τὴν αὐτὴν
χάριν ἐκείνοις αὐτοὶ δεδωκέναι  <add>ἐδόκουν</add>. <milestone unit="section" n="3" />ἅμα δὲ τῷ 
τὴν βουλὴν διαστῆναι καὶ τὸ τῶν πελατῶν πλῆθος
διχῇ μερισθὲν ἑκατέρᾳ συνέβαινε τῶν στάσεων. ἦν 
δέ τι τοῦ δημοτικοῦ μέρος οὐκ ὀλίγον ἐκ τῶν νεωστὶ
προσεληλυθότων τῇ πολιτείᾳ, ὃ διὰ τὸ μηδενὸς συνάρασθαι
τῷ Ῥωμύλῳ πολέμου παρημελημένον ὑπὸ
τοῦ ἡγεμόνος οὔτε γῆς εἰλήφει μοῖραν οὔτε ὠφελείας.
<milestone unit="reiskpage" n="368" />τοῦτο ἀνέστιον καὶ πτωχὸν ἀλώμενον ἐχθρὸν ἐκ 
τοῦ ἀναγκαίου τοῖς κρείττοσιν ἦν καὶ νεωτερίζειν
ἑτοιμότατον. <milestone unit="section" n="4" />ἐν τοιούτῳ δὴ κλύδωνι τὰ πράγματα 
τῆς πόλεως σαλεύοντα ὁ Νόμας καταλαβών, πρῶτον
μὲν τοὺς ἀπόρους τῶν δημοτῶν ἀνέλαβε διανείμας
αὐτοῖς ἀφ᾽ ἧς Ῥωμύλος ἐκέκτητο χώρας καὶ ἀπὸ τῆς 
δημοσίας μοῖράν τινα ὀλίγην: ἔπειτα τοὺς πατρικίους
οὐδὲν μὲν ἀφελόμενος ὧν οἱ κτίσαντες τὴν πόλιν
εὕροντο, τοῖς δ᾽ ἐποίκοις ἑτέρας τινὰς ἀποδοὺς
τιμάς, ἔπαυσε διαφερομένους. <milestone unit="section" n="5" />ἁρμοσάμενος δὲ τὸ 
πλῆθος ἅπαν ὥσπερ ὄργανον πρὸς ἕνα τὸν τοῦ 
κοινῇ συμφέροντος λογισμὸν καὶ τῆς πόλεως τὸν
περίβολον αὐξήσας τῷ Κυρινείῳ λόφῳ ῾τέως γὰρ ἔτι
ἀτείχιστος ἦν᾽ τότε τῶν ἄλλων πολιτευμάτων ἥπτετο
<pb id="v.1p.244" />
δύο ταῦτα πραγματευόμενος, οἷς κοσμηθεῖσαν ὑπελάμβανεν
<del status="unremarkable">ἂν</del> τὴν πόλιν εὐδαίμονα γενησεσθαι καὶ
μεγάλην: εὐσέβειαν μὲν πρῶτον, διδάσκων τοὺς ἀνθρώπους
ὅτι παντὸς ἀγαθοῦ θεοὶ δοτῆρές εἰσι τῇ
θνητῇ φύσει καὶ φύλακες, ἔπειτα δικαιοσύνην, δι᾽ ἣν καὶ τὰ παρὰ τῶν θεῶν ἀπέφαινεν ἀγαθὰ καλὰς <milestone unit="reiskpage" n="369" />
τὰς ἀπολαύσεις φέροντα τοῖς κτησαμένοις.
</p></div2>

<div2 type="chapter" n="63" org="uniform" sample="complete">
<p><milestone unit="section" n="1" />
ἐξ ὧν δὲ διεπράξατο νόμων τε καὶ πολιτευμάτων
ἑκάτερον τούτων εἰς μεγάλην ἐπίδοσιν
προελθεῖν ἅπαντα μὲν οὐκ ἀξιῶ γράφειν, τὸ μῆκος
ὑφορώμενος τοῦ λόγου καὶ ἅμα οὐδ᾽ ἀναγκαίαν ὁρῶν
τὴν ἀναγραφὴν αὐτῶν Ἑλληνικαῖς ἱστορίαις, αὐτὰ δὲ
τὰ κυριώτατα καὶ φανερὰν δυνάμενα ποιῆσαι πᾶσαν
τὴν προαίρεσιν τοῦ ἀνδρὸς ἐπὶ κεφαλαίων ἐρῶ, τὴν
ἀρχὴν ἀπὸ τῆς περὶ τὰ θεῖα διακοσμήσεως ποιησάμενος.
<milestone unit="section" n="2" />ὅσα μὲν οὖν ὑπὸ Ῥωμύλου ταχθέντα ἐν ἐθισμοῖς
τε καὶ νόμοις παρέλαβεν, ἀπὸ τοῦ κρατίστου
τετάχθαι πάντα ἡγησάμενος εἴα κατὰ χώραν μένειν,
ὅσα δ᾽ ὑπ᾽ ἐκείνου παραλελεῖφθαι ἐδόκει, ταῦτα
προσετίθει πολλὰ μὲν ἀποδεικνὺς τεμένη τοῖς μήπω
τιμῶν τυγχάνουσι θεοῖς, πολλοὺς δὲ βωμοὺς καὶ
ναοὺς ἱδρυόμενος ἑορτάς τε ἑκάστῳ αὐτῶν ἀπονέμων
καὶ τοὺς ἐπιμελησομένους αὐτῶν ἱερεῖς καθιστὰς
ἁγνείας τε καὶ θρησκείας καὶ καθαρμοὺς καὶ τὰς ἄλλας
θεραπείας καὶ τιμὰς πάνυ πολλὰς νομοθετῶν,
ὅσας οὔθ᾽ Ἑλληνὶς οὔτε βάρβαρος ἔχει πόλις οὐδ᾽ αἱ
<milestone unit="section" n="3" />μέγιστον ἐπ᾽ εὐσεβείᾳ φρονοῦσαί ποτε: αὐτόν τε τὸν <milestone unit="reiskpage" n="370" />
Ῥωμύλον ὡς κρείττονα γενόμενον ἢ κατὰ τὴν θνητὴν
<pb id="v.1p.245" />
φύσιν ἱεροῦ κατασκευῇ καὶ θυσίαις διετησίοις
ἔταξε Κυρῖνον ἐπονομαζόμενον γεραίρεσθαι. ἔτι γὰρ
ἀγνοούντων τὸν ἀφανισμὸν αὐτοῦ Ῥωμαίων εἴτε
κατὰ δαίμονος πρόνοιαν εἴτ᾽ ἐξ ἐπιβουλῆς ἀνθρωπίνης
ἐγένετο, παρελθών τις εἰς τὴν ἀγορὰν Ἰούλιος 
ὄνομα τῶν ἀπ᾽ Ἀσκανίου γεωργικὸς ἀνὴρ καὶ τὸν
βίον ἀνεπίληπτος, οἷος μηδὲν ἂν ψεύσασθαι κέρδους
ἕνεκα οἰκείου, ἔφη παραγιγνόμενος ἐξ ἀγροῦ Ῥωμύλον
ἰδεῖν ἀπιόντα ἐκ τῆς πόλεως ἔχοντα τὰ ὅπλα,
καὶ ἐπειδὴ ἐγγὺς ἐγένετο ἀκοῦσαι ταῦτα αὐτοῦ λέγοντος: 
<milestone unit="section" n="4" />Ἀγγέλλε Ῥωμαίοις Ἰούλιε τὰ παρ᾽ ἐμοῦ, ὅτι 
με ὁ λαχὼν ὅτ᾽ ἐγενόμην δαίμων εἰς θεοὺς ἄγεται
<milestone unit="reiskpage" n="371" />τὸν θνητὸν ἐκπληρώσαντα αἰῶνα: εἰμὶ δὲ Κυρῖνος.
περιλαβὼν δὲ ἅπασαν τὴν περὶ τὰ θεῖα νομοθεσίαν
γραφαῖς διεῖλεν εἰς ὀκτὼ μοίρας, ὅσαι τῶν ἱερῶν 
ἦσαν αἱ συμμορίαι.
</p></div2>

<div2 type="chapter" n="64" org="uniform" sample="complete">
<p><milestone unit="section" n="1" />
ἀπέδωκε δὲ μίαν μὲν ἱερουργιῶν διάταξιν
τοῖς τριάκοντα κουρίωσιν, οὓς ἔφην τὰ κοινὰ
<milestone unit="section" n="2" />θύειν ὑπὲρ τῶν φρατριῶν ἱερά. τὴν δὲ δευτέραν 
τοῖς καλουμένοις ὑπὸ μὲν Ἑλλήνων στεφανηφόροις, 
ὑπὸ δὲ Ῥωμαίων φλάμοσιν, οὓς ἐπὶ τῆς φορήσεως
<milestone unit="reiskpage" n="372" />τῶν πίλων τε καὶ στεμμάτων, ἃ καὶ νῦν ἔτι φοροῦσι
φλάμα καλοῦντες, οὕτω προσαγορεύουσι. <milestone unit="section" n="3" />τὴν δὲ τρίτην 
τοῖς ἡγεμόσι τῶν κελερίων, οὓς ἔφην ἱππεῖς
τε καὶ πεζοὺς στρατευομένους φύλακας ἀποδείκνυσθαι 
τῶν βασιλέων, καὶ γὰρ οὗτοι τεταγμένας τινὰς
<pb id="v.1p.246" />
<milestone unit="section" n="4" />ἱερουργίας ἐπετέλουν. τὴν δὲ τετάρτην τοῖς ἐξηγουμένοις
τὰ θεόπεμπτα σημεῖα καὶ διαιροῦσι τίνων ἐστὶ
μηνύματα πραγμάτων ἰδίᾳ τε καὶ δημοσίᾳ, οὓς ἀφ᾽
ἑνὸς εἴδους τῶν θεωρημάτων τῆς τέχνης Ῥωμαῖοι
καλοῦσιν αὔγορας, ἡμεῖς δ᾽ ἂν εἴποιμεν οἰωνοπόλους, <milestone unit="reiskpage" n="373" />
ἁπάσης τῆς μαντικῆς παρ᾽ αὐτοῖς ὄντας ἐπιστήμονας
τῆς τε περὶ τὰ οὐράνια καὶ τὰ μετάρσια καὶ
<milestone unit="section" n="5" />τὰ ἐπίγεια. τὴν δὲ πέμπτην ταῖς φυλαττούσαις τὸ
ἱερὸν πῦρ παρθένοις, αἳ καλοῦνται πρὸς αὐτῶν ἐπὶ
τῆς θεᾶς ἣν θεραπεύουσιν ἑστιάδες, αὐτὸς πρῶτος
ἱερὸν ἱδρυσάμενος Ῥωμαίοις Ἑστίας καὶ παρθένους
ἀποδείξας αὐτῇ θυηπόλους: ὑπὲρ ὧν ὀλίγα καὶ αὐτὰ
τἀναγκαιότατα τῆς ὑποθέσεως ἀπαιτούσης ἀναγκαῖον
εἰπεῖν. ἔστι γὰρ ἃ καὶ ζητήσεως ἠξίωται <del status="unremarkable">καὶ</del> παρὰ
πολλοῖς τῶν Ῥωμαϊκῶν συγγραφέων κατὰ τὸν τόπον
τοῦτον, <del status="unremarkable">ὑπὲρ</del> ὧν οἱ τὰς αἰτίας οὐκ ἐξητακότες ἐπιμελῶς
εἰκαιοτέρας ἐξήνεγκαν τὰς γραφάς.
</p></div2>

<div2 type="chapter" n="65" org="uniform" sample="complete">
<p><milestone unit="section" n="1" />
τὴν γοῦν ἵδρυσιν τοῦ ἱεροῦ Ῥωμύλῳ
τινὲς ἀνατιθέασι τῶν ἀμηχάνων νομίζοντες εἶναι
πόλεως οἰκιζομένης ὑπ᾽ ἀνδρὸς ἐμπείρου μαντικῆς
μὴ κατασκευασθῆναι πρῶτον ἑστίαν κοινὴν τῆς πόλεως,
καὶ ταῦτα ἐν Ἄλβᾳ τοῦ κτίστου τραφέντος, ἐν <milestone unit="reiskpage" n="374" />
ᾗ παλαιὸν ἐξ οὗ τὸ τῆς θεᾶς ταύτης ἱερὸν ἱδρυμένον
ἦν, καὶ τῆς μητρὸς αὐτοῦ θυηπόλου γενομένης τῇ
<pb id="v.1p.247" />
θεῷ: διαιρούμενοί τε διχῇ τὰ ἱερὰ καὶ τὰ μὲν αὐτῶν
κοινὰ ποιοῦντες καὶ πολιτικά, τὰ δὲ ἴδια καὶ
συγγενικά, δι᾽ ἄμφω ταῦτά φασι πολλὴν ἀνάγκην
εἶναι τῷ Ῥωμύλῳ ταύτην σέβειν τὴν θεόν. <milestone unit="section" n="2" />οὔτε γὰρ 
ἀναγκαιότερον ἀνθρώποις οὐδὲν εἶναι τῆς κοινῆς 
ἑστίας οὔτε τῷ Ῥωμύλῳ κατὰ διαδοχὴν γένους οὐδὲν
οἰκειότερον προγόνων μὲν ὑπάρχοντι τῶν ἐξ Ἰλίου
τὰ τῆς θεᾶς ἱερὰ μετενεγκαμένων, μητρὸς δὲ ἱερείας.
ἐοίκασι δ᾽ οἱ διὰ ταῦτα τὴν ἵδρυσιν τοῦ ἱεροῦ Ῥωμύλῳ
μᾶλλον ἀνατιθέντες ἢ Νόμᾳ, τὸ μὲν κοινὸν 
ὀρθῶς λέγειν, ὅτι πόλεως οἰκιζομένης ἑστίαν πρῶτον
ἔδει ἱδρυθῆναι καὶ ταῦτα ὑπ᾽ ἀνδρὸς οὐκ ἀπείρου
τῆς περὶ τὰ θεῖα σοφίας, τὰ δὲ κατὰ μέρος ὑπέρ τε
τῆς κατασκευῆς τοῦ νῦν ὄντος ἱεροῦ καὶ τῶν θεραπευουσῶν
τὴν θεὸν παρθένων ἠγνοηκέναι. <milestone unit="section" n="3" />οὔτε 
γὰρ τὸ χωρίον τοῦτο ἐν ᾧ τὸ ἱερὸν φυλάττεται πῦρ
Ῥωμύλος ἦν ὁ καθιερώσας τῇ θεῷ ῾μέγα δὲ τούτου
τεκμήριον ὅτι τῆς τετραγώνου καλουμένης Ῥώμης
<milestone unit="reiskpage" n="375" />ἣν ἐκεῖνος ἐτείχισεν ἐκτός ἐστιν, ἑστίας δὲ κοινῆς
ἱερὸν ἐν τῷ κρατίστῳ μάλιστα καθιδρύονται τῆς πόλεως 
ἅπαντες, ἔξω δὲ τοῦ τείχους οὐδείσ᾽ οὔτε διὰ
παρθένων τὰς θεραπείας κατεστήσατο τῇ θεῷ μεμνημένος
ὡς ἐμοὶ δοκεῖ τοῦ περὶ τὴν μητέρα πάθους,
ᾗ συνέβη θεραπευούσῃ τὴν θεὸν τὴν παρθενίαν
ἀποβαλεῖν, ὡς οὐχ ἱκανὸς ἐσόμενος, ἐάν τινα 
τῶν θυηπόλων εὕρῃ διεφθαρμένην, κατὰ τοὺς πατρίους
τιμωρήσασθαι νόμους διὰ τὴν ἐπὶ ταῖς οἰκείαις
συμφοραῖς ἀνάμνησιν. <milestone unit="section" n="4" />διὰ ταῦτα μὲν δὴ κοινὸν 
<pb id="v.1p.248" />
ἱερὸν οὐ κατεσκευάσατο τῆς Ἑστίας οὐδὲ ἱερείας
ἔταξεν αὐτῇ παρθένους, ἐν ἑκάστῃ δὲ τῶν τριάκοντα
φρατριῶν ἱδρυσάμενος ἑστίαν, ἐφ᾽ ἧς ἔθυον οἱ φρατριεῖς,
θυηπόλους αὐτῶν ἐποίησε τοὺς τῶν κουριῶν
ἡγεμόνας τὰ παρ᾽ Ἕλλησιν ἔθη μιμησάμενος, ἃ παρὰ
ταῖς ἀρχαιοτάταις τῶν πόλεων ἔτι γίγνεται. τά γέ τοι
καλούμενα πρυτανεῖα παρ᾽ αὐτοῖς  <add>Ἑστίας</add> ἐστὶν
ἱερά, καὶ θεραπεύεται πρὸς τῶν ἐχόντων τὸ μέγιστον <milestone unit="reiskpage" n="376" />
ἐν ταῖς πόλεσι κράτος.
</p></div2>

<div2 type="chapter" n="66" org="uniform" sample="complete">
<p><milestone unit="section" n="1" />
νόμας δὲ τὴν ἀρχὴν παραλαβὼν τὰς μὲν
ἰδίας οὐκ ἐκίνησε τῶν φρατριῶν ἑστίας, κοινὴν δὲ
κατεστήσατο πάντων μίαν ἐν τῷ μεταξὺ τοῦ τε Καπιτωλίου
καὶ τοῦ Παλατίου χωρίῳ, συμπεπολισμένων
ἤδη τῶν λόφων ἑνὶ περιβόλῳ καὶ μέσης ἀμφοῖν
οὔσης τῆς ἀγορᾶς, ἐν ᾗ κατεσκεύασται τὸ ἱερόν, τήν
τε φυλακὴν τῶν ἱερῶν κατὰ τὸν πάτριον τῶν Λατίνων
νόμον διὰ παρθένων ἐνομοθέτησε γίνεσθαι:
<milestone unit="section" n="2" />ἔχει δέ τινας ἀπορίας καὶ τὸ φυλαττόμενον ἐν τῷ
ἱερῷ τί δήποτέ ἐστι καὶ διὰ τί πρόσκειται παρθένοις.
τινὲς μὲν οὖν οὐδὲν ἔξω τοῦ φανεροῦ πυρὸς εἶναί
φασι τὸ τηρούμενον, τὴν δὲ φυλακὴν αὐτοῦ παρθένοις
ἀνακεῖσθαι μᾶλλον ἢ ἀνδράσι ποιοῦνται κατὰ τὸ
εἰκός, ὅτι πῦρ μὲν ἀμίαντον, παρθένος δ᾽ ἄφθαρτον,
τῷ δ᾽ ἁγνοτάτῳ τῶν θείων τὸν καθαρώτατον
 τῶν θνητῶν φίλον. <milestone unit="section" n="3" />Ἑστίᾳ δ᾽ ἀνακεῖσθαι τὸ πῦρ νομίζουσιν,
ὅτι γῆ τε οὖσα ἡ θεὸς καὶ τὸν μέσον κατέχουσα
<pb id="v.1p.249" />
<milestone unit="reiskpage" n="377" />τοῦ κόσμου τόπον τὰς ἀνάψεις τοῦ μεταρσίου
ποιεῖται πυρὸς ἀφ᾽ ἑαυτῆς. εἰσὶ δέ τινες οἵ φασιν
ἔξω τοῦ πυρὸς ἀπόρρητα τοῖς πολλοῖς ἱερὰ κεῖσθαί
τινα ἐν τῷ τεμένει τῆς θεᾶς, ὧν οἵ τε ἱεροφάνται
τὴν γνῶσιν ἔχουσι καὶ αἱ παρθένοι, τεκμήριον οὐ 
μικρὸν παρεχόμενοι τοῦ λόγου τὸ συμβὰν περὶ τὴν
ἔμπρησιν τοῦ ἱεροῦ κατὰ τὸν Φοινικικὸν πόλεμον
τὸν πρῶτον συστάντα Ῥωμαῖοις πρὸς Καρχηδονίους
περὶ Σικελίας. <milestone unit="section" n="4" />ἐμπρησθέντος γὰρ τοῦ τεμένους καὶ 
τῶν παρθένων φευγουσῶν ἐκ τοῦ πυρὸς τῶν ἱεροφαντῶν 
τις Λεύκιος Καικίλιος ὁ καλούμενος Μέτελλος
ἀνὴρ ὑπατικός, ὁ τὸν ἀοίδιμον ἐκ Σικελίας ἀπὸ
Καρχηδονίων καταγαγὼν ὀκτὼ καὶ τριάκοντα καὶ
ἑκατὸν ἐλεφάντων θρίαμβον, ὑπεριδὼν τῆς ἰδίας
ἀσφαλείας τοῦ κοινῇ συμφέροντος ἕνεκα παρεκινδύνευσεν 
εἰς τὰ καιόμενα βιάσασθαι καὶ τὰ καταλειφθέντα
ὑπὸ τῶν παρθένων ἁρπάσας ἱερὰ διέσωσεν
ἐκ τοῦ πυρός: ἐφ᾽ ᾧ τιμὰς παρὰ τῆς πόλεως
ἐξηνέγκατο μεγάλας, ὡς ἡ τῆς εἰκόνος αὐτοῦ τῆς ἐν
Καπιτωλίῳ κειμένης ἐπιγραφὴ μαρτυρεῖ. <milestone unit="section" n="5" />τοῦτο δὴ 
λαβόντες ὁμολογούμενον ἐπισυνάπτουσιν αὐτοὶ στοχασμούς
<milestone unit="reiskpage" n="378" />τινας ἰδίους, οἱ μὲν ἐκ τῶν ἐν Σαμοθρᾴκῃ
λέγοντες ἱερῶν μοῖραν εἶναί τινα φυλαττομένην τὴν
ἐνθάδε, Δαρδάνου μὲν εἰς τὴν ὑφ᾽ ἑαυτοῦ κτισθεῖσαν
πόλιν ἐκ τῆς νήσου τὰ ἱερὰ μετενεγκαμένου, 
<pb id="v.1p.250" />
Αἰνείου δὲ, ὅτ᾽ ἔφυγεν ἐκ τῆς Τρωάδος ἅμα
τοῖς ἄλλοις καὶ ταῦτα κομίσαντος εἰς Ἰταλίαν, οἱ δὲ
τὸ διοπετὲς Παλλάδιον ἀποφαίνοντες εἶναι τὸ παρ᾽
Ἰλιεῦσι γενόμενον, ὡς Αἰνείου κομίσαντος αὐτὸ δι᾽ ἐμπειρίαν, Ἀχαιῶν δὲ τὸ μίμημα αὐτοῦ λαβόντων
κλοπῇ: περὶ οὗ πολλοὶ σφόδρα εἴρηνται ποιηταῖς
τε καὶ συγγραφεῦσι λόγοι. <milestone unit="section" n="6" />ἐγὼ δὲ τὸ μὲν εἶναί τινα
τοῖς πολλοῖς ἄδηλα ἱερὰ φυλαττόμενα ὑπὸ τῶν παρθένων
καὶ οὐ τὸ πῦρ μόνον ἐκ πολλῶν πάνυ καταλαμβάνομαι,
τίνα δὲ ταῦτ᾽ ἔστιν οὐκ ἀξιῶ πολυπραγμονεῖν
οὔτ᾽ ἐμαυτὸν οὔτε ἄλλον οὐδένα τῶν
βουλομένων τὰ πρὸς θεοὺς ὅσια τηρεῖν.
</p></div2>

<div2 type="chapter" n="67" org="uniform" sample="complete">
<p><milestone unit="section" n="1" />
αἱ δὲ θεραπεύουσαι τὴν θεὸν παρθένοι
τέτταρες μὲν ἦσαν κατ᾽ ἀρχὰς τῶν βασιλέων αὐτὰς
αἱρουμένων ἐφ᾽ οἷς κατεστήσατο δικαίοις ὁ Νόμας,
ὕστερον δὲ διὰ πλῆθος τῶν ἱερουργιῶν ἃς ἐπιτελοῦσιν <milestone unit="reiskpage" n="379" />
ἓξ γενόμεναι μέχρι τοῦ καθ᾽ ἡμᾶς διαμένουσι
χρόνου δίαιταν ἔχουσαι παρὰ τῇ θεῷ, ἔνθα δι᾽ ἡμέρας μὲν οὐδεὶς. ἀπείργεται τῶν βουλομένων εἰσιέναι,
νύκτωρ δὲ οὐδενὶ τῶν ἀρρένων ἐναυλίσασθαι
θέμις. <milestone unit="section" n="2" />χρόνον δὲ τριακονταετῆ μένειν αὐτὰς ἀναγκαῖον
ἁγνὰς γάμων θυηπολούσας τε καὶ τἆλλα θρησκευούσας
κατὰ νόμον, ἐν ᾧ δέκα μὲν ἔτη μανθάνειν
αὐτὰς ἔδει, δέκα δ᾽ ἐπιτελεῖν τὰ ἱερά, τὰ δὲ λοιπὰ
δέκα διδάσκειν ἑτέρας. ἐκπληρωθείσης δὲ τῆς τριακονταετίας
οὐδὲν ἦν τὸ κωλῦσον τὰς βουλομένας
ἀποθείσας τὰ στέμματα καὶ τὰ λοιπὰ παράσημα τῆς
<pb id="v.1p.251" />
ἱερωσύνης γαμεῖσθαι. καὶ ἐποίησάν τινες τοῦτο πάνυ
ὀλίγαι, αἷς ἄζηλοι συνέβησαν αἱ τελευταὶ τῶν βίων
καὶ οὐ πάνυ εὐτυχεῖς, ὥστε δι᾽ οἰωνοῦ λαμβάνουσαι
τὰς ἐκείνων συμφορὰς αἱ λοιπαὶ παρθένοι μένουσι
παρὰ τῇ θεῷ μέχρι θανάτου, τότε δὲ εἰς τὸν τῆς 
ἐκλιπούσης ἀριθμὸν ἑτέρα πάλιν ὑπὸ τῶν ἱεροφαντῶν
ἀποδείκνυται. <milestone unit="section" n="3" />τιμαὶ δὲ αὐταῖς ἀποδέδονται παρὰ 
τῆς πόλεως πολλαὶ καὶ καλαί, δι᾽ ἃς οὔτε παίδων
<milestone unit="reiskpage" n="380" />αὐταῖς ἐστι πόθος οὔτε γάμων, τιμωρίαι τε ἐπὶ τοῖς
ἁμαρτανομένοις κεῖνται μεγάλαι, ὧν ἐξετασταί τε 
καὶ κολασταὶ κατὰ νόμον εἰσὶν οἱ ἱεροφάνται, τὰς
μὲν ἄλλο τι τῶν ἐλαττόνων ἁμαρτανούσας ῥάβδοις
μαστιγοῦντες, τὰς δὲ φθαρείσας αἰσχίστῳ τε καὶ
<milestone unit="section" n="4" />ἐλεεινοτάτῳ παραδιδόντες θανάτῳ. ζῶσαι γὰρ ἔτι 
πομπεύουσιν ἐπὶ κλίνης φερόμεναι τὴν ἀποδεδειγμένην 
τοῖς νεκροῖς ἐκφοράν, ἀνακλαιομένων αὐτὰς καὶ
προπεμπόντων φίλων τε καὶ συγγενῶν, κομισθεῖσαι
δὲ μέχρι τῆς Κολλίνης πύλης, ἐντὸς τείχους εἰς σηκὸν
ὑπὸ γῆς κατεσκευασμένον ἅμα τοῖς ἐνταφίοις κόσμοις
τίθενται καὶ οὔτ᾽ ἐπιστήματος οὔτ᾽ ἐναγισμῶν οὔτ᾽ 
<milestone unit="section" n="5" />ἄλλου τῶν νομίμων οὐδενὸς τυγχάνουσι. πολλὰ μὲν 
οὖν καὶ ἄλλα δοκεῖ μηνύματα εἶναι τῆς οὐχ ὁσίως
ὑπηρετούσης τοῖς ἱεροῖς, μάλιστα δὲ ἡ σβέσις τοῦ
πυρός, ἣν ὑπὲρ ἅπαντα τὰ δεινὰ Ῥωμαῖοι δεδοίκασιν
ἀφανισμοῦ τῆς πόλεως σημεῖον ὑπολαμβάνοντες, ἀφ᾽ 
<milestone unit="reiskpage" n="381" />ἧς ποτ᾽ ἂν αἰτίας γένηται, καὶ πολλαῖς αὐτὸ θεραπείαις
<pb id="v.1p.252" />
ἐξιλασκόμενοι κατάγουσι πάλιν εἰς τὸ ἱερόν:
ὑπὲρ ὧν κατὰ τὸν οἰκεῖον καιρὸν ἐρῶ.
</p></div2>

<div2 type="chapter" n="68" org="uniform" sample="complete">
<p><milestone unit="section" n="1" />
πάνυ δ᾽ ἄξιον καὶ τὴν ἐπιφάνειαν ἱστορῆσαι
τῆς θεᾶς, ἣν ἐπεδείξατο ταῖς ἀδίκως ἐγκληθείσαις
παρθένοις, πεπίστευται γὰρ ὑπὸ Ῥωμαίων,
εἰ καὶ παράδοξά ἐστι, καὶ πολὺν πεποίηνται λόγον
ὑπὲρ αὐτῶν οἱ συγγραφεῖς. <milestone unit="section" n="2" />ὅσοι μὲν οὖν τὰς ἀθέους
ἀσκοῦσι φιλοσοφίας, εἰ δὴ καὶ φιλοσοφίας αὐτὰς δεῖ
καλεῖν, ἁπάσας διασύροντες τὰς ἐπιφανείας τῶν
θεῶν τὰς παρ᾽ Ἕλλησιν ἢ βαρβάροις γενομένας καὶ
ταύτας εἰς γέλωτα πολὺν ἄξουσι τὰς ἱστορίας ἀλαζονείαις:
ἀνθρωπίναις αὐτὰς ἀνατιθέντες, ὡς οὐδενὶ
θεῶν μέλον ἀνθρώπων οὐδενός. ὅσοι δ᾽ οὐκ ἀπολύουσι
τῆς ἀνθρωπίνης ἐπιμελείας τοὺς θεούς, ἀλλὰ
καὶ τοῖς ἀγαθοῖς εὐμενεῖς εἶναι νομίζουσι καὶ τοῖς
κακοῖς δυσμενεῖς διὰ πολλῆς ἐληλυθότες ἱστορίας,
οὐδὲ ταύτας ὑπολήψονται τὰς ἐπιφανείας εἶναι ἀπίστους.
<milestone unit="section" n="3" />λέγεται δή ποτε τοῦ πυρὸς ἐκλιπόντος δι᾽ ὀλιγωρίαν τινὰ τῆς τότε αὐτὸ φυλαττούσης Αἰμιλίας
ἑτέρᾳ παρθένῳ τῶν νεωστὶ κατειλεγμένων καὶ ἄρτι <milestone unit="reiskpage" n="382" />
μανθανουσῶν παραδούσης τὴν ἐπιμέλειαν ταραχὴ
πολλὴ γενέσθαι κατὰ τὴν πόλιν ὅλην καὶ ζήτησις
ὑπὸ τῶν ἱεροφαντῶν, μή τι μίασμα περὶ τὸ πῦρ τῆς
ἱερείας ἐτύγχανε γεγονός: ἔνθα δή φασι τὴν Αἰμιλίαν
ἀναίτιον μὲν οὖσαν, ἀπορουμένην δ᾽ ἐπὶ τῷ
συμβεβηκότι παρόντων τῶν ἱερέων καὶ τῶν ἄλλων
παρθένων τὰς χεῖρας ἐπὶ τὸν βωμὸν ἐκτείνασαν εἰπεῖν:
<pb id="v.1p.253" />
<milestone unit="section" n="4" />ἑστία τῆς Ῥωμαίων πόλεως φύλαξ, εἰ μὲν 
ὁσίως καὶ δικαίως ἐπιτετέλεκά σοι τὰ ἱερὰ χρόνον ὀλίγου
δέοντα τριακονταετοῦς καὶ ψυχὴν ἔχουσα καθαρὰν
καὶ σῶμα ἁγνόν, ἐπιφάνηθί μοι καὶ βοήθησον
καὶ μὴ περιίδῃς τὴν σεαυτῆς ἱέρειαν τὸν οἴκτιστον 
μόρον ἀποθανοῦσαν: εἰ δὲ ἀνόσιόν τι πέπρακταί μοι
ταῖς ἐμαῖς τιμωρίαις τὸ τῆς πόλεως ἄγος ἀφάγνισον.
<milestone unit="section" n="5" />ταῦτ᾽ εἰποῦσαν καὶ περιρρήξασαν ἀπὸ τῆς καρπασίνης 
ἐσθῆτος, ἣν ἔτυχεν ἐνδεδυκυῖα, βαλεῖν τὸν
τελαμῶνα ἐπὶ τὸν βωμὸν μετὰ τὴν εὐχὴν λέγουσι καὶ 
ἐκ τῆς κατεψυγμένης πρὸ πολλοῦ καὶ οὐδένα φυλαττούσης
<milestone unit="reiskpage" n="383" />σπινθῆρα τέφρας ἀναλάμψαι φλόγα πολλὴν
διὰ τῆς καρπάσου, ὥστε μηδὲν ἔτι δεῆσαι τῇ πόλει
μήτε ἁγνισμῶν μήτε νέου πυρός.
</p></div2>

<div2 type="chapter" n="69" org="uniform" sample="complete">
<p><milestone unit="section" n="1" />
ἔτι δὲ τούτου θαυμασιώτερόν ἐστι καὶ 
μύθῳ μᾶλλον ἐοικὸς ὃ μέλλω λέγειν. κατηγορῆσαί
τινά φασιν ἀδίκως μιᾶς τῶν παρθένων τῶν ἱερῶν
Τυκκίας ὄνομα, ἀφανισμὸν μὲν πυρὸς οὐκ ἔχοντα
προφέρειν, ἄλλας δέ τινας ἐξ εἰκότων τεκμηρίων καὶ
μαρτυριῶν ἀποδείξεις φέροντα οὐκ ἀληθεῖς: κελευσθεῖσαν 
δ᾽ ἀπολογεῖσθαι τὴν παρθένον τοῦτο μόνον
εἰπεῖν, ὅτι τοῖς ἔργοις ἀπολύσεται τὰς διαβολάς:
<milestone unit="section" n="2" />ταῦτα δ᾽ εἰποῦσαν καὶ τὴν θεὸν ἐπικαλεσαμένην 
ἡγεμόνα τῆς ὁδοῦ γενέσθαι προάγειν ἐπὶ τὸν
Τέβεριν ἐπιτρεψάντων μὲν αὐτῇ τῶν ἱεροφαντῶν, 
<pb id="v.1p.254" />
τοῦ δὲ κατὰ τὴν πόλιν ὄχλου συμπροπέμποντος:
γενομένην δὲ τοῦ ποταμοῦ πλησίον τὸ παροιμιαζόμενον
ἐν τοῖς πρώτοις τῶν ἀδυνάτων τόλμημα ὑπομεῖναι,
ἀρυσαμένην ἐκ τοῦ ποταμοῦ <del status="unremarkable">καινῷ</del> κοσκίνῳ
καὶ μέχρι τῆς ἀγορᾶς ἐνέγκασαν παρὰ τοὺς πόδας
τῶν ἱεροφαντῶν ἐξερᾶσαι τὸ ὕδωρ. <milestone unit="section" n="3" />καὶ μετὰ ταῦτά <milestone unit="reiskpage" n="384" />
φασι τὸν κατήγορον αὐτῆς πολλῆς ζητήσεως γενομένης
μήτε ζῶντα εὑρεθῆναι μήτε νεκρόν. ἀλλ᾽ ὑπὲρ
μὲν τῶν ἐπιφανειῶν τῆς θεᾶς ἔχων ἔτι πολλὰ λέγειν
καὶ ταῦτα ἱκανὰ εἰρῆσθαι νομίζω.
</p></div2>

<div2 type="chapter" n="70" org="uniform" sample="complete">
<p><milestone unit="section" n="1" />
ἕκτη δὲ μοῖρα τῆς περὶ τὰ θεῖα νομοθεσίας
ἦν ἡ προσνεμηθεῖσα τοῖς καλουμένοις ὑπὸ
Ῥωμαίων σαλίοις, οὓς αὐτὸς ὁ Νόμας ἀπέδειξεν ἐκ
τῶν πατρικίων δώδεκα τοὺς εὐπρεπεστάτους ἐπιλεξάμενος
νέους, ὧν ἐν Παλατίῳ κεῖται τὰ ἱερὰ καὶ
αὐτοὶ καλοῦνται Παλατῖνοι. οἱ μὲν γὰρ Ἀγωναλεῖς,
ὑπὸ δέ τινων Κολλῖνοι καλούμενοι σάλιοι, ὧν τὸ ἱεροφυλάκιόν
ἐστιν ἐπὶ τοῦ Κολλίνου λόφου, μετὰ
Νόμαν ἀπεδείχθησαν ὑπὸ βασιλέως Ὁστιλίου κατ᾽
<milestone unit="section" n="2" /> εὐχήν, ἣν ἐν τῷ πρὸς Σαβίνους εὔξατο πολέμῳ. οὗτοι
πάντες οἱ σάλιοι χορευταί τινές εἰσι καὶ ὑμνηταὶ <milestone unit="reiskpage" n="385" />
τῶν ἐνόπλων θεῶν. ἑορτὴ δ᾽ αὐτῶν ἐστι περὶ τὰ
Παναθήναια <add>ἐν</add> τῷ καλουμένῳ Μαρτίῳ μηνὶ δημοτελὴς
ἐπὶ πολλὰς ἡμέρας ἀγομένη, ἐν αἷς διὰ τῆς
πόλεως ἄγουσι τοὺς χοροὺς εἴς τε τὴν ἀγορὰν καὶ
τὸ Καπιτώλιον καὶ πολλοὺς ἄλλους ἰδίους τε καὶ δημοσίους
τόπους, χιτῶνας ποικίλους χαλκαῖς μίτραις
<pb id="v.1p.255" />
κατεζωσμένοι καὶ τηβέννας ἐμπεπορπημένοι
περιπορφύρους φοινικοπαρύφους, ἃς καλοῦσι τραβέας
῾ἔστι δ᾽ ἐπιχώριος αὕτη Ῥωμαίοις ἐσθὴς ἐν
τοῖς πάνυ τιμίἀ καὶ τὰς καλουμένας ἀπίκας ἐπικείμενοι
ταῖς κεφαλαῖς, πίλους ὑψηλοὺς εἰς σχῆμα 
συναγομένους κωνοειδές, ἃς Ἕλληνες προσαγορεύουσι
κυρβασίας. <milestone unit="section" n="3" />παρέζωσται δ᾽ ἕκαστος αὐτῶν ξίφος 
<milestone unit="reiskpage" n="386" />καὶ τῇ μὲν δεξιᾷ χειρὶ λόγχην ἢ ῥάβδον ἤ τι
τοιοῦθ᾽ ἕτερον κρατεῖ, τῇ δ᾽ εὐωνύμῳ κατέχει πέλτην
Θρᾳκίαν: ἡ δ᾽ ἐστὶ ῥομβοειδεῖ θυρεῷ στενωτέρας 
ἔχοντι τὰς λαγόνας ἐμφερής, οἵας λέγονται φέρειν
οἱ τὰ Κουρήτων παρ᾽ Ἕλλησιν ἐπιτελοῦντες
ἱερά. <milestone unit="section" n="4" />καί εἰσιν οἱ σάλιοι κατὰ γοῦν τὴν ἐμὴν γνώμην 
Ἑλληνικῷ μεθερμηνευθέντες ὀνόματι Κουρῆτες,
ὑφ᾽ ἡμῶν μὲν ἐπὶ τῆς ἡλικίας οὕτως ὠνομασμένοι 
παρὰ τοὺς κούρους, ὑπὸ δὲ Ῥωμαίων ἐπὶ τῆς συντόνου
κινήσεως. τὸ γὰρ ἐξάλλεσθαί τε καὶ πηδᾶν
σαλῖρε ὑπ᾽ αὐτῶν λέγεται. ἀπὸ δὲ τῆς αὐτῆς αἰτίας
καὶ τοὺς ἄλλους ἅπαντας ὀρχηστάς, ἐπεὶ κἀν τούτοις
πολὺ τὸ ἅλμα καὶ σκίρτημα ἔνεστι, παράγοντες 
ἀπὸ τῶν σαλίων τοὔνομα σαλτάτωρας καλοῦσιν. <milestone unit="section" n="5" />εἰ 
<milestone unit="reiskpage" n="387" />δὲ ὀρθῶς ὑπείληφα ταύτην αὐτοῖς τὴν προσηγορίαν
ἀποδιδοὺς ἐκ τῶν γιγνομένων ὑπ᾽ αὐτῶν ὁ βουλόμενος
συμβαλεῖ. κινοῦνται γὰρ πρὸς αὐλὸν ἐν ῥυθμῷ
τὰς ἐνοπλίους κινήσεις τοτὲ μὲν ὁμοῦ, τοτὲ δὲ 
<pb id="v.1p.256" />
παραλλὰξ καὶ πατρίους τινὰς ὕμνους ᾄδουσιν ἅμα
ταῖς χορείαις. χορείαν δὲ καὶ κίνησιν ἐνόπλιον καὶ
τὸν ἐν ταῖς ἀσπίσιν ἀποτελούμενον ὑπὸ τῶν ἐγχειριδίων
ψόφον, εἴ τι δεῖ τοῖς ἀρχαίοις τεκμηριοῦσθαι
λόγοις, Κουρῆτες ἦσαν οἱ πρῶτοι καταστησάμενοι.
τὸν δὲ περὶ αὐτῶν μῦθον οὐδὲν δέομαι πρὸς εἰδότας
ὀλίγου δεῖν πάντας γράφειν.
</p></div2>

<div2 type="chapter" n="71" org="uniform" sample="complete">
<p><milestone unit="section" n="1" />
ἐν δὲ ταῖς πέλταις, ἃς οἵ τε σάλιοι φοροῦσι
καὶ ἃς ὑπηρέται τινὲς αὐτῶν ἠρτημένας ἀπὸ
κανόνων κομίζουσι, πολλαῖς πάνυ οὔσαις μίαν εἶναι
λέγουσι διοπετῆ, εὑρεθῆναι δ᾽ αὐτήν φασιν ἐν τοῖς
βασιλείοις τοῖς Νόμα, μηδενὸς ἀνθρώπων εἰσενέγκαντος
μηδ᾽ ἐγνωσμένου πρότερον ἐν Ἰταλοῖς τοιούτου
σχήματος, ἐξ ὧν ἀμφοτέρων ὑπολαβεῖν Ῥωμαίους
 θεόπεμπτον εἶναι τὸ ὅπλον. <milestone unit="section" n="2" />βουληθέντα δὲ
τὸν Νόμαν τιμᾶσθαί τε αὐτὸ φερόμενον ὑπὸ τῶν
κρατίστων νέων ἐν ἱεραῖς ἡμέραις ἀνὰ τὴν πόλιν καὶ <milestone unit="reiskpage" n="388" />
θυσιῶν ἐπετείων τυγχάνειν, δεδοικότα δὲ ἐπιβουλάς
τε τὰς ἀπ᾽ ἐχθρῶν καὶ ἀφανισμὸν αὐτοῦ κλοπαῖον,
ὅπλα λέγουσι πολλὰ κατασκευάσασθαι τῷ διοπετεῖ
παραπλήσια, Μαμορίου τινὸς δημιουργοῦ τὸ
ἔργου ἀναδεξαμένου, ὥστε ἄσημον γενέσθαι καὶ δυσδιάγνωστον
τοῖς μέλλουσιν ἐπιβουλεύειν τὴν τοῦ
θεοπέμπτου φύσιν διὰ τὴν ἀπαράλλακτον τῶν ἀνθρωπείων
 ἔργων ὁμοιότητα. <milestone unit="section" n="3" />ἐπιχώριον δὲ Ῥωμαίοις
καὶ πάνυ τίμιον ὁ κουρητισμός, ὡς ἐκ πολλῶν μὲν
καὶ ἄλλων ἐγὼ συμβάλλομαι, μάλιστα δ᾽ ἐκ τῶν περὶ
τὰς πομπὰς τάς τε ἐν ἱπποδρόμῳ καὶ τὰς ἐν τοῖς
<pb id="v.1p.257" />
<milestone unit="section" n="4" />θεάτροις γινομένας: ἐν ἁπάσαις γὰρ ταύταις πρόσηβοι 
κόροι χιτωνίσκους ἐνδεδυκότες ἐκπρεπεῖς κράνη
καὶ ξίφη καὶ πάρμας ἔχοντες στοιχηδὸν πορεύονται,
καί εἰσιν οὗτοι τῆς πομπῆς ἡγεμόνες καλούμενοι
πρὸς αὐτῶν ἐπὶ τῆς παιδιᾶς τῆς ὑπὸ Λυδῶν ἐξευρῆσθαι 
δοκούσης λυδίωνες, εἰκόνες ὡς ἐμοὶ δοκεῖ
<milestone unit="reiskpage" n="389" />τῶν σαλίων, ἐπεὶ τῶν γε Κουρητικῶν οὐδὲν ὥσπερ
οἱ σάλιοι δρῶσιν οὔτ᾽ ἐν ὕμνοις οὔτ᾽ ἐν ὀρχήσει.
χρῆν δὲ τούτους ἐλευθέρους τε εἶναι καὶ αὐθιγενεῖς
καὶ ἀμφιθαλεῖς, οἱ δ᾽ εἰσὶν ἐξ ὁποιας2δήποτε τύχης. 
τί γὰρ δεῖ τὰ πλείω περὶ αὐτῶν γράφειν;
</p></div2>

<div2 type="chapter" n="72" org="uniform" sample="complete">
<p><milestone unit="section" n="1" />
ἡ δὲ ἑβδόμη μοῖρα τῆς ἱερᾶς νομοθεσίας
τῷ συστήματι προσετέθη τῶν καλουμένων φετιαλίων.
οὗτοι δ᾽ ἂν εἴησαν κατὰ τὴν Ἑλληνικὴν
καλούμενοι διάλεκτον εἰρηνοδίκαι. εἰσὶ δ᾽ ἐκ τῶν 
ἀρίστων οἴκων ἄνδρες ἐπίλεκτοι διὰ παντὸς ἱερώμενοι
τοῦ βίου, Νόμα τοῦ βασιλέως πρώτου καὶ τοῦτο
Ῥωμαίοις τὸ ἱερὸν ἀρχεῖον καταστησαμένου: <milestone unit="section" n="2" />εἰ μέντοι 
παρὰ τῶν καλουμένων Αἰκικλῶν τὸ παράδειγμα
ἔλαβεν ὥσπερ οἴονταί τινες, ἢ παρὰ τῆς Ἀρδεατῶν 
πόλεως ὡς γράφει Γέλλιος οὐκ ἔχω λέγειν, ἀπόχρη
δὲ μοι τοσοῦτο μόνον εἰπεῖν, ὅτι πρὸ τῆς Νόμα
<milestone unit="reiskpage" n="390" />ἀρχῆς οὔπω τὸ τῶν εἰρηνοδικῶν σύστημα παρὰ Ῥωμαίοις
ἦν. <milestone unit="section" n="3" />κατεστήσατο δ᾽ αὐτὸ Νόμας ὅτε Φιδηνάταις 
ἔμελλε πολεμεῖν λῃστείας καὶ καταδρομὰς τῆς 
<pb id="v.1p.258" />
χώρας αὐτοῦ ποιησαμένοις, εἰ βούλοιντο συμβῆναι
δίχα πολέμου πρὸς αὐτόν, ὅπερ εἰς ἀνάγκην καταστάντες
ἐποίησαν. οἴομαι δ᾽ ἐπειδήπερ οὐκ ἔστιν
ἐπιχώριον Ἕλλησι τὸ περὶ τοὺς εἰρηνοδίκας ἀρχεῖον
ἀναγκαῖον εἶναί μοι πόσων καὶ πηλίκων ἐστὶ πραγμάτων
κύριον διελθεῖν, ἵνα τοῖς ἀγνοοῦσι τὴν Ῥωμαίων
εὐσέβειαν, ἣν οἱ τότε ἄνδρες ἐπετήδευον, μὴ παράδοξον
εἶναι φανῇ τὸ πάντας αὐτοῖς τὸ κάλλιστον λαβεῖν
τοὺς πολέμους τέλος. <milestone unit="section" n="4" />ἁπάντων γὰρ αὐτῶν τὰς
ἀρχὰς καὶ τὰς ὑποθέσεις εὐσεβεστάτας φανήσονται
ποιησάμενοι καὶ διὰ τοῦτο μάλιστα τοὺς θεοὺς ἐσχηκότες
ἐν τοῖς κινδύνοις εὐμενεῖς. ἅπαντα μὲν οὖν
ὅσα ἀνάκειται τούτοις τοῖς εἰρηνοδίκαις ἐπελθεῖν διὰ
πλῆθος οὐ ῥᾴδιον, κεφαλαιώδει δ᾽ ὑπογραφῇ δηλῶσαι
τοιάδ᾽ ἐστι: φυλάττειν ἵνα μηδένα Ῥωμαῖοι
πόλεμον ἐξενέγκωσι κατὰ μηδεμιᾶς ἐνσπόνδου πόλεως <milestone unit="reiskpage" n="391" />
ἄδικον, ἀρξάντων δὲ παρασπονδεῖν εἰς αὐτοὺς
ἑτέρων πρεσβεύεσθαί τε καὶ τὰ δίκαια πρῶτον
αἰτεῖν λόγῳ, ἐὰν δὲ μὴ πείθωνται τοῖς ἀξιουμένοις,
<milestone unit="section" n="5" /> τότ᾽ ἐπικυροῦν τὸν πόλεμον. ὁμοίως δὲ κἂν ἀδικεῖσθαί
τινες ὑπὸ Ῥωμαίων ἔνσπονδοι λέγοντες τὰ δίκαια
αἰτῶσι, τούτους διαγινώσκειν τοὺς ἄνδρας εἴ
τι πεπόνθασιν ἔκσπονδον καὶ ἐὰν δόξωσι τὰ: προσήκοντα
ἐγκαλεῖν τοὺς ἐνόχους ταῖς αἰτίαις συλλαβόντας
ἐκδότους τοῖς ἀδικηθεῖσι παραδιδόναι τά τε περὶ
τοὺς πρεσβευτὰς ἀδικήματα δικάζειν καὶ τὰ περὶ τὰς
συνθήκας ὅσια φυλάττειν εἰρήνην τε ποιεῖσθαι καὶ
<pb id="v.1p.259" />
γεγενημένην, ἐὰν μὴ κατὰ τοὺς ἱεροὺς δόξῃ πεπρᾶχθαι
νόμους, ἀκυροῦν καὶ τὰς τῶν στρατηγῶν παρανομίας,
ὅσαι περί τε ὅρκους καὶ σπονδὰς ἐπιτελοῦνται,
διαγινώσκοντας ἀφοσιοῦσθαι, περὶ ὧν κατὰ
<milestone unit="section" n="6" />τοὺς οἰκείους καιροὺς ποιήσομαι τον λόγον. τὰ δὲ 
περὶ τὰς ἐπικηρυκείας ὑπ᾽ αὐτῶν γινόμενα, ὅτε τὴν
δόξασαν ἀδικεῖν πόλιν αἰτοῖεν δίκας ῾ἄξιον γὰρ μηδὲ
<milestone unit="reiskpage" n="392" />ταῦτ᾽ ἀγνοεῖν κατὰ πολλὴν φροντίδα τῶν ὁσίων καὶ
δικαίων γινόμενἀ τοιαῦτα παρέλαβον: εἷς μὲν ἐκ τῶν
εἰρηνοδικῶν, ὃν οἱ λοιποὶ προχειρίσαιντο, κεκοσμημένος 
ἐσθῆτι καὶ φορήμασιν ἱεροῖς, ἵνα διάδηλος ᾖ
παρὰ τοὺς ἄλλους, εἰς τὴν τῶν ἀδικούντων παρεγίνετο
πόλιν: ἐπιστὰς δὲ τοῖς ὁρίοις τόν τε Δία καὶ
τοὺς ἄλλους ἐπεκαλεῖτο θεοὺς μαρτυρόμενος ὅτι δίκας
αἰτῶν ἥκει περὶ τῆς Ῥωμαίων πόλεως: <milestone unit="section" n="7" />ἔπειτα ὀμόσας 
ὅτι πρὸς ἀδικοῦσαν ἔρχεται πόλιν καὶ ἀρὰς τὰς μεγίστας
εἰ ψεύδοιτο ἐπαρασάμενος ἑαυτῷ τε καὶ τῇ
Ῥώμῃ, τότ᾽ ἐντὸς ᾔει τῶν ὅρων: ἔπειτα ὅτῳ πρώτῳ
περιτύχοι τοῦτον ἐπιμαρτυράμενος, εἴτε τῶν ἀγροίκων
εἴτε τῶν πολιτικῶν εἴη, καὶ τὰς αὐτὰς προσθεὶς ἀρὰς 
πρὸς τὴν πόλιν ᾤχετο, κᾆτα πρὶν εἰς τὴν πόλιν παρελθεῖν
τὸν πυλωρὸν ἢ τὸν πρῶτον ἀπαντήσαντα ἐν
ταῖς πύλαις τὸν αὐτὸν τρόπον ἐπιμαρτυράμενος εἰς
τὴν ἀγορὰν προῄει: ἐκεῖ δὲ καταστὰς τοῖς ἐν τέλει
περὶ ὧν ἥκοι διελέγετο πανταχῇ τούς τε ὅρκους καὶ 
<milestone unit="section" n="8" />τὰς ἀρὰς προστιθείς. εἰ μὲν οὖν ὑπέχοιεν τὰς δίκας 
<pb id="v.1p.260" />
παραδιδόντες τοὺς ἐν ταῖς αἰτίαις, ἀπῄει τοὺς ἄνδρας
ἀπάγων φίλος τε ἤδη γεγονὼς καὶ παρὰ φίλων:
εἰ δὲ χρόνον εἰς βουλὴν αἰτήσαιντο δέκα διδους <milestone unit="reiskpage" n="393" />
ἡμέρας παρεγίνετο πάλιν καὶ μέχρι τρίτης
αἰτήσεως ἀνεδέχετο. διελθουσῶν δὲ τῶν. τριάκοντα
ἡμερῶν, εἰ μὴ παρεῖχεν αὐτῷ τὰ δίκαια ἡ πόλις,
ἐπικαλεσάμενος τούς τε οὐρανίους καὶ καταχθονίους
θεοὺς ἀπῄει, τοσοῦτο μόνον εἰπὼν ὅτι βουλεύσεται
περὶ αὐτῶν ἡ Ῥωμαίων πόλις ἐφ᾽ ἡσυχίας. <milestone unit="section" n="9" />καὶ
μετὰ τοῦτο ἀπέφαινεν εἰς τὴν βουλὴν ἅμα τοῖς ἄλλοις
εἰρηνοδίκαις παραγενόμενος ὅτι πέπρακται πᾶν
αὐτοῖς ὅσον ἦν ὅσιον ἐκ τῶν ἱερῶν νόμων καὶ εἰ
βούλοιντο ψηφίζεσθαι πόλεμον οὐδὲν ἔσται τὸ κωλῦσον
ἀπὸ θεῶν. εἰ δέ τι μὴ γένοιτο τούτων οὔτε ἡ
βουλὴ κυρία ἦν ἐπιψηφίσασθαι πόλεμον οὔτε ὁ δῆμος.
περὶ μὲν οὖν τῶν εἰρηνοδικῶν τοσαῦτα παρελάβομεν.
</p></div2>

<div2 type="chapter" n="73" org="uniform" sample="complete">
<p><milestone unit="section" n="1" />
τελευταῖος δ᾽ ἦν τῆς Νόμα διατάξεως
μερισμὸς ὑπὲρ τῶν ἱερῶν, ὧν ἔλαχον οἱ τὴν μεγίστην
παρὰ Ῥωμαίοις ἱερατείαν καὶ ἐξουσίαν ἔχοντες. οὗτοι
κατὰ μὲν τὴν ἑαυτῶν διάλεκτον ἐφ᾽ ἑνὸς τῶν ἔργων
ὃ πράττουσιν ἐπισκευάζοντες τὴν ξυλίνην γέφυραν
ποντίφικες προσαγορεύονται, εἰσὶ δὲ τῶν μεγίστων <milestone unit="reiskpage" n="394" />
<milestone unit="section" n="2" />πραγμάτων κύριοι. καὶ γὰρ δικάζουσιν οὗτοι τὰς
ἱερὰς δίκας ἁπάσας ἰδιώταις τε καὶ ἄρχουσι καὶ λειτουργοῖς
θεῶν καὶ νομοθετοῦσιν ὅσα τῶν ἱερῶν
ἄγραφα ὄντα καὶ ἀνέθιστα κρίνοντες ἃ ἂν ἐπιτήδεια
<pb id="v.1p.261" />
τυγχάνειν αὐτοῖς φανείη νόμων τε καὶ ἐθισμῶν:
τάς τε ἀρχὰς ἁπάσας, ὅσαις θυσία τις ἢ θεραπεία
θεῶν ἀνάκειται, καὶ τοὺς ἱερεῖς ἅπαντας ἐξετάζουσιν,
ὑπηρέτας τε αὐτῶν καὶ λειτουργούς, οἷς χρῶνται
πρὸς τὰ ἱερά, οὗτοι φυλάττουσι μηδὲν ἐξαμαρτάνειν 
περὶ τοὺς ἱεροὺς νόμους: τοῖς τε ἰδιώταις ὁπόσοι μὴ
ἴσασι τοὺς περὶ τὰ θεῖα ἢ δαιμόνια σεβασμούς, ἐξηγηταὶ
γίνονται καὶ προφῆται: καὶ εἴ τινας αἴσθοιντο
μὴ πειθομένους ταῖς ἐπιταγαῖς αὐτῶν, ζημιοῦσι πρὸς
ἕκαστον χρῆμα ὁρῶντες, εἰσί τε ἀνυπεύθυνοι πάσης 
δίκης τε καὶ ζημίας οὔτε βουλῇ λόγον ἀποδιδόντες
οὔτε δήμῳ, περὶ γοῦν τῶν ἱερῶν: <milestone unit="section" n="3" />ὥστε εἰ βούλεταί 
<milestone unit="reiskpage" n="395" />τις αὐτοὺς ἱεροδιδασκάλους καλεῖν εἴτε ἱερονόμους
εἴτε ἱεροφύλακας εἴτε, ὡς ἡμεῖς ἀξιοῦμεν,
ἱεροφάντας, οὐχ ἁμαρτήσεται τοῦ ἀληθοῦς. ἐκλιπόντος 
δέ τινος αὐτῶν τὸν βίον ἕτερος εἰς τὸν ἐκείνου
καθίσταται τόπον οὐχ ὑπὸ τοῦ δήμου αἱρεθείς,
ἀλλ᾽ ὑπ᾽ αὐτῶν ἐκείνων, ὃς ἂν ἐπιτηδειότατος εἶναι
δοκῇ τῶν πολιτῶν: παραλαμβάνει δὲ τὴν ἱερατείαν
ὁ δοκιμασθείς, ἐὰν εὐόρνιθες αὐτῷ τύχωσιν οἰωνοὶ 
<milestone unit="section" n="4" />γενόμενοι. τὰ μὲν δὴ περὶ τὸ θεῖον νομοθετηθέντα 
ὑπὸ τοῦ Νόμα καὶ διαιρεθέντα κατὰ τὰς συμμορίας
τῶν ἱερῶν, ἐξ ὧν εὐσεβεστέραν συνέβη γενέσθαι τὴν
<pb id="v.1p.262" />
πόλιν, πρὸς τοῖς ἄλλοις ἐλάττοσι τὰ μέγιστα καὶ φανερώτατα ταῦτ᾽ ἦν.
</p></div2>

<div2 type="chapter" n="74" org="uniform" sample="complete">
<p><milestone unit="section" n="1" />
τὰ δ᾽ εἰς εὐτέλειάν τε καὶ σωφροσύνην
ἄγοντα τὸν ἑκάστου βίον καὶ εἰς ἐπιθυμίαν καταστήσαντα
τῆς φυλαττούσης ἐν ὁμονοίᾳ τὴν πόλιν δικαιοσύνης
πλεῖστα ὅσα, τὰ μὲν ἐγγράφοις περιληφθέντα
νόμοις, τὰ δ᾽ ἐξω γραφῆς εἰς ἐπιτηδεύσεις
ἀχθέντα καὶ συνασκήσεις χρονίους: ὑπὲρ ὧν ἁπάντων
μὲν πολὺ ἂν ἔργον εἴη λέγειν, ἀρκέσει δὲ δύο
τὰ μεγίστης μνήμης τυχόντα τεκμήρια καὶ τῶν ἄλλων <milestone unit="reiskpage" n="396" />
<milestone unit="section" n="2" />γενέσθαι: τῆς μὲν αὐταρκείας καὶ τοῦ μηδένα
τῶν ἀλλοτρίων ἐπιθυμεῖν ἡ περὶ τοὺς ὁρισμοὺς τῶν
κτήσεων νομοθεσία. κελεύσας γὰρ ἑκάστῳ περιγράψαι
τὴν ἑαυτοῦ κτῆσιν καὶ στῆσαι λίθους ἐπὶ τοῖς
ὅροις ἱεροὺς ἀπέδειξεν ὁρίου Διὸς τοὺς λίθους, καὶ
θυσίας ἔταξεν αὐτοῖς ἐπιτελεῖν ἅπαντας ἡμέρᾳ τακτῇ
καθ᾽ ἕκαστον ἐνιαυτὸν ἐπὶ τὸν τόπον συνερχομένους,
ἑορτὴν ἐν τοῖς πάνυ τιμίαν <del status="unremarkable">καὶ</del> τὴν τῶν ὁρίων θεῶν
καταστησάμενος. <milestone unit="section" n="3" />ταύτην Ῥωμαῖοι Τερμινάλια καλοῦσιν
ἐπὶ τῶν τερμόνων καὶ τοὺς ὅρους αὐτοὺς ἑνὸς
ἀλλαγῇ γράμματος παρὰ τὴν ἡμετέραν διάλεκτον ἐκφέροντες
τέρμινας προσαγορεύουσιν. εἰ δέ τις ἀφανίσειεν
ἢ μεταθείη τοὺς ὅρους, ἱερὸν ἐνομοθέτησεν <milestone unit="reiskpage" n="397" />
εἶναι τοῦ θεοῦ τὸν τούτων τι διαπραξάμενον, ἵνα τῷ
βουλομένῳ κτείνειν αὐτὸν ὡς ἱερόσυλον ἥ τε ἀσφάλεια
καὶ τὸ καθαρῷ μιάσματος εἶναι προσῇ. <milestone unit="section" n="4" />τοῦτο
<pb id="v.1p.263" />
δ οὐκ ἐπὶ τῶν ἰδιωτικῶν κατεστήσατο μόνον κτήσεων
τὸ δίκαιον, ἀλλὰ καὶ ἐπὶ τῶν δημοσίων, ὅροις
κἀκείνας περιλαβών, ἵνα καὶ τὴν Ῥωμαίων γῆν ἀπὸ
τῆς ἀστυγείτονος ὅριοι διαιρῶσι θεοὶ καὶ τὴν κοινὴν
ἀπὸ τῆς ἰδίας. τοῦτο μέχρι τῶν καθ᾽ ἡμᾶς χρόνων 
φυλάττουσι Ῥωμαῖοι <del status="unremarkable">τοῦ χρόνου</del> μνημεῖα τῆς ὁσίας
αὐτῆς ἕνεκα. θεούς τε γὰρ ἡγοῦνται τοὺς τέρμονας
καὶ θύουσιν αὐτοῖς ὁσέτη τῶν μὲν ἐμψύχων οὐδὲν
῾οὐ γὰρ ὅσιον αἱμάττειν τοὺς λίθουσ᾽ πελάνους δὲ
<milestone unit="section" n="5" /><milestone unit="reiskpage" n="398" />δημητρίους καὶ ἄλλας τινὰς καρπῶν ἀπαρχάς. ἐχρῆν 
δὲ καὶ τὸ ἔργον ἔτι φυλάττειν πιστὸν αὐτούς, οὗ χάριν
θεοὺς ἐνόμισε τοὺς τέρμονας ὁ Νόμας, ἱκανουμένους
τοῖς ἑαυτῶν κτήμασι, τῶν δ᾽ ἀλλοτρίων μήτε
βίᾳ σφετεριζομένους μηδὲν μήτε δόλῳ. νῦν δ᾽ οὐχ
ὡς ἄμεινον οὐδ᾽ ὡς οἱ πρόγονοι παρέδοσαν ὁρίζουσί 
τινες ἀπὸ τῶν ἀλλοτρίων τὰ οἰκεῖα, ἀλλ᾽ ἔστιν αὐτοῖς
ὅρος τῶν κτήσεων οὐχ ὁ νόμος, ἀλλ᾽ ἡ πάντων ἐπιθυμία,
πρᾶγμα οὐ καλόν. ἀλλ᾽ ὑπὲρ μὲν τούτων <del status="unremarkable">ἐν</del>
ἑτέροις παρίεμεν σκοπεῖν.
</p></div2>

<div2 type="chapter" n="75" org="uniform" sample="complete">
<p><milestone unit="section" n="1" />
ὁ δὲ Νόμας εἰς μὲν εὐτέλειαν καὶ σωφροσύνην 
διὰ τοιούτων συνέστειλε νόμων τὴν πόλιν,
<pb id="v.1p.264" />
εἰς δὲ τὴν περὶ τὰ συμβόλαια δικαιοσύνην ὑκηγάγετο
πρᾶγμα ἐξευρὼν ἠγνοημένον ὑπὸ πάντων τῶν καταστησαμένων
τὰς ἐλλογίμους πολιτείας. ὁρῶν γὰρ ὅτι
τῶν συμβολαίων τὰ μὲν ἐν φανερῷ καὶ μετὰ μαρτύρων
πραττόμενα ἡ τῶν συνόντων αἰδὼς φυλάττει, <milestone unit="reiskpage" n="399" />
καὶ σπάνιοί τινές εἰσιν οἱ περὶ τὰ τοιαῦτα ἀδικοῦντες,
τὰ δὲ ἀμάρτυρα πολλῷ πλείω τῶν ἑτέρων ὄντα
μίαν ἔχει φυλακὴν τὴν τῶν συμβαλόντων πίστιν,
περὶ ταύτην ᾤετο δεῖν σπουδάσαι παντὸς ἄλλου μάλιστα
 καὶ ποιῆσαι θείων σεβασμῶν ἀξίαν. <milestone unit="section" n="2" />δίκην μὲν
γὰρ καὶ Θέμιν καὶ Νέμεσιν καὶ τὰς καλουμένας παρ᾽
Ἕλλησιν Ἐρινύας καὶ ὅσα τούτοις ὅμοια ὑπὸ τῶν
πρότερον ἀποχρώντως ἐκτεθειῶσθαί τε καὶ καθωσιῶσθαι
ἐνόμισε, Πίστιν δέ, ἧς οὔτε μεῖζον οὔτε ἱερώτερον
πάθος ἐν ἀνθρώποις οὐδέν, οὔπω σεβασμῶν
τυγχάνειν οὔτ᾽ ἐν τοῖς κοινοῖς τῶν πόλεων πράγμασιν
οὔτ᾽ ἐν τοῖς ἰδίοις. <milestone unit="section" n="3" />ταῦτα δὴ διανοηθεὶς πρῶτος
ἀνθρώπων ἱερὸν ἱδρύσατο Πίστεως δημοσίας καὶ
θυσίας αὐτῇ κατεστήσατο, καθάπερ καὶ τοῖς ἄλλοις
θεοῖς, δημοτελεῖς. ἔμελλε δὲ ἄρα σὺν χρόνῳ τὸ
κοινὸν τῆς πόλεως ἦθος πιστὸν καὶ βέβαιον πρὸς
ἀνθρώπους γενόμενον τοιούτους ἀπεργάσασθαι καὶ
τοὺς τῶν ἰδιωτῶν τρόπους. οὕτω γοῦν σεβαστόν τι
πρᾶγμα καὶ ἀμίαντον ἐνομίσθη τὸ πιστόν, ὥστε ὅρκον <milestone unit="reiskpage" n="400" />
τε μέγιστον γενέσθαι τὴν ἰδίαν ἑκάστῳ πίστιν
καὶ μαρτυρίας συμπάσης ἰσχυροτάτην, καὶ ὁπότε ὑπὲρ
<pb id="v.1p.265" />
ἀμαρτύρου συναλλάγματος ἀμφίλογόν τι γένοιτο ἑνὶ
πρὸς ἕνα, ἡ διαιροῦσα τὸ νεῖκος καὶ προσωτέρω
χωρεῖν οὐκ ἐῶσα τὰς φιλονεικίας ἡ θατέρου τῶν
διαδικαζομένων αὐτῶν πίστις ἦν, αἵ τε ἀρχαὶ καὶ τὰ
δικαστήρια τὰ πλεῖστα τῶν ἀμφισβητημάτων τοῖς ἐκ 
τῆς πίστεως ὅρκοις διῄτων. <milestone unit="section" n="4" />τοιαῦτα μὲν δὴ σωφροσύνης 
τε παρακλητικὰ καὶ δικαιοσύνης ἀναγκαστήρια
ὑπὸ τοῦ Νόμα τότε ἐξευρεθέντα κοσμιωτέραν οἰκίας
τῆς κράτιστα οἰκουμένης τὴν Ῥωμαίων πόλιν ἀπειργάσατο. 
</p></div2>

<div2 type="chapter" n="76" org="uniform" sample="complete">
<p><milestone unit="section" n="1" />
ἃ δὲ μέλλω νῦν λέγειν ἐπιμελῆ τε αὐτὴν
ἀπέδωκε τῶν ἀναγκαίων καὶ τῶν ἀγαθῶν ἐργάτιν.
ἐνθυμούμενος γὰρ ὁ ἀνήρ, ὅτι πόλιν τὴν μέλλουσαν
ἀγαπήσειν τὰ δίκαια καὶ μενεῖν ἐν τῷ σώφρονι
βίῳ τῆς ἀναγκαίου δεῖ χορηγίας εὐπορεῖν, διεῖλε 
<milestone unit="reiskpage" n="401" />τὴν χώραν ἅπασαν εἰς τοὺς καλουμένους πάγους καὶ
κατέστησεν ἐφ᾽ ἑκάστου τῶν πάγων ἄρχοντα ἐπίσκοπόν
τε καὶ περίπολον τῆς ἰδίας μοίρας. <milestone unit="section" n="2" />οὗτοι γὰρ 
περιιόντες θαμινὰ τοὺς εὖ τε καὶ κακῶς εἰργασμένους
τῶν ἀγρῶν ἀπεγράφοντο καὶ πρὸς τὸν βασιλέα ἀπέφαινον, 
ὁ δὲ τοὺς μὲν ἐπιμελεῖς γεωργοὺς ἐπαίνοις
τε καὶ φιλανθρωπίαις ἀνελάμβανε, τοὺς δὲ ἀργοὺς
<del status="unremarkable">γεωργοὺς</del> ὀνειδίζων τε καὶ ζημιῶν ἐπὶ τὸ θεραπεύειν
ἄμεινον τὴν γῆν προὐτρέπετο. τοιγάρτοι πολέμων τε
ἀπηλλαγμένοι καὶ τῶν κατὰ πόλιν πραγμάτων σχολὴν 
πολλὴν ἄγοντες ἀργίας τε καὶ βλακείας σὺν αἰσχύνῃ
<pb id="v.1p.266" />
τίνοντες δίκας αὐτουργοὶ πάντες ἐγίνοντο καὶ
τὸν ἐκ γῆς πλοῦτον ἁπάντων ὄντα <del status="unremarkable">πλούτων</del> δικαιότατον
τῆς στρατιωτικῆς καὶ οὐκ ἐχούσης τὸ βέβαιον εὐπορίας
γλυκύτερον ἐτίθεντο. <milestone unit="section" n="3" />τῷ δὲ Νόμᾳ περιῆν ἐκ
τούτων φιλεῖσθαι μὲν ὑπὸ τῶν ἀρχομένων, ζηλοῦσθαι
δ᾽ ὑπὸ τῶν περιοίκων, μνημονεύεσθαι δ᾽ ὑπὸ <milestone unit="reiskpage" n="402" />
τῶν ἐπιγινομένων: δι᾽ ὧν οὔτε στάσις ἐμφύλιος τὴν
πολιτικὴν ἔλυσεν ὁμόνοιαν, οὔτε πόλεμος ἀλλοεθνὴς
ἐκ τῶν κρατίστων καὶ θαυμασιωτάτων τὴν πόλιν
ἐπιτηδευμάτων ἐκίνησε. τοσοῦτον γὰρ ἀπέσχον οἱ
περίοικοι τὴν ἀπόλεμον ἡσυχίαν Ῥωμαίων ἀφορμὴν
τῆς κατ᾽ αὐτῶν ἐπιθέσεως ὑπολαβεῖν, ὥστε καὶ εἴ
τις αὐτοῖς πρὸς ἀλλήλους συνέστη πόλεμος διαλλακτῆρας
ἐποιοῦντο Ῥωμαίους καὶ ἐπὶ διαιτητῇ Νόμᾳ
<milestone unit="section" n="4" /> τὰς ἔχθρας διαλύειν ἠξίουν. τοῦτον  <add>οὖν</add> οὐκ ἂν
αἰσχυνθείην ἐγὼ τὸν ἄνδρα τῶν ἐπ᾽ εὐδαιμονίᾳ διαβοηθέντων
ἐν τοῖς πρώτοις καταριθμεῖν. γένους τε
γὰρ ἔφυ βασιλείου καὶ μορφῆς ἀπέλαυσε βασιλικῆς
παιδείαν τε οὐ τὴν περὶ λόγους ἄχρηστον ἤσκησεν,
ἀλλ᾽ ἐξ ἧς εὐσεβεῖν ἔμαθε καὶ τὰς ἄλλας ἐπιτηδεύειν
ἀρετάς. <milestone unit="section" n="5" />ἡγεμονίαν δὲ τὴν Ῥωμαίων παραλαβεῖν ἠξιώθη
νέος ὢν κατὰ κλέος ἀρετῆς ὑπ᾽ αὐτῶν ἐπίκλητος
ἀχθεὶς καὶ διετέλεσε πειθομένοις ἅπαντα τὸν βίον <milestone unit="reiskpage" n="403" />
τοῖς ἀρχομένοις χρώμενος: ἡλικίας δ᾽ ἐπὶ μήκιστον
<pb id="v.1p.267" />
ἤλασεν ὁλόκληρος οὐδὲν ὑπὸ τῆς τύχης κακωθεὶς
καὶ θανάτων τὸν ῥᾷστον ἐτελεύτησεν ὑπὸ γήρως
μαρανθείς, ὁμοίου παραμείναντος αὐτῷ τοῦ συγκληρωθέντος
ἐξ ἀρχῆς δαίμονος ἕως ἐξ ἀνθρώπων
ἠφανίσθη, βιώσας μὲν ὑπὲρ ὀγδοήκοντα ἔτη, βασιλεύσας 
δὲ τρία καὶ τετταράκοντα, γενεὰν δὲ καταλιπών,
ὡς μὲν οἱ πλείους γράφουσιν, υἱοὺς τέτταρας
καὶ θυγατέρα μίαν, ὧν ἔτι σώζεται τὰ γένη, ὡς δὲ
Γέλλιος Γναῖος ἱστορεῖ θυγατέρα μόνην, ἐξ ἧς ἐγένετο
Ἄγκος Μάρκιος ὁ τρίτος ἀπ᾽ ἐκείνου γενόμενος 
Ῥωμαίων βασιλεύς. <milestone unit="section" n="6" />τελευτήσαντι δ᾽ αὐτῷ πένθος 
μέγα προὔθετο ἡ πόλις καὶ ταφὰς ἐποιήσατο λαμπροτάτας.
κεῖται δ᾽ ἐν Ἰανίκλῳ πέραν τοῦ Τεβέριος
ποταμοῦ. καὶ τὰ μὲν περὶ Πομπιλίου Νόμα τοσαῦτα
παρελάβομεν. 
</p></div2></div1></body></text></TEI.2>