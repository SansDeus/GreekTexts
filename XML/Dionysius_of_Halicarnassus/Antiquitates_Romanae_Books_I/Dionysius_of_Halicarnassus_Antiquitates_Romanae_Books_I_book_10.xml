<?xml version="1.0" encoding="utf-8"?>
<TEI.2><text><body><div1 type="book" n="10" org="uniform" sample="complete">
<div2 type="chapter" n="1" org="uniform" sample="complete"><p><milestone unit="section" />
<milestone unit="reiskpage" n="1982" />μετὰ δὲ τούτους ὀλυμπιὰς μὲν ἦν ὀγδοηκοστή, ἣν
ἐνίκα στάδιον Τορύμβας Θεσσαλὸς ἄρχοντος Ἀθήνησι
Φρασικλέους: ὕπατοι δὲ ἀπεδείχθησαν ἐν Ῥώμῃ Πόπλιος
Οὐολούμνιος καὶ Σερούιος Σολπίκιος Καμερῖνος. οὗτοι
<milestone unit="reiskpage" n="1982" />στρατιὰν μὲν οὐδεμίαν ἐξήγαγον οὔτε ἐπὶ τιμωρίας 
ἀναπράξει τῶν ἀδικούντων σφᾶς τε αὐτοὺς καὶ τοὺς
συμμάχους οὔθ᾽ ὡς διὰ φυλακῆς τὰ οἰκεῖα ἕξοντες:
τῶν δ᾽ ἐντὸς τείχους κακῶν πρόνοιαν ἐποιοῦντο, μή
τι δεινὸν ὁ δῆμος ἐπὶ τῇ βουλῇ συστὰς ἐξεργάσηται.
<milestone unit="section" n="2" />ἐταράττετο γὰρ αὖθις ὑπὸ τῶν δημάρχων ἀναδιδασκόμενος, 
ὅτι πολιτειῶν κρατίστη τοῖς ἐλευθέροις ἐστὶν
<pb id="v.4p.2" />
<add>ἡ</add> ἰσηγορία, καὶ κατὰ νόμους ἠξίου διοικεῖσθαι τά
τε ἰδιωτικὰ καὶ τὰ δημόσια. οὔπω γὰρ τότε ἦν οὔτ᾽
ἰσονομία παρὰ Ῥωμαίοις οὔτ᾽ ἰσηγορία, οὐδ᾽ ἐν γραφαῖς
ἅπαντα τὰ δίκαια τεταγμένα: ἀλλὰ τὸ μὲν ἀρχαῖον οἱ
βασιλεῖς αὐτῶν ἔταττον τοῖς δεομένοις τὰς δίκας, καὶ
<milestone unit="section" n="3" />τὸ δικαιωθὲν ὑπ᾽ ἐκείνων τοῦτο νόμος ἦν. ὡς δ᾽
ἐπαύσαντο μοναρχούμενοι, τοῖς κατ᾽ ἐνιαυτὸν ὑπατεύουσιν
ἀνέκειτο τά τε ἄλλα τῶν βασιλέων ἔργα καὶ ἡ
τοῦ δικαίου διάγνωσις, καὶ τοῖς ἀμφισβητοῦσι πρὸς
ἀλλήλους ὑπὲρ ὁτουδήτινος ἐκεῖνοι τὰ δίκαια οἱ διαιροῦντες
ἦσαν. <milestone unit="section" n="4" />τούτων δὲ τὰ μὲν πολλὰ τοῖς τρόποις
τῶν ἀρχόντων ἀριστίνδην ἀποδεικνυμένων ἐπὶ τὰς <milestone unit="reiskpage" n="1983" />
ἀρχὰς ἀκόλουθα ἦν: κομιδῇ δ᾽ ὀλίγα τινὰ ἐν ἱεραῖς
ἦν βύβλοις ἀποκείμενα, ἃ νόμων εἶχε δύναμιν, ὧν οἱ
πατρίκιοι τὴν γνῶσιν εἶχον μόνοι διὰ τὰς ἐν ἄστει
διατριβάς, οἱ δὲ πολλοὶ ἐμπορευόμενοί τε καὶ γεωργοῦντες
διὰ πολλῶν ἡμερῶν εἰς ἄστυ καταβαίνοντες
ἐπὶ τὰς ἀγορὰς ἄπειροι ἔτι ἦσαν. <milestone unit="section" n="5" />τὸ δὲ πολίτευμα
τοῦτο πρῶτος μὲν ἐπείρασεν εἰσαγαγεῖν Γάιος Τερέντιος <milestone unit="reiskpage" n="1984" />
δημαρχῶν ἐν τῷ παρελθόντι ἔτει, ἀτελὲς δὲ
ἠναγκάσθη καταλιπεῖν τοῦ τε πλήθους ὄντος ἐπὶ
στρατοπέδων καὶ τῶν ὑπάτων ἐπίτηδες ἐν τῇ πολεμίᾳ
γῇ τὰς δυνάμεις κατασχόντων, ἕως ὁ τῆς ἀρχῆς αὐτοῖς
παρέλθῃ χρόνος.
<pb id="v.4p.3" />
</p></div2>

<div2 type="chapter" n="2" org="uniform" sample="complete">
<p><milestone unit="section" n="1" />
τότε δ᾽ αὐτὸ παραλαβόντες οἱ περὶ Αὖλον
Οὐεργίνιον δήμαρχοι τελειῶσαι ἐβούλοντο: ἵνα δὲ μὴ
τοῦτο γένοιτο μηδὲ κατὰ νόμους ἀναγκασθεῖεν πολιτεύεσθαι,
πάντα ἐπιμηχανώμενοι διετέλουν οἵ τε ὕπατοι
καὶ ἡ βουλὴ καὶ τῶν ἄλλων πολιτῶν οἱ πλεῖστον ἐν 
τῇ πόλει δυνάμενοι: βουλαί τε πολλαὶ καὶ ἐκκλησίαι
συνεχεῖς ἐγίνοντο πεῖραί τε παντοῖαι ταῖς ἀρχαῖς κατ᾽
ἀλλήλων, ἐξ ὧν οὐκ ἄδηλον ἅπασιν ἦν, ὅτι μεγάλη
τις καὶ ἀνήκεστος ἐξ ἐκείνης τῆς φιλονεικίας ἀναστήσεται
τῇ πόλει συμφορά. <milestone unit="section" n="2" />συνήπτετο δὲ τοῖς ἀνθρωπίνοις 
<milestone unit="reiskpage" n="1985" />λογισμοῖς καὶ τὰ θεῖα δείματα προσγενόμενα,
ὧν ἔνια οὔτ᾽ ἐν δημοσίαις εὑρίσκετο γραφαῖς οὔτε
κατ᾽ ἄλλην φυλαττόμενα μνήμην οὐδεμίαν. <milestone unit="section" n="3" />ὅσα μὲν 
γὰρ ἐν οὐρανῷ σέλα φερόμενα καὶ πυρὸς ἀνάψεις ἐφ᾽
ἑνὸς μένουσαι τόπου γῆς τε μυκήματα καὶ τρόμοι 
συνεχεῖς ἐγίνοντο, μορφαί τ᾽ εἰδώλων ἄλλοτ᾽ ἀλλοῖαι
δἰ ἀέρος φερόμεναι καὶ φωναὶ ταράττουσαι διάνοιαν
ἀνθρώπων, καὶ πάντα ὅσα τούτοις ὅμοια συνέπιπτεν,
εὑρίσκετο καὶ πάλαι ποτὲ γεγονότα ἧττον τε καὶ
μᾶλλον: οὗ δὲ ἄπειροί τε καὶ ἀνήκοοι ἔτι ἦσαν καὶ 
ἐφ᾽ ᾧ μάλιστα ἐταράχθησαν, τοιόνδ᾽ ἦν: νιφετὸς ἐξ
οὐρανοῦ κατέσκηψεν εἰς γῆν πολὺς οὐ χιόνα καταφέρων,
ἀλλὰ σαρκῶν θραύσματα ἐλάττω τε καὶ μείζω.
<milestone unit="section" n="4" /><milestone unit="reiskpage" n="1986" />τούτων τὰ μὲν πολλὰ μετάρσια προσπετόμεναι πτηνῶν 
<pb id="v.4p.4" />
ὅσαι εἰσὶν ἀγέλαι τοῖς στόμασιν ἥρπαζον, τὰ δ᾽ ἐπὶ
τὴν γῆν ἐνεχθέντα ἐν αὐτῇ τε τῇ πόλει καὶ κατὰ
τοὺς ἀγροὺς μέχρι πολλοῦ χρόνου κείμενα <add>ἦν</add> οὔτε
χρόαν μεταβάλλοντα, οἵαν ἴσχουσι παλαιούμεναι σάρκες,
οὔτε σηπεδόνι διαλυόμενα, ὦζέ τε ἀπ᾽ αὐτῶν οὐδὲν
πονηρόν. <milestone unit="section" n="5" />τοῦτο τὸ τέρας οἱ μὲν ἐπιχώριοι μάντεις <milestone unit="reiskpage" n="1987" />
οὐχ οἷοί τ᾽ ἦσαν συμβαλεῖν: ἐν δὲ τοῖς Σιβυλλείοις
εὑρέθη χρησμοῖς, ὅτι πολεμίων ἀλλοεθνῶν παρελθόντων
εἰς τὸ τεῖχος ἀγὼν ὑπὲρ ἀνδραποδισμοῦ
καταλήψεται τὴν πόλιν, ἄρξει δὲ τοῦ πρὸς τοὺς
ἀλλοεθνεῖς πολέμου στάσις ἐμφύλιος, ἣν χρῆν ἀρχομένην
ἐξελαύνοντας ἐκ τῆς πόλεως καὶ θεοὺς παραιτουμένους
θυσίαις τε καὶ εὐχαῖς ἀποτρέψαι τὰ δεινά: καὶ
<milestone unit="section" n="6" />κρείττους ἔσεσθαι τῶν ἐχθρῶν. ὡς δ᾽ ἐξηνέχθη ταῦτ᾽
εἰς τὸ πλῆθος, ἱερὰ μὲν πρῶτον ἔθυσαν, οἷς ἡ τούτων
ἐπιμέλεια ἀνέκειτο, θεοῖς ἐξακεστηρίοις τε καὶ ἀποτροπαίοις,
ἔπειτα συναχθέντες εἰς τὸ βουλευτήριον οἱ
σύνεδροι παρόντων καὶ τῶν δημάρχων ὑπὲρ ἀσφαλείας
τε καὶ σωτηρίας τῆς πόλεως ἐσκόπουν.
</p></div2>

<div2 type="chapter" n="3" org="uniform" sample="complete">
<p><milestone unit="section" n="1" />
τὸ μὲν οὖν καταλύσασθαι τὰ πρὸς ἀλλήλους
ἐγκλήματα καὶ μιᾷ χρήσασθαι γνώμῃ περὶ τῶν κοινῶν,
ὡς ὑπετίθεντο οἱ χρησμοί, πάντες ὡμολόγουν: ὅπως
δ᾽ ἂν τοῦτο γένοιτο καὶ ἀπὸ τίνων ἀρξαμένων εἴκειν
τοῖς ἑτέροις τὸ διάφορον παύσαιτο στασιάζον, οὐ <milestone unit="reiskpage" n="1988" />
<pb id="v.4p.5" />
<milestone unit="section" n="2" />μικρὰν αὐτοῖς παρεῖχεν ἀπορίαν. οἱ μὲν γὰρ ὕπατοι 
καὶ οἱ τῆς βουλῆς προεστῶτες τοὺς εἰσφέροντας καινὰ
πολιτεύματα δημάρχους καὶ καταλύειν ἀξιοῦντας τὸν
πάτριον τῆς πολιτείας κόσμον αἰτίους ἀπέφαινον τῆς
ταραχῆς. οἱ δὲ δήμαρχοι σφᾶς μὲν αὐτοὺς οὐδὲν 
ἔλεγον ἀνάξιον δρᾶν οὔτε ἄδικον οὔτε ἀσύμφορον
εὐνομίαν εἰσάγειν βουλομένους καὶ ἰσηγορίαν: τοὺς δὲ
ὑπάτους καὶ τοὺς πατρικίους αἰτίους ἔσεσθαι τῆς
στάσεως ἔλεγον ἀνομίαν αὔξοντας καὶ πλεονεξίαν καὶ
<milestone unit="section" n="3" />ζηλοῦντας τὰ τῶν τυράννων ἔθη. ταῦτα καὶ πολλὰ 
τούτοις ὅμοια παρ᾽ ἑκατέρων ἐπὶ πολλὰς ἡμέρας ἐλέγετο,
καὶ προὔβαινε διὰ κενῆς ὁ χρόνος: ἐν ᾧ τῶν
κατὰ τὴν πόλιν οὔτε δημοσίων οὔτε ἰδίων οὐδὲν
<milestone unit="reiskpage" n="1989" />ἐτελεῖτο. ὡς δ᾽ οὐδὲν ἐγίνετο τῶν προὔργου, λόγων
μὲν ἐκείνων καὶ κατηγοριῶν, ἃς ἐποιοῦντο κατὰ τῆς 
βουλῆς, οἱ δήμαρχοι ἀπέστησαν: συναγαγόντες δὲ τὸ
πλῆθος εἰς τὴν ἐκκλησίαν ὑπέσχοντο τῷ δήμῳ νόμον
εἰσοίσειν ὑπὲρ ὧν ἠξίουν. <milestone unit="section" n="4" />ἐπαινέσαντος δὲ τοῦ πλήθους 
τὸν λόγον οὐδὲν ἔτι ἀναβαλόμενοι τὸν παρασκευασθέντα
νόμον ἀνέγνωσαν: κεφάλαια δὲ αὐτοῦ 
τάδε ἦν: ἄνδρας αἱρεθῆναι δέκα ὑπὸ τοῦ δήμου
συναχθείσης ἀγορᾶς ἐννόμου τοὺς πρεσβυτάτους τε
καὶ φρονιμωτάτους, οἷς ἐστι πλείστη πρόνοια τιμῆς τε
καὶ δόξης ἀγαθῆς: τούτους δὲ συγγράψαντας τοὺς
ὑπὲρ ἁπάντων νόμους τῶν τε κοινῶν καὶ τῶν ἰδίων 
<pb id="v.4p.6" />
εἰς τὸν δῆμον ἐξενεγκεῖν: τοὺς δὲ συγγραφησομένους
ὑπ᾽ αὐτῶν νόμους κεῖσθαι ἐν ἀγορᾷ ταῖς καθ᾽ ἕκαστον
ἐνιαυτὸν ἀποδειχθησομέναις ἀρχαῖς καὶ τοῖς ἰδιώταις
ὅρους τῶν πρὸς ἀλλήλους δικαίων. <milestone unit="section" n="5" /> τοῦτον προθέντες
τὸν νόμον ἐξουσίαν ἔδοσαν τοῖς βουλομένοις αὐτοῦ
κατηγορεῖν, ἀποδείξαντες τὴν τρίτην ἀγοράν. ἦσαν δὲ
πολλοὶ καὶ οὐχ οἱ φαυλότατοι τῶν ἐκ τοῦ συνεδρίου,
πρεσβύτεροι καὶ νέοι, κατήγοροι τοῦ νόμου, λόγους <milestone unit="reiskpage" n="1990" />
διεξιόντες ἐκ πολλῆς ἐπιμελείας καὶ παρασκευῆς: καὶ
<milestone unit="section" n="6" /> τοῦτ᾽ ἐφ᾽ ἡμέρας ἐγίνετο συχνάς. ἔπειτα οἱ δήμαρχοι
δυσχεραίνοντες ἐπὶ τῇ διατριβῇ τοῦ χρόνου λόγον μὲν
οὐδένα ἔτι τοῖς κατηγόροις τοῦ νόμου προέθεσαν,
ἡμέραν δὲ ἀποδείξαντες, ἐν ᾗ κυρώσειν αὐτὸν ἔμελλον,
παρεῖναι τοὺς δημότας εἰς αὐτὴν παρεκάλουν ἀθρόους,
ὡς οὐκέτι ταῖς μακραῖς δημηγορίαις ἐνοχληθησομένους,
ἀλλ᾽ ἐποίσοντας ὑπὲρ αὐτοῦ τὴν ψῆφον κατὰ φυλάς.
οἱ μὲν δὴ ταῦτα ὑποσχόμενοι διέλυσαν τὴν ἐκκλησίαν.
</p></div2>

<div2 type="chapter" n="4" org="uniform" sample="complete">
<p><milestone unit="section" n="1" />
μετὰ δὲ ταῦτα οἵ τε ὕπατοι καὶ τῶν πατρικίων
οἱ πλεῖστον δυνάμενοι τραχύτερον ἤδη αὐτῶν
προσιόντες καθήπτοντο λέγοντες, ὡς οὐκ ἐπιτρέψουσιν
αὐτοῖς νόμους εἰσηγεῖσθαι καὶ τούτους ἀπροβουλεύτους.
συνθήκας γὰρ εἶναι κοινὰς πόλεων τοὺς νόμους, οὐχὶ
μέρους τῶν ἐν ταῖς πόλεσιν οἰκούντων. τοῦ τε πονηροτάτου <milestone unit="reiskpage" n="1991" />
ὀλέθρου καὶ ἀνηκέστου καὶ οὐδ᾽ εὐσχήμονος
ἀρχὴν ἀπέφαινον εἶναι πόλεσί τε καὶ οἴκοις, ὅταν τὸ
<milestone unit="section" n="2" />κάκιστον τῷ κρατίστῳ νομοθετῇ. ποίαν δὲ ὑμεῖς,
<pb id="v.4p.7" />
ἔφασαν, ὦ δήμαρχοι, νόμων εἰσφορᾶς ἢ ἀναιρέσεως
ἐξουσίαν ἔχετε; οὐκ ἐπὶ ῥητοῖς μὲν δικαίοις ταύτην
τὴν ἀρχὴν παρὰ τῆς βουλῆς ἐλάβετε, τοῖς δ᾽ ἀδικουμένοις
ἢ κατισχυομένοις τῶν πενήτων βοηθεῖν ᾐτήσασθε
τοὺς δημάρχους, ἄλλο δὲ μηδὲν πολυπραγμονεῖν; εἰ δ᾽ 
οὖν καὶ πρότερον ἦν τις ὑμῖν δύναμις, ἣν οὐκ ἐκ τοῦ
δικαίου βιασάμενοι ἡμᾶς ἐλάβετε, ὑποκατακλινομένης
ἑκάστῳ πλεονεκτήματι τῆς βουλῆς, οὐχὶ καὶ ταύτην
νῦν ἀπολωλέκατε τῇ μεταβολῇ τῶν ἀρχαιρεσιῶν; <milestone unit="section" n="3" />οὔτε 
γὰρ βουλῆς δόγμα ὑμᾶς οὐκέτι ἀποδείκνυσιν ἐπὶ τὴν 
ἀρχήν, οὔτε αἱ φρᾶτραι τὴν ψῆφον ὑπὲρ ὑμῶν ἐπιφέρουσιν,
οὔτε ἱερὰ προθύεται τοῖς θεοῖς πρὸ τῶν
<milestone unit="reiskpage" n="1992" />ἀρχαιρεσιῶν, ἃ κατὰ νόμους ἐχρῆν ἐπιτελεῖσθαι, οὔτε
ἄλλο τῶν πρὸς τοὺς θεοὺς εὐσεβῶν ἢ πρὸς ἀνθρώπους
ὁσίων οὐθὲν ἐπὶ τῆς ἀρχῆς τῆς ὑμετέρας γίνεται. 
τίνος οὖν ὑμῖν ἔτι μέτεστι τῶν ἱερῶν καὶ σεβασμοῦ
δεομένων, ὧν ἕν τι καὶ ὁ νόμος ἦν, ἐξαρνησαμένοις
ἅπαντα τὰ νόμιμα; <milestone unit="section" n="4" />ταῦτά τε δὴ τοῖς δημάρχοις ἔλεγον 
οἱ πρεσβύτεροι καὶ οἱ νέοι αὐτῶν καθ᾽ ἑταιρίας διεξιόντες
ἀνὰ τὴν πόλιν καὶ τοὺς μὲν ἐπιεικεστέρους τῶν 
δημοτῶν ὁμιλίαις ἀνελάμβανον κεχαρισμέναις, τοὺς δ᾽
ἀπειθεῖς καὶ ταραχώδεις ἀπειλαῖς κατεπλήττοντο κινδύνων,
εἰ μὴ συμφρονήσειαν: ἤδη δέ τινας τῶν πάνυ
ἀπόρων καὶ ἀπερριμμένων, οἷς οὐθενὸς τῶν κοινῶν
παρὰ τὰ ἴδια κέρδη φροντὶς ἦν, παίοντες ὥσπερ ἀνδράποδα 
ἀνεῖργον ἐκ τῆς ἀγορᾶς.
<pb id="v.4p.8" />
</p></div2>

<div2 type="chapter" n="5" org="uniform" sample="complete">
<p><milestone unit="section" n="1" />
ὁ δὲ πλείστους τε περὶ αὑτὸν ἔχων ἑταίρους
καὶ μέγιστον τῶν τότε νέων δυνάμενος Καίσων
Κοίντιος ἦν, υἱὸς Λευκίου Κοιντίου τοῦ καλουμένου <milestone unit="reiskpage" n="1993" />
Κικιννάτου, ᾧ γένος τ᾽ ἦν ἐπιφανὲς καὶ βίος οὐθενὸς
δεύτερος, ἀνὴρ ὀφθῆναί τε κάλλιστος νέων καὶ τὰ
πολέμια πάντων λαμπρότατος φύσει τε περὶ λόγους
κεχρημένος ἀγαθῇ: ὃς ἐν τῷ τότε χρόνῳ πολὺς ἔρρει
κατὰ τῶν δημοτικῶν οὔτε λόγων φειδόμενος, ὧν βαρὺ
τοῖς ἐλευθέροις ἀκούειν, οὔτ᾽ ἔργων ἀκολούθων τοῖς
λόγοις ἀπεχόμενος. οἱ μὲν οὖν πατρίκιοι τίμιον αὐτὸν
ἐπὶ τούτοις εἶχον καὶ μένειν παρὰ τὰ δεινὰ ἠξίουν
αὐτοὶ παρασχεῖν τὸ ἀσφαλὲς ὑπισχνούμενοι: οἱ δ᾽ ἐκ
τοῦ δήμου πάντων δὴ μάλιστα αὐτὸν ἀνθρώπων ἐμίσουν.
<milestone unit="section" n="2" />τοῦτον τὸν ἄνδρα ἔγνωσαν οἱ δήμαρχοι πρῶτον
ἐκποδὼν ποιήσασθαι, ὡς καταπληξόμενοι τοὺς λοιποὺς
τῶν νέων καὶ προσαναγκάσοντες σωφρονεῖν. γνόντες
δὲ ταῦτα καὶ παρασκευασάμενοι λόγους τε καὶ μάρτυρας
πολλοὺς εἰσάγουσιν αὐτὸν ὑπὸ δίκην ἀδικήματος
δημοσίου, θανάτου τιμησάμενοι τὴν δίκην. παραγγείλαντες
δ᾽ αὐτῷ παρεῖναι πρὸς τὸν δῆμον, ἐπειδὴ
καθῆκεν ὁ χρόνος, ὃν ἔταξαν τῇ δίκῃ, συναγαγόντες
ἐκκλησίαν μακροὺς ἐποιήσαντο κατ᾽ αὐτοῦ λόγους, διεξιόντες <milestone unit="reiskpage" n="1994" />
ὅσα βίᾳ διαπεπραγμένος ἐτύγχανεν εἰς τοὺς
δημότας, ὧν τοὺς πεπονθότας αὐτοὺς παρῆγον μάρτυρας.
<milestone unit="section" n="3" /> ὡς δὲ παρέδωκαν τὸν λόγον, αὐτὸ μὲν τὸ
μειράκιον οὐχ ὑπήκουε καλούμενον ἐπὶ τὴν ἀπολογίαν,
ἀλλ᾽ ἠξίου τοῖς ἰδιώταις αὐτοῖς ὑπὲρ ὧν ᾐτιῶντο παθεῖν
<pb id="v.4p.9" />
κατὰ τὸν νόμον ὑπέχειν δίκας, ἐπὶ τῶν ὑπάτων
τῆς κρίσεως γινομένης: ὁ δὲ πατὴρ αὐτοῦ χαλεπῶς
φέροντας τὴν αὐθάδειαν τοῦ μειρακίου τοὺς δημοτικοὺς
ὁρῶν ἀπελογεῖτο τὰ μὲν πολλὰ ψευδῆ τε καὶ ἐξ
ἐπιβουλῆς συγκείμενα κατὰ τοῦ παιδὸς ἀποδεικνύς: 
<milestone unit="section" n="4" />ὅσα δ᾽ οὐκ ἐνῆν ἀρνήσασθαι μικρὰ καὶ φαῦλα καὶ οὐκ 
ἄξια δημοσίας ὀργῆς εἶναι λέγων καὶ οὐδὲ ταῦτα ἐξ
ἐπιβουλῆς ἢ δι᾽ ὕβριν, ἀλλ᾽ ὑπὸ φιλοτιμίας μειρακιώδους
γεγονότα ἐπιδεικνύμενος, δι᾽ ἣν πολλὰ μὲν
αὐτῷ συμβῆναι δρᾶσαι τῶν ἀβουλήτων ἐν ἁψιμαχίαις, 
πολλὰ δ᾽ ἴσως καὶ παθεῖν, οὔτε ἡλικίας ἐν τῷ κρατίστῳ
<milestone unit="section" n="5" /><milestone unit="reiskpage" n="1995" />ὄντι οὔτε φρονήσεως ἐν τῷ καθαρωτάτῳ. ἠξίου τε 
τοὺς δημοτικοὺς μὴ μόνον ὀργὴν μὴ ἔχειν ἐφ᾽ οἷς
ἥμαρτεν εἰς ὀλίγους, ἀλλὰ καὶ χάριν εἰδέναι περὶ ὧν
ἅπαντας εὖ ποιῶν ἐν τοῖς πολέμοις διετέλεσε, τοῖς 
μὲν ἰδιώταις ἐλευθερίαν κτώμενος, τῇ δὲ πατρίδι
ἡγεμονίαν, ἑαυτῷ δὲ εἴ ποτε ἁμάρτοι τι φιλανθρωπίαν
παρὰ τῶν πολλῶν καὶ βοήθειαν. καὶ διεξῄει τάς τε
στρατείας πάσας καὶ τοὺς ἀγῶνας ἅπαντας, ἐξ ὧν
ἀριστεῖα καὶ στεφάνους παρὰ τῶν στρατηγῶν ἔλαβε, 
πολιτῶν τε ὁπόσων ἐν ταῖς μάχαις ὑπερήσπισε καὶ
<milestone unit="section" n="6" />τείχεσι πολεμίων ὁσάκις πρῶτος ἐπέβη. τελευτῶν δ᾽ 
εἰς οἴκτους κατέβαινε καὶ δεήσεις, ἀντὶ τῆς ἑαυτοῦ
πρὸς ἅπαντας ἐπιεικείας βίου τε, ὃς ἐμαρτυρεῖτο αὐτῷ
πάσης καθαρὸς διαβολῆς, μίαν ἀπαιτῶν παρὰ τοῦ 
δήμου χάριν, φυλάξαι τὸν υἱὸν αὐτῷ.
<pb id="v.4p.10" />
</p></div2>

<div2 type="chapter" n="6" org="uniform" sample="complete">
<p><milestone unit="section" n="1" />
ὁ μὲν οὖν δῆμος ἥδετο πάνυ τοῖς λόγοις καὶ
χαρίζεσθαι τὸ μειράκιον τῷ πατρὶ πρόθυμος ἦν. ὁ δὲ
Οὐεργίνιος ὁρῶν, ὅτι μὴ δόντος ἐκείνου δίκην ἀφόρητον <milestone unit="reiskpage" n="1996" />
ἔσται <add>τὸ</add> θράσος τῶν αὐθαδῶν μειρακίων, ἀνίσταται
 καί φησιν: <milestone unit="section" n="2" />σοὶ μέν, ὦ Κοίντιε, ἥ τε ἄλλη
μαρτυρεῖται πᾶσα ἀρετὴ καὶ ἡ πρὸς τοὺς δημοτικοὺς
εὔνοια, ἀνθ᾽ ὧν τὸ τιμᾶσθαί σοι πάρεστιν. ἡ δὲ τοῦ
μειρακίου βαρύτης καὶ ἡ πρὸς ἅπαντας ἡμᾶς ὑπερηφανία
παραίτησιν ἢ συγγνώμην οὐδεμίαν ἐπιδέχεται:
ὅστις ὑπὸ τοῖς σοῖς ἤθεσι τραφεὶς οὕτως οὖσι δημοτικοῖς
καὶ μετρίοις, ὡς ἅπαντες ἴσμεν, τῶν μὲν σῶν
ὑπερεῖδεν ἐπιτηδευμάτων, τυραννικὴν δὲ αὐθάδειαν
καὶ βαρβάρων ἀνθρώπων ὕβριν ἠγάπησε, καὶ πονηρῶν
ἔργων ζῆλον εἰς τὴν πόλιν ἡμῶν εἰσαγήοχεν. <milestone unit="section" n="3" />εἰ μὲν
οὖν ἐλάνθανέ σε τοιοῦτος ὤν, νῦν ὅτ᾽ ἔγνωκας ἀγανακτεῖν
ὑπὲρ ἡμῶν δίκαιος ἂν εἴης: εἰ δὲ συνῄδεις τε
καὶ συνέπραττες οἷς προεπηλάκιζε τὴν τῶν πενήτων
πολιτῶν τύχην, πονηρὸς ἄρα καὶ αὐτὸς ἦσθα, καὶ ἡ
τῆς καλοκἀγαθίας δόξα οὐκ ἐκ τοῦ δικαίου σοι περιγέγονεν.
ἀλλὰ γὰρ ὅτι ἠγνόεις αὐτὸν οὐκ ὄντα τῆς
σῆς ἀρετῆς ἄξιον, ἐγώ σοι τοῦτ᾽ ἔχω μαρτυρεῖν. ἀπολύων <milestone unit="reiskpage" n="1997" />
δέ σε τοῦ τότε συναδικεῖν ἡμᾶς μέμφομαι τοῦ
<milestone unit="section" n="4" />νῦν ἡμῖν μὴ συναγανακτεῖν. ἵνα δὲ μᾶλλον μάθῃς,
ἡλίκον ἄρα τῇ πόλει κακὸν ἐπιτρέφων ἐλάνθανες, ὡς
ὠμὸν καὶ τυραννικὸν καὶ οὐδὲ φόνου πολιτικοῦ καθαρόν,
ἄκουσον αὐτοῦ φιλότιμον ἔργον καὶ ἀντιπαρεξέτασον
<pb id="v.4p.11" />
αὐτῷ τὰς ἐν τοῖς πολέμοις ἀριστείας: καὶ ὑμῶν
ὅσοι συνεπαθεῖτε ἀρτίως οἰκτιζομένῳ τῷ ἀνδρὶ σκοπεῖτε,
εἰ ἄρα καλῶς ὑμῖν ἔχει τοιούτου φείσασθαι πολίτου.
</p></div2>

<div2 type="chapter" n="7" org="uniform" sample="complete">
<p><milestone unit="section" n="1" />
ταῦτ᾽ εἰπὼν ἀνίστησιν ἐκ τῶν συναρχόντων
Μάρκον Οὐολούσκιον καὶ λέγειν ἐκέλευσεν, ἃ σύνοιδε 
τῷ μειρακίῳ. σιωπῆς δὲ γενομένης καὶ πολλῆς ἐξ
ἁπάντων προσδοκίας μικρὸν ἐπισχὼν ὁ Οὐολούσκιος
εἶπεν: <milestone unit="section" n="2" />ἐγὼ μάλιστα ἐβουλόμην ἄν, ὦ πολῖται, δίκην 
ἰδίαν, ἣν ὁ νόμος δίδωσί μοι, παρὰ τούτου λαβεῖν
<milestone unit="reiskpage" n="1998" />δεινὰ καὶ πέρα δεινῶν πεπονθώς: κωλυθεὶς δὲ τούτου 
τυχεῖν διὰ πενίαν καὶ ἀσθένειαν καὶ τὸ τῶν πολλῶν
εἷς εἶναι, νῦν γ᾽ ἡνίκα ἔξεστί μοι τὸ τοῦ μάρτυρος
σχῆμα, ἐπειδὴ οὐ τὸ τοῦ κατηγόρου, λήψομαι. ἃ δὲ
<milestone unit="section" n="3" />πέπονθα, ὡς ὠμὰ καὶ ἀνήκεστα, ἀκούσατέ μου. ἀδελφὸς 
ἦν μοι Λεύκιος, ὃν ἐγὼ πάντων ἀνθρώπων μᾶλλον 
ἠγάπησα. οὗτός μοι συνεδείπνει παρὰ φίλῳ, καὶ μετὰ
ταῦτ᾽ ἀναστάντες τῆς ἐχομένης νυκτὸς ᾠχόμεθα. διεληλυθόσι
δ᾽ ἡμῖν τὴν ἀγορὰν περιτυγχάνει Καίσων
οὑτοσὶ κωμάζων σὺν ἑτέροις ἀγερώχοις μειρακίοις.
καὶ οὗτοι τὸ μὲν πρῶτον ἔσκωπτόν τε καὶ ὕβριζον εἰς 
ἡμᾶς, οἷα μεθύοντες ἂν νέοι καὶ αὐθάδεις <del status="unremarkable">ὡς ἂν</del> εἰς
ταπεινοὺς καὶ πένητας <del status="unremarkable">ὑβρίσαιεν</del>, ὡς δ᾽ ἠγανακτοῦμεν
πρὸς αὐτούς, ἐλεύθερον ῥῆμα εἰς τοῦτον εἶπε. δεινὸν
<pb id="v.4p.12" />
δ᾽ ἡγησάμενος οὑτοσὶ Καίσων ἀκοῦσαί τι, ὧν οὐκ <milestone unit="reiskpage" n="1999" />
ἐβούλετο, προσδραμὼν αὐτῷ παίων καὶ λακτίζων καὶ
πᾶσαν ἄλλην ὠμότητα καὶ ὕβριν ἐνδεικνύμενος ἀποκτείνει.
<milestone unit="section" n="4" />ἐμοῦ δὲ κεκραγότος καὶ ἀμυνομένου τοσαῦτα
ὅσα ἐδυνάμην, ἐκεῖνον ἤδη νεκρὸν κείμενον ἀφεὶς ἐμὲ
πάλιν ἔπαιε καὶ οὐ πρότερον ἐπαύσατο, πρὶν ἀκίνητόν
τε καὶ ἄφωνον εἶδεν ἐρριμμένον, δόξας εἶναι νεκρόν.
μετὰ δὲ ταῦτα οὗτος μὲν ἀπιὼν ᾤχετο χαίρων ὥσπερ
ἐπὶ καλῷ ἔργῳ: ἡμᾶς δὲ οἱ παραγενόμενοι μετὰ ταῦτα
αἵματι πεφυρμένους αἴρουσι καὶ εἰς τὴν οἰκίαν ἀπεκόμισαν,
τὸν μὲν ἀδελφόν μου <del status="unremarkable">Λεύκιον</del> νεκρόν, ὥσπερ
ἔφην, ἐμὲ δὲ ἡμιθανῆ καὶ ἐλπίδας ἔχοντα τοῦ ζῆν
ὀλίγας. <milestone unit="section" n="5" />ταῦτα δ᾽ ἐγένετο Ποπλίου Σερουιλίου καὶ
Λευκίου Αἰβουτίου τὴν ὑπατείαν ἐχόντων, ὅτε ἡ μεγάλη
νόσος κατέλαβε τὴν πόλιν, ἧς ἀπελαύσαμεν καὶ ἡμεῖς
ἀμφότεροι. τότε μὲν οὖν δίκην οὐχ οἷόν τ᾽ ἦν μοι
παρ᾽ αὐτοῦ λαβεῖν τεθνηκότων ἀμφοτέρων τῶν ὑπάτων: <milestone unit="reiskpage" n="2000" />
Λευκίου δὲ Λοκρητίου καὶ Τίτου Οὐετουρίου παραλαβόντων
τὴν ἀρχὴν βουλόμενος αὐτὸν ἀγαγεῖν ὑπὸ
δίκην ἐκωλύθην διὰ τὸν πόλεμον, ἐκλελοιπότων ἀμφοτέρων
τῶν ὑπάτων τὴν πόλιν. <milestone unit="section" n="6" />ὡς δὲ ἀνέστρεψαν
ἀπὸ τῆς στρατείας, πολλάκις αὐτὸν ἐπὶ τὴν ἀρχὴν
καλῶν, ὁσάκις προσέλθοιμι  —  καὶ ταῦτα δὴ πολλοὶ
τῶν πολιτῶν ἴσασι  —  πληγὰς ἐλάμβανον ὑπ᾽ αὐτοῦ.
ταῦτ᾽ ἐστὶν ἃ πέπονθα, ὦ δημόται, μετὰ πάσης ἀληθείας
εἰρημένα πρὸς ὑμᾶς.
<pb id="v.4p.13" />
</p></div2>

<div2 type="chapter" n="8" org="uniform" sample="complete">
<p><milestone unit="section" n="1" />
ταῦτ᾽ εἰπόντος αὐτοῦ κραυγή τε ἐκ τῶν
παρόντων ἐγένετο καὶ ὁρμὴ πολλῶν ἐπὶ τὴν ἐκ χειρὸς
δίκην. ἀλλ᾽ οἵ τε ὕπατοι ἐμποδὼν ἐγένοντο καὶ τῶν
δημάρχων οἱ πλείους πονηρὸν ἔθος οὐκ ἀξιοῦντες εἰς
τὴν πόλιν εἰσάγειν. ἦν δὲ καὶ τοῦ δήμου τὸ καθαρώτατον 
οὐ βουλόμενον ἀποστερεῖν λόγου τοὺς ὑπὲρ τῶν
μεγίστων ἀγωνιζομένους. <milestone unit="section" n="2" />τότε μὲν οὖν ἐπέσχε τὴν 
<milestone unit="reiskpage" n="2001" />τῶν θρασυτέρων ὁρμὴν ἡ τοῦ δικαίου πρόνοια, καὶ
ἀναβολὴν ἔλαβεν ἡ δίκη, οὐ μικρᾶς ἐμπεσούσης φιλοτιμίας
καὶ ζητήσεως ὑπὲρ τοῦ σώματος, εἴτ᾽ ἐν δεσμοῖς 
αὐτὸ δεῖ φυλάττεσθαι τέως, εἴτ᾽ ἐγγυητὰς δοῦναι τῆς
ἀφίξεως, ὥσπερ καὶ ὁ πατὴρ ἠξίου: καὶ ἡ βουλὴ συνελθοῦσα
ἐψηφίσατο χρήμασι διεγγυηθὲν ἐλεύθερον
εἶναι τὸ σῶμα μέχρι δίκης. <milestone unit="section" n="3" />τῇ δ᾽ ἑξῆς ἡμέρᾳ συναγαγόντες 
οἱ δήμαρχοι τὸ πλῆθος, ἐκλιπόντος τοῦ 
μειρακίου τὴν δίκην, ἐκύρωσαν τὴν κατ᾽ αὐτοῦ ψῆφον
καὶ τοὺς ἐγγυητὰς δέκα ὄντας ἐπράξαντο τὰ περὶ τοῦ
σώματος τῆς ἀποκαταστάσεως ὁμολογηθέντα χρήματα.
<milestone unit="section" n="4" /><milestone unit="reiskpage" n="2002" />Καίσων μὲν οὖν τοιαύτῃ περιπεσὼν ἐπιβουλῇ, κατασκευασαμένων 
ἅπαντα τῶν δημάρχων καὶ Οὐολουσκίου 
ψευδῆ μαρτυρήσαντος, ὡς ἐγένετο φανερὸν σὺν χρόνῳ,
φεύγων εἰς Τυρρηνίαν ᾤχετο: ὁ δὲ πατὴρ αὐτοῦ τὰ
πλεῖστα τῆς οὐσίας ἀπεμπολήσας καὶ τὰ ὁμολογηθέντα
ὑπὸ τῶν ἐγγυητῶν χρήματα ἀποδοὺς ἑαυτῷ χωρίον ἓν
μικρὸν ὑπολειπόμενος πέραν τοῦ Τεβέριος ποταμοῦ, 
<pb id="v.4p.14" />
ἐν ᾧ ταπεινή τις ἦν καλύβη, γεωργῶν αὐτόθι μετὰ
δούλων ὀλίγων ἐπίπονον καὶ ταλαίπωρον ἔζη βίον
ὑπὸ λύπης τε καὶ πενίας, οὔτε πόλιν ὁρῶν οὔτε φίλους
ἀσπαζόμενος οὔθ᾽ ἑορτάζων οὔτ᾽ ἄλλης εὐφροσύνης
 οὐδεμιᾶς ἑαυτῷ μεταδιδούς. τοῖς μέντοι δημάρχοις
πολὺ τὸ παράλογον ἐγένετο τῆς ἐλπίδος. οὐ γὰρ ὅπως
ἐπαύσατο ἡ τῶν νέων φιλοτιμία σωφρονισθεῖσα τῇ
Καίσωνος συμφορᾷ, πολὺ δὲ χαλεπωτέρα καὶ πλείων
ἐγένετο ἔργοις τε καὶ λόγοις καταγωνιζομένη τὸν νόμον: <milestone unit="reiskpage" n="2003" />
ὥστ᾽ οὐθὲν ἔτι αὐτοῖς ἐξεγένετο διαπράξασθαι δαπανηθέντος
εἰς ταῦτα τοῦ χρόνου τῆς ἀρχῆς. ὁ μέντοι
δῆμος εἰς τὸν ἐπιόντα πάλιν ἐνιαυτὸν ἄρχοντας ἀπέδειξεν αὐτούς.
</p></div2>

<div2 type="chapter" n="9" org="uniform" sample="complete">
<p><milestone unit="section" n="1" />
Ποπλίου δὲ Οὐαλερίου Ποπλικόλα καὶ Γαΐου
Κλαυδίου Σαβίνου τὴν ὑπατικὴν ἐξουσίαν παραλαβόντων
κίνδυνος ὅσος οὔπω τὴν Ῥώμην κατέσχεν ἐξ ἀλλοεθνοῦς
πολέμου, ὃν παρήγαγεν ἐντὸς τείχους ἡ
πολιτικὴ στάσις, ὡς οἵ τε Σιβύλλειοι χρησμοὶ προὔλεγον
καὶ τὰ ἐκ τοῦ δαιμονίου φανέντα προεθέσπισε
τῷ παρελθόντι ἐνιαυτῷ. διηγήσομαι δὲ τήν τε αἰτίαν,
ἀφ᾽ ἧς ὁ πόλεμος εἰσῆλθε, καὶ τὰ πραχθέντα τοῖς
ὑπάτοις κατὰ τὸν τότε ἀγῶνα. <milestone unit="section" n="2" />οἱ παρειληφότες τὸ
δεύτερον τὴν δημαρχίαν ἐπὶ τῇ ἐλπίδι τοῦ κυρώσειν
τὸν νόμον, ὁρῶντες τῶν τε ὑπάτων τὸν ἕτερον, Γάιον
Κλαύδιον, ἔμφυτον τὸ πρὸς τοὺς δημοτικοὺς ἔχοντα
μῖσος διὰ προγόνων καὶ παρεσκευασμένον ἁπάσῃ μηχανῇ
κωλύειν τὰ γινόμενα, τῶν τε νέων τοὺς πλεῖστον
δυναμένους εἰς ἀπόνοιαν φανερὰν προεληλυθότας, οὓς <milestone unit="reiskpage" n="2004" />
οὐκ ἐνῆν τῷ βιαίῳ καταγωνίσασθαι, μάλιστα δὲ τοῦ
<pb id="v.4p.15" />
δήμου τὸ πλεῖον ὑποκατακλινόμενον ταῖς θεραπείαις
τῶν πατρικίων καὶ προθυμίαν οὐκέτι περὶ τοῦ νόμου
τὴν αὐτὴν παρεχόμενον, ἰταμωτέραν ὁδὸν ἔγνωσαν ἐπὶ
τὰ πράγματα πορεύεσθαι, δι᾽ ἧς καταπλήξονται μὲν
τὸν δῆμον, ἀναβαλοῦσι δὲ τὸν ὕπατον. <milestone unit="section" n="3" />πρῶτον μὲν 
κατεσκεύασαν φήμας λέγεσθαι κατὰ τὴν πόλιν παντοδαπάς:
ἔπειτ᾽ ἐξ ἑωθινοῦ καθεζόμενοι δι᾽ ὅλης ἡμέρας
συνήδρευον ἐν τῷ φανερῷ, μεταδιδόντες οὐθενὶ τῶν
ἔξωθεν οὔτε βουλεύματος οὔτε λόγου. ἐπεὶ δὲ καιρὸς
ἐπιτήδειος ἔδοξεν αὐτοῖς εἶναι πράττειν τὰ βεβουλευμένα, 
πλασάμενοι γράμματα καὶ ταῦτα παρασκευάσαντες
ἀναδοθῆναι σφίσιν ὑπ᾽ ἀνδρὸς ἀγνῶτος καθημένοις ἐν
ἀγορᾷ, ὡς διῆλθον αὐτά, παίοντες τὰ μέτωπα καὶ
<milestone unit="section" n="4" />κατηφεῖς τὰς ὄψεις ποιήσαντες ἀνίστανται. πολλοῦ δὲ 
<milestone unit="reiskpage" n="2005" />συνδραμόντος ὄχλου καὶ μέγα τι κακὸν ἐν τοῖς γράμμασιν 
ἐνεῖναι γεγραμμένον μαντευομένου σιωπὴν προκηρύξαντες
εἶπον: ἐν ἐσχάτοις ἐστὶν ὑμῖν κινδύνοις,
ὦ πολῖται, τὸ δημοτικόν: καὶ εἰ μὴ θεῶν τις εὔνοια
προείδετο τῶν ἄδικα πάσχειν μελλόντων, εἰς δεινὰς ἂν
ἅπαντες ἤλθομεν συμφοράς. αἰτούμεθα δὲ ὑμᾶς βραχὺν 
ἐπισχεῖν χρόνον, ἕως τῇ βουλῇ δηλώσωμεν τὰ προσαγγελθέντα
καὶ μετὰ κοινῆς γνώμης πράξωμεν τὰ
<milestone unit="section" n="5" />δέοντα. ταῦτ᾽ εἰπόντες ᾤχοντο πρὸς τοὺς ὑπάτους. ἐν 
ὅσῳ δὲ ἡ βουλὴ συνήγετο χρόνῳ, πολλοὶ καὶ παντοδαποὶ
λόγοι κατὰ τὴν ἀγορὰν ἐγίνοντο, τῶν μὲν ἐκ 
<pb id="v.4p.16" />
παρασκευῆς ἃ παρηγγέλλετο αὐτοῖς ὑπὸ τῶν δημάρχων
κατὰ συστροφὰς λαλούντων, τῶν δέ, ἃ μάλιστα ἐδεδοίκεσαν
μὴ γένηται, ταῦτα ὡς ἀπηγγελμένα τοῖς δημάρχοις
λεγόντων. <milestone unit="section" n="6" />ἔφη δ᾽ ὁ μέν τις Αἰκανοὺς καὶ Οὐολούσκους
ὑποδεξαμένους Καίσωνα Κοίντιον τὸν ὑπὸ
τοῦ δήμου καταδικασθέντα ᾑρῆσθαι στρατηγὸν αὐτοκράτορα <milestone unit="reiskpage" n="2006" />
τῶν ἐθνῶν καὶ πολλὰς δυνάμεις ἀγείραντα
μέλλειν ἐπὶ τὴν Ῥώμην ἐλαύνειν: ὁ δέ τις ἀπὸ κοινῆς
γνώμης τῶν πατρικίων τὸν ἄνδρα κατάγεσθαι ξενικαῖς
δυνάμεσιν, ἵνα ἡ φυλακὴ καταλυθείῃ νῦν τε καὶ εἰς
τὸν λοιπὸν χρόνον τῶν δημοτικῶν: ὁ δέ τις οὐχ ἅπαντας
εἶναι τοὺς πατρικίους ἔφη τοὺς ταῦτα βεβουλευμένους,
<milestone unit="section" n="7" />ἀλλὰ μόνους τοὺς νέους. ἐτόλμων δέ τινες
λέγειν, ὅτι καὶ ἐντὸς τῆς πόλεως ὁ ἀνὴρ εἴη κρυπτόμενος
καὶ μέλλοι καταλαμβάνεσθαι τῶν τόπων τοὺς
ἐπικαιροτάτους. ὅλης δὲ κραδαινομένης ἐπὶ τῇ προσδοκίᾳ
τῶν δεινῶν τῆς πόλεως, καὶ πάντων ἀλλήλους
ἐχόντων δι᾽ ὑποψίας καὶ φυλακῆς, οἱ μὲν ὕπατοι τὴν
βουλὴν ἐκάλουν, οἱ δὲ δήμαρχοι παρελθόντες ἐδείκνυσαν
τὰ προσαγγελλόμενα. ἦν δὲ ὁ τοὺς λόγους ὑπὲρ
αὐτῶν ποιούμενος Αὖλος Οὐεργίνιος καὶ ἔλεξε τοιάδε:
</p></div2>

<div2 type="chapter" n="10" org="uniform" sample="complete">
<p><milestone unit="section" n="1" />
ὅσον μὲν χρόνον οὐθὲν ἀκριβὲς ἡμῖν ἐφαίνετο
τῶν προσαγγελλομένων δεινῶν, ἀλλὰ φῆμαι
μετέωροι, καὶ τὸ βεβαιῶσον αὐτὰς οὐθὲν ἦν, ὠκνοῦμεν, <milestone unit="reiskpage" n="2007" />
ὦ βουλή, φέρειν τοὺς περὶ αὐτῶν λόγους εἰς
μέσον, ταραχάς τε ὑποπτεύοντες ἔσεσθαι μεγάλας,
<pb id="v.4p.17" />
οἷα εἰκὸς ἐπὶ δεινοῖς ἀκούσμασι, καὶ δι᾽ εὐλαβείας
ἔχοντες, μὴ ταχύτερα δόξωμεν ὑμῖν βεβουλεῦσθαι
μᾶλλον ἢ φρονιμώτερα. <milestone unit="section" n="2" />οὐ μὴν ὀλιγωρίᾳ γ᾽ αὐτὰ 
παραδόντες ἀφήκαμεν, ἀλλ᾽ ὅση δύναμις ἡμῖν ἦν ἐπιμελῆ
ζήτησιν ἐποιούμεθα τῆς ἀληθείας. ἐπεὶ δὲ ἡ 
τοῦ δαιμονίου πρόνοια, ὑφ᾽ ἧς ἀεὶ σωζόμεθα κοινῇ,
καλῶς ποιοῦσα τὰ κεκρυμμένα βουλεύματα καὶ τὰς
ἀνοσίους ἐπιχειρήσεις τῶν θεοῖς ἐχθρῶν εἰς φῶς ἄγει,
καὶ γράμματα πάρεστιν ἡμῖν, ἃ δεδέγμεθα νεωστὶ
παρὰ ξένων εὔνοιαν ἡμῖν ἐνδεικνυμένων, οὓς ὕστερον 
ἀκούσεσθε, καὶ συντρέχει τε καὶ συνᾴδει τοῖς ἔξωθεν
ἐπιστελλομένοις τὰ ἐνθένδε μηνυόμενα, καὶ τὰ πράγματα
οὐκέτι μέλλησιν οὐδ᾽ ἀναβολὴν ἐν χερσὶν ὄντα
ἐπιδέχεται, πρὶν εἰς τὸν δῆμον ἐξενεγκεῖν, ὑμῖν πρώτοις
ὥσπερ ἐστὶ δίκαιον ἀπαγγεῖλαι διέγνωμεν αὐτά. 
<milestone unit="section" n="3" />ἴστε δὴ συνωμοσίαν ἐπὶ τῷ δήμῳ γεγενημένην ὑπ᾽ 
<milestone unit="reiskpage" n="2008" />ἀνδρῶν οὐκ ἀφανῶν, ἐν οἷς ἐνεῖναι μέν τι λέγεται
μέρος οὐ πολὺ καὶ τῶν εἰς τόδε συλλεγομένων τὸ
συνέδριον πρεσβυτέρων, τὸ δὲ πλεῖστον ἐκ τῶν ἔξω
τῆς βουλῆς ἱππέων, οὓς οὔπω καιρὸς οἵτινές εἰσιν 
ὑμῖν λέγειν. <milestone unit="section" n="4" />μέλλουσι δ᾽ οὖν, ὡς πυνθανόμεθα, σκοταίαν 
φυλάξαντες νύκτα κοιμωμένοις ἡμῖν ἐπιχειρεῖν,
ἡνίκα οὔτε προιδεῖν τι τῶν γινομένων οὔτε φυλάξασθαι
καθ᾽ ἓν γενόμενοι δυνάμεθα: ἐπιπεσόντες δὲ ταῖς
οἰκίαις τούς τε δημάρχους ἡμᾶς κατασφάττειν καὶ τῶν 
δημοτῶν ἄλλους <del status="unremarkable">τοὺς</del> ἐναντιωθέντας ποτὲ αὐτοῖς περὶ
<pb id="v.4p.18" />
ἐλευθερίας ἢ τὸ λοιπὸν ἐναντιωσομένους. ὅταν δὲ
ἡμᾶς ἐκποδὼν ποιήσωνται, τότ᾽ ἤδη κατὰ πολλὴν
ἀσφάλειαν ἡγοῦνται διαπράξασθαι παρ᾽ ὑμῶν τὰ λοιπὰ
ἀναιρεθῆναι διὰ κοινοῦ ψηφίσματος τὰς γενομένας
ὑμῖν πρὸς τὸν δῆμον ὁμολογίας. <milestone unit="section" n="5" />ὁρῶντες δέ, ὅτι
ξενικῆς αὐτοῖς χειρὸς εἰς τὰ πράγματα δεῖ κρύφα
παρασκευασθείσης καὶ οὐδὲ ταύτης μετρίας, ἄνδρα <milestone unit="reiskpage" n="2009" />
προσειλήφασιν εἰς ταῦτα τῶν ὑμετέρων φυγάδων
Καίσωνα Κοίντιον ἡγεμόνα, ὃν ἐπὶ φόνοις πολιτῶν
καὶ διαστάσει τῆς πόλεως ἐξελεγχθέντα διεπράξαντό
τινες τῶν ἐνθάδε μὴ δοῦναι δίκην, ἀλλ᾽ ἀθῷον
ἀπελθεῖν ἐκ τῆς πόλεως, κάθοδόν τε πράξειν ὑπέσχηνται
καὶ ἀρχὰς προτείνονται καὶ τιμὰς καὶ ἄλλους
μισθοὺς τῆς ὑπουργίας. <milestone unit="section" n="6" />κἀκεῖνος ὑπέσχηται στρατιὰν
αὐτοῖς Αἰκανῶν καὶ Οὐολούσκων ἄξειν ἐπίκουρον,
ὅσης ἂν δεηθῶσιν: ἥξει τε οὐκ εἰς μακρὰν αὐτὸς μὲν
ἐπαγόμενος τοὺς εὐτολμοτάτους κρύφα κατ᾽ ὀλίγους
εἰσάγων καὶ σποράδας, ἡ δ᾽ ἄλλη δύναμις, ὅταν οἱ
τοῦ δήμου προεστηκότες ἡμεῖς διαφθαρῶμεν, ἐπὶ τὸ
ἄλλο πλῆθος τῶν πενήτων χωρήσει, ἐάν τινες ἄρα
περιέχωνται τῆς ἐλευθερίας. <milestone unit="section" n="7" />ταῦτ᾽ ἐστίν, ἃ βεβούλευνται
ὑπὸ σκότους καὶ μέλλουσι δρᾶν, ὦ βουλή, <milestone unit="reiskpage" n="2010" />
δεινὰ καὶ ἀνόσια ἔργα, οὔτε θεῖον φοβηθέντες χόλον
οὔτε ἀνθρωπίνην ἐντραπέντες νέμεσιν.
<pb id="v.4p.19" />
</p></div2>

<div2 type="chapter" n="11" org="uniform" sample="complete">
<p><milestone unit="section" n="1" />
ἐν τοσούτῳ δὴ κινδύνῳ σαλεύοντες ἱκέται
γινόμεθα ὑμῶν, ὦ πατέρες, ἐπισκήπτοντες θεούς τε
καὶ δαίμονας, οἷς κοινῇ θύομεν, καὶ πολέμων ὑπομιμνήσκοντες,
οὓς πολλοὺς καὶ μεγάλους σὺν ὑμῖν
ἠράμεθα, μὴ περιιδεῖν ὠμὰ καὶ ἀνόσια ὑπὸ τῶν 
ἐχθρῶν παθόντας ἡμᾶς, ἀλλ᾽ ἐπαμῦναί τε καὶ συναγανακτῆσαι
τιμωρίας ἡμῖν συνεισπράξαντας παρὰ τῶν
ταῦτα βουλευσαμένων τὰς προσηκούσας, μάλιστα μὲν
παρὰ πάντων, εἰ δὲ μή γε, παρὰ τῶν ἀρξάντων τῆς
ἀθεμίτου συνωμοσίας. <milestone unit="section" n="2" />πρῶτον δὲ πάντων ἀξιοῦμεν 
ὑμᾶς, ὦ βουλή, ψηφίσασθαι πρᾶγμα, ὅπερ ἐστὶ δικαιότατον,
τὴν ὑπὲρ τῶν μηνυομένων ζήτησιν ὑφ᾽ ἡμῶν
τῶν δημάρχων γίνεσθαι. χωρὶς γὰρ τοῦ δικαίου καὶ
<milestone unit="reiskpage" n="2011" />ἀκριβεστάτας ἀνάγκη γίνεσθαι ζητήσεις, ἃς ἂν οἱ κινδυνεύοντες
ὑπὲρ αὑτῶν ποιήσωνται. <milestone unit="section" n="3" />εἰ δέ τινες ὑμῶν 
εἰσιν οἷοι μηδὲ καθ᾽ ἓν εὐγνωμονεῖν, ἀλλὰ πρὸς ἅπαντας
τοὺς ὑπὲρ τοῦ δήμου λέγοντας ἀντιτάττεσθαι,
ἡδέως ἂν πυθοίμην παρ᾽ αὐτῶν, ἐπὶ τῷ δυσχεραίνουσι
τῶν ἀξιουμένων καὶ τί μέλλουσιν ὑμᾶς πείθειν:
πότερα μηδεμίαν ποιεῖσθαι ζήτησιν, ἀλλ᾽ ὑπεριδεῖν 
ἔργον οὕτω μέγα καὶ μιαρὸν ἐπὶ τῷ δήμῳ συνιστάμενον;
καὶ τίς ἂν τοὺς ταῦτα λέγοντας ὑγιαίνειν
φήσειεν, ἀλλ᾽ οὐχὶ συνδιεφθάρθαι καὶ κοινωνεῖν τῆς
συνωμοσίας, ἔπειτα ὑπὲρ αὑτῶν δεδιότας, ἵνα μὴ
γένωνται καταφανεῖς, ἀποσπεύδειν τὴν τῆς ἀληθείας 
ἐξέτασιν; οἷς οὐκ ἂν δικαίως προσέχοιτε δήπου τὸν
νοῦν. <milestone unit="section" n="4" />ἢ τῆς διαγνώσεως τῶν μηνυομένων οὐχ ἡμᾶς 
εἶναι κυρίους ἀξιώσουσιν, ἀλλὰ τὴν βουλὴν καὶ τοὺς
<pb id="v.4p.20" />
ὑπάτους; τί οὖν τὸ κωλύον ἔσται τὸ αὐτὸ τοῦτο καὶ
τοὺς προεστηκότας τοῦ δήμου λέγειν, ἐάν τινες ἐκ <milestone unit="reiskpage" n="2012" />
τῶν δημοτικῶν ἐπὶ τοῖς ὑπάτοις καὶ τῇ βουλῇ συστάντες
πράττωσι τὴν τοῦ συνεδρίου κατάλυσιν, ὅτι τὴν
περὶ τῶν δημοτῶν ἐξέτασιν αὐτοὺς δίκαιόν ἐστι ποιεῖσθαι
τοὺς ἀνειληφότας τὴν τοῦ δήμου φυλακήν; τί
οὖν ἐκ τούτου συμβήσεται; μηδεμίαν πώποτε γενέσθαι
ζήτησιν περὶ μηθενὸς πράγματος ἀπορρήτου.
<milestone unit="section" n="5" />ἀλλ᾽ οὔθ᾽ ἡμεῖς ἂν ταῦτ᾽ ἀξιώσαιμεν: ὕποπτος γὰρ
ἡ φιλοτιμία: ὑμεῖς τ᾽ οὐκ ἂν ὀρθῶς ποιοῖτε τοῖς τὰ
ὅμοια ἀξιοῦσι καθ᾽ ἡμῶν προσέχοντες τὸν νοῦν, ἀλλὰ
κοινοὺς ἡγούμενοι τῆς πόλεως ἐχθρούς. οὐδενὸς μέντοιγε,
ὦ βουλή, τοῖς πράγμασιν ὡς τάχους δεῖ. ὁ
γὰρ κίνδυνος ὀξύς, καὶ ἡ μέλλησις τῆς ἀσφαλείας
ἄωρος ἐν οὐ μέλλουσι δεινοῖς. ὥστ᾽ ἀφέντες τὸ φιλονεικεῖν
καὶ λόγους διεξιέναι μακροὺς ψηφίσασθε ὅ τι
ἂν δοκῇ κοινῇ συμφέρειν ἤδη.
</p></div2>

<div2 type="chapter" n="12" org="uniform" sample="complete">
<p><milestone unit="section" n="1" />
ταῦτ᾽ εἰπόντος αὐτοῦ πολλή τις ἔκπληξις
κατέσχε τὸ συνέδριον καὶ ἀμηχανία: διελογίζοντό τε <milestone unit="reiskpage" n="2013" />
καὶ συνελάλουν ἀλλήλοις, ὡς χαλεπὸν ἑκάτερον ἦν,
καὶ τὸ συγχωρεῖν τοῖς δημάρχοις ζητήσεις ἐφ᾽ ἑαυτῶν
ποιεῖσθαι περὶ κοινοῦ καὶ μεγάλου πράγματος, καὶ
τὸ μὴ συγχωρεῖν. ὑποπτεύσας δ᾽ αὐτῶν τὴν γνώμην
ἀνέστη τῶν ὑπάτων ἅτερος, Γάιος Κλαύδιος καὶ
<milestone unit="section" n="2" /> ἔλεξε τοιάδε: οὐ δέδοικα, Οὐεργίνιε, μή με ὑπολάβωσιν
<pb id="v.4p.21" />
οὗτοι κοινωνὸν εἶναι τῆς συνωμοσίας, ἣν ἐφ᾽
ὑμῖν καὶ τῷ δήμῳ πράττεσθαι λέγετε, ἢ <add>τὰ</add> ὑπὲρ
ἐμαυτοῦ δεδιότα ἢ τῶν ἐμῶν τινος ἐνόχου ταῖς αἰτίαις
ὄντος ἀνεστάναι τἀναντία ὑμῖν ἐροῦντα: ὁ γὰρ βίος
ἀπολύει με πάσης ὑποψίας τοιαύτης. ἃ δὲ νομίζω τῇ 
τε βουλῇ καὶ τῷ δήμῳ συμφέρειν, ἀπὸ τοῦ κρατίστου
καὶ δίχα πάσης εὐλαβείας ἐρῶ. <milestone unit="section" n="3" />πολλοῦ, μᾶλλον δὲ 
τοῦ παντὸς ἁμαρτάνειν δοκεῖ μοι Οὐεργίνιος, εἴ τινα
ὑπείληφεν ἡμῶν ἐρεῖν, ἢ ὡς ἀνεξέταστον ἀφεῖσθαι
<milestone unit="reiskpage" n="2014" />δεῖ πρᾶγμα οὕτως ὂν μέγα καὶ ἀναγκαῖον, ἢ ὡς οὐ 
δεῖ κοινωνεῖν οὐδὲ παρεῖναι τῇ ζητήσει τοὺς ἀνειληφότας
τὴν τοῦ δήμου ἀρχήν. οὐθεὶς οὔτε ἠλίθιός
ἐστιν οὕτως οὔτε τῷ δήμῳ κακόνους, ὥστε ταῦτα
λέγειν. <milestone unit="section" n="4" />τί οὖν, εἴ τις ἔροιτό με, παθών, ἃ συγχωρῶ 
καί φημι δίκαια εἶναι, τούτοις ἀντιλέξων ἀνέστην, καὶ 
τί βούλεταί μου ὁ λόγος, ἐγὼ νὴ Δία φράσω πρὸς
ὑμᾶς. παντὸς οἴομαι δεῖν πράγματος, ὦ βουλή, τὰς
ἀρχὰς καὶ τὰς πρώτας ὑποθέσεις τοὺς εὖ φρονοῦντας
ἀκριβῶς σκοπεῖν: οἷαι γὰρ ἂν αὗται τύχωσιν οὖσαι,
τοιούτους ἀνάγκη γίνεσθαι καὶ τοὺς περὶ αὐτῶν λόγους. 
<milestone unit="section" n="5" />φέρε δή, τίς ἡ τοῦδε τοῦ πράγματος ὑπόθεσίς 
ἐστι καὶ τί τὸ βούλευμα τῶν δημάρχων, ἀκούσατέ μου.
οὐκ ἐνῆν τούτοις οὐδέν, ὧν ἐν τῷ παρελθόντι ἐνιαυτῷ
πράττειν ἐπιβαλλόμενοι διεκωλύθησαν, ἐπιτελέσασθαι
νῦν ὑμῶν τε ἐναντιουμένων αὐτοῖς ὡς πρότερον καὶ 
<pb id="v.4p.22" />
τοῦ δήμου μηκέθ᾽ ὁμοίως συναγωνιζομένου. συνιδόντες
δὴ τοῦτο ἐσκόπουν, ὅπως ἂν ὑμεῖς τ᾽ ἀναγκασθείητε
παρὰ γνώμην αὐτοῖς εἶξαι, καὶ ὁ δῆμος ἅπαντα ὅσ᾽
<milestone unit="section" n="6" />ἂν ἀξιῶσι συμπράττειν. ἀληθῆ μὲν οὖν καὶ δικαίαν <milestone unit="reiskpage" n="2015" />
ὑπόθεσιν οὐδεμίαν εὕρισκον, δι᾽ ἧς ἑκάτερον τούτοις
ἔσται, πολλὰ δὲ βουλεύματα πειράζοντες καὶ στρέφοντες
ἄνω καὶ κάτω τὸ πρᾶγμα τελευτῶντες ἐπὶ τοιοῦτον δή
τινα λογισμὸν ἦλθον: αἰτιασώμεθα συνίστασθαί τινας
ἐκ τῶν ἐπιφανῶν ἐπὶ καταλύσει τοῦ δήμου, καὶ σφάττειν
διεγνωκέναι τοὺς παρέχοντας αὐτῷ τὸ ἀσφαλές.
<milestone unit="section" n="7" />καὶ ταῦτα ἐκ πολλοῦ παρασκευάσαντες λέγεσθαι κατὰ
τὴν πόλιν, ὅταν ἤδη πιστὰ εἶναι τοῖς πολλοῖς δόξῃ  — 
δόξει δὲ διὰ τὸ δέος  —  ἐπιστολὰς μηχανησώμεθα
πολλῶν παρόντων ἡμῖν ὑπ᾽ ἀνδρὸς ἀγνῶτος ἀναδοθῆναι:
ἔπειτ᾽ ἐλθόντες ἐπὶ τὸ συνέδριον ἀγανακτῶμέν
τε καὶ σχετλιάζωμεν καὶ τοῦ ζητεῖν τὰ προσηγγελμένα
αἰτῶμεν τὴν ἐξουσίαν. <milestone unit="section" n="8" />ἐάν τε γὰρ ἀντιλέγωσιν ἡμῖν
οἱ πατρίκιοι, ταύτην ληψόμεθα τοῦ διαβαλεῖν αὐτοὺς <milestone unit="reiskpage" n="2016" />
πρὸς τὸν δῆμον ἀφορμήν, καὶ οὕτως ἅπαν τὸ δημοτικὸν
ἠγριωμένον αὐτοῖς ἕτοιμον ἡμῖν εἰς ἃ βουλόμεθα
ὑπάρξει: ἐάν τε συγχωρῶσι, τοὺς γενναιοτάτους ἐξ
αὐτῶν καὶ πλεῖστα ἡμῖν ἐναντιωθέντας πρεσβυτέρους
τε καὶ νέους ἐλαύνωμεν, ὡς εὑρηκότες ταῖς αἰτίαις
ἐνόχους. <milestone unit="section" n="9" />ἐκεῖνοι δὲ ἄρα τὰς καταγνώσεις δεδιότες ἢ
συμβήσονται πρὸς ἡμᾶς ἐπὶ τῷ μηθὲν ἔτι ἀντιπράττειν
ἢ καταλιπεῖν ἀναγκασθήσονται τὴν πόλιν. ἐκ δὲ τούτου
πολλὴν ποιήσομεν ἐρημίαν τοῦ ἀντιπάλου.
<pb id="v.4p.23" />
</p></div2>

<div2 type="chapter" n="13" org="uniform" sample="complete">
<p><milestone unit="section" n="1" />
ταῦτα τὰ βουλεύματα ἦν αὐτῶν, ὦ βουλή,
καὶ τὸν μεταξὺ χρόνον ὃν ἑωρᾶτε συνεδρεύοντας αὐτούς,
οὗτος ὁ δόλος ὑπ᾽ αὐτῶν ὑφαίνετο ἐπὶ τοῖς
ἀρίστοις ὑμῶν, καὶ τοῦτο τὸ δίκτυον κατὰ τῶν εὐγενεστάτων
ἱππέων ἐπλέκετο. καὶ ὅτι ἀληθῆ ταῦτ᾽ 
<milestone unit="section" n="2" /><milestone unit="reiskpage" n="2017" />ἐστί, βραχέος μοι πάνυ δεῖ λόγου. φέρε γὰρ εἴπατέ 
μοι, Οὐεργίνιε, οἱ τὰ δεινὰ πεισόμενοι, παρὰ τίνων
ἐδέξασθε τὰ γράμματα ξένων; τῶν ποῦ κατοικούντων,
ἢ πόθεν ὑμᾶς εἰδότων, ἢ πῶς τἀνθάδε συνεδρευόμενα
ἐπισταμένων; τί ἀναβάλλεσθε καὶ μετὰ ταῦτ᾽ ἐρεῖν 
αὐτοὺς ὑπισχνεῖσθε, ἀλλ᾽ οὐ πάλαι λέγετε; τίς δ᾽ ὁ
τὰ γράμματα κομίσας ὑμῖν ἀνήρ ἐστι; τί οὐ κατάγετε
αὐτὸν εἰς μέσον, ἵν᾽ ἀπ᾽ ἐκείνου πρῶτον ἀρξώμεθα
ζητεῖν, εἴτε ἀληθῆ ταῦτ᾽ ἐστίν, εἴτε ὡς ἐγώ φημι
πλάσματα ὑμέτερα; <milestone unit="section" n="3" />αἱ δὲ δὴ συνᾴδουσαι τοῖς ξενικοῖς 
γράμμασι μηνύσεις παρὰ τῶν ἐνθάδε τίνες τ᾽ εἰσὶ καὶ
ὑπὸ τίνων γενόμεναι; τί κρύπτετε τὰς πίστεις, ἀλλ᾽
<milestone unit="reiskpage" n="2018" />οὐκ εἰς τὸ ἐμφανὲς ἄγετε; ἀλλ᾽ οἶμαι τῶν μήτε γενομένων
μήτε ἐσομένων ἀδύνατον εὑρεθῆναι πίστιν.
<milestone unit="section" n="4" />ταῦτ᾽ ἐστίν, ὦ βουλή, μηνύματα οὐ κατὰ τούτων συνωμοσίας, 
ἀλλὰ καθ᾽ ὑμῶν δόλου καὶ πονηρᾶς γνώμης,
ᾗ κέχρηνται κρύψαντες οὗτοι: τὰ γὰρ πράγματα αὐτὰ
βοᾷ. αἴτιοι δ᾽ ὑμεῖς οἱ τὰ πρῶτα ἐπιτρέψαντες αὐτοῖς
καὶ τὸ ἀνόητον τῆς ἀρχῆς μεγάλῃ καθοπλίσαντες ἐξουσίᾳ,
ὅτε Κοίντιον Καίσωνα τῷ παρελθόντι ἐνιαυτῷ 
<pb id="v.4p.24" />
κρίνειν ἐπ᾽ αἰτίαις ψευδέσιν εἰάσατε, καὶ τοσοῦτον
φύλακα τῆς ἀριστοκρατίας ἀναρπαζόμενον ὑπ᾽ αὐτῶν
περιείδετε. τοιγαροῦν οὐκέτι μετριάζουσιν οὐδὲ καθ᾽
ἕνα τῶν εὐγενῶν περικόπτουσιν, ἀλλ᾽ ἀθρόους ἤδη
περιβαλόντες τοὺς ἀγαθοὺς ἐλαύνουσιν ἐκ τῆς πόλεως: <milestone unit="section" n="5" />καὶ πρὸς τοῖς ἄλλοις κακοῖς οὐδ᾽ ἀντειπεῖν αὐτοῖς
ἀξιοῦσιν οὐθένα ὑμῶν, ἀλλ᾽ εἰς ὑποψίας καὶ διαβολὰς
ἄγοντες ὡς κοινωνοῦντα τῶν ἀπορρήτων δεδίττονται
καὶ μισόδημον εὐθὺς εἶναί φασι, καὶ προλέγουσιν <milestone unit="reiskpage" n="2019" />
ἥκειν ἐπὶ τὸν δῆμον ὑφέξοντα τῶν ἐνθάδε ῥηθέντων
δίκας. <milestone unit="section" n="6" />ἀλλ᾽ ὑπὲρ μὲν τούτων ἕτερος ἔσται καιρὸς
ἐπιτηδειότερος τοῖς λόγοις, νυνὶ δὲ συντεμῶ τὸν λόγον
καὶ παύσομαι τὰ πλείω διατεινόμενος: φυλάττεσθαι
ὑμῖν παραινῶ τούσδε τοὺς ἄνδρας ὡς συνταράττοντας
τὴν πόλιν καὶ μεγάλων ἐκφέροντας ἀρχὰς κακῶν καὶ
οὐκ ἐνθάδε μὲν ταῦτα λέγω, πρὸς δὲ τὸν δῆμον ἀποκρύψομαι,
ἀλλὰ κἀκεῖ παρρησίᾳ δικαίᾳ χρήσομαι,
διδάσκων ὡς οὐδὲν αὐτοῖς ἐπικρέμαται δεινόν, ὅτι μὴ
κακοὶ καὶ δόλιοι προστάται πολεμίων ἔργα ἐν προσποιήματι
 φίλων διαπραττόμενοι. <milestone unit="section" n="7" />ταῦτ᾽ εἰπόντος τοῦ
ὑπάτου κραυγή τε καὶ πολὺς ἔπαινος ἐκ τῶν παρόντων
ἐγένετο, καὶ οὐδὲ λόγου τοῖς δημάρχοις ἔτι
μεταδόντες διέλυσαν τὸν σύλλογον. ἔπειθ᾽ ὁ μὲν
Οὐεργίνιος ἐκκλησίαν συναγαγὼν κατηγόρει τῆς τε
βουλῆς καὶ τῶν ὑπάτων, ὁ δὲ Κλαύδιος ἀπελογεῖτο
<pb id="v.4p.25" />
<milestone unit="reiskpage" n="2020" />τοὺς αὐτοὺς λόγους διεξιών, οὓς εἶπεν ἐπὶ τῆς βουλῆς.
οἱ μὲν οὖν ἐπιεικέστεροι τῶν δημοτικῶν κενὸν
ὑπώπτευον εἶναι τὸν φόβον, οἱ δ᾽ εὐηθέστεροι πιστεύοντες
ταῖς φήμαις ἀληθῆ: ὅσοι δὲ κακοήθεις ἦσαν
ἐν αὐτοῖς καὶ μεταβολῆς ἀεὶ δεόμενοι, τοῦ μὲν ἐξετάζειν 
τἀληθὲς ἢ ψεῦδος οὐκ εἶχον πρόνοιαν, ἀφορμὴν
δὲ διχοστασίας ἐζήτουν καὶ θορύβου.
</p></div2>

<div2 type="chapter" n="14" org="uniform" sample="complete">
<p><milestone unit="section" n="1" />
ἐν τοιαύτῃ δὲ ταραχῇ τῆς πόλεως οὔσης
ἀνήρ τις ἐκ τοῦ Σαβίνων ἔθνους πατέρων τε οὐκ
ἀφανῶν καὶ χρήμασι δυνατός, Ἄππιος Ἑρδώνιος 
ὄνομα, καταλῦσαι τὴν Ῥωμαίων ἡγεμονίαν ἐπεβάλετο
εἴθ᾽ ἑαυτῷ τυραννίδα κατασκευαζόμενος εἴτε τῷ Σαβίνων
ἔθνει πράττων ἀρχὴν καὶ κράτος εἴτ᾽ ὀνόματος
ἀξιωθῆναι βουλόμενος μεγάλου. κοινωσάμενος δὲ
πολλοῖς τῶν φίλων ἣν εἶχε διάνοιαν καὶ τὸν τρόπον 
τῆς ἐπιχειρήσεως ἀφηγησάμενος, ἐπειδὴ κἀκείνοις ἐδόκει
συνήθροιζε τοὺς πελάτας καὶ τῶν θεραπόντων οὓς
εἶχεν εὐτολμοτάτους: καὶ δι᾽ ὀλίγου χρόνου συγκροτήσας
<milestone unit="reiskpage" n="2021" />δύναμιν ἀνδρῶν τετρακισχιλίων μάλιστα, ὅπλα τε
καὶ τροφὰς καὶ τἆλλα ὅσων δεῖ πολέμῳ πάντα εὐτρεπισάμενος, 
<milestone unit="section" n="2" />εἰς σκάφας ποταμηγοὺς ἐνεβάλετο. πλεύσας 
δὲ διὰ τοῦ Τεβέριος ποταμοῦ προσέσχε τῆς Ῥώμης
κατὰ τοῦτο τὸ χωρίον, ἔνθα τὸ Καπιτώλιόν ἐστιν
οὐδ᾽ ὅλον στάδιον ἀπέχον τοῦ ποταμοῦ. ἦσαν δὲ
μέσαι τηνικαῦτα νύκτες, καὶ πολλὴ καθ᾽ ὅλην τὴν 
πόλιν ἡσυχία, ἣν συνεργὸν λαβὼν ἐξεβίβασε τοὺς
ἄνδρας κατὰ σπουδὴν καὶ διὰ τῶν ἀκλείστων πυλῶν:
<pb id="v.4p.26" />
εἰσὶ γάρ τινες ἱεραὶ πύλαι τοῦ Καπιτωλίου κατά τι
θέσφατον ἀνειμέναι, Καρμεντίδας αὐτὰς καλοῦσιν:
ἀναβιβάσας τὴν δύναμιν εἶχε τὸ φρούριον. ἐκεῖθεν
δ᾽ ἐπὶ τὴν ἄκραν ὠσάμενος,  —  ἔστι δὲ τῷ Καπιτωλίῳ
<milestone unit="section" n="3" /> προσεχής,  —  κἀκείνης ἐγεγόνει κύριος. ἦν δὲ αὐτοῦ
γνώμη μετὰ τὸ κρατῆσαι τῶν ἐπικαιροτάτων τόπων
τούς τε φυγάδας εἰσδέχεσθαι καὶ τοὺς δούλους εἰς
ἐλευθερίαν καλεῖν καὶ χρεῶν ἄφεσιν ὑπισχνεῖσθαι τοῖς
ἀπόροις τούς τε ἄλλους πολίτας, οἳ ταπεινὰ πράττοντες <milestone unit="reiskpage" n="2022" />
διὰ φθόνου καὶ μίσους εἶχον τὰς ὑπεροχὰς καὶ μεταβολῆς
ἄσμενοι ἂν ἐλάβοντο, κοινωνοὺς ποιεῖσθαι τῶν
ὠφελειῶν. ἡ δὲ θαρρεῖν τε αὐτὸν ἐπαγομένη καὶ
πλανῶσα ἐλπίς, ὡς οὐθενὸς ἀτυχήσοντα τῶν προσδοκωμένων,
ἡ πολιτικὴ στάσις ἦν, δι᾽ ἣν οὔτε φιλίαν
οὔτε κοινωνίαν οὐδεμίαν ὑπελάμβανε τῷ δήμῳ πρὸς
τοὺς πατρικίους ἔτι γενήσεσθαι. <milestone unit="section" n="4" />ἐὰν δὲ ἄρα μηθὲν
αὐτῷ τούτων κατὰ νοῦν χωρῇ, τηνικαῦτα Σαβίνους
τε πανστρατιᾷ καλεῖν ἐδέδοκτο καὶ Οὐολούσκους καὶ
τῶν ἄλλων πλησιοχώρων ὅσοις ἂν ᾖ βουλομένοις ἀπηλλάχθαι
τῆς Ῥωμαίων ἐπιφθόνου ἀρχῆς.
</p></div2>

<div2 type="chapter" n="15" org="uniform" sample="complete">
<p><milestone unit="section" n="1" />
συνέβη δὲ αὐτῷ πάντων διαμαρτεῖν ὧν ἤλπισεν
οὔτε δούλων αὐτομολησάντων πρὸς αὐτὸν οὔτε
φυγάδων κατελθόντων οὔτε ἀτίμων καὶ καταχρέων τὸ
ἴδιον κέρδος ἀντὶ τοῦ κοινῇ συμφέροντος ἀλλαξαμένων,
τῆς τε ἔξωθεν ἐπικουρίας οὐ λαβούσης χρόνον
ἱκανὸν εἰς παρασκευὴν τοῦ πολέμου: τρισὶ γὰρ ἢ <milestone unit="reiskpage" n="2023" />
τέτταρσι ταῖς πρώταις ἡμέραις τέλος εἰλήφει τὰ πράγματα
<pb id="v.4p.27" />
μέγα δέος καὶ πολλὴν ταραχὴν Ῥωμαίοις παρασχόντα.
<milestone unit="section" n="2" />ἐπεὶ γὰρ ἑάλω τὰ φρούρια, κραυγῆς ἄφνω 
γενομένης καὶ φυγῆς τῶν περὶ ἐκείνους οἰκούντων
τοὺς τόπους, ὅσοι μὴ παραχρῆμα ἐσφάγησαν, ἀγνοοῦντες
οἱ πολλοὶ τὸ δεινὸν ὅ τι ποτ᾽ ἦν ἁρπάσαντες τὰ 
ὅπλα συνέτρεχον, οἱ μὲν ἐπὶ τὰ μετέωρα χωρία τῆς
πόλεως, οἱ δ᾽ εἰς τοὺς ἀναπεπταμένους αὐτῆς τόπους
πολλοὺς σφόδρα ὄντας, οἱ δ᾽ εἰς τὰ παρακείμενα
πεδία: ὅσοι δ᾽ ἡλικίας ἐν τῷ παρηκμακότι ἦσαν καὶ
ῥώμης σώματος ἐν τῷ ἀδυνάτῳ, τὰ τέγη τῶν οἰκιῶν 
κατεῖχον ἅμα γυναιξὶν ὡς ἀπὸ τούτων ἀγωνιούμενοι
πρὸς τοὺς εἰσεληλυθότας: ἅπαντα γὰρ αὐτοῖς ἐδόκει
μεστὰ εἶναι πολέμου. <milestone unit="section" n="3" />ἡμέρας δὲ γενομένης ὡς ἐγνώσθη 
τὰ κεκρατημένα τῆς πόλεως φρούρια καὶ ὅστις
ἦν ὁ κατέχων ἀνὴρ τοὺς τόπους, οἱ μὲν ὕπατοι προελθόντες 
<milestone unit="reiskpage" n="2024" />εἰς τὴν ἀγορὰν ἐκάλουν τοὺς πολίτας ἐπὶ τὰ
ὅπλα, οἱ δὲ δήμαρχοι προσκαλεσάμενοι τὸν δῆμον εἰς
ἐκκλησίαν ἔλεγον, ὅτι τῷ μὲν συμφέροντι τῆς πόλεως
οὐδὲν ἀξιοῦσι πράττειν ἐναντίον, δίκαιον δὲ ὑπολαμβάνουσιν
εἶναι τηλικοῦτον ἀγῶνα μέλλοντα τὸν δῆμον 
ὑπομένειν ἐπὶ ῥητοῖς τισι καὶ διωρισμένοις ἐπὶ τὸ
<milestone unit="section" n="4" />κινδύνευμα χωρεῖν. εἰ μὲν οὖν, ἔφασαν λέγοντες, 
ὑπισχνοῦνταί τε ὑμῖν οἱ πατρίκιοι καὶ πίστεις βούλονται
δοῦναι τὰς ἐπὶ θεῶν, ὅτι καταλυθέντος τοῦδε
τοῦ πολέμου συγχωρήσουσιν ὑμῖν ἀποδεῖξαι νομοθέτας 
καὶ τὸν λοιπὸν χρόνον ἐν ἰσηγορίᾳ πολιτεύεσθαι, συνελευθερῶμεν
αὐτοῖς τὴν πατρίδα: εἰ δὲ οὐθὲν ἀξιοῦσι
<pb id="v.4p.28" />
ποιεῖν τῶν μετρίων, τί κινδυνεύομεν καὶ τὰς ψυχὰς
ὑπὲρ αὐτῶν προιέμεθα μηθενὸς ἀγαθοῦ μέλλοντες
ἀπολαύσεσθαι; <milestone unit="section" n="5" /> ταῦτα λεγόντων αὐτῶν καὶ τοῦ δήμου
πειθομένου καὶ μηδὲ φωνὴν ὑπομένοντος ἀκούειν τῶν
ἄλλο τι παραινούντων ὁ μὲν Κλαύδιος οὐθὲν ἠξίου
δεῖσθαι τοιαύτης συμμαχίας, ἥτις οὐχ ἑκούσιος, ἀλλ᾽ <milestone unit="reiskpage" n="2025" />
ἐπὶ μισθῷ καὶ οὐδὲ τούτῳ μετρίῳ βοηθεῖν βούλεται
τῇ πατρίδι, ἀλλ᾽ αὐτοὺς ἔφη τοὺς πατρικίους ἑαυτῶν
σώμασι καὶ τῶν συνόντων αὐτοῖς πελατῶν ὁπλισαμένους,
καὶ εἴ τι ἄλλο πλῆθος ἐθελούσιον αὐτοῖς συναρεῖται
τοῦ πολέμου, μετὰ τούτων πολιορκεῖν τὰ
φρούρια: ἐὰν δὲ μηδ᾽ οὕτως ἀξιόχρεως ἡ δύναμις αὐτοῖς
εἶναι δοκῇ, Λατίνους τε καὶ Ἕρνικας παρακαλεῖν,
ἐὰν δ᾽ ἀνάγκη, καὶ δούλοις ἐλευθερίαν ὑπισχνεῖσθαι
καὶ πάντας μᾶλλον ἢ τοὺς ἐπὶ τοιούτων καιρῶν μνησικακοῦντας
σφίσι παρακαλεῖν. <milestone unit="section" n="6" />ὁ δ᾽ ἕτερος τῶν ὑπάτων
Οὐαλέριος ἀντέλεγε πρὸς ταῦτα οὐκ οἰόμενος δεῖν
ἠρεθισμένον τὸ δημοτικὸν ἐκπολεμῶσαι τελέως τοῖς
πατρικίοις, εἶξαί τε συνεβούλευε τῷ καιρῷ καὶ πρὸς
μὲν τοὺς ἔξωθεν πολεμίους τά γε δίκαια ἀντιτάττειν,
πρὸς δὲ τὰς πολιτικὰς διατριβὰς τὰ μέτρια καὶ εὐγνώμονα.
<milestone unit="section" n="7" />ἐπειδὴ δὲ τοῖς πλείοσι τῶν ἐν τῷ συνεδρίῳ τὰ
κράτιστα ἐδόκει λέγειν, προελθὼν εἰς τὴν ἐκκλησίαν
καὶ λόγον εὐπρεπῆ διεξελθὼν τελευτῶν τῆς δημηγορίας <milestone unit="reiskpage" n="2026" />
<pb id="v.4p.29" />
ὤμοσεν, ἐὰν ὁ δῆμος συνάρηται μετὰ προθυμίας τοῦ
πολέμου καὶ καταστῇ τὰ πράγματα τῆς πόλεως, συγχωρήσειν
τοῖς δημάρχοις προθεῖναι τῷ πλήθει τὴν
περὶ τοῦ νόμου διάγνωσιν, ὃν εἰσέφερον ὑπὲρ τῆς
ἰσονομίας, καὶ σπουδάσειν, ὅπως ἐπὶ τῆς ἑαυτοῦ ἀρχῆς 
ἐπὶ τέλος ἀχθῇ τὰ δόξαντα τῷ δήμῳ. ἦν δὲ ἄρα οὐθὲν
αὐτῷ πεπρωμένον ἐπιτελέσαι τῶν ὁμολογηθέντων
πλησίον οὔσης τῆς τοῦ θανάτου μοίρας.
</p></div2>

<div2 type="chapter" n="16" org="uniform" sample="complete">
<p><milestone unit="section" n="1" />
λυθείσης δὲ τῆς ἐκκλησίας περὶ δείλην
ὀψίαν συνέρρεον ἐπὶ τοὺς ἀποδειχθέντας ἕκαστοι τόπους, 
ἀπογραφόμενοί τε πρὸς τοὺς ἡγεμόνας τὰ ὀνόματα
καὶ τὸν στρατιωτικὸν ὀμνύντες ὅρκον. ἐκείνην
μὲν οὖν τὴν ἡμέραν καὶ τὴν ἐπιοῦσαν νύκτα ὅλην
ἀμφὶ ταῦτα ἦσαν, τῇ δ᾽ ἑξῆς ἡμέρᾳ λοχαγοί τε προσενέμοντο
ὑπὸ τῶν ὑπάτων καὶ ἐπὶ τὰς ἱερὰς ἐτάττοντο 
σημείας συνεπιρρέοντος καὶ τοῦ κατ᾽ ἀγροὺς
διατρίβοντος ὄχλου. <milestone unit="section" n="2" />γενομένων δὲ διὰ τάχους πάντων 
<milestone unit="reiskpage" n="2027" />εὐτρεπῶν μερισάμενοι τὰς δυνάμεις οἱ ὕπατοι
κλήρῳ διείλοντο τὰς ἀρχάς. Κλαυδίῳ μὲν οὖν ὁ κλῆρος
ἀπέδωκε τὰ πρὸ τῶν τειχῶν διὰ φυλακῆς ἔχειν, 
μή τις ἔξωθεν ἐπέλθῃ στρατιὰ τοῖς ἔνδον ἐπίκουρος:
ὑποψία γὰρ ἅπαντας κατεῖχε μεγάλης σφόδρα κινήσεως,
καὶ τὸ ἀντίπαλον ἅπαν ὡς ὁμοῦ συνεπιθησόμενον
σφίσιν ἐφοβοῦντο: Οὐαλερίῳ δὲ τὰ φρούρια
πολιορκεῖν ὁ δαίμων ἐφῆκεν. <milestone unit="section" n="3" />ἐτάχθησαν δὲ καὶ ἐπὶ 
τοῖς ἄλλοις ἐρύμασιν ἡγεμόνες ὅσα τῆς πόλεως ἐντὸς
<pb id="v.4p.30" />
ἦν καθέξοντες, καὶ κατὰ τὰς ἐπὶ τὸ Καπιτώλιον ἀγούσας
ὁδοὺς ἕτεροι κωλύσεως ἕνεκεν τῶν ἀποστησομένων
πρὸς τοὺς πολεμίους δούλων τε καὶ ἀπόρων,
οὓς παντὸς μάλιστα ἐφοβοῦντο. ἐπικουρικὸν δὲ αὐτοῖς
οὐδὲν ἔφθασε παρὰ τῶν συμμάχων ἀφικόμενον,
ὅτι μὴ παρὰ Τυσκλάνων μόνον ἐν μιᾷ νυκτὶ ἀκουσάντων
τε καὶ παρασκευασαμένων, οὓς ἦγε Λεύκιος
Μαμίλιος, ἀνὴρ δραστήριος, ἔχων τὴν μεγίστην ἐν
τῇ πόλει τότε ἀρχήν: καὶ συνεκινδύνευον οὗτοι τῷ <milestone unit="reiskpage" n="2028" />
Οὐαλερίῳ μόνοι καὶ συνεξεῖλον τὰ φρούρια πᾶσαν
εὔνοιαν καὶ προθυμίαν ἀποδειξάμενοι. <milestone unit="section" n="4" />ἐγένετο δ᾽ ἡ
προσβολὴ τοῖς φρουρίοις πανταχόθεν: οἱ μὲν γὰρ ἀπὸ
τῶν πλησίον οἰκιῶν ἀσφάλτου καὶ πίσσης πεπυρωμένης
ἀγγεῖα σφενδόναις ἐναρμόττοντες ἐπέβαλλον
ὑπὲρ τὸν λόφον: οἱ δὲ συμφοροῦντες <del status="unremarkable">αὐτῶν</del> φακέλλους
φρυγάνων καὶ παρὰ τοῖς ἀποτόμοις τῆς πέτρας
βωμοὺς ἐγείροντες ὑψηλοὺς ὑφῆπτον ἀνέμῳ παραδιδόντες
τὰς φλόγας ἐπιφόρῳ. ὅσοι δ᾽ ἦσαν ἀνδρειότατοι,
πυκνώσαντες τοὺς λόχους ἐχώρουν ἄνω κατὰ
<milestone unit="section" n="5" /> τὰς χειροποιήτους ὁδούς. ἦν δ᾽ αὐτοῖς οὔτε τοῦ πλήθους,
ᾧ παρὰ πολὺ τῶν ἀντιπάλων προεῖχον, ὄφελος
οὐθὲν διὰ στενῆς ἀνιοῦσιν ὁδοῦ καὶ πληθούσης προβόλων
ἄνωθεν ἐπικαταραττομένων, ἔνθα συνεξισωθήσεσθαι
ἔμελλε τῷ πολλῷ τὸ ὀλίγον: οὔτε τῆς παρὰ
τὰ δεινὰ ὑπομονῆς, ἣν πολλοῖς %    καταστήσαντες πολέμοις <milestone unit="reiskpage" n="2029" />
<pb id="v.4p.31" />
εἶχον, οὐδεμία ὄνησις πρὸς ὀρθίους βιαζομένοις
σκοπάς. οὐ γὰρ συστάδην μαχομένους ἔδει τὸ εὔτολμον
καὶ καρτερικὸν ἀποδείξασθαι, ἀλλ᾽ ἑκηβόλοις
χρῆσθαι μάχαις. <milestone unit="section" n="6" />ἦσαν δὲ τῶν μὲν κάτωθεν ἐπὶ τὰ 
μετέωρα βαλλομένων βραδεῖαί τε καὶ ἀσθενεῖς, εἰ 
καὶ τύχοιεν, ὥσπερ εἰκός, αἱ πληγαί: τῶν δ᾽ ἀφ᾽
ὕψους κάτω ῥιπτουμένων ὀξεῖαι καὶ καρτεραὶ συνεργούντων
τοῖς βλήμασι καὶ τῶν ἰδίων βαρῶν. οὐ
μὴν ἔκαμνόν γε οἱ προσβάλλοντες τοῖς ἐρύμασιν, ἀλλὰ
διεκαρτέρουν ἀναγκοφαγοῦντες τὰ δεινὰ οὔτε ἡμέρας 
οὔτε νυκτὸς ἀναπαυόμενοι τῶν πόνων. τέλος δ᾽ οὖν
ὑπολιπόντων τοὺς πολιορκουμένους τῶν βελῶν καὶ
τῶν σωμάτων ἐξαδυνατούντων τρίτῃ τὰ φρούρια
ἐξεπολιόρκησαν ἡμέρᾳ. <milestone unit="section" n="7" />ἐν ταύτῃ τῇ μάχῃ πολλοὺς 
Ῥωμαῖοι καὶ ἀγαθοὺς ἄνδρας ἀπέβαλον, κράτιστον 
δέ, ὥσπερ πρὸς ἁπάντων ὡμολόγητο, τὸν ὕπατον: ὃς
οὐκ ὀλίγα τραύματα λαβὼν οὐδ᾽ ὣς ἀφίστατο τῶν
<milestone unit="reiskpage" n="2030" />δεινῶν, ἕως ἐπικαταραγεὶς αὐτῷ πέτρος ὑπερμεγέθης
ἐπιβαίνοντι τοῦ περιτειχίσματος ἅμα τήν τε νίκην
αὐτὸν ἀφείλετο καὶ τὴν ψυχήν. ἁλισκομένων δὲ τῶν 
φρουρίων ὁ μὲν Ἑρδώνιος  —  ἦν γὰρ καὶ ῥώμῃ σώματος
διάφορος καὶ κατὰ χεῖρα γενναῖος  —  ἄπιστόν τι χρῆμα
περὶ αὑτὸν ποιήσας νεκρῶν ὑπὸ πλήθους βελῶν ἀποθνήσκει,
τῶν δὲ σὺν αὐτῷ τὰ φρούρια καταλαβομένων
ὀλίγοι μέν τινες ζῶντες ἑάλωσαν, οἱ δὲ πλείους σφάττοντες 
<pb id="v.4p.32" />
ἑαυτοὺς ἢ κατὰ τῶν κρημνῶν ὠθοῦντες διεφθάρησαν.
</p></div2>

<div2 type="chapter" n="17" org="uniform" sample="complete">
<p><milestone unit="section" n="1" />
τοῦτο τὸ τέλος λαβόντος τοῦ λῃστρικοῦ
πολέμου τὴν πολιτικὴν πάλιν ἀνερρίπιζον οἱ δήμαρχοι
στάσιν ἀξιοῦντες ἀπολαβεῖν παρὰ τοῦ περιόντος
ὑπάτου τὰς ὑποσχέσεις, ἃς ἐποιήσατο πρὸς αὐτοὺς ὁ
τεθνηκὼς ἐν τῇ μάχῃ Οὐαλέριος ὑπὲρ τῆς εἰσφορᾶς
τοῦ νόμου. ὁ δὲ Κλαύδιος μέχρι μέν τινος παρεῖλκε
τὸν χρόνον τοτὲ μὲν καθαρμοὺς τῆς πόλεως ἐπιτελῶν,
τοτὲ δὲ θυσίας τοῖς θεοῖς χαριστηρίους ἀποδιδούς,
τοτὲ δ᾽ ἀγῶσι καὶ θέαις ἀναλαμβάνων τὸ πλῆθος εἰς
εὐπαθείας. <milestone unit="section" n="2" />ὡς δ᾽ αἱ σκήψεις αὐτῷ πᾶσαι κατανάλωντο, <milestone unit="reiskpage" n="2031" />
τελευτῶν ἔφη δεῖν εἰς τὸν τοῦ τεθνηκότος ὑπάτου
τόπον ἕτερον ἀποδειχθῆναι. τὰ μὲν γὰρ ὑφ᾽ ἑαυτοῦ
μόνου πραχθέντα οὔτε νόμιμα οὔτε βέβαια ἔσεσθαι,
τὰ δ᾽ ὑπ᾽ ἀμφοῖν ἔννομά τε καὶ κύρια. ταύτῃ διακρουσάμενος
αὐτοὺς τῇ προφάσει προεῖπεν ἀρχαιρεσίων
ἡμέραν, ἐν ᾗ τὸν συνάρχοντα ἔμελλεν ἀποδείξειν.
ἐν δὲ τῷ μεταξὺ χρόνῳ δι᾽ ἀπορρήτων βουλευμάτων
οἱ προεστηκότες τοῦ συνεδρίου συνέθεντο κατὰ σφᾶς
αὐτούς, ὅτῳ παραδώσουσι τὴν ἀρχήν. <milestone unit="section" n="3" />καὶ ἐπειδὴ ὁ
τῶν ἀρχαιρεσίων ἐνέστη χρόνος, καὶ ὁ κῆρυξ τὴν
πρώτην τάξιν ἐκάλεσεν, εἰσελθόντες εἰς τὸν ἀποδειχθέντα
τόπον οἵ τ᾽ ὀκτωκαίδεκα λόχοι τῶν ἱππέων
καὶ οἱ τῶν πεζῶν ὀγδοήκοντα τῶν τὸ μέγιστον τίμημα
ἐχόντων Λεύκιον Κοίντιον Κικιννᾶτον ἀποδεικνύουσιν
ὕπατον, οὗ τὸν υἱὸν Καίσωνα Κοίντιον εἰς ἀγῶνα <milestone unit="reiskpage" n="2032" />
θανάτου καταστήσαντες οἱ δήμαρχοι τὴν πόλιν ἠνάγκασαν
<pb id="v.4p.33" />
ἐκλιπεῖν: καὶ οὐδεμιᾶς ἔτι κληθείσης ἐπὶ τὴν
ψηφοφορίαν τάξεως  —  τρισὶ γὰρ ἦσαν λόχοις πλείους οἱ
διενέγκαντες τὴν ψῆφον λόχοι τῶν ὑπολειπομένων  — 
ὁ μὲν δῆμος ἀπῄει συμφορὰν βαρεῖαν ἡγούμενος, ὅτι
μισῶν αὐτοὺς ἀνὴρ ἐξουσίας ὑπατικῆς ἔσται κύριος, 
ἡ βουλὴ δὲ ἔπεμπε τοὺς παραληψομένους τὸν ὕπατον
καὶ ἄξοντας ἐπὶ τὴν ἀρχήν. <milestone unit="section" n="4" />ἔτυχε δὲ τηνικαῦτα ὁ 
Κοίντιος ἄρουράν τινα ὑπεργαζόμενος εἰς σποράν,
αὐτὸς ἀκολουθῶν τοῖς σχίζουσι τὴν νειὸν βοιδίοις
ἀχίτων, περιζωμάτιον ἔχων καὶ ἐπὶ τῇ κεφαλῇ πῖλον. 
ἰδὼν δὲ πλῆθος ἀνθρώπων εἰς τὸ χωρίον εἰσιόντων
τό τε ἄροτρον ἐπέσχε καὶ πολὺν ἠπόρει χρόνον, οἵτινές
τε εἶεν καὶ τίνος δεόμενοι πρὸς αὐτὸν ἥκοιεν:
ἔπειτα προσδραμόντος τινὸς καὶ κελεύσαντος κοσμιώτερον
ἑαυτὸν ποιῆσαι παρελθὼν εἰς τὴν καλύβη καὶ 
<milestone unit="section" n="5" /><milestone unit="reiskpage" n="2033" />ἀμφιεσάμενος προῆλθεν. οἱ δ᾽ ἐπὶ τὴν παράληψιν 
αὐτοῦ παρόντες ἠσπάσαντό τε ἅπαντες οὐκ ἐκ τοῦ
ὀνόματος, ἀλλ᾽ ὕπατον καὶ τὴν περιπόρφυρον ἐσθῆτα
περιέθεσαν τούς τε πελέκεις καὶ τἆλλα παράσημα τῆς
ἀρχῆς παραστήσαντες ἀκολουθεῖν εἰς τὴν πόλιν ἠξίουν. 
κἀκεῖνος μικρὸν ἐπισχὼν καὶ δακρύσας τοσοῦτον εἶπεν:
ἄσπορον ἄρα μοι τὸ χωρίον ἔσται τοῦτον τὸν ἐνιαυτόν,
καὶ κινδυνεύσομεν οὐχ ἕξειν, πόθεν διατραφῶμεν.
ἔπειτ᾽ ἀσπασάμενος τὴν γυναῖκα καὶ τῶν ἔνδον ἐπιμελεῖσθαι
παραγγείλας ᾤχετο εἰς τὴν πόλιν. <milestone unit="section" n="6" />ταῦτα 
δὲ οὐχ ἑτέρου τινὸς χάριν εἰπεῖν προήχθην, ἀλλ᾽ ἵνα
φανερὸν γένηται πᾶσιν, οἷοι τότε ἦσαν οἱ τῆς
<pb id="v.4p.34" />
Ῥωμαίων πόλεως προεστηκότες, ὡς αὐτουργοὶ καὶ σώφρονες
καὶ πενίαν δικαίαν οὐ βαρυνόμενοι καὶ βασιλικὰς
οὐ διώκοντες ἐξουσίας, ἀλλὰ καὶ διδομένας
ἀναινόμενοι: φανήσονται γὰρ οὐδὲ κατὰ μικρὸν ἐοικότες
ἐκείνοις οἱ νῦν, ἀλλὰ τἀναντία πάντα ἐπιτηδεύοντες, <milestone unit="reiskpage" n="2034" />
πλὴν πάνυ ὀλίγων, δι᾽ οὓς ἕστηκεν ἔτι τὸ
τῆς πόλεως ἀξίωμα καὶ τὸ σώζειν τὴν πρὸς ἐκείνους
τοὺς ἄνδρας ὁμοιότητα. ἀλλὰ περὶ μὲν τούτων ἅλις.
</p></div2>

<div2 type="chapter" n="18" org="uniform" sample="complete">
<p><milestone unit="section" n="1" />
ὁ δὲ Κοίντιος παραλαβὼν τὴν ὑπατείαν
πρῶτον μὲν ἔπαυσε τοὺς δημάρχους τῶν καινῶν πολιτευμάτων
καὶ τῆς ἐπὶ τῷ νόμῳ σπουδῆς προειπών,
ὡς εἰ μὴ παύσονται ταράττοντες τὴν πόλιν ἀπάξει
Ῥωμαίους ἅπαντας ἐκ τῆς πόλεως στρατείαν κατὰ
<milestone unit="section" n="2" />Οὐολούσκων παραγγείλας. ἐπεὶ δὲ κωλύσειν αὐτὸν
ἔλεγον οἱ δήμαρχοι στρατοῦ ποιεῖσθαι καταγραφήν,
συναγαγὼν τὸ πλῆθος εἰς ἐκκλησίαν εἶπεν, ὅτι πάντες
ὀμωμόκασι τὸν στρατιωτικὸν ὅρκον, ἀκολουθήσειν
τοῖς ὑπάτοις ἐφ᾽ οὓς ἂν καλῶνται πολέμους, καὶ μήτε
ἀπολείψειν τὰ σημεῖα μήτε ἄλλο πράξειν μηθὲν ἐναντίον
τῷ νόμῳ: παραλαβὼν δὲ τὴν ὑπατικὴν ἐξουσίαν
αὐτὸς ἔχειν ἔφη κρατουμένους ἅπαντας τοῖς ὅρκοις.
<milestone unit="section" n="3" />εἰπὼν δὲ ταῦτα καὶ διομοσάμενος χρήσεσθαι τῷ νόμῳ
κατὰ τῶν ἀπειθούντων ἐκέλευσεν ἐκ τῶν ἱερῶν τὰ <milestone unit="reiskpage" n="2035" />
σημεῖα καταφέρειν: καὶ ἵνα, ἔφη, πᾶσαν ἀπογνῶτε
δημαγωγίαν ἐπὶ τῆς ἐμῆς ὑπατείας, οὐ πρότερον ἀναστήσω
<pb id="v.4p.35" />
τὸν στρατὸν ἐκ τῆς πολεμίας, πρὶν ἢ πᾶς ὁ
τῆς ἀρχῆς μοι διέλθῃ χρόνος. ὡς οὖν ἐν ὑπαίθρῳ
χειμάσοντες παρασκευάσασθε τὰ εἰς ἐκεῖνον τὸν καιρὸν
ἐπιτήδεια. <milestone unit="section" n="4" />τούτοις καταπληξάμενος αὐτοὺς τοῖς λόγοις 
ἐπειδὴ κοσμιωτέρους εἶδε γεγονότας καὶ δεομένους 
ἀφεθῆναι τῆς στρατείας, ἐπὶ τούτοις ἔφη χαριεῖσθαι
τὰς ἀναπαύλας τῶν πολέμων, ἐφ᾽ ᾧ τε μηθὲν ἔτι παρακινεῖν
αὐτούς, ἀλλ᾽ ἐᾶν αὐτὸν ὡς βούλεται τὴν ἀρχὴν
τελεῖσθαι, καὶ ἐπὶ τῷ τὰ δίκαια διδόναι τε καὶ λαμβάνειν
παρ᾽ ἀλλήλων. 
</p></div2>

<div2 type="chapter" n="19" org="uniform" sample="complete">
<p><milestone unit="section" n="1" />
καταστάντος δὲ τοῦ θορύβου δικαστήριά
τε ἀπεδίδου τοῖς δεομένοις ἐκ πολλῶν παρειλκυσμένα
χρόνων, καὶ τὰ πλεῖστα τῶν ἐγκλημάτων αὐτὸς ἴσως
καὶ δικαίως διέκρινε δι᾽ ὅλης ἡμέρας ἐπὶ τοῦ βήματος
<milestone unit="reiskpage" n="2036" />καθεζόμενος, εὐπρόσοδόν τε καὶ πρᾷον καὶ φιλάνθρωπον 
τοῖς ἐπὶ τὴν δικαιοδοσίαν ἀφικνουμένοις ἑαυτὸν
παρεῖχε καὶ παρεσκεύασεν ἀριστοκρατικὴν οὕτως φανῆναι
τὴν πολιτείαν, ὥστε μήτε δημάρχων δεηθῆναι τοὺς
διὰ πενίαν ἢ δυσγένειαν ἢ ἄλλην τινὰ ταπεινότητα
ὑπὸ τῶν κρειττόνων κατισχυομένους, μήτε καινῆς νομοθεσίας 
πόθον ἔχειν ἔτι τοὺς ἐν ἰσηγορίᾳ πολιτεύεσθαι
βουλομένους, ἀλλ᾽ ἀγαπᾶν τε καὶ χαίρειν ἅπαντας
ἐπὶ τῇ τότε κατασχούσῃ τὴν πόλιν εὐνομίᾳ. <milestone unit="section" n="2" />ταῦτά 
τε δὴ τὰ ἔργα τοῦ ἀνδρὸς ἐπῃνεῖτο ὑπὸ τοῦ δήμου,
καὶ ἐπεὶ τὸν ὡρισμένον ἐτέλεσε τῆς ἀρχῆς χρόνον τὸ 
μὴ δέξασθαι τὴν ὑπατείαν διδομένην τὸ δεύτερον μηδὲ
<pb id="v.4p.36" />
<milestone unit="section" n="3" />ἀγαπῆσαι τηλικαύτην λαμβάνοντα τιμήν. κατεῖχε γὰρ
αὐτὸν ἐπὶ τῆς ὑπατικῆς ἐξουσίας ἡ βουλὴ πολλὰς προσφέρουσα
δεήσεις, ἐπεὶ τὸ τρίτον οἱ δήμαρχοι διεπράξαντο <milestone unit="reiskpage" n="2037" />
μὴ ἀποθέσθαι τὴν ἀρχήν, ὡς ἐναντιωσόμενον
αὐτοῖς καὶ παύσοντα τῶν καινῶν πολιτευμάτων, τὰ μὲν
αἰδοῖ, τὰ δὲ φόβῳ, τὸν δὲ δῆμον ὁρῶσα οὐκ ἀναινόμενον
ὑπ᾽ ἀνδρὸς ἀγαθοῦ ἄρχεσθαι. ὁ δ᾽ οὔτε τῶν
δημάρχων ἐπαινεῖν ἔφη τὸ ἀπαραχώρητον τῆς ἐξουσίας
οὔτε αὐτὸς εἰς ὁμοίαν ἐκείνοις ἥξειν διαβολήν. <milestone unit="section" n="4" />συναγαγὼν
δὲ τὸν δῆμον εἰς ἐκκλησίαν καὶ πολλὴν κατηγορίαν
τῶν οὐκ ἀποτιθεμένων τὰς ἀρχὰς διαθέμενος
ὅρκους τε διομοσάμενος ἰσχυροὺς περὶ τοῦ μὴ λήψεσθαι
πάλιν τὴν ὑπατείαν, πρὶν ἀποθέσθαι τὴν προτέραν
ἀρχήν, προεῖπεν ἀρχαιρεσίων ἡμέραν: ἐν ᾗ καταστήσας
ὑπάτους ἀπῄει πάλιν εἰς τὸ μικρὸν ἐκεῖνο
καλύβιον καὶ τὸν αὐτουργὸν ἔζη βίον ὡς πρότερον.
</p></div2>

<div2 type="chapter" n="20" org="uniform" sample="complete">
<p><milestone unit="section" n="1" />
Κοίντου δὲ Φαβίου Οὐιβολανοῦ παρειληφότος
τὴν ὑπατείαν τὸ τρίτον καὶ Λευκίου Κορνηλίου
καὶ τελούντων πατρίους ἀγῶνας Αἰκανῶν ἄνδρες <milestone unit="reiskpage" n="2038" />
ἐπίλεκτοι πλῆθος ἀμφὶ τοὺς ἑξακισχιλίους ὁπλισμῷ
τ᾽ εὐζώνῳ συνεσταλμένοι καὶ ἐν νυκτὶ ποιησάμενοι
τὴν ἔξοδον σκότους ἔτι ὄντος ἐπὶ πόλιν ἀφικνοῦνται
Τυσκλάνων, ἥ ἐστι μὲν τοῦ Λατίνων ἔθνους, ἀφέστηκε
δὲ τῆς Ῥώμης οὐκ ἔλαττον σταδίων ἑκατόν.
<milestone unit="section" n="2" /> εὑρόντες δὲ ὡς ἐν εἰρήνῃ πύλας τε ἀκλείστους καὶ
τεῖχος ἀφύλακτον αἱροῦσι τὴν πόλιν ἐξ ἐφόδου μνησικακοῦντες
τοῖς Τυσκλάνοις, ὅτι τῇ Ῥωμαίων πόλει τά
τε ἄλλα μετὰ προθυμίας συμπράττοντες διετέλουν, καὶ
<pb id="v.4p.37" />
ἐν τῇ πολιορκίᾳ τοῦ Καπιτωλίου μόνοι συνήραντο τοῦ
<milestone unit="section" n="3" />πολέμου. ἄνδρας μὲν οὐ πολλούς τινας ἐν τῇ καταλήψει 
διέφθειραν, ἀλλ᾽ ἔφθασαν ἤδη αὐτοὺς ὑπὸ τὴν
ἅλωσιν τῆς πόλεως ὠσάμενοι διὰ τῶν πυλῶν οἱ ἔνδον,
χωρὶς ἢ ὅσοι ὑπὸ νόσων ἢ γήρως φυγεῖν ἀδύνατοι 
ἦσαν, γύναια δὲ καὶ παιδία καὶ θεράποντας αὐτῶν
ἠνδραποδίσαντο καὶ τὰ χρήματα διήρπασαν. <milestone unit="section" n="4" />ὡς δ᾽ 
<milestone unit="reiskpage" n="2039" />ἀπηγγέλθη τὸ δεινὸν εἰς τὴν Ῥώμην ἐκ τῶν διαφυγόντων
ἐκ τῆς ἁλώσεως, οἱ μὲν ὕπατοι βοηθεῖν ᾤοντο
δεῖν τοῖς φυγάσι κατὰ τάχος καὶ τὴν πόλιν αὐτοῖς 
ἀποδιδόναι, ἀντέπραττον δὲ οἱ δήμαρχοι στρατιὰν οὐκ
ἐῶντες καταγράφειν, ἕως ἂν ἡ περὶ τοὺς νόμους διενεχθῇ
ψῆφος. ἀγανακτούσης δὲ τῆς βουλῆς καὶ διατριβὴν
λαμβανούσης τῆς στρατείας ἕτεροι παρῆσαν
ἀπὸ τοῦ Λατίνων ἔθνους ἀποσταλέντες, οἳ τὴν Ἀντιατῶν 
πόλιν ἤγγελλον ἐκ τοῦ φανεροῦ ἀφεστηκέναι, μιᾷ
χρησαμένων γνώμῃ Οὐολούσκων τε τῶν ἀρχαίων οἰκητόρων
τῆς πόλεως καὶ Ῥωμαίων τῶν ἀφικομένων
ὡς αὐτοὺς ἐποίκων καὶ μερισαμένων τὴν γῆν. Ἑρνίκων
τε ἄγγελοι κατὰ τοὺς αὐτοὺς παρῆσαν χρόνους 
δηλοῦντες, ὅτι Οὐολούσκων τε καὶ Αἰκανῶν δύναμις
πολλὴ ἐξελήλυθε καί ἐστιν ἐν τῇ αὐτῶν ἤδη γῇ.
<milestone unit="section" n="5" />τούτων ἅμα προσαγγελλομένων οὐδεμίαν ἀναστροφὴν 
ἔτι ποιεῖσθαι τοῖς ἐκ τοῦ συνεδρίου ἐδόκει, ἀλλὰ πανστρατιᾷ
βοηθεῖν καὶ τοὺς ὑπάτους ἀμφοτέρους ἐξιέναι: 
<pb id="v.4p.38" />
ἐὰν δέ τινες ἀπολειφθῶσι τῆς στρατείας Ῥωμαίων ἢ
<milestone unit="section" n="6" />τῶν συμμάχων, ὡς πολεμίοις αὐτοῖς χρῆσθαι. εἰξάντων <milestone unit="reiskpage" n="2040" />
δὲ καὶ τῶν δημάρχων καταγράψαντες τοὺς ἐν
ἡλικίᾳ πάντας οἱ ὕπατοι καὶ τὰς παρὰ τῶν συμμάχων
δυνάμεις μεταπεμψάμενοι κατὰ σπουδὴν ἐξῄεσαν ὑπολιπόμενοι
φυλακὴν τῇ πόλει τρίτην μοῖραν τῆς ἐπιχωρίου
στρατιᾶς. Φάβιος μὲν οὖν ἐπὶ τοὺς ἐν τῷ
Τυσκλάνων ὄντας Αἰκανοὺς τὴν στρατιὰν ἦγε διὰ
<milestone unit="section" n="7" />τάχους. τῶν δ᾽ οἱ μὲν πλείους ἀπεληλύθεσαν ἤδη
διηρπακότες τὴν πόλιν, ὀλίγοι δέ τινες ὑπέμενον φυλάττοντες
τὴν ἄκραν: ἔστι δὲ σφόδρα ἐχυρὰ καὶ οὐ
πολλῆς δεομένη φυλακῆς. τινὲς μὲν οὖν φασι τοὺς
φρουροὺς τῆς ἄκρας ἰδόντας ἐξιοῦσαν ἐκ τῆς Ῥώμης
τὴν στρατιάν  —  εὐσύνοπτα γάρ ἐστιν ἐκ μετεώρου τὰ
μεταξὺ χωρία πάντα  —  ἑκόντας ἐξελθεῖν, ἕτεροι δὲ ἐκπολιορκηθέντας
ὑπὸ τοῦ Φαβίου καθ᾽ ὁμολογίαν παραδοῦναι
τὸ φρούριον, τοῖς σώμασιν αὐτοῖς ἄδειαν αἰτησαμένους
καὶ ζυγὸν ὑποστάντας.
</p></div2>

<div2 type="chapter" n="21" org="uniform" sample="complete">
<p><milestone unit="section" n="1" />
ἀποδοὺς δὲ τοῖς Τυσκλάνοις τὴν πόλιν <milestone unit="reiskpage" n="2041" />
Φάβιος περὶ δείλην ὀψίαν ἀνίστησι τὴν στρατιάν.
καὶ ὡς εἶχε τάχους ἤλαυνεν ἐπὶ τοὺς πολεμίους,
ἀκούων περὶ πόλιν Ἀλγιδὸν ἀθρόας εἶναι τάς τε Οὐολούσκων
καὶ τὰς Αἰκανῶν δυνάμεις. ποιησάμενος δὲ
δἰ ὅλης νυκτὸς σύντονον ὁδὸν ὑπ᾽ αὐτὸν τὸν ὄρθρον
ἐπιφαίνεται τοῖς πολεμίοις ἐστρατοπεδευκόσιν ἐν πεδίῳ
<pb id="v.4p.39" />
καὶ οὔτε τάφρον περιβεβλημένοις οὔτε χάρακα,
ὡς ἐν οἰκείᾳ τε γῇ καὶ καταφρονήσει τοῦ ἀντιπάλου.
<milestone unit="section" n="2" />παρακελευσάμενος δὲ τοῖς ἀμφ᾽ αὐτὸν ἀγαθοῖς ἀνδράσι 
γίνεσθαι πρῶτος εἰσελαύνει μετὰ τῶν ἱππέων εἰς τὴν
τῶν πολεμίων παρεμβολήν, καὶ οἱ πεζοὶ συναλαλάξαντες 
εἵποντο: τῶν δ᾽ οἱ μὲν ἔτι κοιμώμενοι ἐφονεύοντο,
οἱ δ᾽ ἀρτίως ἀνεστηκότες καὶ πρὸς ἀλκὴν ἐπιχειροῦντες
<milestone unit="reiskpage" n="2042" />τραπέσθαι, οἱ δὲ πλείους φεύγοντες ἐσκεδάννυντο.
<milestone unit="section" n="3" />ἁλόντος δὲ τοῦ στρατοπέδου κατὰ πολλὴν εὐπέτειαν 
ἐπιτρέψας τοῖς στρατιώταις τὰ χρήματα ὠφελεῖσθαι 
καὶ τὰ σώματα πλὴν ὅσα Τυσκλάνων ἦν, οὐ πολὺν
ἐνταῦθα διατρίψας χρόνον ἐπὶ τὴν Ἐχετράνων πόλιν
ἦγε τὴν δύναμιν, ἣ τότε ἦν τοῦ Οὐολούσκων ἔθνους
ἐπιφανεστάτη τε κἀν τῷ κρατίστῳ μάλιστα τόπῳ κειμένη.
<milestone unit="section" n="4" />στρατοπεδεύσας δὲ πλησίον τῆς πόλεως ἐπὶ 
πολλὰς ἡμέρας κατ᾽ ἐλπίδα τοῦ προελεύσεσθαι τοὺς
ἔνδον εἰς μάχην, ὡς οὐδεμία ἐξῄει στρατιά, τὴν γῆν
αὐτῶν ἐδῄου ἀνθρώπων μεστὴν οὖσαν καὶ βοσκημάτων.
οὐ γὰρ ἔφθασαν ἀνασκευασάμενοι τὰ ἐκ τῶν
ἀγρῶν αἰφνιδίου γενηθείσης αὐτοῖς τῆς ἐφόδου. ἐφεὶς 
δὲ καὶ ταῦτα τοῖς στρατιώταις διαρπάζειν ὁ Φάβιος
καὶ πολλὰς ἐν τῇ προνομῇ διατρίψας ἡμέρας ἀπῆγεν
<milestone unit="reiskpage" n="2043" />ἐπ᾽ οἴκου τὴν δύναμιν. <milestone unit="section" n="5" />ὁ δ᾽ ἕτερος τῶν ὑπάτων Κορνήλιος 
ἐπὶ τοὺς ἐν Ἀντίῳ Ῥωμαίους τε καὶ Οὐολούσκους
ἐλαύνων ἐπιτυγχάνει στρατιᾷ πρὸ τῶν ὁρίων 
<pb id="v.4p.40" />
αὐτὸν ὑποδεχομένῃ. παραταξάμενος δὲ αὐτοῖς καὶ πολλοὺς
μὲν φονεύσας, τοὺς δὲ λοιποὺς τρεψάμενος ἀγχοῦ
τῆς πόλεως κατεστρατοπέδευσεν. οὐ τολμώντων δὲ
τῶν ἐκ τῆς πόλεως οὐκέτι χωρεῖν εἰς μάχην πρῶτον
μὲν τὴν γῆν αὐτῶν ἔκειρεν, ἔπειτα τὴν πόλιν ἀπετάφρευε
καὶ περιεχαράκου. τότε δὴ πάλιν ἀναγκασθέντες
ἐξῆλθον ἐκ τῆς πόλεως πανστρατιᾷ, πολὺς
καὶ ἀσύντακτος ὄχλος, καὶ συμβαλόντες εἰς μάχην ἔτι
κάκιον ἀγωνισάμενοι κατακλείονται τὸ δεύτερον εἰς
 τὴν πόλιν, αἰσχρῶς καὶ ἀνάνδρως φεύγοντες. <milestone unit="section" n="6" />ὁ δ᾽
ὕπατος οὐδεμίαν αὐτοῖς ἀναστροφὴν ἔτι δοὺς κλίμακας
προσέφερε τοῖς τείχεσι καὶ κριοῖς ἐξέκοπτε τὰς πύλας.
ἐπιπόνως δὲ καὶ ταλαιπώρως τῶν ἔνδον ἀπομαχομένων
οὐ πολλὰ πραγματευθεὶς κατὰ κράτος αἱρεῖ τὴν πόλιν. <milestone unit="reiskpage" n="2044" />
χρήματα μὲν οὖν αὐτῶν, ὅσα χρυσὸς καὶ ἄργυρος καὶ
χαλκὸς ἐνῆν, εἰς τὸ δημόσιον ἐκέλευσεν ἀναφέρειν,
ἀνδράποδα δὲ τοὺς ταμίας παραλαμβάνοντας καὶ τὰ
λοιπὰ λάφυρα πωλεῖν: τοῖς δὲ στρατιώταις ἐσθῆτα καὶ
τροφὰς καὶ ὅσ᾽ ἄλλα τοιαῦτα ἐδύναντο ὠφελεῖσθαι
 ἐπέτρεψεν. <milestone unit="section" n="7" />ἔπειτα διακρίνας τῶν τε κληρούχων καὶ
τῶν ἀρχαίων Ἀντιατῶν τοὺς ἐπιφανεστάτους τε καὶ τῆς
ἀποστάσεως αἰτίους  —  ἦσαν δὲ πολλοί  —  ῥάβδοις τε
ᾐκίσατο μέχρι πολλοῦ καὶ τοὺς αὐχένας αὐτῶν ἐκέλευσεν
ἀποτεμεῖν. ταῦτα διαπραξάμενος ἀπῆγε καὶ αὐτὸς
 ἐπ᾽ οἴκου τὴν δύναμιν. <milestone unit="section" n="8" />τούτοις ἡ βουλὴ τοῖς ὑπάτοις
προσιοῦσί τε ἀπήντησε καὶ θριάμβους ἀμφοτέροις καταγαγεῖν
ἐψηφίσατο: καὶ πρὸς Αἰκανοὺς πρεσβευσαμένους
ὑπὲρ εἰρήνης ἐποιήσατο συνθήκας περὶ καταλύσεως
<pb id="v.4p.41" />
τοῦ πολέμου, ἐν αἷς ἐγράφη, πόλεις τε καὶ
χώρας ἔχοντας Αἰκανούς, ὧν ἐκράτουν, ὅτε αἱ σπονδαὶ
ἐγίνοντο, Ῥωμαίοις εἶναι ὑπηκόους, ἄλλο μὲν ὑποτελοῦντας
μηθέν, ἐν δὲ τοῖς πολέμοις συμμαχίαν ἀποστέλλοντας
ὁσηνδήποτε, ὥσπερ καὶ οἱ ἄλλοι σύμμαχοι. 
καὶ τὸ ἔτος τοῦτο ἐτελεύτα.
</p></div2>

<div2 type="chapter" n="22" org="uniform" sample="complete">
<p><milestone unit="section" n="1" />
<milestone unit="reiskpage" n="2045" />τῷ δ᾽ ἑξῆς ἐνιαυτῷ Γάιος Ναύτιος τὸ δεύτερον
αἱρεθεὶς καὶ Λεύκιος Μηνύκιος παραλαβόντες
τὴν ὕπατον ἀρχὴν τέως μὲν ὑπὲρ τῶν πολιτικῶν
δικαίων πόλεμον ἐντὸς τείχους ἐπολέμουν πρὸς τοὺς 
ἅμα Οὐεργινίῳ δημάρχους τοὺς τέταρτον ἔτος ἤδη
τὴν αὐτὴν κατασχόντας ἀρχήν. <milestone unit="section" n="2" />ἐπεὶ δ᾽ ἀπὸ τῶν πλησιοχώρων 
ἐθνῶν πόλεμος ἐπεγένετο τῇ πόλει, καὶ δέος
ἦν, μὴ τὴν ἀρχὴν ἀφαιρεθῶσιν, ἀσμένως δεξάμενοι τὸ
συμβὰν ἀπὸ τῆς τύχης τὸν στρατιωτικὸν ἐποιοῦντο 
κατάλογον καὶ μερισάμενοι τριχῇ τάς τε οἰκείας καὶ
τὰς παρὰ τῶν συμμάχων δυνάμεις μίαν μὲν ἐν τῇ
πόλει μοῖραν κατέλιπον, ἧς ἡγεῖτο Κόιντος Φάβιος
Οὐιβολανός, τὰς δὲ λοιπὰς αὐτοὶ παραλαβόντες ἐξῄεσαν
διὰ ταχέων, ἐπὶ μὲν Σαβίνους Ναύτιος, ἐπὶ δ᾽ 
<milestone unit="section" n="3" />Αἰκανοὺς Μηνύκιος. ἀμφότερα γὰρ ταῦτα τὰ ἔθνη 
κατὰ τὸν αὐτὸν χρόνον ἀφειστήκει τῆς Ῥωμαίων
ἀρχῆς, Σαβῖνοι μὲν ἐκ <add>τοῦ</add> φανεροῦ, καὶ μέχρι
<milestone unit="reiskpage" n="2046" />Φιδήνης πόλεως ἤλασαν, ἧς ἐκράτουν Ῥωμαῖοι  —  τετταράκοντα
δ᾽ εἰσὶν οἱ διὰ μέσου τῶν πόλεων στάδιοι  —  
Αἰκανοὶ δὲ λόγῳ μὲν φυλάττοντες τὰ τῆς νεωστὶ
γενομένης συμμαχίας δίκαια, ἔργῳ δὲ καὶ οὗτοι πράττοντες
τὰ τῶν πολεμίων. <milestone unit="section" n="4" />ἐπὶ γὰρ τοὺς συμμάχους 
<pb id="v.4p.42" />
αὐτῶν Λατίνους ἐστράτευσαν, ὡς οὐ γενομένων αὐτοῖς
πρὸς ἐκείνους ὁμολογιῶν περὶ φιλίας. ἡγεῖτο δὲ τῆς
στρατιᾶς Γράγχος Κοίλιος, ἀνὴρ δραστήριος ἀρχῇ
κοσμηθεὶς αὐτοκράτορι, ἣν ἐπὶ τὸ βασιλικώτερον ἐξήγαγεν.
ἐλάσας δὲ μέχρι Τύσκλου πόλεως, ἣν Αἰκανοὶ
τῷ πρόσθεν ἐνιαυτῷ καταλαβόμενοι καὶ διαρπάσαντες
ὑπὸ Ῥωμαίων ἐξεκρούσθησαν, ἀνθρώπους τε
πολλοὺς ἐκ τῶν ἀγρῶν συνήρπασε καὶ βοσκήματα, ὅσα
κατέλαβε, καὶ τοὺς καρποὺς τῆς γῆς ἐν ἀκμῇ ὄντας
 ἔφθειρεν. <milestone unit="section" n="5" />ἀφικομένης δὲ πρεσβείας, ἣν ἀπέστειλεν <milestone unit="reiskpage" n="2047" />
ἡ Ῥωμαίων βουλὴ μαθεῖν ἀξιοῦσα, τί παθόντες Αἰκανοὶ
πολεμοῦσι τοῖς Ῥωμαίων συμμάχοις, φιλίας τ᾽
αὐτοῖς ὀμωμοσμένης νεωστὶ καὶ οὐδενὸς ἐν τῷ μεταξὺ
χρόνῳ γενομένου προσκρούσματος τοῖς ἔθνεσι, καὶ
παραινούσης τῷ Κοιλίῳ τούς τ᾽ αἰχμαλώτους αὐτῶν
οὓς εἶχεν ἀφιέναι καὶ τὴν στρατιὰν ἀπάγειν καὶ περὶ
ὧν ἠδίκησεν ἢ κατέβλαψε Τυσκλάνους δίκην ὑποσχεῖν,
πολὺν μὲν χρόνον διέτριψεν ὁ Γράγχος οὐδ᾽ εἰς λόγους
τοῖς πρεσβευταῖς ἐρχόμενος, ὡς ἐν ἀσχολίαις δή
<milestone unit="section" n="6" /> τισι γεγονώς. ἐπεὶ δ᾽ οὖν ἔδοξεν αὐτῷ προσάγειν
τοὺς πρέσβεις, κἀκεῖνοι τοὺς ἐπισταλέντας ὑπὸ τῆς
βουλῆς λόγους διεξῆλθον: θαυμάζω. φησίν, ὑμῶν, ὦ
Ῥωμαῖοι, τί δή ποτ᾽ αὐτοὶ μὲν ἅπαντας ἀνθρώπους
ἡγεῖσθε πολεμίους, καὶ ὑφ᾽ ὧν οὐδὲν κακὸν πεπόνθατε,
ἀρχῆς καὶ τυραννίδος ἕνεκα, Αἰκανοῖς δ᾽ οὐ συγχωρεῖτε
παρὰ τουτωνὶ Τυσκλάνων ἐχθρῶν ὄντων ἀναπράττεσθαι
δίκας, οὐθενὸς ἡμῖν διωμολογημένου περὶ αὐτῶν,
<milestone unit="section" n="7" />ὅτε τὰς πρὸς ὑμᾶς ἐποιούμεθα συνθήκας. εἰ μὲν
<pb id="v.4p.43" />
<milestone unit="reiskpage" n="2048" />οὖν τῶν ὑμετέρων ἰδίων ἀδικεῖσθαί τι ἢ βλάπτεσθαι
λέγετε ὑφ᾽ ἡμῶν, τὰ δίκαια ὑφέξομεν ὑμῖν κατὰ τὰς
ὁμολογίας: εἰ δὲ περὶ Τυσκλάνων ἀναπραξόμενοι δίκας
ἥκετε, οὐθείς ἐστιν ὑμῖν πρὸς ἐμὲ περὶ τούτων λόγος,
ἀλλὰ πρὸς ταύτην λαλεῖτε τὴν φηγόν: δείξας αὐτοῖς 
τινα πλησίον πεφυκυῖαν.
</p></div2>

<div2 type="chapter" n="23" org="uniform" sample="complete">
<p><milestone unit="section" n="1" />
Ῥωμαῖοι δὲ τοιαῦτα ὑβρισθέντες ὑπὸ τοῦ
ἀνδρὸς οὐκ εὐθὺς ὀργῇ ἐπιτρέψαντες ἐξήγαγον τὴν
στρατιάν, ἀλλὰ καὶ δευτέραν ὡς αὐτὸν ἀπέστειλαν
πρεσβείαν καὶ τοὺς Φητιάλεις καλουμένους ἄνδρας 
ἱερεῖς ἔπεμψαν ἐπιμαρτυρόμενοι θεούς τε καὶ δαίμονας,
ὅτι μὴ δυνηθέντες τῶν δικαίων τυχεῖν ὅσιον
<milestone unit="reiskpage" n="2049" />ἀναγκασθήσονται πόλεμον ἐκφέρειν: καὶ μετὰ ταῦτα
τὸν ὕπατον ἀπέστειλαν. <milestone unit="section" n="2" />ὁ δὲ Γράγχος, ἐπειδὴ τοὺς 
Ῥωμαίους προσιόντας ἔμαθεν, ἀναστήσας τὴν δύναμιν 
ἀπῆγε προσωτέρω, τῶν πολεμίων ἐκ ποδὸς ἑπομένων,
βουλόμενος αὐτοὺς εἰς τοιαῦτα προαγαγέσθαι χωρία,
ἐν οἷς πλεονεκτήσειν ἔμελλεν: ὅπερ καὶ συνέβη. φυλάξας
γὰρ αὐλῶνα περικλειόμενον ὄρεσιν, ὡς ἐνέβαλον
εἰς τοῦτον οἱ Ῥωμαῖοι διώκοντες αὐτόν, ὑποστρέφει 
τε καὶ στρατοπεδεύεται κατὰ τὴν ἐκ τοῦ αὐλῶνος ἔξω
φέρουσαν ὁδόν. <milestone unit="section" n="3" />ἐκ δὲ τούτου συνεβεβήκει τοῖς Ῥωμαίοις 
οὐχ ὃν ἐβούλοντο ἐκλέξασθαι τόπον εἰς στρατοπεδείαν,
ἀλλ᾽ ὃν ἔδωκεν αὐτοῖς ὁ καιρός, ἔνθα οὔθ᾽
ἵπποις χιλὸν εὔπορον ἦν λαμβάνειν, ὄρεσι περικλειομένου 
<pb id="v.4p.44" />
τοῦ τόπου ψιλοῖς καὶ δυσβάτοις, οὔθ᾽ ἑαυτοῖς
τροφὰς ἐκ τῆς πολεμίας συγκομίζειν, ἐπειδὴ κατανάλωντο
ἃς οἴκοθεν ἔφερον, οὔτε μεταστρατοπεδεύσασθαι
τῶν πολεμίων ἀντικαθημένων καὶ κωλυόντων
τὰς ἐξόδους. βιάσασθαί τε προελόμενοι καὶ προελθόντες <milestone unit="reiskpage" n="2050" />
εἰς μάχην ἀνεκρούσθησαν καὶ πολλὰς πληγὰς
λαβόντες εἰς τὸν αὐτὸν κατεκλείσθησαν χάρακα. ὁ δὲ
Κοίλιος ἐπαρθεὶς τῷ προτερήματι τούτῳ περιετάφρευέ
τε αὐτοὺς καὶ περιεχαράκου καὶ πολλὰς ἐλπίδας εἶχε
 λιμῷ πιεσθέντας παραδώσειν αὐτῷ τὰ ὅπλα. <milestone unit="section" n="4" />ἀφικομένης
δ᾽ εἰς Ῥώμην περὶ τούτων ἀγγελίας Κόιντος
Φάβιος ὁ καταλειφθεὶς ἐπὶ τῆς πόλεως ἔπαρχος ἀπὸ
τῆς σὺν αὐτῷ στρατιᾶς ὅσον ἦν ἀκμαιότατόν τε καὶ
κράτιστον ἐπιλέξας μέρος ἐπὶ συμμαχίαν ἔπεμψε τῷ
ὑπάτῳ. ἡγεῖτο δὲ τῆς δυνάμεως ταύτης Τίτος Κοίντιος
ὁ ταμίας ἀνὴρ ὑπατικός. <milestone unit="section" n="5" />πρὸς δὲ τὸν ἕτερον
τῶν ὑπάτων Ναύτιον ἐπὶ τῆς ἐν Σαβίνοις στρατιᾶς
ὄντα γράμματα διαπέμψας τά τε συμβάντα τῷ Μηνυκίῳ
διεσάφησε καὶ αὐτὸν ἥκειν ἠξίου διὰ ταχέων.
κἀκεῖνος ἐπιτρέψας τοῖς πρεσβευταῖς τὸν χάρακα φυλάττειν
αὐτὸς σὺν ὀλίγοις ἱππεῦσιν εἰς τὴν Ῥώμην <milestone unit="reiskpage" n="2051" />
ἐλαύνει συντόνῳ χρησάμενος ἱππασίᾳ: εἰσελθὼν δ᾽ εἰς
τὴν πόλιν ἔτι πολλῆς νυκτὸς οὔσης ἐβουλεύετο σὺν
τῷ Φαβίῳ καὶ τῶν ἄλλων πολιτῶν τοῖς πρεσβυτάτοις,
ὅ τι χρὴ ποιεῖν. ἐπεὶ δὲ πᾶσιν ἐδόκει δικτάτορος
δεῖσθαι ὁ καιρός, ἀποδείκνυσιν ἐπὶ τὴν ἀρχὴν ταύτην
<pb id="v.4p.45" />
Λεύκιον <add>Κοίντιον</add> Κικιννᾶτον. καὶ αὐτὸς μὲν
ταῦτα διαπραξάμενος ᾤχετο πάλιν ἐπὶ τὸ στρατόπεδον,
</p></div2>

<div2 type="chapter" n="24" org="uniform" sample="complete">
<p><milestone unit="section" n="1" />
ὁ δὲ τῆς πόλεως ἔπαρχος Φάβιος ἔπεμπε
τοὺς παραληψομένους τὸν Κοίντιον ἐπὶ τὴν ἀρχήν.
ἔτυχε δὲ καὶ τότε ὁ ἀνὴρ τῶν κατ᾽ ἀγρὸν ἔργων τι 
διαπραττόμενος: ἰδὼν δὲ τὸν προσιόντα ὄχλον καὶ
ὑποπτεύσας ἐπ᾽ αὐτὸν ἥκειν ἐσθῆτά τ᾽ ἐλάμβανεν εὐπρεπεστέραν
καὶ ὑπαντήσων αὐτοῖς ἐπορεύετο. <milestone unit="section" n="2" />ὡς δ᾽ 
ἐγγὺς ἦν, ἵππους τ᾽ αὐτῷ φαλάροις κεκοσμημένους
ἐκπρεπέσι προσῆγον καὶ πελέκεις ἅμα ταῖς ῥάβδοις 
εἰκοσιτέτταρας παρέστησαν ἐσθῆτά τε ἁλουργῆ καὶ τἆλλα
<milestone unit="reiskpage" n="2052" />παράσημα, οἷς πρότερον ἡ τῶν βασιλέων ἐκεκόσμητο
ἀρχή, προσήνεγκαν. ὁ δὲ μαθών, ὅτι δικτάτωρ ἀποδέδεικται
τῆς πόλεως, οὐχ ὅπως ἠγάπησε τηλικαύτης
τιμῆς τυχών, ἀλλὰ προσαγανακτήσας εἶπεν: ἀπολεῖται 
ἄρα καὶ τούτου τοῦ ἐνιαυτοῦ ὁ καρπὸς διὰ τὰς ἐμὰς
ἀσχολίας, καὶ πεινήσομεν ἅπαντες κακῶς. <milestone unit="section" n="3" />μετὰ ταῦτα 
παραγενόμενος εἰς τὴν πόλιν πρῶτον μὲν ἐθάρρυνε
τοὺς πολίτας λόγον ἐν τῷ πλήθει διεξελθὼν ἐξεγεῖραι
τὰς ψυχὰς δυνάμενον ἐλπίσιν ἀγαθαῖς ἔπειτα συναγαγὼν 
ἅπαντας τοὺς ἐν ἀκμῇ, τούς τε κατὰ <add>τὴν</add>
πόλιν καὶ τοὺς ἐκ τῶν ἀγρῶν, καὶ τὰς παρὰ τῶν συμμάχων
ἐπικουρίας μεταπεμψάμενος ἱππάρχην τ᾽ ἀποδείξας
Λεύκιον Ταρκύνιον, ἄνδρα τῶν ἠμελημένων μὲν
διὰ πενίαν, τὰ δὲ πολέμια γενναῖον, ἐξῆγε συγκεκροτημένην 
<milestone unit="reiskpage" n="2053" />ἔχων δύναμιν, καὶ καταλαβὼν τὸν ταμίαν Τίτον
<pb id="v.4p.46" />
Κοίντιον ἀναδεχόμενον αὐτοῦ τὴν παρουσίαν, λαβὼν
καὶ τὴν σὺν ἐκείνῳ δύναμιν ἧκεν ἐπὶ τοὺς πολεμίους.
<milestone unit="section" n="4" />ὡς δὲ κατώπτευσε τὴν τῶν χωρίων φύσιν, ἐν οἷς ἦν
τὰ στρατόπεδα, μέρος μέν τι τῆς στρατιᾶς ἐπὶ τοῖς
μετεώροις ἔταξεν, ὡς μήτε βοήθεια παραγένοιτο τοῖς
Αἰκανοῖς ἑτέρα μήτε τροφαί, τὴν δὲ λοιπὴν δύναμιν
αὐτὸς ἔχων προῆγεν ἐκτεταγμένην ὡς εἰς μάχην. καὶ
ὁ Κοίλιος οὐθὲν ὑποδείσας  —  ἥ τε γὰρ δύναμις ἡ περὶ
αὐτὸν ἦν οὐκ ὀλίγη, καὶ αὐτὸς ἐδόκει ψυχὴν οὐ κακὸς
εἶναι <add>κατὰ</add> τὰ πολέμια  —  δέχεται αὐτὸν ἐπιόντα, καὶ
<milestone unit="section" n="5" />γίνεται μάχη καρτερά. χρόνου δὲ πολλοῦ διελθόντος καὶ
τῶν Ῥωμαίων διὰ τοὺς συνεχεῖς πολέμους ἀναφερόντων
τὸν πόνον τῶν τε ἱππέων κατὰ τὸ κάμνον μέρος ἀεὶ
ἐπιβοηθούντων τοῖς πεζοῖς ἡσσηθεὶς ὁ Γράγχος κατακλείεται
πάλιν εἰς τὸν ἑαυτοῦ χάρακα. καὶ μετὰ τοῦθ᾽
ὁ Κοίντιος περιταφρεύσας αὐτὸν ὑψηλῷ χάρακι καὶ
πύργοις πυκνοῖς περιλαβών, ἐπεὶ κάμνοντα ἔμαθε τῶν
ἀναγκαίων τῇ σπάνει, αὐτός τε προσβολὰς ἐποιεῖτο <milestone unit="reiskpage" n="2054" />
συνεχεῖς πρὸς τὸν χάρακα τῶν Αἰκανῶν καὶ τῷ Μηνυκίῳ
<milestone unit="section" n="6" /> προσέταξεν ἀπὸ τῶν ἑτέρων ἐξιέναι μερῶν. ὥστε
ἠναγκάσθησαν οἱ Αἰκανοὶ τροφῆς τε ἀπορούμενοι καὶ
συμμάχων βοήθειαν ἀπεγνωκότες πολιορκούμενοί τε
πολλαχόθεν ἱκετηρίας ἀναλαβόντες ἐπιπρεσβεύεσθαι
πρὸς τὸν Κοίντιον περὶ φιλίας <del status="unremarkable">διαλεγόμενοι</del>. ὁ δὲ
τοῖς μὲν ἄλλοις Αἰκανοῖς ἔφη σπένδεσθαι καὶ διδόναι
<pb id="v.4p.47" />
τοῖς σώμασι τὴν ἄδειαν τά τε ὅπλα ἀποθεμένοις καὶ
καθ᾽ ἕνα διεξιοῦσιν ὑπὸ ζυγόν, Γράγχῳ δὲ τῷ ἡγεμόνι
τῶν πολεμίων καὶ τοῖς σὺν ἐκείνῳ βουλεύσασι
τὴν ἀπόστασιν ὡς πολεμίοις χρήσασθαι, ἐκέλευσέ τε
αὐτοῖς ἄγειν τοὺς ἄνδρας δεδεμένους. <milestone unit="section" n="7" />ὑπομενόντων 
δὲ ταῦτα τῶν Αἰκανῶν τελευταῖον αὐτοῖς ἐκεῖνο
προσέταξεν: ἐπειδὴ Τύσκλον πόλιν Ῥωμαίων σύμμαχον
ἐξηνδραποδίσαντο καὶ διήρπασαν οὐδὲν ὑπὸ Τυσκλάνων
παθόντες κακόν, ἀντιπαρασχεῖν ἑαυτῷ πόλιν τῶν
<milestone unit="reiskpage" n="2055" />σφετέρων, Κορβιῶνα, τὰ ὅμοια διαθεῖναι. <milestone unit="section" n="8" />ταύτας 
λαβόντες τὰς ἀποκρίσεις οἱ πρέσβεις τῶν Αἰκανῶν
προῄεσαν καὶ μετ᾽ οὐ πολὺ παρῆσαν ἄγοντες τὸν
Γράγχον καὶ τοὺς σὺν αὐτῷ δεδεμένους: αὐτοὶ δὲ τὰ
ὅπλα θέντες ἐξέλιπον τὴν παρεμβολὴν διαπορευόμενοι,
καθάπερ ὁ στρατηγὸς ἐκέλευσε, διὰ τοῦ Ῥωμαίων 
χάρακος καθ᾽ ἕνα ὑπὸ ζυγόν, καὶ τὴν Κορβιῶνα κατὰ
τὰς ὁμολογίας παρέδοσαν, τὰ ἐλεύθερα σώματα μόνον
ἐξελθεῖν αἰτησάμενοι, περὶ ὧν διήλλαξαν τοὺς Τυσκλάνων αἰχμαλώτους.
</p></div2>

<div2 type="chapter" n="25" org="uniform" sample="complete">
<p><milestone unit="section" n="1" />
παραλαβὼν δὲ ὁ Κοίντιος τὴν πόλιν τὰ 
μὲν ἐπιφανέστατα τῶν λαφύρων εἰς Ῥώμην ἐκέλευσε
φέρειν, τὰ δ᾽ ἄλλα πάντα διελέσθαι κατὰ λόχους
ἐπέτρεψε τοῖς τε σὺν αὐτῷ παραγενομένοις στρατιώταις
καὶ τοῖς ἅμα Κοιντίῳ τῷ ταμίᾳ προαποσταλεῖσι.
τοῖς δὲ μετὰ Μηνυκίου τοῦ ὑπάτου κατακλεισθεῖσιν 
<pb id="v.4p.48" />
ἐν τῷ χάρακι μεγάλην ἔφη δεδωκέναι δωρεὰν τὰ σώματα
αὐτῶν ἐκ θανάτου ῥυσάμενος. <milestone unit="section" n="2" />ταῦτα πράξας
καὶ τὸν Μηνύκιον ἀποθέσθαι τὴν ἀρχὴν ἀναγκάσας
ἀνέστρεψεν εἰς τὴν Ῥώμην καὶ κατήγαγε λαμπρότατον <milestone unit="reiskpage" n="2056" />
ἁπάντων ἡγεμόνων θρίαμβον, ἐν ἡμέραις ἑκκαίδεκα
ταῖς πάσαις, ἀφ᾽ ἧς παρέλαβε τὴν ἀρχήν, στρατόπεδόν
τε σώσας φίλιον καὶ πολεμίων δύναμιν ἀκμάζουσαν
καθελὼν πόλιν τε αὐτῶν πορθήσας καὶ φρουρὰν αὐτῆς
ὑπολιπὼν τόν τε ἡγεμόνα τοῦ πολέμου καὶ τοὺς
ἄλλους ἐπιφανεῖς ἄνδρας ἁλύσει δεδεμένους ἀγαγών.
<milestone unit="section" n="3" />καὶ ὃ μάλιστα πάντων αὐτοῦ θαυμάζειν ἄξιον, ὅτι
τὴν τοσαύτην ἀρχὴν εἰς ἑξάμηνον εἰληφὼς οὐκ ἐχρήσατο
παντὶ τῷ νόμῳ, ἀλλὰ συναγαγὼν τὸν δῆμον εἰς
ἐκκλησίαν καὶ περὶ τῶν πεπραγμένων λόγον ἀποδοὺς
ἐξωμόσατο τὴν ἀρχὴν τῆς τε βουλῆς δεομένης γῆν τε
ὅσην ἐβούλετο λαβεῖν ἐκ τῆς δορικτήτου καὶ ἀνδράποδα
καὶ χρήματα ἐκ τῶν λαφύρων ἐπανορθῶσαι τὴν
πενίαν πλούτῳ δικαίῳ, ὃν ἀπὸ πολεμίων κάλλιστον
ἐκτήσατο τοῖς ἰδίοις πόνοις, οὐκ ἠξίωσε, φίλων τε
καὶ συγγενῶν δωρεὰς προσφερόντων μεγάλας καὶ ἀντὶ <milestone unit="reiskpage" n="2057" />
παντὸς ἀγαθοῦ τιθεμένων ἐκεῖνον τὸν ἄνδρα εὖ
ποιεῖν, ἐπαινέσας αὐτοὺς τῆς προθυμίας οὐθὲν τῶν
διδομένων ἔλαβεν, ἀλλ᾽ ἀπῆλθε πάλιν εἰς τὸ μικρὸν
ἐκεῖνο χωρίον, καὶ τὸν αὐτουργὸν αὐτοῦ ἀντὶ τοῦ
βασιλικοῦ μετειλήφει βίον, μεῖζον φρονῶν ἐπὶ πενίᾳ
<milestone unit="section" n="4" />ἢ ἄλλοι ἐπὶ πλούτῳ. μετ᾽ οὐ πολὺν δὲ χρόνον καὶ
Ναύτιος, ἅτερος τῶν ὑπάτων, νικήσας Σαβίνους ἐκ
<pb id="v.4p.49" />
παρατάξεως καὶ τῆς χώρας αὐτῶν πολλὴν καταδραμὼν
ἀπῆγεν ἐπ᾽ οἴκου τὰς δυνάμεις.
</p></div2>

<div2 type="chapter" n="26" org="uniform" sample="complete">
<p><milestone unit="section" n="1" />
μετὰ δὲ τούτους ὀλυμπιὰς μὲν ἦν ὀγδοηκοστὴ
καὶ πρώτη, ἣν ἐνίκα στάδιον Πολύμναστος
Κυρηναῖος, Ἀθήνησι δὲ ἄρχων Καλλίας, ἐφ᾽ οὗ τὴν 
ὕπατον ἀρχὴν ἐν Ῥώμῃ παρέλαβε Γάιος Ὁράτιος καὶ
Κόιντος Μηνύκιος. ἐπὶ τούτων Σαβῖνοι πάλιν στρατεύσαντες
ἐπὶ Ῥωμαίους πολλὴν τῆς χώρας αὐτῶν
ἐδῄωσαν, καὶ ἧκον οἱ φυγόντες ἐκ τῶν ἀγρῶν ἀθρόοι
κρατεῖσθαι πάντα ὑπ᾽ αὐτῶν τὰ μεταξὺ Κρουστομερείας 
<milestone unit="reiskpage" n="2058" />τε καὶ Φιδήνης λέγοντες. <milestone unit="section" n="2" />Αἰκανοί τε οἱ νεωστὶ 
καταπολεμηθέντες ἐν τοῖς ὅπλοις αὖθις ἦσαν: καὶ οἱ
μὲν ἀκμαιότατοι αὐτῶν νυκτὸς ἐλάσαντες ἐπὶ Κορβιῶνα
πόλιν, ἣν τῷ παρελθόντι ἐνιαυτῷ Ῥωμαίοις
παρέδοσαν, τήν τε φρουρὰν τὴν ἐν αὐτῇ κοιμωμένην 
εὑρόντες κατέσφαξαν πλὴν ὀλίγων, οἳ ἔτυχον ἀφυστεροῦντες,
οἱ δὲ λοιποὶ μεγάλῃ χειρὶ στρατεύσαντες ἐπὶ
πόλιν Ὀρτῶνα τοῦ Λατίνων ἔθνους ἐξ ἐφόδου καταλαμβάνονται,
καὶ ὅσα Ῥωμαίους οὐχ οἷοί τε ἦσαν
ἐργάσασθαι, ταῦτα δι᾽ ὀργὴν τοὺς συμμάχους αὐτῶν 
διέθεσαν. <milestone unit="section" n="3" />τοὺς μὲν γὰρ ἐν ἥβῃ πάντας, πλὴν εἴ 
τινες διέφυγον εὐθὺς ἁλισκομένης τῆς πόλεως, ἀπέκτειναν,
γυναῖκας δὲ καὶ παῖδας αὐτῶν καὶ τὰ γηραιὰ
τῶν σωμάτων ἠνδραποδίσαντο, καὶ τῶν χρημάτων ὅσα
δύναμις ἦν αὐτοῖς φέρειν συσκευασάμενοι κατὰ σπουδήν, 
<pb id="v.4p.50" />
πρὶν ἅπαντας ἐπιβοηθῆσαι Λατίνους, ἀνέστρεψαν.
<milestone unit="section" n="4" />τούτων δὲ ἅμα προσαγγελλομένων ὑπό τε Λατίνων <milestone unit="reiskpage" n="2059" />
καὶ τῶν ἐκ τῆς φρουρᾶς διασωθέντων ἡ μὲν βουλὴ
στρατιὰν ἐκπέμπειν ἐψηφίσατο καὶ τοὺς ὑπάτους ἀμφοτέρους
πορεύεσθαι: οἱ δὲ περὶ τὸν Οὐεργίνιον
δήμαρχοι πέμπτον ἔτος ἐπὶ τῆς αὐτῆς ὄντες ἐξουσίας
ἐκώλυον, ὥσπερ καὶ ἐν τοῖς πρότερον ἐποίουν ἔτεσιν,
ἐνιστάμενοι ταῖς στρατολογίαις τῶν ὑπάτων, τὸν ἐντὸς
τείχους πρῶτον ἀξιοῦντες καταλυθῆναι πόλεμον ἀποδοθείσης
τῷ δήμῳ τῆς περὶ τοῦ νόμου διαγνώσεως,
ὃν ὑπὲρ τῆς ἰσηγορίας εἰσέφερον, ὅ τε δῆμος αὐτοῖς
συνελάμβανε πολλοὺς κατὰ τῆς βουλῆς καὶ ἐπιφθόνους
διεξιοῦσι λόγους. <milestone unit="section" n="5" />ἑλκομένου δὲ τοῦ χρόνου καὶ οὔτε
τῶν ὑπάτων ὑπομενόντων προβουλεῦσαί τε καὶ εἰς
τὸν δῆμον ἐξενεγκεῖν τὸν νόμον, οὔτε τῶν δημάρχων
συγχωρῆσαι βουλομένων τὴν καταγραφὴν καὶ τὴν
ἔξοδον τῆς στρατιᾶς γενέσθαι, λόγων τε πολλῶν καὶ
κατηγοριῶν, ἃς ἐποιοῦντο κατ᾽ ἀλλήλων ἔν τε ταῖς
ἐκκλησίαις καὶ ἐπὶ τῆς βουλῆς μάτην ἀναλισκομένων, <milestone unit="reiskpage" n="2060" />
ἑτέρα τις εἰσαχθεῖσα ὑπὸ τῶν δημάρχων ἐπὶ τῇ βουλῇ
πολιτεία καὶ παρακρουσαμένη τὸ συνέδριον, τὴν μὲν
τότε κατέχουσαν στάσιν ἐπράυνεν, ἑτέρων δὲ πολλῶν
καὶ μεγάλων ἐγένετο πλεονεκτημάτων αἰτία τῷ δήμῳ.
διηγήσομαι δὲ καὶ ταύτην τὴν δυναστείαν ὃν τρόπον
ὁ δῆμος ἔλαβε.
</p></div2>

<div2 type="chapter" n="27" org="uniform" sample="complete">
<p><milestone unit="section" n="1" />
φθειρομένης καὶ διαρπαζομένης τῆς τε
Ῥωμαίων καὶ τῶν συμμάχων γῆς, καὶ τῶν πολεμίων
ὡς δι᾽ ἐρημίας ἐλαυνόντων κατ᾽ ἐλπίδα τοῦ μηδεμίαν
<pb id="v.4p.51" />
ἐπ᾽ αὐτοὺς ἐξελεύσεσθαι δύναμιν διὰ τὴν κατέχουσαν
ἐν τῇ πόλει στάσιν, οἱ μὲν ὕπατοι τὴν βουλὴν συνήγαγον,
ὡς περὶ τῶν ὅλων ἔσχατον τοῦτο βουλευσόμενοι.
<milestone unit="section" n="2" />ῥηθέντων δὲ πολλῶν λόγων πρῶτος ἐρωτηθεὶς 
γνώμην Λεύκιος Κοίντιος, ὁ τῷ παρελθόντι γενόμενος 
ἔτει δικτάτωρ, ἀνὴρ οὐ μόνον τὰ πολέμια δεινότατος
τῶν καθ᾽ ἑαυτόν, ἀλλὰ καὶ τὰ πολιτικὰ δοκῶν εἶναι
φρονιμώτατος, γνώμην ἀπεφήνατο <add>τήνδε</add>: μάλιστα
<milestone unit="reiskpage" n="2061" />μὲν πείθειν τούς τε δημάρχους καὶ τοὺς ἄλλους πολίτας
τὴν μὲν ὑπὲρ τοῦ νόμου διάγνωσιν οὐθὲν ἐν τῷ 
παρόντι κατεπείγουσαν εἰς ἑτέρους ἀναβαλέσθαι καιροὺς
ἐπιτηδειοτέρους, τὸν δ᾽ ἐν χερσὶν ὄντα καὶ ὅσον
οὔπω τῇ πόλει πλησιάζοντα πόλεμον ἄρασθαι πάσῃ
προθυμίᾳ, καὶ μὴ περιιδεῖν τὴν μετὰ πολλῶν κτηθεῖσαν
ἡγεμονίαν πόνων αἰσχρῶς καὶ ἀνάνδρως ἀπολομένην. 
<milestone unit="section" n="3" />ἐὰν δὲ μὴ πείθηται ὁ δῆμος, τοὺς πατρικίους 
ἅμα τοῖς πελάταις καθοπλισαμένους τῶν τ᾽
ἄλλων πολιτῶν παραλαβόντας, οἷς ἦν ἑκοῦσι συνάρασθαι
τοῦ καλλίστου <add>ὑπὲρ</add> τῆς πατρίδος ἀγῶνος,
χωρεῖν προθύμως ἐπὶ τὸν πόλεμον θεούς, ὅσοι φυλάττουσι 
τὴν Ῥωμαίων πόλιν, ἡγεμόνας τῆς ἐξόδου ποιησαμένους.
<milestone unit="section" n="4" />συμβήσεσθαι γὰρ αὐτοῖς δυεῖν καλῶν ἔργων 
καὶ δικαίων θάτερον, ἢ νίκην ἐξενέγκασθαι πασῶν
ὧν αὐτοί ποτε ἢ οἱ πατέρες ἐξηνέγκαντο λαμπροτάτην,
<pb id="v.4p.52" />
ἢ περὶ τῶν ἐν αὐτῇ καλῶν εὐψύχως ἀγωνιζομένοις
ἀποθανεῖν. ταύτης μέντοι τῆς καλῆς πείρας οὔτ᾽ αὐτὸς
ἀπολείψεσθαι ἔφη, ἀλλ᾽ ἐν ἴσῳ τοῖς κράτιστα ἐρρωμένοις
παρὼν ἀγωνιεῖσθαι, οὔτε τῶν ἄλλων τινὰ πρεσβυτέρων, <milestone unit="reiskpage" n="2062" />
οἷς ἐστιν ἐλευθερίας τε καὶ δόξης ἀγαθῆς λόγος.
</p></div2>

<div2 type="chapter" n="28" org="uniform" sample="complete">
<p><milestone unit="section" n="1" />
ὡς δὲ καὶ τοῖς ἄλλοις ἅπασι ταῦτ᾽ ἐδόκει,
καὶ οὐθεὶς ἦν ὁ τἀναντία ἐρῶν, οἱ μὲν ὕπατοι
τὸν δῆμον εἰς ἐκκλησίαν συνεκάλουν. συνελθόντος δ᾽
ὡς ἐπὶ καινοῖς ἀκούσμασι παντὸς τοῦ κατὰ τὴν πόλιν
ὄχλου παρελθὼν ἅτερος τῶν ὑπάτων Γάιος Ὁράτιος
ἐπειρᾶτο πείθειν τοὺς δημοτικοὺς ἑκόντας ὑπομεῖναι
καὶ ταύτην τὴν στρατείαν. ἀντιλεγόντων δὲ τῶν
δημάρχων καὶ τοῦ δήμου προσέχοντος αὐτοῖς τὸν
νοῦν παρελθὼν πάλιν ὁ ὕπατος εἶπε: <milestone unit="section" n="2" />καλὸν <add>γ᾽</add>, ὦ
Οὐεργίνιε, καὶ θαυμαστὸν ἔργον ἐξειργάσασθε διασπάσαντες
ἀπὸ τῆς βουλῆς τὸν δῆμον: καὶ τὸ μὲν
ἐφ᾽ ὑμῖν εἶναι μέρος πάντ᾽ ἀπολωλέκαμεν, ὅσα παρὰ
τῶν προγόνων παραλαβόντες ἢ τοῖς ἑαυτῶν πόνοις
κτησάμενοι κατέσχομεν <del status="unremarkable">ἀγαθά</del>. <milestone unit="section" n="3" />οὐ μὴν ἡμεῖς γ᾽ ἀκονιτὶ
μεθησόμεθα αὐτῶν, ἀλλ᾽ ἀναλαβόντες τὰ ὅπλα
μετὰ τῶν βουλομένων σώζεσθαι τὴν πατρίδα χωρήσομεν <milestone unit="reiskpage" n="2063" />
ἐπὶ τὸν ἀγῶνα τὰς ἀγαθὰς προβαλλόμενοι τῶν
ἔργων ἐλπίδας: καὶ εἴ τις ἄρα θεὸς ἐπισκοπεῖ τοὺς
καλοὺς καὶ δικαίους ἀγῶνας, καὶ ἡ τὴν πόλιν τήνδε
<pb id="v.4p.53" />
αὔξουσα ἐκ πολλοῦ τύχη μήπω προλέλοιπεν αὐτήν,
κρείττους τῶν ἐχθρῶν ἐσόμεθα: εἰ δέ τις ἄρα ἐνέστηκε
δαίμων καὶ ἐναντιοῦται τῇ σωτηρίᾳ τῆς πόλεως, οὔτοι
τό γ᾽ ἐν ἡμῖν εὔνουν καὶ πρόθυμον ἀπολεῖται, ἀλλὰ
τὸν ἁπάντων κράτιστον θάνατον αἱρησόμεθα περὶ τῆς 
πατρίδος. <milestone unit="section" n="4" />ὑμεῖς δὲ αὐτοῦ μένοντες οἰκουρεῖτε ἅμα 
ταῖς γυναιξίν, ὦ καλοὶ καὶ γενναῖοι προστάται τῆς
πόλεως, ἐγκαταλιπόντες, μᾶλλον δὲ προδόντες ἡμᾶς,
οἷς οὔτ᾽ ἂν νικήσωμεν ἡμεῖς ὁ βίος ἔσται καλός, οὔτ᾽
<milestone unit="section" n="5" />ἂν ἄλλως χωρήσῃ τὰ καθ᾽ ἡμᾶς ἀσφαλής: εἰ μὴ ἄρα 
<milestone unit="reiskpage" n="2064" />ἐκείνῃ τῇ ψυχρᾷ ἐλπίδι ἐπαίρεσθε, ὡς διαφθαρέντων
τῶν πατρικίων ὑμᾶς ἐάσουσιν οἱ πολέμιοι ταύτην
ὑπολογιζόμενοι τὴν εὐεργεσίαν, καὶ συγχωρήσουσιν
ὑμῖν τὴν πατρίδα καὶ τὴν ἐλευθερίαν καὶ τὴν ἡγεμονίαν
καὶ πάντα τἆλλα ἀγαθά, ὅσα νῦν ἔχετε, καρποῦσθαι, 
ὧν ὑμεῖς ὅτε τὰ ἄριστα ἐφρονεῖτε πολλὴν
μὲν γῆν ἀπετέμεσθε, πολλὰς δὲ πόλεις ἐξανδραποδισάμενοι
κατεσκάψατε, πολλὰ δὲ καὶ μεγάλα καὶ οὐδ᾽
ὑπὸ τοῦ παντὸς αἰῶνος ἀφανισθησόμενα τρόπαια καὶ
<milestone unit="section" n="6" />μνημεῖα τῆς ἔχθρας ἀνεστήσατε. ἀλλὰ τί τῷ δήμῳ 
ταῦτ᾽ ἐπιτιμῶ, ὃς οὐδέποτε πονηρὸς ἑκὼν ἐγένετο,
μᾶλλον ἢ οὐχ ὑμῖν, ὦ Οὐεργίνιε, τοῖς τὰ καλὰ ταῦτα
πολιτευομένοις; ἡμῖν μὲν οὖν, οἷς ἀνάγκη μηδὲν ταπεινὸν
φρονεῖν, δέδοκταί τε καὶ οὐθὲν ἔσται τὸ κωλύσον
ἄρασθαι τὸν ὑπὲρ τῆς πατρίδος ἀγῶνα, ὑμῖν δὲ 
τοῖς ἐγκαταλιποῦσι καὶ προδοῦσι τὸ κοινὸν ἥξει δίκη
<pb id="v.4p.54" />
τιμωρὸς οὐ μεμπτὴ παρὰ θεῶν, ἐὰν ἄρα διαφύγητε
τὴν παρ᾽ ἀνθρώπων κόλασιν. <milestone unit="section" n="7" />ἀλλ᾽ οὐδὲ ταύτην διαφεύξεσθε:
καὶ μή με δεδίττεσθαι ὑπολάβητε, ἀλλ᾽ εὖ <milestone unit="reiskpage" n="2065" />
ἴστε, ὅτι οἱ καταλειφθέντες ἡμῶν ἐνθάδε φύλακες τῆς
πόλεως, ἐὰν κρείττω τὰ τῶν ἐχθρῶν γένηται, φρονήσουσιν
ἃ προσῆκεν αὐτοῖς φρονεῖν. οὐ γὰρ ἤδη βαρβάροις
μέν τισιν ἁλισκομένοις ὑπὸ τῶν πολεμίων εἰς
νοῦν ἦλθε μήτε γυναικῶν αὐτοῖς παραχωρῆσαι μήτε
παίδων μήτε πόλεων, ἀλλὰ τὰς μὲν ἐμπρῆσαι, τὰς δὲ
<milestone unit="section" n="8" /> κατασφάξαι, Ῥωμαίοις δ᾽ ἄρα, οἷς ἑτέρων ἄρχειν
πάτριόν ἐστιν, οὐ παραστήσεται ταῦτα περὶ ἑαυτῶν
φρονεῖν; οὐχ οὕτως ἀγεννεῖς ἔσονται, ἀλλ᾽ ἀφ᾽ ὑμῶν
τῶν ἐχθίστων ἀρξάμενοι τότε χωρήσουσι πρὸς τὰ
φίλια. πρὸς ταῦτα ὁρῶντες ἐκκλησιάζετε καὶ νόμους
εἰσφέρετε καινούς.
</p></div2>

<div2 type="chapter" n="29" org="uniform" sample="complete">
<p><milestone unit="section" n="1" />
ταῦτα καὶ πολλὰ τούτοις ὅμοια εἰπὼν
παρεστήσατο τοὺς πρεσβυτάτους τῶν πατρικίων κλαίοντας,
οὓς ἰδόντες πολλοὶ τῶν δημοτικῶν οὐδ᾽ αὐτοὶ
κατέχειν τὰ δάκρυα ἐδύναντο. γενομένης δὲ πολλῆς
συμπαθείας πρός τε τὰς ἡλικίας τῶν ἀνδρῶν καὶ πρὸς <milestone unit="reiskpage" n="2066" />
<milestone unit="section" n="2" />τὰς ἀξίας μικρὸν ἐπισχὼν ὁ ὕπατος: οὐκ αἰσχύνεσθε,
ἔφησεν, ὦ πολῖται, οὐδὲ κατὰ γῆς δύεσθε, εἰ οἵδε οἱ
γέροντες ὑπὲρ ὑμῶν τῶν νέων τὰ ὅπλα ἀναλήψονται,
ἀλλ᾽ ὑπομενεῖτε ἀπολειφθῆναι τούτων ἡγουμένων, οὓς
ἀεὶ πατέρας ἐκαλεῖτε; ὦ σχέτλιοι ὑμεῖς καὶ οὐδὲ πολῖται
<pb id="v.4p.55" />
ταύτης ἄξιοι λέγεσθαι τῆς γῆς, ἣν ἔκτισαν οἱ τοὺς
πατέρας ἐπὶ τῶν ὤμων ἐνέγκαντες, οἷς καὶ δι᾽ ὅπλων
καὶ διὰ πυρὸς ὁδοὺς ἀσφαλεῖς θεοὶ παρέσχον. <milestone unit="section" n="3" />ὡς δὲ 
κατέμαθεν ὁ Οὐεργίνιος ἀγόμενον τὸν δῆμον ὑπὸ τῶν
λόγων, δεδοικώς, μὴ παρὰ τὴν ἑαυτοῦ γνώμην κοινωνεῖν 
ὑπομείνῃ τοῦ πολέμου, παρελθὼν εἶπεν: ἡμεῖς
οὔτ᾽ ἐγκαταλείπομεν οὔτε προδίδομεν ὑμᾶς, ὦ πατέρες,
<milestone unit="reiskpage" n="2067" />οὐδ᾽ ἂν ἀπολειφθείημεν ὑμῶν, ὥσπερ οὐδὲ πρότερον
ἠξιώσαμεν οὐδεμιᾶς ἀπολειφθῆναι στρατείας, ἀλλὰ καὶ
ζῆν αἱρούμεθα σὺν ὑμῖν καὶ πάσχειν, ὅ τι ἂν τῷ 
<milestone unit="section" n="4" />δαίμονι δοκῇ, μεθ᾽ ὑμῶν. πρόθυμοι δ᾽ ἐν παντὶ καιρῷ 
περὶ ὑμᾶς γεγονότες ἀξιοῦμεν μετρίας παρ᾽ ὑμῶν
τυχεῖν χάριτος, ὥσπερ τῶν κοινῶν κινδύνων ἰσομοιροῦμεν
ὑμῖν, οὕτως καὶ τῶν δικαίων τὸ ἴσον ἔχειν,
νόμους καταστησάμενοι φύλακας τῆς ἐλευθερίας, οἷς 
ἅπαντες ἀεὶ χρησόμεθα. <milestone unit="section" n="5" />εἰ δὲ προσίσταται τοῦθ᾽ 
ὑμῖν, καὶ οὐκ ἀξιοῦτε τοῖς ἑαυτῶν πολίταις ταύτην
συγχωρῆσαι τὴν χάριν, ἀλλὰ θανάτου τιμᾶσθε τὸ
μεταδοῦναι τῷ δήμῳ τῆς ἰσηγορίας, οὐκέτι φιλονεικοῦμεν
ὑμῖν: αἰτησόμεθα δ᾽ ἑτέραν παρ᾽ ὑμῶν χάριν, ἧς 
τυχόντες ἴσως ἂν οὐδὲ καινῶν ἔτι δεηθείημεν νόμων.
εἰσέρχεται δ᾽ ἡμᾶς εὐλάβεια, μή ποτε οὐδὲ ταύτης
τύχωμεν, ἐξ ἧς τῇ βουλῇ μὲν οὐδὲν ἔσται βλάβος, τῷ
δὲ δήμῳ τιμή τις ὑπάρξει καὶ φιλανθρωπία.
</p></div2>

<div2 type="chapter" n="30" org="uniform" sample="complete">
<p><milestone unit="section" n="1" />
<milestone unit="reiskpage" n="2068" />εἰπόντος δὲ τοῦ ὑπάτου, ὅτι τοῦτο τὸ 
πολίτευμα τῇ βουλῇ συγχωροῦντες οὐθενὸς ἄλλου
ἁμαρτήσονται τῶν μετρίων, καὶ κελεύοντος λέγειν
<pb id="v.4p.56" />
ὅτου δέονται, ὀλίγα διαλεχθεὶς τοῖς συνάρχουσιν ὁ
<milestone unit="section" n="2" />Οὐεργίνιος, ἐπὶ τῆς βουλῆς ἔφησεν ἐρεῖν. καὶ μετὰ
ταῦτα συναγαγόντων τὸ συνέδριον τῶν ὑπάτων παρελθὼν
καὶ τὰ δίκαια τοῦ δήμου πρὸς τὴν βουλὴν
ἅπαντα εἰσενεγκάμενος ᾐτήσατο διπλασιασθῆναι τὴν
ἀρχὴν τὴν προισταμένην τοῦ δήμου, καὶ ἀντὶ τῶν
πέντε δημάρχων δέκα εἰς ἕκαστον ἐνιαυτὸν ἀποδείκνυσθαι.
τοῦτο οἱ μὲν ἄλλοι βλάβην οὐδεμίαν ᾤοντο
τῷ κοινῷ φέρειν, ἀλλὰ διδόναι καὶ μὴ ἀντιπράττειν
παρῄνουν, ἄρχοντος τῆς γνώμης Λευκίου Κοιντίου,
<milestone unit="section" n="3" />τοῦ τότε μέγιστον ἔχοντος ἐν τῇ βουλῇ κράτος. εἷς
δὲ μόνος ἀντέλεγε Γάιος Κλαύδιος, υἱὸς Ἀππίου
Κλαυδίου, τοῦ παρὰ πάντα τὸν χρόνον τοῖς εἰσηγήμασι
τῶν δημοτικῶν, εἴ τινα μὴ νόμιμα ἦν, ἐναντιωθέντος <milestone unit="reiskpage" n="2069" />
διαδεδεγμένος τὰ πολιτεύματα τοῦ πατρός,
καὶ ὅτ᾽ αὐτὸς εἶχε τὴν ὕπατον ἀρχὴν κωλύσας δοθῆναι
τοῖς δημάρχοις τὴν κατὰ τῶν ἱππέων τῶν ἐπὶ τῇ
συνωμοσίᾳ διαβαλλομένων ἐξέτασιν, καὶ μακρὸν διεξελθὼν
λόγον ἐδίδασκεν, ὅτι μετριώτερος μὲν ὁ δῆμος
οὐδὲν οὐδὲ χρηστότερος ἔσται διπλασιασθείσης
αὐτῷ τῆς ἀρχῆς, ἀνοητότερος δὲ καὶ βαρύτερος. <milestone unit="section" n="4" />οὐ
γὰρ ἐπὶ ῥητοῖς τισι παραλήψεσθαι τὴν ἀρχὴν τοὺς
ὕστερον ἀποδειχθησομένους, ὥστε μένειν ἐπὶ τοῖς
καθεστηκόσιν, ἀλλὰ καὶ τὸν περὶ τῆς κληρουχίας αὖθις
θις προθήσειν λόγον καὶ τὸν ὑπὲρ τῆς ἰσοτιμίας, καὶ
<pb id="v.4p.57" />
πάντας ἑξῆς ζητήσειν, ὅ τι λέγοντες ἢ πράττοντες τὸ
μὲν τοῦ δήμου κράτος αὐξήσουσι, τὰς δὲ τῆς βουλῆς
τιμὰς καταλύσουσι. καὶ σφόδρα ἐκίνησε τοὺς πολλοὺς
ὁ λόγος. ἔπειτα μετήγαγεν αὐτοὺς ὁ Κοίντιος διδάσκων, 
<milestone unit="section" n="5" />ὅτι πρὸς τῆς βουλῆς ἐστι τὸ πολλοὺς εἶναι τοῦ 
<milestone unit="reiskpage" n="2070" />δήμου προστάτας. ἧττον γὰρ ὁμονοήσειν τοὺς πλείους
τῶν ἐλαττόνων, μίαν δὲ βοήθειαν εἶναι τοῖς κοινοῖς,
ἣν Ἄππιον Κλαύδιον τὸν Γαΐου πατέρα πρῶτον ἰδεῖν,
ἐὰν στασιάζῃ τὸ ἀρχεῖον καὶ μὴ πᾶσι τὸ αὐτὸ δοκῇ.
<milestone unit="section" n="6" />ἐδόκει τε δὴ ταῦτα καὶ γίνεται δόγμα βουλῆς: ἐξεῖναι 
τῷ δήμῳ δέκα δημάρχους καθ᾽ ἕκαστον ἐνιαυτὸν ἀποδεικνύναι,
τῶν δὲ τότε ὄντων ἐν ἀρχῇ μηθένα. τοῦτο
τὸ προβούλευμα οἱ περὶ τὸν Οὐεργίνιον λαβόντες
ἐξήνεγκαν καὶ κυρώσαντες τὸν ἐπ᾽ αὐτῷ γραφέντα
νόμον δέκα δημάρχους εἰς τὸν ἐπιόντα ἐνιαυτὸν ἀπέδειξαν. 
<milestone unit="section" n="7" />παυσαμένης δὲ τῆς στάσεως καταγράψαντες 
τὰς δυνάμεις οἱ ὕπατοι διεκληρώσαντο τὰς ἐξόδους:
Μηνυκίῳ μὲν οὖν ὁ κατὰ Σαβίνων πόλεμος ἐδόθη,
Ὁρατίῳ δὲ ὁ κατ᾽ Αἰκανῶν, καὶ κατὰ σπουδὴν ἐξῄεσαν
<milestone unit="reiskpage" n="2071" />ἀμφότεροι. Σαβῖνοι μὲν οὖν τὰς πόλεις διὰ φυλακῆς 
ἔχοντες ὑπερεῖδον ἀγομένων τε καὶ φερομένων ἁπάντων
τῶν κατὰ τοὺς ἀγρούς, Αἰκανοὶ δὲ τὴν ἐναντιωσομένην
Ῥωμαίοις δύναμιν ἀπέστειλαν. <milestone unit="section" n="8" />ἀγωνισάμενοι 
δὲ λαμπρῶς οὐχ οἷοί τε ἐγένοντο τὴν Ῥωμαίων ὑπερβαλέσθαι
δύναμιν, ἀλλ᾽ ἠναγκάσθησαν εἰς τὰς πόλεις 
ἀπελθεῖν ἀποβαλόντες τὸ πολίχνιον, ὑπὲρ οὗ τὸν
ἀγῶνα ἐποιοῦντο. Ὁράτιος δὲ τρεψάμενος τοὺς πολεμίους
<pb id="v.4p.58" />
καὶ πολλὰ τῆς χώρας αὐτῶν κακώσας τοῦ τε
Κορβιῶνος τὰ τείχη κατασπάσας καὶ τὰς οἰκήσεις ἐκ
θεμελίων ἀνελὼν ἀπῆγε τὴν δύναμιν ἐπ᾽ οἴκου.
</p></div2>

<div2 type="chapter" n="31" org="uniform" sample="complete">
<p><milestone unit="section" n="1" />
τῷ δ᾽ ἑξῆς ἔτει Μάρκου Οὐαλερίου καὶ
Σπορίου Οὐεργινίου τὴν ὑπατείαν ἐχόντων στρατιὰ
μὲν ὑπερόριος οὐδεμία ἐξῆλθε Ῥωμαίων, πολιτικὰ δέ
τινα προσκρούσματα τοῖς δημάρχοις πρὸς τοὺς ὑπάτους
συνέστη πάλιν, ἐξ ὧν ἔσχον οἱ δήμαρχοι παρασπάσαντές
τι τῆς ὑπατικῆς δυναστείας. τὸν μὲν γὰρ
ἔμπροσθεν χρόνον ἐκκλησίας μόνον ἦσαν οἱ δήμαρχοι
κύριοι, βουλὴν δὲ συνάγειν ἢ γνώμην ἀγορεύειν οὐκ <milestone unit="reiskpage" n="2072" />
ἐξῆν αὐτοῖς, ἀλλ᾽ ἦν τῶν ὑπάτων τοῦτο τὸ γέρας.
<milestone unit="section" n="2" />οἱ δὲ τότε δήμαρχοι πρῶτοι συγκαλεῖν ἐπεβάλοντο
τὴν βουλὴν Ἰκιλλίου τὴν πεῖραν εἰσηγησαμένου, ὃς
ἡγεῖτο μὲν τοῦ ἀρχείου, δραστήριος δέ τις ἦν ἀνὴρ
καὶ ὡς Ῥωμαῖος εἰπεῖν οὐκ ἀδύνατος. εἰσέφερε γάρ
τι καὶ οὗτος πολίτευμα καινὸν ἀξιῶν ἀπομερισθῆναι
τοῖς δημόταις τόπον εἰς οἰκιῶν κατασκευὰς τὸν καλούμενον
Αὐεντῖνον. ἔστι δὲ λόφος ὑψηλὸς ἐπιεικῶς,
οὐκ ἐλάττων ἢ δώδεκα σταδίων τὴν περίμετρον, ἐμπεριεχόμενος
τῇ πόλει, ὃς οὐχ ἅπας τότε ᾠκεῖτο, ἀλλ᾽
<milestone unit="section" n="3" />ἦν δημόσιός τε καὶ ὕλης ἀνάπλεως. τοῦτο τὸ πολίτευμα
εἰσάγων ὁ δήμαρχος τοῖς τότε ὑπάτοις καὶ τῇ
βουλῇ προσῄει δεόμενος τὸν ἐπ᾽ αὐτῷ γραφέντα νόμον
προβουλεῦσαί τε καὶ εἰς τὸν δῆμον ἐξενεγκεῖν. ἀναβαλλομένων
<pb id="v.4p.59" />
δὲ καὶ παρελκόντων τῶν ὑπάτων τὸν
<milestone unit="reiskpage" n="2073" />χρόνον πέμψας τὸν ὑπηρέτην ὡς αὐτοὺς ἐκέλευσεν
ἐπὶ τὴν ἀρχὴν ἀκολουθεῖν καὶ τὴν βουλὴν συγκαλεῖν.
ἐπεὶ δὲ τῶν ῥαβδούχων τις ἀπήλασε τὸν ὑπηρέτην
κελευσθεὶς ὑπὸ τῶν ὑπάτων, ἀγανακτήσας ὁ Ἰκίλλιος 
καὶ οἱ συνάρχοντες αὐτοῦ, συνέλαβον τὸν ῥαβδοῦχον
καὶ ἀπῆγον ὡς ῥίψοντες κατὰ τῆς πέτρας. <milestone unit="section" n="4" />οἱ δὲ 
ὕπατοι βιάσασθαι μὲν ἢ τὸν ἀγόμενον ἀφελέσθαι, καίτοι
δεινὰ δοκοῦντες ὑβρίσθαι, ἀδύνατοι ἦσαν, ἐπεκαλοῦντο
δὲ τὴν ἐκ τῶν ἄλλων δημάρχων βοήθειαν. 
οὐθὲν γὰρ τῶν πραττομένων ὑπὸ τῆς ἀρχῆς ἐκείνης
ἐπισχεῖν ἢ κωλῦσαι τῶν ἄλλων τινὶ ἔξεστιν, ἀλλ᾽
<milestone unit="section" n="5" />ἑτέρου δημάρχου τοῦτ᾽ ἐστὶ τὸ κράτος. τοῖς δ᾽ ἄρα 
πᾶσιν ἦν ταῦτα κατ᾽ ἀρχὰς δεδογμένα μήτ᾽ εἰσηγήσασθαί
τινα καινὸν πολίτευμα μηθὲν ἐφ᾽ ἑαυτοῦ βαλόμενον, 
ἐὰν μὴ πᾶσι τὸ αὐτὸ δοκῇ, μήτε ἐναντιωθῆναί
τινα τοῖς πραττομένοις, ὅσ᾽ ἂν αἱ πλείους γνῶμαι
<milestone unit="reiskpage" n="2074" />δοκιμάσωσι: καὶ περὶ τούτων εὐθὺς ἅμα τῷ παραλαβεῖν
τὴν ἀρχὴν ἱερὰ θύσαντες ὅρκους ἔδοσαν ἀλλήλοις:
οὕτως οἰόμενοι μάλιστα τὸ τῆς δημαρχίας ἀκατάλυτον 
ἔσεσθαι κράτος, ἐὰν τὸ στασιάζον ἐξ αὐτῆς
ἀναιρεθῇ. <milestone unit="section" n="6" />τοῦτο δὴ φυλάττοντες τὸ συνωμόσιον εἶπον 
ἀπάγεσθαι τὸν φύλακα τῆς ἀρχῆς τῶν ὑπάτων, κοινὴν
ἁπάντων εἶναι λέγοντες τὴν γνώμην, οὐ μὴν διέμεινάν
γ᾽ ἐπὶ τῆς ὀργῆς, ἀλλὰ τοῖς πρεσβυτάτοις τῶν ἐκ τοῦ 
<pb id="v.4p.60" />
συνεδρίου παραιτουμένοις τὸν ἄνδρα ἀφῆκαν, τόν τε
φθόνον ὑφορώμενοι τοῦ πράγματος, ὅτι πρῶτοι ἔμελλον
θανάτῳ ζημιῶσαι τὸν ἄνδρα τὸ κελευσθὲν ὑπὸ
τῶν ἀρχόντων ποιήσαντα, καὶ δεδοικότες, μὴ ἀπὸ
ταύτης τῆς προφάσεως εἰς ἀπόνοιαν ἀναγκασθῶσιν οἱ πατρίκιοι τραπέσθαι.
</p></div2>

<div2 type="chapter" n="32" org="uniform" sample="complete">
<p><milestone unit="section" n="1" />
μετὰ τοῦτο τὸ ἔργον συναχθείσης τῆς
βουλῆς οἱ μὲν ὕπατοι κατηγορίαν πολλὴν τῶν δημάρχων
ἐποιήσαντο: παραλαβὼν δὲ τὸν λόγον ὁ Ἰκίλλιος
περί τε τῆς εἰς τὸν ὑπηρέτην ὀργῆς ἀπελογεῖτο τοὺς
ἱεροὺς προφερόμενος νόμους, καθ᾽ οὓς οὔτε ἄρχοντι <milestone unit="reiskpage" n="2075" />
οὔτ᾽ ἰδιώτῃ συνεχωρεῖτο πράττειν οὐδὲν ἐναντίον
δημάρχῳ, καὶ περὶ τοῦ συγκαλεῖν τὴν βουλὴν ἐδίδασκεν,
ὡς οὐθὲν εἴη πεποιηκὼς ἄτοπον, πολλοὺς καὶ
<milestone unit="section" n="2" /> παντοδαποὺς εἰς τοῦτο παρασκευασάμενος λόγους. ὡς
δ᾽ ἀπελύσατο ταύτας τὰς κατηγορίας, τὸν ὑπὲρ τοῦ
λόφου νόμον εἰσέφερεν. ἦν δὲ τοιόσδε: ὅσα μὲν ἰδιῶταί
τινες εἶχον ἐκ <add>τοῦ</add> δικαίου κτησάμενοι, ταῦτα
τοὺς κυρίους κατέχειν: ὅσα δὲ βιασάμενοί τινες ἢ
κλοπῇ λαβόντες ᾠκοδομήσαντο, κομισαμένους τὰς δαπάνας,
ἃς ἂν οἱ διαιτηταὶ γνῶσι, τῷ δήμῳ παραδιδόναι:
τὰ δὲ ἄλλα, ὅσα ἦν δημόσια, χωρὶς ὠνῆς
τὸν δῆμον παραλαβόντα διελέσθαι. <milestone unit="section" n="3" />ἐδίδασκέ τε, ὅτι
τοῦτο τὸ πολίτευμα εἰς πολλὰ μὲν καὶ ἄλλα συνοίσει
τῇ πόλει, μάλιστα δὲ εἰς τὸ μὴ στασιάζειν ἔτι περὶ
τῆς δημοσίας χώρας τοὺς πένητας, ἣν οἱ πατρίκιοι
κατεῖχον. ἀγαπήσειν γὰρ αὐτοὺς τῆς πόλεως λαχόντας
<pb id="v.4p.61" />
μέρος, ἐπειδὴ τῆς χώρας οὐκ ἔξεστι διὰ τοὺς
<milestone unit="reiskpage" n="2076" />ἐσφετερισμένους αὐτὴν πολλοὺς ὄντας καὶ δυνατούς.
<milestone unit="section" n="4" />τοιούτων ῥηθέντων ὑπ᾽ αὐτοῦ λόγων ὁ μὲν ἀντιλέγων 
Γάιος Κλαύδιος ἦν μόνος, οἱ δὲ συγκαταινοῦντες
πολλοί, καὶ ἔδοξε διδόναι τῷ δήμῳ τὸν τόπον. μετὰ 
τοῦτο ἱεροφαντῶν τε παρόντων καὶ οἰωνοσκόπων καὶ
ἱεροποιῶν δυεῖν καὶ ποιησαμένων τὰς νομίμους εὐχάς
τε καὶ ἀρὰς ἐν τῇ λοχίτιδι ἐκκλησίᾳ συναχθείσῃ ὑπὸ
τῶν ὑπάτων ὁ νόμος ἐκυρώθη, ὅς ἐστιν ἐν στήλῃ
χαλκῇ γεγραμμένος, ἣν ἀνέθεσαν ἐν τῷ Αὐεντίνῳ 
<milestone unit="section" n="5" />κομίσαντες εἰς τὸ τῆς Ἀρτέμιδος ἱερόν. κυρωθέντος 
δὲ τοῦ νόμου συνελθόντες οἱ δημοτικοὶ τά τε οἰκόπεδα
διελάγχανον καὶ κατῳκοδόμουν ὅσον ἕκαστοι
τόπον δυνηθεῖεν ἀπολαμβάνοντες. εἰσὶ δ᾽ οἳ σύνδυο
καὶ σύντρεις καὶ ἔτι πλείους συνιόντες οἰκίαν κατεσκευάζοντο 
<milestone unit="reiskpage" n="2077" />μίαν ἑτέρων μὲν τὰ κατάγεια λαγχανόντων,
ἑτέρων δὲ τὰ ὑπερῷα. ὁ μὲν οὖν ἐνιαυτὸς ἐκεῖνος
εἰς τὰς κατασκευὰς τῶν οἰκήσεων ἐδαπανήθη.
</p></div2>

<div2 type="chapter" n="33" org="uniform" sample="complete">
<p><milestone unit="section" n="1" />
ὁ δὲ μετὰ τοῦτον, ἐν ᾧ τὴν ὕπατον
ἀρχὴν παρειλήφεσαν Τίτος Ῥωμίλιος καὶ Γάιος Οὐετούριος, 
δήμαρχοι δ᾽ ἦσαν οἱ περὶ Λεύκιον Ἰκίλλιον
τὸ δεύτερον ἄρχειν ἑξῆς αἱρεθέντες, οὐχ ἁπλοῦς, ἀλλὰ
ποικίλος τις ἐγένετο καὶ μεγάλων μεστὸς πραγμάτων.
ἥ τε γὰρ πολιτικὴ στάσις ἤδη μεμαράνθαι δοκοῦσα
ὑπὸ τῶν δημάρχων πάλιν ἀνεκινεῖτο, καὶ πόλεμοί 
τινες ἐκ τῶν ἀλλοεθνῶν ἀνέστησαν, οἳ κακὸν μὲν
<pb id="v.4p.62" />
οὐθὲν διαθεῖναι τὴν πόλιν ἠδυνήθησαν, οὐ μικρὰν
δὲ ὠφέλειαν τὸ στασιάζον ἀνελόντες ἐξ αὐτῆς. <milestone unit="section" n="2" />ἐγκύκλιον
γὰρ δὴ τοῦτο καὶ ἐν ἔθει ἦν ἤδη τῇ πόλει
πολεμουμένῃ μὲν ὁμονοεῖν, εἰρήνην δὲ ἀγούσῃ στασιάζειν.
τοῦτο συνιδόντες ἅπαντες οἱ τὰς ὑπάτους
ἀρχὰς παραλαβόντες κατ᾽ εὐχὰς μὲν εἴ τις ἔξωθεν
ἐπανασταίη πόλεμος ἐλάμβανον: ἡσυχαζόντων δὲ τῶν <milestone unit="reiskpage" n="2078" />
ἀντιπάλων αὐτοὶ κατεσκεύαζον ἐγκλήματα καὶ προφάσεις
πολέμων, ἅτε ὁρῶντες διὰ μὲν τοὺς πολέμους
μεγάλην καὶ εὐδαίμονα γινομένην τὴν πόλιν, διὰ δὲ
<milestone unit="section" n="3" />τὰς στάσεις ταπεινὴν καὶ ἀσθενῆ. οἷς ὅμοια γνόντες
οἱ τότε ὕπατοι στρατιὰν ἐξάγειν ἔκριναν ἐπὶ τοὺς
πολεμίους δεδοικότες, μή τι διὰ τὴν εἰρήνην ἄρξωνται
ταράττειν ἀργοὶ καὶ πένητες ἄνθρωποι, τοῦτο μὲν
ὀρθῶς ἰδόντες, ὅτι δεῖ περισπᾶσαι τὸν ὄχλον ἐπὶ
τοὺς ἔξω πολέμους, τὸ δὲ μετὰ τοῦτο οὐκ ὀρθῶς. δέον
γὰρ αὐτοὺς ὡς ἐν νοσούσῃ πόλει μετρίαις χρῆσθαι
ταῖς στρατολογίαις ἐπὶ τὸ βίᾳ προσαναγκάζειν τοὺς
ἀπειθοῦντας ἐτράποντο, οὔτε παραίτησιν οὔτε συγγνώμην
οὐδενὶ διδόντες οὐδεμίαν, ἀλλὰ ταῖς ἐκ τῶν
νόμων τιμωρίαις εἴς τε τὰ σώματα καὶ τὰς οὐσίας
αὐτῶν πικρῶς χρώμενοι. <milestone unit="section" n="4" />ταῦτα ποιούντων αὐτῶν
ἀφορμὴν αὖθις εἰλήφεσαν οἱ δήμαρχοι τοῦ δημαγωγεῖν
τὰ πλήθη: καὶ συναγαγόντες εἰς ἐκκλησίαν τά <milestone unit="reiskpage" n="2079" />
τ᾽ ἄλλα τῶν ὑπάτων κατεβόων, καὶ ὅτι πολλοὺς τῶν
πολιτῶν ἐκέλευσαν εἰς τὸ δεσμωτήριον ἀπάγειν τὴν
<pb id="v.4p.63" />
δημαρχικὴν ἐξουσίαν ἐπικαλεσαμένους, τῆς τε στρατολογίας
ἀπολύειν ἔφασαν αὐτοὶ δὴ μόνοι ἐξουσίαν
ἐκ τῶν νόμων ἔχοντες. ὡς δ᾽ οὐθὲν ἐπέραινον, ἀλλ᾽ 
ἐπιστρεφεστέρας ἔτι τὰς καταγραφὰς ἑώρων γινομένας,
<milestone unit="section" n="5" />ἔργοις κωλύειν ἐπεβάλλοντο. ἀμυνομένων δὲ τῶν 
ὑπάτων καὶ τῷ κράτει τῆς ἀρχῆς ἐρεθισμοί τέ τινες
ἐγίνοντο καὶ χειρῶν ἐπιβολαί. συνηγωνίζετο δὲ τοῖς
μὲν ὑπάτοις ἡ τῶν πατρικίων νεότης, τοῖς δὲ δημάρχοις
<milestone unit="reiskpage" n="2080" />ὁ πένης καὶ ἀργὸς ὄχλος. <milestone unit="section" n="6" />ἐκείνην μὲν οὖν τὴν 
ἡμέραν παρὰ πολὺ κρείττους ἐγένοντο τῶν δημάρχων 
οἱ ὕπατοι, ταῖς δ᾽ ἑξῆς ἡμέραις πλείονος ὄχλου συρρέοντος
εἰς τὴν πόλιν ἐκ τῶν ἀγρῶν, δόξαντες οἱ δήμαρχοι
προσειληφέναι χεῖρα ἀξιόμαχον ἐκκλησίας τε συνεχεῖς
ἐποιοῦντο καὶ τοὺς ὑπηρέτας κακῶς διακειμένους ἐκ τῶν
πληγῶν ἐπεδείκνυσαν καὶ τὴν ἀρχὴν ἔλεγον ἀποθήσεσθαι, 
εἰ μή τις αὐτοῖς ἔσται παρὰ τοῦ δήμου βοήθεια.
</p></div2>

<div2 type="chapter" n="34" org="uniform" sample="complete">
<p><milestone unit="section" n="1" />
συναγανακτοῦντος δ᾽ αὐτοῖς τοῦ πλήθους
ἐκάλουν τοὺς ὑπάτους ἐπὶ τὸν δῆμον ὡς τῶν
πεπραγμένων ὑφέξοντας λόγον. ὡς δ᾽ οὐ προσεῖχον
αὐτοῖς ἐκεῖνοι τὸν νοῦν, ἐπὶ τὴν βουλὴν παρῆσαν 
 —  ἔτυχον γὰρ ὑπὲρ αὐτῶν τούτων συνεδρεύοντες  — 
καὶ παρελθόντες ἐδέοντο μήθ᾽ αὑτοὺς τὰ αἴσχιστα
πεπονθότας ὑπεριδεῖν μήτε τὸν δῆμον ἀφαιρεθέντα
τὴν ἐξ αὐτῶν βοήθειαν, διεξιόντες ὅσα ἦσαν πεπονθότες
<pb id="v.4p.64" />
ὑπὸ τῶν ὑπάτων καὶ τῆς περὶ αὐτοὺς συνωμοσίας <milestone unit="reiskpage" n="2081" />
οὐ μόνον εἰς τὴν ἐξουσίαν, ἀλλὰ καὶ εἰς τὰ
<milestone unit="section" n="2" />σώματα προπηλακισθέντες. ἠξίουν τε δυεῖν θάτερον
ποιεῖν τοὺς ὑπάτους: εἰ μὲν ἀρνοῦνται μηδὲν ὧν οἱ
νόμοι κεκωλύκασιν εἰς τὰ τῶν δημάρχων πλημμελῆσαι
σώματα, παραγενομένους εἰς τὴν ἐκκλησίαν ἀπομόσαι,
εἰ δ᾽ οὐχ ὑπομένουσι τὸν ὅρκον, ἥκειν ἐπὶ τοὺς δημότας
λόγον ὑφέξοντας: ἀναδώσειν γὰρ ὑπὲρ αὐτῶν ταῖς
φυλαῖς τὴν ψῆφον. <milestone unit="section" n="3" />οἱ δ᾽ ὕπατοι πρὸς ταῦτ᾽ ἀπελογοῦντο
διδάσκοντες, ὅτι τῆς ὕβρεως οἱ δήμαρχοι
ἄρξειαν αὐθαδείᾳ χρησάμενοι καὶ τολμήσαντες εἰς ὑπάτων
σώματα παρανομεῖν, τὸ μὲν πρῶτον ὑπηρέταις τε
καὶ ἀγορανόμοις ἐπιτάττοντες ἄγειν εἰς τὸ δεσμωτήριον
ἄρχοντας, οἷς τὸ πάντων ἀποδέδοται κράτος, ἔπειτ᾽
αὐτοὶ τολμήσαντες ὁμόσε χωρεῖν σὺν τοῖς ἰταμωτάτοις
τῶν δημοτικῶν: <milestone unit="section" n="4" />τάς τε ἀρχὰς διδάσκοντες ὅσον ἀλλήλων
διαφέρουσιν, ἡ μὲν ὑπατικὴ τὸ τῶν βασιλέων
ἔχουσα κράτος, ἡ δὲ δημαρχικὴ τῆς βοηθείας ἕνεκα
παρεληλυθυῖα τῶν κατισχυομένων, ᾗ τοσούτου δεῖν <milestone unit="reiskpage" n="2082" />
ἐξεῖναι κατὰ τῶν ὑπάτων τινὸς ψῆφον ἀναδιδόναι
τοῖς ὄχλοις, ὥστε μηδὲ κατὰ τῶν ἄλλων πατρικίων
τοῦ φαυλοτάτου ταύτην ἀποδεδόσθαι τὴν ἐξουσίαν, ἂν
μὴ ἡ βουλὴ ψηφίσηται. ἠπείλουν τε, ὅταν ἐκεῖνοι
ψῆφον ἀναδῶσι τοῖς δημόταις, αὐτοὶ τὰ ὅπλα περιθήσειν
 τοῖς πατρικίοις. <milestone unit="section" n="5" />τοιούτων δὴ ῥηθέντων λόγων
<pb id="v.4p.65" />
δἰ ὅλης ἡμέρας οὐδὲν ἐξήνεγκεν ἡ βουλὴ τέλος, ἵνα
μήτε τὴν τῶν ὑπάτων ἀρχὴν μειώσειε μήτε τὴν τῶν
δημάρχων, ἑκάτερον ὁρῶσα μεγάλων κινδύνων αἴτιον ἐσόμενον.
</p></div2>

<div2 type="chapter" n="35" org="uniform" sample="complete">
<p><milestone unit="section" n="1" />
ἐπεὶ δὲ κἀκεῖθεν ἀπηλάθησαν οἱ δήμαρχοι 
βοήθειαν οὐδεμίαν εὑρόμενοι, ἐσκόπουν αὖθις ὅ τι
χρὴ ποιεῖν εἰς τὸν δῆμον ἀφικόμενοι. ἐνίοις μὲν οὖν
ἐδόκει καὶ μάλιστα τοῖς ταραχωδεστάτοις ἀπιέναι πάλιν
ἐκ τῆς πόλεως τοὺς δημοτικοὺς τὰ ὅπλα ἀναλαμβάνοντας
<milestone unit="reiskpage" n="2083" />εἰς τὸ ἱερὸν ὄρος, ἔνθα καὶ τὸ πρῶτον ἐστρατοπεδεύσαντο, 
καὶ τὸν πόλεμον ἐκεῖθεν ὁρμωμένους
ποιεῖν πρὸς τοὺς πατρικίους, ἐπειδὴ τὰς συνθήκας
ἔλυσαν ἐκεῖνοι τὰς γενομένας αὐτοῖς πρὸς τὸν δῆμον,
καταλύοντες τὴν δημαρχικὴν ἐξουσίαν ἐκ τοῦ φανεροῦ.
<milestone unit="section" n="2" />τοῖς δὲ πλείοσιν ἐδόκει μὴ παραχωρεῖν τῆς πόλεως 
μηδὲ κοινὰ πάντων ἐγκλήματα ποιεῖν, ὑπὲρ ὧν ἰδίᾳ
τινὲς εἰς τοὺς δημάρχους παρενόμησαν, ἐὰν τὰ συγκεχωρημένα
τοῖς νόμοις λαμβάνωσιν, οἳ κελεύουσιν ἢ
ποι<add>νὴν τίν</add>ειν ἢ τεθνάναι τοὺς ὑβρίσαντας τὰ τῶν
δημάρχων σώματα. τοῖς δὲ χαριεστέροις οὐδέτερον 
τούτων ἐφαίνετο καλῶς ἔχειν, οὔτε τὴν πόλιν ἐκλιπεῖν
οὔτε φόνον ἄκριτον ἐπιτελεῖν, καὶ ταῦτα ὑπάτων, οἷς
<milestone unit="reiskpage" n="2084" />ἡ μεγίστη ὑπέκειτο ἀρχή, ἀλλ᾽ εἰς τοὺς συναγωνιζομένους
<pb id="v.4p.66" />
αὐτοῖς μεταφέρειν τὴν ὀργήν, καὶ τὰς ἐκ τῶν
νόμων τιμωρίας παρ᾽ ἐκείνων λαμβάνειν. <milestone unit="section" n="3" />εἰ μὲν οὖν
ἐκείνην τὴν ἡμέραν θυμῷ φερόμενοι δρᾶσαί τι οἱ δήμαρχοι
κατὰ τῶν ὑπάτων ἢ τῆς βουλῆς προήχθησαν,
οὐθὲν ἂν ἦν τὸ κωλῦσον αὐτὴν ὑφ᾽ αὑτῆς ἀπολωλέναι
τὴν πόλιν: οὕτως ἕτοιμοι πάντες ἦσαν ἐπὶ τὰ ὅπλα
καὶ τὸν κατ᾽ ἀλλήλων πόλεμον. νῦν δ᾽ ἀναβαλόμενοι
τὰ πράγματα καὶ δόντες ἑαυτοῖς χρόνον εἰς ἀμείνω
λογισμὸν αὐτοί τε μετριώτεροι ἐγένοντο καὶ τὰς τῶν
 πολλῶν ὀργὰς ἐπράυναν. <milestone unit="section" n="4" />ἔπειτα ταῖς ἑξῆς ἡμέραις
τὴν τρίτην ἀπ᾽ ἐκείνης ἐσομένην ἀγορὰν προειπόντες,
ἐν ᾗ τὸν δῆμον συνάξουσι καὶ ζημίαν ἐπιβαλοῦσι τοῖς
ὑπάτοις ἀργυρικήν, διέλυσαν τὴν ἐκκλησίαν. ἐπεὶ δὲ
πλησίον ἦν ὁ χρόνος, ἀπέστησαν καὶ ταύτης τῆς ἐπιβολῆς
τῇ δεήσει τῶν πρεσβυτάτων τε καὶ ἐντιμοτάτων
τὴν χάριν ἀνατιθέναι λέγοντες. <milestone unit="section" n="5" />καὶ μετὰ ταῦτα συναγαγόντες
τὸν δῆμον ἔλεγον, ὅτι τὰς μὲν εἰς ἑαυτοὺς
ὕβρεις ἀφείκασι χαρισάμενοι πολλοῖς καὶ ἀγαθοῖς ἀνδράσι
δεομένοις, οἷς οὐκ ἦν ὅσιον ἀντιλέγειν, ὧν δὲ <milestone unit="reiskpage" n="2085" />
ὁ δῆμος ἠδικεῖτο κωλυταί τε καὶ τιμωροὶ ἔσεσθαι.
προθήσειν γὰρ αὖθις τόν τε περὶ τῆς κληρουχίας
νόμον ἔτη τριάκοντα παρειλκυσμένον καὶ τὸν περὶ τῆς
ἰσονομίας, ὃν οἱ πρὸ αὐτῶν δήμαρχοι προθέντες οὐκ ἐπεψήφισαν.
</p></div2>

<div2 type="chapter" n="36" org="uniform" sample="complete">
<p><milestone unit="section" n="1" />
ταῦθ᾽ ὑποσχόμενοι καὶ ὀμόσαντες ἀπέδειξαν
ἡμέρας, ἐν αἷς ἀγορὰν ποιήσονται τοῦ δήμου
<pb id="v.4p.67" />
καὶ τὰς ψήφους ἀναδώσουσι περὶ τῶν νόμων: ἐπιστάντος
δὲ τοῦ χρόνου πρῶτον εἰσέφερον τὸν χωρονομικὸν
νόμον καὶ πολλοὺς διελθόντες λόγους ἐκάλουν, εἴ τις
τῷ νόμῳ συναγορεύειν βούλεται τῶν δημοτικῶν. <milestone unit="section" n="2" />πολλῶν 
δὲ παριόντων καὶ τὰς ἑαυτῶν πράξεις, ἃς ἐν τοῖς 
πολέμοις ἀπεδείξαντο, προφερομένων καὶ ἀγανακτούντων,
ὅτι πολλὴν ἀφελόμενοι γῆν τοὺς πολεμίους αὐτοὶ
μὲν οὐδεμίαν εἰλήφασι μοῖραν, τοὺς δὲ χρήμασι καὶ
φίλοις δυνατοὺς ἐσφετερισμένους ὁρῶσι τὰ κοινὰ καὶ
<milestone unit="reiskpage" n="2086" />καρπουμένους ἐκ τοῦ βιαιοτάτου, ἀξιούντων τε μὴ 
μόνον τοὺς κινδύνους εἶναι τῷ δήμῳ τοὺς ὑπὲρ τῶν
κοινῶν ἀγαθῶν κοινούς, ἀλλὰ καὶ τὰς ἀπ᾽ αὐτῶν
ἡδονάς τε καὶ ὠφελείας, καὶ τοῦ πλήθους ἀσμένως
ἀκούοντος τοὺς λόγους, ὁ μάλιστα ἐπιρρώσας τὸν
δῆμον καὶ μηδὲ φωνὴν ὑπομένειν τῶν ἀντιλεγόντων 
διαπραξάμενος ἦν Λεύκιος Σίκκιος, Δεντάτος ἐπικαλούμενος,
πολλὰς πάνυ καὶ μεγάλας ἑαυτοῦ πράξεις διεξελθών.
<milestone unit="section" n="3" />ἦν δ᾽ ὀφθῆναί τε θαυμαστὸς ὁ ἀνὴρ καὶ 
ἡλικίας ἐν τῷ κρατίστῳ δυεῖν δέοντα ἑξήκοντα γεγονὼς
ἔτη καὶ φρονῆσαι τὰ δέοντα ἱκανὸς εἰπεῖν τε ὡς στρατιώτης 
οὐκ ἀδύνατος. ἔφη δ᾽ οὖν παρελθών: ἐγώ,
ὦ δημόται, καθ᾽ ἕκαστον ἔργον τῶν ἐμοὶ πεπραγμένων
εἰ βουλοίμην λέγειν, ἐπιλίποι ἄν με ὁ τῆς ἡμέρας
χρόνος. αὐτὰ δὲ τὰ κεφάλαια δι᾽ ἐλαχίστων ὡς ἐμὴ
<milestone unit="section" n="4" /><milestone unit="reiskpage" n="2087" />δύναμις ἐρῶ. τετταρακοστὸν μὲν ἔτος ἐστί μοι τοῦτο, 
ἐξ οὗ στρατεύομαι περὶ τῆς πατρίδος, τριακοστὸν δ᾽
<pb id="v.4p.68" />
ἐξ οὗ στρατιωτικῆς ἀεί τινος ἡγεμονίας τυγχάνων, τοτὲ
μὲν σπείρας ἡγούμενος, τοτὲ δ᾽ ὅλου τάγματος, ἀρξάμενος
ἀπὸ <add>τῶν</add> ὑπάτων Γαίου Ἀκυλλίου καὶ Τίτου
Σικκίου, οἷς ἐψηφίσατο ἡ βουλὴ τὸν κατὰ Οὐολούσκων
πόλεμον. ἤμην γὰρ τότε ἑπτακαιεικοσέτης, ἐταττόμην
δ᾽ ἔτι ὑπὸ λοχαγῷ. <milestone unit="section" n="5" />γενομένης δὲ μάχης καρτερᾶς καὶ
τροπῆς, καὶ τοῦ μὲν ἡγεμόνος τῆς σπείρας πεπτωκότος,
τῶν δὲ σημείων κρατουμένων ὑπὸ τῶν ἐχθρῶν, μόνος
ἐγὼ τὸν ὑπὲρ ἁπάντων κίνδυνον ἀράμενος τά τε σημεῖα
διέσωσα τῇ σπείρᾳ καὶ τοὺς πολεμίους ἀνέστειλα καὶ
τοῦ μὴ περιπεσεῖν αἰσχύνῃ τοὺς λοχαγοὺς αἰωνίῳ, δι᾽ <milestone unit="reiskpage" n="2088" />
ἣν θανάτου κακίων ὁ λοιπὸς ἂν αὐτοῖς βίος ἦν, αἴτιος
ἐγενόμην φανερῶς, ὡς αὐτοί τε ὡμολόγουν χρυσῷ με
ἀναδήσαντες στεφάνῳ, καὶ ὁ ὕπατος Σίκκιος ἐμαρτύρησεν
 ἡγεμόνα τῆς σπείρας ἀποδείξας. <milestone unit="section" n="6" />ἑτέρου τε πάλιν
ἡμῖν ἀγῶνος ἐνστάντος, ἐν ᾧ τόν τε στρατοπεδάρχην
τοῦ τάγματος ἡμῶν συνέβη πεσεῖν καὶ τὸν ἀετὸν ὑπὸ
τοῖς πολεμίοις γενέσθαι, τὸν αὐτὸν τρόπον ὑπὲρ ὅλου
τοῦ τάγματος ἀγωνισάμενος τόν τ᾽ ἀετὸν ἀνεκομισάμην
καὶ τὸν στρατοπεδάρχην ἔσωσα: ὃς ἐμοὶ τῆς τότε
βοηθείας χάριν ἀποδιδοὺς τῆς ἡγεμονίας τοῦ τάγματος
ἀφίστατό μοι καὶ τὸν ἀετὸν ἐδίδου, ἐγὼ δ᾽ οὐκ ἔλαβον,
οὐκ ἀξιῶν ᾧ τὸν βίον ἐχαρισάμην τούτου παρελέσθαι
<pb id="v.4p.69" />
τὰς τιμὰς ἃς εἶχε καὶ τὰς ἐπὶ ταύταις εὐφροσύνας.
ἐφ᾽ οἷς ἀγασθείς με ὁ ὕπατος τοῦ πρώτου τάγματος
ἀπέδωκε τὴν στρατοπεδαρχίαν ἀπολωλεκότος ἐν τῇ
μάχῃ τὸν ἡγεμόνα.
</p></div2>

<div2 type="chapter" n="37" org="uniform" sample="complete">
<p><milestone unit="section" n="1" />
ταῦτ᾽ ἐστίν, ὦ δημόται, τὰ φανερώσαντά 
<milestone unit="reiskpage" n="2089" />με καὶ εἰς ἡγεμονίας προαγαγόντα γενναῖα ἔργα. ἐπεὶ
δ᾽ ὀνόματος ἤδη λαμπροῦ τυγχάνων φανερὸς ἤμην,
ἅπαντας ὑπέμενον τοὺς λοιποὺς ἀγῶνας αἰδούμενος
τὰς ἐπὶ τοῖς προτέροις ἔργοις τιμὰς καὶ χάριτας
ἀφανίσαι. καὶ διετέλεσα πάντα τὸν μεταξὺ χρόνον 
στρατευόμενος καὶ ταλαιπωρῶν καὶ οὐδένα κίνδυνον
δεδιὼς οὐδὲ ὑπολογιζόμενος: ἐξ ὧν ἁπάντων ἀριστεῖα
καὶ σκῦλα καὶ στεφάνους καὶ τὰς ἄλλας τιμὰς παρὰ
<milestone unit="section" n="2" />τῶν ὑπάτων ἔλαβον: ἵνα δὲ συνελὼν εἴπω, μάχας μὲν 
ἐν τοῖς τετταράκοντα ἔτεσιν, ἐν οἷς διατελῶ στρατευόμενος, 
ἀμφὶ τὰς ἑκατὸν εἴκοσι μεμάχημαι, τραύματα δὲ
πέντε καὶ τετταράκοντα εἴληφα καὶ πάντα ἐμπρόσθια,
κατὰ νώτου δ᾽ οὐθέν. καὶ τούτων δώδεκά ἐστιν, ἃ συνέβη
μοι λαβεῖν ἐν ἡμέρᾳ μιᾷ, ὅτε Σαβῖνος Ἑρδώνιος
τὴν ἄκραν καὶ τὸ Καπιτώλιον κατελάβετο. <milestone unit="section" n="3" />ἀριστεῖα 
δ᾽ ἐκ τῶν ἀγώνων ἐξενήνεγμαι τεσσαρεσκαίδεκα μὲν
στεφάνους πολιτικούς, οἷς ἀνέδησάν με οἱ σωθέντες
<milestone unit="reiskpage" n="2090" />ἐν ταῖς μάχαις ὑπ᾽ ἐμοῦ, τρεῖς δὲ πολιορκητικοὺς πρῶτος
ἐπιβὰς πολεμίων τείχεσι καὶ κατασχών, ὀκτὼ δὲ
τοὺς ἐκ παρατάξεως, οἷς ὑπὸ τῶν αὐτοκρατόρων ἐτιμήθην: 
πρὸς δὲ τούτοις ὀγδοήκοντα μὲν καὶ τρεῖς
χρυσοῦς στρεπτοὺς περιαυχενίους, ἑξήκοντα δὲ καὶ
ἑκατὸν περιβραχιόνια χρύσεα, δόρατα δ᾽ ὀκτωκαίδεκα,
<pb id="v.4p.70" />
φάλαρα δ᾽ ἐπίσημα πέντε πρὸς τοῖς εἴκοσιν, %    ὧν ἐννέα
ἦσαν, οὓς μονομαχῆσαί τινα ἡμῶν προκαλεσαμένους
ἑκούσιος ὑποστὰς ἐνίκησα. <milestone unit="section" n="4" />οὗτος μέντοι Σίκκιος, ὦ
πολῖται, ὁ τοσαῦτα μὲν ἔτη στρατευσάμενος ὑπὲρ ὑμῶν,
τοσαύτας δὲ μάχας ἀγωνισάμενος, τοσούτοις δὲ τετιμημένος
ἀριστείοις, ὁ μηδένα κίνδυνον ὀκνήσας πώποτε
μηδ᾽ ἀπειπάμενος ἄλλῃ ἐν παρατάξεσι καὶ ἐν τειχομαχίαις
καὶ ἐν πεζοῖς καὶ ἐν ἱππεῦσι καὶ μετὰ πάντων
καὶ σὺν ὀλίγοις καὶ μόνος, καὶ κατατετρωμένος ὅλον
τὸ σῶμα, ὁ συγκατακτησάμενος τῇ πατρίδι πολλὴν καὶ <milestone unit="reiskpage" n="2091" />
ἀγαθὴν γῆν, τοῦτο μὲν ἣν Τυρρηνούς τε παὶ Σαβίνους
ἀφείλεσθε, τοῦτο δὲ ἣν Αἰκανῶν καὶ Οὐολούσκων καὶ
Πωμεντίνων κρατήσαντες ἔχετε, οὐδὲ τὴν ἐλαχίστην
ἔχω μοῖραν ἐξ αὐτῆς λαβών, οὐδ᾽ ὑμῶν, ὦ δημόται,
τῶν τὰ ὅμοια ταλαιπωρησάντων οὐδείς: οἱ δὲ βιαιότατοι
τῶν ἐν τῇ πόλει καὶ ἀναιδέστατοι τὴν καλλίστην
κατέχουσιν ἐξ αὐτῆς καὶ πολλὰ ἔτη κεκάρπωνται οὔτε
δωρεὰν παρ᾽ ὑμῶν λαβόντες οὔτε χρημάτων πριάμενοι
οὔτε ἄλλην δικαίαν κτῆσιν οὐδεμίαν αὐτῆς ἀποδεῖξαι
 δυνάμενοι. <milestone unit="section" n="5" />καὶ εἰ μὲν ἴσα τοῖς ἄλλοις ἡμῖν ταλαιπωρήσαντες,
ὅτ᾽ αὐτὴν ἐκτώμεθα, πλεῖον ἠξίουν ἡμῶν ἔχειν,
ἦν μὲν οὐδ᾽ οὕτω δίκαιον οὐδὲ πολιτικὸν ὀλίγους σφετερίσασθαι
<pb id="v.4p.71" />
τὰ κοινά, οὐ μὴν ἀλλ᾽ εἶχέ γέ τινα λόγον
<milestone unit="reiskpage" n="2092" />ἡ πλεονεξία τῶν ἀνθρώπων: ὁπότε δ᾽ οὐθὲν ἔχοντες
ἐπιδείξασθαι μέγα καὶ νεανικὸν ἔργον, ἀνθ᾽ οὗ τὰ
ἡμέτερα βίᾳ κατέσχον, ἀναισχυντοῦσι καὶ οὐδ᾽ ἐξελεγχόμενοι
μεθίενται αὐτῶν, τίς ἂν ἀνάσχοιτο; 
</p></div2>

<div2 type="chapter" n="38" org="uniform" sample="complete">
<p><milestone unit="section" n="1" />
ἐπεὶ φέρε πρὸς Διός, εἴ τι τούτων
ἐγὼ ψεύδομαι, δειξάτω τις ὑμῖν τῶν σεμνῶν τούτων
παρελθών, τίνας ἐπιφανεῖς καὶ καλὰς πράξεις προεχόμενος
ἐμοῦ πλέον ἔχειν ἀξιοῖ: πότερον ἔτη πλείω
στρατευσάμενος ἢ μάχας πλείους ἀγωνισάμενος ἢ τραύματα 
πλείω λαβὼν ἢ στεφάνοις καὶ φαλάροις καὶ σκύλοις
καὶ τοῖς ἄλλοις ἐπινικίοις κόσμοις ὑπερβαλόμενος,
δἰ ὃν ἀσθενέστεροι μὲν οἱ πολέμιοι γεγόνασιν ἐπιφανεστέρα
δὲ καὶ μείζων ἡ πατρίς; μᾶλλον δὲ τὸ
δέκατον ἐπιδειξάτω μέρος, ὧν ὑμῖν ὑπέδειξα ἐγώ. 
<milestone unit="section" n="2" />ἀλλὰ τούτων γ᾽ οἱ πλείους οὐδ᾽ ἂν πολλοστὴν ἔχοιεν 
προενέγκασθαι μοῖραν τῶν ἐμῶν: ἔνιοι δὲ οὐδ᾽ ἂν τῷ
<milestone unit="reiskpage" n="2093" />φαυλοτάτῳ τῶν ἐκ τοῦ δήμου φανεῖεν τὰ ἴσα κακοπαθήσαντες.
οὐ γάρ ἐστιν αὐτῶν ἐν τοῖς ὅπλοις ἡ λαμπρότης,
ἀλλ᾽ ἐν τοῖς λόγοις, οὐδὲ κατὰ τῶν ἐχθρῶν 
τὸ δυνάμενον, ἀλλὰ κατὰ τῶν φίλων: οὐδ᾽ ἡγοῦνται
κοινὴν οἰκεῖν πόλιν, σφῶν δ᾽ αὐτῶν ἰδίαν, ὥσπερ οὐ
συνελευθερωθέντες ἀπὸ τῆς τυραννίδος ὑφ᾽ ἡμῶν,
ἀλλὰ κατὰ κληρονομίαν παρὰ τῶν τυράννων παραλαβόντες
ἡμᾶς: οἵ γε  —  τὰ μὲν ἄλλα, ὅσα ὑβρίζοντες 
ἡμᾶς μικρὰ καὶ μείζω διατελοῦσιν, ὡς ἅπαντες ἐπίστασθε,
<pb id="v.4p.72" />
<milestone unit="section" n="3" />σιωπῶ,  —  ἀλλ᾽ εἰς τοῦτο προεληλύθασιν ὑπερηφανίας,
ὥστ᾽ οὐδὲ φωνὴν ἀξιοῦσί τινα ἡμῶν ἀφιέναι
περὶ τῆς πατρίδος ἐλευθέραν οὐδὲ διᾶραι τὸ στόμα,
ἀλλὰ τὸν μὲν εἰπόντα περὶ τῆς κληρουχίας Σπόριον <milestone unit="reiskpage" n="2094" />
Κάσσιον, τρισὶ μὲν ὑπατείαις κεκοσμημένον, δυσὶ δὲ
θριάμβοις λαμπροτάτοις, τοσαύτην δὲ δεινότητα περί
τε τὰς στρατηγικὰς πράξεις καὶ περὶ τὰ πολιτικὰ βουλεύματα
ἀποδειξάμενον, ὅσην οὐδεὶς τῶν τότε γενομένων,
τοῦτον τὸν ἄνδρα αἰτιασάμενοι τυραννίδι ἐπιχειρεῖν
καὶ ψευδέσι καταγωνισάμενοι μαρτυρίαις δι᾽ οὐδὲν ἕτερον, ἀλλ᾽ ὅτι φιλόπολις ἦν καὶ φιλόδημος,
<milestone unit="section" n="4" />ὤσαντες ἀπὸ τοῦ κρημνοῦ διέφθειραν. Γναῖον δὲ
Γενύκιον δήμαρχον ὄντα ἡμέτερον, ἐπεὶ τὸ αὐτὸ τοῦτο
πολίτευμα μετὰ <add>τὸ</add> ἔτος ἑνδέκατον ἀνενεοῦτο, καὶ
τοὺς ὑπατεύσαντας ἐν τῷ πρότερον ἐνιαυτῷ κατέστησεν
ὑπὸ δίκην ἀμελήσαντας τῶν ψηφισμάτων τῆς βουλῆς,
ἃ περὶ τῶν γεωμόρων ἐψηφίσατο, ἐπεὶ φανερῶς οὐχ
οἷοί τ᾽ ἦσαν ἀνελεῖν, μιᾷ πρότερον ἡμέρᾳ τῆς δίκης
ἀφανῶς ἀνήρπασαν. <milestone unit="section" n="5" />τοιγάρτοι πολὺς ἐνέπεσε τοῖς
μετὰ ταῦτα φόβος, καὶ οὐδεὶς ἔτι τὸ κινδύνευμα τοῦτο <milestone unit="reiskpage" n="2095" />
ὑπέδυ, ἀλλὰ τριακοστὸν ἔτος τοῦτο ἀνεχόμεθα ὥσπερ
ἐν τυραννίδι τὴν ἐξουσίαν ἀπολωλεκότες.
</p></div2>

<div2 type="chapter" n="39" org="uniform" sample="complete">
<p><milestone unit="section" n="1" />
ἐῶ τἆλλα: ἀλλ᾽ οἱ νῦν ἄρχοντες ὑμῶν,
ὅτι τοῖς κατισχυομένοις τῶν δημοτικῶν ἠξίουν βοηθεῖν,
οὓς ὑμεῖς ἱεροὺς καὶ ἀσύλους ἐποιήσατε τῷ νόμῳ, τί
<pb id="v.4p.73" />
οὐ πεπόνθασι τῶν δεινῶν; οὐχὶ τυπτόμενοι καὶ λακτιζόμενοι
καὶ πᾶσαν αἰκίαν ὑπομείναντες ἀπηλάσθησαν
ἐκ τῆς ἀγορᾶς; καὶ ὑμεῖς ταῦτα πάσχοντες ἀνέχεσθε
καὶ οὐ ζητεῖτε, ὅπως παρ᾽ αὐτῶν λήψεσθε δίκας ταῖς
γοῦν ψήφοις, ἐν αἷς μόναις ἔξεστιν ὑμῖν ἀποδείξασθαι 
τὴν ἐλευθερίαν. <milestone unit="section" n="2" />ἀλλ᾽ ἔτι καὶ νῦν, ὦ δημόται, 
φρόνημα λαβόντες ἐλεύθερον <del status="unremarkable">καὶ</del> τὸν γεωμορικὸν
νόμον εἰσφερόντων τῶν δημάρχων ἐπικυρώσατε μηδὲ
<milestone unit="section" n="3" /><milestone unit="reiskpage" n="2096" />φωνὴν ἀνασχόμενοι τῶν τἀναντία ἀξιούντων. ὑμεῖς 
δ᾽, ὧ δήμαρχοι, παρακλήσεως μὲν εἰς τοῦτο τὸ ἔργον 
οὐ δεῖσθε: καὶ γὰρ ἤρξατε αὐτοῦ καὶ οὐχ ὑποκατακλίνεσθε,
καλῶς ποιοῦντες: ἐὰν δ᾽ ἐκ τῶν νέων αὐθάδεια
καὶ ἀναίδεια ὑμῖν ἐμποδὼν γένηται τοὺς
καδίσκους ἀνατρεπόντων ἢ τὰς ψήφους ἁρπαζόντων ἢ
ἄλλο τι περὶ τὴν ψηφοφορίαν ἀκοσμούντων, δείξατε 
αὐτοῖς ἣν ἔχει τὸ ἀρχεῖον ἰσχύν. <milestone unit="section" n="4" />καὶ ἐπειδὴ οὐ τοὺς 
ὑπάτους ἔξεστι παῦσαι τῆς ἐξουσίας, τοὺς ἰδιώτας οἷς
πρὸς τὰ βίαια ὑπηρέταις ἐκεῖνοι χρῶνται καταστήσαντες
ὑπὸ δίκην, ἀνάδοτε τῷ δήμῳ τὰς περὶ αὐτῶν
ψήφους, αἰτιασάμενοι παρὰ τοὺς ἱεροὺς νόμους βιάζεσθαι 
καὶ καταλύειν ὑμῶν τὴν ἀρχήν.
</p></div2>

<div2 type="chapter" n="40" org="uniform" sample="complete">
<p><milestone unit="section" n="1" />
<milestone unit="reiskpage" n="2097" />τοιαῦτ᾽ εἰπόντος αὐτοῦ τὸ μὲν πλῆθος
οὕτως οἰκείως διετέθη πρὸς τοὺς λόγους καὶ τοσαύτην
<pb id="v.4p.74" />
ἀπεδείξατο ἀγανάκτησιν πρὸς τὸ ἀντίπαλον, ὥσθ᾽,
ὅπερ ἔφην καὶ κατ᾽ ἀρχάς, μηδὲ λόγον ἔτι βούλεσθαι
τῶν ἀντιλεξόντων ὑπομένειν. <milestone unit="section" n="2" />ὁ μέντοι δήμαρχος Ἰκίλλιος
ἀναστὰς τὰ μὲν ἄλλα ἔφη πάντα ὀρθῶς εἰπεῖν
Σίκκιον καὶ μακρὸν ἔπαινον τοῦ ἀνδρὸς διεξῆλθε:
τὸ δὲ μὴ μεταδιδόναι λόγου τοῖς ἀντιλέξαι βουλομένοις
οὔτε δίκαιον ἀπέφαινεν οὔτε πολιτικόν, ἄλλως τε καὶ
περὶ νόμου τῆς ζητήσεως γινομένης, ὃς ἔμελλε κρείττονα
ποιήσειν τὴν δίκην τῆς βίας. ταύτῃ γὰρ ἀφορμῇ
χρήσεσθαι τοὺς μηδὲν ἴσως καὶ δικαίως τοῖς πολλοῖς
φρονοῦντας τοῦ ταράττειν πάλιν καὶ διιστάναι τὰ
<milestone unit="section" n="3" />συμφέροντα τῆς πόλεως. ταῦτ᾽ εἰπὼν καὶ τὴν ἐπιοῦσαν
ἀποδείξας ἡμέραν τοῖς κατηγόροις τοῦ νόμου
διέλυσε τὴν ἐκκλησίαν. οἱ δὲ ὕπατοι συναγαγόντες
ἰδιωτικὸν συνέδριον πατρικίων τῶν ἀνδρειοτάτων τε
καὶ μάλιστα ἐν τῇ πόλει τότ᾽ ἀνθούντων ἐδίδασκον <milestone unit="reiskpage" n="2098" />
αὐτούς, ὡς κωλυτέος εἴη σφίσιν ὁ νόμος, λόγοις μὲν
πρῶτον, ἐὰν δὲ μὴ πείθωσι τὸν δῆμον, ἔργοις. ἐκέλευόν
τε ἅπασιν ἥκειν ἕωθεν εἰς τὴν ἀγορὰν ἅμα
τοῖς ἑταίροις τε καὶ πελάταις, ὅσοις ἂν ἕκαστοι πλείστοις
δύνωνται. <milestone unit="section" n="4" />ἔπειτα τοὺς μὲν περὶ αὐτὸ τὸ βῆμα
καὶ τὸ ἐκκλησιαστήριον ἑστῶτας ὑπομένειν, τοὺς δὲ
κατὰ πολλὰ τῆς ἀγορᾶς μέρη συστρέψαντας ἑαυτοὺς
διαστῆναι, ὥστε διειλῆφθαι τὸ δημοτικὸν διεσπασμένον
καὶ κωλύεσθαι πρὸς αὐτῶν εἰς ἓν συνελθεῖν. ἐδόκει
ταῦτα κράτιστα εἶναι, καὶ πρὶν ἡμέραν λαμπρὰν
γενέσθαι τὰ πολλὰ τῆς ἀγορᾶς κατείχετο ὑπὸ τῶν πατρικίων.
<pb id="v.4p.75" />
</p></div2>

<div2 type="chapter" n="41" org="uniform" sample="complete">
<p><milestone unit="section" n="1" />
μετὰ ταῦτα οἵ τε δήμαρχοι καὶ οἱ ὕπατοι
παρῆσαν, καὶ λέγειν ὁ κῆρυξ ἐκέλευσε τὸν βουλόμενον
τοῦ νόμου κατηγορεῖν. πολλῶν δὲ καὶ ἀγαθῶν
ἀνδρῶν παριόντων οὐθενὸς ἐξάκουστος ἦν ὁ
λόγος ὑπὸ τοῦ θορύβου τε καὶ τῆς ἀκοσμίας τῶν ἐκκλησιαζόντων. 
οἱ μὲν γὰρ ἐπεκέλευόν τε καὶ ἐπεθάρρυνον
τοὺς λέγοντας, οἱ δ᾽ ἐξέβαλλόν τε καὶ κατεβόων.
<milestone unit="reiskpage" n="2099" />ἐκράτει δὲ οὔτε ὁ τῶν συλλαμβανόντων ἔπαινος, οὔτε
ὁ τῶν ἀντιπραττόντων θόρυβος. <milestone unit="section" n="2" />ἀγανακτούντων δὲ 
τῶν ὑπάτων καὶ μαρτυρομένων, ὅτι τῆς βίας ὁ δῆμος 
ἄρχει λόγον οὐκ ἀξιῶν ὑπομένειν, ἀπελογοῦντο οἱ
δήμαρχοι πρὸς ταῦτα, ὅτι ἤδη πέμπτον ἔτος τῶν αὐτῶν
ἀκούοντες λόγων οὐθὲν ποιοῦσι θαυμαστόν, εἰ
μὴ ἀξιοῦσιν ὑπομένειν ἑώλους καὶ κατημαξευμένας
ἀντιλογίας. <milestone unit="section" n="3" />ὡς δὲ τὸ πλεῖον τῆς ἡμέρας εἰς ταῦτα 
ἐδαπανήθη, καὶ ὁ δῆμος ἀπῄτει τὰς ψήφους, οὐκέτι
ἀνασχετὸν ἡγησάμενοι τὸ πρᾶγμα οἱ νεώτατοι τῶν
πατρικίων διίστασθαι τε βουλομένοις κατὰ φυλὰς τοῖς
δημόταις ἐμποδὼν ἐγίνοντο καὶ τὰ ἀγγεῖα τῶν ψήφων
τοὺς ἔχοντας ἀφῃροῦντο καὶ τῶν ὑπηρετούντων τοὺς 
μὴ βουλομένους ταῦτα ἀφιέναι τύπτοντές τε καὶ
<milestone unit="section" n="4" />ὠθοῦντες ἐξέβαλλον. κεκραγότων δὲ τῶν δημάρχων 
καὶ εἰς μέσους αὐτοὺς ὠθουμένων ἐκείνοις μὲν ὑπεχώρουν
καὶ παρεῖχον ὅποι βούλοιντο χωρεῖν ἀδεῶς,
<milestone unit="reiskpage" n="2100" />τοῦ δ᾽ ἄλλου δήμου τὸ ἑπόμενον αὐτοῖς <del status="unremarkable">καὶ τὸ κατ᾽ 
<pb id="v.4p.76" />
ἄλλα καὶ ἄλλα μέρη τῆς ἀγορᾶς ὑπὸ θορύβου καὶ
ἀταξίας κινούμενον ἐπ᾽ αὐτοὺς</del> οὐ παρίεσαν, ὥστ᾽
ἀνωφελὴς ἦν ἡ τῶν ἀρχόντων βοήθεια. τέλος δ᾽ οὖν
ἐπεκράτησαν οἱ πατρίκιοι καὶ οὐκ εἴασαν ἐπικυρωθῆναι
τὸν νόμον. <milestone unit="section" n="5" />οἱ δὲ προθυμότατα συλλαβέσθαι
δόξαντες τοῖς ὑπάτοις ἐκ τριῶν οἰκιῶν ἦσαν, Ποστόμιοι
καὶ Σεμπρώνιοι καὶ τρίτοι Κλοίλιοι, γένους τε
ἀξιώσει λαμπρότατοι καὶ ἑταιρίαις μεγάλα δυνάμενοι
πλούτῳ τε καὶ δόξῃ καὶ τοῖς κατὰ πόλεμον ἔργοις
ἐπιφανεῖς: καὶ τοῦ μὴ κυρωθῆναι τὸν νόμον οὗτοι
ὡμολογοῦντο αἰτιώτατοι γενέσθαι.
</p></div2>

<div2 type="chapter" n="42" org="uniform" sample="complete">
<p><milestone unit="section" n="1" />
τῇ δ᾽ ἑξῆς ἡμέρᾳ παραλαβόντες οἱ
δήμαρχοι τοὺς ἐπιφανεστάτους τῶν δημοτικῶν ἐσκόπουν,
ὅ τι χρήσονται τοῖς πράγμασι, κοινὸν μὲν τοῦτο
καὶ παρὰ πάντων ὁμολογούμενον εἰληφότες, τὸ μὴ <milestone unit="reiskpage" n="2101" />
τοὺς ὑπάτους ἄγειν ὑπὸ τὴν δίκην, ἀλλὰ τοὺς ὑπηρετοῦντας
αὐτοῖς ἰδιώτας, ὧν κολαζομένων ἔμελλε τοῖς
πολλοῖς τῶν πολιτῶν ἐλάττων ἔσεσθαι λόγος, ὥσπερ
ὁ Σίκκιος ὑπετίθετο: περὶ δὲ τοῦ πλήθους τῶν ὑπὸ
τὰς αἰτίας ἀχθησομένων ὅσον εἶναι χρή, καὶ περὶ
τοῦ ὀνόματος ὃ θήσονται τῇ δίκῃ, καὶ μάλιστα περὶ
τοῦ τιμήματος πηλίκον ἔσται τὸ μέγεθος, ἐπιμελῆ
<milestone unit="section" n="2" />ποιούμενοι ζήτησιν. οἱ μὲν οὖν χαλεπώτεροι τὰς
φύσεις ἐπὶ τὸ μεῖζόν τε καὶ φοβερώτερον ἅπαντα
ταῦτα προάγειν παρῄνουν, οἱ δ᾽ ἐπιεικέστεροι τοὐναντίον
ἐπὶ τὸ μετριώτερον καὶ φιλανθρωπότερον, ὁ
<pb id="v.4p.77" />
δὲ ταύτης ἡγούμενος τῆς γνώμης καὶ πείσας αὐτοὺς
ἦν Σίκκιος, ὁ τοὺς ἐν τῷ δήμῳ περὶ τῆς κληρουχίας
διελθὼν λόγους. <milestone unit="section" n="3" />ἔδοξε δ᾽ οὖν αὐτοῖς τὸ μὲν ἄλλο 
πλῆθος τῶν πατρικίων ἐᾶσαι, Κλοιλίους δὲ καὶ Ποστομίους
καὶ Σεμπρωνίους ἐπὶ τὸν δῆμον ἄγειν, ὧν ἔπραξαν 
ὑφέξοντας δίκας: ἐγκαλεῖν δ᾽ αὐτοῖς, ὅτι τῶν
<milestone unit="reiskpage" n="2102" />ἱερῶν νόμων, οὓς περὶ τῶν δημάρχων ἐκύρωσεν ἡ
βουλὴ καὶ ὁ δῆμος, οὐθενὶ δεδωκότων ἐξουσίαν ἀναγκάζειν
τοὺς δημάρχους ὑπομένειν τι τῶν ἀβουλήτων
ὥσπερ τοὺς ἄλλους πολίτας, ἐκεῖνοι κατασχόντες αὐτοὺς 
ἐκώλυσαν ἐπὶ τέλος ἄγειν τὴν περὶ τοῦ νόμου
διάγνωσιν. <milestone unit="section" n="4" />τίμημα δ᾽ ἐφάνη ταῖς δίκαις ὁρίσαι μήτε 
θάνατον μήτε φυγὴν μήτ᾽ ἄλλο ἐπίφθονον μηδέν, ἵνα
μὴ τοῦτ᾽ αὐτοῖς γένηται σωτηρίας αἴτιον, ἀλλὰ τὰς
οὐσίας αὐτῶν ἱερὰς εἶναι Δήμητρος, τὸ μετριώτατον 
ἐκλεξαμένοις τοῦ νόμου μέρος. <milestone unit="section" n="5" />ἐγίνετο ταῦτα, καὶ 
παρῆν ὁ χρόνος, ἐν ᾧ τὰς κατὰ τῶν ἀνδρῶν ἔδει
συντελεῖσθαι δίκας. τοῖς δ᾽ ὑπάτοις καὶ τῶν ἄλλων
πατρικίων τοῖς παραληφθεῖσιν εἰς τὸ συνέδριον  — 
ἔτυχον δ᾽ οἱ κράτιστοι παρακληθέντες  —  ἐδόκει συγχωρεῖν 
τοῖς δημάρχοις ἐπιτελέσαι τὰς δίκας, ἵνα μή
<milestone unit="reiskpage" n="2103" />τι μεῖζον κωλυθέντες ἐξεργάσωνται κακόν, καὶ τοῖς
δημόταις ἐπιτρέπειν ἀγριαινομένοις εἰς τὰ χρήματα
τῶν ἀνδρῶν ἐκχέαι τὴν χολήν, ἵνα τιθασώτεροι γένωνται
τὸ λοιπόν, λαβόντες ὁποσηνοῦν παρὰ τῶν 
<pb id="v.4p.78" />
ἐχθρῶν δίκην, ἄλλως τε καὶ τῆς εἰς χρήματα ζημίας
εὐδιόρθωτον ἐχούσης τοῖς πεπονθόσι τὴν συμφοράν:
<milestone unit="section" n="6" />ὅπερ καὶ συνέβη. ἁλόντων γὰρ τῶν ἀνδρῶν ἐρήμους
τὰς δίκας, ὅ τε δῆμος ἀγριαινόμενος ἐπαύσατο, καὶ
τοῖς δημάρχοις ἐδόκει τις ἀποδεδόσθαι μετρία καὶ
πολιτικὴ βοήθεια, τοῖς τε ἀνδράσι τὰς οὐσίας οἱ πατρίκιοι
παρὰ τῶν ὠνησαμένων ἐκ τοῦ δημοσίου τῆς
ἴσης λυσάμενοι τιμῆς ἀπέδοσαν. καὶ τὰ μὲν κατεπείγοντα
δεινὰ τοῦτον τὸν τρόπον χρησαμένων τοῖς
πράγμασιν αὐτῶν διελέλυτο.
</p></div2>

<div2 type="chapter" n="43" org="uniform" sample="complete">
<p><milestone unit="section" n="1" />
μετ᾽ οὐ πολὺ δὲ πάλιν τῶν δημάρχων
τὸν ὑπὲρ τοῦ νόμου εἰσφερόντων λόγον αἰφνιδίως τις
ἀπαγγελεῖσα πολεμίων ἔφοδος ἐπὶ τὴν τῶν Τυσκλάνων
πόλιν, αἰτία κωλύσεως ἀποχρῶσα ἐγένετο. τῶν γὰρ <milestone unit="reiskpage" n="2104" />
Τυσκλάνων κατὰ πλῆθος εἰς τὴν Ῥώμην ἀφικομένων
καὶ λεγόντων, ὅτι δυνάμει πολλῇ πάρεισιν ἐπ᾽ αὐτοὺς
Αἰκανοὶ καὶ τὴν μὲν χώραν αὐτῶν ἤδη διηρπάκασι,
τὴν δὲ πόλιν, ἐὰν μή τις γένηται ταχεῖα ἐπικουρία,
φθάσουσιν ἐντὸς ὀλίγων ἡμερῶν ἀράμενοι, ἡ μὲν βουλὴ
τοὺς ὑπάτους αὐτοῖς ἐψηφίσατο βοηθεῖν ἀμφοτέρους,
οἱ δ᾽ ὕπατοι στρατολογίαν προθέντες ἐκάλουν τοὺς πολίτας
ἅπαντας ἐπὶ τὰ ὅπλα. <milestone unit="section" n="2" />ἐγένετο μὲν οὖν τις καὶ
τότε στάσις ἐναντιουμένων τῇ καταγραφῇ τῶν δημάρχων
καὶ τὰς ἐκ τῶν νόμων τιμωρίας οὐ συγχωρούντων
ποιεῖσθαι κατὰ τῶν ἀπειθούντων: ἔπραξαν δ᾽ οὐθέν.
<pb id="v.4p.79" />
συνελθοῦσα γὰρ ἡ βουλὴ γνώμην ἀπεδείξατο, τοὺς
πατρικίους ἐπὶ τὸν πόλεμον ἐξιέναι σὺν τοῖς ἑαυτῶν
πελάταις, τῶν δ᾽ ἄλλων πολιτῶν τοῖς μὲν βουλομένοις
μετέχειν τῆς στρατείας ἐπὶ σωτηρίᾳ τῆς πατρίδος γινομένης
ὅσια εἶναι τὰ πρὸς θεούς, τοῖς δ᾽ ἐγκαταλείπουσι 
<milestone unit="reiskpage" n="2105" />τοὺς ὑπάτους τἀναντία. <milestone unit="section" n="3" />ὡς δ᾽ ἀνεγνώσθη τὸ 
δόγμα τῆς βουλῆς ἐν <add>τῇ</add> ἐκκλησίᾳ, πολλοὶ καὶ τοῦ
δήμου τὸν ἀγῶνα ἑκόντες ὑπέμειναν: οἱ μὲν ἐπιεικέστατοι
δἰ αἰσχύνην, εἰ μηδὲν ἐπικουρήσουσι πόλει
συμμάχῳ διὰ τὴν πρὸς αὐτοὺς εὔνοιαν ἀεί τι πρὸς 
τῶν ἐχθρῶν βλαπτομένῃ: ἐν οἷς ἦν καὶ ὁ Σίκκιος
ἐκεῖνος ὁ κατηγορήσας ἐν τῷ δήμῳ τῶν σφετερισαμένων
τὴν δημοσίαν γῆν, σπεῖραν ἐπαγόμενος ὀκτακοσίων
ἀνδρῶν, οἳ στρατεύεσθαι μὲν οὐκέτι ὥραν
εἶχον, ὥσπερ οὐδ᾽ ἐκεῖνος, οὐδ᾽ ἔπιπτον ὑπὸ τὰς 
ἀνάγκας τῶν νόμων, τιμῶντες δὲ τὸν ἄνδρα διὰ πολλὰς
καὶ μεγάλας εὐεργεσίας, ἐξιόντος ἐπὶ τὸν πόλεμον
οὐκ ἐδικαίωσαν ἀπολείπεσθαι. <milestone unit="section" n="4" />καὶ ἦν τοῦτο τὸ μέρος 
τῆς ἐξελθούσης τότε δυνάμεως ἐμπειρίᾳ τε ἀγώνων
καὶ τῇ παρὰ τὰ δεινὰ εὐτολμίᾳ μακρῷ τοῦ ἄλλου 
ἄμεινον. οἱ δὲ πολλοὶ χάριτι καὶ παρακλήσει τῶν
<milestone unit="reiskpage" n="2106" />πρεσβυτάτων ὑπαχθέντες εἵποντο. ἦν δέ τι μέρος, ὃ
τῶν ὠφελειῶν ἕνεκα τῶν ἐν ταῖς στρατείαις γινομένων
πάντα κίνδυνον ἕτοιμον ἦν ὑπομένειν. καὶ δι᾽ ὀλίγου χρόνου δύναμις ἐξῆλθε πλήθει τε ἀποχρῶσα 
καὶ παρασκευαῖς κεχρημένη λαμπροτάταις. <milestone unit="section" n="5" />οἱ μὲν οὖν 
<pb id="v.4p.80" />
πολέμιοι προακούσαντες, ὅτι μέλλουσιν ἐπ᾽ αὐτοὺς
ἐξάγειν Ῥωμαῖοι στρατιάν, ἀπῆγον ἐπ᾽ οἴκου τὰς δυνάμεις.
οἱ δ᾽ ὕπατοι κατὰ σπουδὴν ἐλαύνοντες καταλαμβάνουσιν
ἐστρατοπεδευκότας αὐτοὺς πόλεως Ἀντίου
πλησίον ἐν ὑψηλῷ καὶ ἀποτόμῳ χωρίῳ καὶ τίθενται
τὴν παρεμβολὴν τῆς ἐκείνων οὐ πρόσω. <milestone unit="section" n="6" />τέως μὲν
οὖν ἐν ταῖς ἑαυτῶν ἐπέμενον ἀμφότεροι παρεμβολαῖς,
ἔπειτα καταφρονήσαντες τῶν Ῥωμαίων Αἰκανοὶ τῆς οὐ
προεπιχειρήσεως καὶ πλῆθος οὐχ ἱκανοὺς εἶναι νομίσαντες <milestone unit="reiskpage" n="2107" />
ἀγοράς τ᾽ αὐτῶν περιέκοπτον ἐξιόντες καὶ τοὺς
ἐπὶ προνομὴν ἀποστελλομένους ἢ χόρτον ἵπποις ἀνεκρούοντο
καὶ <add>τοῖς</add> πρὸς ὑδρείαν καταβαίνουσιν
αἰφνιδίως ἐπετίθεντο, προὐκαλοῦντό τ᾽ αὐτοὺς πολλάκις εἰς μάχην.
</p></div2>

<div2 type="chapter" n="44" org="uniform" sample="complete">
<p><milestone unit="section" n="1" />
ταῦθ᾽ ὁρῶσι τοῖς ὑπάτοις ἐδόκει μηκέτι
διατρίβειν τὸν πόλεμον. ἦν δ᾽ ἐν ἐκείναις ταῖς ἡμέραις
ἡ τοῦ πολεμεῖν ἐξουσία Ῥωμιλίῳ προσήκουσα, καὶ ὁ
τὸ σύνθημα διδοὺς καὶ εἰς τάξιν καθιστὰς ἄρχειν τε
καὶ παύεσθαι μάχης τὸν καιρὸν ταμιεύων ἐκεῖνος ἦν:
ὃς ἐπειδὴ τὰ σημεῖα ἐκέλευσεν ἀρθῆναι ἐκ τῆς μάχης <milestone unit="reiskpage" n="2108" />
καὶ προῆγεν ἐκ τοῦ χάρακος τὸν στρατόν, τοὺς μὲν
ἄλλους ἔτασσεν ἱππεῖς τε καὶ τοὺς πεζοὺς κατὰ σπείρας
ἐν τοῖς ἐπιτηδείοις ἑκάστους τόποις, τὸν δὲ Σίκκιον
καλέσας λέγει: <milestone unit="section" n="2" />ἡμεῖς μέν, ὦ Σίκκιε, μαχούμεθα τοῖς
πολεμίοις ἐνθάδε, σὺ δ᾽ ἐν ὅσῳ μέλλομεν ἔτι καὶ
<pb id="v.4p.81" />
παρασκευαζόμεθα τὰ πρὸς τὸν ἀγῶνα ἀμφότεροι, χώρει
τὴν πλαγίαν ἐκείνην ὁδὸν ἐπὶ τὸ ὄρος, ἔνθα ἡ τῶν
πολεμίων ἐστὶ παρεμβολή, καὶ μάχην τίθεσο πρὸς τοὺς
ἐν τῷ χάρακι, ἵν᾽ ἢ περὶ τῷ φρουρίῳ δείσαντες οἱ
πρὸς ἡμᾶς μαχόμενοι καὶ βοηθεῖν προθυμούμενοι νῶτά 
τε δείξωσι καὶ εὐκατέργαστοι γένωνται, καθάπερ εἰκὸς
ἐν ἀναχωρήσει ταχείᾳ, καὶ εἰς μίαν ὁδὸν ἅπαντες βιαζόμενοι,
ἢ μένοντες αὐτόθι τὸν χάρακα ἀποβάλωσιν.
<milestone unit="section" n="3" /><milestone unit="reiskpage" n="2109" />οὔτε γὰρ ἡ φυλάττουσα αὐτὸν δύναμις ἀξιόμαχός 
ἐστιν, ὡς εἰκάσειεν ἄν τις, ἐπὶ τῷ ἐρυμνῷ τοῦ τόπου 
δοκοῦσα εἶναι πᾶν τὸ ἀσφαλές: ἥ τε ἅμα σοι δύναμις
ἀποχρῶσα γένοιτ᾽ ἄν, ἄνδρες ὀκτακόσιοι πολλῶν ἀθληταὶ
πολέμων, τεταραγμένους σκηνοφύλακας ἀπροσδόκητοι
προσπεσόντες τῷ τολμηρῷ ἑλεῖν. <milestone unit="section" n="4" />καὶ ὁ Σίκκιος 
ἔφησεν: ἀλλ᾽ ἔγωγε ἅπαντα μὲν ἕτοιμος ὑπηρετεῖν: 
τὸ μέντοι ἔργον οὐ ῥᾴδιον ὥσπερ σοι δοκεῖ. ὑψηλή
τε γὰρ ἡ πέτρα καὶ ἀπότομος, ἐφ᾽ ἧς ὁ χάραξ, ὁδόν
τε οὐδεμίαν ὁρῶ φέρουσαν ἐπ᾽ αὐτοὺς ἔξω τῆς μιᾶς,
ᾗ καταβήσονται οἱ πολέμιοι πρὸς ἡμᾶς, φυλακήν τ᾽
εἰκὸς ἀξιόμαχον εἶναι ἐν αὐτῇ: κἂν ὀλίγη δὲ πάνυ καὶ 
φαύλη τις οὖσα τύχῃ, πρὸς πολλῷ πλείονα ἢ τὴν σὺν
ἐμοὶ δύναμιν ἀντέχειν οἵα τε ἔσται, τό τε χωρίον αὐτὸ
παρέξει τῇ φυλακῇ τοῦ μὴ ἁλώσεσθαι τὸ ἀσφαλές.
<milestone unit="section" n="5" />ἀλλὰ μάλιστα μὲν ἀνάθου τὴν γνώμην  —  ἡ πεῖρα γὰρ 
<milestone unit="reiskpage" n="2110" />ἐπισφαλής  —  εἰ δὲ πάντως ἔγνωσταί σοι δύο τίθεσθαι 
μάχας ἐν ἑνὶ καιρῷ, δύναμιν ἀξιόχρεων ἀνδρῶν ἐπιλέκτων
τάξον ἀκολουθεῖν μοι σὺν τοῖς πρεσβυτέροις.
<pb id="v.4p.82" />
οὐ γὰρ κλέψοντες τὸ χωρίον, ἀλλὰ βίᾳ καὶ φανερῶς
ἐξελοῦντες ἄνιμεν.
</p></div2>

<div2 type="chapter" n="45" org="uniform" sample="complete">
<p><milestone unit="section" n="1" />
ἔτι δ᾽ αὐτοῦ βουλομένου λέγειν τἀκόλουθα
ὑπολαβὼν ὁ ὕπατος εἶπεν: οὐ πολλῶν δεῖ λόγων,
ἀλλ᾽ εἰ μὲν ὑπομένεις πράττειν τὰ προσταττόμενα,
χώρει διὰ ταχέων καὶ μὴ παραστρατήγει, εἰ δὲ
ἀφίστασαι καὶ ἀποδιδράσκεις τὸν κίνδυνον, ἑτέροις
εἰς τὸ ἔργον χρήσομαι. <milestone unit="section" n="2" />σὺ δὲ τὰς ἑκατὸν εἴκοσι μάχας
ἀγωνισάμενος καὶ τὰ τετταράκοντα ἔτη στρατευσάμενος
καὶ κατατετρωμένος ὅλον τὸ σῶμα, ἐπειδὴ ἑκὼν ἦλθες,
ἄπιθι μήτε ὁμιλήσας πολεμίοις μήτ᾽ ἰδὼν καὶ ἀντὶ
τῶν ὅπλων ἀκόνα πάλιν τοὺς λόγους, οἷς χρήσῃ κατὰ
<milestone unit="section" n="3" />τοῦ φθόνου τῶν πατρικίων. ποῦ νῦν ἐκεῖνά σου τὰ
πολλὰ ἀριστεῖα, <add>οἱ</add> στρεπτοὶ καὶ τὰ ψέλλια καὶ τὰ
δόρατα καὶ τὰ φάλαρα καὶ οἱ τῶν ὑπάτων στέφανοι <milestone unit="reiskpage" n="2111" />
καὶ τὰ ἐκ τῶν μονομαχιῶν λάφυρα καὶ πᾶσα ἡ ἄλλη
βαρύτης, ἣν τότ᾽ ἠνεσχόμεθά σου λέγοντος; ἐν ἑνὶ γὰρ
δὴ τῷδε τῷ ἔργῳ βασανιζόμενος, ἔνθα κίνδυνος ἦν
ἀληθινός, ἐξητάσθης οἷος ἦσθα, ὡς ἀλαζὼν καὶ δόξῃ
<milestone unit="section" n="4" /> τὸ ἀνδρεῖον ἐπιτηδεύων, οὐκ ἀληθείᾳ. καὶ ὁ Σίκκιος
δυσανασχετῶν ἐπὶ τοῖς ὀνείδεσιν: οἶδα, φησίν, ὦ
Ῥωμίλιε, ὅτι δυεῖν πρόκειταί σοι θάτερον ἢ ζῶντα
<pb id="v.4p.83" />
διεργάσασθαι καὶ τὸ μηδὲν ἀποδοῦναι δόξαν αἰσχίστην
ἐνεγκάμενον δειλίας, ἢ κακῶς καὶ ἀδήλως κατακοπέντα
ὑπὸ τῶν πολεμίων ἀποθανεῖν, ἐπειδὴ κἀγώ τις ἔδοξα
<milestone unit="reiskpage" n="2112" />εἶναι τῶν ἀξιούντων ἐλεύθερα φρονεῖν: οὐ γὰρ εἰς
ἄδηλον, ἀλλ᾽ εἰς ἐγνωσμένον ἀποστέλλεις με θάνατον: 
<milestone unit="section" n="5" />πλὴν ὑπομενῶ καὶ τοῦτο τὸ ἔργον καὶ πειράσομαι 
φανεὶς ψυχὴν οὐ κακὸς ἢ κρατῆσαι τοῦ χάρακος, ἢ
μὴ τυχὼν τῆς ἐλπίδος εὐγενῶς ἀποθανεῖν. ὑμᾶς δ᾽,
ὦ συστρατιῶται, μάρτυρας ἀξιῶ γενέσθαι μοι πρὸς
τοὺς ἄλλους πολίτας, ἐὰν πύθησθε τὸν ἐμὸν μόρον, 
ὅτι με ἀπώλεσεν ἡ ἀρετὴ καὶ ἡ πολλὴ τῶν λόγων
ἐλευθερία. <milestone unit="section" n="6" />ταῦτα πρὸς τὸν ὕπατον ἀποκρινάμενος 
καὶ δακρύσας τούς τε συνήθεις ἅπαντας ἀσπασάμενος
ᾤχετο τοὺς ὀκτακοσίους ἄνδρας ἄγων κατηφεῖς καὶ
δεδακρυμένους ὡς τὴν ἐπὶ θανάτῳ πορευομένους: καὶ 
ἡ ἄλλη δὲ πᾶσα στρατιὰ δι᾽ οἴκτου τὸ πρᾶγμα ἔλαβεν
ὡς οὐκέτι ὀψομένη τοὺς ἄνδρας.
</p></div2>

<div2 type="chapter" n="46" org="uniform" sample="complete">
<p><milestone unit="section" n="1" />
ὁ δὲ Σίκκιος ἑτέραν ἀποστραφείς, οὐχ
ἣν ὁ Ῥωμίλιος ὑπελάμβανε, παρὰ τὴν λαγόνα τοῦ
ὄρους ἦγεν. ἔπειτα  —  ἦν γάρ τις δρυμὸς ὕλην βαθεῖαν 
ἔχων  —  εἰς τοῦτον ἄγων τοὺς ἄνδρας ἵσταταί
τε καί φησιν: ὑπὸ μὲν τοῦ ἡγεμόνος ἀπεστάλμεθα,
<milestone unit="reiskpage" n="2113" />ὥσπερ ὁρᾶτε, ἀπολούμενοι. ἐδόκει γὰρ ἡμᾶς τὴν
πλαγίαν χωρήσειν ὁδόν, ἣν ἀναβαίνοντας ἀμήχανον
ἦν μὴ οὐ φανεροὺς τοῖς πολεμίοις γενέσθαι. ἐγὼ δ᾽ 
ὑμᾶς ἄξω κατ᾽ ἄδηλον τοῖς ἐχθροῖς ὁδὸν καὶ πολλὰς
<pb id="v.4p.84" />
ἐλπίδας ἔχω τρίβων ἐπιλήψεσθαί τινων, αἳ κατὰ
κορυφῆς ἄξουσιν ἡμᾶς ἐπὶ τὸν χάρακα: καὶ ἐλπίδας
χρηστὰς ἔχετε. <milestone unit="section" n="2" />ταῦτ᾽ εἰπὼν ἦγε διὰ τοῦ δρυμοῦ, καὶ
πολὺν ἤδη διεληλυθὼς τόπον εὑρίσκει κατὰ δαίμονα
ἄνδρα ἐξ ἀγροῦ ποθεν ἀπιόντα, ὃν τοῖς νεωτάτοις
συλλαβεῖν κελεύσας ἡγεμόνα ποιεῖται τῆς ὁδοῦ. κἀκεῖνος
αὐτοὺς ἄγων περὶ τὸ ὄρος σὺν πολλῷ χρόνῳ
καθίστησιν ἐπὶ τὸν παρακείμενον τῷ χάρακι λόφον,
<milestone unit="section" n="3" />ὅθεν ἦν ταχεῖα καὶ εὐεπίφορος ἐπ᾽ αὐτὸν ὁδός. ἐν
ᾧ δὲ ταῦτ᾽ ἐγίνετο χρόνῳ, συνῄεσαν αἵ τε τῶν Ῥωμαίων
καὶ αἱ τῶν Αἰκανῶν δυνάμεις ὁμόσε καὶ καταστᾶσαι
ἐμάχοντο, πλήθει τ᾽ ἀγχώμαλοι οὖσαι καὶ
ὁπλισμοῖς καὶ προθυμίαν παρεχόμεναι τὴν αὐτήν: καὶ
διέμειναν ἐπὶ πολὺν χρόνον ἰσόρροποι, τοτὲ μὲν ἐπιβαίνοντες
ἀλλήλοις, τοτὲ δ᾽ ὑποχωροῦντες, ἱππεῖς τε
ἱππεῦσι καὶ πεζοὶ πεζοῖς, καὶ ἔπεσον ἐξ ἑκατέρων <milestone unit="reiskpage" n="2114" />
<milestone unit="section" n="4" />ἄνδρες ἐπιφανεῖς. ἔπειτα κρίσιν λαμβάνει ὁ πόλεμος
ἐπιτελῆ. ὁ γὰρ Σίκκιος καὶ οἱ σὺν αὐτῷ, ἐπειδὴ
πλησίον ἐγένοντο τῆς παρεμβολῆς τῶν Αἰκανῶν, ἀφύλακτον
εὑρόντες ἐκεῖνο τὸ μέρος τοῦ χάρακος  —  ἐπὶ
γὰρ θάτερα τὰ πρὸς τοὺς μαχομένους ἐστραμμένα μέρη
πᾶσα ἡ φυλάττουσα αὐτὸν δύναμις ἐτράπετο κατὰ θέαν
τοῦ ἀγῶνος  —  ἐπεισπεσόντες κατὰ πολλὴν εὐπέτειαν
κατὰ κορυφῆς γίνονται τῶν φυλάκων. <milestone unit="section" n="5" />ἔπειτ᾽ ἀλαλάξαντες
ἔθεον ἐπ᾽ αὐτούς: οἱ δ᾽ ὑπὸ τοῦ παρ᾽ ἐλπίδα
<pb id="v.4p.85" />
δεινοῦ ἐκταραχθέντες καὶ οὐ τοσούτους εἶναι δόξαντες,
ἀλλὰ τὸν ἕτερον ἥκειν ὕπατον ἄγοντα τὴν σὺν αὐτῷ
δύναμιν, ἐρρίπτουν ἔξω τοῦ χάρακος ἑαυτούς, οὐδὲ τὰ
ὅπλα οἱ πολλοὶ φυλάξαντες. οἱ δὲ περὶ τὸν Σίκκιον
τοὺς καταλαμβανομένους αὐτῶν φονεύοντες καὶ τοῦ 
χάρακος κρατήσαντες ἐχώρουν ἐπὶ τοὺς ἐν τῷ πεδίῳ.
<milestone unit="section" n="6" />οἱ δὲ Αἰκανοὶ τοῦ χάρακος τὴν ἅλωσιν ἀπό τε τῆς 
φυγῆς καὶ τῆς κραυγῆς τῶν σφετέρων αἰσθόμενοι καὶ
μετ᾽ οὐ πολὺ κατὰ νώτου σφίσι τοὺς πολεμίους ἐπιόντας
ὁρῶντες, οὐκέτι γενναῖον οὐδὲν ἀπεδείξαντο, 
<milestone unit="reiskpage" n="2115" />ἀλλὰ διασπάσαντες τὰς τάξεις ἔσῳζον ἑαυτοὺς ἄλλοι
κατ᾽ ἄλλας ὁδούς: ἔνθα ὁ πλεῖστος αὐτῶν ἐγίνετο
φόνος. οὐ γὰρ ἀνίεσαν οἱ Ῥωμαῖοι μέχρι νυκτὸς διώκοντές
τε καὶ κτείνοντες <add>τοὺς</add> ἁλισκομένους. <milestone unit="section" n="7" />ὁ δὲ 
πλείστους τ᾽ αὐτῶν διαφθείρας καὶ λαμπρότατα ἔργα 
ἀποδειξάμενος Σίκκιος ἦν, ὅς, ἐπειδὴ τέλος ἑώρα τὰ
τῶν πολεμίων ἔχοντα σκότους ὄντος ἤδη, τὴν σπεῖραν
ἄγων ἐπὶ τὸν κρατηθέντα ὑπὸ σφῶν χάρακα ἀνέστρεφε
μεγάλης χαρᾶς καὶ πολλοῦ μεστὸς ὢν αὐχήματος. <milestone unit="section" n="8" />οἵ 
τε περὶ αὐτὸν ἀθῷοι καὶ ἀβλαβεῖς πάντες οὐ μόνον 
οὐδὲν παθόντες ὧν προσεδόκησαν, ἀλλὰ καὶ δόξαν
ἐπιφανεστάτην ἐξενεγκάμενοι, πατέρα καὶ σωτῆρα καὶ
θεὸν καὶ πάντα τὰ τιμιώτατα ὀνομάζοντες ἀπλήστως
<milestone unit="reiskpage" n="2116" />εἶχον ἀσπασμῶν τε τοῦ ἀνδρὸς καὶ τῶν ἄλλων φιλοφρονήσεων
<del status="unremarkable">ἡδονάς</del>. ἐν δὲ τούτῳ καὶ ἡ ἄλλη τῶν 
<pb id="v.4p.86" />
Ῥωμαίων φάλαγξ ἅμα τοῖς ὑπάτοις ἀπὸ τῆς διώξεως
ἀνέστρεφεν ἐπὶ τὸν ἑαυτῆς χάρακα.
</p></div2>

<div2 type="chapter" n="47" org="uniform" sample="complete">
<p><milestone unit="section" n="1" />
μέσαι τ᾽ ἤδη νύκτες ἦσαν, καὶ ὁ Σίκκιος
μνησικακῶν τοῖς ὑπάτοις τῆς ἐπὶ τὸν θάνατον
ἀποστολῆς εἰς νοῦν βάλλεται τὴν δόξαν ἀφελέσθαι
τοῦ κατορθώματος. κοινωσάμενος δὲ τοῖς ἀμφ᾽ αὐτὸν
ἣν εἶχε διάνοιαν, ἐπειδὴ πᾶσιν ὀρθῶς ἐφαίνετο, καὶ
οὐθεὶς ἦν ὃς οὐκ ἐθαύμαζε τῆς τε φρονήσεως καὶ τῆς
τόλμης τὸν ἄνδρα, λαβὼν τὰ ὅπλα καὶ τοὺς ἄλλους
κελεύσας ἀναλαβεῖν, πρῶτον μὲν ἀνθρώπους ὅσους ἐν
τῷ χάρακι κατέλαβε τῶν Αἰκανῶν καὶ ἵππους καὶ
τἆλλα ὑποζύγια κατέκοψεν: ἔπειτα ὑφῆψε τὰς σκηνὰς
ὅπλων τε καὶ σίτου καὶ ἐσθῆτος καὶ τῶν εἰς τὸν
πόλεμον ἐπιτηδείων γεμούσας τῶν τε ἄλλων χρημάτων,
ὧν ἐκ τῆς Τυσκλάνων λείας ἐπήγοντο πολλῶν
πάνυ ὄντων. <milestone unit="section" n="2" />ὡς δ᾽ ἅπαντα ὑπὸ τοῦ πυρὸς ἠφάνιστο,
περὶ τὸν ὄρθρον ἀπῄει φέρων οὐθὲν ὅτι μὴ τὰ ὅπλα, <milestone unit="reiskpage" n="2117" />
καὶ διανύσας σπουδῇ τὴν ὁδὸν εἰς Ῥώμην παρῆν. ὡς
δ᾽ ὤφθησαν ἄνθρωποι καθωπλισμένοι παιανίζοντές τε
καὶ σπουδῇ χωροῦντες αἵματι πολλῷ πεφυρμένοι,
δρόμος ἐγίνετο καὶ πολλὴ προθυμία τῶν βουλομένων
ἰδεῖν τ᾽ αὐτοὺς καὶ τὰ πραχθέντα ἀκοῦσαι. <milestone unit="section" n="3" />οἱ δὲ
μέχρις ἀγορᾶς ἐλθόντες ἐδήλωσαν τοῖς δημάρχοις τὰ
γενόμενα, κἀκεῖνοι συναγαγόντες ἐκκλησίαν ἐκέλευον
αὐτοὺς πρὸς ἅπαντας λέγειν. ὄχλου δὲ πολλοῦ συναχθέντος
<pb id="v.4p.87" />
παρελθὼν ὁ Σίκκιος τήν τε νίκην αὐτοῖς
ἐδήλωσε καὶ τὸν τρόπον τοῦ ἀγῶνος ἐνεφάνισε, καὶ
ὅτι παρὰ τὴν ἰδίαν ἀρετὴν καὶ τῶν σὺν αὐτῷ πρεσβυτέρων
ἀνδρῶν ὀκτακοσίων, οὓς ἀποθανουμένους
ἀπέστειλαν οἱ ὕπατοι, ὅ τε χάραξ ὁ τῶν Αἰκανῶν 
ἐλήφθη καὶ ἡ δύναμις ἡ παραταξαμένη τοῖς ὑπάτοις
ἠναγκάσθη φυγεῖν: <milestone unit="section" n="4" />ἠξίου τε αὐτοὺς μηδενὶ τῆς 
νίκης ἑτέρῳ τὴν χάριν εἰδέναι καὶ τελευτῶν ἔτι προσέθηκεν
ἐκεῖνον τὸν λόγον, ὅτι τὰς ψυχὰς καὶ τὰ ὅπλα
<milestone unit="reiskpage" n="2118" />σώζοντες ἥκομεν, ἄλλο δὲ οὐδὲν τῶν κεκρατημένων 
οὔτε μεῖζον οὔτ᾽ ἔλαττον ἐξενεγκάμενοι. <milestone unit="section" n="5" />ὁ δὲ δῆμος 
ἀκούσας τὸν λόγον εἰς οἶκτόν τε καὶ δάκρυα προὔπεσεν
ὁρῶν μὲν τὰς ἡλικίας τῶν ἀνδρῶν, ἐνθυμούμενος δὲ
τὰς ἀρετάς, ἀγανακτῶν δὲ καὶ νεμεσῶν τοῖς ἐπιβαλομένοις
τοιούτων ἀνδρῶν ἐρημῶσαι τὴν πόλιν. ἐγεγόνει 
δέ, ὃ προὔλαβεν ὁ Σίκκιος, μῖσος εἰς τοὺς ὑπάτους ἐξ
ἁπάντων τῶν πολιτῶν. <milestone unit="section" n="6" />οὐδὲ γὰρ ἡ βουλὴ τὸ πρᾶγμα 
μετρίως ἤνεγκεν, ἣ οὔτ᾽ ἐψηφίσατο αὐτοῖς πομπὴν
θριάμβων οὔτε ἄλλο τι τῶν ἐπὶ καλοῖς ἀγῶσι γινομένων.
τὸν μέντοι Σίκκιον ὁ δῆμος, ἐπειδὴ καθῆκεν 
ὁ τῶν ἀρχαιρεσίων καιρός, δήμαρχον ἀπέδειξεν, ἧς
κύριος ἦν τιμῆς ἀποδιδούς. καὶ τὰ μὲν ἐπιφανέστατα
τῶν τότε πραχθέντων τοιάδ᾽ ἦν.
</p></div2>

<div2 type="chapter" n="48" org="uniform" sample="complete">
<p><milestone unit="section" n="1" />
ἐν δὲ τῷ μετὰ τούτους τοὺς ὑπάτους
ἔτει Σπόριος Ταρπήιος καὶ Αὖλος Τερμήνιος παραλαμβάνουσι 
<milestone unit="reiskpage" n="2119" />τὴν ἀρχήν: οἳ τά τ᾽ ἄλλα θεραπεύοντες
<pb id="v.4p.88" />
τὸν δῆμον διετέλεσαν καὶ τὸ περὶ τῶν δημάρχων
δόγμα προεβούλευσαν, ἐπειδὴ πλέον μὲν οὐδὲν ἑώρων
τοῖς πατρικίοις γινόμενον ἐκ τοῦ κωλύειν, ἀλλὰ καὶ
φθόνον καὶ μῖσος, καὶ βλάβας δὲ ἰδίας καὶ συμφορὰς
 τοῖς προθυμότατα ὑπὲρ αὐτῶν ἀγωνιζομένοις. <milestone unit="section" n="2" />μάλιστα
δ᾽ αὐτοὺς εἰς δέος ἤγαγεν ἡ τῶν ὑπατευσάντων τὸν
παρελθόντα ἐνιαυτὸν συμφορὰ νεωστὶ γενομένη δεινὰ
μὲν ὑπὸ τοῦ δήμου παθόντων, οὐδεμίαν δὲ παρὰ τῆς
βουλῆς εὑρομένων βοήθειαν. Σίκκιος μὲν γὰρ ὁ τὸν
Αἰκανῶν στρατὸν αὐτῷ χάρακι ἀράμενος δήμαρχος τότ᾽
ἀποδειχθείς, ὥσπερ ἔφην, τῇ πρώτῃ τῆς ἀρχῆς ἡμέρᾳ <milestone unit="reiskpage" n="2120" />
θύσας εἰσιτήρια κατὰ νόμον, πρὶν ὁτιοῦν ἄλλο διαπράξασθαι
τῶν κοινῶν, προεῖπεν ἐν ἐκκλησίᾳ Τίτον
Ῥωμίλιον ἥκειν ἀπολογησόμενον ἀδικήματος δημοσίου
δίκην ἐπὶ δικαστῇ τῷ δήμῳ, τὸν χρόνον ἀποδείξας
τοῦ ἀγῶνος. <milestone unit="section" n="3" />Λεύκιος δὲ τότ᾽ ἀγορανομῶν, δήμαρχος
δὲ τῷ παρελθόντι ἔτει γεγονώς, τὸν ἕτερον τῶν περυσινῶν
ὑπάτων Γάιον Οὐετούριον εἰς ὁμοίαν δίκην
προσεκαλέσατο. πολλῆς δὲ γενομένης ἐν τῷ μεταξὺ
τοῦ ἀγῶνος χρόνῳ σπουδῆς τε καὶ παρακλήσεως ἀμφοτέρων
οἱ μὲν ὑπόδικοι πολλὰς ἐλπίδας εἶχον ἐπὶ
τῇ βουλῇ καὶ τὸ κινδύνευμα ἐν ἐλαφρῷ ἐποιοῦντο,
ὑπισχνουμένων αὐτοῖς πρεσβυτέρων τε καὶ νέων οὐκ
ἐάσειν τὸν ἀγῶνα ἐπιτελεσθῆναι. <milestone unit="section" n="4" />οἱ δὲ δήμαρχοι
πάντα ἐκ πολλοῦ φυλαττόμενοι καὶ οὔτε δεήσεις οὔτε
<pb id="v.4p.89" />
ἀπειλὰς οὔτε κίνδυνον οὐδένα ὑπολογιζόμενοι, ἐπειδὴ
καθῆκεν ὁ τοῦ ἀγῶνος καιρός, ἐκάλουν τὸν δῆμον:
<milestone unit="reiskpage" n="2121" />ἦν δὲ παλαίτερον ἔτι συνερρυηκὼς ἐκ τῶν ἀγρῶν ὁ
χερνήτης καὶ αὐτουργὸς ὄχλος, καὶ προσνεμηθεὶς τῷ
κατὰ πόλιν τήν τε ἀγορὰν ἐνέπλησε καὶ τοὺς φέροντας 
εἰς αὐτὴν στενωπούς.
</p></div2>

<div2 type="chapter" n="49" org="uniform" sample="complete">
<p><milestone unit="section" n="1" />
πρώτη μὲν οὖν εἰσῆλθεν ἡ κατὰ
Ῥωμιλίου δίκη. καὶ παρελθὼν ὁ Σίκκιος τά τε ἄλλα
κατηγόρει τοῦ ἀνδρός, ὅσα ὑπατεύων βίᾳ εἰς τοὺς
δημάρχους ἔδοξε διαπράξασθαι, καὶ τελευτῶν τὴν ἐπιβουλὴν 
διεξῄει τὴν ἐφ᾽ ἑαυτῷ τε καὶ τῇ σπείρᾳ γενομένην
ὑπὸ τοῦ στρατηγοῦ: καὶ παρείχετο αὐτῶν μάρτυρας
τοὺς ἐπιφανεστάτους τῶν συστρατευσαμένων οὐ
δημοτικούς, ἀλλὰ καὶ πατρικίους: ἐν οἷς ἦν νεανίας
οὐκ ἀφανὴς οὔτε κατὰ γένους ἀξίωσιν οὔτε κατὰ τὴν 
ἰδίαν ἀρετὴν καὶ τὰ πολέμια πάνυ ἀγαθός: Σπόριος
Οὐεργίνιος ἦν ὄνομα αὐτῷ. <milestone unit="section" n="2" />οὗτος ἔφη Μάρκον Ἰκίλλιον, 
ἑνὸς τῶν ἐκ τῆς Σικκίου σπείρας υἱόν, ἡλικιώτην
αὐτοῦ καὶ φίλον ἀπολυθῆναι τῆς ἐξόδου βουληθείς,
ὡς ἐπὶ θάνατον ἐξιόντα μετὰ τοῦ πατρός, Αὖλον 
<milestone unit="reiskpage" n="2122" />Οὐεργίνιον τὸν ἑαυτοῦ θεῖον, πρεσβευτὴν τότε συστρατευόμενον,
παρακαλέσας ἐλθεῖν ἐπὶ τοὺς ὑπάτους,
<milestone unit="section" n="3" />ἀξιῶν σφίσι ταύτην δοθῆναι τὴν χάριν: ἀντιλεγόντων 
δὲ τῶν ὑπάτων, ἑαυτῷ μὲν ἐπελθεῖν δάκρυα τὴν
συμφορὰν <add>τὴν</add> τοῦ ἑταίρου προανακλαιομένῳ, τὸν 
δὲ νεανίαν, ὑπὲρ οὗ τὰς δεήσεις ἐποιεῖτο, πεπυσμένον
ταῦτα ἐλθεῖν καὶ λόγον αἰτησάμενον εἰπεῖν, ὅτι τοῖς
<pb id="v.4p.90" />
μὲν δεομένοις πολλὴν οἶδε χάριν, αὐτὸς δ᾽ οὐκ ἂν
ἀγαπήσειεν τυχὼν χάριτος, ἥτις αὐτὸν ἀφελεῖται τὸ
πρὸς τὸ γένος εὐσεβές, οὐδ᾽ ἂν ἀπολειφθείη τοῦ
πατρός, τοσῷδε μᾶλλον, ὅσῳ γ᾽ ἀποθανούμενος ἔρχεται,
καὶ πάντες τοῦτο ἴσασιν: ἀλλὰ συνεξιὼν ἐπαμυνεῖτε,
ὅσα δύναται, καὶ τῆς αὐτῆς ἐκείνῳ κοινωνὸς ἔσται
τύχης. <milestone unit="section" n="4" />ταῦτα τοῦ μειρακίου μαρτυρήσαντος οὐδεὶς ἦν
ὃς οὐκ ἔπασχέ τι πρὸς τὴν τύχην τῶν ἀνθρώπων. ὡς
δὲ καὶ αὐτοὶ κληθέντες ἐπὶ τὴν μαρτυρίαν παρῆλθον
ὅ τε πατὴρ Ἰκίλλιος καὶ τὸ μειράκιον καὶ τὸ καθ᾽ <milestone unit="reiskpage" n="2123" />
ἑαυτοὺς ἔλεξαν, οὐκέτι κατέχειν τὰ δάκρυα οἱ πλείους
ἐδύναντο τῶν δημοτικῶν. <milestone unit="section" n="5" />ἀπολογηθέντος δὲ τοῦ Ῥωμιλίου
καὶ διελθόντος λόγον οὔτε θεραπευτικὸν οὔτε
ἁρμόττοντα τοῖς καιροῖς, ἀλλ᾽ ὑψηλόν, καὶ ἐπὶ τῷ
ἀνυπευθύνῳ τῆς ἀρχῆς μέγα φρονοῦντα διπλασίως
<del status="unremarkable">ἔτι</del> ἐπερρώσθησαν εἰς τὴν κατ᾽ αὐτοῦ ὀργὴν οἱ πολῖται.
καὶ γενόμενοι τῶν ψήφων κύριοι κατέγνωσαν
ἀδικεῖν οὕτως, ὥστε πάσαις ταῖς ψήφοις τῶν φυλῶν
ἁλῶναι τὸν ἄνδρα. ἦν δὲ τὸ τίμημα τῆς δίκης ἀργυρικόν,
<milestone unit="section" n="6" /> ἀσσάρια μυρία. καὶ τοῦτ᾽ οὐκ ἄνευ προνοίας
τινὸς ὁ Σίκκιος ποιῆσαί μοι δοκεῖ, ἀλλ᾽ ἵνα τοῖς τε
πατρικίοις ἐλάττων ἡ περὶ τοῦ ἀνδρὸς σπουδὴ γένηται,
καὶ μηδὲν ἐξαμάρτωσι περὶ τὴν ψηφοφορίαν ἐνθυμηθέντες,
ὅτι εἰς ἀργύριον ζημιώσεται ὁ ἁλοὺς καὶ
εἰς οὐδὲν ἕτερον, καὶ τοῖς δημοτικοῖς ἡ πρὸς τὴν
<pb id="v.4p.91" />
τιμωρίαν ὁρμὴ προθυμοτέρα μήτε ψυχῆς ἄνδρα ὑπατικὸν
μήτε πατρίδος ἀποστεροῦσιν. Ῥωμιλίου δὲ
καταδικασθέντος οὐ πολλαῖς ὕστερον ἡμέραις καὶ
<milestone unit="reiskpage" n="2124" />Οὐετούριος ἑάλω: τίμημα δὲ καὶ ἐκείνῳ ἐπεγέγραπτο
ἀργυρικόν, ἡμιόλιον θατέρου. 
</p></div2>

<div2 type="chapter" n="50" org="uniform" sample="complete">
<p><milestone unit="section" n="1" />
ταῦτα δὴ λογιζομένοις τοῖς ἐν ἀρχῇ ὑπάτοις
πολὺ παρέστη δέος καὶ τοῦ μὴ ταὐτὰ παθεῖν ὑπὸ τοῦ
δήμου μετὰ τὴν ὑπατείαν πρόνοια, ὥστ᾽ οὐκέτι ἀποκρυπτόμενοι
τὰς γνώμας, ἀλλὰ φανερῶς τὰ τοῦ δήμου
πολιτευόμενοι διετέλουν. πρῶτον μὲν οὖν ἐπὶ τῆς 
λοχίτιδος ἐκκλησίας νόμον ἐκύρωσαν, ἵνα ταῖς ἀρχαῖς
ἐξῇ πάσαις τοὺς ἀκοσμοῦντας ἢ παρανομοῦντας εἰς
τὴν ἑαυτῶν ἐξουσίαν ζημιοῦν. τέως γὰρ οὐχ ἅπασιν
ἐξῆν, ἀλλὰ τοῖς ὑπάτοις μόνοις. <milestone unit="section" n="2" />τὸ μέντοι τίμημα 
οὐκ ἐπὶ τοῖς ζημιοῦσιν, ὁπόσον εἶναι δεῖ, κατέλιπον, 
ἀλλ᾽ αὐτοὶ τὴν ἀξίαν ὥρισαν, μέγιστον ἀποδείξαντες
ὅρον ζημίας δύο βοῦς καὶ τριάκοντα πρόβατα. καὶ
<milestone unit="reiskpage" n="2125" />οὗτος ὁ νόμος ἄχρι πολλοῦ διέμεινεν ὑπὸ Ῥωμαίων
φυλαττόμενος. <milestone unit="section" n="3" />ἔπειτα περὶ τῶν νόμων, οὓς ἐσπούδαζον 
οἱ δήμαρχοι κοινοὺς ἐπὶ πᾶσι Ῥωμαίοις γράφειν καὶ 
εἰς ἅπαντα χρόνον φυλαχθησομένους, διάγνωσιν ἀπέδωκαν
τῇ βουλῇ. ἐλέχθησαν μὲν οὖν πολλοί τε καὶ
ὑπὸ τῶν κρατίστων ἀνδρῶν εἰς ἀμφότερα καὶ τὸ συγχωρεῖν
καὶ τὸ κωλύειν φέροντες λόγοι, ἐνίκα δ᾽ ἡ τὰ
δημοτικώτερα πρὸ τῶν ὀλιγαρχικῶν εἰσάγουσα Τίτου 
Ῥωμιλίου γνώμη, παρὰ τὴν ἁπάντων δόξαν τῶν τε
<pb id="v.4p.92" />
<milestone unit="section" n="4" />πατρικίων καὶ τῶν δημοτικῶν γενομένη. οἱ μὲν γὰρ
ὑπελάμβανον πάντα τὰ ἐναντία τοῖς δημοτικοῖς φρονήσειν
τε καὶ λέξειν τὸν ἄνδρα νεωστὶ τὴν ἐν τῷ δήμῳ
δίκην ἑαλωκότα: ὁ δ᾽ ἀναστὰς ἐπειδὴ προσῆκεν αὐτῷ
γνώμην ἐρωτηθέντι κατὰ τὴν ἑαυτοῦ τάξιν ἀποκρίνασθαι
 —  ἦν δὲ ἐν τοῖς διὰ μέσου κατά τε ἀξίωσιν καὶ ἡλικίαν  —  ἔλεξεν:
</p></div2>

<div2 type="chapter" n="51" org="uniform" sample="complete">
<p><milestone unit="section" n="1" />
ἃ μὲν ὑπὸ τοῦ δήμου πέπονθα, ὦ βουλή, καὶ
ὅτι οὐδὲν ἀδικῶν, ἀλλὰ τῆς πρὸς ὑμᾶς εὐνοίας ἕνεκα, <milestone unit="reiskpage" n="2126" />
φορτικὸς ἂν εἴην <del status="unremarkable">ἔγωγε</del> ἐν εἰδόσιν <del status="unremarkable">ὑμῖν</del> ἀκριβῶς
λέγων: μνήμην δὲ αὐτῶν ποιοῦμαι τοῦ ἀναγκαίου
ἕνεκεν, ἵν᾽ εἰδῆτε, ὅτι οὐ κολακείᾳ τοῦ δημοτικοῦ ἐπιτρέψας
ἐχθροῦ μοι ὄντος, ἀλλ᾽ ἀπὸ τοῦ βελτίστου τὰ
συμφέροντα ἐρῶ. θαυμάσῃ δὲ μηθείς, εἰ πρότερόν τε
πολλάκις καὶ ἡνίκα ὕπατος ἦν τῆς ἑτέρας προαιρέσεως
γενόμενος νῦν ἐξαίφνης μεταβέβλημαι: μηδὲ ὑπολάβητε
δυεῖν θάτερον ἢ τότε βεβουλεῦσθαί με κακῶς ἢ νῦν
ἀνατίθεσθαι τὰ δόξαντα οὐκ ὀρθῶς. <milestone unit="section" n="2" />ἐγὼ γάρ, ὦ
βουλή, ὅσον μὲν χρόνον τὰ ὑμέτερα ἰσχυρὰ ἡγούμην,
ὥσπερ ἐχρῆν ἀριστοκρατίαν αὔξων περιεφρόνουν τὸ
δημοτικόν, ἐπεὶ δὲ τοῖς ἐμαυτοῦ σωφρονισθεὶς κακοῖς
μετὰ μεγάλων μισθῶν ἔμαθον, ὅτι ἔλαττον ὑμῶν ἐστι
τοῦ βουλομένου τὸ δυνάμενον, καὶ πολλοὺς ἤδη τὸν <milestone unit="reiskpage" n="2127" />
ὑπὲρ ὑμῶν ἀγῶνα αἰρομένους περιείδετε ἀναρπασθέντας
<pb id="v.4p.93" />
ὑπὸ τοῦ δήμου τοῖς ἀναγκαίοις εἴξαντες, οὐκέθ᾽
<milestone unit="section" n="3" />ὅμοια ἔγνωκα. ἐβουλόμην δ᾽ ἂν μάλιστα μήτ᾽ ἐμαυτῷ 
συμβῆναι μήτε τῷ συνάρχοντί μου ταῦτα, ἐφ᾽ οἷς
ἅπαντες ἡμῖν συμπαθεῖτε. ἐπειδὴ δὲ τὰ μὲν καθ᾽
ἡμᾶς τέλος ἔχει, τὰ δὲ λοιπὰ ἔξεστιν ἐπανορθώσασθαι 
καὶ τοῦ μὴ παθεῖν ταὐτὰ ἑτέρους προϊδέσθαι, καὶ
κοινῇ καὶ καθ᾽ ἕνα ἕκαστον ἰδίᾳ τὰ παρόντα εὖ τίθεσθαι
παρακαλῶ. κράτιστα γὰρ οἰκεῖται πόλις ἡ πρὸς
τὰ πράγματα μεθαρμοττομένη, καὶ συμβούλων ἄριστος
ὁ μὴ πρὸς τὴν ἰδίαν ἔχθραν ἢ χάριν, ἀλλὰ πρὸς τὸ 
κοινῇ συμφέρον ἀποδεικνύμενος γνώμην: βουλεύονταί
τ᾽ ἄριστα περὶ τῶν μελλόντων οἱ παραδείγματα ποιούμενοι
τὰ γεγονότα τῶν ἐσομένων. <milestone unit="section" n="4" />ὑμῖν δ᾽, ὦ βουλή, 
ὁσάκις ἐνέστη τις ἀμφισβήτησις καὶ φιλονεικία πρὸς
τὸν δῆμον, ἀεί τι μειονεκτεῖν ἐξεγένετο τὸ μὲν ἀκούειν 
κακῶς, τὸ δ᾽ εἰς ἀνδρῶν ἐπιφανῶν θανάτους τε καὶ
<milestone unit="reiskpage" n="2128" />ὕβρεις καὶ ἐκβολὰς ζημιωθῆναι. καίτοι τί γένοιτ᾽ ἂν
ἀτύχημα πόλει μεῖζον ἢ τοὺς κρατίστους τῶν ἀνδρῶν
περικόπτεσθαι καὶ ταῦτα οὐ σὺν δίκῃ; ὧν ὑμῖν φείδεσθαι
παραινῶ καὶ μήτε τοὺς νῦν ἄρχοντας προβαλόντας 
εἰς κίνδυνον πρόδηλον, ἔπειτα ἐγκαταλιπόντας
ἐν τοῖς δεινοῖς μετανοεῖν, μήτε τῶν ἄλλων τινά,
<milestone unit="section" n="5" />οὗ τι καὶ μικρὸν ὄφελος τῷ κοινῷ. κεφάλαιον δ᾽ 
ἐστὶν ὧν ὑμῖν παραινῶ, πρέσβεις ἑλέσθαι τοὺς μὲν
<pb id="v.4p.94" />
εἰς τὰς Ἑλληνίδας πόλεις τὰς ἐν Ἰταλίᾳ, τοὺς δ᾽ εἰς
Ἀθήνας: οἵτινες αἰτησάμενοι παρὰ τῶν Ἑλλήνων τοὺς
κρατίστους νόμους καὶ μάλιστα τοῖς ἡμετέροις ἁρμόττοντας
βίοις οἴσουσι δεῦρο. ἀφικομένων δ᾽ αὐτῶν
τοὺς τότε ὑπάτους προθεῖναι τῇ βουλῇ σκοπεῖν, τίνας
ἑλέσθαι δεήσει νομοθέτας καὶ ἥντινα ἕξοντας ἀρχὴν
καὶ χρόνον ὅσον καὶ τἆλλα, ὅπως ἂν αὐτῇ φαίνηται <milestone unit="reiskpage" n="2129" />
συνοίσειν, στασιάζειν δὲ μηκέτι πρὸς τὸ δημοτικὸν
μηδ᾽ ἄλλας ἐπ᾽ ἄλλαις ἀναιρεῖσθαι συμφορὰς ἄλλως τε
καὶ περὶ νόμων φιλονεικοῦντας, οἳ κἂν εἰ μηθὲν ἄλλο
τήν γέ τοι δόξαν τῆς ἀξιώσεως ἔχουσιν εὐπρεπῆ.
</p></div2>

<div2 type="chapter" n="52" org="uniform" sample="complete">
<p><milestone unit="section" n="1" />
τοιαῦτα εἰπόντος τοῦ Ῥωμιλίου οἵ τε ὕπατοι
συνελαμβάνοντο τῆς γνώμης ἀμφότεροι πολλὰ καὶ ἐκ
παρασκευῆς συγκείμενα διεξιόντες, καὶ τῶν ἄλλων
βουλευτῶν συχνοί, καὶ ἐγένοντο πλείους οἱ ταύτῃ
<milestone unit="section" n="2" />προστιθέμενοι τῇ γνώμῃ. μέλλοντος δὲ γράφεσθαι
τοῦ προβουλεύματος ἀναστὰς ὁ δήμαρχος Σίκκιος ὁ
τῷ Ῥωμιλίῳ προσθεὶς τὴν δίκην πολὺν ὑπὲρ τοῦ ἀνδρὸς
διῆλθε λόγον ἐπαινῶν τὴν μεταβολὴν τῆς γνώμης
καὶ τὸ μὴ τὰ ἴδια ἔχθη κρείττονα γίνεσθαι τῶν
κοινῇ χρησίμων, ἀλλ᾽ ἀπ᾽ ὀρθῆς γνώμης τὰ συμφέροντα
ἀποδείξασθαι: <milestone unit="section" n="3" />ἀνθ᾽ ὧν, ἔφη, ταύτην αὐτῷ ἀποδίδωμι
τιμὴν καὶ χάριν: ἀφίημι τῶν ἐκτισμάτων ἐπὶ τῇ δίκῃ <milestone unit="reiskpage" n="2130" />
καὶ εἰς τὸ λοιπὸν διαλλάττομαι: νικᾷ γὰρ ἡμᾶς χρηστὸς
ὤν. τὸ δ᾽ αὐτὸ καὶ οἱ ἄλλοι δήμαρχοι παριόντες
ὡμολόγουν. οὐ μὴν ὅ γε Ῥωμίλιος ὑπέμεινε ταύτην
<pb id="v.4p.95" />
λαβεῖν τὴν χάριν, ἀλλ᾽ ἐπαινέσας τοὺς δημάρχους τῆς
προθυμίας ἀποδώσειν ἔφη τὴν καταδίκην. ἱερὰν γὰρ
ἤδη τῶν θεῶν εἶναι, καὶ οὔτε δίκαια οὔτε ὅσια ποιεῖν
ἀποστερῶν τοὺς θεούς, ἃ δίδωσιν αὐτοῖς ὁ νόμος:
<milestone unit="section" n="4" />καὶ ἐποίησεν οὕτως. γραφέντος δὲ τοῦ προβουλεύματος, 
καὶ μετὰ ταῦτ᾽ ἐπικυρώσαντος τοῦ δήμου
πρέσβεις ἀπεδείχθησαν οἱ τοὺς παρὰ τῶν Ἑλλήνων
νόμους ληψόμενοι, Σπόριος Ποστόμιος καὶ Σερούιος
Σολπίκιος καὶ Αὖλος Μάλλιος: οἷς τριήρεις τε παρεσκευάσθησαν
<milestone unit="reiskpage" n="2131" />ἐκ τοῦ δημοσίου καὶ ἄλλος κόσμος εἰς 
ἐπίδειξιν τῆς ἡγεμονίας ἀποχρῶν. καὶ τὸ ἔτος ἐτελεύτα.
</p></div2>

<div2 type="chapter" n="53" org="uniform" sample="complete">
<p><milestone unit="section" n="1" />
ἐπὶ δὲ τῆς ὀγδοηκοστῆς καὶ δευτέρας ὀλυμπιάδος,
ἣν ἐνίκα στάδιον Λύκος Θεσσαλὸς ἀπὸ
Λαρίσης, ἄρχοντος Ἀθήνησι Χαιρεφάνους, ἐτῶν τριακοσίων 
ἐκπεπληρωμένων ἀπὸ τοῦ Ῥώμης συνοικισμοῦ,
Ποπλίου Ὁρατίου καὶ Σέξτου Κοιντιλίου διαδεδεγμένων
τὴν ὕπατον ἀρχήν, λοιμικὴ νόσος εἰς τὴν
Ῥώμην κατέσκηψε μεγίστη τῶν ἐκ τοῦ προτέρου
χρόνου μνημονευομένων: ὑφ᾽ ἧς οἱ μὲν θεράποντες 
ὀλίγου ἐδέησαν πάντες ἀπολέσθαι, τῶν δ᾽ ἄλλων
πολιτῶν ἀμφὶ τοὺς ἡμίσεις μάλιστα διεφθάρησαν, οὔτε
τῶν ἰατρῶν ἀρκούντων ἔτι βοηθεῖν τοῖς καμάτοις,
<milestone unit="section" n="2" />οὔτε οἰκείων ἢ φίλων τἀναγκαῖα ὑπηρετούντων. οἱ 
<pb id="v.4p.96" />
γὰρ ἐπικουρεῖν ταῖς ἑτέρων βουλόμενοι συμφοραῖς
ἁπτόμενοί τε καματηρῶν σωμάτων καὶ συνδιαιτώμενοι
τὰς αὐτὰς ἐκείνοις νόσους μετελάμβανον, ὥστε πολλὰς
οἰκίας ἐξερημωθῆναι δι᾽ ἀπορίαν τῶν ἐπιμελησομένων.
ἦν τε οὐκ ἐλάχιστον τῶν κακῶν τῇ πόλει καὶ τοῦ μὴ <milestone unit="reiskpage" n="2132" />
ταχέως λωφῆσαι τὴν νόσον αἴτιον τὸ περὶ τὰς ἐκβολὰς
τῶν νεκρῶν γινόμενον. <milestone unit="section" n="3" />κατ᾽ ἀρχὰς μὲν γὰρ ὑπό τε
αἰσχύνης καὶ εὐπορίας τῶν πρὸς τὰς ταφὰς ἐπιτηδείων
ἔκαιόν τε καὶ γῇ παρεδίδοσαν τοὺς νεκρούς, τελευτῶντες
δὲ οἱ μὲν ἀπ᾽ ὀλιγωρίας τοῦ καλοῦ, οἱ δὲ
τἀπιτήδεια οὐκ ἔχοντες πολλοὺς μὲν ἐν τοῖς ὑπονόμοις
τῶν στενωπῶν φέροντες ἐρρίπτουν τῶν ἀπογενομένων,
πολλῷ δ᾽ ἔτι πλείους εἰς τὸν ποταμὸν ἐνέβαλλον: ἀφ᾽
ὧν τὰ μέγιστα ἐκακοῦντο πρὸς τὰς ἀκτὰς καὶ τὰς
 ἠϊόνας. <milestone unit="section" n="4" />ἐκκυμαινομένων γὰρ τῶν σωμάτων βαρεῖα καὶ
δυσώδης προσπίπτουσα καὶ τοῖς ἔτι ἐρρωμένοις ἡ τοῦ
πνεύματος ἀποφορὰ ταχείας ἔφερε τοῖς σώμασι τὰς
τροπάς, πίνεσθαί τε οὐκέτι χρηστὸν ἦν τὸ ἐκ τοῦ
ποταμοῦ κομισθὲν ὕδωρ, τὰ μὲν ἀτοπίᾳ τῆς ὀσμῆς, <milestone unit="reiskpage" n="2133" />
τὰ δὲ τῷ πονηρὰς τὰς ἀναδόσεις ποιεῖν τῆς τροφῆς.
<milestone unit="section" n="5" />καὶ οὐ μόνον ἐν τῇ πόλει τὰ δεινὰ ἦν, ἀλλὰ καὶ ἐπὶ
<pb id="v.4p.97" />
τῶν ἀγρῶν: καὶ οὐχ ἥκιστα ὁ γεωργὸς ἐπόνησεν ὄχλος
ἀναπιμπλάμενος, καὶ προβάτων καὶ τῶν ἄλλων τετραπόδων
ἅμα διαιτωμένων, τῆς νόσου. ὅσον μὲν οὖν
χρόνον τοῖς πολλοῖς ἐλπίδος τι ὑπῆν ὡς τοῦ θεοῦ
σφίσιν ἐπικουρήσοντος, ἅπαντες ἐπί τε θυσίας καὶ 
καθαρμοὺς ἐτράποντο: καὶ πολλὰ ἐνεωτερίσθη Ῥωμαίοις
οὐκ ὄντα ἐν ἔθει περὶ τὰς τιμὰς τῶν θεῶν ἐπιτηδεύματα
οὐκ εὐπρεπῆ. <milestone unit="section" n="6" />ἐπεὶ δὲ ἐπέγνωσαν οὐδεμίαν αὐτῶν 
ἐπιστροφὴν ἐκ τοῦ δαιμονίου γινομένην οὐδ᾽ ἔλεον,
καὶ τῆς περὶ τὰ θεῖα λειτουργίας ἀπέστησαν. ἐν 
ταύτῃ τῇ συμφορᾷ τῶν τε ὑπάτων ἅτερος ἀποθνήσκει,
Σέξτος Κοιντίλιος, καὶ ὁ μετὰ τοῦτον ἀποδειχθεὶς
<milestone unit="reiskpage" n="2134" />ὕπατος Σπόριος Φούριος, καὶ τῶν δημάρχων τέτταρες,
<milestone unit="section" n="7" />τῶν τε βουλευτῶν πολλοὶ καὶ ἀγαθοί. ἐπεβάλοντο μὲν 
οὖν ἐν τῇ νόσῳ τῆς πόλεως οὔσης στρατὸν ἐξάγειν 
ἐπ᾽ αὐτοὺς Αἰκανοὶ καὶ διεπρεσβεύοντο πρὸς τἆλλα
ἔθνη, ὅσα Ῥωμαίοις πολέμια ἦν, παρακαλοῦντες ἐπὶ
τὸν πόλεμον. οὐ μὴν ἔφθασάν γε προαγαγεῖν τὴν
δύναμιν ἐκ τῶν πόλεων. ἔτι γὰρ αὐτῶν παρασκευαζομένων
ἡ αὐτὴ νόσος κατέσκηψεν εἰς τὰς πόλεις. 
<milestone unit="section" n="8" />διῆλθε δ᾽ οὐ μόνον τὴν Αἰκανῶν, ἀλλὰ καὶ τὴν 
Οὐολούσκων καὶ τὴν Σαβίνων γῆν, καὶ σφόδρα ἐκάκωσε
τοὺς ἀνθρώπους. ἐκ δὲ τούτου συνέβη καὶ τὴν χώραν
ἀγεώργητον ἀφεθεῖσαν λιμὸν ἐπὶ τῷ λοιμῷ συνάψαι.
ἐπὶ μὲν δὴ τούτων τῶν ὑπάτων οὐδὲν ἐπράχθη 
Ῥωμαίοις διὰ τὰς νόσους οὔτε πολεμικὸν οὔτε πολιτικὸν
εἰς ἱστορίας ἀφήγησιν ἐλθεῖν ἄξιον.
<pb id="v.4p.98" />
</p></div2>

<div2 type="chapter" n="54" org="uniform" sample="complete">
<p><milestone unit="section" n="1" />
εἰς δὲ τοὐπιὸν ἔτος ὕπατοι μὲν ἀπεδείχθησαν
Λεύκιος Μενήνιος καὶ Πόπλιος Σήστιος: ἡ δὲ
νόσος εἰς τέλος ἐλώφησε. καὶ μετὰ τοῦτο θυσίαι τε <milestone unit="reiskpage" n="2135" />
χαριστήριοι θεοῖς ἐπετελοῦντο δημοσίᾳ, καὶ ἀγῶνες
ἐπιφανεῖς λαμπραῖς πάνυ χορηγούμενοι δαπάναις, ἐν
εὐπαθείαις τε καὶ θαλίαις ἡ πόλις ἦν ὥσπερ εἰκός:
καὶ πᾶς ὁ χειμέριος χρόνος ἀμφὶ ταῦτα ἐδαπανήθη.
<milestone unit="section" n="2" />ἀρχομένου δ᾽ ἔαρος σῖτός τε πολὺς καὶ ἐκ πολλῶν
ἤχθη χωρίων, ὁ μὲν πλείων δημοσίᾳ συνωνηθείς, ὁ
δέ τις καὶ ὑπ᾽ ἰδιωτῶν ἐμπόρων κομιζόμενος. ἔκαμνε
γὰρ οὐχ ἥκιστα ἐν τῇ σπάνει τῆς τροφῆς ὁ λαὸς χέρσου
τῆς γῆς ἀφειμένης διὰ τὰς νόσους καὶ τὸν ὄλεθρον
τῶν γεωργῶν. <milestone unit="section" n="3" />ἐν δὲ τῷ αὐτῷ καιρῷ παρεγένοντο
ἀπό τ᾽ Ἀθηνῶν καὶ τῶν ἐν Ἰταλοῖς Ἑλληνίδων
πόλεων οἱ πρέσβεις φέροντες τοὺς νόμους. καὶ μετὰ
τοῦτο προσῄεσαν οἱ δήμαρχοι τοῖς ὑπάτοις ἀξιοῦντες
ἀποδεῖξαι κατὰ τὸ ψήφισμα τῆς βουλῆς τοὺς νομοθέτας.
οἱ δ᾽ οὐκ ἔχοντες, ὅτῳ ἂν αὐτοὺς ἀπαλλάξειαν τρόπῳ
προσκαθημένους καὶ λιπαροῦντας, ἀχθόμενοι τῷ πράγματι <milestone unit="reiskpage" n="2136" />
καὶ οὐκ ἀξιοῦντες ἐπὶ τῆς αὑτῶν ἀρχῆς καταλῦσαι
τὴν ἀριστοκρατίαν πρόφασιν εὐπρεπῆ προὐβάλοντο
λέγοντες ἐν χερσὶν εἶναι τὸν τῶν ἀρχαιρεσίων καιρόν,
καὶ δέον αὐτοὺς τοὺς ὑπάτους πρῶτον ἀποδεῖξαι,
<milestone unit="section" n="4" />ποιῆσαι δὲ τοῦτ᾽ οὐκ εἰς μακράν, ἀποδειχθέντων δὲ
<pb id="v.4p.99" />
τῶν ὑπάτων μετ᾽ ἐκείνων <del status="unremarkable">ἔλεγον</del> ἀνοίσειν τῷ συνεδρίῳ
τὴν περὶ τῶν νομοθετῶν διάγνωσιν. συγχωρούντων
δὲ τῶν δημάρχων προθέντες ἀρχαιρέσια
πολλῷ τάχιον ἢ τοῖς προτέροις ἔθος ἦν ὑπάτους
ἀπέδειξαν Ἄππιον Κλαύδιον καὶ Τίτον Γενύκιον, καὶ 
μετὰ τοῦτο πᾶσαν ἀποθέμενοι τὴν περὶ τῶν κοινῶν
φροντίδα, ὡς ἑτέρους ἤδη δέον ὑπὲρ αὐτῶν σκοπεῖν,
οὐδὲν ἔτι τοῖς δημάρχοις προσεῖχον, ἀλλὰ διακλέψαι
τὸν λοιπὸν χρόνον τῆς ὑπατείας διενοοῦντο. <milestone unit="section" n="5" />ἔτυχε δὲ 
<milestone unit="reiskpage" n="2137" />τὸν ἕτερον αὐτῶν Μενήνιον ἀρρωστία τις καταλαβοῦσα 
χρόνιος. ἤδη δέ τινες ἔφασαν ὑπὸ λύπης καὶ ἀθυμίας
ἐμπεσούσης τῷ ἀνδρὶ τηκεδόνα δυσαπάλλακτον ἐργάσασθαι
νόσον. ταύτην δὲ προσλαβὼν τὴν πρόφασιν ὁ
Σήστιος ὡς οὐδὲν οἷός τ᾽ ἦν πράττειν μόνος ἀπεωθεῖτο
τὰς τῶν δημάρχων δεήσεις καὶ πρὸς τοὺς νέους ἄρχοντας 
ἠξίου τρέπεσθαι. <milestone unit="section" n="6" />οἱ δ᾽ οὐκ ἔχοντες, ὅ τι 
πράττωσιν, ἕτερον ἐπὶ τοὺς περὶ τὸν Ἄππιον οὔπω
τὴν ἐξουσίαν παρειληφότας ἠναγκάζοντο καταφεύγειν,
τὰ μὲν ἐν ταῖς ἐκκλησίαις δεόμενοι, τὰ δὲ καταμόνας
συντυγχάνοντες: καὶ τέλος ἐξειργάσαντο τοὺς ἄνδρας 
μεγάλας ὑποτείνοντες ἐλπίδας αὐτοῖς, εἰ τὰ τοῦ δήμου
πράγματα ἕλοιντο, τιμῆς καὶ δυναστείας. <milestone unit="section" n="7" />εἰσῆλθε 
γάρ τις τὸν Ἄππιον ἐπιθυμία ξένην ἀρχὴν περιβαλέσθαι
καὶ νόμους καταστήσασθαι τῇ πατρίδι ὁμονοίας
τε καὶ εἰρήνης καὶ τοῦ μίαν ἅπαντας ἡγεῖσθαι τὴν 
<pb id="v.4p.100" />
πόλιν ἄρξαι τοῖς συμπολιτευομένοις. οὐ μέντοι καὶ
διέμεινέ γε χρηστὸς ἀρχῇ κοσμηθεὶς μεγάλῃ, ἀλλ᾽ <milestone unit="reiskpage" n="2138" />
ἐξέπεσε τελευτῶν εἰς φιλαρχίαν ἀπαραχώρητον ὑπὸ
μεγέθους ἐξουσίας διαφθαρεὶς καὶ ὀλίγου ἐδέησεν ἐπὶ
τυραννίδα ἐλάσαι. περὶ ὧν κατὰ τὸν οἰκεῖον διαλέξομαι καιρόν.
</p></div2>

<div2 type="chapter" n="55" org="uniform" sample="complete">
<p><milestone unit="section" n="1" />
τότε δ᾽ οὖν ἀπὸ τοῦ κρατίστου ταῦτα βουλευσάμενος
καὶ τὸν συνάρχοντα πείσας, ἐπειδὴ πολλάκις
αὐτὸν ἐπὶ τὴν ἐκκλησίαν ἐκάλεσαν οἱ δήμαρχοι,
παρελθὼν πολλοὺς καὶ φιλανθρώπους διεξῆλθε λόγους:
κεφάλαια δ᾽ αὐτοῦ τῆς δημηγορίας τοιάδε ἦν, ὅτι τὸ
μὲν ἀποδειχθῆναι τοὺς νόμους καὶ παύσασθαι στασιάζοντας
τοὺς πολίτας ὑπὲρ τῶν ἴσων αὐτῷ τε καὶ τῷ
συνάρχοντι παντὸς μάλιστα δοκεῖ, καὶ ἀποφαίνονται
γνώμην φανεράν: τοῦ δ᾽ ἀποδεῖξαι τοὺς νομοθέτας
αὐτοὶ μὲν οὐδεμίαν ἔχουσιν ἐξουσίαν οὔπω παρειληφότες
τὴν ἀρχήν, τοῖς δὲ περὶ Μενήνιον ὑπάτοις οὐχ
ὅπως ἐναντιώσονται πράσσουσι τὰ δόξαντα τῇ βουλῇ,
ἀλλὰ καὶ συνεργήσουσι καὶ πολλὴν εἴσονται χάριν.
<milestone unit="section" n="2" /> ἐὰν δ᾽ ἀναδύωνται σκῆψιν προβαλλόμενοι τὴν νέαν <milestone unit="reiskpage" n="2139" />
ἀρχήν, ὡς οὐκ ἐξὸν αὐτοῖς ἑτέρους ἄρχοντας ὑπατικὴν
ἐξουσίαν παραληψομένους ἀποδεικνύειν ἡμῶν ἤδη
κεκυρωμένων ὑπάτων, οὐδὲν ἐμποδὼν αὐτοῖς τὸ καθ᾽
ἑαυτοὺς ἔσεσθαι. ἑκόντες γὰρ ἀποστήσεσθαι τῆς
ὑπατείας τοῖς ἀνθ᾽ αὑτῶν αἱρεθησομένοις, ἐὰν καὶ τῇ
<milestone unit="section" n="3" />βουλῇ ταῦτα δοκῇ. ἐπαινοῦντος δὲ τοῦ δήμου καὶ
<pb id="v.4p.101" />
τὴν προθυμίαν τῶν ἀνδρῶν καὶ πάντων κατὰ πλῆθος
ἐπὶ τὸ συνέδριον ὠσαμένων, ἀναγκασθεὶς ὁ Σήστιος
τὴν βουλὴν συναγαγεῖν μόνος, ἐπειδὴ ὁ Μενήνιος
ἀδύνατος ἦν παρεῖναι διὰ τὴν νόσον, προὔθηκεν ὑπὲρ
τῶν νόμων λέγειν. ἐλέχθησαν μὲν οὖν καὶ τότε 
πολλοὶ ὑπ᾽ ἀμφοτέρων λόγοι τῶν τε παραινούντων
κατὰ νόμους πολιτεύεσθαι, καὶ τῶν ἀξιούντων τοὺς
πατρίους φυλάττειν ἐθισμούς. <milestone unit="section" n="4" />ἐνίκα δὲ ἡ τῶν εἰς 
νέωτα μελλόντων ὑπατεύειν γνώμη, ἣν Ἄππιος Κλαύδιος
<milestone unit="reiskpage" n="2140" />πρῶτος ἐρωτηθεὶς ἀπεφήνατο, ἄνδρας αἱρεθῆναι 
δέκα τοὺς ἐπιφανεστάτους ἐκ τῆς βουλῆς. τούτους δ᾽
ἄρχειν εἰς ἐνιαυτὸν ἀφ᾽ ἧς ἂν ἀποδειχθῶσιν ἡμέρας,
ἐξουσίαν ἔχοντας ὑπὲρ ἁπάντων τῶν κατὰ τὴν πόλιν
ἣν εἶχον οἵ τε ὕπατοι καὶ ἔτι πρότερον οἱ βασιλεῖς,
τάς τ᾽ ἄλλας ἀρχὰς πάσας καταλελύσθαι, τέως ἂν οἱ 
<milestone unit="section" n="5" />δέκα τύχωσι τῆς ἀρχῆς. τούτους δὲ τοὺς ἄνδρας ἔκ 
τε τῶν πατρίων ἐθῶν καὶ ἐκ τῶν Ἑλληνικῶν νόμων,
οὓς ἐκόμισαν οἱ πρέσβεις, ἐκλεξαμένους τὰ κράτιστα
καὶ τῇ Ῥωμαίων πόλει πρόσφορα νομοθετήσεσθαι. τὰ
δὲ γραφέντα ὑπὸ τῶν δέκα ἀνδρῶν, ἐὰν ἥ τε βουλὴ 
δοκιμάσῃ καὶ ὁ δῆμος ἐπιψηφίσῃ, κύρια εἰς τὸν
ἅπαντα εἶναι χρόνον, καὶ τὰς ἀρχάς, ὅσαι ἂν ὕστερον
ἀποδειχθῶσι, κατὰ <add>τούτους</add> τοὺς νόμους τά τε ἰδιωτικὰ
συμβόλαια διαιρεῖν καὶ τὰ δημόσια ἐπιτροπεύειν.
</p></div2>

<div2 type="chapter" n="56" org="uniform" sample="complete">
<p><milestone unit="section" n="1" />
<milestone unit="reiskpage" n="2141" />τοῦτο τὸ δόγμα λαβόντες οἱ δήμαρχοι 
προῆλθον εἰς τὴν ἐκκλησίαν καὶ ἀναγνόντες ἐν τῷ
<pb id="v.4p.102" />
δήμῳ πολλοὺς ἐπαίνους τῆς βουλῆς καὶ τοῦ <add>προ</add>θέντος
τὴν γνώμην Ἀππίου διεξῆλθον. ἐπεὶ δὲ κατέλαβεν
ὁ τῶν ἀρχαιρεσίων καιρός, ἐκκλησίαν συναγαγόντες
οἱ δήμαρχοι τούς τ᾽ ἀποδειχθέντας ὑπάτους ἥκειν
ἠξίουν ἐμπεδώσοντας τῷ δήμῳ τὰς ὑποσχέσεις, κἀκεῖνοι
παρελθόντες ἐξωμόσαντο τὰς ὑπατείας. <milestone unit="section" n="2" />τούτους
ὁ δῆμος ἐπαινῶν τε καὶ θαυμάζων διετέλει, καὶ ἐπειδὴ
τοὺς νομοθέτας ψηφοφορεῖν ἔδει πρώτους εἵλετο τῶν
ἄλλων: καὶ ἀπεδείχθησαν ἐν ἀρχαιρεσίαις ὑπὸ τῆς
λοχίτιδος ἐκκλησίας Ἄππιος μὲν Κλαύδιος καὶ Τίτος
Γενύκιος, οὓς ἔδει <add>εἰς</add> τοὐπιὸν ἄρχειν ἔτος, Πόπλιος
δὲ Σήστιος ὁ τὸν ἐνιαυτὸν ἐκεῖνον ὑπατεύων, τρεῖς
δὲ οἱ κομίσαντες παρὰ τῶν Ἑλλήνων τοὺς νόμους,
Σπόριος Ποστόμιος καὶ Σερούιος Σολπίκιος καὶ Αὖλος
Μάλλιος, εἷς δὲ τῶν ὑπατευσάντων τὸν παρελθόντα <milestone unit="reiskpage" n="2142" />
ἐνιαυτὸν Τίτος Ῥωμίλιος, ὁ τὴν ἐν τῷ δήμῳ δίκην
Σικκίου κατηγορήσαντος ἁλούς, ἐπειδὴ γνώμης ἐδόκει
ἄρξαι δημοτικῆς: ἐκ δὲ τῶν ἄλλων βουλευτῶν Γάιος
Ἰούλιος καὶ Τίτος Οὐετούριος καὶ Πόπλιος Ὁράτιος,
ἅπαντες ὑπατικοί: αἱ δὲ τῶν δημάρχων τε καὶ ἀγορανόμων
καὶ ταμιῶν καὶ εἴ τινες ἦσαν ἄλλαι πάτριοι
Ῥωμαίοις ἀρχαὶ κατελύθησαν.
</p></div2>

<div2 type="chapter" n="57" org="uniform" sample="complete">
<p><milestone unit="section" n="1" />
τῷ δ᾽ ἑξῆς ἔτει παραλαβόντες οἱ νομοθέται
τὰ πράγματα πολιτείας κόσμον τοιόνδε τινὰ καθίστανται:
εἷς μὲν αὐτῶν τάς τε ῥάβδους καὶ τὰ λοιπὰ
παράσημα τῆς ὑπατικῆς εἶχεν ἐξουσίας, ὃς βουλήν τε
<pb id="v.4p.103" />
συνεκάλει καὶ δόγματα ἐπεκύρου καὶ τἆλλα ἔπραττεν,
<milestone unit="reiskpage" n="2143" />ὅσα ἡγεμόνι προσῆκεν: οἱ δ᾽ ἄλλοι συστέλλοντες ἐπὶ
τὸ δημοτικώτερον τὸ τῆς ἐξουσίας ἐπίφθονον ὀλίγῳ
τινὶ διήλλαττον ὀφθῆναι τῶν πολλῶν: εἶτ᾽ αὖθις ἕτερος
αὐτῶν ἐπὶ τὴν ἐξουσίαν καθίστατο, καὶ τοῦτ᾽ ἐκ περιτροπῆς 
ἐγίνετο παραλλὰξ ἐπ᾽ ἐνιαυτὸν <add>ἑκάστου</add> τὴν
ἡγεμονίαν παραλαμβάνοντος εἰς συγκείμενόν τινα
ἡμερῶν ἀριθμόν. <milestone unit="section" n="2" />ἅπαντες δ᾽ ἐξ ἑωθινοῦ καθεζόμενοι 
διῄτων τὰ ἰδιωτικὰ συμβόλαια καὶ τὰ δημόσια, ὁπόσα
πρός τε ὑπηκόους καὶ συμμάχους καὶ τοὺς ἐνδοιαστῶς 
ἀκροωμένους τῆς πόλεως ἐγκλήματα τυγχάνοι γινόμενα,
μετὰ πάσης ἀνασκοποῦντες ἕκαστα ἐπιεικείας τε καὶ
<milestone unit="section" n="3" />δικαιοσύνης. ἐδόκει δὲ ἄριστα τὸν ἐνιαυτὸν ἐκεῖνον 
ἡ Ῥωμαίων πόλις ὑπὸ τῆς δεκαδαρχίας ἐπιτροπευθῆναι.
<milestone unit="reiskpage" n="2144" />μάλιστα δ᾽ αὐτῶν ἐπῃνεῖτο ἡ τοῦ δημοτικοῦ πρόνοια 
καὶ πρὸς ἅπαν τὸ βίαιον ὑπὲρ τῶν ἀσθενεστέρων
ἀντίταξις: ἐλέχθη τε ὑπὸ πολλῶν, ὡς οὐδὲν ἔτι δεήσοι
δήμου προστατῶν οὐδὲ τῶν ἄλλων ἀρχείων τῇ πόλει
μιᾶς διοικούσης ἅπαντα ἡγεμονίας σώφρονος, ἧς
ἀρχηγὸς Ἄππιος εἶναι ἐδόκει. <milestone unit="section" n="4" />καὶ τὸν ὑπὲρ ὅλης τῆς 
δεκαδαρχίας ἔπαινον ἐκεῖνος ἐφέρετο παρὰ τοῦ δήμου.
οὐ γὰρ μόνον ἃ μετὰ τῶν ἄλλων ἔπραττεν ἀπὸ τοῦ
κρατίστου χρηστότητος ἔφερεν αὐτῷ δόκησιν, ἀλλὰ
<pb id="v.4p.104" />
πολὺ μᾶλλον ἃ κατ᾽ ἰδίαν ἐπιτηδεύων διετέλει, κατά
τ᾽ ἀσπασμοὺς καὶ προσαγορεύσεις φιλανθρώπους καὶ
τὰς ἄλλας τῶν πενήτων φιλοφρονήσεις. <milestone unit="section" n="5" /> οὗτοι οἱ δέκα
ἄνδρες συγγράψαντες νόμους ἔκ τε τῶν Ἑλληνικῶν
νόμων καὶ τῶν παρὰ σφίσιν αὐτοῖς ἀγράφων ἐθισμῶν
προὔθηκαν ἐν δέκα δέλτοις τῷ βουλομένῳ σκοπεῖν,
δεχόμενοι πᾶσαν ἐπανόρθωσιν ἰδιωτῶν καὶ πρὸς τὴν
κοινὴν εὐαρέστησιν ἀπευθύνοντες τὰ γραφέντα. καὶ <milestone unit="reiskpage" n="2145" />
μέχρι πολλοῦ διετέλεσαν ἐν κοινῷ μετὰ τῶν ἀρίστων
ἀνδρῶν συνεδρεύοντες καὶ τὴν ἀκριβεστάτην ποιούμενοι
τῆς νομοθεσίας ἐξέτασιν. <milestone unit="section" n="6" />ἐπειδὴ δ᾽ ἀποχρώντως
ἐφαίνετο αὐτοῖς τὰ γραφέντα ἔχειν, πρῶτον μὲν τὴν
βουλὴν συναγαγόντες οὐθενὸς ἔτι μεμφομένου τοῖς
νόμοις προβούλευμα περὶ αὐτῶν ἐκύρωσαν. ἔπειτα
τὸν δῆμον καλέσαντες εἰς τὴν λοχῖτιν ἐκκλησίαν
ἱερομνημόνων τε καὶ οἰωνιστῶν καὶ τῶν ἄλλων ἱερέων
παρόντων καὶ τὰ θεῖα ὡς νόμος ἐξηγησαμένων ἀνέδωκαν
τοῖς λόχοις τὰς ψήφους. <milestone unit="section" n="7" />ἐπικυρώσαντος δὲ καὶ
τοῦ δήμου τοὺς νόμους, στήλαις χαλκαῖς ἐγχαράξαντες
αὐτοὺς ἐφεξῆς ἔθεσαν ἐν ἀγορᾷ τὸν ἐπιφανέστατον
ἐκλεξάμενοι τόπον. καὶ ἐπειδὴ βραχὺς ὁ τῆς ἀρχῆς
αὐτοῖς χρόνος ὁ λειπόμενος ἦν, συναγαγόντες τοὺς
βουλευτὰς προὔθεσαν ὑπὲρ ἀρχαιρεσίων οἷα χρὴ γενέσθαι σκοπεῖν.
</p></div2>

<div2 type="chapter" n="58" org="uniform" sample="complete">
<p><milestone unit="section" n="1" />
πολλῶν δὲ λεχθέντων ἐνίκησεν ἡ γνώμη <milestone unit="reiskpage" n="2146" />
τῶν παραινούντων δεκαδαρχίαν αὖθις ἀποδεῖξαι τῶν
κοινῶν κυρίαν. ἀτελής τε γὰρ ἡ νομοθεσία ἐφαίνετο,
<pb id="v.4p.105" />
ὡς ἂν ἐξ ὀλίγου συντεθεῖσα χρόνου, καὶ ἐπὶ τοῖς ἤδη
κεκυρωμένοις, ἵνα ἑκόντες τε καὶ ἄκοντες ἐν αὐτοῖς
μένοιεν, ἐδόκει <del status="unremarkable">δέ</del> τινος ἀρχῆς αὐτοκράτορος δεῖν.
τὸ δὲ μάλιστα πεῖσαν αὐτοὺς προελέσθαι τὴν δεκαδαρχίαν
ἦν ἡ τῶν δημάρχων κατάλυσις, ὃ παντὸς μάλιστα 
ἐβούλοντο. <milestone unit="section" n="2" />ταῦτα μὲν ἐν κοινῷ σκοπουμένοις αὐτοῖς 
ἐδόκει, ἰδίᾳ δὲ οἱ πρωτεύοντες τοῦ συνεδρίου γνώμην
ἐποιοῦντο μεταπορεύεσθαι τὴν ἀρχὴν δεδιότες, μὴ
ταραχώδεις τινὲς ἄνθρωποι τηλικαύτης ἐξουσίας λαβόμενοι
κακόν τι μέγα ἐργάσωνται. ἀγαπητῶς δὲ τοῦ 
δήμου τὰ δόξαντα τῇ βουλῇ δεξαμένου καὶ μετὰ πλείστης
προθυμίας ἐπιψηφίσαντος αὐτοὶ μὲν οἱ δέκα
ἄνδρες προεῖπον τὸν τῶν ἀρχαιρεσίων καιρόν, μετῄεσαν
δὲ τὴν ἀρχὴν οἱ ἐντιμότατοί τε καὶ πρεσβύτατοι τῶν
<milestone unit="reiskpage" n="2147" />πατρικίων. <milestone unit="section" n="3" />ἔνθα δὴ πολὺς ὑπὸ πάντων ἐπαινούμενος 
ἦν ὁ τῆς τότε δεκαδαρχίας ἡγεμὼν Ἄππιος, καὶ πᾶς ὁ
δημοτικὸς ὄχλος ἐκεῖνον ἐπὶ τῆς ἀρχῆς ἠξίου κατέχειν
ὡς οὐκ ἄλλου τινὸς ἄμεινον ἡγησομένου. ὁ δ᾽ ἀναίνεσθαι
μὲν προσεποιεῖτο κατ᾽ ἀρχὰς καὶ ἀπολύειν αὐτὸν
ἠξίου λειτουργίας καὶ ὀχληρᾶς καὶ ἐπιφθόνου. τελευτῶν 
δ᾽ ὡς ἐλιπάρουν αὐτὸν ἅπαντες αὐτός τε ὑπέμενε
μετιέναι τὴν ἀρχήν, καὶ τῶν συμπαραγγελλόντων τοὺς
ἀρίστους αἰτιασάμενος οὐχ ἡδέως πρὸς ἑαυτὸν ἔχειν
διὰ τὸν φθόνον τοῖς ἑαυτοῦ φίλοις συνηγωνίζετο
φανερῶς. <milestone unit="section" n="4" />ἀποδείκνυταί τε πάλιν ἐν ἀρχαιρεσίαις 
λοχίτισι νομοθέτης τὸ δεύτερον: σὺν δ᾽ αὐτῷ Κόιντος
<pb id="v.4p.106" />
μὲν Φάβιος ὁ καλούμενος Οὐιβολανὸς ὁ τρὶς ὑπατεύσας,
ἀνὴρ ἀνεπίληπτος εἰς τόδε χρόνου γενόμενος
περὶ πᾶσαν ἀρετήν: ἐκ δὲ τῶν ἄλλων πατρικίων, οὓς
ἐκεῖνος ἠσπάζετο, <add>Μάρκος Κορνήλιος καὶ</add> Μάρκος <milestone unit="reiskpage" n="2148" />
Σέργιος καὶ Λεύκιος Μηνύκιος καὶ Τίτος Ἀντώνιος
καὶ Μάνιος Ῥαβολήιος, ἄνδρες οὐ πάνυ ἐπιφανεῖς:
ἐκ δὲ τῶν δημοτικῶν Κόιντος Ποιτέλλιος καὶ Καίσων
Δουέλλιος καὶ Σπόριος Ὄππιος: προσελήφθησαν γὰρ
καὶ οὗτοι πρὸς τοῦ Ἀππίου κολακείας ἕνεκα τῶν δημοτικῶν,
διδάσκοντος ὅτι δίκαιόν ἐστι μιᾶς ἀρχῆς κατὰ
πάντων ἀποδεικνυμένης εἶναί τι καὶ τοῦ δήμου μέρος
ἐν αὐτῇ. <milestone unit="section" n="5" />εὐδοκιμῶν δ᾽ ἐφ᾽ ἅπασι τούτοις καὶ δοκῶν
κράτιστος εἶναι βασιλέων τε καὶ τῶν κατ᾽ ἐνιαυτὸν <milestone unit="reiskpage" n="2149" />
ἡγησαμένων τῆς πόλεως παραλαμβάνει πάλιν τὴν
ἀρχὴν εἰς τὸν ἐπιόντα ἐνιαυτόν. ταῦτα κατ᾽ ἐκείνην
ἐπράχθη τὴν δεκαδαρχίαν ὑπὸ Ῥωμαίων, ἄλλο δ᾽ οὐθὲν
ὅ τι καὶ λόγου ἄξιον.
</p></div2>

<div2 type="chapter" n="59" org="uniform" sample="complete">
<p><milestone unit="section" n="1" />
ἐν δὲ τῷ κατόπιν ἔτει παραλαβόντες τὴν
ὑπατικὴν ἐξουσίαν οἱ σὺν Ἀππίῳ Κλαυδίῳ δέκα
ἄνδρες εἰδοῖς μαΐαις, ἦγον δὲ τοὺς μῆνας κατὰ σελήνην,
καὶ συνέπιπτεν εἰς τὰς εἰδοὺς ἡ πανσέληνος:
<milestone unit="section" n="2" />πρῶτα μὲν ὅρκια τεμόντες ἀπόρρητα τῷ πλήθει συνθήκας
σφίσιν αὐτοῖς ἔθεντο περὶ μηδενὸς ἀλλήλοις
ἐναντιοῦσθαι, ὅ τι δ᾽ ἂν εἷς ἐξ αὐτῶν δικαιώσῃ, τοῦθ᾽
ἅπαντες ἡγεῖσθαι κύριον τήν τ᾽ ἀρχὴν καθέξειν διὰ
βίου καὶ μηδένα παρήσειν ἕτερον ἐπὶ τὰ πράγματα
<pb id="v.4p.107" />
ἰσότιμοί τε πάντες ἔσεσθαι καὶ τὴν αὐτὴν ἕξειν δυναστείαν,
βουλῆς μὲν ἢ δήμου ψηφίσμασι σπανίως καὶ
<milestone unit="reiskpage" n="2150" />εἰς αὐτὰ τἀναγκαῖα χρώμενοι, τὰ δὲ πλεῖστα ἐπὶ τῆς
ἑαυτῶν ἐξουσίας ποιοῦντες. <milestone unit="section" n="3" />ἐνστάσης δὲ τῆς ἡμέρας, 
ἐν ᾗ παραλαβεῖν αὐτοὺς ἔδει τὴν ἀρχήν, τοῖς θεοῖς 
προθύσαντες ἃ νόμος  —  ἱερὰν δὲ ταύτην ἄγουσι Ῥωμαῖοι
τὴν ἡμέραν καὶ παντὸς μάλιστα ὀττεύονται μήτ᾽ ἀκοῦσαι
μηδὲν ἀηδὲς ἐν αὐτῇ μήτ᾽ ἰδεῖν  —  ἕωθεν εὐθὺς
ἐξῄεσαν οἱ δέκα τὰ παράσημα τῆς βασιλικῆς ἐξουσίας
ἅπαντες ἐπαγόμενοι. <milestone unit="section" n="4" />ὁ δὲ δῆμος ὡς ἔμαθεν αὐτοὺς 
οὐκέτι φυλάττοντας τὸ δημοτικὸν ἐκεῖνο καὶ μέτριον
σχῆμα τῆς ἡγεμονίας οὐδὲ διαμειβομένους τὰ παράσημα
τῆς βασιλικῆς ἀρχῆς ὡς πρότερον, εἰς πολλὴν ἦλθε
δυσθυμίαν καὶ κατήφειαν. <milestone unit="section" n="5" />ἐφόβουν θ᾽ οἱ προσηρτημένοι 
ταῖς δέσμαις τῶν ῥάβδων πελέκεις, οὓς ἔφερον 
οἱ προηγούμενοι τῶν ἀνδρῶν ἑκάστου δώδεκα ὄντες
<milestone unit="reiskpage" n="2151" />ἀναστέλλοντες ἐκ τῶν στενωπῶν πληγῖς τὸν ὄχλον,
ὃ καὶ ἐπὶ τῶν βασιλέων ἐγένετο πρότερον. κατελύθη
γὰρ εὐθὺς τὸ ἔθος τοῦτο μετὰ τὴν ἐκβολὴν τῶν μονάρχων
ὑπ᾽ ἀνδρὸς δημοτικοῦ Ποπλίου Οὐαλερίου τὴν 
ἐκείνων ἐξουσίαν μεταλαβόντος, ᾧ πάντες οἱ μετ᾽
ἐκεῖνον ὕπατοι καλοῦ πράγματος δόξαντι ἄρξαι τὰ
ὅμοια πράττοντες οὐκέτι ταῖς δέσμαις τῶν ῥάβδων
προσήρτων τοὺς πελέκεις, ὅτι μὴ κατὰ τὰς στρατείας
καὶ τὰς ἄλλας ἐξόδους τὰς ἐκ τῆς πόλεως. <milestone unit="section" n="6" />πόλεμον 
δ᾽ ἐξάγοντες ὑπερόριον ἢ τῶν ὑπηκόων πράγματα ἐπισκεψόμενοι,
τότε καὶ τοὺς πελέκεις ταῖς ῥάβδοις προσελάμβανον,
<pb id="v.4p.108" />
ἵνα τὸ τῆς ὄψεως φοβερόν, ὡς κατ᾽ ἐχθρῶν
ἢ δούλων γινόμενον, ἥκιστα φαίνηται τοῖς πολίταις ἐπαχθές.
</p></div2>

<div2 type="chapter" n="60" org="uniform" sample="complete">
<p><milestone unit="section" n="1" />
τοῦτο δὴ θεασαμένοις ἅπασιν, ὃ τῆς βασιλικῆς
ἐξουσίας σημεῖον ἐνομίζετο εἶναι, πολὺ παρειστήκει
δέος, ὥσπερ ἔφην, ἀπολωλεκέναι νομίζουσι τὴν ἐλευθερίαν
καὶ δέκα βασιλεῖς ἑλομένοις ἀνθ᾽ ἑνός. τοῦτον
δὲ τὸν τρόπον καταπληξάμενοι τοὺς ὄχλους οἱ δέκα <milestone unit="reiskpage" n="2152" />
ἄνδρες καὶ γνόντες, ὅτι δεῖ φόβῳ τὸ λοιπὸν αὐτῶν
ἄρχειν, ἑταιρίαν ἕκαστοι συνῆγον ἐπιλεγόμενοι τοὺς
θρασυτάτους τῶν νέων καὶ σφίσιν αὐτοῖς ἐπιτηδειοτάτους.
<milestone unit="section" n="2" />τὸ μὲν οὖν ἐκ τῶν ἀπόρων καὶ τῶν ταπεινῶν
ταῖς τύχαις τοὺς πλείους φανῆναι τυραννικῆς κόλακας
ἐξουσίας, τοῦ κοινοῦ συμφέροντος ἀλλαξαμένους τὰς
αὑτῶν ὠφελείας, οὔτε παράδοξον οὔτ᾽ ἀνέλπιστον ἦν:
τὸ δὲ καὶ ἐκ τῶν πατρικίων εὑρεθῆναι συχνοὺς ἔχοντάς
τι καὶ ἐπὶ πλούτῳ καὶ ἐπ᾽ εὐγενείᾳ μέγα φρονεῖν
τοὺς ὑπομένοντας συγκαταλύειν τοῖς δεκαδάρχοις τὴν
τῆς πατρίδος ἐλευθερίαν, τοῦτο θαυμαστὸν ἅπασιν
εἶναι ἐδόκει: οἱ <add>δὲ</add> πάσαις κολακεύοντες ἡδοναῖς,
ὁπόσαι πεφύκασιν ἀνθρώπων κρατεῖν, κατὰ πολλὴν
ἄδειαν ἦρχον τῆς πόλεως, βουλὴν μὲν ἢ δῆμον ἐν
οὐδεμιᾷ μερίδι τιθέμενοι, πάντων δὲ αὐτοὶ νομοθέται
τε καὶ δικασταὶ γινόμενοι, καὶ πολλοὺς μὲν ἀποκτιννύντες <milestone unit="reiskpage" n="2153" />
<pb id="v.4p.109" />
τῶν πολιτῶν, πολλοὺς δ᾽ ἀφαιρούμενοι τὰς
οὐσίας ἀδίκως. <milestone unit="section" n="3" />ἵνα δ᾽ αὐτοῖς εὐπρεπῶς τὰ γινόμενα 
ἔχῃ παράνομα καὶ δεινὰ ὄντα ὡς δὴ σὺν τῷ δικαίῳ
πραττόμενα, δικαστήρια ἐφ᾽ ἑκάστῳ χρήματι ἀπεδίδοσαν:
ἦσαν δὲ οἵ τε κατήγοροι ὑπ᾽ αὐτῶν ἐκείνων 
ἐκ τῶν συγκατασκευαζόντων τὴν τυραννίδα ὑποπεμπόμενοι,
καὶ <add>τὰ</add> δικαστήρια ἐκ τῶν ἑταίρων ἀποδεικνύμενα,
οἳ διημείβοντο ἀλλήλοις καταχαριζόμενοι τὰς
δίκας. <milestone unit="section" n="4" />πολλὰ δὲ τῶν ἐγκλημάτων καὶ οὐ τὰ ἐλαχίστου 
ἄξια ἐφ᾽ ἑαυτῶν οἱ δέκα ἔκρινον, ὥστ᾽ ἠναγκάζοντο οἱ 
μειονεκτοῦντες τῷ δικαίῳ προσνέμειν ἑαυτοὺς ταῖς
ἑταιρίαις, ἐπειδὴ τὸ ἀσφαλὲς οὐκ ἐνῆν ἄλλως αὐτοῖς
ἔχειν, καὶ ἐγένετο σὺν χρόνῳ πλεῖον τοῦ ὑγιαίνοντος
ἐν τῇ πόλει τὸ διεφθαρμένον καὶ νοσοῦν. οὐδὲ γὰρ
ἠξίουν ἔτι μένειν ἐντὸς τείχους, οἷς τὰ πραττόμενα 
<milestone unit="reiskpage" n="2154" />ὑπὸ τῶν δεκαδάρχων ἀνιαρὰ ἦν, ἀλλ᾽ ἀνεχώρουν εἰς
τοὺς ἀγροὺς τὸν τῶν ἀρχαιρεσίων σκοποῦντες χρόνον
ὡς ἀποθησομένων τῶν δέκα ἀνδρῶν τὰς δυναστείας,
ὅταν τὸν ἐνιαύσιον ἐκτελέσωσι χρόνον, καὶ ἀποδειξόντων
ἑτέρας ἀρχάς. <milestone unit="section" n="5" />οἱ δὲ περὶ τὸν Ἄππιον τοὺς 
λοιποὺς συγγράψαντες νόμους ἐν δέλτοις δυσὶ καὶ
ταύτας ταῖς πρότερον ἐξενεχθείσαις προσέθηκαν: ἐν
αἷς καὶ ὅδε ὁ νόμος ἦν, μὴ ἐξεῖναι τοῖς πατρικίοις
πρὸς τοὺς δημοτικοὺς ἐπιγαμίας συνάψαι: δι᾽ οὐδὲν
ὡς ἐμοὶ δοκεῖν ἕτερον ἢ τὸ μὴ συνελθεῖν εἰς ὁμόνοιαν 
τὰ ἔθνη γάμων ἐπαλλαγαῖς καὶ οἰκειοτήτων κοινωνίαις
συγκερασθέντα. <milestone unit="section" n="6" />ὡς δὲ καὶ ὁ τῶν ἀρχαιρεσίων ἐπέστη 
<pb id="v.4p.110" />
χρόνος, πολλὰ χαίρειν φράσαντες τοῖς τε πατρίοις
ἐθισμοῖς καὶ τοῖς νεωστὶ γραφεῖσι νόμοις, οὔτε βουλῆς
ψήφισμα ποιήσαντες οὔτε δήμου διέμειναν ἐπὶ τῆς αὐτῆς ἀρχῆς.
<del status="unremarkable">λχι. μετὰ δὲ τοῦτον τὸν ἐνιαυτὸν ὀλυμπιὰς
μὲν ἦν ὀγδοηκοστὴ καὶ τρίτη, ἣν ἐνίκα στάδιον Κρίσων <milestone unit="reiskpage" n="2155" />
Ἱμεραῖος, ἄρχοντος Ἀθήνησι Φιλίσκου, τὴν δὲ
ὑπατικὴν ἐξουσίαν ἐν Ῥώμῃ κατεῖχεν Ἄππιος μὲν
Κλαύδιος τρίτον ἔτος ἡγούμενος τῆς δεκαδαρχίας
κατὰ τὸ ἑξῆς, οἱ δὲ σὺν αὐτῷ τὸν παρελθόντα ἐνιαυτὸν
ἄρξαντες δεύτερον ἐπὶ τῆς αὐτῆς ἐξουσίας μένοντες.</del></p></div2></div1></body></text></TEI.2>