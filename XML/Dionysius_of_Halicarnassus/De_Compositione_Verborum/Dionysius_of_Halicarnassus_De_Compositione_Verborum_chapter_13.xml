<?xml version="1.0" encoding="utf-8"?>
<TEI.2><text><body><div1 type="chapter" n="13" org="uniform" sample="complete"><p>εἶἑν. καλὴ δ᾽ ἁρμονία πῶς γένοιτ᾽ ἂν εἴ τις ἔροιτό
με καὶ ἐκ ποίων θεωρημάτων, οὐκ ἄλλως πως νὴ Δία
φαίην ἂν οὐδ᾽ ἐξ ἄλλων τινῶν ἢ ἐξ ὧν περ ἡ ἡδεῖα:
τὰ γὰρ αὐτὰ ποιητικὰ ἀμφοῖν, μέλος εὐγενές, ῥυθμὸς
ἀξιωματικός, μεταβολὴ μεγαλοπρεπής, τὸ πᾶσι τούτοις
παρακολουθοῦν πρέπον. ὥσπερ γὰρ ἡδεῖά τις γίνεται λέξις, οὕτω γενναία τις ἄρα, καὶ ῥυθμὸς ὥσπερ
γλαφυρός τις, οὕτω καὶ σεμνός τις ἕτερος, καὶ τὸ
μεταβάλλειν ὥσπερ χάριν ἔχει, οὕτω καὶ τόνον: τὸ δὲ
δὴ πρέπον εἰ μὴ τοῦ καλοῦ πλεῖστον ἕξει μέρος, σχολῇ
γ᾽ ἂν ἄλλου τινός. ἐξ ἁπάντων δή φημι τούτων ἐπιτηδεύεσθαι δεῖν τὸ καλὸν ἐν ἁρμονίᾳ λέξεως ἐξ ὧν
περ καὶ τὸ ἡδύ. αἰτία δὲ κἀνταῦθα ἥ τε τῶν γραμμάτων φύσις καὶ ἡ τῶν συλλαβῶν δύναμις, ἐξ ὧν

<pb id="p.48" />


πλέκεται τὰ ὀνόματα: ὑπὲρ ὧν καιρὸς ἂν εἴη λέγειν,
ὥσπερ ὑπεσχόμην.</p></div1></body></text></TEI.2>