<?xml version="1.0" encoding="utf-8"?>
<TEI.2><text><body><div1 type="chapter" n="15" org="uniform" sample="complete"><p>τότε δὲ προκατασκευάζεταί τινα πρὸ τῶν διηγήσεων
 πράγματα καὶ προλαμβάνει τὰ μέλλοντα πιστοτέρας
αὐτὰς ἢ κατ᾽ ἄλλο τι χρησιμωτέρας ποιήσειν <del status="unremarkable">οἰόμενος</del>,
ὡς ἐν τῇ λήξει τῇ πρὸς Ἀριστογείτονα καὶ Ἄρχιππον
εὑρίσκεται πεποιηκώς, ἐν ᾗ κλήρου τις ἀμφισβητῶν,
ἀδελφὸς ὢν τοῦ τελευτήσαντος, προκαλεῖται τὸν ἔχοντα
<pb id="p.113" />
τἀφανῆ χρήματα εἰς ἐμφανῶν κατάστασιν, ὁ δὲ τοῦ
κλήρου κρατῶν παραγράφεται τὴν κλῆσιν, δεδόσθαι
λέγων ἑαυτῷ τὰ χρήματα κατὰ διαθήκας. διττῆς δὲ
τῆς ἀμφισβητήσεως ὑπαρχούσης, <milestone unit="reiskpage" n="614" /> τῆς μὲν περὶ τοῦ
γεγονέναι τὰς διαθήκας ἢ μή, τῆς δέ, τῶν διαθηκῶν 
ἀμφισβητουμένων ἤδη, τίνα δεῖ τοῦ κλήρου κρατεῖν,
πρῶτον ἀποδοὺς τὸν ὑπὲρ τῶν νόμων λόγον καὶ <add>κατὰ</add>
τοῦτο ἀποδείξας τὸ μέρος, ὡς οὐ δεῖ τὸν ἐπίδικον
κρατεῖσθαι κλῆρον πρὸ δίκης, οὕτως ἐπὶ τὴν διήγησιν
ἔρχεται, δι᾽ ἧς ἀποδείκνυσιν οὐδὲ γεγενημένας ὑπὸ 
τοῦ τετελευτηκότος τὰς διαθήκας. καὶ οὐδὲ ταύτην τὴν
διήγησιν ἁπλῶς πως συστρέψας καὶ ἀκατασκευάστως
τίθησιν, ἀλλὰ καὶ ταύτην μακροτέραν οὖσαν ἀποτομαῖς
τισι διαλαμβάνει καὶ καθ᾽ ἕκαστον εἶδος μάρτυρας
ἀναβιβάζεται καὶ προκλήσεις ἀναγινώσκει καὶ συνθήκας 
παρέχεται τεκμηρίοις τε καὶ σημείοις καὶ τοῖς ἐκ τῶν
εἰκότων ἐλέγχοις ἅπασι χρῆται. πολλὰς δ᾽ ἂν ἔχοιμι
καὶ ἄλλας παρασχέσθαι διηγήσεις, πρὸς τὸ συμφέρον
ᾠκονομημένας ὑπὸ τοῦ ῥήτορος προκατασκευαῖς, παρασκευαῖς,
μερισμοῖς, χωρίων ἀλλαγαῖς, πραγμάτων μεταγωγαῖς, 
τῷ τὰ κεφάλαια ἀνεστράφθαι, τῷ <milestone unit="reiskpage" n="615" /> μὴ κατὰ
τοὺς χρόνους τὰ πραχθέντα εἰρῆσθαι, τῷ <del status="unremarkable">ὡς</del> μὴ
πάντα μηδ᾽ ἅμ᾽ ὡς φύσιν εἶχε πραχθῆναι μηδ᾽ ὡς ἂν
ἰδιώτης τις εἴποι λέγεσθαι, μυρίοις ἄλλοις τοιούτοις
<pb id="p.114" />
τρόποις. ἀλλ᾽ οὔτε χρόνον ἱκανὸν ἔχω περὶ πασῶν
λέγειν, ἐκδιηγούμενος εὐθὺς ἐφ᾽ ἑκάστης τὴν τέχνην,
ὡς ἐβουλόμην ἄν, οὔθ᾽ ὁ πρὸς τοὺς ἐπισταμένους τὰ
πράγματα λόγος ἐν τῷ πλήθει τῶν παραδειγμάτων τὸ
πιστὸν ἔχει ἀλλ᾽ ἀρκεῖ τοῖς τοιούτοις καὶ ἡ βραχεῖα δήλωσις.
</p></div1></body></text></TEI.2>