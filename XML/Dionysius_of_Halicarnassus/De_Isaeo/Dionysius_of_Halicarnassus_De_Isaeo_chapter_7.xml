<?xml version="1.0" encoding="utf-8"?>
<TEI.2><text><body><div1 type="chapter" n="7" org="uniform" sample="complete"><p>τί δὴ ταῦτα τὰ προοίμια ἀλλήλων διαφέρει; παρὰ
Λυσίᾳ μὲν ἡδεῖά ἐστιν ἡ εἰσβολὴ καὶ δι᾽ οὐδὲν <milestone unit="reiskpage" n="596" /> ἄλλο 
μᾶλλον ἢ ὅτι φυσικῶς πως εἴρηται καὶ ἀφελῶς:
<quote>ἀναγκαῖόν μοι δοκεῖ εἶναι, ὦ ἄνδρες δικασταί, περὶ
τῆς φιλίας τῆς ἐμῆς καὶ τῆς Φερενίκου πρῶτον εἰπεῖν
πρὸς ὑμᾶς.</quote> καὶ τὸ ἐπιλεγόμενον τούτῳ ἔτι μᾶλλον
ἀκατάσκευον φαίνεται εἶναι καί, ὡς ἂν ἰδιώτης τις
εἰπεῖν δύναιτο, <del status="unremarkable">τὸ</del> εἰρημένον: <quote>ἵνα μηδεὶς ὑμῶν
θαυμάσῃ, ὅτι ὑπὲρ οὐδενὸς <add>ὑμῶν</add> πώποτε εἰρηκὼς
πρότερον ὑπὲρ τούτου νῦν λέγω.</quote> παρὰ δὲ Ἰσαίῳ
κατεσκεύασται τὸ δοκοῦν εἶναι ἀφελὲς καὶ οὐ λέληθεν,
ὅτι ἐστὶ ῥητορικόν: <quote>ἐγὼ καὶ πρότερον Εὐμάθει τούτῳ
ἐγενόμην χρήσιμος δικαίως καὶ νῦν, εἴ τι ἔστι κατ᾽
ἐμέ, πειράσομαι συσσῴζειν αὐτόν.</quote> ὑψηλότερά <add>τε γάρ</add>
ἐστι καὶ ἧττον ἐκείνων ἀφελέστερα, καὶ ἔτι μᾶλλον τὰ
ἐπιφερόμενα: <quote>μικρὰ δέ μου ἀκούσατε, ἵνα μηδεὶς
ὑπολάβῃ ὑμῶν, ὡς ἐγὼ προπετείᾳ ἢ ἄλλῃ τινὶ ἀδικίᾳ
πρὸς τὰ Εὐμάθους πράγματα προσῆλθον.</quote> ἥ τε γὰρ
προπέτεια καὶ ἡ ἀδικία καὶ τὸ πρὸς τὰ Εὐμάθους
πράγματα <milestone unit="reiskpage" n="597" /> προσελθεῖν πεποιημένοις μᾶλλον ἔοικεν ἢ 
αὐτοφυέσι. καὶ αὖθίς γε παρὰ μὲν τῷ Λυσίᾳ ἡ πρόφασις
<pb id="p.101" />
λέγεται ἀνεπιτηδεύτως: <quote>ἐμοὶ γάρ, ὦ ἄνδρες
δικασταί, ξένος ἦν Κηφισόδοτος ὁ τούτου πατήρ, καὶ
ὅτε ἐφεύγομεν, ἐν Θήβαις παρ᾽ ἐκείνῳ κατηγόμην καὶ
ἐγὼ καὶ ἄλλος Ἀθηναίων ὁ βουλόμενος.</quote> ἡδέως τε καὶ
ἀφοριστικῶς τὰ μετὰ ταῦτα ἐπιτίθεται: <quote>καὶ πολλὰ καὶ 
ἀγαθὰ καὶ ἰδίᾳ καὶ δημοσίᾳ παθόντες ὑπ᾽ αὐτοῦ εἰς
τὴν ἡμετέραν αὐτῶν κατήλθομεν.</quote> παρὰ δὲ τῷ Ἰσαίῳ
πέφρασται περιεργότερον καὶ οὐ μακρὰν ἀπέχει τῆς
Δημοσθένους κατασκευῆς: <quote>τριηραρχοῦντος γάρ <add>μου</add>
ἐπὶ Κηφισοδότου ἄρχοντος καὶ λόγου ἀπαγγελθέντος 
πρὸς τοὺς οἰκείους, ὡς ἄρα τετελευτηκὼς εἴην ἐν τῇ
ναυμαχίᾳ, οὔσης μοι παρακαταθήκης παρ᾽ Εὐμάθει
τούτῳ.</quote> τό τε γὰρ <milestone unit="reiskpage" n="598" /> λόγου ἀπαγγελθέντος καὶ τὸ ὡς
ἄρα τετελευτηκὼς εἴην καὶ τὸ οὔσης ἐμοὶ παρακαταθήκης
οὐκ ἂν φαίην ἔγωγε ἀφελῶς εἰρῆσθαι. ἐκείνως 
γὰρ λεγόμενα μᾶλλον ἀποίητα: <quote>ὅτε γὰρ ἐτριηράρχουν
καὶ ἀπηγγέλη τοῖς ἐνθάδε, ὡς ἄρα τετελευτηκὼς εἴην,
ἔχων μου παρακαταθήκην Εὐμάθης οὑτοσί.</quote>
</p></div1></body></text></TEI.2>