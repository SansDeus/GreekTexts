<?xml version="1.0" encoding="utf-8"?>
<TEI.2><text><body><div1 type="chapter" n="13" org="uniform" sample="complete"><p>ταυτὶ μὲν διαλελυμένα καὶ ἐξ ἐπερωτήσεως. οἷς ὁ 
Λυσίας μὲν ἥκιστα κέχρηται, Δημοσθένης δὲ ὁ παρὰ 
τουτουὶ τὰς ἀφορμὰς λαβὼν ἀφειδέστερον, οἷον: <quote>οὐκ
οὖν σὺ μισθοφορὰν λέγεις; φήσει τις. καὶ παραχρῆμά
γε τὴν αὐτὴν σύνταξιν ἁπάντων, ὦ <add>ἄνδρες</add> Ἀθηναῖοι,
ἵνα τῶν κοινῶν τὸ μέρος λαμβάνων ἕκαστος, ὅτου
δέοιτο <milestone unit="reiskpage" n="609" /> ἡ πόλις, τοῦτο παρέχοι. ἔξεστιν ἄγειν ἡσυχίαν: 
οἴκοι μένων βελτίων εἶ, τοῦ δι᾽ ἔνδειαν ἀνάγκῃ τι
ποιεῖν αἰσχρὸν ἀπηλλαγμένος. συμβαίνει τι τοιοῦτον,
οἷα καὶ τὰ νῦν: στρατιώτης αὐτὸς ὑπάρχων ἀπὸ τῶν
αὐτῶν τούτων λημμάτων, ὥσπερ ἐστὶ δίκαιον ὑπὲρ τῆς
πατρίδος. ἔστι τις ἔξω τῆς ἡλικίας ἡμῶν: ὅσα οὗτος 
ἀτάκτως νῦν λαμβάνων οὐκ ὠφελεῖ, ταῦτα ἐν ἴσῃ
τάξει παραλαμβάνων πάντ᾽ ἐφορῶν καὶ διοικῶν, ἃ χρὴ
πράττεσθαι. ὅλως δὲ οὔτε ἀφελὼν οὔτε προσθεὶς πλήν
τι μικρῷ τὴν ἀταξίαν ἀνελών, εἰς τάξιν ἤγαγον τὴν
πόλιν, τὴν αὐτὴν τοῦ λαβεῖν, τοῦ στρατεύεσθαι, τοῦ 
<pb id="p.110" />
δικάζειν, τοῦ ποιεῖν τοῦθ᾽, ὅ τι καθ᾽ ἡλικίαν ἕκαστος
ἔχοι καὶ ὅτου καιρὸς εἴη, τάξιν ποιήσας.</quote> ἐκεῖνα δὲ
κατὰ συστροφὴν καὶ παρακεκινδυνευμένα τῷ τε βραχέως
καὶ ἀγκύλως καὶ ἐκ παραδόξου συντίθεσθαι, καὶ οὐχ
ἅπασιν οὐδὲ ἐκ προχείρου γνωριζόμενα: <quote>καὶ οὗτος ὁ
πάντων ἀνθρώπων σχετλιώτατος, οὐ παρεχομένων <milestone unit="reiskpage" n="610" />
αὐτῶν μάρτυρας <del status="unremarkable">δοῦναι</del>, ὧν ἐναντίον ἡμῖν ἀποδοῦναι
φασίν, <del status="unremarkable">ὡς</del> ἐκείνοις πιστεύειν προσποιεῖται μᾶλλον,
ὡς ἀποδεδώκασιν ἡμῖν, ἢ <add>ἡμῖν</add>, ὡς οὐκ ἀπειλήφαμεν.
καίτοι πᾶσι φανερόν, ὡς ἔοικεν, <add>οἳ καὶ</add> τὸν τούτου
πατέρα ἀπεστέρουν ὄντα ἐπίτιμον, ὅτι ἡμῖν ἑκόντες
οὐκ ἂν ἀπέδοσαν, εἰσπράξασθαι <add>δὲ</add> οὕτως ἔχοντες
οὐκ ἂν ἐδυνήθημεν.</quote> καὶ γὰρ τοῦτό ἐστι τὸ σχῆμα,
ᾧ πολλάκις Δημοσθένης κέχρηται: <quote>εἶτ᾽ οἴεσθε, οἳ μὲν
αὐτὸν οὐδὲν <add>ἂν</add> ἠδυνήθησαν ποιῆσαι κακόν, αὐτοὶ
δὲ μὴ παθεῖν ἐφυλάξαντ᾽ ἂν ἴσως, τούτους μὲν ἐξαπατᾶν
αἱρεῖσθαι μᾶλλον ἤ προλέγοντα βιάζεσθαι, ὑμῖν
δὲ ἐκ προρρήσεως πολεμῆσαι;</quote> καὶ ἔτι γε τὰ τοιαῦτα:
<quote>ᾧ γάρ, ἃ μὲν ὑπῆρχεν ἔξω τῶν ἀποτιμηθέντων,
<pb id="p.111" />
κατελελειτούργητο, δανειζομένῳ δ᾽ οὐδεὶς ἂν ἔδωκεν
ἐπ᾽ αὐτοῖς ἔτι πλέον οὐδέν, ἀποδεδωκότι τὰς μισθώσεις
ἔχειν ἐμοὶ προσῆκον ἀναμφισβητήτως, οὗτοι τηλικαύτην
δίκην λαχόντες καὶ σφέτερα <milestone unit="reiskpage" n="611" /> αὐτῶν εἶναι φάσκοντες
ἐκώλυσάν μ᾽ ἐξ αὐτῶν ποιήσασθαι τὴν ἐπισκευήν.</quote> καὶ 
τί δεῖ τὰ πλείω παρατιθέντα μηκύνειν; πολλὰ γὰρ ἄν
τις εὕροι τῶν Ἰσαίου <add>καὶ</add> κατὰ τὴν σύνθεσιν καὶ
κατὰ τοὺς σχηματισμοὺς ἐξηλλαγμένα μὲν τῆς Λυσίου
λέξεως, ἐοικότα δὲ τῇ Δημοσθένους δεινότητι.
</p></div1></body></text></TEI.2>