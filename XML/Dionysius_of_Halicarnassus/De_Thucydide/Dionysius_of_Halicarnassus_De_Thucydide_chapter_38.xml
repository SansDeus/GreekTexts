<?xml version="1.0" encoding="utf-8"?>
<TEI.2><text><body><div1 type="chapter" n="38" org="uniform" sample="complete"><p> καὶ μετὰ τοῦτο ἀποστρέψας τοῦ
διηγήματος τὸν διάλογον ἐπὶ τὸ δραματικὸν ταῦτα
τὸν Ἀθηναῖον <milestone unit="reiskpage" n="909" /> ἀποκρινόμενον ποιεῖ: <quote>εἰκὸς μὲν καὶ 
ξυγγνώμη, ἐν τῷ τοιῷδε καθεστῶτας ἐπὶ πολλὰ καὶ
λέγοντας καὶ δοκοῦντας τραπέσθαι.</quote> ἔπειτα εὐσχήμονα
πρόθεσιν ὑποθέμενος <quote>ἡ μέντοι ξύνοδος καὶ περὶ
σωτηρίας ἤδη πάρεστι, καὶ ὁ λόγος, ᾧ προκαλεῖσθε
τρόπῳ, εἰ δοκεῖ, γιγνέσθω</quote> πρῶτον μὲν εἴρηκεν ἐνθύμημα
οὔτε τῆς Ἀθηναίων πόλεως ἄξιον οὔτ᾽ ἐπὶ
τοιούτοις πράγμασιν ἁρμόττον λέγεσθαι <quote>ἡμεῖς τοίνυν
οὔτε αὐτοὶ μετ᾽ ὀνομάτων καλῶν, ὡς ἢ δικαίως τὸν
Μῆδον καταλύσαντες ἄρχομεν, ἢ ἀδικούμενοι νῦν
ἐπεξερχόμεθα, λόγων μῆκος ἄπιστον παρέξομεν:</quote> τοῦτο
δέ ἐστιν ὁμολογοῦντος τὴν ἐπὶ τοὺς μηδὲν ἀδικοῦντας
στράτευσιν, ἐπειδὴ περὶ μηδετέρου τούτων βούλεται
τὸν λόγον ὑπέχειν: οἷς ἐπιτίθησιν <quote>οὔθ᾽ ὑμᾶς ἀξιοῦμεν
<pb id="p.391" />
ἢ ὅτι Λακεδαιμονίων ἄποικοι ὄντες οὐ ξυνεστρατεύσατε
ἢ ὡς ἡμᾶς οὐδὲν ἠδικήκατε λέγοντας οἴεσθαι
πείσειν, τὰ δυνατὰ δ᾽ ἐξ ὧν ἑκάτεροι ἀληθῶς φρονοῦμεν
διαπράσσεσθαι.</quote> τοῦτο δέ ἐστιν: <quote>ὑμεῖς μὲν
<milestone unit="reiskpage" n="910" />ἀληθῶς φρονοῦντες ὅτι ἀδικεῖσθε, τὴν ἀνάγκην φέρετε 
καὶ εἴκετε: ἡμεῖς δὲ οὐκ ἀγνοοῦντες, ὅτι ἀδικοῦμεν
ὑμᾶς, τῆς ἀσθενείας ὑμῶν περιεσόμεθα τῇ βίᾳ: ταῦτα
γὰρ ἑκατέροις δυνατά.</quote> ἔπειτα τὴν αἰτίαν ἀποδοῦναι
τούτου βουληθεὶς ἐπιλέγει: <quote>ὅτι δίκαια μὲν ἐν τῷ ἀνθρωπείῳ
λόγῳ ἀπὸ τῆς ἴσης ἀνάγκης κρίνεται, δυνατὰ 
δὲ οἱ προὔχοντες πράσσουσι καὶ οἱ ἀσθενεῖς ξυγχωροῦσι.</quote>
</p></div1></body></text></TEI.2>