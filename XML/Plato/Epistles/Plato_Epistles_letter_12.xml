<?xml version="1.0" encoding="utf-8"?>
<TEI.2><text><body><div1 n="12" type="Letter" org="uniform" sample="complete"><p><milestone n="359c" unit="section" /><milestone ed="P" unit="para" />Πλάτων Ἀρχύτᾳ Ταραντίνῳ εὖ πράττειν.<milestone ed="P" unit="para" />τὰ μὲν παρὰ σοῦ ἐλθόνθ᾽ ὑπομνήματα θαυμαστῶς ὡς
<milestone n="359d" unit="section" />ἅσμενοί τε ἐλάβομεν καὶ τοῦ γράψαντος αὐτὰ ἠγάσθημεν ὡς ἔνι μάλιστα, καὶ ἔδοξεν ἡμῖν εἶναι ὁ ἀνὴρ ἄξιος ἐκείνων τῶν πάλαι προγόνων: λέγονται γὰρ δὴ οἱ ἄνδρες οὗτοι Μύριοι εἶναι—οὗτοι δ᾽ ἦσαν τῶν ἐπὶ Λαομέδοντος ἐξαναστάντων Τρώων—ἄνδρες ἀγαθοί, ὡς ὁ παραδεδομένος μῦθος δηλοῖ. τὰ δὲ παρ᾽ ἐμοὶ ὑπομνήματα, περὶ ὧν ἐπέστειλας, ἱκανῶς μὲν οὔπω ἔχει, ὡς δέ ποτε τυγχάνει ἔχοντα, ἀπέσταλκά
<milestone n="359e" unit="section" />σοι: περὶ δὲ τῆς φυλακῆς ἀμφότεροι συμφωνοῦμεν,  ὥστ᾽ οὐδὲν δεῖ παρακελεύεσθαι.<milestone ed="P" unit="para" />（ἀντιλέγεται ὡς οὐ Πλάτωνος.）</p></div1></body></text></TEI.2>