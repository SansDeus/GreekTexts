<?xml version="1.0" encoding="utf-8"?>
<TEI.2><text id="tlg0554.tlg001.perseus-grc1"><body><div1 type="book" n="3" org="uniform" sample="complete"><div2 type="chapter" n="1" org="uniform" sample="complete"><p><milestone unit="1" />
 Διονύσιος δὲ ἀποτυγχάνων τοῦ Καλλιρρόης ἔρωτος,
μηκέτι φέρων ἀποκαρτερεῖν ἐγνώκει καὶ διαθήκας
ἔγραφε τὰς τελευταίας, ἐπιστέλλων πῶς ταφῇ.
Παρεκάλει δὲ Καλλιρρόην ἐν τοῖς γράμμασιν ἵνα αὐτῷ
προσέλθῃ κἂν νεκρῷ. Πλαγγὼν δὲ ἐβούλετο μὲν εἰσελθεῖν
πρὸς τὸν δεσπότην, διεκώλυσε δὲ αὐτὴν ὁ
θεράπων κεκελευσμένος μηδένα δέχεσθαι. <milestone unit="section" n="2" /> Μαχομένων
δὲ αὐτῶν πρὸς ταῖς θύραις ἀκούσας ὁ Διονύσιος
ἤρετο τίς ἐνοχλοίη. Τοῦ δὲ θεράποντος εἰπόντος ὅτι
Πλαγγών, <q direct="unspecified">ἀκαίρως μὲν</q> εἶπε <q direct="unspecified">πάρεστιν</q> ῾οὐκέτι
γὰρ οὐδὲ ὑπόμνημα τῆς ἐπιθυμίας ἤθελεν ἰδεῖν̓ <q direct="unspecified">κάλεσον
<milestone unit="section" n="3" /> δ̓ ὅμως.</q> Ἀνοίξασα δὲ ἐκείνη τὰς θύρας <q direct="unspecified">τί
καταρύχῃ</q> φησίν, <q direct="unspecified">ὦ δέσποτα, λυπῶν σεαυτὸν ὡς
<pb id="p.46" />
ἀποτυγχάνων. Καλλιρρόη γάρ σε ἐπὶ τὸν γάμον παρακαλεῖ.
Λαμπρειμόνει, θῦε, προσδέχου νύμφην,
ἧς ἐρᾷς.</q> Ἐξεπλάγη πρὸς τὸ ἀνέλπιστον ὁ Διονύσιος
καὶ ἀχλὺς αὐτοῦ τῶν ὀφθαλμῶν κατεχύθη, παντάπασι
 δὲ ὢν ἀσθενὴς φαντασίαν παρέσχε θανάτου:
κωκύσασα δὲ ἡ Πλαγγὼν συνδρομὴν ἐποίησε, καὶ ἐφ̓
ὅλης τῆς οἰκίας ὡς τεθνεὼς ὁ δεσπότης ἐπενθεῖτο.
<milestone unit="section" n="4" />Οὐδὲ Καλλιρρόη τοῦτο ἤκουσεν ἀδακρυτί. τοσαύτη
ἦν, ὥστε κἀκείνη Διονύσιον ἔκλαε τὸν ἄνδρα. Ὀψὲ
 δὲ καὶ μόλις ἐκεῖνος ἀνανήψας ἀσθενεῖ φωνῇ <q direct="unspecified">τίς με
δαιμόνων</q> φησὶν <q direct="unspecified">ἀπατᾷ βουλόμενος ἀναστρέψαι τῆς
προκειμένης ὁδοῦ; ὕπαρ ἢ ὄναρ ταῦτα ἤκουσα; θέλει
μοι Καλλιρρόη γαμηθῆναι, ἡ μὴ θέλουσα μηδὲ ὀφθῆναι;</q>
<milestone unit="section" n="5" />Παρεστῶσα δὲ ἡ Πλαγγὼν <q direct="unspecified">παῦσαι</q> φησὶ
 <q direct="unspecified">μάτην σεαυτὸν ὀδυνῶν καὶ τοῖς ἰδίοις ἀγαθοῖς ἀπιστῶν:
οὐ γὰρ ἐξαπατῶ μου τὸν δεσπότην, ἀλλ̓ ἔπεμψέ
με Καλλιρρόη πρεσβεῦσαι περὶ γάμων.</q> <q direct="unspecified">Πρέσβευε
τοίνυν</q> εἶπεν ὁ Διονύσιος <q direct="unspecified">καὶ λέγε αὐτὰ τὰ ἐκείνης.
<milestone unit="section" n="6" />ῥήματα. Μηδὲν ἀφέλῃς μηδὲ προσθῇς, ἀλλ̓ ἀκριβῶς
 μνημόνευσον.</q> <q direct="unspecified">Ἐγὢ φησὶν ῾οἰκίας οὖσα τῆς πρώτης
ἐν Σικελίᾳ δεδυστύχηκα μέν, ἀλλ̓ ἔτι τὸ φρόνημα
τηρῶ: πατρίδος, γονέων ἐστέρημαι, μόνην οὐκ
ἀπολώλεκα τὴν εὐγένειαν. Εἰ μὲν οὖν ὡς παλλακὴν
θέλει με Διονύσιος ἔχειν καὶ τῆς ἰδίας ἀπολαύειν ἐπιθυμίας,
 ἀπάγξομαι μᾶλλον ἢ ὕβρει δουλικῇ παραδώσω
τὸ σῶμα: εἰ δὲ γαμετὴν κατὰ νόμους, κἀγὼ γενέσθαι
θέλω μήτηρ, ἵνα διάδοχον ἔχῃ τὸ Ἑρμοκράτους γένος.
<milestone unit="section" n="7" />Βουλευσάσθω περὶ τούτου Διονύσιος μὴ μόνος μηδὲ
ταχέως, ἀλλὰ μετὰ φίλων καὶ συγγενῶν, ἵνα μή τις
 ὕστερον εἴπῃ πρὸς αὐτὸν ῾σὺ θρέψεις παιδία ἐκ τῆς
<milestone unit="section" n="8" />ἀργυρωνήτου καὶ καταισχυνεῖς σου τὸν οἶκον;᾿ Εἰ
μὴ θέλει πατὴρ γενέσθαι, μηδ̓ ἀνὴρ ἔστω.</q> Ταῦτα
<pb id="p.47" />
τὰ ῥήματα μᾶλλον ἐξέκαυσε Διονύσιον καί τινα ἔσχεν
ἐλπίδα κούφην ἀντερᾶσθαι δοκῶν: ἀνατείνας δὲ τὰς
χεῖρας εἰς τὸν οὐρανὸν <q direct="unspecified">εἰ γὰρ ἴδοιμι</q> φησίν, <q direct="unspecified">ὦ
Ζεῦ καὶ Ἥλιε, τέκνον ἐκ Καλλιρρόης: τότε μακαριώτερος
δόξω τοῦ μεγάλου βασιλέως. Ἀπίωμεν πρὸς
αὐτήν: ἄγε με, Πλαγγόνιον φιλοδέσποτον.</q>
</p></div2>

<div2 type="chapter" n="2" org="uniform" sample="complete"><p><milestone unit="section" n="1" />
 Ἀναδραμὼν δὲ εἰς τὰ ὑπερῷα τὸ μὲν πρῶτον
ὥρμησε τοῖς Καλλιρρόης γόνασι προσπεσεῖν, κατέσχε
δ̓ ὅμως ἑαυτὸν καὶ καθεσθεὶς εὐσταθῶς <q direct="unspecified">ἦλθόν σοι</q>
φησίν, <q direct="unspecified">ὦ γύναι, χάριν γνῶναι περὶ τῆς ἐμαυτοῦ σωτηρίας:
ἄκουσαν μὲν γὰρ οὐκ ἔμελλόν σε βιάσεσθαι,
<milestone unit="section" n="2" /> μὴ τυχὼν δὲ ἀποθανεῖν διεγνώκειν. Ἀναβεβίωκα
διὰ σέ. Μεγίστην δέ σοι χάριν ἔχων ὅμως τι καὶ μέμφομαι:
σὺ γὰρ ἠπίστησας ὅτι ἕξω σε γαμετὴν παίδων
ἐπ̓ ἀρότῳ κατὰ νόμους Ἑλληνικούς. Εἰ γὰρ μὴ ἤρων,
οὐκ ἂν εὐξάμην τοιούτου γάμου τυχεῖν. Σὺ δέ, ὡς
ἔοικε, μανίαν μου κατέγνωκας, εἰ δόξω δούλην τὴν
εὐγενῆ καὶ ἀνάξιον υἱὸν ἐμαυτοῦ τὸν Ἑρμοκράτους
ἔγγονον. <milestone unit="section" n="3" /> ῾Βούλευσαἰ λέγεις. Βεβούλευμαι. Φοβῇ
φίλους ἐμοὺς ἡ φιλτάτη πάντων. Τολμήσει δὲ τίς
εἰπεῖν ἀνάξιον τὸν ἐξ ἐμοῦ γεννώμενον, κρείττονα
τοῦ πατρὸς ἔχοντα τὸν πάππον;</q> Ταῦτα ἅμα λέγων
καὶ δακρύων προσῆλθεν αὐτῇ: ἡ δὲ ἐρυθριάσασα
ἠρέμα κατεφίλησεν αὐτὸν καὶ <q direct="unspecified">σοὶ μὲν</q> εἶπε <q direct="unspecified">πιστεύω,
Διονύσιε, ἀπιστῶ δὲ τῇ ἐμῇ τύχῃ, καὶ γὰρ
πρότερον ἐκ μειζόνων ἀγαθῶν δἰ αὐτὴν κατέπεσον.
<milestone unit="section" n="4" /> Φοβοῦμαι μὴ οὐδέπω μοι διήλλακται. Σὺ τοίνυν,
καίπερ ὢν χρηστὸς καὶ δίκαιος, μάρτυρας ποίησαι
τοὺς θεοὺς οὐ διὰ σαυτόν, ἀλλὰ διὰ τοὺς πολίτας καὶ
συγγενεῖς, ἵνα μή τις ἔτι κακοηθέστερον εἰς ἐμέ τι
συμβουλεῦσαι δυνηθῇ, γινώσκων ὅτι ὀμώμοκας. Εὐκαταφρόνητόν
<milestone unit="section" n="5" /> ἐστι γυνὴ μόνη καὶ ξένη.</q> <q direct="unspecified">Ποίους</q>
<pb id="p.48" />
φησὶ <q direct="unspecified">θέλεις ὅρκους θεῶν; ἕτοιμος γὰρ ὀμνύναι, εἰ
δυνατόν, εἰς τὸν οὐρανὸν ἀναβὰς καὶ ἁψάμενος αὐτοῦ
τοῦ Διός.</q> <q direct="unspecified">Ὄμοσόν μοι</q> φησὶ <q direct="unspecified">τὴν θάλασσαν
τὴν κομίσασάν με πρός σε καὶ τὴν Ἀφροδίτην τὴν δείξασαν
 μέ σοι καὶ τὸν Ἔρωτα τὸν νυμφαγωγόν.</q> Ἤρεσε
ταῦτα καὶ ταχέως <del status="unremarkable">ὤμοσεν</del>.
<milestone unit="section" n="6" />Ἐγένετο μὲν οὖν ἐρωτικὸν πάθος: ἔσπευδε δὲ καὶ
ἀναβολὴν οὐκ ἐπέτρεπε τοῖς γάμοις: ταμιεύεσθαι
γὰρ δύσκολον ἐξουσίαν ἐπιθυμίας. Διονύσιος δὲ ἀνὴρ
 πεπαιδευμένος κατείληπτο μὲν ὑπὸ χειμῶνος καὶ τὴν
ψυχὴν ἐβαπτίζετο, ὅμως δ̓ ἀνακύπτειν ἐβιάζετο καθάπερ
ἐκ τρικυμίας τοῦ πάθους. <milestone unit="section" n="7" />Καὶ τότε οὖν ἐπέστησε
τοιούτοις λογισμοῖς <q direct="unspecified">ἐν ἐρημίᾳ μέλλω γαμεῖν
ὡς ἀληθῶς ἀργυρώνητον. Οὐχ οὕτως εἰμὶ ἀχάριστος,
 ἴνα μὴ ἑορτάσω τοὺς Καλλιρρόης γάμους. Ἐν τούτῳ
πρώτῳ τιμῆσαί με δεῖ τὴν γυναῖκα. Φέρει δέ μοι
ἀσφάλειαν καὶ πρὸς τὰ μέλλοντα: πάντων γὰρ πραγμάτων
ὀξύτατόν ἐστιν ἡ φήμη: δἰ ἀέρος ἄπεισιν
ἀκωλύτους ἔχουσα τὰς ὁδούς: διὰ ταύτην οὐδὲν δύναται
 παράδοξον λαθεῖν: ἤδη τρέχει φέρουσα τὸ καινὸν
εἰς Σικελίαν διήγημα ῾ζῇ Καλλιρρόη, καὶ τυμβωρύχοι
διορύξαντες τὸν τάφον ἔκλεψαν αὐτήν, καὶ
<milestone unit="section" n="8" />ἐν Μιλήτῳ πέπραται.᾿ Καταπλεύσουσιν ἤδη τριήρεις
Συρακουσίων καὶ Ἑρμοκράτης στρατηγὸς ἀπαιτῶν
 τὴν θυγατέρα. Τί μέλλω λέγειν; ῾Θήρων μοι πέπρακε.
᾿Θήρων δὲ ποῦ; Κἂν πιστευθῶ τὴν ἀλήθειαν,
ὑποδοχεύς εἰμι λῃστοῦ. Μελέτα, Διονύσιε, τὴν δίκην.
Τάχα δὲ ἐρεῖς αὐτὴν ἐπὶ τοῦ μεγάλου βασιλέως.
Ἄριστον οὖν τότε λέγειν ῾ἐγὼ γυναῖκα ἐλευθέραν
 ἐπιδημήσασαν οὐκ οἶδ̓ ὅπως ἤκουσα: ἐκδομένην
ἑαυτὴν ἐν τῇ πόλει φανερῶς κατὰ νόμους ἔγημα.᾿
<milestone unit="section" n="9" />Πείσω δὲ ταύτῃ μᾶλλον καὶ τὸν πενθερὸν ὡς οὐκ ἀνάξιός
<pb id="p.49" />
εἰμι τῶν γάμων. Καρτέρησον, ψυχή, προθεσμίαν
σύντομον, ἵνα τὸν πλείω χρόνον ἀπολαύσῃς
ἀσφαλοῦς ἡδονῆς. Ἰσχυρότερος γενήσομαι πρὸς τὴν
κρίσιν, ἀνδρός, οὐ δεσπότου νόμῳ χρώμενος.</q>
<milestone unit="section" n="10" /> Ἔδοξεν οὕτως καὶ καλέσας Λεωνᾶν <q direct="unspecified">ἄπιθι</q> φησὶν
<q direct="unspecified">εἰς τὴν πόλιν καὶ μεγαλοπρεπῶς ἑτοίμασον τὰ
πρὸς τὸν γάμον. Ἐλαυνέσθωσαν ἀγέλαι: σῖτος καὶ
οἶνος διὰ γῆς καὶ θαλάσσης κομιζέσθω: δημοσίᾳ τὴν
<milestone unit="section" n="11" /> πόλιν εὐωχῆσαι προῄρημαι.</q> Πάντα διατάξας ἐπιμελῶς
τῆς ὑστεραίας αὐτὸς μὲν ἐπὶ ὀχήματος ἐποιεῖτο
τὴν πορείαν, τὴν δὲ Καλλιρρόην ῾οὐδέπω γὰρ ἐβούλετο
δεικνύναι <del status="unremarkable">τοῖς</del> πολλοῖς᾿ ἐκέλευσε περὶ τὴν
ἑσπέραν διὰ πορθμείου κομισθῆναι μέχρι τῆς οἰκίας,
ἥτις ἦν ἐπ̓ αὐτοῦ τοῦ λιμένος τοῦ Δοκίμου λεγομένου:
Πλαγγόνι δὲ τὴν ἐπιμέλειαν αὐτῆς ἐνεχείρισε.
<milestone unit="section" n="12" /> Μέλλουσα τοίνυν ἀπαλλάσσεσθαι τῶν ἀγρῶν ἡ Καλλιρρόη
τῇ Ἀφροδίτῃ πρῶτον ἐπεύξατο καὶ εἰσελθοῦσα
εἰς τὸν νεὼν πάντας ἐκβαλοῦσα ταῦτα εἶπε
πρὸς τὴν θεὸν <q direct="unspecified">δέσποινα Ἀφροδίτη, μέμψωμαί σοι
δικαίως ἢ χάριν γνῶ; σύ με οὖσαν παρθένον ἔζευξας
Χαιρέᾳ καὶ νῦν μετ̓ ἐκεῖνον ἄλλῳ με νυμφαγωγεῖς.
<milestone unit="section" n="13" /> Οὐκ ἂν ἐπείσθην σὲ ὀμόσαι καὶ τὸν σὸν υἱόν, εἰ μή
με προύδωκε τοῦτο τὸ βρέφος,</q> δείξασα τὴν γαστέρα.
<q direct="unspecified">Ἱκετεύω δέ σε</q> φησὶν <q direct="unspecified">οὐχ ὑπὲρ ἐμαυτῆς, ἀλλ̓
ὑπὲρ τούτου. Ποίησόν μου λαθεῖν τὴν τέχνην. Ἐπεὶ
τὸν ἀληθῆ τοῦτο πατέρα οὐκ ἔχει, δοξάτω Διονυσίου
παιδίον, <milestone unit="section" n="14" /> τραφὲν γὰρ κἀκεῖνον εὑρήσει.</q> Βαδίζουσαν
δὲ αὐτὴν ἀπὸ τοῦ τεμένους ἐπὶ τὴν θάλασσαν ἰδόντες
οἱ ναῦται δείματι κατεσχέθησαν, ὡς τῆς Ἀφροδίτης
αὐτῆς ἐρχομένης ἵνα ἐμβῇ, καὶ ὥρμησαν ἀθρόοι
προσκυνῆσαι: προθυμίᾳ δὲ τῶν ἐρεσσόντων λόγου
θᾶττον ἡ ναῦς κατέπλευσεν εἰς τὸν λιμένα. Ἅμα δὲ
<pb id="p.50" />
τῇ ἕῳ πᾶσα ἦν ἡ πόλις ἐστεφανωμένη. <milestone unit="section" n="15" />Ἔθυεν ἕκαστος
πρὸ τῆς ἰδίας οἰκίας, οὐκ ἐν μόνοις τοῖς ἱεροῖς.
Λογοποιίαι δὲ ἦσαν τίς ἡ νύμφη: τὸ δὲ δημωδέστερον
πλῆθος ἀνεπείθετο διὰ τὸ κάλλος καὶ τὸ ἄγνωστον
 τῆς γυναικὸς ὅτι Νηρηὶς ἐκ θαλάσσης ἀναβέβηκεν
ἢ ὅτι θεὰ πάρεστιν ἐκ τῶν Διονυσίου κτημάτων:
<milestone unit="section" n="16" />τοῦτο γὰρ οἱ ναῦται διελάλουν. Μία δὲ πάντων ἦν
ἐπιθυμία Καλλιρρόην θεάσασθαι, καὶ περὶ τὸ ἱερὸν
τῆς Ὁμονοίας ἠθροίσθη τὸ πλῆθος, ὅπου πάτριον ἦν
 τοῖς γαμοῦσι τὰς νύμφας παραλαμβάνειν. Τότε πρῶτον
ἐκοσμήσατο μετὰ τὸν τάφον: κρίνασα γὰρ ἅπαξ
γαμηθῆναι καὶ πατρίδα καὶ γένος τὸ κάλλος ἐνόμισεν.
Ἐπεὶ δὲ ἔλαβε Μιλησίαν στολὴν καὶ στέφανον νυμφικόν,
<milestone unit="section" n="17" />ἀπέβλεψεν εἰς τὸ πλῆθος. Πάντες οὖν ἀνεβόησαν
 <q direct="unspecified">ἡ Ἀφροδίτη γαμεῖ.</q> Πορφυρίδας ὑπεστρώννυον
καὶ ῥόδα καὶ ἴα, μύρον ἔρραινον βαδιζούσης,
οὐκ ἀπελείφθη ἐν ταῖς οἰκίαις οὐ παιδίον, οὐ γέρων,
ἀλλ̓ οὐδ̓ ἐν αὐτοῖς τοῖς λιμέσι: μέχρι κεράμων
ἀνέβη τὸ πλῆθος στενοχωρούμενον. Ἀλλ̓ ἐνεμέσησε
 καὶ ταύτῃ τῇ ἡμέρᾳ πάλιν ὁ βάσκανος δαίμων ἐκεῖνος:
ὅπως δέ, μικρὸν ὕστερον ἐρῶ. Βούλομαι δὲ εἰπεῖν
πρῶτον τὰ γενόμενα ἐν Συρακούσαις κατὰ τὸν
αὐτὸν χρόνον.
</p></div2>

<div2 type="chapter" n="3" org="uniform" sample="complete"><p><milestone unit="section" n="1" />
Οἱ μὲν γὰρ τυμβωρύχοι τὸν τάφον περιέκλεισαν
 ἀμελῶς, οἷα δὴ σπεύδοντες ἐν νυκτί: Χαιρέας δὲ φυλάξας
αὐτὸ τὸ περίορθρον ἧκεν ἐπὶ τὸν τάφον προφάσει
μὲν στεφάνους καὶ χοὰς ἐπιφέρων, τὸ δὲ ἀληθὲς
γνώμην ἔχων ἑαυτὸν ἀνελεῖν: οὐ γὰρ ὑπέμενε
Καλλιρρόης ἀπεζεῦχθαι, μόνον δὲ τὸν θάνατον τοῦ
 πένθους ἰατρὸν ἐνόμιζε: παραγενόμενος δὲ εὗρε τοὺς
λίθους κεκινημένους καὶ φανερὰν τὴν εἴσοδον. <milestone unit="section" n="2" />Ὁ
μὲν οὖν ἰδὼν ἐξεπλάγη καὶ ὑπὸ δεινῆς ἀπορίας κατείχετο
<pb id="p.51" />
τοῦ γεγονότος χάριν: ἄγγελος δὲ φήμη ταχεῖα
Συρακουσίοις ἐμήνυσε τὸ παράδοξον. Πάντες οὖν
συνέτρεχον ἐπὶ τὸν τάφον, ἐτόλμα δὲ οὐδεὶς ἔνδον
παρελθεῖν, πρὶν ἐκέλευσεν Ἑρμοκράτης. <milestone unit="section" n="3" /> Ὁ δ̓ εἰσπεμφθεὶς
πάντα ἀκριβῶς ἐμήνυσεν. Ἄπιστον ἐδόκει
τὸ μηδὲ τὴν νεκρὰν κεῖσθαι. Τότ̓ οὖν ἠξίωσε Χαιρέας
αὐτὸς ἐπιθυμίᾳ τοῦ πάλιν Καλλιρρόην ἰδεῖν
κἂν νεκράν: ἐρευνῶν δὲ τὸν τάφον οὐδὲν εὑρεῖν
ἐδύνατο. <milestone unit="section" n="4" /> Πολλοὶ μετ̓ αὐτὸν εἰσῆλθον ὑπ̓ ἀπιστίας:
ἀμηχανία δὲ κατέλαβε πάντας, καί τις εἶπεν
ἑστὼς <q direct="unspecified">τὰ ἐντάφια σεσύληται, τυμβωρύχων τὸ ἔργον:
ἡ νεκρὰ δὲ ποῦ;</q> Λογοποιίαι πολλαὶ καὶ διάφοροι
τὸ πλῆθος κατεῖχον. Χαιρέας δὲ ἀναβλέψας εἰς τὸν
οὐρανὸν καὶ τὰς χεῖρας ἀνατείνας <q direct="unspecified">τίς ἄρα θεῶν ἀντεραστής
μου γενόμενος Καλλιρρόην ἀπενήνοχε καὶ
νῦν ἔχει μεθ̓ αὑτοῦ μὴ θέλουσαν, ἀλλὰ βιαζομένην
ὑπὸ κρείττονος μοίρας;: <milestone unit="section" n="5" /> Διὰ τοῦτο καὶ αἰφνίδιον
ἀπέθανεν, ἵνα μὴ νοήσῃ. Οὕτω καὶ Θησέως Ἀριάδνην
ἀφείλετο Διόνυσος καὶ Σεμέλην ὁ Ζεύς. Μὴ
γὰρ <del status="unremarkable">οὐκ</del> ᾔδειν ὅτι θεὰν εἶχον γυναῖκα καὶ κρείττων
ἦν ἢ καθ̓ ἡμᾶς. Ἀλλ̓ οὐκ ἔδει ταχέως αὐτὴν οὐδὲ
μετὰ τοιαύτης προφάσεως ἐξ ἀνθρώπων ἀπελθεῖν.
<milestone unit="section" n="6" /> Ἡ Θέτις θεὰ μὲν ἦν, ἀλλὰ Πηλεῖ παρέμεινε καὶ υἱὸν
ἔσχεν ἐκεῖνος ἐξ αὐτῆς, ἐγὼ δὲ ἐν ἀκμῇ τοῦ ἔρωτος
ἀπελείφθην. Τί πάθω; τί γένωμαι <del status="unremarkable">ὁ</del> δυστυχής;
ἐμαυτὸν ἀνέλω; καὶ μετὰ τίνος ταφῶ; ταύτην γὰρ
εἶχον ἐλπίδα τῆς συμφορᾶς: εἰ θάλαμον μετὰ Καλλιρρόης
κοινὸν οὐκ ἐτήρησα, τάφον αὐτῇ κοινὸν εὑρήσω.
<milestone unit="section" n="7" /> Ἀπολογοῦμαί σοι, δέσποινα, τῆς ἐμῆς ψυχῆς.
Σύ με ζῆν ἀναγκάζεις: ζητήσω γάρ σε διὰ γῆς καὶ
θαλάσσης, κἂν εἰς αὐτὸν ἀναβῆναι τὸν ἀέρα δύνωμαι.
Τοῦτο δέομαί σου; γύναι, σύ με μὴ φύγῃς.</q>
<pb id="p.52" />
Θρῆνον τὸ πλῆθος ἐξέρρηξεν ἐπὶ τούτοις καὶ πάντες
ὡς ἄρτι τεθνεῶσαν Καλλιρρόην ἤρξαντο θρηνεῖν.
<milestone unit="section" n="8" />Τριήρεις εὐθὺς κατεσπῶντο καὶ τὴν ζήτησιν πολλοὶ
διενέμοντο: Σικελίαν μὲν γὰρ αὐτὸς Ἑρμοκράτης
 ἠρεύνα, Χαιρέας δὲ Λιβύην: εἰς Ἰταλίαν τινὲς
ἐξεπέμποντο, καὶ ἄλλοι περαιοῦσθαι τὸν Ἰόνιον ἐκελεύσθησαν.
Ἡ μὲν οὖν ἀνθρωπίνη βοήθεια παντάπασιν
ἦν ἀσθενής, ἡ τύχη δὲ ἐφώτισε τὴν ἀλήθειαν,
ἧς χωρὶς ἔργον οὐδὲν τέλειον: μάθοι δ̓ ἄν τις ἐκ
τῶν γενομένων. <milestone unit="section" n="9" /> Πωλήσαντες γὰρ οἱ τυμβωρύχοι τὸ
δυσδιάθετον φορτίον, τὴν γυναῖκα, Μίλητον μὲν
ἀπέλιπον, ἐπὶ Κρήτης δὲ τὸν πλοῦν ἐποιοῦντο, νῆσον
ἀκούοντες εὐδαίμονα καὶ μεγάλην, ἐν ᾗ τὴν διάπρασιν
τῶν φορτίων ἤλπισαν ἔσεσθαι ῥᾳδίαν. <milestone unit="section" n="10" />Ὑπολαβὼν
 δὲ αὐτοὺς ἄνεμος σφοδρὸς εἰς τὸν Ἰόνιον ἐξέωσεν,
κἀκεῖ λοιπὸν ἐπλανῶντο ἐν ἐρήμῳ θαλάσσῃ. Βρονταὶ
δὲ καὶ ἀστραπαὶ καὶ νὺξ μακρὰ κατελάμβανε τοὺς ἀνοσίους,
ἐπιδεικνυμένης τῆς προνοίας ὅτι τότε διὰ Καλλιρρόην
εὐπλόουν. Ἐγγὺς γινομένους ἑκάστοτε τοῦ
 θανάτου ταχέως οὐκ ἀπήλλαττεν ὁ θεὸς τοῦ φόβου,
<milestone unit="section" n="11" />μακρὸν αὐτοῖς ποιῶν τὸ ναυάγιον. Γῆ μὲν οὖν τοὺς
ἀνοσίους οὐκ ἐδέχετο, θαλαττεύοντες δὲ πολὺν χρόνον
ἐν ἀπορίᾳ κατέστησαν τῶν ἀναγκαίων, μάλιστα
δὲ τοῦ ποτοῦ, καὶ οὐδὲν αὐτοὺς ὠφέλει πλοῦτος ἄδικος,
 ἀλλὰ διψῶντες ἀπέθνησκον ἐν χρυσῷ. Βραδέως
μὲν οὖν μετενόουν ἐφ̓ οἷς ἐτόλμησαν, ὅτε οὐδὲν
ὄφελος ἐγκαλοῦντες ἀλλήλοις. <milestone unit="section" n="12" />Οἱ μὲν οὖν ἄλλοι
πάντες ἔθνησκον ὑπὸ δίψους, Θήρων δὲ καὶ ἐν ἐκείνῳ
τῷ καιρῷ πανοῦργος ἦν: ὑποκλέπτων γὰρ τοῦ ποτοῦ
 καὶ τοὺς συλλῃστὰς ἐλῄστευεν. ᾬετο μὲν οὖν τεχνικόν
τι πεποιηκέναι, τὸ δὲ ἄρα τῆς προνοίας ἔργον ἦν
βασάνοις καὶ σταυρῷ τὸν ἄνδρα τηρούσης. <milestone unit="section" n="13" />Ἡ γὰρ
<pb id="p.53" />
τριήρης ἡ Χαιρέαν κομίζουσα πλανωμένῳ τῷ κέλητι
περιπίπτει καὶ τὸ μὲν πρῶτον ὡς πειρατικὸν ἐξένευσεν.
Ἐπεὶ δ̓ ἀκυβέρνητος ἐφάνη, πρὸς τὰς τῶν κυμάτων
ἐμβολὰς εἰκῆ φερόμενος, ἐκ τῆς τριήρους τις
ἀνέκραγεν <q direct="unspecified">οὐκ ἔχει τοὺς ἐμπλέοντας, μὴ φοβηθῶμεν,
ἀλλὰ πλησιάσαντες ἱστορήσωμεν τὸ παράδοξον.</q>
<milestone unit="section" n="14" /> Ἤρεσε τῷ κυβερνήτῃ: Χαιρέας γὰρ ἐν κοίλῃ νηὶ
ἐγκεκαλυμμένος ἔκλαεν. Ἐπεὶ δὲ ἐπλησίασαν, τὸ μὲν
πρῶτον τοὺς ἔνδον ἐκάλουν: ὡς δὲ ὑπήκουεν οὐδείς,
ἀνέβη τις ἀπὸ τῆς τριήρους, εἶδε δὲ οὐδὲν ἕτερον ἢ
χρυσὸν καὶ νεκρούς. Ἐμήνυσε τοῖς ναύταις: ἔχαιρον,
εὐτυχεῖς ἐνόμιζον ἑαυτούς, ὡς ἐν θαλάσσῃ θησαυρὸν
εὑρόντες. <milestone unit="section" n="15" /> Θορύβου δὲ γενομένου Χαιρέας ἤρετο τίς
ἡ αἰτία. Μαθὼν οὖν καὶ αὐτὸς ἐβουλήθη τὸ καινὸν
θεάσασθαι. γνωρίσας δὲ τὰ ἐντάφια περιερρήξατο
καὶ μέγα καὶ διωλύγιον ἀνεβόησεν <q direct="unspecified">οἴμοι, Καλλιρρόη:
ταῦτά ἐστι τὰ σά. Στέφανος οὗτος, ὃν ἐγώ σοι
περιέθηκα: τοῦτο ὁ πατήρ σοι δέδωκε, τοῦτο ἡ μήτηρ:
αὕτη στολὴ νυμφική. Τάφος σοι γέγονεν ἡ ναῦς.
<milestone unit="section" n="16" /> Ἀλλὰ τὰ μὲν σὰ βλέπω, σὺ δὲ ποῦ; μόνη τοῖς ἐνταφίοις
ἡ νεκρὰ λείπει.</q> Τούτων ἀκούσας ὁ Θήρων
ἔκειτο ὅμοιος τοῖς νεκροῖς, καὶ γὰρ ἦν ἡμιθνής. Πολλὰ
μὲν οὖν ἐβουλεύσατο <del status="unremarkable">τὸ</del> μηδ̓ ὅλως φωνὴν ἀφιέναι
μηδὲ κινεῖσθαι: τὸ γὰρ μέλλον οὐκ ἦν ἀπροόρατον
αὐτῷ: φύσει δὲ φιλόζωόν ἐστιν ἄνθρωπος καὶ οὐδὲ
ἐν ταῖς ἐσχάταις συμφοραῖς ἀπελπίζει τὴν πρὸς τὸ
βέλτιον μεταβολήν, τοῦ δημιουργήσαντος θεοῦ τὸ σόφισμα
τοῦτο πᾶσιν ἐγκατασπείραντος, ἵνα μὴ φύγωσι
βίον ταλαίπωρον. <milestone unit="section" n="17" /> Κατεχόμενος οὖν τῷ δίψει ταύτην
πρώτην ἀφῆκε φωνὴν <q direct="unspecified">ποτόν</q>. Ἐπεὶ δὲ αὐτῷ προσηνέχθη
καὶ πάσης ἔτυχεν ἐπιμελείας, παρακαθεσθεὶς
αὐτῷ ὁ Χαιρέας ἤρετο <q direct="unspecified">τίνες ἐστέ; καὶ ποῖ πλεῖτε;
<pb id="p.54" />
καὶ πόθεν ταῦτα; καὶ τί τὴν κυρίαν αὐτῶν πεποιήκατε;</q>
Θήρων δὲ ἐμνημόνευεν ἑαυτοῦ πανοῦργος ἄνθρωπος
καὶ <q direct="unspecified">Κρὴς</q> εἶπεν <q direct="unspecified">εἰμί, πλέω δὲ εἰς Ἰωνίαν:
<milestone unit="section" n="18" />ἀδελφὸν ἐμαυτοῦ ζητῶ στρατευόμενον. Κατελείφθην
 ὑπὸ τῶν ἐπὶ τῆς νεὼς ἐν Κεφαλληνίᾳ: ταχείας δὲ τῆς
ἀναγωγῆς γενομένης ἐκεῖθεν ἐπέβην τοῦδε τοῦ κέλητος
παραπλέοντος εὐκαίρως. Ἐξαισίοις δὲ πνεύμασιν
ἐξεώσθημεν εἰς ταύτην τὴν θάλασσαν, εἶτα γαλήνης
μακρᾶς γενομένης δίψει πάντες ἀνῃρέθησαν, ἐγὼ δὲ
 μόνος ἐσώθην ὑπὸ τῆς ἐμῆς εὐσεβείας.</q> Ἀκούσας οὖν
ὁ Χαιρέας ἐκέλευσεν ἐξάψαι τὸν κέλητα τῆς τριήρους,
ἕως <del status="unremarkable">ἂν</del> εἰς τοὺς Συρακουσίων λιμένας καταπλεύσῃ.
</p></div2>

<div2 type="chapter" n="4" org="uniform" sample="complete"><p><milestone unit="section" n="1" />
Προεπεδήμησε δὲ ἡ φήμη φύσει μὲν οὖσα ταχεῖα,
τότε δὲ μᾶλλον σπεύσασα μηνῦσαι πολλὰ παράδοξα
 καὶ καινά. Πάντες οὖν ἐπὶ τὴν θάλασσαν συνέτρεχον,
καὶ ἦν ὁμοῦ πάθη ποικίλα κλαόντων, θαυμαζόντων,
πυνθανομένων, ἀπιστούντων: ἐξέπληττε
γὰρ αὐτοὺς τὸ καινὸν διήγημα. <milestone unit="section" n="2" />Ἰδοῦσα δὲ ἡ μήτηρ
τὰ ἐντάφια τῆς θυγατρὸς ἀνεκώκυσεν <q direct="unspecified">ἐπιγινώσκω
 πάντα: σύ, τέκνον, μόνη λείπεις. Ὢ καινῶν τυμβωρύχων:
τὴν ἐσθῆτα καὶ τὸν χρυσὸν φυλάξαντες μόνην
ἔκλεψάν μου τὴν θυγατέρα.</q> Συνήχησαν δὲ
αἰγιαλοὶ καὶ λιμένες κοπτομέναις ταῖς γυναιξί, καὶ
γῆν καὶ θάλασσαν ἐνέπλησαν οἰμωγῆς. <milestone unit="section" n="3" />Ἑρμοκράτης
 δὲ ἔφη, στρατηγικὸς ἀνὴρ καὶ πραγμάτων ἐπιστήμων
<q direct="unspecified">οὐκ ἐνταῦθα χρὴ ζητεῖν, ἀλλὰ νομιμωτέραν ποιεῖσθαι
τὴν ἀνάκρισιν. Ἀπίωμεν εἰς τὴν ἐκκλησίαν.
Τίς οἶδεν εἰ χρεία γένοιτο καὶ δικαστῶν.</q>
<milestone unit="section" n="4" />Οὔτω πᾶν εἴρητο ἔπος καὶ ἤδη μεστὸν ἦν τὸ
 θέατρον. Ἐκείνην τὴν ἐκκλησίαν ἤγαγον καὶ γυναῖκες.
Ὁ μὲν οὖν δῆμος μετέωρος καθῆστο, Χαιρέας
δὲ πρῶτος εἰσῆλθε μελανείμων, ὠχρός, αὐχμῶν, οἷος
<pb id="p.55" />
ἐπὶ τὸν τάφον ἠκολούθησε τῇ γυναικί, καὶ ἐπὶ μὲν τὸ
βῆμα οὐκ ἠθέλησεν ἀναβῆναι, κάτω δέ που στὰς τὸ
μὲν πρῶτον ἐπὶ πολὺν ἔκλαε χρόνον καὶ φθέγξασθαι
θέλων οὐκ ἐδύνατο: τὸ δὲ πλῆθος ἐβόα <q direct="unspecified">θάρρει καὶ
<milestone unit="section" n="5" /> λέγε.</q> Μόλις οὖν ἀναβλέψας <q direct="unspecified">ὁ μὲν παρὼν</q> εἶπε
<q direct="unspecified">καιρὸς οὐκ ἦν δημηγοροῦντος ἀλλὰ πενθοῦντος, ἐγὼ
δὲ ὑπὸ τῆς ἀνάγκης καὶ λέγω καὶ ζῶ, μέχρις ἂν ἐξεύρω
Καλλιρρόης τὴν ἀναίρεσιν. Διὰ τοῦτο δὲ ἐντεῦθεν
ἐκπλεύσας οὐκ οἶδα πότερον εὐτυχῆ τὸν πλοῦν ἢ δυστυχῆ
πεποίημαι. <milestone unit="section" n="6" /> Πλοῖον γὰρ. ἐθεασάμην ἐν εὐδίᾳ
πλανώμενον, ἰδίου χειμῶνος γέμον καὶ βαπτιζόμενον
ἐν γαλήνῃ. Θαυμάσαντες ἤλθομεν πλησίον. Ἔδοξα
τὸν τῆς ἀθλίας μου γυναικὸς τάφον ἰδεῖν, πάντα
ἔχοντα τὰ ἐκείνης, πλὴν ἐκείνης. Νεκρῶν μὲν ἦν
πλῆθος, ἀλλοτρίων δὲ πάντων, ὅδε δέ τις ἐν αὐτοῖς
ἡμιθνὴς εὑρέθη. Τοῦτον ἐγὼ μετὰ πάσης ἐπιμελείας
ἀνεκτησάμην καὶ ὑμῖν ἐτήρησα.</q>
<milestone unit="section" n="7" /> Μεταξὺ δὲ οἰκέται δημόσιοι τὸν Θήρωνα δεδεμένον
εἰς τὸ θέατρον ἦγον μετὰ πομπῆς ἐκείνῳ πρεπούσης:
ἐπηκολούθει γὰρ αὐτῷ τροχὸς <del status="unremarkable">καὶ</del> καταπέλτης καὶ
πῦρ καὶ μάστιγες, ἀποδιδούσης αὐτῷ τῆς προνοίας
τὰ ἔπαθλα τῶν ἀγώνων. <milestone unit="section" n="8" /> Ἐπεὶ δὲ ἐν μέσῳ ἔστη, τῶν
ἀρχόντων εἷς ἀνέκρινεν αὐτὸν <q direct="unspecified">τίς εἶ;</q> <q direct="unspecified">Δημήτριος.</q>
<q direct="unspecified">Εἰπὲ πόθεν;</q> <q direct="unspecified">Κρής.</q> <q direct="unspecified">Τί οἶδας; εἰπέ.</q>
<q direct="unspecified">πρὸς ἐμαυτοῦ ἀδελφὸν πλέων εἰς Ἰωνίαν ἀπελείφθην
νεώς, εἶτα κέλητος ἐπέβην παραπλέοντος. Τότε
μὲν οὖν ὑπελάμβανον ἐμπόρους εἶναι, νῦν δὲ τυμβωρύχους.
<milestone unit="section" n="9" /> Θαλαττεύοντες δὲ χρόνον μακρὸν οἱ μὲν ἄλλοι
πάντες διεφθάρησαν ἀπορίᾳ τοῦ ποτοῦ, μόνος δὲ
ἐγὼ σέσωσμαι διὰ τὸ μηδὲν ἐν τῷ βίῳ δεδρακέναι
πονηρόν. Μὴ οὖν ὑμεῖς, ὦ Συρακούσιοι, δῆμος ἐπὶ
<pb id="p.56" />
φιλανθρωπίᾳ περιβόητος, γένεσθέ μοι καὶ δίψους
καὶ θαλάσσης ἀγριώτεροι.</q>
<milestone unit="section" n="10" />Ταῦτα λέγοντος οἰκτρῶς ἔλεος εἰσῆλθε τὰ πλήθη,
καὶ τάχ̓ ἂν ἔπεισεν, ὥστε κἂν ἐφοδίων τυχεῖν, εἰ μὴ
 δαίμων τις τιμωρὸς Καλλιρρόης ἐνεμέσησεν αὐτῷ
τῆς ἀδίκου πειθοῦς: ἔμελλε γὰρ τὸ σχετλιώτατον ἔσεσθαι
πάντων πραγμάτων, πεισθῆναι Συρακουσίους
ὅτι μόνος ἐσώθη διὰ εὐσέβειαν ὁ μόνος σωθεὶς δἰ
ἀσέβειαν, ἵνα ἐπὶ πλέον κολασθῇ. <milestone unit="section" n="11" />Καθεζόμενος οὖν
 ἐν τῷ πλήθει τις ἁλιεὺς ἐγνώρισεν αὐτὸν καὶ ἡσυχῆ
πρὸς τοὺς καθεζομένους εἶπε <q direct="unspecified">τοῦτον ἐγὼ καὶ πρότερον
εἶδον περὶ τὸν λιμένα τὸν ἡμέτερον στρεφόμενον.</q>
Ταχέως οὖν ὁ λόγος εἰς πλείονας διεδόθη, καί
τις ἐξεβόησε <q direct="unspecified">ψεύδεται.</q> Πᾶς οὖν ὁ δῆμος ἐπεστράφη,
 <milestone unit="section" n="12" />καὶ προσέταξαν οἱ ἄρχοντες καταβῆναι τὸν πρῶτον
εἰπόντα: ἀρνουμένου δὲ Θήρωνος ὁ ἁλιεὺς μᾶλλον
ἐπιστεύθη. Βασανιστὰς εὐθὺς ἐκάλουν καὶ μάστιγες
προσεφέροντο τῷ δυσσεβεῖ: καόμενος δὲ καὶ τεμνόμενος
ἀντεῖχεν ἐπὶ πλέον καὶ μικροῦ δεῖν ἐνίκησε
τὰς βασάνους. <milestone unit="section" n="13" /> Ἀλλὰ μέγα τὸ συνειδὸς ἑκάστῳ καὶ παγκρατὴς
ἡ ἀλήθεια: μόλις μὲν γὰρ καὶ βραδέως ἀλλ̓
ὡμολόγησεν ὁ Θήρων. Ἤρξατο οὖν διηγεῖσθαι <q direct="unspecified">πλοῦτον
θαπτόμενον ἰδὼν συνήγαγον λῃστάς. <milestone unit="section" n="14" />Ἠνοίξαμεν
τὸν τάφον: εὕρομεν ζῶσαν τὴν νεκράν: πάντα συλήσαντες
 ἐνεθήκαμεν τῷ κέλητι: πλεύσαντες εἰς Μίλητον
μόνην ἐπωλήσαμεν τὴν γυναῖκα, τὰ δὲ λοιπὰ
διεκομίζομεν εἰς Κρήτην: ἐξωσθέντες δὲ εἰς τὸν Ἰόνιον
ὑπὸ ἀνέμων ἃ πεπόνθαμεν καὶ ὑμεῖς ἑωράκατε.</q>
Πάντα εἰπὼν μόνον τοὔνομα οὐκ ἐμνημόνευσε τοῦ
 πριαμένου.
<milestone unit="section" n="15" />Ῥηθέντων δὲ τούτων χαρὰ καὶ λύπη πάντας εἰσῆλθε:
χαρὰ μὲν ὅτι ζῇ Καλλιρρόη, λύπη δὲ ὅτι πέπραται.
<pb id="p.57" />
Θήρωνι μὲν οὖν θανάτου ψῆφος ἠνέχθη,
Χαιρέας δὲ ἱκέτευε μηδέπω θνήσκειν τὸν ἄνθρωπον,
<q direct="unspecified">ἵνα μοι</q> φησὶν <q direct="unspecified">ἐλθὼν μηνύσῃ τοὺς ἀγοράσαντας.
Λογίσασθέ μου τὴν ἀνάγκην: συνηγορῶ τῷ πωλήσαντί
<milestone unit="section" n="16" /> μου τὴν γυναῖκα.</q> Τοῦτο Ἑρμοκράτης ἐκώλυσε
γενέσθαι <q direct="unspecified">βέλτιον</q> εἰπὼν <q direct="unspecified">ποιήσασθαι τὴν ζήτησιν
ἐπιπονωτέραν ἢ λυθῆναι τοὺς νόμους. Δέομαι
δὲ ὑμῶν, ἄνδρες Συρακούσιοι, μνησθέντας στρατηγίας
τῆς ἐμῆς καὶ τροπαίων ἀποδοῦναί μοι <del status="unremarkable">ταύτην</del>
τὴν χάριν εἰς τὴν θυγατέρα. Πέμψατε πρεσβείαν
ὑπὲρ αὐτῆς: <milestone unit="section" n="17" /> τὴν ἐλευθέραν ἀπολάβωμεν.</q> Ἔτι λέγοντος
ὁ δῆμος ἀνεβόησε <q direct="unspecified">πάντες πλεύσωμεν,</q> ἐκ δὲ
τῆς βουλῆς ὑπέστησαν ἐθελονταὶ τὸ πλεῖστον μέρος:
ὁ δὲ Ἑρμοκράτης <q direct="unspecified">τῆς μὲν τιμῆς</q> ἔφη <q direct="unspecified">χάριν ἐπίσταμαι
πᾶσιν, ἀρκοῦσι δὲ πρεσβευταὶ δύο μὲν ἀπὸ
τοῦ δήμου, δύο δὲ ἀπὸ τῆς βουλῆς: πλεύσεται δὲ
Χαιρέας πέμπτος αὐτός.</q>
<milestone unit="section" n="18" /> Ἔδοξε ταῦτα καὶ ἐκυρώθη, διέλυσέ τε ἐπὶ τούτοις
τὴν ἐκκλησίαν. Ἀπαγομένῳ δὲ Θήρωνι μέγα μέρος
τοῦ πλήθους ἐπηκολούθησεν. Ἀνεσκολοπίσθη δὲ πρὸ
τοῦ Καλλιρρόης τάφου καὶ ἔβλεπεν ἀπὸ τοῦ σταυροῦ
τὴν θάλασσαν ἐκείνην, δἰ ἧς αἰχμάλωτον ἔφερε τὴν
Ἑρμοκράτους θυγατέρα, ἣν οὐκ ἔλαβον οὐδὲ Ἀθηναῖοι.
</p></div2>

<div2 type="chapter" n="5" org="uniform" sample="complete"><p><milestone unit="section" n="1" />
 Τοῖς μὲν οὖν ἄλλοις ἅπασιν ἐδόκει περιμένειν
τὴν ὥραν τοῦ πλοῦ καὶ ἔαρος ὑπολάμψαντος ἀνάγεσθαι:
τότε γὰρ ἔτι χειμὼν εἱστήκει καὶ παντάπασιν
ἀδύνατον ἐδόκει τὸν Ἰόνιον περαιοῦσθαι: Χαιρέας
δὲ ἔσπευδεν, ἕτοιμος ὢν διὰ τὸν ἔρωτα, ζεύξας σχεδίαν
εἰς τὸ πέλαγος ἑαυτὸν ἀφεῖναι τοῖς ἀνέμοις φέρεσθαι.
<milestone unit="section" n="2" /> Οὔκουν οὐδὲ οἱ πρέσβεις ἤθελον βραδύνειν
ὑπ̓ αἰδοῦς τῆς τε πρὸς ἐκεῖνον καὶ μάλιστα πρὸς Ἑρμοκράτην,
<pb id="p.58" />
ἀλλ̓ ἡτοιμάζοντο πλεῖν. Συρακούσιοι δὲ
δημοσίᾳ τὸν στόλον ἐξέπεμψαν, ἵνα καὶ τοῦτο εἰς
ἀξίωμα προστεθῇ τῆς πρεσβείας. <milestone unit="section" n="3" />Καθείλκυσαν οὖν
ἐκείνην τὴν τριήρη τὴν στρατηγικήν, ἔχουσαν ἔτι τὰ
 σημεῖα τῆς νίκης. Ἐπεὶ δὲ ἧκεν ἡ κυρία τῆς ἀναγωγῆς
ἡμέρα, τὸ πλῆθος εἰς τὸν λιμένα συνέδραμεν,
οὐκ ἄνδρες μόνον, ἀλλὰ καὶ γυναῖκες καὶ παῖδες, καὶ
ἦσαν ὁμοῦ εὐχαί, δάκρυα, στεναγμοί, παραμυθία,
<milestone unit="section" n="4" />φόβος, θάρσος, ἀπόγνωσις, ἐλπίς. Ἀρίστων δέ, ὁ
 Χαιρέου πατήρ, ἐσχατογήρως καὶ νοσῷ παρειμένος,
περιέφυ τῷ τραχήλῳ τοῦ παιδὸς καὶ ἀνακρεμάμενος
αὐτοῦ κλάων ἔλεγε <q direct="unspecified">τίνι με καταλείπεις, ὦ τέκνον,
ἡμιθνῆτα πρεσβύτην; ὅτι μὲν γὰρ οὐκέτι σε ὄψομαι
δῆλον. <milestone unit="section" n="5" />Περίμεινον δὲ κἂν ὀλίγας ἡμέρας, ὅπως ἐν
 ταῖς χερσὶ ταῖς σαῖς ἀποθάνω: θάψον δέ με καὶ
ἄπιθι.</q> Ἡ δὲ μήτηρ τῶν γονάτων αὐτοῦ λαβομένη
<q direct="unspecified">ἐγὼ δὲ σου δέομαι</q> φησίν, <q direct="unspecified">ὦ τέκνον, μή με ἐνταῦθα
καταλίπῃς ἔρημον, ἀλλ̓ ἐμβαλοῦ τριήρει φορτίον
κοῦφον: ἂν δὲ ὦ βαρεῖα καὶ περιττή, ῥίψατέ με
εἰς τὴν θάλασσαν, <milestone unit="section" n="6" /> ἣν σὺ πλεῖς.</q> Ταῦτα λέγουσα
περιέρρηξε τὸ στῆθος καὶ προτείνουσα τὰς θηλὰς:

<q direct="unspecified">τέκνον</q> φησί,
<quote rend="blockquote">
<lb />τάδ̓ αἴδεο καί μ̓ ἐλέησον
<lb />αὐτήν, εἴ ποτέ τοι λαθικηδέα μαζὸν ἐπέσχον.
</quote>
 Κατεκλάσθη Χαιρέας πρὸς τὰς τῶν γονέων ἱκεσίας
καὶ ἔρριψεν ἑαυτὸν ἀπὸ τῆς νεὼς εἰς τὴν θάλασσαν,
ἀποθανεῖν θέλων, ἵνα φύγῃ δυοῖν θάτερον, ἢ τὸ μὴ
ζητεῖν Καλλιρρόην ἢ τὸ λυπῆσαι τοὺς γονεῖς: ταχέως
δὲ ἀπορρίψαντες οἱ ναῦται μόλις αὐτὸν ἀνεκούφισαν.
<milestone unit="section" n="7" /> Ἐνταῦθα Ἑρμοκράτης ἀπεσκέδασε τὸ πλῆθος καὶ ἐκέλευσε
<pb id="p.59" />
τῷ κυβερνήτῃ λοιπὸν ἀνάγεσθαι. Συνέβη δέ
τι καὶ ἄλλο φιλίας ἔργον οὐκ ἀγεννές. Πολύχαρμος
γάρ, <del status="unremarkable">ὁ</del> ἑταῖρος τοῦ Χαιρέου, παραυτὰ μὲν οὐκ ὤφθη
ἐν τῷ μέσῳ, ἀλλὰ καὶ πρὸς τοὺς γονεῖς ἔφη <q direct="unspecified">φίλος
μέν, φίλος Χαιρέας, οὐ μὴν ἄχρι τούτου γε ὥστε καὶ
περὶ τῶν ἐσχάτων αὐτῷ συγκινδυνεύειν. <milestone unit="section" n="8" /> Διόπερ, ἕως
ἀποπλεῖ, ὑπεκστήσομαι.</q> Ἡνίκα δὲ ἀπεσάλευσε τῆς
γῆς τὸ πλοῖον, ἀπὸ τῆς πρύμνης αὐτοὺς ἀπησπάσατο,
ἵνα μηκέτι αὐτὸν δύνωνται κατασχεῖν.
<milestone unit="section" n="9" /> Ἐξελθὼν δὲ τοῦ λιμένος Χαιρέας καὶ ἀποβλέψας
εἰς τὸ πέλαγος <q direct="unspecified">ἄγε με</q> φησίν, <q direct="unspecified">ὦ θάλασσα, τὸν
αὐτὸν δρόμον, ὃν καὶ Καλλιρρόην ἤγαγες. Εὔχομαί
σοι, Πόσειδον, ἢ κἀκείνην μεθ̓ ἡμῶν ἢ μηδὲ ἐμὲ
χωρὶς ἐκείνης ἐνταῦθα. Εἰ μὴ γὰρ δύναμαι τὴν γυναῖκα
τὴν ἐμὴν ἀπολαβεῖν, θέλω κἂν δουλεύειν μετ̓ αὐτῆς.</q>
</p></div2>

<div2 type="chapter" n="6" org="uniform" sample="complete"><p><milestone unit="section" n="1" />
 Πνεῦμα δὲ φορὸν ὑπέλαβε τὴν τριήρη καὶ ὥσπερ
κατ̓ ἴχνος τοῦ κέλητος ἔτρεχεν. Ἐν δὲ ταῖς ἴσαις
ἡμέραις εἰς Ἰωνίαν ἧκον καὶ ὡρμίσαντο ἐπὶ τῆς αὐτῆς
ἀκτῆς ἐν τοῖς Διονυσίου χωρίοις. <milestone unit="section" n="2" /> Οἱ μὲν οὖν ἄλλοι
κεκμηκότες ἐκβάντες εἰς τὴν γῆν περὶ τὴν ἀνάληψιν
ἠπείγοντο τὴν ἑαυτῶν, σκηνάς τε πηγνύμενοι
καὶ παρασκευάζοντες εὐωχίαν, Χαιρέας δὲ μετὰ Πολυχάρμου
περινοστῶν <q direct="unspecified">πῶς νῦν</q> φησὶ <q direct="unspecified">Καλλιρρόην
εὑρεῖν δυνάμεθα; μάλιστα μὲν γὰρ φοβοῦμαι μὴ
Θήρων ἡμᾶς διεψεύσατο καὶ τέθνηκεν ἡ δυστυχής.
Εἰ δ̓ ἄρα καὶ ἀληθῶς πέπραται, τίς οἶδεν ὅποι:
<milestone unit="section" n="3" /> πολλὴ γὰρ ἡ Ἀσία.</q> Μεταξὺ δὲ ἀλύοντες περιέπεσον
τῷ νεῷ τῆς Ἀφροδίτης. Ἔδοξεν οὐν αὐτοῖς προσκυνῆσαι
τὴν θεόν, καὶ προσδραμὼν τοῖς γόνασιν αὐτῆς
Χαιρέας <q direct="unspecified">σύ μοι, δέσποινα, πρώτη Καλλιρρόην ἔδειξας
ἐν τῇ σῇ ἑορτῇ: σὺ καὶ νῦν ἀπόδος, ἣν ἐχαρίσω:</q>
<pb id="p.60" />
μεταξὺ <del status="unremarkable">δ̓</del> ἀνακύψας εἶδε παρὰ τὴν θεὸν εἰκόνα
Καλλιρρόης χρυσῆν, ἀνάθημα Διονυσίου.
Τοῦ δ̓ αὐτοῦ λύτο γούνατα καὶ φίλον ἦτορ.
<milestone unit="section" n="4" />Κατέπεσεν οὖν σκοτοδινιάσας: θεασαμένη δὲ αὐτὸν
 ἡ ζάκορος ὕδωρ προσήνεγκε καὶ ἀνακτωμένη τὸν ἄνθρωπον
εἶπε <q direct="unspecified">θάρρει, τέκνον, καὶ ἄλλους πολλοὺς
ἡ θεὸς ἐξέπληξεν: ἐπιφανὴς γάρ ἐστι καὶ δείκνυσιν
ἑαυτὴν ἐναργῶς. Ἀλλ̓ ἀγαθοῦ μεγάλου τοῦτ̓ ἔστι
σημεῖον. Ὁρᾷς εἰκόνα τὴν χρυσῆν; αὕτη δούλη μὲν
 ἦν, ἡ δὲ Ἀφροδίτη πάντων ἡμῶν κυρίαν πεποίηκεν
<milestone unit="section" n="5" />αὐτήν.</q> <q direct="unspecified">Τίς γάρ ἐστιν</q> ὁ Χαιρέας εἶπεν <q direct="unspecified">αὕτη;</q>
<q direct="unspecified">Ἡ δέσποινα τῶν χωρίων τούτων, ὦ τέκνον, Διονυσίου
γυνή, τοῦ πρώτου τῶν Ἰώνων.</q> Ἀκούσας ὁ Πολύχαρμος,
οἷα δὴ σωφρονῶν αὐτός, οὐδὲν εἴασεν ἔτι
 τὸν Χαιρέαν εἰπεῖν, ἀλλ̓ ὑποβαστάσας ἐξήγαγεν ἐκεῖθεν,
οὐ βουλόμενος ἐκπύστους γενέσθαι τίνες εἰσί,
πρὶν ἅπαντα βουλεύσασθαι καλῶς καὶ συντάξαι πρὸς
ἀλλήλους. <milestone unit="section" n="6" />Ὁ δὲ Χαιρέας τῆς ζακόρου παρούσης οὐδὲν
εἶπεν ἀλλ̓ ἐσίγησεν ἐγκρατῶς, πλὴν ὅσον αὐτομάτως
 ἐξεπήδησεν αὐτοῦ τὰ δάκρυα: πόρρω δὲ ἀπελθὼν
ἐπὶ γῆς μόνος ἔρριψεν ἑαυτὸν καὶ <q direct="unspecified">ὦ θάλασσα</q> φησὶ
<q direct="unspecified">φιλάνθρωπε, τί με διέσωσας; ἢ ἵνα εὐπλοήσας ἴδω
Καλλιρρόην ἄλλου γυναῖκα; τοῦτο οὐκ ἤλπισα γενέσθαι
ποτὲ οὐδὲ ἀποθανόντος Χαιρέου. <milestone unit="section" n="7" />Τί ποιήσω
 <del status="unremarkable">ὁ</del> δυστυχής; παρὰ δεσπότου μὲν γὰρ ἤλπιζόν σε
κομιεῖσθαι καὶ τοῖς λύτροις ἐπίστευον ὅτι πείσω τὸν
ἀγοράσαντα: νῦν δὲ εὕρηκά σε πλουσίαν, τάχα καὶ
βασιλίδα. Πόσῳ δ̓ ἂν εὐτυχέστερος ὑπῆρχον, εἴ σε
πτωχεύουσαν εὑρήκειν. Εἴπω Διονυσίῳ προσελθὼν
 ῾ἀπόδος μοι τὴν γυναῖκα;᾿ τοῦτο δὲ λέγει τίς γεγαμηκότι;
<pb id="p.61" />
<milestone unit="section" n="8" /> Ἀλλ̓ οὐδ̓, ἂν ἀπαντήσω, δύναμαί σοι προσελθεῖν,
ἀλλ̓ οὐδέ, τὸ κοινότατον, ὡς πολίτης ἀσπάσασθαι.
Κινδυνεύω τάχα καὶ ὡς μοιχὸς τῆς ἐμῆς γυναικὸς
ἀπολέσθαι.</q> Ταῦτα ὀδυρόμενον παρεμυθεῖτο
Πολύχαρμος.
</p></div2>

<div2 type="chapter" n="7" org="uniform" sample="complete"><p><milestone unit="section" n="1" />
 Ἐν δὲ τῷ μεταξὺ Φωκᾶς, ὁ οἰκονόμος Διονυσίου,
θεασάμενος τριήρη ναύμαχον, οὐκ ἀδεὴς καθειστήκει:
ναύτην δέ τινα ὑποκορισάμενος μανθάνει παῤ
αὐτοῦ τὴν ἀλήθειαν, τίνες εἰσὶ καὶ πόθεν καὶ διὰ
τίνα πλέουσι. Συνῆκεν οὖν ὅτι μεγάλην συμφορὰν ἡ
τριήρης αὕτη κομίζει Διονυσίῳ καὶ οὐ βιώσεται Καλλιρρόης
ἀποσπασθείς. <milestone unit="section" n="2" /> Οἷα δὲ φιλοδέσποτος ἐθελήσας
προλαβεῖν τὸ δεινὸν καὶ σβέσαι πόλεμον μέγαν
μέν, οὐ κοινὸν <del status="unremarkable">δέ</del>, ἀλλὰ τῆς Διονυσίου μόνης οἰκίας,
διὰ τοῦτο ἀφιππευσάμενος εἴς τι φρουρίον βαρβάρων,
ἀνήγγειλεν ὅτι τριήρης πολεμία λανθάνει
τάχα μὲν ἐπὶ κατασκοπὴν τάχα δὲ καὶ διὰ λῃστείαν
ὑφορμοῦσα, συμφέρει δὲ τοῖς βασιλέως πράγμασιν
ἀνάρπαστον αὐτὴν γενέσθαι πρὶν ἀδικεῖν. <milestone unit="section" n="3" /> Ἔπεισε
τοὺς βαρβάρους καὶ συντεταγμένους ἤγαγεν. Ἐπιπεσόντες
οὖν μέσῃ νυκτὶ καὶ πῦρ ἐμβαλόντες τὴν μὲν
τριήρη κατέφλεξαν, ὅσους δὲ ζῶντας ἔλαβον, δήσαντες
εἰς τὸ φρουρίον ἀνήγαγον. Νεμήσεως δὲ τῶν
αἰχμαλώτων γενομένης ἱκέτευσαν Χαιρέας καὶ Πολύχαρμος
ἑνὶ δεσπότῃ πραθῆναι. Καὶ ὁ λαβὼν αὐτοὺς
ἐπώλησεν εἰς Καρίαν. Ἐκεῖ δὲ πέδας σύροντες παχείας
εἰργάζοντο τὰ Μιθριδάτου.
<milestone unit="section" n="4" /> Καλλιρρόῃ δὲ ὄναρ ἐπέστη Χαιρέας δεδεμένος
καὶ θέλων αὐτῇ προσελθεῖν, ἀλλὰ μὴ δυνάμενος:
ἀνεκώκυσε δὲ μέγα καὶ διωλύγιον ἐν τοῖς ὕπνοις
<q direct="unspecified">Χαιρέα, δεῦρο.</q> Τότε πρῶτον Διονύσιος ἤκουσεν
ὄνομα Χαιρέου. Τῆς γυναικὸς οὖν ταραχθείσης ἐπύθετο
<pb id="p.62" />
<q direct="unspecified">τίς, ὃν ἐκάλεις;</q> Προύδωκε δὲ αὐτὴν τὰ δάκρυα
καὶ τὴν λύπην οὐκ ἐδυνήθη κατασχεῖν, ἀλλ̓
ἔδωκε παρρησίαν τῷ πάθει. <milestone unit="section" n="5" /><q direct="unspecified">Δυστυχὴς</q> φησὶν <q direct="unspecified">ἄνθρωπος,
ἐμὸς ἀνὴρ ἐκ παρθενίας, οὐδὲ ἐν τοῖς ὀνείροις
 εὐτυχής: εἶδον γὰρ αὐτὸν δεδεμένον. Ἀλλὰ σὺ
μέν, ἄθλιε, τέθνηκας ζητῶν ἐμὲ ῾δηλοῖ γὰρ θάνατόν
σου τὰ δεσμἄ, ἐγὼ δὲ ζῶ καὶ τρυφῶ, κατάκειμαι δὲ
ἐπὶ χρυσηλάτου κλίνης μετὰ ἀνδρὸς ἑτέρου. Πλὴν
οὐκ εἰς μακρὰν ἀφίξομαι πρὸς σέ. <milestone unit="section" n="6" />Εἰ καὶ ζῶντες ἀλλήλων
 οὐκ ἀπελαύσαμεν, ἀποθανόντες ἀλλήλους ἕξομεν.</q>
Τούτων τῶν λόγων ἀκούσας ὁ Διονύσιος ποικίλας
ἐλάμβανε γνώμας: ἥπτετο μὲν γὰρ αὐτοῦ ζηλοτυπία
διότι καὶ νεκρὸν ἐφίλει Χαιρέαν, ἥπτετο
δὲ καὶ φόβος μὴ ἑαυτὴν ἀποκτείνῃ: ἐθάρρει δ̓ ὅμως
 ὅτι ὁ πρῶτος ἀνὴρ ἐδόκει τεθνηκέναι τῇ γυναικί: μὴ
γὰρ ἀπολείψειν αὐτὴν Διονύσιον, οὐκ ὄντος ἔτι Χαιρέου.
<milestone unit="section" n="7" />Παρεμυθεῖτο τοίνυν ὡς δυνατὸν μάλιστα τὴν
γυναῖκα καὶ ἐπὶ πολλὰς ἡμέρας παρεφύλαττε, μὴ ἄρα
τι δεινὸν ἑαυτὴν ἐργάσηται. Περιέσπασε δὲ τὸ πένθος
 ἐλπὶς τοῦ τάχα ζῆν ἐκεῖνον καὶ ψευδόνειρον αὐτὴν
γεγονέναι: τὸ δὲ πλέον ἡ γαστήρ: ἑβδόμῳ γὰρ
μηνὶ μετὰ τοὺς γάμους υἱὸν ἔτεκε τῷ μὲν δοκεῖν ἐκ
Διονυσίου, Χαιρέου δὲ ταῖς ἀληθείαις. Ἑορτὴν μεγίστην
ἤγαγεν ἡ πόλις καὶ πρεσβεῖαι ἀφίκοντο πανταχόθεν
 Μιλησίοις συνηδομένων ὅτι τὸ γένος αὔξει
τὸ Διονυσίου. Κἀκεῖνος ὑπὸ τῆς χαρᾶς πάντων
παρεχώρησε τῇ γυναικὶ καὶ δέσποιναν αὐτὴν ἀπέδειξε
τῆς οἰκίας. Ἀναθημάτων ἐνέπλησε τοὺς νεώς,
πανδημεὶ τὴν πόλιν εἱστία θυσίαις.</p></div2>

<div2 type="chapter" n="8" org="uniform" sample="complete"><p><milestone unit="section" n="1" />
 Ἀγωνιῶσα δὲ Καλλιρρόη μὴ προδοθῇ τὸ ἀπόρρητον
αὐτῆς, ἠξίωσεν ἐλευθερωθῆναι Πλαγγόνα, τὴν
μόνην αὐτῇ συνειδυῖαν ὅτι πρὸς Διονύσιον ἦλθεν
<pb id="p.63" />
ἐγκύμων, ἵνα μὴ μόνον ἐκ τῆς γνώμης ἀλλὰ καὶ ἐκ
τῆς τύχης ἔχῃ τὸ πιστὸν παῤ αὐτῆς. <q direct="unspecified">Ἄσμενος</q> εἶπεν
ὁ Διονύσιος <q direct="unspecified">ἀμείβομαι Πλαγγόνα διακονίας
ἐρωτικῆς. <milestone unit="section" n="2" /> Ἄδικον δὲ ποιοῦμεν εἰ τὴν θεραπαινίδα
τετιμήκαμεν, οὐκ ἀποδώσομεν δὲ τὴν χάριν τῇ Ἀφροδίτῃ,
παῤ ᾗ πρῶτον ἀλλήλους εἴδομεν.</q> <q direct="unspecified">Κἀγὼ</q>
φησὶν ἡ Καλλιρρόη <q direct="unspecified">σοῦ θέλω μᾶλλον: ἔχω γὰρ αὐτῇ
μείζονα χάριν. Νῦν μὲν οὖν λεχὼ ἔτι εἰμί, περιμείναντες
δὲ ὀλίγας ἡμέρας ἀσφαλέστερον ἄπιμεν εἰς
τοὺς ἀγρούς.</q>
<milestone unit="section" n="3" /> Ταχέως δὲ αὑτὴν ἀνέλαβεν ἐκ τοῦ τόκου καὶ κρείττων
ἐγένετο καὶ μείζων, οὐκέτι κόρη, ἀλλὰ γυναικὸς
ἀκμὴν προσλαβοῦσα. Παραγενομένων δὲ αὐτῶν εἰς
τὸν ἀγρὸν μεγαλοπρεπεῖς θυσίας παρεσκεύασε Φωκᾶς:
καὶ γὰρ πλῆθος ἐπηκολούθησεν ἐξ ἄστεος. Καταρχόμενος
οὖν ὁ Διονύσιος ἑκατόμβης <q direct="unspecified">δέσποινα</q>
φησὶν <q direct="unspecified">Ἀφροδίτη, σύ μοι πάντων ἀγαθῶν αἰτία.
<milestone unit="section" n="4" /> Παρὰ σοῦ Καλλιρρόην ἔχω, παρὰ σοῦ τὸν υἱόν, καὶ
ἀνήρ εἰμι διὰ σὲ καὶ πατήρ. Ἐμοὶ μὲν ἤρκει Καλλιρρόη
καὶ πατρίδος μοι καὶ γονέων γλυκυτέρα, φιλῶ
δὲ τὸ τέκνον ὅτι μοι τὴν μητέρα βεβαιοτέραν πεποίηκεν.
Ὅμηρον ἔχω τῆς εὐνοίας τῆς πρὸς αὐτήν. Ἱκετεύω
σε, δέσποινα, σῶζε ἐμοὶ μὲν Καλλιρρόην, Καλλιρρόῃ
<milestone unit="section" n="5" /> δὲ τὸν υἱόν.</q> Ἐπευφήμησε τὸ πλῆθος τῶν
περιεστηκότων καὶ οἱ μὲν ῥόδοις οἱ δὲ ἴοις οἱ δὲ αὐτοῖς
στεφάνοις ἐφυλλοβόλησαν αὐτούς, ὥστε πλησθῆναι
τὸ τέμενος ἀνθέων. Διονύσιος μὲν οὖν πάντων
ἀκουόντων εἶπε τὴν εὐχήν, Καλλιρρόη δὲ μόνη
ἠθέλησε πρὸς τὴν Ἀφροδίτην λαλῆσαι. <milestone unit="section" n="6" /> Πρῶτον μὲν
οὖν τὸν υἱὸν εἰς τὰς αὑτῆς ἀγκάλας ἐνέθηκε, καὶ
ὤφθη θέαμα κάλλιστον, οἷον οὔτε ζωγράφος ἔγραψεν
οὔτε πλάστης ἔπλασεν οὔτε ποιητὴς ἱστόρησε μέχρι
<pb id="p.64" />
νῦν: οὐδεὶς γὰρ αὐτῶν ἐποίησεν Ἄρτεμιν ἢ Ἀθηνᾶν
βρέφος ἐν ἀγκάλαις κομίζουσαν ῾ἔκλαυσεν ὑφ̓
ἡδονῆς Διονύσιος ἰδὼν καὶ ἡσυχῆ τὴν Νέμεσιν προσεκύνησἐ:
μόνην δὲ Πλαγγόνα προσμεῖναι κελεύσασα
τοὺς λοιποὺς προύπεμψεν εἰς τὴν ἔπαυλιν. <milestone unit="section" n="7" /> Ἐπεὶ δὲ
ἀπηλλάγησαν, στᾶσα πλησίον τῆς Ἀφροδίτης καὶ
ἀνατείνασα χερσὶ τὸ βρέφος <q direct="unspecified">ὑπὲρ τούτου σοι</q> φησίν,
<q direct="unspecified">ὦ δέσποινα, γινώσκω τὴν χάριν: ὑπὲρ ἐμαυτῆς
γὰρ οὐκ οἶδα. Τότ̓ ἄν σοι καὶ περὶ ἐμαυτῆς ἠπιστάμην
 χάριν, εἴ μοι Χαιρέαν ἐτήρησας. Πλὴν εἰκόνα
μοι δέδωκας ἀνδρὸς φιλτάτου καὶ ὅλον οὐκ ἀφείλου
μου Χαιρέαν. <milestone unit="section" n="8" />Δὸς δή μοι γενέσθαι τὸν υἱὸν εὐτυχέστερον
μὲν τῶν γονέων, ὅμοιον δὲ τῷ πάππῳ: πλεύσειε
δὲ καὶ οὗτος ἐπὶ τριήρους στρατηγικῆς, καί τις
 εἴποι, ναυμαχοῦντος αὐτοῦ ῾κρείττων Ἑρμοκράτους
ὁ ἔγγονος:᾿ ἡσθήσεται μὲν γὰρ καὶ ὁ πατὴρ ἔχων τῆς
ἀρετῆς διάδοχον, ἡσθησόμεθα δὲ οἱ γονεῖς αὐτοῦ καὶ
τεθνεῶτες. <milestone unit="section" n="9" />Ἱκετεύω σε, δέσποινα, διαλλάγηθί μοι
λοιπόν: ἱκανῶς γάρ μοι δεδυστύχηται. Τέθνηκα,
 ἀνέζησα, λελῄστευμαι, πέφευγα, πέπραμαι, δεδούλευκα:
τίθημι δὲ καὶ τὸν δεύτερον γάμον ἔτι μοι τούτων
βαρύτερον. Ἀλλὰ μίαν ἀντὶ πάντων αἰτοῦμαι
χάριν παρὰ σοῦ καὶ διὰ σοῦ παρὰ τῶν ἄλλων θεῶν:
σῶζέ μου τὸν ὀρφανόν.</q> Ἔτι βουλομένην λέγειν ἐπέσχε
 τὰ δάκρυα.
</p></div2>

<div2 type="chapter" n="9" org="uniform" sample="complete"><p><milestone unit="section" n="1" />
Μικρὸν οὖν διαλιποῦσα καλεῖ τὴν ἰέρειαν: ἡ δὲ
πρεσβῦτις ὑπακούσασα <q direct="unspecified">τί κλάεις</q> εἶπεν, <q direct="unspecified">ὦ παιδίον,
ἐν ἀγαθοῖς τηλικούτοις; ἤδη γὰρ καί σε ὡς
θεὰν οἱ ξένοι προσκυνοῦσι. Πρῴην ἦλθον ἐνθάδε
 δύο νεανίσκοι καλοὶ παραπλέοντες: ὁ δὲ ἕτερος αὐτῶν
θεασάμενός σου τὴν εἰκόνα, μικροῦ δεῖν ἐξέπνευσεν.
Οὕτως ἐπιφανῆ σε ἡ Ἀφροδίτη πεποίηκεν.</q>
<pb id="p.65" />
<milestone unit="section" n="2" /> Ἔπληξε τὴν καρδίαν τῆς Καλλιρρόης τοῦτο καὶ
ὥσπερ ἐμμανὴς γενομένη, στήσασα τοὺς ὀφθαλμοὺς
ἀνέκραγε <q direct="unspecified">τίνες ἦσαν οἱ ξένοι; πόθεν ἔπλεον; τί σοι
διηγοῦντο;</q> Δείσασα δὲ ἡ πρεσβῦτις τὸ μὲν πρῶτον
ἄφωνος εἱστήκει, μόλις δὲ ἐφθέγξατο <q direct="unspecified">μόνον εἶδον
αὐτούς, οὐδὲν ἤκουσα.</q> <q direct="unspecified">Ποταποὺς εἶδες; <milestone unit="section" n="3" /> ἀναμνήσθητι
τὸν χαρακτῆρα αὐτῶν.</q> Ἔφρασεν ἡ γραῦς οὐκ
ἀκριβῶς μέν, ὑπώπτευσε δ̓ ὅμως ἐκείνη τὴν ἀλήθειαν:
ὃ γὰρ βούλεται τοῦθ̓ ἕκαστος καὶ οἴεται. Βλέψασα
δὲ πρὸς Πλαγγόνα <q direct="unspecified">δύναται</q> φησὶν <q direct="unspecified">ὁ δυστυχὴς
Χαιρέας πλανώμενος ἐνθάδε παρεῖναι. Τί οὖν
ἐγένετο; ζητήσωμεν αὐτόν, ἀλλὰ σιγῶσαι.</q>
<milestone unit="section" n="4" /> Ἀφικομένη τοίνυν πρὸς Διονύσιον τοῦτο μόνον
εἶπεν, ὅπερ ἤκουσε παρὰ τῆς ἱερείας: ἠπίστατο γὰρ
ὅτι φύσει περίεργόν ἐστιν ἔρως κἀκεῖνος δἰ ἑαυτὸν
πολυπραγμονήσει περὶ τῶν γεγονότων. Ὅπερ
οὖν καὶ συνέβη. Πυθόμενος γὰρ ὁ Διονύσιος εὐθὺς
ἐνεπλήσθη ζηλοτυπίας καὶ πόρρω μὲν ἦν τοῦ Χαιρέαν
ὑποπτεύειν, ἔδεισε δὲ ἄρα μή τις λανθάνῃ κατὰ
τοὺς ἀγροὺς ἐπιβουλὴ μοιχική: πάντα γὰρ ὑποπτεύειν
αὐτὸν καὶ δεδιέναι τὸ κάλλος ἀνέπειθε τῆς γυναικός.
<milestone unit="section" n="5" /> Ἐφοβεῖτο δὲ οὐ μόνον τὰς παρὰ ἀνθρώπων
ἐπιβουλάς, ἀλλὰ προσεδόκα τάχα αὐτῷ καταβήσεσθαι
καὶ θεὸν ἐξ οὐρανοῦ ἀντεραστήν. Καλέσας τοίνυν
Φωκᾶν διηρεύνα <q direct="unspecified">τίνες εἰσὶν οἱ νεανίσκοι καὶ
πόθεν; ἆρά γε πλούσιοι καὶ καλοί; διὰ τί δὲ τὴν
ἐμὴν Ἀφροδίτην προσεκύνουν; τίς ἐμήνυσεν αὐτοῖς;
<milestone unit="section" n="6" /> τίς ἐπέτρεψεν;</q> Ὁ δὲ Φωκᾶς ἀπέκρυπτε τὴν ἀλήθειαν,
οὐ Διονύσιον δεδοικώς, γινώσκων δὲ ὅτι Καλλιρρόη
καὶ αὐτὸν ἀπολεῖ καὶ τὸ γένος αὐτοῦ, πυθομένη
περὶ τῶν γεγονότων. Ἐπεὶ οὖν ἔξαρνος ἦν ἐπιδεδημηκέναι
τινάς, οὐκ εἰδὼς ὁ Διονύσιος τὴν αἰτίαν
<pb id="p.66" />
ὑπώπτευσε βαρυτέραν ἐπιβουλὴν καθ̓ ἑαυτοῦ
συνίστασθαι. <milestone unit="section" n="7" />Διοργισθεὶς οὖν μάστιγας ᾔτει καὶ
τροχὸν ἐπὶ Φωκᾶν, καὶ οὐ μόνον ἐκεῖνον ἀλλὰ καὶ
τοὺς ἐν τοῖς ἀγροῖς ἅπαντας συνεκάλει μοιχείαν πεπεισμένος
 ζητεῖν. Αἰσθόμενος δὲ Φωκᾶς οἷ καθέστηκε
δεινοῦ καὶ λέγων καὶ σιωπῶν <q direct="unspecified">σοὶ</q> φησί, <q direct="unspecified">δέσποτα,
<milestone unit="section" n="8" />ἐρῶ μόνῳ τὴν ἀλήθειαν.</q> Ὁ δὲ Διονύσιος
πάντας ἀποπέμψας <q direct="unspecified">ἰδοὺ</q> φησὶ <q direct="unspecified">μόνοι γεγόναμεν.
Μηδὲν: ἔτι ψεύσῃ, λέγε τἀληθὲς κἂν φαῦλον ᾖ.</q>
 <q direct="unspecified">Φαῦλον μὲν</q> εἶπεν <q direct="unspecified">οὐδέν ἐστιν, ὦ δέσποτα, μεγάλων
γὰρ ἀγαθῶν φέρω σοι διηγήματα: εἰ δὲ σκυθρωπότερά
ἐστιν αὐτῶν τὰ πρῶτα, διὰ τοῦτο μηδὲν
ἀγωνιάσῃς μηδὲ λυπηθῇς, ἀλλὰ περίμεινον, ἕως οὗ
πάντα ἀκούσῃς: <milestone unit="section" n="9" />χρηστὸν γὰρ ἔχει τὸ τέλος.</q> Μετέωρος
 οὖν ὁ Διονύσιος πρὸς τὴν ἐπαγγελίαν γενόμενος
καὶ ἀναρτήσας ἑαυτὸν τῆς ἀκροάσεως <q direct="unspecified">μὴ βράδυνε</q>
φησὶν <q direct="unspecified">ἀλλ̓ ἤδη διηγοῦ.</q> Τότ̓ οὖν ἤρξατο λέγειν
<q direct="unspecified">τριήρης ἐνθάδε κατέπλευσεν ἐκ Σικελίας καὶ πρέσβεις
Συρακουσίων παρὰ σοῦ Καλλιρρόην ἀπαιτούντων.</q>
<milestone unit="section" n="10" /> Ἐξέθανεν ὁ Διονύσιος ἀκούσας καὶ νὺξ αὐτοῦ
τῶν ὀφθαλμῶν κατεχύθη: φαντασίαν γὰρ ἔλαβεν ὡς
ἐφεστηκότος αὐτῷ Χαιρέου καὶ Καλλιρρόην ἀποσπῶντος.
Ὁ μὲν οὖν ἔκειτο καὶ σχῆμα καὶ χρῶμα
νεκροῦ παριστάς, Φωκᾶς δὲ ἐν ἀπορίᾳ καθειστήκει,
 καλέσαι μὲν οὐδένα θέλων, ἵνα μή τις αὐτῷ μάρτυς
γένηται τῶν ἀπορρήτων: μόλις δὲ καὶ κατ̓ ὀλίγον
αὐτὸς τὸν δεσπότην ἀνεκτήσατο <q direct="unspecified">θάρρει</q> λέγων,
<q direct="unspecified">Χαιρέας τέθνηκεν: ἀπόλωλεν ἡ ναῦς: οὐδεὶς ἔτι
φόβος.</q> Ταῦτα τὰ ῥήματα ψυχὴν ἐνέθηκε Διονυσίῳ,
 <milestone unit="section" n="11" />καὶ κατ̓ ὀλίγον πάλιν ἐν ἑαυτῷ γενόμενος ἀκριβῶς
ἐπυνθάνετο πάντα, καὶ Φωκᾶς διηγεῖτο τὸν ναύτην,
τὸν μηνύσαντα, πόθεν ἡ τριήρης καὶ διὰ τίνα πλέουσι
<pb id="p.67" />
καὶ τίνες οἱ παρόντες, τὸ στρατήγημα τὸ ἴδιον
ἐπὶ τοὺς βαρβάρους, τὴν νύκτα, τὸ πῦρ, τὸ ναυάγιον,
τὸν φόνον, τὰ δεσμά. Καθάπερ οὖν νέφος ἢ
σκότος ἀπεκάλυψε τῆς ψυχῆς Διονύσιον, καὶ περιπτυξάμενος
Φωκᾶν <q direct="unspecified">σὺ</q> φησὶν <q direct="unspecified">εὐεργέτης ἐμός, σὺ
κηδεμὼν ἀληθὴς καὶ πιστότατος ἐν τοῖς ἀπορρήτοις.
<milestone unit="section" n="12" /> Διὰ σὲ Καλλιρρόην ἔχω καὶ τὸν υἱόν. Ἐγὼ μὲν οὐκ
ἄν σοι προσέταξα Χαιρέαν ἀποκτεῖναι, σοῦ δὲ ποιήσαντος
οὐ μέμφομαι: τὸ γὰρ ἀδίκημα φιλοδέσποτον.
Τοῦτο μόνον ἀμελῶς ἐποίησας <del status="unremarkable">ὅτι</del> οὐκ ἐπολυπραγμόνησας
πότερον ἐν τοῖς τεθνηκόσι Χαιρέας ἐστὶν ἢ
ἐν τοῖς δεδεμένοις. Καὶ ἔδει ζητῆσαι τὸν νεκρόν: καὶ
γὰρ ἐκεῖνος ἂν ἔτυχε τάφου κἀγὼ βεβαιότερον ἔσχον
τὸ θαρρεῖν. Οὐ δύναμαι δὲ νῦν ἀμερίμνως εὐτυχεῖν
διὰ τοὺς δεδεμένους: οὐδὲ γὰρ τοῦτο ἴσμεν, ὅποι τις
αὐτῶν ἐπράθη.</q>
</p></div2>

<div2 type="chapter" n="10" org="uniform" sample="complete"><p><milestone unit="section" n="1" />
 Προστάξας δὲ Φωκᾶν τὰ μὲν ἄλλα τῶν γεγονότων
φανερῶς διηγεῖσθαι, δύο δὲ ταῦτα σιγᾶν, τὸ
ἴδιον στρατήγημα καὶ ὅτι ἐκ τῆς τριήρους τινὲς ἔτι
ζῶσι, παραγίνεται πρὸς Καλλιρρόην σκυθρωπός:
εἶτα συγκαλέσας πεισθέντας τοὺς ἀγροίκους, ἵνα ἡ
γυνὴ πυθομένη τὰ συμβάντα βεβαιοτέραν ἤδη λάβῃ
περὶ Χαιρέου τὴν ἀπόγνωσιν. <milestone unit="section" n="2" /> Ἐλθόντες δὲ διηγοῦντο
῾πάντες δὲ ᾔδεσαν̓ ὅτι <q direct="unspecified">βάρβαροί ποθεν λῃσταὶ
νυκτὸς καταδραμόντες ἐνέπρησαν Ἑλληνικὴν
τριήρη τῆς προτεραίας ὁρμισθεῖσαν ἐπὶ τῆς ἀκτῆς:
καὶ μεθ̓ ἡμέραν εἴδομεν αἵματι μεμιγμένον ὕδωρ καὶ
<milestone unit="section" n="3" /> νεκροὺς ὑπὸ τῶν κυμάτων φερομένους.</q> Ἀκούσασα
ἡ γυνὴ τὴν ἐσθῆτα περιερρήξατο, κόπτουσα δὲ τοὺς
ὀφθαλμοὺς καὶ τὰς παρειὰς ἀνέδραμεν εἰς τὸν οἶκον,
ὅποι τὸ πρῶτον εἰσῆλθε πραθεῖσα. Διονύσιος δὲ
ἐξουσίαν ἔδωκε τῷ πάθει, φοβούμενος μὴ γένηται
<pb id="p.68" />
φορτικός, ἂν ἀκαίρως παρῇ. Πάντας οὖν ἐκέλευσεν
ἀπαλλαγῆναι, μόνην δὲ προσεδρεύειν Πλαγγόνα, μή
τι ἄρα δεινὸν αὑτὴν ἐργάσηται. <milestone unit="section" n="4" />Καλλιρρόη δὲ ἠρεμίας
λαβομένη, χαμαὶ καθεσθεῖσα καὶ κόνιν τῆς κεφαλῆς
 καταχέασα, τὰς κόμας σπαράξασα τοιούτων
ἤρξατο γόων <q direct="unspecified">ἐγὼ μὲν προαποθανεῖν ἢ συναποθανεῖν
εὐξάμην σοι, Χαιρέα: πάντως δέ μοι κἂν ἐπαποθανεῖν
ἀναγκαῖον: τίς γὰρ ἔτι λείπεται ἐλπὶς ἐν
τῷ ξῆν με κατέχουσα; <milestone unit="section" n="5" />Δυστυχοῦσα μέχρι νῦν ἐλογιζόμην
῾ὄψομαί ποτε Χαιρέαν καὶ διηγήσομαι αὐτῷ
πόσα πέπονθα δἰ ἐκεῖνον: ταῦτά με ποιήσει τιμιωτέραν
αὐτῷ. Πόσης ἐμπλησθήσεται χαρᾶς, ὅταν ἴδῃ
τὸν υἱόν.᾿ Ἀνόνητά μοι πάντα γέγονε, καὶ τὸ τέκνον
ἤδη περισσόν: προσετέθη γάρ μου τοῖς κακοῖς ὀρφανός.
<milestone unit="section" n="6" /> Ἄδικε Ἀφροδίτη, σὺ μόνη Χαιρέαν εἶδες, ἐμοὶ
δὲ οὐκ ἔδειξας αὐτὸν ἐλθόντα: λῃστῶν χερσὶ παρέδωκας
τὸ σῶμα τὸ καλόν: οὐκ ἠλέησας τὸν πλεύσαντα
διὰ σέ. Τοιαύτῃ θεῷ τίς ἄν προσεύχοιτο, ἥτις τὸν
ἴδιον ἱκέτην ἀπέκτεινας. <milestone unit="section" n="7" />Οὐκ ἐβοήθησας ἐν νυκτὶ
 φοβερᾷ φονευόμενον ἰδοῦσα πλησίον σου μειράκιον
καλόν, ἐρωτικόν: ἀφείλου μου τὸν ἡλικιώτην, τὸν
πολίτην, τὸν ἐραστήν, τὸν ἐρώμενον, τὸν νυμφίον.
<milestone unit="section" n="8" />Ἀπόδος αὐτοῦ μοι κἂν τὸν νεκρόν. Τίθημι ὅτι ἐγεννήθημεν
ἡμεῖς ἀτυχέστατοι πάντων: τί δὲ καὶ ἡ τριήρης
 ἠδίκησεν, ὡς βάρβαροι κατέκαυσαν αὐτήν, ἧς οὐκ
ἐκράτησαν οὐδὲ Ἀθηναῖοι; Νῦν ἡμῶν ἀμφοτέρων οἱ
γονεῖς τῇ θαλάσσῃ παρακάθηνται, τὸν ἡμέτερον κατάπλουν
περιμένοντες, καὶ ἥτις ἂν ναῦς πόρρωθενς1
ὀφθῇ, λέγουσι ῾Χαιρέας Καλλιρόην ἄγων ἔρχεται,᾿
 τὴν κοίτην ἡμῖν εὐτρεπίζουσι τὴν νυμφικήν, κοσμεῖται
δὲ θάλαμος οἷς ἴδιος οὐδὲ τάφος ὑπάρχει. Θάλασσα
<pb id="p.69" />
μιαρά, σὺ καὶ Χαιρέαν εἰς Μίλητον ἤγαγες
φονευθῆναι καὶ ἐμὲ πραθῆναι.</q></p></div2></div1></body></text></TEI.2>