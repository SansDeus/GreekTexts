<?xml version="1.0" encoding="utf-8"?>
<TEI.2><text><body><div1 type="book" n="1" org="uniform" sample="complete">
<p><pb id="p.542" />
<lb rend="displayNum" n="1" />νύμφαι Τρωιάδες, ποταμοῦ Ξάνθοιο γενέθλη,
<lb rend="displayNum" n="2" />αἳ πλοκάμων κρήδεμνα καὶ ἱερὰ παίγνια χειρῶν
<lb rend="displayNum" n="3" />πολλάκι πατρῴῃσιν ἐπὶ ψαμάθοισι λιποῦσαι
<lb rend="displayNum" n="4" />ἐς χορὸν Ἰδαίῃσιν ἐπεντύνασθε χορείαις,
<lb rend="displayNum" n="5" />δεῦτε, θεμιστοπόλοιο νοήματα μηλοβοτῆρος 
<lb rend="displayNum" n="6" />εἴπατέ μοι, κελάδοντος ἀπορνύμεναι ποταμοῖο,
<lb rend="displayNum" n="7" />ἐξ ὀρέων πόθεν ἦλθεν ἀήθεα πόντον ἐλαύνων
<lb rend="displayNum" n="8" />ἀγνώσσων ἁλὸς ἔργα; τί δὲ χρέος ἔπλετο νηῶν
<lb rend="displayNum" n="9" />ἀρχεκάκων, ἵνα πόντον ὁμοῦ καὶ γαῖαν ὀρίνῃ
<lb rend="displayNum" n="10" />βουκόλος; ὠγυγίη δὲ τίς ἔπλετο νείκεος ἀρχή, 
<lb rend="displayNum" n="11" />ὄφρα καὶ ἀθανάτοισι θεμιστεύσωσι νομῆες;
<lb rend="displayNum" n="12" />τίς δὲ δικασπολίη; πόθεν ἔκλυεν οὔνομα νύμφης
<lb rend="displayNum" n="13" />Ἀργείης; αὐταὶ γὰρ ἐθηήσασθε μολοῦσαι
<lb rend="displayNum" n="14" />Ἰδαίης τρικάρηνον ὑπὸ πρηῶνα Φαλάκρης
<lb rend="displayNum" n="15" />καὶ Πάριν οἰοπόλοισιν ἐφεδριόωντα θοώκοις 
<lb rend="displayNum" n="16" />καὶ Χαρίτων βασίλειαν ἀγαλλομένην Ἀφροδίτην.
</p><p><lb rend="displayNum" n="17" />ὣς ὁ μὲν ὑψιλόφοισιν ἐν οὔρεσιν Αἱμονιήων
<lb rend="displayNum" n="18" />νυμφιδίων Πηλῆος ἀειδομένων ὑμεναίων
<lb rend="displayNum" n="19" />Ζηνὸς ἐφημοσύνῃσιν ἐῳνοχόει Γανυμήδης:
<lb rend="displayNum" n="20" />πᾶσα δὲ κυδαίνουσα θεῶν ἔσπευδε γενέθλη 
<pb id="p.544" />
<lb rend="displayNum" n="21" />αὐτοκασιγνήτην λευκώλενον Ἀμφιτρίτης,
<lb rend="displayNum" n="22" />Ζεὺς μὲν ἀπ᾽ Οὐλύμποιο, Ποσειδάων δὲ θαλάσσης:
<lb rend="displayNum" n="23" />ἐκ δὲ Μελισσήεντος ἀπ᾽ εὐόδμου Ἑλικῶνος
<lb rend="displayNum" n="24" />Μουσάων λιγύφωνον ἄγων χορὸν ἦλθεν Ἀπόλλων:
<lb rend="displayNum" n="25" />39 χρυσείοις <note n="1" place="unspecified" anchored="yes">ιλ. 39, 40 σερε τρανσποσεδ το πρεξεδε 25 βψ γραεφε.</note> δ᾽ ἑκάτερθε τινασσόμενος πλοκάμοισι 
<lb rend="displayNum" n="26" />40 βότρυς ἀκερσεκόμης ζεφύρῳ στυφελίζετο χαίτης.
<lb rend="displayNum" n="27" />τὸν δὲ μεθ᾽ ὡμάρτησε κασιγνήτη Διὸς Ἥρη.
<lb rend="displayNum" n="28" />οὐδ᾽ αὐτὴ βασίλεια καὶ ἁρμονίης Ἀφροδίτη
<lb rend="displayNum" n="29" />ἐρχομένη δήθυνεν ἐς ἄλσεα Κενταύροιο.
<lb rend="displayNum" n="30" />καὶ στέφος ἀσκήσασα γαμήλιον ἤλυθε Πειθώ, 
<lb rend="displayNum" n="31" />τοξευτῆρος Ἔρωτος ἐλαφρίζουσα φαρέτρην.
<lb rend="displayNum" n="32" />καὶ βριαρὴν τρυφάλειαν ἀπὸ κροτάφοιο μεθεῖσα
<lb rend="displayNum" n="33" />ἐς γάμον ὡμάρτησε γάμων ἀδίδακτος Ἀθήνη.
<lb rend="displayNum" n="34" />οὐδὲ κασιγνήτη Λητωιὰς Ἀπόλλωνος
<lb rend="displayNum" n="35" />Ἄρτεμις ἠτίμησε καὶ ἀγροτέρη περ ἐοῦσα. 
<lb rend="displayNum" n="36" />οἷος δ᾽ οὐ κυνέην, οὐ δήιον ἔγχος ἀείρων
<lb rend="displayNum" n="37" />ἐς δόμον Ἡφαίστοιο σιδήρεος ἔρχεται Ἄρης,
<lb rend="displayNum" n="38" />τοῖος ἄτερ θώρηκος, ἄτερ θηκτοῖο σιδήρου
<lb rend="displayNum" n="39" />μειδιόων ἐχόρευεν. ἔριν δ᾽ ἀγέραστον ἐάσας
<lb rend="displayNum" n="40" />οὐ Χείρων ἀλέγιζε καὶ οὐκ ἐμπάζετο Πηλεύς. 
</p><p><lb rend="displayNum" n="41" />ἡ δ᾽ ἅτε βησσήεντος ἀποπλαγχθεῖσα νομοῖο
<lb rend="displayNum" n="42" />πόρτις ἐρημαίῃσιν ἐνὶ ξυλόχοισιν ἀλᾶται
<lb rend="displayNum" n="43" />φοινήεντι μύωπι, βοῶν ἐλατῆρι, τυπεῖσα:
<lb rend="displayNum" n="44" />τοῖα βαρυζήλοισιν Ἔρις πληγῇσι δαμεῖσα
<lb rend="displayNum" n="45" />πλάζετο μαστεύουσα, θεῶν πῶς δαῖτας ὀρίνοι. 
<lb rend="displayNum" n="46" />πολλάκι δ᾽ εὐλάιγγος ἀπὸ κλισμοῖο θοροῦσα
<lb rend="displayNum" n="47" />ἵστατο καὶ παλίνορσος ἐφέζετο: χειρὶ δὲ γαίης
<lb rend="displayNum" n="48" />οὔδεϊ κόλπον ἄραξε καὶ οὐκ ἐφράσσατο πέρην:
<pb id="p.546" />
<lb rend="displayNum" n="49" />ἤθελεν ὀρφναίων γυάλων κληῖδας ἀνεῖσα,
<lb rend="displayNum" n="50" />ἐκ χθονίων Τιτῆνας ἀναστήσασα βερέθρων 
<lb rend="displayNum" n="51" />οὐρανὸν ὑψιμέδοντος ἀιστῶσαι Διὸς ἕδρην.
<lb rend="displayNum" n="52" />ἤθελεν ἠχήεντα πυρὸς πρηστῆρα τινάσσειν,
<lb rend="displayNum" n="53" />Ἡφαίστῳ δ᾽ ὑπόεικεν ἀμαιμακέτη περ ἐοῦσα,
<lb rend="displayNum" n="54" />καὶ πυρὸς ἀσβέστοιο καὶ ὀπτευτῆρι σιδήρου.
<lb rend="displayNum" n="55" />καὶ σακέων βαρύδουπον ἐμήσατο κόμπον ἀράσσειν, 
<lb rend="displayNum" n="56" />εἴ ποτε δειμαίνοντες ἀναθρῴσκοιεν ἰωήν:
<lb rend="displayNum" n="57" />ἀλλά καὶ ὁπλοτέρης δολίης ἀνεχάσσατο βουλῆς
<lb rend="displayNum" n="58" />Ἄρεα δειμαίνουσα, σιδήρεον ἀσπιδιώτην.
<lb rend="displayNum" n="59" />ἤδη δ᾽ Ἑσπερίδων χρυσέων ἐμνήσατο μήλων:
<lb rend="displayNum" n="60" />ἔνθεν Ἔρις, πολέμοιο προάγγελον ἔρνος ἑλοῦσα 
<lb rend="displayNum" n="61" />μῆλον, ἀριζήλων ἐφράσσατο δήνεα μόχθων.
<lb rend="displayNum" n="62" />χειρὶ δὲ δινήσασα μόθου πρωτόσπορον ἀρχὴν
<lb rend="displayNum" n="63" />ἐς θαλίην ἔρριψε, χορὸν δ᾽ ὤρινε θεάων.
<lb rend="displayNum" n="64" />Ἥρη μὲν παράκοιτις ἀγαλλομένη Διὸς εὐνῇ
<lb rend="displayNum" n="65" />ἵστατο θαμβήσασα καὶ ἤθελε ληίζεσθαι: 
<lb rend="displayNum" n="66" />πασάων δ᾽ ἅτε Κύπρις ἀρειοτέρη γεγαυῖα
<lb rend="displayNum" n="67" />μῆλον ἔχειν ἐπόθησεν, ὅτι κτέρας ἐστὶν Ἐρώτων:
<lb rend="displayNum" n="68" />Ἥρη δ᾽ οὐ μεθέηκε καὶ οὐχ ὑπόεικεν Ἀθήνη.
<lb rend="displayNum" n="69" />Ζεὺς δὲ θεῶν καὶ νεῖκος ἰδὼν καὶ παῖδα καλέσσας
<lb rend="displayNum" n="70" />τοῖον ὑφεδρήσσοντα προσέννεπεν Ἑρμάωνα: 
<lb rend="displayNum" n="71" />εἴ τινά που Ξάνθοιο παρ᾽ Ἰδαίοιο ῥεέθροις
<lb rend="displayNum" n="72" />παῖδα Πάριν Πριάμοιο, τὸν ἀγλαὸν ἡβητῆρα,
<lb rend="displayNum" n="73" />Τροίης βουκολέοντα κατ᾽ οὔρεα, τέκνον, ἀκούεις,
<lb rend="displayNum" n="74" />κείνῳ μῆλον ὄπαζε: διακρίνειν δὲ θεάων
<pb id="p.548" />
<lb rend="displayNum" n="75" />κέκλεο καὶ βλεφάρων ξυνοχὴν καὶ κύκλα προσώπων. 
<lb rend="displayNum" n="76" />ἡ δὲ διακρινθεῖσα φέρειν περίπυστον ὀπώρην
<lb rend="displayNum" n="77" />κάρτος ἀρειοτέρης ἐχέτω καὶ κόσμον Ἐρώτων.
<lb rend="displayNum" n="78" />ὣς ὁ μὲν Ἑρμάωνι πατὴρ ἐπέτελλε Κρονίων:
<lb rend="displayNum" n="79" />αὐτὰρ ὁ πατρῴῃσιν ἐφημοσύνῃσι πιθήσας
<lb rend="displayNum" n="80" />εἰς ὁδὸν ἡγεμόνευε καὶ οὐκ ἀμέλησε θεάων. 
<lb rend="displayNum" n="81" />πᾶσα δὲ λωιτέρην καὶ ἀμείνονα δίζετο μορφήν.
<lb rend="displayNum" n="82" />Κύπρις μὲν δολόμητις ἀναπτύξασα καλύπτρην
<lb rend="displayNum" n="83" />λαὶ περόνην θυόεντα <note n="1" place="unspecified" anchored="yes">σο ινφεριορ μσς., μακινγ θυόεντα φεμινινε; πτερὸν ῾̣̣̓θυνθέντα Μ.</note> διαστήσασα κομάων
<lb rend="displayNum" n="84" />χρυσῷ μὲν πλοκάμους, χρυσῷ δ᾽ ἐστέψατο χαίτην.
<lb rend="displayNum" n="85" />τοῖα δὲ παῖδας Ἔρωτας ἀνηΰτησεν ἰδοῦσα: 
<lb rend="displayNum" n="86" />ἐγγὺς ἀγών, φίλα τέκνα: περιπτύξασθε τιθήνην.
<lb rend="displayNum" n="87" />σήμερον ἀγλαΐαι με διακρίνουσι προσώπων:
<lb rend="displayNum" n="88" />δειμαίνω, τίνι μῆλον ὁ βουκόλος οὗτος ὀπάσσει.
<lb rend="displayNum" n="89" />Ἥρην μὲν Χαρίτων ἱερὴν ἐνέπουσι τιθήνην,
<lb rend="displayNum" n="90" />φασὶ δὲ κοιρανίην μεθέπειν καὶ σκῆπτρα φυλάσσειν: 
<lb rend="displayNum" n="91" />καὶ πολέμων βασίλειαν ἀεὶ καλέουσιν Ἀθήνην:
<lb rend="displayNum" n="92" />μούνη Κύπρις ἄναλκις ἔην θεός. οὐ βασιλήων
<lb rend="displayNum" n="93" />κοιρανίην, οὐκ ἔγχος ἀρήιον, οὐ βέλος ἕλκω.
<lb rend="displayNum" n="94" />ἀλλὰ τί δειμαίνω περιώσιον ἀντὶ μὲν αἰχμῆς
<lb rend="displayNum" n="95" />ὡς θοὸν ἔγχος ἔχουσα μελίφρονα δεσμὸν ἐρώτων; 
<lb rend="displayNum" n="96" />κεστὸν ἔχω καἰ κέντρον ἄγω καὶ τόξον ἀείρω,
<lb rend="displayNum" n="97" />κεστόν, ὅθεν φιλότητος ἐμῆς ἐμὸν οἶστρον ἑλοῦσαι
<lb rend="displayNum" n="98" />πολλάκις ὠδίνουσι καὶ οὐ θνῄσκουσι γυναῖκες.
<lb rend="displayNum" n="99" />τοῖον ἐφεσπομένη ῥοδοδάκτυλος ἔννεπε Κύπρις.
<lb rend="displayNum" n="100" />οἱ δ᾽ ἄρα μητρῴης ἐρατῆς ἀίοντες ἐφετμῆς 
<lb rend="displayNum" n="101" />φοιτητῆρες Ἔρωτες ἐπερρώοντο τιθήνῃ.
<lb rend="displayNum" n="102" />ἄρτι μὲν Ἰδαίην ὑπερέδραμον οὔρεος ἄκρην,
<lb rend="displayNum" n="103" />ἔνθα λιθοκρήδεμνον ὑπὸ πρηῶνος ἐρίπνην
<lb rend="displayNum" n="104" />κουρίζων ἐνόμευε Πάρις πατρώια μῆλα.
<pb id="p.550" />
<lb rend="displayNum" n="105" />ποιμαίνων δ᾽ ἑκάτερθεν ἐπὶ προχοῇσιν ἀναύρου 
<lb rend="displayNum" n="106" />νόσφι μέν ἀγρομένων ἀγέλην πεμπάζετο ταύρων,
<lb rend="displayNum" n="107" />νόσφι δὲ βοσκομένων διεμέτρεε πώεα μήλων:
<lb rend="displayNum" n="108" />καί τις ὀρεσσαύλοιο δορὴ μετόπισθε χιμαίρης
<lb rend="displayNum" n="109" />ἐκκρεμὲς ᾐώρητο καὶ αὐτῶν ἥπτετο μηρῶν,
<lb rend="displayNum" n="110" />ποιμενίη δ᾽ ἀπέκειτο, βοῶν ἐλάτειρα, καλαῦροψ, 
<lb rend="displayNum" n="111" />τοῖος ἐπεὶ σύριγγος, ἐς ἤθεα βαιὸν ὁδεύων,
<lb rend="displayNum" n="112" />ἀγροτέρων καλάμων λιγυρὴν ἐδίωκεν ἀοιδήν:
<lb rend="displayNum" n="113" />πολλάκι δ᾽ οἰοπόλοισιν ἐνὶ σταθμοῖσιν ἀείδων
<lb rend="displayNum" n="114" />καὶ ταύρων ἀμέλησε καὶ οὐκ ἐμπάζετο μήλων:
<lb rend="displayNum" n="115" />ἔνθεν ἔχων σύριγγα κατ᾽ ἤθεα καλὰ νομήων 
<lb rend="displayNum" n="116" />Πανὶ καὶ Ἑρμάωνι φίλην ἀνεβάλλετο μολπήν:
<lb rend="displayNum" n="117" />οὐ κύνες ὠρύοντο καὶ οὐ μυκήσατο ταῦρος,
<lb rend="displayNum" n="118" />μούνη δ᾽ ἠνεμόεσσα, βοῆς ἀδίδακτος ἐοῦσα,
<lb rend="displayNum" n="119" />Ἰδαίων ὀρέων ἀντίθροος ἴαχεν Ἠχώ.
<lb rend="displayNum" n="120" />ταῦροι δὲ χλοερῆς κεκορηότες ὑψόθι ποίης, 
<lb rend="displayNum" n="121" />κεκλιμένοι βαρύγουνον ἐπ᾽ ἰσχίον εὐνάζοντο.
<lb rend="displayNum" n="122" />ὣς ὁ μὲν ὑψορόφοιο φυτῶν ὑπένερθε καλύπτρης
<lb rend="displayNum" n="123" />τηλόθεν Ἑρμάωνα διάκτορον εἶδε λιγαίνων.
<lb rend="displayNum" n="124" />δειμαίνων δ᾽ ἀνόρουσε, θεῶν δ᾽ ἀλέεινεν ὀπωπήν:
<lb rend="displayNum" n="125" />καὶ χορὸν εὐκελάδων δονάκων ἐπὶ φηγὸν ἐρείσας 
<lb rend="displayNum" n="126" />μήπω πολλὰ καμοῦσαν ἑὴν ἀνέκοπτεν ἀοιδήν.
<lb rend="displayNum" n="127" />τοῖα δὲ δειμαίνοντα θέσκελος Ἑρμῆς:
<lb rend="displayNum" n="128" />γαῦλον ἀπορρίψας καὶ πώεα καλὰ μεθήσας
<lb rend="displayNum" n="129" />δεῦρο θεμιστεύσειας ἐπουρανίῃσι δικάζων:
<lb rend="displayNum" n="130" />δεῦρο διακρίνων προφερέστερον εἶδος ὀπωπῆς 
<lb rend="displayNum" n="131" />φαιδροτέρῃ τόδε μῆλον, ἐπήρατον ἔρνος, ὀπάσσαις.
<lb rend="displayNum" n="132" />τοῖον ἀνηΰτησεν: ὁ δ᾽ ἤπιον ὄμμα τανύσσας
<lb rend="displayNum" n="133" />ἦκα διακρίνειν πειρήσατο κάλλος ἑκάστης.
<lb rend="displayNum" n="134" />δέρκετο μὲν γλαυκῶν βλεφάρων σέλας, ἔδρακε δειρὴν
<lb rend="displayNum" n="135" />χρυσῷ δαιδαλέην, ἐφράσσατο κόσμον ἑκάστης 
<pb id="p.552" />
<lb rend="displayNum" n="136" />καὶ πιέρνης μετόπισθε καὶ αὐτῶν ἴχνια ταρσῶν.
<lb rend="displayNum" n="137" />χειρῶν μειδιόωντα δίκης προπάροιθεν ἑλοῦσα
<lb rend="displayNum" n="138" />τοῖον Ἀλεξάνδρῳ μυθήσατο μῦθον Ἀθήνη:
<lb rend="displayNum" n="139" />δεῦρο, τέκος Πριάμοιο, Διὸς παράκοιτιν ἐάσας
<lb rend="displayNum" n="140" />καὶ θαλάμων βασίλειαν ἀτιμήσας Ἀφροδίτην 
<lb rend="displayNum" n="141" />ἠνορέης ἐπίκουρον ἐπαινήσειας Ἀθήνην.
<lb rend="displayNum" n="142" />φασί σε κοιρανέειν καὶ Τρώιον ἄστυ φυλάσσειν:
<lb rend="displayNum" n="143" />δεῦρό σε τειρομένοισι σαόπτολιν ἀνδράσι θήσω,
<lb rend="displayNum" n="144" />μή ποτέ σοι βαρύμηνις ἐπιβρίσειεν Ἐνυώ.
<lb rend="displayNum" n="145" />πείθεο, καὶ πολέμους τε καὶ ἠνορέην σε διδάξω. 
<lb rend="displayNum" n="146" />ὣς ἡ μὲν πολύμητις ἀνηΰτησεν Ἀθήνη.
<lb rend="displayNum" n="147" />τοῖα δ᾽ ὑποβλήδην λευκώλενος ἔννεπεν Ἥρη:
<lb rend="displayNum" n="148" />εἴ με διακρίνων προφερέστερον ἔρνος ὀπάσσῃς,
<lb rend="displayNum" n="149" />πάσης ἡμετέρης Ἀσίης ἡγήτορα θήσω.
<lb rend="displayNum" n="150" />ἔργα μόθων ἀθέριζε: τί γὰρ πολέμων βασιλῆι; 
<lb rend="displayNum" n="151" />κοίρανος ἰφθίμοισι καὶ ἀπτολέμοισι κελεύει.
<lb rend="displayNum" n="152" />οὐκ αἰεὶ θεράποντες ἀριστεύουσιν Ἀθήνης:
<lb rend="displayNum" n="153" />ὠκύμοροι θνῄσκουσιν ὑποδρηστῆρες Ἐνυοῦς.
<lb rend="displayNum" n="154" />τοίην κοιρανίην πρωτόθρονος ὤπασεν Ἥρη.
<lb rend="displayNum" n="155" />ἡ δ᾽ ἑανὸν βαθύκολπον, ἐς ἠέρα γυμνώσασα 
<lb rend="displayNum" n="156" />κόλπον, ἀνῃώρησε καὶ οὐκ ᾐδέσσατο Κύπρις.
<lb rend="displayNum" n="157" />χειρὶ δ᾽ ἐλαφρίζουσα μελίφρονα δεσμὸν ἐρώτων
<lb rend="displayNum" n="158" />στῆθος ἅπαν γύμνωσε καὶ οὐκ ἐμνήσατο μαζῶν.
<lb rend="displayNum" n="159" />τοῖα δὲ μειδιόωσα προσέννεπε μηλοβοτῆρα:
<lb rend="displayNum" n="160" />δέξό με καὶ πολέμων ἐπιλήθεο, δέχνυσο μορφὴν 
<lb rend="displayNum" n="161" />ἡμετέρην καὶ σκῆπτρα καὶ Ἀσίδα κάλλιπε γαῖαν.
<lb rend="displayNum" n="162" />ἔργα μόθων οὐκ οἶδα: τί γὰρ σακέων Ἀφροδίτῃ;
<lb rend="displayNum" n="163" />ἀγλαΐῃ πολὺ μᾶλλον ἀριστεύουσι γυναῖκες.
<lb rend="displayNum" n="164" />ἀντὶ μὲν ἠνορέης ἐρατὴν παράκοιτιν ὀπάσσω,
<pb id="p.554" />
<lb rend="displayNum" n="165" />ἀντὶ δὲ κοιρανίης Ἑλένης ἐπιβήσεο λέκτρων: 
<lb rend="displayNum" n="166" />νυμφίον ἀθρήσει σε μετὰ Τροίην Λακεδαίμων
<lb rend="displayNum" n="167" />οὔπω μῦθος ἔληγεν, ὁ δ᾽ ἀγλαὸν ὤπασε μῆλον,
<lb rend="displayNum" n="168" />ἀγλαΐης ἀνάθημα, μέγα κτέρας Ἀφρογενείῃ,
<lb rend="displayNum" n="169" />φυταλιὴν πολέμοιο, κακὴν πολέμοιο γενέθλην.
<lb rend="displayNum" n="170" />χειρὶ δὲ μῆλον ἔχουσα τόσην ἀνενείκατο φωνὴν 
<lb rend="displayNum" n="171" />Ἥρην κερτομέουσα καὶ ἀντιάνειραν Ἀθήνην:
<lb rend="displayNum" n="172" />εἴξατέ μοι πολέμοιο συνήθεες, εἴξατε νίκης.
<lb rend="displayNum" n="173" />ἀγλαΐην ἐφίλησα, καὶ ἀγλαΐη με διώκει.
<lb rend="displayNum" n="174" />φασί σε, μῆτερ Ἄρηος, ὑπ᾽ ὠδίνεσσιν ἀέξειν
<lb rend="displayNum" n="175" />ἠυκόμων Χαρίτων ἱερὸν χορόν: ἀλλά σε πᾶσαι 
<lb rend="displayNum" n="176" />σήμερον ἠρνήσαντο, καὶ οὐ μίαν εὗρες ἀρωγόν.
<lb rend="displayNum" n="177" />οὐ σακέων βασίλεια καὶ οὐ πυρός ἐσσι τιθήνη:
<lb rend="displayNum" n="178" />οὔ σοι Ἄρης ἐπάρηξε, καὶ εἰ δορὶ μαίνεται Ἄρης,
<lb rend="displayNum" n="179" />οὐ φλόγες Ἡφαίστοιο, καὶ εἰ φλογὸς ἆσθμα λοχεύει.
<lb rend="displayNum" n="180" />οἶα δὲ κυδιάεις ἀνεμώλιος, Ἀτρυτώνη, 
<lb rend="displayNum" n="181" />ἣν γάμος οὐκ ἔσπειρε καὶ οὐ μαιώσατο μήτηρ,
<lb rend="displayNum" n="182" />ἀλλὰ σιδηρείη σε τομὴ καὶ ῥίζα σιδήρου
<lb rend="displayNum" n="183" />πατρῴων ἀλόχευτον ἀνεβλάστησε καρήνων.
<lb rend="displayNum" n="184" />οἶα δὲ χαλκείοισι καλυψαμένη χρόα πέπλοις
<lb rend="displayNum" n="185" />καὶ φεύγεις φιλότητα καὶ Ἄρεος ἔργα διώκεις, 
<lb rend="displayNum" n="186" />ἁρμονίης ἀδίδακτος, ὁμοφροσύνης ἀδαήμων.
<lb rend="displayNum" n="187" />ἀγνώσσεις, ὅτι μᾶλλον ἀνάλκιδές εἰσιν Ἀθῆναι
<lb rend="displayNum" n="188" />τοῖαι, κυδαλίμοισιν ἀγαλλόμεναι πολέμοισι,
<lb rend="displayNum" n="189" />κεκριμένων μελέων οὔτ᾽ ἄρσενες οὔτε γυναῖκες;
<lb rend="displayNum" n="190" />τοῖον ἐφυβρίζουσα προσέννεπε Κύπρις Ἀθήνην, 
<lb rend="displayNum" n="191" />ὣς ἡ μὲν πτολίπορθον ἀέθλιον ἔλλαχε μορφῆς
<pb id="p.556" />
<lb rend="displayNum" n="192" />Ἥρην ἐξελάσασα καὶ ἀσχαλόωσαν Ἀθήνην:
<lb rend="displayNum" n="193" />ἱμείρων δ᾽ ὑπ᾽ ἔρωτι καὶ ἣν οὐκ εἶδε διώκων,
<lb rend="displayNum" n="194" />Δύσπαρις ἀθροίσας ἐπὶ δάσκιον ἤγαγεν ὕλην
<lb rend="displayNum" n="195" />ἀνέρας ἐργοπόνοιο δαήμονας Ἀτρυτώνης. 
<lb rend="displayNum" n="196" />ἔνθα πολυπ0ρέμνοιο δαϊζόμεναι δρύες Ἴδης
<lb rend="displayNum" n="197" />ἤριπον ἀρχεκάκοιο περιφροσύνῃσι Φερέκλου,
<lb rend="displayNum" n="198" />ὅς τότε μαργαίνοντι χαριζόμενος βασιλῆι
<lb rend="displayNum" n="199" />νῆας Ἀλεξάνδρῳ δρυτόμῳ τεκτήνατο χαλκῷ.
<lb rend="displayNum" n="200" />αὐτῆμαρ προβέβουλε καὶ αὐτῆμαρ κάμε νῆας, 
<lb rend="displayNum" n="201" />νῆας δ᾽ οὐκ ἐνόησε καὶ οὐκ ἤσκησεν Ἀθήνη.
<lb rend="displayNum" n="202" />ἄρτι μὲν Ἰδαίων ὀρέων ἠλλάξατο πόντον
<lb rend="displayNum" n="203" />καὶ λεχέων ἐπίκουρον ἐφεσπομένην Ἀφροδίτην
<lb rend="displayNum" n="204" />πολλάκις ἀκταίοισιν ἱλασσάμενος θυέεσσιν
<lb rend="displayNum" n="205" />ἔπλεεν Ἑλλήσποντον ἐπ᾽ εὐρέα νῶτα θαλάσσης, 
<lb rend="displayNum" n="206" />τῷ δὲ πολυτλήτων σημήια φαίνετο μόχθων.
<lb rend="displayNum" n="207" />κυανέη μὲν ὕπερθεν ἀναθρώσκουσα θάλασσα
<lb rend="displayNum" n="208" />οὐρανὸν ὀρφναίων ἑλίκων ἐζώσατο δεσμῷ
<lb rend="displayNum" n="209" />εἶθαρ ἀμιχθαλόεντος ἀπ᾽ ἠέρος ὄμβρον ἱεῖσα,
<lb rend="displayNum" n="210" />ἐκλύσθη δέ τε πόντος ἐρεσσομένων ἐρετάων. 
<lb rend="displayNum" n="211" />τόφρα δὲ Δαρδανίην καὶ Τρώιον οὖδας ἀμείψας
<lb rend="displayNum" n="212" />Ἰσμαρίδος μεθέηκε παραπλώων στόμα λίμνης,
<lb rend="displayNum" n="213" />αἶψα δὲ Θρηικίοιο μετ᾽ οὔρεα Παγγαίοιο
<lb rend="displayNum" n="214" />Φυλλίδος ἀντέλλοντα φιλήνορος ἔδρακε τύμβον
<pb id="p.558" />
<lb rend="displayNum" n="215" />καὶ δρόμον ἐννεάκυκλον ἀλήμονος εἶδε κελεύθου, 
<lb rend="displayNum" n="216" />ἔνθα διαστείχουσα κινύρεο, Φυλλίς, ἀκοίτην
<lb rend="displayNum" n="217" />δεχνυμένη παλίνορσον ἀπήμονα Δημοφόωντα,
<lb rend="displayNum" n="218" />ὁππότε νοστήσειεν Ἀθηναίης ἀπὸ δήμων.
<lb rend="displayNum" n="219" />τῷ δὲ βαθυκλήροιο διὰ χθονὸς Αἱμονιήων
<lb rend="displayNum" n="220" />ἐξαπίνης ἀνέτελλεν Ἀχαιίδος ἄνθεα γαίης, 
<lb rend="displayNum" n="221" />Φθίη βωτιάνειρα καὶ εὐρυάγυια Μυκήνη.
<lb rend="displayNum" n="222" />ἔνθεν ἀνερχομένοιο παρ᾽ εἰαμενὰς Ἐρυμάνθου
<lb rend="displayNum" n="223" />Σπάρτην καλλιγύναικα, φίλην πόλιν Ἀτρείωνος,
<lb rend="displayNum" n="224" />κεκλιμένην ἐνόησεν ἐπ᾽ Εὐρώταο ῥεέθροις.
<lb rend="displayNum" n="225" />ἄγχι δὲ ναιομένην ὑπὸ δάσκιον οὔρεος ὕλην 
<lb rend="displayNum" n="226" />γείτονα παπταίνων ἐρατὴν θηεῖτο Θεράπνην.
<lb rend="displayNum" n="227" />οὔπω κεῖθεν ἔην δολιχὸς πλόος, οὐδέ γαλήνης
<lb rend="displayNum" n="228" />δηρὸν ἐρεσσομένων ἠκούετο δοῦπος ἐρετμῶν,
<lb rend="displayNum" n="229" />καὶ χθονὸς εὐκόλποισιν ἐπ᾽ ἠιόνεσσι βαλόντες
<lb rend="displayNum" n="230" />πείσματα νηὸς ἔδησαν, ὅσοις ἁλὸς ἔργα μεμήλει. 
<lb rend="displayNum" n="231" />αὐτὰρ ὁ χιονέοιο λοεσσάμενος ποταμοῖο
<lb rend="displayNum" n="232" />ᾤχετο φειδομένοισιν ἐπ᾽ ἴχνεσιν ἴχνος ἐρείδων,
<lb rend="displayNum" n="233" />μὴ πόδες ἱμερόεντες ὑποχραίνοιντο κονίης,
<lb rend="displayNum" n="234" />μὴ πλοκάμων κυνέῃσιν ἐπιβρίσαντες ἐθείρας
<lb rend="displayNum" n="235" />ὀξύτερον σπεύδοντος ἀναστέλλοιεν ἀῆται. 
<lb rend="displayNum" n="236" />ἄρτι μὲν αἰπύδμητα φιλοξείνων ναετήρων
<lb rend="displayNum" n="237" />δώματα παπταίνων καὶ γείτονας ἐγγύθι νηοὺς
<lb rend="displayNum" n="238" />ἄστεος ἀγλαΐην διεμέτρεεν, ἔνθα μὲν αὐτῆς
<lb rend="displayNum" n="239" />χρύσεον ἐνδαπίης θηεύμενος εἶδος Ἀθήνης,
<lb rend="displayNum" n="240" />ἔνθα δὲ Καρνείοιο φίλον κτέρας Ἀπόλλωνος 
<lb rend="displayNum" n="241" />οἶκον Ἀμυκλαίοιο παραγνάμψας Ὑακίνθου,
<lb rend="displayNum" n="242" />ὅν ποτε κουρίζοντα σὺν Ἀπόλλωνι νοήσας
<lb rend="displayNum" n="243" />δῆμος Ἀμυκλαίων ἠγάσσατο, μὴ Διὶ Λητὼ
<pb id="p.560" />
<lb rend="displayNum" n="244" />κυσαμένη καὶ τοῦτον ἀνήγαγεν: αὐτὰρ Ἀπόλλων
<lb rend="displayNum" n="245" />οὐκ ἐκάη Ζεφύρῳ ζηλήμονι παῖδα φυλάσσων. 
<lb rend="displayNum" n="246" />γαῖα δὲ δακρύσαντι χαριζομένη βασιλῆι
<lb rend="displayNum" n="247" />ἄνθος ἀνηέξησε, παραίφασιν Ἀπόλλωνος,
<lb rend="displayNum" n="248" />ἄνθος ἀριζήλοιο φερώνυμον ἡβητῆρος.
<lb rend="displayNum" n="249" />ἤδη δ᾽ ἀγχιδόμοισιν ἐπ᾽ Ἀτρείδαο μελάθροις
<lb rend="displayNum" n="250" />ἵστατο θεσπεσίῃσιν ἀγαλλόμενος χαρίτεσσιν. 
<lb rend="displayNum" n="251" />οὐ Διὶ τοῖον ἔτικτεν ἐπήρατον υἷα Θυώνη:
<lb rend="displayNum" n="252" />ἱλήκοις, Διόνυσε: καὶ εἰ Διός ἐσσι γενέθλης,
<lb rend="displayNum" n="253" />καλὸς ἔην καὶ καὶ κεῖνος ἐπ᾽ ἀγλαΐῃσι προσώπων.
<lb rend="displayNum" n="254" />ἡ δὲ φιλοξείνων θαλάμων κληῖδας ἀνεῖσα 
<lb rend="displayNum" n="255" />ἐξαπίνης Ἑλένη μετεκίαθε δώματος αὐλὴν 
<lb rend="displayNum" n="256" />καὶ θαλερῶν προπάροιθεν ὀπιπεύουσα θυράων
<lb rend="displayNum" n="257" />ὡς ἴδεν, ὣς ἐκάλεσσε καὶ ἐς μυχὸν ἤγαγεν οἴκου
<lb rend="displayNum" n="258" />καί μιν ἐφεδρήσσειν νεοπηγέος ὑψόθεν ἕδρης
<lb rend="displayNum" n="259" />ἀργυρέης ἐπέτελλε: κόρον δ᾽ οὐκ εἶχεν ὀπωπῆς
<lb rend="displayNum" n="260" />ἄλλοτε δὴ χρύσειον ὀισαμένη Κυθερείης 
<lb rend="displayNum" n="261" />κοῦρον ὀπιπεύειν θαλαμηπόλον—ὀψὲ δ᾽ ἀνέγνω,
<lb rend="displayNum" n="262" />ὡς οὐκ ἔστιν Ἔρως: βελέων δ᾽ οὐκ εἶδε φαρέτρην—
<lb rend="displayNum" n="263" />πολλάκι δ᾽ ἀγλαΐῃσιν ἐυγλήνοισι προσώπων
<lb rend="displayNum" n="264" />παπταίνειν ἐδόκευε τὸν ἡμερίδων βασιλῆα:
<lb rend="displayNum" n="265" />ἀλλ᾽ οὐχ ἡμερίδων θαλερὴν ἐδόκευεν ὀπώρην 
<lb rend="displayNum" n="266" />πεπταμένην χαρίεντος ἐπὶ ξυνοχῇσι καρήνου.
<lb rend="displayNum" n="267" />ὀψὲ δὲ θαμβήσασα τόσην ἀνενείκατο φωνήν:
<lb rend="displayNum" n="268" />ξεῖνε, πόθεν τελέθεις; ἐρατὸν γένος εἰπὲ καὶ ἡμῖν.
<lb rend="displayNum" n="269" />ἀγλαΐην μὲν ἔοικας ἀριζήλῳ βασιλῆι,
<pb id="p.562" />
<lb rend="displayNum" n="270" />ἀλλὰ τεὴν οὐκ οἶδα παρ᾽ Ἀργείοισι γενέθλην. 
<lb rend="displayNum" n="271" />πᾶσαν Δευκαλίωνος ἀμύμονος οἶδα γενέθλην:
<lb rend="displayNum" n="272" />οὐ Πύλον ἠμαθόεσσαν ἔχεις, Νηλήιον οὖδας,
<lb rend="displayNum" n="273" />—Ἀντίλοχον δεδάηκα, τεὴν δ᾽ οὐκ εἶδον ὀπωπὴν
<lb rend="displayNum" n="274" />οὐ Φθίην χαρίεσσαν, ἀριστήων τροφὸν ἀνδρῶν:
<lb rend="displayNum" n="275" />οἶδα περικλήιστον ὅλον γένος Αἰακιδάων, 
<lb rend="displayNum" n="276" />ἀγλαΐην Πηλῆος, ἐυκλείην Τελαμῶνος,
<lb rend="displayNum" n="277" />ἤθεα Πατρόκλοιο καὶ ἠνορέην Ἀχιλῆος.
<lb rend="displayNum" n="278" />τοῖα Πάριν ποθέουσα λιγύθροος ἔννεπε νύμφη:
<lb rend="displayNum" n="279" />αὐτὰρ ὁ μειλιχίην ἠμείβετο γῆρυν ἀνοίξας:
<lb rend="displayNum" n="280" />εἴ τινά που Φρυγίης ἐνὶ πείρασι γαῖαν ἀκούεις, 
<lb rend="displayNum" n="281" />Ἴλιον, ἣν πύργωσε Ποσειδάων καὶ Ἀπόλλων:
<lb rend="displayNum" n="282" />εἴ τινά που πολύολβον ἐνὶ Τροίῃ βασιλῆα
<lb rend="displayNum" n="283" />ἔκλυες εὐώδινος ἀπὸ Κρονίδαο γενέθλης:
<lb rend="displayNum" n="284" />ἔνθεν ἀριστεύων ἐμφύλια πάντα διώκω.
<lb rend="displayNum" n="285" />εἰμί, γύναι, Πριάμοιο πολυχρύσου φίλος υἱός, 
<lb rend="displayNum" n="286" />εἰμὶ δὲ Δαρδανίδης: ὁ δὲ Δάρδανος ἐκ Διὸς ἦεν,
<lb rend="displayNum" n="287" />ᾧ καὶ ἀπ᾽ Οὐλύμποιο θεοὶ ξυνήονες ἀνδρῶν
<lb rend="displayNum" n="288" />πολλάκι θητεύουσι καὶ ἀθάνατοί περ ἐόντες:
<lb rend="displayNum" n="289" />ὧν ὁ μὲν ἡμετέρης δωμήσατο τείχεα πάτρης,
<lb rend="displayNum" n="290" />τείχεα μαρμαίροντα, Ποσειδάων καὶ Ἀπόλλων. 
<lb rend="displayNum" n="291" />αὐτὰρ ἐγώ, βασίλεια, δικασπόλος εἰμὶ θεάων:
<lb rend="displayNum" n="292" />καὶ γὰρ ἀκηχεμένῃσιν ἐπουρανίῃσι δικάζων
<lb rend="displayNum" n="293" />Κύπριδος ἀγλαΐην καὶ ἐπήρατον ᾔνεσα μορφήν,
<lb rend="displayNum" n="294" />ἡ δὲ περικλήιστον, ἐμῶν ἀντάξιον ἔργων,
<lb rend="displayNum" n="295" />νύμφην ἱμερόεσσαν ἐμοὶ κατένευσεν ὀπάσσαι, 
<lb rend="displayNum" n="296" />ἣν Ἑλένην ἐνέπουσι, κασιγνήτην Ἀφροδίτης,
<lb rend="displayNum" n="297" />ἧς ἕνεκεν τέτληκα καὶ οἴδματα τόσσα περῆσαι.
<lb rend="displayNum" n="298" />δεῦρο γάμον κεράσωμεν, ἐπεὶ Κυθέρεια κελεύει:
<lb rend="displayNum" n="299" />μή με καταισχύνειας, ἐμὴν <add>μὴ</add> Κύπριν ἐλέγξῃς.
<pb id="p.564" />
<lb rend="displayNum" n="300" />οὐκ ἐρέω: τί δὲ τόσσον ἐπισταμένην σε διδάξω; 
<lb rend="displayNum" n="301" />οἶσθα γάρ, ὡς Μενέλαος ἀνάλκιδός ἐστι γενέθλης:
<lb rend="displayNum" n="302" />οὐ τοῖαι γεγάασιν ἐν Ἀργείοισι γυναῖκες,
<lb rend="displayNum" n="303" />καὶ γὰρ ἀκιδνοτέροισιν ἀεξόμεναι μελέεσσιν
<lb rend="displayNum" n="304" />ἀνδρῶν εἶδος ἔχουσι, νόθοι δ᾽ ἐγένοντο γυναῖκες.
<lb rend="displayNum" n="305" />ἔννεπεν: ἡ δ᾽ ἐρόεσσαν ἐπὶ χθονὶ πῆξεν ὀπωπὴν 
<lb rend="displayNum" n="306" />δηρὸν ἀμηχανέουσα καὶ οὐκ ἠμείβετο νύμφη.
<lb rend="displayNum" n="307" />ὀψὲ δὲ θαμβήσασα τόσην ἀνενείκατο φωνήν:
<lb rend="displayNum" n="308" />ἀτρεκέως, ὦ ξεῖνε, τεῆς ποτε πυθμένα πάτρης
<lb rend="displayNum" n="309" />τὸ πρὶν ἐδωμήσαντο Ποσειδάων καὶ Ἀπόλλων;
<lb rend="displayNum" n="310" />ἤθελον ἀθανάτων δαιδάλματα κεῖνα νοῆσαι 
<lb rend="displayNum" n="311" />καὶ νομὸν οἰοπόλοιο λιγύπνοον Ἀπόλλωνος,
<lb rend="displayNum" n="312" />ἔνθα θεοδμήτοισι παρὰ προθύροισι πυλάων
<lb rend="displayNum" n="313" />πολλάκις εἰλιπόδεσσιν ἐφέσπετο βουσὶν Ἀπόλλων.
<lb rend="displayNum" n="314" />ἀγρέο νῆν Σπάρτηθεν ἐπὶ Τροίην με κομίζων.
<lb rend="displayNum" n="315" />ἕψομαι, ὡς Κυθέρεια γάμων βασίλεια κελεύει. 
<lb rend="displayNum" n="316" />οὐ τρομέω Μενέλαον, ὅταν Τροίη με νοήσῃ:
<lb rend="displayNum" n="317" />τοίην συνθεσίην καλλίσφυρος ἔννεπε νύμφη.
<lb rend="displayNum" n="318" />νὺξ δέ, πόνων ἄμπαυμα μετ᾽ ἠελίοιο κελεύθους,
<lb rend="displayNum" n="319" />ὕπνον ἐλαφρίζουσα, παρήορον ὤπασεν ἠῶ
<lb rend="displayNum" n="320" />ἀρχομένην: δοιὰς δὲ πύλας ὤιξεν ὀνείρων, 
<lb rend="displayNum" n="321" />τὴν μὲν ἀληθείης—κεράων ἀπελάμπετο κόσμος—
<lb rend="displayNum" n="322" />ἔνθεν ἀναθρῴσκουσι θεῶν νημερτέες ὀμφαί,
<lb rend="displayNum" n="323" />τὴν δὲ δολοφροσύνης, κενεῶν θρέπτειραν ὀνείρων.
<lb rend="displayNum" n="324" />αὐτὰρ ὁ ποντοπόρων Ἑλένην ἐπὶ σέλματα νηῶν
<lb rend="displayNum" n="325" />ἐκ θαλάμων ἐκόμισσε φιλοξείνου Μενελάου, 
<lb rend="displayNum" n="326" />κυδιόων δ᾽ ὑπέροπλον ὑποσχεσίῃ Κυθερείης
<lb rend="displayNum" n="327" />φόρτον ἄγων ἔσπευδεν ἐς Ἴλιον ἰωχμοῖο.
</p><p><lb rend="displayNum" n="328" />Ἑρμιόνη δ᾽ ἀνέμοισιν ἀπορρίψασα καλύπτρην
<lb rend="displayNum" n="329" />ἱσταμένης πολύδακρυς ἀνέστενεν ἠριγενείης,
<pb id="p.566" />
<lb rend="displayNum" n="330" />πολλάκι δ᾽ ἀμφιπόλους θαλάμων ἔκτοσθε λαβοῦσα, 
<lb rend="displayNum" n="331" />ὀξύτατον βοόωσα τόσην ἀνενείκατο φωνήν:
<lb rend="displayNum" n="332" />παῖδες, πῆ με λιποῦσα πολύστονον ᾤχετο μήτηρ,
<lb rend="displayNum" n="333" />ἣ χθιζόν σὺν ἐμοὶ θαλάμων κληῖδας ἑλοῦσα
<lb rend="displayNum" n="334" />ἔδραθεν ὑπνώουσα καὶ ἐς μίαν ἤλυθεν εὐνήν;
<lb rend="displayNum" n="335" />ἔννεπε δακρυχέουσα, συνωδύροντο δὲ παῖδες. 
<lb rend="displayNum" n="336" />ἀγρόμεναι δ᾽ ἑκάτερθεν ἐπὶ προθύροισιν ἐρύκειν
<lb rend="displayNum" n="337" />Ἑρμιόνην στενάχουσαν ἐπειρήσαντο γυναῖκες:
<lb rend="displayNum" n="338" />τέκνον ὀδυρομένη, γόον εὔνασον. Ὤιετο μήτηρ,
<lb rend="displayNum" n="339" />νοστήσει παλίνορσος: ἔτι κλαίουσα νοήσεις.
<lb rend="displayNum" n="340" />οὐχ ὁράᾳς; γοεραί μὲν ἐπιμύουσιν ὀπωπαί, 
<lb rend="displayNum" n="341" />πυκνὰ δὲ μυρομένης θαλεραὶ μινύθουσι παρειαί.
<lb rend="displayNum" n="342" />ἦ τάχα νυμφάων ἐς ὁμήγυριν ἀγρομενάων
<lb rend="displayNum" n="343" />ἤλυθεν, ἰθείης δὲ παραπλάζουσα κελεύθου
<lb rend="displayNum" n="344" />ἵσταται ἀσχαλόωσα, καὶ ἐς λειμῶνα μολοῦσα
<lb rend="displayNum" n="345" />ὡράων δροσόεντος ὑπὲρ πεδίοιο θαάσσει, 
<lb rend="displayNum" n="346" />ἢ χρόα πατρῴοιο λοεσσομένη ποταμοῖο
<lb rend="displayNum" n="347" />ᾤχετο καὶ δήθυνεν ἐπ᾽ Εὐρώταο ῥεέθροις.
<lb rend="displayNum" n="348" />τοῖα δὲ δακρύσασα πολύστονος ἔννεπε κούρη:
<lb rend="displayNum" n="349" />οἶδεν ὄρος, ποταμῶν ἐδάη ῥόον, οἶδε κελεύθους
<lb rend="displayNum" n="350" />ἐς ῥόδον, ἐς λειμῶνα: τί μοι φθέγγεσθε, γυναῖκες; 
<lb rend="displayNum" n="351" />ἀστέρες ὑπνώουσι, καὶ ἐν σκοπέλοισιν ἰαύει:
<lb rend="displayNum" n="352" />ἀστέρες ἀντέλλουσι, καὶ οὐ παλίνορσος ἱκάνει.
<lb rend="displayNum" n="353" />μῆτερ ἐμή, τίνα χῶρον ἔχεις; τίνα δ᾽ οὔρεα ναίεις;
<lb rend="displayNum" n="354" />πλαζομένην θῆρές σε κατέκτανον; ἀλλὰ καὶ αὐτοὶ
<lb rend="displayNum" n="355" />θῆρες ἀριζήλοιο Διὸς τρομέουσι γενέθλην 
<lb rend="displayNum" n="356" />ἤριπες ἐξ ὀχέων χθαμαλῆς ἐπὶ νῶτα κονίης
<lb rend="displayNum" n="357" />σὸν δέμας οἰοπόλοισιν ἐνὶ δρυμοῖσι λιποῦσα;
<lb rend="displayNum" n="358" />ἀλλὰ πολυπρέμνων ξυλόχων ὑπὸ δάσκιον ὕλην
<lb rend="displayNum" n="359" />δένδρεα παπτήνασα καὶ αὐτῶν μέχρι πετήλων
<lb rend="displayNum" n="360" />σὸν δέμας οὐκ ἐνόησα: καὶ οὐ νεμεσίζομαι ὕλῃ. 
<pb id="p.568" />
<lb rend="displayNum" n="361" />μὴ διεροῖς στονόεντος ἐπ᾽ Εὐρώταο ῥεέθροις
<lb rend="displayNum" n="362" />νηχομένην ἐκάλυψεν ὑποβρυχίην σε γαλήνη;
<lb rend="displayNum" n="363" />ἀλλὰ καὶ ἐν ποταμοῖσι καὶ ἐν πελάγεσσι θαλάσσης
<lb rend="displayNum" n="364" />νηιάδες ζώουσι καὶ οὐ κτείνουσι γυναῖκας.
<lb rend="displayNum" n="365" />ὣς ἡ μὲν στενάχιζεν: ἀνακλίνουσα δὲ δειρὴν 
<lb rend="displayNum" n="366" />ὕπνον ἔπνει, θανάτοιο συνέμπορον: ἦ γὰρ ἐτύχθη
<lb rend="displayNum" n="367" />ἄμφω ἀναγκαίη ξυνήια πάντα λαχόντε
<lb rend="displayNum" n="368" />ἔργα παλαιοτέροιο κασιγνήτοιο διώκειν.
<lb rend="displayNum" n="369" />ἔνθεν ἀκηχεμένοισι βαρυνόμεναι βλεφάροισι
<lb rend="displayNum" n="370" />πολλάκις ὑπνώουσιν, ὅτε κλαίουσι, γυναῖκες. 
<lb rend="displayNum" n="371" />ἡ μὲν ἀλητεύουσα δολοφροσύνῃσιν ὀνείρων
<lb rend="displayNum" n="372" />μητέρα παπταίνειν ὠίσατο, τοῖα δὲ κούρη
<lb rend="displayNum" n="373" />ἴαχε θαμβήσασα καὶ ἀχνυμένη περ ἐοῦσα:
<lb rend="displayNum" n="374" />χθιζὸν ὀδυρομένην με δόμων ἔκτοσθε φυγοῦσα
<lb rend="displayNum" n="375" />κάλλιπες ὑπνώουσαν ὑπὲρ λεχέων γενετῆρος. 
<lb rend="displayNum" n="376" />ποῖον ὄρος μεθέηκα; τίνας προλέλοιπα κολώνας;
<lb rend="displayNum" n="377" />οὕτω καλλικόμοιο μεθ᾽ ἁρμονίην Ἀφροδίτην Ἀφροδίτης;
<lb rend="displayNum" n="378" />τοῖα δὲ φωνήσασα προσέννεπε Τυνδαρεώνη:
<lb rend="displayNum" n="379" />τέκνον ἀκηχεμένη, μὴ μέμφεο δεινὰ παθούσῃ: 
<lb rend="displayNum" n="380" />ὁ χθιζός με μολών ἀπατήλιος ἥρπασεν ἀνήρ. 
<lb rend="displayNum" n="381" />ἔννεπεν. ἡ δ᾽ ἀνόρουσε καὶ οὐχ ὁρόωσα τιθήνην
<lb rend="displayNum" n="382" />ὀξυτέρῃ πολὺ μᾶλλον ἀνεβρυχήσατο φωνῇ:
<lb rend="displayNum" n="383" />ἠερίης, ὄρνιθες, ἐύπτερα τέκνα γενέθλης,
<lb rend="displayNum" n="384" />εἴπατε νοστήσαντες ἐπὶ Κρήτην Μενελάῳ:
<lb rend="displayNum" n="385" />χθιζὸν ἐπὶ Σπάρτην τις ἀνὴρ ἀθεμίστιος ἐλθὼν 
<lb rend="displayNum" n="386" />ἀγλαΐην ξύμπασαν ἑῶν ἀλάπαξε μελάθρων.
</p><p><lb rend="displayNum" n="387" />ὣς ἡ μὲν πολύδακρυς ἐς ἠέρα φωνήσασα,
<lb rend="displayNum" n="388" />μητέρα μαστεύουσα, μάτην ἐπλάζετο κούρη.
<lb rend="displayNum" n="389" />καὶ Κικόνων πτολίεθρα καὶ Αἰολίδος πόρον Ἕλλης
<pb id="p.570" />
<lb rend="displayNum" n="390" />Δαρδανίης λιμένεσσιν ὁ νυμφίος ἤγαγε νύμφην. 
<lb rend="displayNum" n="391" />πυκνὰ δὲ τίλλε κόμην, χρυσέην δ᾽ ἔρριψε καλύπτρην
<lb rend="displayNum" n="392" />Κασσάνδρη νεόφοιτον ἀπ᾽ ἀκροπόληος ἰδοῦσα.
<lb rend="displayNum" n="393" />Τροίη δ᾽ ὑψιδόμων πυλέων κληῖδας ἀνεῖσα
<lb rend="displayNum" n="394" />δέξατο νοστήσαντα τὸν ἀρχέκακον πολιήτην.
</p></div1></body></text></TEI.2>