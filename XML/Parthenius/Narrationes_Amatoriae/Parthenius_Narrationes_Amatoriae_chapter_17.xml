<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="17" org="uniform" sample="complete"><head>δε περιανδρι ματρε</head><p><milestone unit="section" n="1" />

λέγεται δὲ καὶ Περίανδρον τὸν Κορίνθιον τὴν μὲν
 ἀρχὴν ἐπιεικῆ τε καὶ πρᾶον εἶναι, ὕστερον δὲ
φονικώτατον γενέσθαι δἰ αἰτίαν τήνδε. ἡ μήτηρ αὐτοῦ
κομιδῇ νέου πολλῷ <del status="unremarkable">πόθῳ</del> κατείχετο, καὶ τέως
<del status="unremarkable">μὲν</del> ἀνεπίμπλατο τῆς ἐπιθυμίας περιπλεκομένη τῷ
παιδί: προϊόντος δὲ τοῦ χρόνου τὸ πάθος ἐπὶ μεῖζον
ηὔξετο, καὶ κατέχειν τὴν νόσον οὐκέτι οἵα τε ἦν, ἕως
ἀποτολμήσασα προσφέρει λόγους τῷ παιδὶ ὡς αὐτοῦ
γυνή τις ἐρῴη τῶν πάνυ καλῶν, παρεκάλει τε αὐτὸν
μὴ περιορᾶν αὐτὴν περαιτέρω καταξαινομένην. <milestone unit="section" n="2" /> Ὁ
<pb id="p.22" />
δὲ τὸ μὲν πρῶτον οὐκ ἔφη φθερεῖν ἐζευγμένην γυναῖκα
ὑπό τε νόμων καὶ ἐθῶν, λιπαρῶς δὲ προσκειμένης
τῆς μητρὸς συγκατατίθεται. Κἀπειδὴ νὺξ
ἐπῆλθεν, εἰς ἣν ἐτέτακτο τῷ παιδί, προυδήλωσεν
 αὐτῷ μήτε λύχνα φαίνειν ἐν τῷ θαλάμῳ, μήτε ἀνάγκην
αὐτῇ ἐπάγειν πρὸς τὸ διαλεχθῆναί τι: ἐπιπροσθεῖσθαι
γὰρ αὐτὴν ὑπ̓ αἰδοῦς. <milestone unit="section" n="3" />Καθομολογησαμένου
δὲ τοῦ Περιάνδρου πάντα ποιήσειν κατὰ τὴν
ὑφήγησιν τῆς μητρός, ὡς ὅτι κράτιστα αὑτὴν ἀσκήσασα
 εἰσέρχεται παρὰ τὸν παῖδα, καὶ πρὶν ἢ ὑποφαίνειν
ἕω λαθραίως ἔξεισιν. <milestone unit="section" n="4" />Τῇ δ̓ ὑστεραίᾳ ἀναπυνθανομένης
αὐτῆς εἰ κατὰ νοῦν αὐτῷ γένοιτο καὶ
εἰ αὖτις θέλοι αὐτὴν παῤ αὐτὸν ἀφικέσθαι, ὁ Περίανδρος
σπουδάζειν τε ἔφη καὶ ἡσθῆναι οὐ μετρίως.
 Ὡς δὲ <del status="unremarkable">ἐκ</del> τούτου οὐκ ἀνίει φοιτῶσα πρὸς τὸν παῖδα
καί τις <del status="unremarkable">καὶ</del> ἔρως ὑπῄει τὸν Περίανδρον, ἤδη σπουδὴν
ἐτίθετο γνωρίσαι τὴν ἄνθρωπον ἥτις ἦν. <milestone unit="section" n="5" />Καὶ
ἕως μέν τινος ἐδεῖτο τῆς μητρὸς ἐξικετεῦσαι ἐκείνην
ὅπως τε εἰς λόγους αὐτῷ ἀφίκοιτο κἀπειδὴ εἰς πολὺν
 πόθον ἐπαγάγοιτο αὐτόν, δήλη ποτὲ γένοιτο:
νυνὶ δὲ παντάπασι πρᾶγμα ἄγνωμον πάσχειν διὰ τὸ
μὴ ἐφίεσθαι αὐτῷ καθορᾶν τὴν ἐκ πολλοῦ χρόνου
συνοῦσαν αὐτῷ: ἐπεὶ δὲ ἡ μήτηρ ἀπεῖργεν αἰτιωμένη
τὴν αἰσχύνην τῆς γυναικός, κελεύει τινὰ τῶν ἀμφ̓
αὑτὸν οἰκετῶν λύχνα κατακρύψαι. <milestone unit="section" n="6" /> Τῆς δὲ κατὰ τὸ
σύνηθες ἀφικομένης καὶ μελλούσης κατακλίνεσθαι,
ἀναδραμὼν ὁ Περίανδρος ἀναίρει τὸ φῶς, καὶ κατιδὼν
τὴν μητέρα ὥρμησεν ἐπὶ τὸ διεργάσασθαι αὐτήν:
κατασχεθεὶς δὲ ὑπό τινος δαιμονίου φαντάσματος
 ἀπετράπετο, κἀκ τούτου παραπλὴξ ἦν νοῦ τε καὶ
φρενῶν κατέσκηψέ τε εἰς ὠμότητα καὶ πολλοὺς ἀπέσφαξε
<pb id="p.23" />
τῶν πολιτῶν: ἡ δὲ μήτηρ πολλὰ κατολοφυραμένη
τὸν ἑαυτῆς δαίμονα, ἀνεῖλεν ἑαυτήν.
</p></div1></body></text></TEI.2>