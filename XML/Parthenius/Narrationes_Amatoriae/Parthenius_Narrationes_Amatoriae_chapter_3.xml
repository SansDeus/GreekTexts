<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="3" org="uniform" sample="complete"><head>δε ευιππε</head><p><milestone unit="section" n="1" />

 Οὐ μόνον δὲ Ὀδυσσεὺς περὶ Αἰόλον ἐξήμαρτεν,
ἀλλὰ καὶ μετὰ τὴν ἄλην, ὡς τοὺς μνηστῆρας ἐφόνευσεν,
εἰς Ἤπειρον ἐλθὼν χρηστηρίων τινῶν ἕνεκα
τὴν Τυρίμμα θυγατέρα ἔφθειρεν Εὐίππην, ὃς αὐτὸν
οἰκείως τε ὑπεδέξατο καὶ μετὰ πάσης προθυμίας
ἐξένιζε. Παῖς δὲ αὐτῷ γίνεται ἐκ ταύτης Εὐρύαλος.
<milestone unit="section" n="2" /> Τοῦτον ἡ μήτηρ, ἐπεὶ εἰς ἥβην ἦλθεν, ἀποπέμπεται
εἰς Ἰθάκην, συμβόλαιά τινα δοῦσα ἐν δέλτῳ κατεσφραγισμένα.
<milestone unit="section" n="3" /><lb /> τοῦ δὲ Ὀδυσσέως κατὰ τύχην τότε μὴ
﻿<pb id="p.6" />
παρόντος, Πηνελόπη καταμαθοῦσα ταῦτα καὶ ἄλλως
δὲ προπεπυσμένη τὸν τῆς Εὐίππης ἔρωτα, πείθει
τὸν Ὀδυσσέα παραγενόμενον, πρὶν ἢ γνῶναί τι τούτων
ὡς ἔχει, κατακτεῖναι τὸν Εὐρύαλον ὡς ἐπιβουλεύοντα
αὐτῷ. <milestone unit="section" n="4" /> Καὶ Ὀδυσσεὺς μὲν διὰ τὸ μὴ ἐγκρατὴς
φῦναι μηδὲ ἄλλως ἐπιεικὴς αὐτόχειρ τοῦ παιδὸς
ἐγένετο, καὶ οὐ μετὰ πολὺν χρόνον ἢ τόδε ἀπειργάσθαι
πρὸς τῆς αὐτὸς αὑτοῦ γενεᾶς τρωθεὶς ἀκάνθῃ
θαλασσίας τρυγόνος ἐτελεύτησεν.
</p></div1></body></text></TEI.2>