<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="27" org="uniform" sample="complete"><head>δε αλξινοε</head><p><milestone unit="section" n="1" />

Ἔχει δὲ λόγος καὶ Ἀλκινόην, τὴν Πολύβου μὲν
τοῦ Κορινθίου θυγατέρα, γυναῖκα δὲ Ἀμφιλόχου
τοῦ Δρύαντος, κατὰ μῆνιν Ἀθηνᾶς ἐπιμανῆναι
ξένῳ Σαμίῳ: <milestone unit="section" n="2" />Ξάνθος αὐτῷ ὄνομα. Ἐπὶ μισθῷ γὰρ
 αὐτὴν ἀγαγομένην χερνῆτιν γυναῖκα Νικάνδρην καὶ
ἐργασαμένην ἐνιαυτὸν ὕστερον ἐκ τῶν οἰκίων ἐλάσαι,
μὴ ἐντελῆ τὸν μισθὸν ἀποδοῦσαν: τὴν δὲ ἀράσασθαι
πολλὰ Ἀθηνᾷ τίσασθαι αὐτὴν ἀντ̓ ἀδίκου στερήσεως:
ὅθεν εἰς τοσοῦτον ἐλθεῖν, ὥστε ἀπολιπεῖν οἶκόν τε
 καὶ παῖδας ἤδη γεγονότας, συνεκπλεῦσαί τε τῷ Ξάνθῳ:
<milestone unit="section" n="3" />γενομένην δὲ κατὰ μέσον πόρον ἔννοιαν λαβεῖν
τῶν εἰργασμένων, καὶ αὐτίκα πολλά τε δάκρυα
προΐεσθαι καὶ ἀνακαλεῖν ὁτὲ μὲν ἄνδρα κουρίδιον,
ὁτὲ δὲ τοὺς παῖδας: τέλος δὲ πολλὰ τοῦ Ξάνθου παρηγοροῦντος
<pb id="p.29" />
καὶ φαμένου γυναῖκα ἕξειν, μὴ πειθομένην
ῥῖψαι ἑαυτὴν εἰς θάλασσαν.
</p></div1></body></text></TEI.2>