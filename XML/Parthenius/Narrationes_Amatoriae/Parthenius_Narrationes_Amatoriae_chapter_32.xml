<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="32" org="uniform" sample="complete"><head>δε αντηιππε</head><p><milestone unit="section" n="1" />

Παρὰ δὲ Χάοσι μειρακίσκος τις τῶν πάνυ δοκίμων
Ἀνθίππης ἠράσθη. Ταύτην ὑπελθὼν πάσῃ
μηχανῇ πείθει αὐτῷ συμμιγῆναι: ἡ δὲ ἄρα καὶ αὐτὴ
 οὐκ ἐκτὸς ἦν τοῦ πρὸς τὸν παῖδα πόθου: καὶ ἐκ
τοῦδε λανθάνοντες τοὺς αὑτῶν γονεῖς ἐξεπίμπλασαν
τὴν ἐπιθυμίαν. <milestone unit="section" n="2" />Ἑορτῆς δέ ποτε τοῖς Χάοσι δημοτελοῦς
ἀγομένης καὶ πάντων εὐωχουμένων, ἀποσκεδασθέντες
εἴς τινα δρυμὸν κατειλήθησαν. Ἔτυχε
 δὲ ἄρα ὁ τοῦ βασιλέως υἱὸς Κίχυρος πάρδαλιν διώκων,
﻿<pb id="p.31" />
ἧς συνελαθείσης εἰς ἐκεῖνον τὸν δρυμὸν ἀφίησιν
ἐπ̓ αὐτὴν τὸν ἄκοντα. Καὶ τῆς μὲν ἁμαρτάνει,
<milestone unit="section" n="3" /> τυγχάνει δὲ τῆς παιδός: ὑπολαβὼν δὲ τὸ θηρίον καταβεβληκέναι
ἐγγυτέρω τὸν ἵππον προσελαύνει: καὶ
καταμαθὼν τὸ μειράκιον ἐπὶ τοῦ τραύματος τῆς παιδὸς
ἔχον τὼ χεῖρε ἐκτός τε φρενῶν ἐγένετο καὶ περιδινηθεὶς
ἀπολισθάνει τοῦ ἵππου εἰς χωρίον ἀπόκρημνον
καὶ πετρῶδες. <milestone unit="section" n="4" /> Ἔνθα δὴ ὁ μὲν ἐτεθνήκει, οἱ δὲ
Χάονες, τιμῶντες τὸν βασιλέα, κατὰ τὸν αὐτὸν
τόπον τείχη περιεβάλοντο καὶ τὴν πόλιν ἐκάλεσαν
Κίχυρον. <milestone unit="section" n="5" /> Φασὶ δέ τινες τὸν δρυμὸν ἐκεῖνον εἶναι
τῆς Ἐχίονος θυγατρὸς Ἠπείρου, ἣν μεταναστᾶσαν ἐκ
Βοιωτίας βαδίζειν μεθ̓ Ἁρμονίας καὶ Κάδμου, φερομένην
τὰ Πενθέως λείψανα, ἀποθανοῦσαν δὲ περὶ
τὸν δρυμὸν τόνδε ταφῆναι: διὸ καὶ τὴν γῆν Ἤπειρον
ἀπὸ ταύτης ὀνομασθῆναι.
</p></div1></body></text></TEI.2>