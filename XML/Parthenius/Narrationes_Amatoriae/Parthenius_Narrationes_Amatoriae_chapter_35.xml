<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="35" org="uniform" sample="complete"><head>δε ευλιμενε</head><p><milestone unit="section" n="1" />


 Ἐν δὲ Κρήτῃ ἠράσθη Λύκαστος τῆς Κύδωνος
θυγατρὸς Εὐλιμένης, ἣν ὁ πατὴρ Ἀπτέρῳ καθωμολόγητο
πρωτεύοντι τότε Κρητῶν: ταύτῃ κρύφα
συνὼν ἐλελήθει. Ὡς δὲ τῶν Κρητικῶν τινες πόλεων
ἐπισυνέστησαν Κύδωνι καὶ πολὺ περιῆσαν, πέμπει
 τοὺς πευσομένους εἰς θεοῦ, ὅ τι ἂν ποιῶν κρατήσειεν
τῶν πολεμίων. <milestone unit="section" n="2" />Καὶ αὐτῷ θεσπίζεται τοῖς ἐγχωρίοις
ἥρωσι σφαγιάσαι παρθένον. Ἀκούσας δὲ
τοῦ χρηστηρίου Κύδων διεκλήρου τὰς παρθένους
πάσας, καὶ κατὰ δαίμονα ἡ θυγάτηρ λαγχάνει. <milestone unit="section" n="3" />Λύκαστος
 δὲ δείσας περὶ αὐτῆς μηνύει τὴν φθορὰν καὶ
ὡς ἐκ πολλοῦ χρόνου συνείη αὐτῇ: ὁ δὲ πολὺς ὅμιλος
πολὺ μᾶλλον ἐδικαίου αὐτὴν τεθνάναι. <milestone unit="section" n="4" />Ἐπειδὴ
δὲ ἐσφαγιάσθη, ὁ Κύδων τὸν ἱερέα κελεύει αὐτῆς
διατεμεῖν τὸ ἐπομφάλιον, καὶ οὕτως εὑρέθη ἔγκυος.
 Ἄπτερος δὲ δόξας ὑπὸ Λυκάστου δεινὰ πεπονθέναι
λοχήσας αὐτὸν ἀνεῖλε καὶ διὰ ταύτην τὴν αἰτίαν
ἔφυγε πρὸς Ξάνθον εἰς Τέρμερα.
</p></div1></body></text></TEI.2>