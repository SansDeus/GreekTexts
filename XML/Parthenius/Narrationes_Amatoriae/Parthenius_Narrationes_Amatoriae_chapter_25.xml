<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="25" org="uniform" sample="complete"><head>δε πηαψλλο</head><p><milestone unit="section" n="1" />

 Φάυλλος δ̓ ὁ τύραννος ἠράσθη τῆς Ἀρίστωνος
 γυναικός, ὃς Οἰταίων προστάτης ἦν: οὗτος διαπεμπόμενος
πρὸς αὐτὴν χρυσόν τε πολὺν καὶ ἄργυρον
ἐπηγγέλλετο δώσειν, εἴ τέ τινος ἄλλου δέοιτο
φράζειν ἐκέλευεν ὡς οὐχ ἁμαρτησομένην. <milestone unit="section" n="2" /> Τὴν δ̓
ἄρα πολὺς εἶχε πόθος ὅρμου τοῦ τότε κειμένου ἐν τῷ
τῆς Προνοίας Ἀθηνᾶς ἱερῷ, ὃν εἶχε λόγος Ἐριφύλης
γεγονέναι, ἠξίου τε ταύτης τῆς δωρεᾶς τυχεῖν. <milestone unit="section" n="3" /> Φάυλλος
δὲ τά τε ἄλλα κατασύρων ἐκ Δελφῶν ἀναθήματα
ἀναιρεῖται καὶ τὸν ὅρμον: ἐπεὶ δὲ διεκομίσθη εἰς οἶκον
τὸν Ἀρίστωνος, χρόνον μέν τινα ἐφόρει αὐτὸν
ἡ γυνὴ μάλα περίπυστος οὖσα, μετὰ δὲ ταῦτα παραπλήσιον
αὐτῇ πάθος συνέβη τῷ περὶ τὴν Ἐριφύλην
γενομένῳ. <milestone unit="section" n="4" /> Ὁ γὰρ νεώτερος τῶν υἱῶν αὐτῆς μανεὶς
τὴν οἰκίαν ὑφῆψε, καὶ τήν τε μητέρα καὶ τὰ πολλὰ
τῶν κτημάτων κατέφλεξε.
</p></div1></body></text></TEI.2>