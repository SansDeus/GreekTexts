<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="36" org="uniform" sample="complete"><head>δε αργαντηονε</head><p><milestone unit="section" n="1" />

Λέγεται δὲ καὶ Ῥῆσον, πρὶν ἐς Τροίαν ἐπίκουρον
ἐλθεῖν, ἐπὶ πολλὴν γῆν ἰέναι προσαγόμενόν
<pb id="p.33" />
τε καὶ δασμὸν ἐπιτιθέντα. Ἔνθα δὴ καὶ εἰς Κίον
ἀφικέσθαι κατὰ κλέος γυναικὸς καλῆς: Ἀργανθώνη
αὐτῇ ὄνομα. <milestone unit="section" n="2" /> Αὕτη τὴν μὲν κατ̓ οἶκον δίαιταν καὶ
μονὴν ἀπεστύγει, ἀθροισαμένη δὲ κύνας πολλοὺς
ἐθήρευεν οὐ μάλα τινὰ προσιεμένη. Ἐλθὼν οὖν ὁ
Ῥῆσος εἰς τόνδε τὸν χῶρον βίᾳ μὲν αὐτὴν οὐκ ἦγεν,
ἔφη δὲ θέλειν αὐτῇ συγκυνηγεῖν: καὶ αὐτὸς γὰρ
ὁμοίως ἐκείνῃ τὴν πρὸς ἀνθρώπους ὁμιλίαν ἐχθαίρειν:
ἡ δὲ ταῦτα λέξαντος ἐκείνου κατῄνεσε πειθομένη
αὐτὸν ἀληθῆ λέγειν. <milestone unit="section" n="3" /> Χρόνου δὲ πολλοῦ διαγενομένου
εἰς πολὺν ἔρωτα παραγίνεται τοῦ Ῥήσου:
καὶ τὸ μὲν πρῶτον ἡσυχάζει αἰδοῖ κατεχομένη: ἐπειδὴ
δὲ σφοδρότερον ἐγίνετο τὸ πάθος, ἀπετόλμησεν
εἰς λόγους ἐλθεῖν αὐτῷ, καὶ οὕτως ἐθέλων αὐτὴν
ἐκεῖνος ἠγάγετο γυναῖκα. <milestone unit="section" n="4" /> Ὕστερον δέ, πολέμου γενομένου
τοῖς Τρωσί, μετῄεσαν αὐτὸν οἱ βασιλεῖς
ἐπίκουρον: ἡ δὲ Ἀργανθώνη, εἴτε καὶ δἰ ἔρωτα,
ὃς πολὺς ὑπῆν αὐτῇ, εἴτε καὶ ἄλλως καταμαντευομένη
τὸ μέλλον, βαδίζειν αὐτὸν οὐκ εἴα. <milestone unit="section" n="5" /> Ῥῆσος δὲ
μάλα κακιζόμενος ἐπὶ <del status="unremarkable">τῇ</del> μονῇ οὐκ ἠνέσχετο, ἀλλὰ
ἦλθεν εἰς Τροίαν καὶ μαχόμενος ἐπὶ ποταμῷ τῷ νῦν
ἀπ̓ ἐκείνου Ῥήσῳ καλουμένῳ, πληγεὶς ὑπὸ Διομήδους
ἀποθνήσκει. <milestone unit="section" n="6" /> Ἡ δὲ ὡς ᾔσθετο τεθνηκότος αὐτοῦ,
αὖτις ἀπεχώρησεν εἰς τὸν τόπον, ἔνθα ἐμίγη
πρῶτον αὐτῷ, καὶ περὶ αὐτὸν ἀλωμένη θαμὰ ἐβόα
τοὔνομα τοῦ Ῥήσου: τέλος δὲ σῖγα τῷ ποταμῷ προσημένη
διὰ λύπην ἐξ ἀνθρώπων ἀπηλλάγη.
Παρθενίου Νικαέως
περὶ ἐρωτικῶν παθημάτων
τέλος
</p></div1></body></text></TEI.2>