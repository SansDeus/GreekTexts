<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="18" org="uniform" sample="complete"><head>δε νεαερα</head><p><milestone unit="section" n="1" />

 Ὑψικρέων δὲ Μιλήσιος καὶ Προμέδων Νάξιος
μάλιστα φίλω ἤστην. Ἀφικομένου οὖν ποτε
Προμέδοντος εἰς Μίλητον, θατέρου λέγεται τὴν γυναῖκα
Νέαιραν ἐρασθῆναι αὐτοῦ. Καὶ παρόντος μὲν
τοῦ Ὑψικρέοντος μὴ τολμᾶν αὐτὴν διαλέγεσθαι τῷ
ξένῳ: <milestone unit="section" n="2" /> μετὰ δὲ χρόνον ὡς ὁ μὲν Ὑψικρέων ἐτύγχανεν
ἀποδημῶν, ὁ δὲ αὖτις ἀφίκετο, νύκτωρ αὐτοῦ κοιμωμένου
ὑπεισέρχεται ἡ Νέαιρα καὶ πρῶτον μὲν οἵα
<del status="unremarkable">τε</del> ἦν πείθειν αὐτόν: ἐπειδὴ δὲ ἐκεῖνος οὐκ ἐνεδίδου,
Δία τε Ἑταιρήιον καὶ Ξένιον αἰδούμενος, προσέταξεν
ἡ Νέαιρα ταῖς θεραπαίναις ἀποκλεῖσαι τὸν
θάλαμον, καὶ οὕτως, πολλὰ ἐπαγωγὰ ποιούσης,
<milestone unit="section" n="3" /> ἠναγκάσθη μιγῆναι αὐτῇ: τῇ μέντοι ὑστεραίᾳ δεινὸν
ἡγησάμενος εἶναι τὸ πραχθὲν ᾤχετο πλέων ἐπὶ
τῆς Νάξου. ἔνθα <del status="unremarkable">δὴ</del> καὶ ἡ Νέαιρα δείσασα τὸν
Ὑψικρέοντα διέπλευσεν εἰς τὴν Νάξον: κἀπειδὴ αὐτὴν
ἐζήτει ὁ Ὑψικρέων, ἱκέτις προσκαθίζετο ἐπὶ τῆς
ἑστίας τῆς ἐν τῷ Πρυτανείῳ. <milestone unit="section" n="4" /> Οἱ δὲ Νάξιοι λιπαροῦντι
τῷ Ὑψικρέοντι ἐκδώσειν μὲν οὐκ ἔφασαν,
ἐκέλευον μέντοι πείσαντα αὐτὴν ἄγεσθαι: δόξας δὲ
ὁ Ὑψικρέων ἀσεβεῖσθαι, πείθει <del status="unremarkable">τοὺς</del> Μιλησίους
πολεμεῖν τοῖς Ναξίοις.
</p></div1></body></text></TEI.2>