<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="7" org="uniform" sample="complete"><head>δε ηιππαρινο</head><p><milestone unit="section" n="1" />

 Ἐν δὲ τῇ Ἰταλῇ Ἡρακλείᾳ παιδὸς διαφόρου τὴν

<pb id="p.10" />
ὄψιν ῾Ἱππαρῖνος αὐτῷ ὄνομἀ τῶν πάνυ δοκίμων
Ἀντιλέων ἠράσθη, ὃς πολλὰ μηχανώμενος οὐδαμῆ
δυνατὸς ἦν αὐτὸν ἁρμόσασθαι. περὶ δὲ γυμνάσια
διατρίβοντι <del status="unremarkable">πολλὰ</del> τῷ παιδὶ προσρυεὶς ἔφη τοσοῦτον
 αὐτοῦ πόθον ἔχειν, ὥστε πάντα πόνον ἀνατλῆναι,
καὶ ὅ τι ἂν κελεύῃ μηδενὸς αὐτὸν ἁμαρτήσεσθαι.
<milestone unit="section" n="2" />Ὁ δὲ ἄρα κατειρωνευόμενος προσέταξεν αὐτῷ ἀπό
τινος ἐρυμνοῦ χωρίου, ὃ μάλιστα ἐφρουρεῖτο ὑπὸ
τοῦ τῶν Ἡρακλεωτῶν τυράννου, τὸν κώδωνα κατακομίσαι,
 πειθόμενος μὴ <del status="unremarkable">ἄν</del> ποτε τελέσειν αὐτὸν
τόνδε τὸν ἆθλον. Ἀντιλέων δὲ κρύφα τὸ φρούριον
ὑπελθὼν καὶ λοχήσας τὸν φύλακα τοῦ κώδωνος
κατακαίνει, κἀπειδὴ ἀφίκετο πρὸς τὸ μειράκιον
ἐπιτελέσας τὴν ὑπόσχεσιν, ἐν πολλῇ αὐτῷ εὐνοίᾳ
 ἐγένετο, καὶ ἐκ τοῦδε μάλιστα ἀλλήλους ἐφίλουν.
<milestone unit="section" n="3" />Ἐπεὶ δὲ ὁ τύραννος τῆς ὥρας ἐγλίχετο
τοῦ παιδὸς καὶ οἷός <del status="unremarkable">τε</del> ἦν αὐτὸν βίᾳ προσάγεσθαι,
δυσανασχετήσας ὁ Ἀντιλέων ἐκείνῳ μὲν
παρεκελεύσατο μὴ ἀντιλέγειν κινδυνεύειν, αὐτὸς δὲ
 οἴκοθεν ἐξιόντα τὸν τύραννον προσδραμὼν ἀνεῖλεν:
καὶ τοῦτο δράσας δρόμῳ ἵετο καὶ διέφυγεν ἄν, εἰ μὴ
προβάτοις συνδεδεμένοις ἀμφιπεσὼν ἐχειρώθη. <milestone unit="section" n="4" />Διὸ
τῆς πόλεως εἰς τἀρχαῖον ἀποκαταστάσης, ἀμφοτέροις
παρὰ τοῖς Ἡρακλεώταις ἐτέθησαν εἰκόνες χαλκαῖ, καὶ
 νόμος ἐγράφη, μηδένα ἐλαύνειν τοῦ λοιποῦ πρόβατα συνδεδεμένα.
</p></div1></body></text></TEI.2>