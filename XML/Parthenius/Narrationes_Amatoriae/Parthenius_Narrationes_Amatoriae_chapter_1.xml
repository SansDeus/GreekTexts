<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="1" org="uniform" sample="complete"><head>δε λψρξο</head><p><milestone unit="section" n="1" />

 Ἁρπασθείσης Ἰοῦς τῆς Ἀργείας ὑπὸ λῃστῶν, ὁ
πατὴρ αὐτῆς Ἴναχος μαστῆράς τε καὶ ἐρευνητὰς
ἄλλους καθῆκεν, ἐν δὲ αὐτοῖς Λύρκον τὸν Φορωνέως,
ὃς μάλα πολλὴν γῆν ἐπιδραμὼν καὶ πολλὴν θάλασσαν
περαιωθείς, τέλος, ὡς οὐχ εὕρισκεν, ἀπεῖπε τὸν
κάματον: καὶ εἰς μὲν Ἄργος δεδοικὼς τὸν Ἴναχον
οὐ μάλα τι κατῄει, ἀφικόμενος δὲ εἰς Καῦνον πρὸς
Αἰγιαλὸν γαμεῖ αὐτοῦ τὴν θυγατέρα Εἱλεβίην: ἔφασαν
γὰρ τὴν κόρην ἰδοῦσαν τὸν Λύρκον εἰς ἔρωτα
<pb id="p.4" />
ἐλθεῖν καὶ πολλὰ τοῦ πατρὸς δεηθῆναι κατασχεῖν
αὐτόν: ὁ δὲ τῆς τε βασιλείας μοῖραν οὐκ ἐλαχίστην
ἀποδασάμενος καὶ τῶν λοιπῶν ὑπαργμάτων γαμβρὸν
εἶχεν. <milestone unit="section" n="2" />Χρόνου δὲ πολλοῦ προϊόντος ὡς τῷ
 Λύρκῳ παῖδες οὐκ ἐγίνοντο, ἦλθεν εἰς Διδυμέως
χρησόμενος περὶ γονῆς τέκνων: καὶ αὐτῷ θεσπίζει
ὁ θεὸς παῖδας φύσειν, ᾗ ἂν ἐκ τοῦ ναοῦ χωρισθεὶς
πρώτῃ συγγένηται: ὁ δὲ μάλα γεγηθὼς ἠπείγετο
πρὸς τὴν γυναῖκα πειθόμενος κατὰ νοῦν <del status="unremarkable">ἂν</del> αὐτῷ
χωρήσειν τὸ μαντεῖον. <milestone unit="section" n="3" /> Ἐπεὶ δὲ πλέων ἀφίκετο ἐς
Βύβασσον πρὸς Στάφυλον τὸν Διονύσου, μάλα φιλοφρόνως
ἐκεῖνος αὐτὸν ὑποδεχόμενος εἰς πολὺν
οἶνον προυτρέψατο, κἀπειδὴ πολλῇ μέθῃ παρεῖτο,
συγκατέκλινεν αὐτῷ Ἡμιθέαν τὴν θυγατέρα. Ταῦτα
 δὲ ἐποίει προπεπυσμένος τὸ τοῦ χρηστηρίου καὶ βουλόμενος
ἐκ ταύτης αὐτῷ παῖδας γενέσθαι. <milestone unit="section" n="4" />Δἰ ἔριδος
μέντοι ἐγένοντο Ῥοιώ τε καὶ Ἡμιθέα αἱ τοῦ Σταφύλου
τίς αὐτῶν μιχθείη τῷ ξένῳ: τοσοῦτος ἀμφοτέρας
κατέσχε πόθος. Λύρκος δὲ ἐπιγνοὺς τῇ
 ὑστεραίᾳ οἷα ἐδεδράκει <del status="unremarkable">καὶ</del> τὴν Ἡμιθέαν ὁρῶν συγκατακεκλιμένην
ἐδυσφόρει τε καὶ πολλὰ κατεμέμφετο
τὸν Στάφυλον, ὡς ἀπατεῶνα γενόμενον αὐτοῦ:
ὕστερον δέ, μηδὲν ἔχων ὅ τι ποιῇ, περιελόμενος τὴν
ζώνην δίδωσι τῇ κόρῃ κελεύων ἡβήσαντι τῷ παιδὶ
 φυλάττειν, ὅπως ἔχῃ γνώρισμα, ὁπόταν ἀφίκοιτο
πρὸς τὸν πατέρα αὑτοῦ εἰς Καῦνον, καὶ ἐξέπλευσεν.
<milestone unit="section" n="5" />Αἰγιαλὸς δὲ ὡς ᾔσθετο τά τε κατὰ τὸ χρηστήριον καὶ
τὴν Ἡμιθέαν, ἤλαυνεν τῆς γῆς αὐτόν. Ἔνθα δὴ
μάχη συνεχὴς ἦν τοῖς τε τῷ Λύρκῳ προσθεμένοις
 καὶ τοῖς τὰ Αἰγιαλοῦ φρονοῦσι: μάλιστα δὲ συνεργὸς
ἐγίνετο Εἱλεβίη: οὐ γὰρ ἀπεῖπεν τὸν Λύρκον.
<milestone unit="section" n="6" />Μετὰ δὲ ταῦτα ἀνδρωθεὶς ὁ ἐξ Ἡμιθέας καὶ Λύρκου
<pb id="p.5" />
῾Βασίλος αὐτῷ ὄνομἀ ἦλθεν εἰς τὴν Καυνίαν,
καὶ αὐτὸν γνωρίσας ὁ Λύρκος ἤδη γηραιὸς ὢν ἡγεμόνα
καθίστησι τῶν σφετέρων λαῶν.
</p></div1></body></text></TEI.2>