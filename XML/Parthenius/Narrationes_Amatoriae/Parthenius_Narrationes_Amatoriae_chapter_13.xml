<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="13" org="uniform" sample="complete"><head>δε ηαρπαλψξε</head><p><milestone unit="section" n="1" />

 Κλύμενος δὲ ὁ Τελέως ἐν Ἄργει γήμας Ἐπικάστην
 γεννᾷ παῖδας ἄρρενας μὲν Ἴδαν καὶ Θήραγρον,
θυγατέρα δὲ Ἁρπαλύκην πολύ τι τῶν ἡλίκων
θηλειῶν κάλλει διαφέρουσαν. <milestone unit="section" n="2" /> Ταύτης εἰς ἔρωτα
ἐλθὼν χρόνον μέν τινα ἐκαρτέρει καὶ περιῆν τοῦ
παθήματος: ὡς δὲ πολὺ μᾶλλον αὐτὸν ὑπέρρει τὸ
νόσημα, τότε διὰ τῆς τροφοῦ κατεργασάμενος τὴν
κόρην λαθραίως αὐτῇ συνῆλθεν. <milestone unit="section" n="3" /> Ἐπεὶ μέντοι γάμου
καιρὸς ἦν καὶ παρῆν Ἀλάστωρ, εἷς τῶν Νειλειδῶν,
ἀξόμενος αὐτήν, ᾧ καθωμολόγητο, παραχρῆμα
μὲν ἐνεχείρισε, πάνυ λαμπροὺς γάμους δαίσας:
μεταγνοὺς δὲ οὐ πολὺ ὕστερον διὰ τὸ ἔκφρων εἶναι
μεταθεῖ τὸν Ἀλάστορα, καὶ περὶ μέσην ὁδὸν αὐτῶν
ἤδη ὄντων, ἀφαιρεῖται τὴν κόρην, ἀγαγόμενός τε εἰς
Ἄργος ἀναφανδὸν αὐτῇ ἐμίσγετο. <milestone unit="section" n="4" /> Ἡ δὲ δεινὰ καὶ
ἔκνομα πρὸς τοῦ πατρὸς δόξασα πεπονθέναι τὸν
νεώτερον ἀδελφὸν κατακόπτει, καί τινος ἑορτῆς καὶ
θυσίας παῤ Ἀργείοις τελουμένης, ἐν ᾗ δημοσίᾳ
πάντες εὐωχοῦνται, τότε σκευάσασα τὰ κρέα τοῦ
παιδὸς παρατίθησι τῷ πατρί. <milestone unit="section" n="5" /> Καὶ ταῦτα δράσασα
αὐτὴ μὲν εὐξαμένη θεοῖς ἐξ ἀνθρώπων ἀπαλλαγῆναι
μεταβάλλει τὴν ὄψιν εἰς χαλκίδα ὄρνιν: Κλύμενος
δέ, ὡς ἔννοιαν ἔλαβε τῶν συμφορῶν, διαχρῆται ἑαυτόν.
<pb id="p.18" />
</p></div1></body></text></TEI.2>