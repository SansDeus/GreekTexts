<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="23" org="uniform" sample="complete"><head>δε ξηιλονιδε</head><p><milestone unit="section" n="1" />

Κλεώνυμος ὁ Λακεδαιμόνιος, βασιλείου γένους
ὢν καὶ πολλὰ κατορθώσας Λακεδαιμονίοις, ἔγημε
Χειλωνίδα προσήκουσαν αὐτῷ κατὰ γένος. Ταύτῃ
σφοδρῶς ἐπιτεταμένου τοῦ Κλεωνύμου καὶ τὸν ἔρωτα
 οὐκ ἠρέμα φέροντος, τοῦ μὲν κατηλόγει, πᾶσα δὲ
ἐνέκειτο Ἀκροτάτῳ, τῷ τοῦ βασιλέως υἱεῖ: <milestone unit="section" n="2" />καὶ
γὰρ ὁ μειρακίσκος αὐτῆς ἀναφανδὸν ὑπεκάετο, ὥστε
πάντας ἀνὰ στόμα ἔχειν τὴν ὁμιλίαν αὐτῶν. Δἰ ἣν
αἰτίαν δυσαναχετήσας ὁ Κλεώνυμος καὶ ἄλλως δὲ
 οὐκ ἀρεσκόμενος τοῖς Λακεδαιμονίοις ἔθεσιν, ἐπεραιώθη
πρὸς Πύρρον εἰς Ἤπειρον καὶ αὐτὸν ἀναπείθει
πειρᾶσθαι τῆς Πελοποννήσου, ὡς εἴ γε ἐντόνως
ἅψαιντο τοῦ πολέμου, ῥᾳδίως ἐκπολιορκήσοντες
τὰς ἐν αὐτῇ πόλεις: ἔφη δὲ καὶ αὐτῷ τι ἤδη προδιειργάσθαι,
 ὥστε καὶ στάσιν ἐγγενέσθαι τισὶ τῶν πόλεων.
</p></div1></body></text></TEI.2>