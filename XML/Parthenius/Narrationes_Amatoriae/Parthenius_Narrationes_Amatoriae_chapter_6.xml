<?xml version="1.0" encoding="utf-8"?>
<TEI.2><text id="tlg0655.tlg001.perseus-grc1"><body><div1 type="chapter" n="6" org="uniform" sample="complete"><head>δε παλλενε</head><p><milestone unit="section" n="1" />

Λέγεται καὶ Σίθωνα τὸν Ὀδομάντων βασιλέα γεννῆσαι
θυγατέρα Παλλήνην καλήν τε καὶ ἐπίχαριν,
 καὶ διὰ τοῦτο ἐπὶ πλεῖστον χωρῆσαι <del status="unremarkable">τὸ</del> κλέος
αὐτῆς, φοιτᾶν τε μνηστῆρας οὐ μόνον ἀπ̓ αὐτῆς
<del status="unremarkable">τῆς</del> Θρᾴκης, ἀλλὰ καὶ ἔτι πρόσωθέν τινας, ἀπό τε
Ἰλλυρίδος <del status="unremarkable">καὶ</del> τῶν ἐπὶ Τανάιδος ποταμοῦ κατῳκημένων:
τὸν δὲ Σίθωνα πρῶτον μὲν κελεύειν τοὺς
 ἀφικνουμένους μνηστῆρας πρὸς μάχην ἰέναι τὴν
<pb id="p.9" />
κόρην ἔχοντα, εἰ δὲ ἥττων φανείη, τεθνάναι, τούτῳ
τε τῷ τρόπῳ πάνυ συχνοὺς ἀνῃρήκει. <milestone unit="section" n="2" /> Μετὰ δὲ ὡς
αὐτόν <del status="unremarkable">τε</del> ἡ πλείων ἰσχὺς ἐπιλελοίπει, ἔγνωστό τε
αὐτῷ τὴν κόρην ἁρμόσασθαι, δύο μνηστῆρας ἀφιγμένους,
Δρύαντά τε καὶ Κλεῖτον, ἐκέλευεν, ἄθλου
προκειμένου τῆς κόρης, ἀλλήλοις διαμάχεσθαι, καὶ
τὸν μὲν τεθνάναι, τὸν δὲ περιγενόμενον τήν τε βασιλείαν
καὶ τὴν παῖδα ἔχειν. <milestone unit="section" n="3" /> Τῆς δὲ ἀφωρισμένης
ἡμέρας παρούσης, ἡ Παλλήνη ῾ἔτυχε γὰρ ἐρῶσα τοῦ
Κλείτοὐ πάνυ ὠρρώδει περὶ αὐτοῦ, καὶ σημῆναι
μὲν οὐκ ἐτόλμα τινὶ τῶν ἀμφ̓ αὑτήν, δάκρυα δὲ
πολλὰ κατεχεῖτο τῶν παρειῶν αὐτῆς, ἕως οὗ ὁ τροφεὺς
αὐτῆς πρεσβύτης ἀναπυνθανόμενος καὶ ἐπιγνοὺς
τὸ πάθος τῇ μὲν θαρρεῖν παρεκελεύσατο, ὡς
ᾗ βούλεται, ταύτῃ τοῦ πράγματος χωρήσοντος: <milestone unit="section" n="4" /> αὐτὸς
δὲ κρύφα ὑπέρχεται τὸν ἡνίοχον τοῦ Δρύαντος,
καὶ αὐτῷ χρυσὸν πολὺν ὁμολογήσας πείθει διὰ τῶν
ἁρματηίων τροχῶν μὴ διεῖναι τὰς περόνας. Ἔνθα
δὴ ὡς ἐς μάχην ἐξῄεσαν καὶ ἤλαυνεν ὁ Δρύας ἐπὶ
τὸν Κλεῖτον, οἱ τροχοὶ περιερρύησαν αὐτῷ τῶν ἁρμάτων:
καὶ οὕτως πεσόντα αὐτὸν ἐπιδραμὼν ὁ Κλεῖτος
ἀναιρεῖ. <milestone unit="section" n="5" /> Αἰσθόμενος δὲ ὁ Σίθων τόν τε ἔρωτα
καὶ τὴν ἐπιβουλὴν τῆς θυγατρός, μάλα μεγάλην πυρὰν
νήσας καὶ ἐπιθεὶς τὸν Δρύαντα οἷος ἦν ἐπικατασφάζειν
καὶ τὴν Παλλήνην: φαντάσματος δὲ θείου
γενομένου καὶ ἐξαπιναίως ὕδατος ἐξ οὐρανοῦ πολλοῦ
καταρραγέντος, μετέγνω τε καὶ γάμοις ἀρεσάμενος
τὸν παρόντα Θρᾳκῶν ὅμιλον ἐφίησι τῷ Κλείτῳ τὴν κόρην ἄγεσθαι.
</p></div1></body></text></TEI.2>