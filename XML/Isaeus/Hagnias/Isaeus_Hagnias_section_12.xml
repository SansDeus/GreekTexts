<?xml version="1.0" encoding="utf-8"?>
<TEI.2><text><body><div1 n="11" type="speech" org="uniform" sample="complete"><p><milestone unit="section" n="12" /><milestone unit="para" ed="P" />ἀκούετε,  ὦ ἄνδρες, ὅτι ὁ νομοθέτης οὐκ εἶπεν, ἐὰν μηδεὶς ᾖ πρὸς πατρὸς μέχρι ἀνεψιῶν παίδων, τοὺς τῶν ἀνεψιαδῶν εἶναι κυρίους, ἀλλὰ ἀπέδωκε τοῖς πρὸς μητρὸς τοῦ τελευτήσαντος, ἂν ἡμεῖς μὴ ὦμεν, τὴν κληρονομίαν ἤδη, ἀδελφοῖς καὶ ἀδελφαῖς καὶ παισὶ τοῖς τούτων καὶ τοῖς ἄλλοις, κατὰ ταὐτὰ<note anchored="yes" resp="Loeb" place="unspecified"><foreign lang="greek">ταὐτὰ</foreign>ρεισκε: <foreign lang="greek">ταῦτα.</foreign></note>  καθάπερ καὶ ἐξ ἀρχῆς ἦν ὑπειρημένον: τοὺς δὲ ἡμετέρους παῖδας ἔξω τῆς ἀγχιστείας ἐποίησεν. οἷς δὲ μηδ᾽ ἐὰν τετελευτηκὼς ἦν ἐγώ,<note anchored="yes" resp="Loeb" place="unspecified"><foreign lang="greek">τετελευτηκὼς ἦν ἐγώ</foreign>δοβρεε: <foreign lang="greek">-ηκότες ὦσιν ὡς ἐγώ.</foreign></note> δίδωσιν ὁ νόμος τὴν Ἁγνίου κληρονομίαν, πῶς ἐμοῦ τε ζῶντος καὶ κατὰ τοὺς νόμους ἔχοντος οἴονται αὑτοῖς εἶναι τὴν ἀγχιστείαν; οὐδαμῶς δήπουθεν.
</p></div1></body></text></TEI.2>