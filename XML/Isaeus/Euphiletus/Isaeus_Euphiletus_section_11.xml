<?xml version="1.0" encoding="utf-8"?>
<TEI.2><text><body><div1 n="12" type="speech" org="uniform" sample="complete"><p><milestone unit="section" n="11" />πρὸς δὲ τούτοις, ὦ ἄνδρες δικασταί, ἡμεῖς μὲν τοὺς συγγενεῖς μάρτυρας καὶ ἐπὶ τῶν διαιτητῶν καὶ ἐφ᾽ ὑμῶν παρεχόμεθα, οἷς οὐκ ἄξιον ἀπιστεῖν: οὗτοι δέ, ἐπειδὴ ἔλαχεν ὁ Εὐφίλητος τὴν δίκην τὴν προτέραν τῷ κοινῷ τῶν δημοτῶν καὶ τῷ τότε δημαρχοῦντι, ὃς νῦν τετελεύτηκε, δύο ἔτη τοῦ διαιτητοῦ τὴν δίαιταν ἔχοντος οὐκ ἐδυνήθησαν οὐδεμίαν μαρτυρίαν εὑρεῖν ὡς οὑτοσὶ ἄλλου τινὸς πατρός ἐστιν ἢ τοῦ ἡμετέρου. τοῖς δὲ διαιτῶσι μέγιστα &lt;ταῦτα&gt;<note anchored="yes" resp="Loeb" place="unspecified"><foreign lang="greek">ταῦτα</foreign>αδδ. ρεισκε.</note>  σημεῖα ἦν τοῦ ψεύδεσθαι τούτους, καὶ κατεδιῄτησαν αὐτῶν ἀμφότεροι. καί μοι λαβὲ<note anchored="yes" resp="Loeb" place="unspecified"><foreign lang="greek">λαβὲ</foreign>ρεισκε: <foreign lang="greek">λάβετε</foreign>φ μ.</note>  τῆς προτέρας διαίτης τὴν μαρτυρίαν.<quote type="*marturi/a"><title>Μαρτυρία</title></quote>
</p></div1></body></text></TEI.2>