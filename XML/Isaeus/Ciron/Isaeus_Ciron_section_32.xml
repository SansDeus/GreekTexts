<?xml version="1.0" encoding="utf-8"?>
<TEI.2><text><body><div1 n="8" type="speech" org="uniform" sample="complete"><p><milestone unit="section" n="32" /><milestone unit="para" ed="P" />οὐ τοίνυν ἐκ τούτου μόνον,  ἀλλὰ καὶ ἐκ τοῦ περὶ τῆς κακώσεως νόμου δῆλόν ἐστιν. εἰ γὰρ ἔζη μὲν ὁ πάππος, ἐνδεὴς δὲ ἦν τῶν ἐπιτηδείων, οὐκ ἂν οὗτος ὑπόδικος<note anchored="yes" resp="Loeb" place="unspecified"><foreign lang="greek">ὑπόδικος</foreign>σξαλιγερ: <foreign lang="greek">ἐπίδικος.</foreign></note>  ἦν τῆς κακώσεως ἀλλ᾽ ἡμεῖς. κελεύει γὰρ τρέφειν τοὺς γονέας: γονεῖς δ᾽ εἰσὶ μήτηρ καὶ πατὴρ καὶ πάππος καὶ τήθη καὶ τούτων μήτηρ καὶ πατήρ, ἐὰν ἔτι ζῶσιν: ἐκεῖνοι γὰρ ἀρχὴ τοῦ γένους εἰσί, καὶ τὰ ἐκείνων παραδίδοται τοῖς ἐκγόνοις<note anchored="yes" resp="Loeb" place="unspecified"><foreign lang="greek">ἐκγόνοις</foreign>βαιτερ-σαυππε: <foreign lang="greek">ἐγγόνοις.</foreign></note> : διόπερ ἀνάγκη τρέφειν αὐτούς ἐστι, κἂν μηδὲν καταλίπωσι. πῶς οὖν δίκαιόν ἐστιν, ἐὰν μὲν μηδὲν καταλίπωσιν, ἡμᾶς ὑποδίκους εἶναι τῆς κακώσεως, ἢν μὴ τρέφωμεν, εἰ δέ τι καταλελοίπασι, τόνδ᾽ εἶναι κληρονόμον ἀλλὰ μὴ ἡμᾶς; οὐδαμῶς δήπουθεν.
</p></div1></body></text></TEI.2>