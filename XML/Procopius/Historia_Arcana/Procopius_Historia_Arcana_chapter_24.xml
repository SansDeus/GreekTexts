<?xml version="1.0" encoding="utf-8"?>
<TEI.2><text id="tlg4029.tlg002.perseus-grc1"><body><div1 type="chapter" n="24" org="uniform" sample="complete"><p><milestone unit="section" n="1" />Οὐ μὴν οὐδὲ τὰ ἐς τοὺς στρατιώτας αὐτῷ
εἰργασμένα σιωπῇ δοτέον, οἷς δὴ τοὺς <add>πονηροτάτους</add>
ἐπέστησεν ἀνθρώπων ἁπάντων χρήματα σφᾶς ὅτι
πλεῖστα ξυλλέγειν ἐνθένδε κελεύσας, εὖ εἰδότας ὡς
μοῖρα τῶν πορισθησομένων ἡ δωδεκάτη αὐτοῖς κείσεται.
<milestone unit="section" n="2" />ὄνομα δὲ λογοθέτας αὐτοῖς ἔθετο. οἱ δὲ ἀνὰ  <pb ed="page-B" n="133" />
πᾶν ἔτος ἐπενόουν τάδε. τὰς στρατιωτικὰς συντάξεις
οὐχ ὁμοίως νόμος χορηγεῖσθαι ἐφεξῆς ἅπασιν, ἀλλὰ
<pb id="p.146" />
νέοις μὲν ἔτι αὐτοῖς. οὖσι καὶ στρατευσαμένοις ἀρτίως
ἐλάσσων ὁ πόρος, πεπονηκόσι δὲ καὶ μέσοις που ἤδη
καταλόγου γεγενημένοις ἐπὶ μεῖζον χωρεῖ. <milestone unit="section" n="3" /> γεγηρακόσι
μέντοι καὶ μέλλουσι τῆς στρατείας ἀφίεσθαι πολλῷ
ἔτι κομπωδεστέρα ἡ σύνταξις, ὅπως αὐτοί τε τὸ λοιπὸν
ἰδίᾳ βιοῦντες ἐς τὸ ἀποζῆν διαρκῶς ἔχοιεν, καὶ ἐπειδὰν
αὐτοῖς ξυμμετρήσασθαι τὸν βίον ξυμβαίη, παραψυχήν
τινα τῶν οἰκείων ἀπολιπεῖν τοῖς κατὰ τὴν
<milestone unit="section" n="4" /> <pb ed="page-P" n="69" /> οἰκίαν δυνατοὶ εἶεν. ὁ τοίνυν χρόνος τῶν στρατιωτῶν
τοὺς καταδεεστέρους ἐς τῶν τετελευτηκότων ἢ τῆς
στρατείας ἀφειμένων τοὺς βαθμοὺς ἀεὶ ἀναβιβάζων
πρυτανεύει κατὰ πρεσβεῖα τὰς ἐκ τοῦ δημοσίου συντάξεις
ἑκάστῳ. <milestone unit="section" n="5" /> ἀλλ̓ οἱ λογοθέται καλούμενοι οὐκ εἴων
ἐκ τῶν καταλόγων ἀφαιρεῖσθαι τὰ τῶν τετελευτηκότων
ὀνόματα, καίπερ ὁμοῦ διαφθειρομένων, ἄλλως τε καὶ
κατὰ τοὺς πολέμους συχνοὺς γινομένους, τῶν πλείστων.
οὐ μὴν οὐδὲ τοὺς καταλόγους ἔτι ἐπλήρουν, καὶ ταῦτα
χρόνου συχνοῦ. <milestone unit="section" n="6" /> καὶ ἀπ̓ αὐτοῦ περιειστήκει τῇ μὲν
πολιτείᾳ τὸν τῶν στρατευομένων ἀριθμὸν ἐνδεέστερον
ἀεὶ εἶναι, τῶν δὲ στρατιωτῶν τοῖς περιοῦσι πρὸς τῶν
πάλαι τετελευτηκότων διωθουμένοις ἐπὶ μοίρας παρὰ
τὴν ἀξίαν τῆς καταδεεστέρας ἀπολελεῖφθαι, τάς τε
ξυντάξεις ἐλαττόνως ἢ κατὰ τὴν προσήκουσαν κομίξεσθαι
τάξιν, τοῖς δὲ λογοθέταις διαλαγχάνειν Ἰουστινιανῷ
<pb id="p.147" />
τῶν στρατιωτικῶν χρημάτων πάντα τοῦτον τὸν χρόνον.
<milestone unit="section" n="7" />Ἔτι μέντοι καὶ ἄλλαις ζημιῶν ἰδέαις πολλαῖς τοὺς
στρατιώτας ἀπέκναιον, ὥσπερ ἀμειβόμενοι τῶν ἐν τοῖς <pb ed="page-B" n="134" />
πολέμοις κινδύνων, ἐπικαλοῦντες τοῖς μὲν ὡς Γραικοὶ
εἶεν, ὥσπερ οὐκ ἐξὸν τῶν ἀπὸ τῆς Ἑλλάδος τὸ παράπαν
τινὶ γενναίῳ γενέσθαι, τοῖς δὲ ὡς οὐκ ἐπιτεταγμένον
πρὸς βασιλέως σφίσι στρατεύοιντο, καίπερ
ἀμφὶ τούτῳ γράμματα βασιλέως ἐνδεικνυμένοις, ἅπερ
οἱ λογοθέται διαβάλλειν οὐδεμιᾷ ὀκνήσει ἐτόλμων:
ἄλλοις δὲ, ὅτι δὴ τῶν ἑταίρων ἡμέρας σφίσιν ἀπολελεῖφθαί
τινας ξυμβαίη. <milestone unit="section" n="8" />ὕστερον καὶ τῶν ἐν Παλατίῳ
φυλάκων τινὲς ἀνὰ πᾶσαν στελλόμενοι τὴν Ῥωμαίων
ἀρχὴν διηρευνῶντο δῆθεν τῷ λόγῳ ἐν τοῖς καταλόγοις
τοὺς ἐς τὸ στρατεύεσθαι ἐπιτηδείους ὄντας ὡς
ἥκιστα, καὶ αὐτῶν τινὰς μὲν ἅτε ἀχρείους ὄντας ἢ
γεγηρακότας ἀφαιρεῖσθαι τὰς ζώνας ἐτόλμων, οἵπερ τὸ
λοιπὸν ἐκ τῶν εὐσεβούντων ἐν τῷ δημοσίῳ τῆς ἀγορᾶς
προσαιτοῦντες τροφὴν δακρύων τε καὶ ὀλοφύρσεως
ἀεὶ προφάσεις τοῖς ἐντυγχάνουσιν ἐγίνοντο πᾶσι, τοὺς
δὲ λοιποὺς, ὅπως δὴ μὴ ταὐτὰ καὶ αὐτοὶ πείσωνται,
χρήματα μεγάλα ἐπράττοντο, ὥστε πάντων τοὺς στρατιώτας
ἅτε τρόποις ἐκνενευρισμένους πολλοῖς πτωχοτέρους
τε γεγονέναι καὶ οὐδαμῆ ἐς τὸ πολεμεῖν προθυμεῖσθαι
ξυνέβη. <milestone unit="section" n="9" />ὅθεν Ῥωμαίοις καὶ τὰ ἐν Ἰταλίᾳ
<pb id="p.148" />
πράγματα λελύσθαι ξυνέπεσεν. οὗ δὴ Ἀλέξανδρος ὁ
λογοθέτης σταλεὶς τοῖς μὲν στρατιώταις ταῦτα ἐπικαλεῖν
οὐδεμιᾷ ὀκνήσει ἐθάρρει, τοὺς δὲ Ἰταλοὺς
χρήματα ἔπραττε, τῶν ἐς Θευδέριχον καὶ Γότθους
πεπολιτευμένων ἀμύνεσθαι φάσκων. <milestone unit="section" n="10" /> οὐ μόνοι δὲ οἱ
στρατιῶται πενίᾳ τε καὶ ἀπορίᾳ πρὸς τῶν λογοθετῶν
<pb ed="page-B" n="135" /> ἐπιέζοντο, ἀλλὰ καὶ οἱ πᾶσιν ὑπηρετοῦντες τοῖς στρατηγοῖς
παμπληθεῖς τε καὶ δόξῃ μεγάλοι τὰ πρότερα
ὄντες, λιμῷ καὶ πενίᾳ δεινῇ ἤχθοντο. <milestone unit="section" n="11" /> οὐ γὰρ εἶχον
ὅθεν τὰ εἰωθότα σφίσι πορίσονται.
<milestone unit="section" n="12" /> Προσθήσω δέ τι τούτοις καὶ ἕτερον, ἐπεί με ὁ
τῶν στρατιωτῶν λόγος ἐς τοῦτο ἄγει. οἱ Ῥωμαίων
βεβασιλευκότες ἐν τοῖς ἄνω χρόνοις πανταχόσε τῶν
τῆς πολιτείας ἐσχατιῶν πάμπολυ κατεστήσαντο στρατιωτῶν
<pb ed="page-P" n="70" /> πλῆθος ἐπὶ φυλακῇ τῶν ὁρίων τῆς Ῥωμαίων
ἀρχῆς, <del status="unremarkable">καὶ</del> κατὰ τὴν ἑῴαν μάλιστα μοῖραν ταύτῃ τὰς
ἐφόδους Περσῶν τε καὶ Σαρακηνῶν ἀναστέλλοντες,
<milestone unit="section" n="13" /> οὕσπερ λιμιταναίους ἐκάλουν. τούτοις <add>Ἰουστινιανὸς</add>
ὁ βασιλεὺς κατ̓ ἀρχὰς μὲν οὕτω δὴ παρέργως τε καὶ
φαύλως ἐχρῆτο, ὥστε τεσσάρων ἢ πέντε αὐτοῖς ἐνιαυτῶν
τῶν συντάξεων τοὺς χορηγοὺς ὑπερημέρους εἶναι,
καὶ ἐπειδὰν Ῥωμαίοις τε καὶ Πέρσαις εἰρήνη γένοιτο,
<pb id="p.149" />
ἠναγκάζοντο οἱ ταλαίπωροι οὗτοι ἅτε καὶ <add>αὐ</add>τοὶ τῶν
ἐκ τῆς εἰρήνης ἀγαθῶν ἀπολαύσοντες χρόνου ῥητοῦ
τὰς ὀφειλομένας σφίσι ξυντάξεις τῷ δημοσίῳ χαρίζεσθαι:
ὕστερον δὲ καὶ αὐτὸ τὸ <add>τῆς</add> στρατείας ὄνομα
αὐτοὺς ἀφείλετο οὐδενὶ λόγῳ. <milestone unit="section" n="14" />τὸ λοιπὸν τὰ μὲν ὅρια
τῆς Ῥωμαίων ἀρχῆς φυλακτηρίων ἐκτὸς ἔμεινεν, οἱ
δὲ στρατιῶται ἐξαπιναίως ἔβλεπον εἰς τῶν εὐσεβεῖν
εἰωθότων τὰς χεῖρας.
<milestone unit="section" n="15" />Ἕτεροι στρατιῶται οὐχ ἥσσους ἢ πεντακόσιοι καὶ
τρισχίλιοι τὰ ἐξ ἀρχῆς ἐπὶ φυλακῇ τοῦ Παλατίου
κατέστησαν, οὕσπερ σχολαρίους καλοῦσι. <milestone unit="section" n="16" />καὶ αὐτοῖς
συντάξεις ἀνέκαθεν πλείους ἢ τοῖς ἄλλοις ἅπασι τὸ
δημόσιον ἀεὶ χορηγεῖν εἴωθε. τούτους οἱ πρότεροι
μὲν ἀριστίνδην ἀπολέξαντες ἐξ Ἀρμενίων ἐς ταύτην
δὴ τὴν τιμὴν ἦγον. <milestone unit="section" n="17" />ἐξ οὗ δὲ Ζήνων τὴν βασιλείαν
παρέλαβε, πᾶσιν ἐξουσία ἐγένετο καὶ ἀνάνδροις καὶ <pb ed="page-B" n="136" />
ἀπολέμοις οὖσι παντάπασι τούτου δὴ τοῦ ὀνόματος
ἐπιβατεύειν. <milestone unit="section" n="18" />προϊόντος δὲ τοῦ χρόνου καὶ ἀνδράποδα
κατατιθέντες τίμημα τὴν στρατείαν ὠνοῦντο ταύτην.
ἡνίκα τοίνυν Ἰουστῖνος τὴν βασιλείαν παρέλαβεν,
οὗτος Ἰουστινιανὸς πολλοὺς ἐς τὴν τιμὴν κατεστήσατο
ταύτην, χρήματα μεγάλα περιβαλόμενος. <milestone unit="section" n="19" />ἐπεὶ δὲ τούτοις
τοῖς καταλόγοις οὐδένα ἐνδεῖν τὸ λοιπὸν ᾔσθετο,
<pb id="p.150" />
ἑτέρους αὐτοῖς ἐς δισχιλίους ἐντέθεικεν, οὕσπερ ὑπεραρίθμους
ἐκάλουν. <milestone unit="section" n="20" /> ἐπειδὴ δὲ αὐτὸς τὴν βασιλείαν
ἔσχε, τούτους δὴ τοὺς ὑπεραρίθμους ἀπεσείσατο αὐτίκα
μάλα, τῶν χρημάτων οὐδ̓ ὁτιοῦν ἀποδοὺς σφίσιν.
<milestone unit="section" n="21" /> Ἐς μέντοι τοὺς ἐντὸς τοῦ τῶν σχολαρίων ἀριθμοῦ
ὄντας ἐπενόει τάδε. ἡνίκα στράτευμα ἐπὶ Λιβύην ἢ
Ἰταλίαν ἢ ἐπὶ Πέρσας ὡς σταλήσεται ἐπίδοξον εἴη,
καὶ αὐτοῖς <add>ὡς</add> ξυστρατεύσουσιν ἐπήγγελλε συσκευάζεσθαι,
καίπερ ἐξεπιστάμενος ἐπιτηδείως αὐτοὺς ἐς
τὸ στρατεύεσθαι ὡς ἥκιστα ἔχειν, οἱ δὲ τοῦτο ἵνα μὴ
γένηται δείσαντες χρόνου οἱ ῥητοῦ τὰς ξυντάξεις
ἀφίεσαν. ταῦτα μὲν τοῖς σχολαρίοις πολλάκις ξυνηνέχθη
παθεῖν. <milestone unit="section" n="22" /> καὶ Πέτρος δὲ τὸν ἅπαντα χρόνον
ἡνίκα τὴν τοῦ μαγίστρου καλουμένου εἶχεν ἀρχὴν, ἀεὶ
καθ̓ ἡμέραν αὐτοὺς κλοπαῖς ἀμυθήτοις ἀπέκναιε.
<milestone unit="section" n="23" /> πρᾷος μὲν γὰρ ἦν καὶ ὡς ἥκιστα ὑβρίζειν εἰδὼς,
κλεπτίστατος δὲ ἀνθρώπων ἁπάντων καὶ ῥύπου αἰσχροῦ
ἀτεχνῶς ἔμπλεως. τούτου τοῦ Πέτρου κἀν τοῖς ἔμπροσθεν
λόγοις ἐμνήσθην ἅτε τὸν Ἀμαλασούνθης φόνον
τῆς Θευδερίχου παιδὸς εἰργασμένου.
<milestone unit="section" n="24" /> Εἰσὶ δὲ καὶ ἕτεροι τῶν ἐν Παλατίῳ πολὺ ἀξιώτεροι,
ἐπεὶ καὶ πλείω τὸ δημόσιον αὐτοῖς χορηγεῖν
<pb id="p.151" />
εἴωθεν ἅτε καὶ μείζω κατατιθεῖσι τοῦ τῆς στρατείας <pb ed="page-B" n="137" />
ὀνόματος τὰ τιμήματα, οἳ δὴ δομέστικοί τε καὶ προτίκτωρες
ἐπικαλοῦνται <add>καὶ</add> ἀνέκαθεν ἀμελέτητοί εἰσι
πολεμίων ἔργων. <milestone unit="section" n="25" />τάξεως γὰρ καὶ προσώπου ἕνεκα
μόνον ἐν Παλατίῳ εἰώθασι καταλέγεσθαι. καὶ αὐτῶν <pb ed="page-P" n="71" />
οἱ μὲν ἐν Βυζαντίῳ, οἱ δὲ ἐπί τε Γαλατίας ἐκ παλαιοῦ
καὶ χωρίων ἑτέρων ἵδρυνται. <milestone unit="section" n="26" />ἀλλὰ καὶ τούτους Ἰουστινιανὸς
τρόπῳ ἀεὶ δεδισσόμενος τῷ εἰρημένῳ μεθίεσθαι
ἠνάγκαζε τῶν προσηκουσῶν σφίσι συντάξεων.
<milestone unit="section" n="27" />ἐν κεφαλαίῳ δὲ τοῦτο εἰρήσεται. νόμος ἦν ἀνὰ πενταετηρίδα
ἑκάστην τὸν βασιλέα τῶν στρατιωτῶν ἕκαστον
δωρεῖσθαι χρυσίῳ τακτῷ. <milestone unit="section" n="28" />πέμποντες δὲ ἀνὰ
πεντάετες πανταχόσε τῆς Ῥωμαίων ἀρχῆς παρείχοντο
στατῆρας χρυσοῦς στρατιώτῃ ἑκάστῳ πέντε. <milestone unit="section" n="29" />καὶ τοῦτο
οὐχ οἷόν τε ἦν μὴ πράσσεσθαι ἀεὶ μηχανῇ πάσῃ. ἐξ
ὅτου δὲ ἀνὴρ ὅδε διῳκήσατο τὴν πολιτείαν, τοιοῦτο
οὐδὲν οὔτε διεπράξατο οὔτε ἐμέλλησε, καίπερ χρόνου
δύο καὶ τριάκοντα ἐνιαυτῶν τριβέντος ἤδη, ὥστε καὶ
λήθην τοῦ ἔργου τούτου τοῖς ἀνθρώποις γενέσθαι τινά.
<milestone unit="section" n="30" />Τρόπον δὲ καὶ ἄλλον τῆς ἐς τοὺς κατηκόους λεηλασίας
ἐρῶν ἔρχομαι. οἱ βασιλεῖ τε καὶ ταῖς ἀρχαῖς
ἐν Βυζαντίῳ ἢ ὁπλιζόμενοι ἢ γράμματα διαχειρίζοντες
ἢ ἄλλο ὁτιοῦν ὑπηρετοῦντες τάσσονται μὲν ἐν τοῖς
καταλόγοις ἀρχὴν ἔσχατοι, προϊόντος δὲ τοῦ χρόνου
ἀναβαίνοντες ἀεὶ ἐς τῶν ἀπογινομένων ἢ ὑπεξιόντων
<pb id="p.152" />
τὴν χώραν τάξεως ἕκαστοι τῆς κατ̓ αὐτοὺς ἐς τόδε
χωροῦσιν, ἕως ἄν τις βαθμοῦ ἐπιβεβηκὼς τοῦ πρώτου
ἤδη ἐς τὸ τῆς τιμῆς ἀφίκηται πέρας. <milestone unit="section" n="31" /> καὶ τοῖς ἐς
τοῦτο ἀξιώματος ἥκουσι χρήματα ἐκ παλαιοῦ διατέτακται
<pb ed="page-B" n="138" /> τοσαῦτα τὸ πλῆθος ὥστε πλέον ἀνὰ πᾶν ἔτος
ἢ ἐς ἑκατὸν χρυσοῦ ἀγείρεσθαι κεντηνάρια τούτοις,
<add>καὶ</add> αὐτούς τε γηροκομεῖσθαι καὶ τῶν ἄλλων πολλοὺς
μετέχειν αὐτοῖς ὠφελείας ἐκ τοῦ ἐπὶ πλεῖστον
τῆς ἔνθεν ξυνέβαινε, τῆς τε πολιτείας τὰ πράγματα
ἐπὶ μέγα εὐπορίας ἀεὶ ταύτῃ ἐχώρει. <milestone unit="section" n="32" /> ἀλλὰ βασιλεὺς
ὅδε τούτων αὐτοὺς ἀποστερήσας σχεδόν τι ἁπάντων,
αὐτοῖς τε καὶ τοῖς ἄλλοις ἀνθρώποις κακὰ ἤνεγκεν.
ἁψαμένη γὰρ αὐτῶν ἡ πενία πρῶτον, εἶτα καὶ διὰ τῶν
ἄλλων ἐχώρει, οἷς τι καὶ πρότερον ὠφελείας μετῆν.
<milestone unit="section" n="33" /> καὶ ἤν τις τὴν ξυμπεπτωκυῖαν αὐτοῖς ἐνθένδε ζημίαν
ἐς ἔτη δύο καὶ τριάκοντα διαριθμοῖτο, εὑρήσει τὸ
μέτρον ὧνπερ αὐτοὺς ἀποστερεῖσθαι ξυνέπεσε.
</p></div1></body></text></TEI.2>