<?xml version="1.0" encoding="utf-8"?>
<TEI.2><text id="tlg4029.tlg002.perseus-grc1"><body><div1 type="chapter" n="30" org="uniform" sample="complete"><p><milestone unit="section" n="1" />Εἰ δέ τινα καὶ τοῦ τῆς πολιτείας ξυμφόρου
<pb id="p.181" />
ποιεῖται λόγον, τὰ ἐς δρόμον τε αὐτῷ τὸν δημόσιον
καὶ τοὺς κατασκόπους εἰργασμένα δηλώσει. <milestone unit="section" n="2" />οἱ μὲν
γὰρ Ῥωμαίων αὐτοκράτορες ἐν τοῖς ἄνω χρόνοις γεγενημένοι,
προνοήσαντες ὅπως ἅπαντά τε σφίσιν ἐπαγγέλλοιτο
τάχιστα καὶ μηδεμιᾷ διδῷτο μελλήσει, τά τε
πρὸς τῶν πολεμίων ἐν χώρᾳ ἑκάστῃ ξυμπίπτοντα καὶ
ταῖς πόλεσι κατὰ στάσιν ἢ ἄλλο τι ἀπρόοπτον συμβαίνοντα
πάθος τά τε πρὸς τῶν ἀρχόντων καὶ τῶν
ἄλλων ἁπάντων πανταχόθι πρασσόμενα τῆς Ῥωμαίων
ἀρχῆς, ὅπως τε οἱ τοὺς φόρους παραπέμποντες τοὺς
ἐπετείους διασώζοιντο βραδυτῆτός τε καὶ κινδύνου
χωρὶς, δημόσιον ὀξύν τινα πανταχόσε πεποίηνται δρόμον
τρόπῳ τοιῷδε. <milestone unit="section" n="3" />ἐς ἡμέρας ὁδὸν εὐζώνῳ ἀνδρὶ
σταθμοὺς κατεστήσαντο, πὴ μὲν ὀκτὼ, πὴ δὲ τούτων
ἐλάσσους, οὐ μέντοι ἧσσον ἐκ τοῦ ἐπὶ πλεῖστον ἢ
κατὰ πέντε. <milestone unit="section" n="4" />ἵπποι δὲ ἵσταντο ἐς τεσσαράκοντα ἐν
σταθμῷ ἑκάστῳ. ἱπποκόμοι δὲ κατὰ λόγον τοῦ τῶν
ἵππων μέτρου ἐτετάχατο ἐν πᾶσι σταθμοῖς. <milestone unit="section" n="5" />συχναῖς
δὲ ἵππων δοκιμωτάτων ὄντων διαδοχαῖς ἐλαύνοντες
ἀεὶ οἷσπερ ἐπίκειται τὸ ἔργον τοῦτο, δέκα τε, ἂν οὕτω
τύχοι, ὁδὸν ἡμερῶν ἀμείβοντες ἐν ἡμέρᾳ μιᾷ ἔπρασσον
ἅπαντα ὅσα μοι ἀρτίως δεδήλωται, πρὸς δὲ καὶ οἱ <pb ed="page-B" n="162" />
τῶν χωρίων πανταχῆ κύριοι, ἄλλως τε κἂν ἐν μεσογείοις
<pb id="p.182" />
τὰ χωρία ὄντα ἐτύγχανεν, εὐδαιμονέστατοι ἐπ̓
αὐτοῖς ἐν τοῖς μάλιστα ἦσαν. <milestone unit="section" n="6" /> τοὺς γὰρ ὄντας ἐκ τοῦ
περιόντος σφίσι καρποὺς ἵππων τε καὶ ἱπποκόμων
τροφῆς ἕνεκα τῷ δημοσίῳ ἀνὰ πᾶν ἔτος ἀποδιδόμενοι,
<milestone unit="section" n="7" /> χρήματα μεγάλα ἐφέροντο. ξυνέβαινέ τε διὰ ταῦτα
τῷ δημοσίῳ δέχεσθαι μὲν ἀεὶ τοὺς ἐγκειμένους ἑκάστῳ
φόρους, ἀντιπαραδέχεσθαι δὲ αὐτοὺς τοῖς ἐσκομίζουσιν
αὐτίκα δὴ μάλα, καὶ προσῆν τὸ γεγενῆσθαι τῇ πολιτείᾳ
τὰ δέοντα.
<milestone unit="section" n="8" /> Τὰ μὲν οὖν πρότερα ταύτῃ πη εἶχεν. ὁ δὲ αὐτοκράτωρ
οὗτος πρῶτα μὲν τὸν ἐκ Καλχηδόνος ἄχρι ἐς
Δακίβιζαν καθελὼν δρόμον ἠνάγκασε πάντας ἐκ Βυζαντίου
εὐθὺς ἄχρι ἐς τὴν Ἑλενούπολιν οὔτι ἐθελουσίους
ναυτίλλεσθαι. <milestone unit="section" n="9" /> πλέοντες οὖν ἐν ἀκάτοις βραχείαις
τισὶν, οἷαι διαπορθμεύεσθαι τῇδε εἰώθασι, χειμῶνος,
ἂν οὕτω τύχοι, ἐπιπεσόντος, ἐπὶ μέγα κινδύνου χωροῦσι.
τῆς γὰρ ἀναγκαίου σπουδῆς ἐγκειμένης σφίσι
<pb ed="page-P" n="86" /> καιροφυλακεῖν τε καὶ προσδέχεσθαι μέλλουσαν τὴν
γαλήνην ἀδύνατά ἐστιν. <milestone unit="section" n="10" /> ἔπειτα δὲ κατὰ μὲν τὴν ἐπὶ
Πέρσας ὁδὸν φέρουσαν τὸν δρόμον ἐπὶ σχήματος τοῦ
πρόσθεν ὄντος εἴασεν εἶναι, ἐς δὲ τὴν λοιπὴν ξύμπασαν
ἕω μέχρι ἐς Αἴγυπτον ἐν ἡμέρας ὁδῷ κατὰ
σταθμὸν ἕνα κατεστήσατο μόνον, οὐχ ἵππων μέντοι,
<milestone unit="section" n="11" /> ἀλλ̓ ὄνων ὀλίγων. διὸ δὴ τὰ μὲν ξυμβαίνοντα ἐν
χώρᾳ ἑκάστῃ μόλις τε καὶ ὀψὲ τοῦ καιροῦ καὶ ὀπίσω
<pb id="p.183" />
τῶν πραγμάτων ἐσαγγελλόμενα ἐπικουρίας οὐδεμιᾶς
τυγχάνειν εἰκὸς, οἱ δὲ τοὺς ἀγροὺς κεκτημένοι καρπῶν <pb ed="page-B" n="163" />
τῶν σφετέρων σεσηπότων τε καὶ εἰκῆ κειμένων ἀνόνητοι
ἐς ἀεὶ γίνονται.
<milestone unit="section" n="12" />Τὰ δὲ τῶν κατασκόπων τοιαῦτά ἐστιν. ἄνδρες
πολλοὶ ἐν δημοσίῳ τὸ ἀνέκαθεν ἐσιτίζοντο, οἳ δὴ ἐς
τοὺς πολεμίους ἰόντες ἔν τε τοῖς Περσῶν βασιλείοις
γινόμενοι ἢ ἐμπορίας ὀνόματι ἢ τρόπῳ ἑτέρῳ, ἔς τε
τὸ ἀκριβὲς διερευνώμενοι ἕκαστα, ἐπανήκοντες ἐς Ῥωμαίων
τὴν γῆν πάντα τοῖς ἄρχουσιν ἐπαγγέλλειν ἠδύναντο
τὰ τῶν πολεμίων ἀπόρρητα. <milestone unit="section" n="13" />οἱ δὲ προὔμαθον
ἐφύλασσόν τε καὶ ἀπρόοπτον οὐδὲν ξυνέπιπτε σφίσι.
τοῦτο δὲ τὸ χρῆμα κἀν τοῖς Μήδοις ἐκ παλαιοῦ ἦν.
Χοσρόης μὲν οὖν μείζους, ὥσπερ φασὶ, πεποιημένος
τὰς τῶν κατασκόπων ξυντάξεις προμηθείας τῆς ἐνθένδε
ἀπήλαυσεν. <milestone unit="section" n="14" />οὐδὲν γὰρ αὐτὸν <add>ἐλάνθανε τῶν ἐν Ῥωμαίοις
γινομένων. ὁ δὲ Ἰουστινιανὸς οὐδ̓ ὁτιοῦν
ἀναλώσας καὶ αὐτὸ τὸ</add> τῶν κατασκόπων ὄνομα ἐξέτριψεν
ἐκ Ῥωμαίων τῆς γῆς, ἐξ οὗ δὴ ἄλλα τε πολλὰ
ἡμαρτήθη καὶ Λαζικὴ πρὸς τῶν πολεμίων ἑάλω, Ῥωμαίων
οὐδαμῆ πεπυσμένων ὅποι ποτὲ γῆς ὁ Περσῶν
βασιλεὺς ξὺν τῷ στρατῷ εἴη. <milestone unit="section" n="15" />ἀλλὰ καὶ καμήλους
παμπληθεῖς τὸ δημόσιον ἐκ παλαιοῦ τρέφειν εἰώθει,
αἳ δὴ τῷ Ῥωμαίων στρατῷ ἐπὶ πολεμίους ἰόντι ἅπαντα
φέρουσαι τὰ ἐπιτήδεια εἵποντο. <milestone unit="section" n="16" />καὶ οὔτε τοῖς γεωργοῖς
<pb id="p.184" />
τότε ἀγγαροφορεῖν ἐπάναγκες ἦν οὔτε τι ἐνδεῖν
τοῖς στρατιώταις τῶν ἀναγκαίων ξυνέβαινεν, ἀλλὰ καὶ
ταύτας περιεῖλεν Ἰουστινιανὸς σχεδόν τι ἁπάσας. διὸ
δὴ ἐπὶ τοὺς πολεμίους ἰόντος τὰ νῦν τοῦ Ῥωμαίων
στρατοῦ γεγενῆσθαί τι τῶν δεόντων ἀδύνατον.
<milestone unit="section" n="17" /> Τὰ μὲν οὖν σπουδαιότατα τῇ πολιτείᾳ ἐ<del status="unremarkable">πε</del>φέρετο
<pb ed="page-B" n="164" /> τῇδε. οὐδὲν δὲ χεῖρον καί τινος αὐτοῦ τῶν γελοίων
ἐπιμνησθῆναι. <milestone unit="section" n="18" /> τῶν ἐν Καισαρείᾳ ῥητόρων Εὐάγγελός
τις ἦν οὐκ ἄσημος ἀνὴρ, ὅσπερ ἐπιφόρου οἱ τοῦ τῆς
τύχης πνεύματος γενομένου χρημάτων τε ἄλλων καὶ
χώρας πολλῆς κύριος γέγονεν. <milestone unit="section" n="19" /> ὕστερον δὲ καὶ κώμην
ἐπιθαλασσίαν τινὰ, Πορφυρεῶνα ὄνομα, τριῶν χρυσίου
κεντηναρίων ἐπρίατο. ταῦτα μαθὼν Ἰουστινιανὸς βασιλεὺς
ἀφείλετο <del status="unremarkable">αὐτῷ</del> τὸ χωρίον εὐθὺς ὀλίγην αὐτῷ
τινα τοῦ τιμήματος προέμενος μοῖραν, καὶ τοῦτο ἀποφθεγξάμενος,
ὡς Εὐαγγέλῳ ῥήτορι ὄντι οὐ μήποτε εὐπρεπὲς
εἴη κώμης τοιαύτης κυρίῳ εἶναι. <milestone unit="section" n="20" /> ἀλλὰ περὶ μὲν τούτων,
ἀμηγέπη αὐτῶν ἐπιμνησθέντες, παυσόμεθα λέγειν.
<milestone unit="section" n="21" /> Τῶν δὲ πρός τε Ἰουστινιανοῦ καὶ Θεοδώρας ἐπὶ
τῇ πολιτείᾳ νεοχμωθέντων καὶ ταῦτά ἐστι. πάλαι μὲν
ἡ σύγκλητος βουλὴ παρὰ βασιλέα ἰοῦσα τρόπῳ τοιῷδε
<pb ed="page-P" n="87" /> προσκυνεῖν εἴθιστο. πατρίκιος μέν τις ἀνὴρ παρὰ
μαζὸν αὐτοῦ προσεκύνει τὸν δεξιόν. <milestone unit="section" n="22" /> βασιλεὺς δὲ αὐτοῦ
<pb id="p.185" />
καταφιλήσας τῆς κεφαλῆς ἐξίει, οἱ δὲ λοιποὶ
ἅπαντες γόνυ κλίναντες βασιλεῖ τὸ δεξιὸν ἀπηλλάσσοντο.
<milestone unit="section" n="23" />βασιλίδα μέντοι προσκυνεῖν οὐδαμῆ εἴθιστο.
παρὰ δὲ Ἰουστινιανόν τε καὶ Θεοδώραν τὰς εἰσόδους
ποιούμενοι οἵ τε ἄλλοι ἅπαντες καὶ ὅσοι τὸ πατρικίων
ἀξίωμα εἶχον ἔπιπτον μὲν εἰς τὸ ἔδαφος εὐθὺς ἐπὶ
στόμα, χειρῶν δὲ καὶ ποδῶν ἐς ἄγαν σφίσι τετανυσμένων
τῷ χείλει ποδὸς ἑκατέρου ἁψάμενοι ἐξανίσταντο.
<milestone unit="section" n="24" />οὐδὲ γὰρ ἡ Θεοδώρα τὴν ἀξίωσιν ἀνεδύετο ταύτην, ἥ
γε καὶ τοὺς πρέσβεις προσίεσθαι Περσῶν τε καὶ τῶν
ἄλλων βαρβάρων, χρήμασί τε αὐτοὺς δωρεῖσθαι, ὥσπερ
ὑπ̓ αὐτῇ κειμένης τῆς Ῥωμαίων ἀρχῆς, οὐδαμῆ ἀπηξίου, <pb ed="page-B" n="165" />
πρᾶγμα πώποτε οὐ γεγονὸς ἐκ τοῦ παντὸς χρόνου.
<milestone unit="section" n="25" />καὶ πάλαι μὲν οἱ τῷ βασιλεῖ ξυγγενόμενοι αὐτόν τε
βασιλέα καὶ τὴν γυναῖκα βασιλίδα ἐκάλουν, ἀρχόντων
τε τῶν λοιπῶν ἕκαστον ὅπη αὐτῷ ἀξιώματος πέρι τὰ
παρόντα ἔχοι. <milestone unit="section" n="26" />ἢν δέ τις τούτοιν ὁποτέρῳ ἐς λόγους
ξυμμίξας βασιλέως ἢ βασιλίδος ἐπιμνησθείη, ἀλλ̓ οὐ
δεσπότην τε ἀποκαλοίη καὶ δέσποιναν, ἢ καὶ μὴ δούλους
τῶν τινας ἀρχόντων ὀνομάζειν πειρῷτο, τοσοῦτος
δὴ ἀμαθής τε καὶ τὴν γλῶτταν ἀκόλαστος ἐδόκει εἶναι,
καὶ ἅτε ἡμαρτηκὼς τὰ πικρότατα καὶ ὑβρίσας ἐς οὓς
ἥκιστα ἐχρῆν ἐνθένδε ἀπῄει.
<milestone unit="section" n="27" />Καὶ τὰ πρότερα μὲν ὀλίγοι τε καὶ μόλις ἐν βασιλείοις
<pb id="p.186" />
ἐγίνοντο, ἐξ ὅτου δὲ οὗτοι τὴν βασιλείαν παρέλαβον,
ἄρχοντες ὁμοῦ καὶ <add>οἱ</add> λοιποὶ ξύμπαντες ἐν
Παλατίῳ ἐνδελεχέστατα διατριβὴν εἶχον. <milestone unit="section" n="28" /> αἴτιον δὲ
ὅτι πάλαι μὲν ταῖς ἀρχαῖς τά τε δίκαια καὶ νόμιμα
πράσσειν γνώμῃ αὐτονόμῳ ἐξῆν. <milestone unit="section" n="29" /> οἵ τε οὖν ἄρχοντες
διοικούμενοι τὰ εἰωθότα ἐν τοῖς καταγωγίοις τοῖς
αὑτῶν ἔμενον, οἵ τε ἀρχόμενοι βίαιον οὐδὲν οὔτε
ὁρῶντες οὔτε ἀκούοντες βασιλέα, ὡς τὸ εἰκὸς, ὀλίγα
ἠνώχλουν. <milestone unit="section" n="30" /> οὗτοι δὲ ἅπαντα ἐπὶ πονηρῷ τῶν κατηκόων
ἐφ̓ ἑαυτοὺς ἐς ἀεὶ ἕλκοντες ἅπαντας σφίσι δουλοπρεπέστατα
προσεδρεύειν ἠνάγκαζον: ἦν δὲ ἰδεῖν
εἰς ἡμέραν σχεδόν τι ἑκάστην τὰ μὲν δικαστήρια πάντα
ἐκ τοῦ ἐπὶ πλεῖστον ἀνδρῶν ἔρημα, ἐν δὲ τῇ βασιλέως
αὐλῇ ὄχλον τε καὶ ὕβριν καὶ ὠθισμὸν μέγαν καὶ δουλοπρέπειαν
ἐς ἀεὶ ξύμπασαν. <milestone unit="section" n="31" /> οἵ τε αὐτοῖν ἐπιτήδειοι
δοκοῦντες εἶναι τήν τε ἡμέραν διηνεκῶς πᾶσαν καὶ
τῆς νυκτὸς ἐς ἀεὶ πολλήν τινα μοῖραν ἐνταῦθα ἑστῶτες
ἄυπνοί τε καὶ ἀπόσιτοι παρὰ καιροὺς τοὺς εἰωθότας
<pb ed="page-B" n="166" /> γινόμενοι διεφθείροντο, ἐς τοῦτό τε αὐτοῖς τὴν δοκοῦσαν
εὐδαιμονίαν ἀποκεκρίσθαι ξυνέπεσε. <milestone unit="section" n="32" /> τούτων
μέντοι ἀφειμένοι πάντων διεμάχοντο πρὸς ἀλλήλους
οἱ ἄνθρωποι, ὅπη ποτὲ Ῥωμαίων τὰ χρήματα εἴη. <milestone unit="section" n="33" /> οἱ
<pb ed="page-P" n="88" /> μὲν γὰρ ἰσχυρίζοντο ἐν βαρβάροις ἅπαντα εἶναι, οἱ δὲ
βασιλέα ἔφασκον ἐν οἰκίσκοις πολλοῖς καθείρξαντα ἔχειν.
<milestone unit="section" n="34" /> ὁπηνίκα οὖν ἢ ἄνθρωπος ὢν ὁ Ἰουστινιανὸς ἀπέλθῃ
τοῦ βίου, ἢ ἅτε τῶν δαιμόνων ἄρχων ἀπολύσῃ τὸν
βίον, ὅσοι τηνικάδε περιόντες τύχωσι, τἀληθὲς εἴσονται.
</p></div1></body></text></TEI.2>