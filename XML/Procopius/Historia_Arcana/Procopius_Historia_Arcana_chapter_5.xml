<?xml version="1.0" encoding="utf-8"?>
<TEI.2><text id="tlg4029.tlg002.perseus-grc1"><body><div1 type="chapter" n="5" org="uniform" sample="complete"><p><milestone unit="section" n="1" />Βελισάριος δὲ τὸ δεύτερον ἐν Ἰταλίᾳ γενόμενος
αἴσχιστα ἐνθένδε ἀπήλλαξε: τῆς μὲν γὰρ γῆς ἐς πεντάετες
ἀποβῆναι <add>οὐδαμῆ</add> ἴσχυσεν, ὥσπερ μοι ἐν τοῖς
ἔμπροσθεν λόγοις ἐρρήθη, ὅτι μὴ ἔνθα τι ὀχύρωμα ἦν.
ναυτιλλόμενος δὲ πάντα τοῦτον τὸν χρόνον τὰ ἐπιθαλάσσια <pb ed="page-P" n="16" />
<milestone unit="section" n="2" /><add>περιῄει</add>. Τουτίλας δὲ λυσσῶν <add>ἦν</add> αὐτὸν
ἔξω τείχους λαβεῖν, οὐ μέντοι εὗρεν, ἐπεὶ ὀρρωδίᾳ
πολλῇ αὐτός τε καὶ ξύμπας ὁ Ῥωμαίων στρατὸς εἴχετο. <pb ed="page-B" n="37" />
<milestone unit="section" n="3" />διὸ δὴ οὔτε τῶν ἀπολωλότων τι ἀνεσώσατο, ἀλλὰ καὶ
<pb id="p.32" />
Ῥώμην προσαπώλεσε καὶ τἄλλα ὡς εἰπεῖν ἅπαντα.
<milestone unit="section" n="4" /> ἐγένετο δὲ φιλοχρήματος ἐν τούτῳ τῷ χρόνῳ πάντων
μάλιστα καὶ κέρδους αἰσχροῦ ἐπιμελητὴς ἀκριβέστατος
ἅτε οὐδὲν ἐκ βασιλέως κεκομισμένος, Ἰταλοὺς ἀμέλει
σχεδὸν πάντας, οἵπερ ᾤκηντο ἐπί τε Ῥαβέννης καὶ
Σικελίας, καὶ εἴ του ἄλλου κατατυχεῖν ἐν ἐξουσίᾳ ἔσχεν,
ἐληΐσατο οὐδενὶ κόσμῳ, λογισμοὺς δῆθεν τῶν βεβιωμένων
καταπραττόμενος. <milestone unit="section" n="5" /> οὕτω γοῦν καὶ Ἡρωδιανὸν
μετιὼν χρήματα ᾔτει, ἅπαντα τῷ ἀνθρώπῳ ἐπανασείων.
<milestone unit="section" n="6" /> οἷς δὴ ἐκεῖνος ἀχθόμενος ἀπετάξατο μὲν τῷ Ῥωμαίων
στρατῷ, αὑτὸν δὲ εὐθὺς ξύν τε τοῖς ἑπομένοις καὶ τῷ
<add>Σπολιτίῳ</add> Τουτίλᾳ καὶ Γότθοις ἐνέδωκεν. <milestone unit="section" n="7" /> ὅπως δὲ
αὐτῷ τε καὶ Ἰωάννῃ τῷ Βιταλιανοῦ ἀδελφιδῷ διχοστατῆσαι
συνέβη, ὅπερ τὰ Ῥωμαίων πράγματα μάλιστα
ἔσφηλεν, αὐτίκα δηλώσω.
<milestone unit="section" n="8" /> Ἐς τοῦτο ἀπεχθείας Γερμανῷ ἡ βασιλὶς ἦλθεν ἐπιδηλότατόν
τε ἅπασι τὸ ἔχθος ἐποίει, ὥστε αὐτῷ κηδεύειν,
καίπερ βασιλέως ἀνεψιῷ ὄντι, ἐτόλμα οὐδεὶς,
ἄνυμφοί τε αὐτῷ οἱ παῖδες διαγεγόνασι, μέχρις αὐτὴ
<add>ἀπελύθη</add> τοῦ βίου. ἥ τε θυγάτηρ αὐτῷ Ἰουστίνα
ἐπὶ ὀκτωκαίδεκα ἔτη ἡβήσασα ἔτι ἀνυμέναιος ἦν. <milestone unit="section" n="9" /> διά
<pb ed="page-B" n="38" /> τοι τοῦτο ἡνίκα Ἰωάννης πρὸς Βελισαρίου σταλεὶς
ἀφίκετο ἐς Βυζάντιον, ἐς λόγους αὐτῷ καταστῆναι ὁ
Γερμανὸς ἀμφὶ τῇ κηδείᾳ ἠνάγκαστο, καὶ ταῦτα λίαν
<pb id="p.33" />
ἀπὸ τῆς ἀξίας τῆς αὐτοῦ ὄντι. <milestone unit="section" n="10" />ἐπεί τε τὸ πρᾶγμα
ἤρεσκεν ἄμφω, ὅρκοις ἀλλήλους ἔγνωσαν δεινοτάτοις
καταλαβεῖν ἦ μὴν τὸ κῆδος ἐπιτελέσειν δυνάμει τῇ
πάσῃ, ἐπεὶ αὐτοῖν ἑκάτερος τὸ θαρσεῖν ἐπὶ θατέρῳ ὡς
ἥκιστα εἶχεν, ὁ μὲν τῷ ξυνειδέναι ὅτι δὴ τῶν ὑπὲρ
τὴν ἀξίαν ὀρέγοιτο, ὁ δὲ κηδεστοῦ ἀπορούμενος. <milestone unit="section" n="11" />ἡ δὲ
οὐκ ἔχουσα τίς γένηται διὰ πάσης ὁδοῦ ἰοῦσα ἑκάτερον
μετιέναι μηχανῇ πάσῃ οὐκ ἀπηξίου, ὅπως ἂν τὰ πραττόμενα
διακωλύοι. <milestone unit="section" n="12" />ἐπεὶ δὲ αὐτοῖν καίπερ πολλὰ δεδιξαμένη
ἀναπείθειν οὐδέτερον ἔσχε, διαρρήδην ἀπολεῖν
τὸν Ἰωάννην ἠπείλησε. <milestone unit="section" n="13" />καὶ ἀπ̓ αὐτοῦ Ἰωάννης αὖθις
ἐς Ἰταλίαν σταλεὶς οὐδαμῆ ξυμμῖξαι Βελισαρίῳ ἐτόλμησε,
τὴν ἐξ Ἀντωνίνης ἐπιβουλὴν δείσας, ἕως Ἀντωνίνα
ἐς Βυζάντιον ἦλθε. <milestone unit="section" n="14" />τήν τε γὰρ βασιλίδα ταύτῃ
ἐπιστεῖλαι τὸν αὐτοῦ φόνον οὐκ ἄπο τοῦ εἰκότος
ἄν τις ὑπώπτευσε, καὶ τὸν Ἀντωνίνης σταθμωμένῳ
τρόπον ἅπαντά τε Βελισάριον ἐνδιδόναι τῇ γυναικὶ
ἐπισταμένῳ δέος ἐγίνετο μέγα καὶ τὸν ἐσῄει. <milestone unit="section" n="15" />τοῦτο  <pb ed="page-P" n="17" />
γοῦν Ῥωμαίοις τὰ πράγματα καὶ πρότερον ἐπὶ θατέρου <pb ed="page-B" n="39" />
σκέλους ἑστῶτα προσουδίζει χαμαί.
<milestone unit="section" n="16" />Βελισαρίῳ μὲν οὖν ὁ Γοτθικὸς πόλεμος τῇδε ἐχώρησεν.
ἀπογνοὺς δὲ βασιλέως ἐδεῖτο ὅπως οἱ ἐξῇ ἐνθένδε
ὅτι τάχιστα ἀπαλλαγῆναι. <milestone unit="section" n="17" />καὶ ἐπεὶ ἐνδεχόμενον
<pb id="p.34" />
βασιλέα τὴν δέησιν ἔγνω, ἄσμενος εὐθὺς ἀπιὼν ᾤχετο,
χαίρειν πολλὰ τῷ τε Ῥωμαίων στρατῷ καὶ τοῖς Ἰταλοῖς
φράσας, καὶ τὰ μὲν πλεῖστα ὑποχείρια τοῖς πολεμίοις
ἀπολιπὼν, Περυσίαν δὲ πικρότατα πολιορκίᾳ πιεζομένην,
ἥπερ ἔτι αὐτοῦ ὁδῷ ἰόντος κατ̓ ἄκρας ἁλοῦσα
ἐς πᾶσαν κακοῦ ἰδέαν ἦλθεν, ᾗπέρ μοι πρότερον δεδιήγηται.
ξυνηνέχθη δὲ καὶ κατὰ τὴν οἰκίαν τύχης
ἐναντίωμα ξυμπεσεῖν τοιόνδε.
<milestone unit="section" n="18" /> Θεοδώρα ἡ βασιλὶς τῆς Βελισαρίου παιδὸς ἐξεργάζεσθαι
τὴν ἐγγύην ἐπειγομένη τῷ θυγατριδῷ, συχνὰ
γράφουσα τοὺς γειναμένους τὴν κόρην ἠνώχλει. <milestone unit="section" n="19" /> οἱ δὲ
τὸ κῆδος ἀναδυόμενοι ἀπετίθεντο μὲν ἐς παρουσίαν
τὴν σφετέραν τὸν γάμον, μεταπεμπομένης δὲ αὐτοὺς
ἐς Βυζάντιον τῆς βασιλίδος, ἀδύνατοι εἶναι ἀπαλλάσσεσθαι
τανῦν ἐξ Ἰταλίας ἐσκήπτοντο. <milestone unit="section" n="20" /> ἡ δὲ γλιχομένη
μὲν κύριον τὸν θυγατριδοῦν τοῦ Βελισαρίου
καταστήσεσθαι πλούτου, ᾔδει γὰρ ἐπίκληρον ἐσομένην
τὴν παῖδα, οὐκ ὄντος Βελισαρίῳ ἑτέρου του γόνου,
ἐπὶ μέντοι τῇ Ἀντωνίνης γνώμῃ θαρσεῖν οὐδαμῆ ἔχουσα,
δειμαίνουσά τε μὴ μετὰ τὴν τοῦ βίου καταστροφὴν οὐ
φανεῖσα πιστὴ ἐς τὸν αὐτῆς οἶκον, καίπερ αὐτῆς οὕτω
φιλανθρώπου ἐν τοῖς ἀναγκαιοτάτοις τυχοῦσα, διασπάσηται
τὰ ξυγκείμενα, ἐργάζεται ἀνόσιον ἔργον. <milestone unit="section" n="21" /> τῷ
<pb ed="page-B" n="40" /> γὰρ μειρακίῳ τὴν παιδίσκην ξυνοικίζει οὐδενὶ νόμῳ.
φασὶ δὲ ὡς καὶ πλησιάσαι οὔτι ἑκουσίαν ἠνάγκασε
<pb id="p.35" />
κρύβδην, οὕτω τε διαπεπαρθενευμένῃ τὸν ὑμέναιον τῇ
κόρῃ ξυστῆναι, τοῦ μὴ βασιλέα <add>τὰ</add> πρασσόμενα διακωλῦσαι.
<milestone unit="section" n="22" />τοῦ μέντοι ἔργου ἐξειργασμένου ἔρωτι ἀλλήλοιν
διαπύρῳ τινὶ ὅ τε Ἀναστάσιος καὶ ἡ παῖς εἴχοντο,
καὶ χρόνος σφίσιν οὐχ ἥσσων ἢ ὀκτὼ μηνῶν ἐν ταύτῃ
τῇ διαίτῃ ἐτρίβη. <milestone unit="section" n="23" />ἡνίκα δὲ Ἀντωνίνα τῆς βασιλίδος
ἀπογενομένης ἐς Βυζάντιον ἦλθεν, ἐπελάθετο μὲν ἐθελουσία
ὧν ἐκείνη ἔναγχος εἰς αὐτὴν εἴργαστο, ὡς
ἥκιστα δὲ ὑπολογισαμένη ὡς, ἤν τῳ ἑτέρῳ ἡ παῖς
αὐτῇ ξυνοικίζοιτο, πεπορνευμένη τὰ πρότερα ἔσται, τὸν
Θεοδώρας ἔκγονον κηδεστὴν ἀτιμάζει, τήν τε παῖδα ὡς
μάλιστα ἀκουσίαν βιασαμένη ἀνδρὸς τοῦ ἐρωμένου
ἀπέστησε. <milestone unit="section" n="24" />μεγάλην τε ἀγνωμοσύνης ἐκ τοῦ ἔργου τούτου
ἀπηνέγκατο δόξαν εἰς πάντας ἀνθρώπους, ἥκοντά
τε οὐδενὶ πόνῳ ἀναπείθει τὸν ἄνδρα τοῦ ἄγους αὐτῇ
μεταλαχεῖν τοῦδε. ὥστε διαρρήδην τηνικάδε ὁ τοῦ
ἀνθρώπου τρόπος ἐλήλεγκται. <milestone unit="section" n="25" />καίτοι διομοσάμενος
Φωτίῳ τε καὶ τῶν ἐπιτηδείων τισὶ πρότερον καὶ τὰ
ὀμωμοσμένα οὐδαμῆ ἐμπεδώσας συγγνώμης ἐτύγχανε
πρὸς πάντων ἀνθρώπων. <milestone unit="section" n="26" />αἴτιον γὰρ τοῦ ἀπίστου
<add>τ</add>ἀνδρὸς οὐ τὴν γυναικοκράτειαν, ἀλλὰ δέος τὸ ἐκ
τῆς βασιλίδος ὑπώπτευον εἶναι. <milestone unit="section" n="27" />ἐπεὶ δὲ καὶ Θεοδώρας
ἀπογενομένης, ὥσπερ μοι εἴρηται, οὔτε Φωτίου <pb ed="page-P" n="18" />
οὔτε ἄλλου του τῶν οἱ ἀναγκαίων λόγος γεγένητο,
ἀλλ̓ αὐτῷ δέσποινα μὲν ἡ γυνὴ ἐφαίνετο οὖσα, κύριος
<pb id="p.36" />
<pb ed="page-B" n="41" /> δὲ Καλλίγονος ὁ προαγωγὸς ἦν, τότε δὴ ἀπογνόντες
αὐτοῦ ἅπαντες ἐχλεύαζόν τε διαθρυλλοῦντες καὶ ἅτε
ἄνοιαν ὀφλισκάνοντι ἐλοιδοροῦντο. τὰ μὲν οὖν ἡμαρτημένα
Βελισαρίῳ ἀπαρακαλύπτως εἰπεῖν ταύτῃ πη ἔχει.
<milestone unit="section" n="28" /> Τὰ δὲ Σεργίῳ τῷ Βάκχου παιδὶ ἐπὶ Λιβύης ἡμαρτημένα
διαρκῶς μὲν ἐν λόγοις μοι τοῖς ἐπιτηδείοις
δεδήλωται, ὃς δὴ αἰτιώτατος γέγονε Ῥωμαίοις ἐνταῦθα
διαφθαρῆναι τὰ πράγματα, τά τε πρὸς Λευάθας αὐτῷ
πρὸς τῶν εὐαγγελίων ὀμωμοσμένα ἐν ἀλογίᾳ πεποιημένος
καὶ τοὺς ὀγδοήκοντα πρέσβεις οὐδενὶ λόγῳ διαχρησάμενος,
τοσοῦτον δέ μοι τανῦν ἐντιθέναι τῷ λόγῳ
δεήσει, ὡς οὔτε νῷ δολερῷ οἱ ἄνδρες οὗτοι παρὰ Σέργιον
ἦλθον οὔτε τινὰ σκῆψιν ὁ Σέργιος ὑποψίας περὶ
αὐτοὺς εἶχεν, ἀλλὰ διώμοτος ἐπὶ θοίνην καλέσας τοὺς
ἄνδρας διεχρήσατο οὐδενὶ κόσμῳ. <milestone unit="section" n="29" /> ἀφ̓ οὗ δὴ Σολόμωνι
καὶ τῷ Ῥωμαίων στρατῷ καὶ Λίβυσι πᾶσι διεφθάρθαι
ξυνέβη. <milestone unit="section" n="30" /> δἰ αὐτὸν γὰρ, ἄλλως τε καὶ Σολόμωνος
τετελευτηκότος, ὥσπερ μοι εἴρηται, οὔτε τις
ἄρχων οὔτε τις στρατιώτης ἐς πολέμου κίνδυνον ἰέναι
ἠξίου. <milestone unit="section" n="31" /> μάλιστα δὲ πάντων Ἰωάννης ὁ Σισιννιόλου τῷ
ἐς αὐτὸν ἔχθει ἀπόμαχος ἦν, ἕως Ἀρεόβινδος ἐς Λιβύην
ἀφίκετο. <milestone unit="section" n="32" /> ἦν γὰρ ὁ Σέργιος μαλθακὸς μὲν καὶ
ἀπόλεμος, τὸ δὲ ἦθος καὶ τὴν ἡλικίαν κομιδῆ νέος,
φθόνῳ τε καὶ ἀλαζονείᾳ ἐς ὑπερβολὴν ἐχόμενος ἐς
<pb id="p.37" />
πάντας ἀνθρώπους, τεθρυμμένος τε τὴν δίαιταν καὶ
τὰς γνάθους φυσῶν. <milestone unit="section" n="33" />ἀλλ̓ ἐπεὶ τῆς Ἀντωνίνης τῆς Βελισαρίου  <pb ed="page-B" n="42" />
γυναικὸς ἐγγόνης ἐτύγχανε μνηστὴρ γεγονὼς,
τίσιν τινὰ ἐς αὐτὸν ἡ βασιλὶς ἐξενεγκεῖν ἢ παραλύειν
τῆς ἀρχῆς οὐδαμῆ ἤθελε, καίπερ ἐνδελεχέστατα διαφθειρομένην
Λιβύην ὁρῶσα, ἐπεὶ καὶ Σολόμωνα τὸν
Σεργίου ἀδελφὸν τοῦ Πηγασίου φόνου αὐτή τε καὶ
βασιλεὺς ἀθῷον ἀφῆκεν. ὅ τι δὲ τοῦτό ἐστιν αὐτίκα δηλώσω.
<milestone unit="section" n="34" />Ἐπειδὴ ὁ Πηγάσιος τὸν Σολόμωνα πρὸς τῶν Λευαθῶν
ὠνήσατο καὶ οἱ βάρβαροι ἐπ̓ οἴκου ἀπεκομίσθησαν,
ὁ μὲν Σολόμων ξύν τε Πηγασίῳ τῷ ἐωνημένῳ καὶ
στρατιώταις ὀλίγοις τισὶν εἰς Καρχηδόνα ἐστέλλετο, ἐν
δὲ τῇ ὁδῷ ταύτῃ λαβὼν ὁ Πηγάσιος ὅ τι δὴ ἀδικοῦντα
Σολόμωνα χρῆναί οἱ ἔφασκεν ἐν μνήμῃ εἶναι ὡς αὐτὸν
ἔναγχος ἐκ τῶν πολεμίων ὁ θεὸς ῥύσαιτο. <milestone unit="section" n="35" />ὁ δὲ χαλεπήνας,
ὅτι δή οἱ ἅτε δορυαλώτῳ ὠνείδισε, τὸν Πηγάσιον
εὐθὺς ἔκτεινε, ταῦτά τε σῶστρα τῷ ἀνθρώπῳ
ἀπέδωκεν. <milestone unit="section" n="36" />ἐπειδή τε ὁ Σολόμων ἐς Βυζάντιον ἦλθε,
καθαρὸν αὐτὸν βασιλεὺς τοῦ φόνου ἐποίει ἄτε προδότην
ἀνελόντα τῆς Ῥωμαίων ἀρχῆς. <milestone unit="section" n="37" />γράμματά τε
αὐτῷ ἐδίδου τὴν ὑπὲρ τούτων ἀσφάλειαν παρεχόμενος.
καὶ ὁ μὲν Σολόμων οὕτω τὴν τίσιν διαφυγὼν ἐπὶ τὴν
ἑῴαν ἄσμενος ᾔει, τήν τε πατρίδα καὶ γένος τὸ κατὰ
τὴν οἰκίαν ὀψόμενος. <milestone unit="section" n="38" />ἡ δὲ ἀπὸ τοῦ θεοῦ τίσις ἐν
ταύτῃ τῇ ὁδῷ καταλαβοῦσα ἐξ ἀνθρώπων αὐτὸν ἀφανίζει.
<pb id="p.38" />
τὰ μὲν οὖν ἀμφὶ Σολόμωνί τε καὶ Πηγασίῳ
τῇδε ἐχώρησεν.
<pb ed="page-P" n="19" /></p></div1></body></text></TEI.2>