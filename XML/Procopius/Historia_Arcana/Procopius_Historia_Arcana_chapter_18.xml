<?xml version="1.0" encoding="utf-8"?>
<TEI.2><text id="tlg4029.tlg002.perseus-grc1"><body><div1 type="chapter" n="18" org="uniform" sample="complete"><p><milestone unit="section" n="1" />Ὅτι δὲ οὐκ ἄνθρωπος, ἀλλὰ δαίμων τις, ὥσπερ <pb ed="page-P" n="53" />
<pb id="p.112" />
εἴρηται, ἀνθρωπόμορφος ἦν, τεκμηριώσαιτο ἄν τις τῷ
μεγέθει σταθμώμενος ὧν εἰς τοὺς ἀνθρώπους κακῶν
ἔδρασεν. <milestone unit="section" n="2" /> ἐν γὰρ τῷ ὑπερβάλλοντι τῶν πεπραγμένων
καὶ ἡ τοῦ δεδρακότος δύναμις ἔνδηλος γίνεται. <milestone unit="section" n="3" /> τὸ
μὲν οὖν μέτρον ἐς τὸ ἀκριβὲς φράσαι τῶν ὑπ̓ αὐτοῦ
ἀνῃρημένων οὐκ ἄν ποτε, μοὶ δοκεῖ, τῶν πάντων τινὶ
ἢ τῷ θεῷ δυνατὰ εἴη. <milestone unit="section" n="4" /> θᾶσσον γὰρ ἄν τις, οἶμαι, τὴν
πᾶσαν ψάμμον ἐξαριθμήσειεν ἢ ὅσους ὁ βασιλεὺς
οὗτος ἀνῄρηκε. τὴν δὲ χώραν ἐπὶ πλεῖστον διαριθμούμενος,
ἥνπερ ἔρημον τῶν ἐνοικούντων ξυμπέπτωκεν
εἶναι, μυριάδας μυριάδων μυρίας φημὶ ἀπολωλέναι.
<milestone unit="section" n="5" /> Λιβύη μὲν γὰρ ἐς τοσοῦτον διήκουσα μέτρον οὕτως
ἀπόλωλεν ὥστε ὁδὸν ἰόντι πολλὴν ἀνδρὶ ἐντυχεῖν
χαλεπόν τε καὶ λόγου ἄξιον εἶναι. <milestone unit="section" n="6" /> καίτοι Βανδίλων
μὲν τῶν ὅπλα ἀρχὴν αἰρομένων ἐνταῦθα μυριάδες
ὀκτὼ ἐτύγχανον οὖσαι, γυναίων δὲ καὶ παιδαρίων καὶ
θεραπόντων αὐτῶν τίς ἂν εἰκάσειε μέτρον; <milestone unit="section" n="7" /> Λιβύων
δὲ τῶν ἐν ταῖς πόλεσιν ᾠκημένων τὰ πρότερα καὶ
γῆν γεωργούντων ἐργασίαν τε τὴν κατὰ θάλασσαν
<pb ed="page-B" n="107" /> ἐργαζομένων, ὅπερ μοι αὐτόπτῃ ἐπὶ πλεῖστον γεγονέναι
τετύχηκε, πῶς ἄν τις τὸ πλῆθος διαριθμεῖσθαι ἱκανὸς
εἴη τῶν πάντων ἀνθρώπων; τούτων δὲ πολλῷ ἔτι
<pb id="p.113" />
πλείους Μαυρούσιοι ἦσαν ἐνταῦθα, οἷς δὴ ἅπασι ξύν
τε γυναιξὶ καὶ γόνῳ διεφθάρθαι ξυνέβη. <milestone unit="section" n="8" />πολλοὺς δὲ
αὖ <del status="unremarkable">τὴ</del> καὶ Ῥωμαίων στρατιωτῶν καὶ τῶν αὐτοῖς ἐκ
Βυζαντίου ἐπισπομένων ἡ γῆ ἔκρυψεν. ὥστε εἴ τις
μυριάδας ἀνθρώπων ἔν γε Λιβύῃ πεντακοσίας ἰσχυρίζεται
ἀπολωλέναι, οὐκ ἄν ποτε τῷ πράγματι, οἶμαι,
<milestone unit="section" n="9" />διαρκῶς εἴποι. αἴτιον δὲ ὅτι Βανδίλων εὐθὺς ἡσσημένων
οὐχ ὅπως κρατύνηται τὴν τῆς χώρας ἐπικράτησιν
ἐπιμελές οἱ ἐγίνετο, οὐδ̓ ὅπως οἱ ἡ τῶν ἀγαθῶν
φυλακὴ ἐν τῷ ἀσφαλεῖ εὐνοίᾳ τῶν κατηκόων εἴη
προὐνόησεν, ἀλλὰ Βελισάριον αὐτίκα μελλήσει οὐδεμιᾷ
μετεπέμπετο, τυραννίδα οἱ οὐδαμόθεν προσήκουσαν
ἐπεγκαλέσας, ὅπως τὸ ἐνθένδε διοικούμενος κατ̓ ἐξουσίαν
Λιβύην καταπιὼν ὅλην ληΐζηται.
<milestone unit="section" n="10" />Τιμητὰς ἀμέλει τῆς γῆς εὐθὺς ἔπεμπε καὶ φόρους
ἐπετίθει πικροτάτους τινὰς οὐ πρότερον ὄντας. καὶ
τῶν χωρίων προσεποιεῖτο, εἴ τι ἄριστον ἦν, καὶ Ἀρειανοὺς
τῶν ἐν σφίσιν αὐτοῖς μυστηρίων εἶργε. <milestone unit="section" n="11" />καὶ ταῖς  <pb ed="page-P" n="54" />
στρατιωτικαῖς συντάξεσιν ὑπερήμερος ἦν, καὶ ἄλλως
τοῖς στρατιώταις ἐγεγόνει βαρύς. ἐξ ὧν αἱ στάσεις
φυόμεναι τετελευτήκασιν εἰς ὄλεθρον μέγαν. <milestone unit="section" n="12" />οὐ γὰρ
μένειν ἐν τοῖς καθεστῶσί ποτε ἴσχυεν, ἀλλὰ ξυγχεῖν
τε καὶ ἀναθολοῦν ἐπεφύκει πάντα.
<milestone unit="section" n="13" />Ἰταλία δὲ οὐχ ἧσσον ἢ τριπλασία Λιβύης οὖσα
ἔρημος ἀνθρώπων πολλῷ μᾶλλον ἔτι ἢ ἐκείνη πανταχόθι
<pb id="p.114" />
γεγένηται. ὥστε δὴ μέτρου τῶν κἀνταῦθα
<milestone unit="section" n="14" /> <pb ed="page-B" n="108" /> ἀνῃρημένων ἐγγύθεν ἡ δήλωσις ἔσται. <add>ἡ</add> γὰρ αἰτία
τῶν ἐν Ἰταλίᾳ ξυμπεπτωκότων ἤδη μοι ἔμπροσθεν
δεδιήγηται. ἅπαντά τε γὰρ ὅσα ἐν Λιβύῃ, κἀνταῦθα
αὐτῷ ἡμαρτήθη. <milestone unit="section" n="15" /> καὶ τοὺς καλουμένους λογοθέτας
προσεπιπέμψας ἀνεχαίτισέ τε καὶ διέφθειρεν εὐθὺς
ἅπαντα. <milestone unit="section" n="16" /> κατέτεινε δὲ ἡ Γότθων ἀρχὴ πρὸ τοῦδε τοῦ
πολέμου ἐκ Γάλλων τῆς γῆς ἄχρι τῶν Δακίας ὁρίων,
<milestone unit="section" n="17" /> οὗ δὴ πόλις τὸ Σίρμιόν ἐστι. Γαλλίας μὲν οὖν καὶ
Βενετίων γῆν τὴν πολλὴν Γερμανοὶ ἔσχον, ἐπειδὴ
ἀφίκετο ἐς Ἰταλίαν ὁ Ῥωμαίων στρατός. <milestone unit="section" n="18" /> Σίρμιον δὲ
καὶ τὰ ἐκείνῃ χωρία Γήπαιδες κατέχουσιν, ἅπαντα
μέντοι συλλήβδην εἰπεῖν ἀνθρώπων παντελῶς ἔρημα.
<milestone unit="section" n="19" /> τοὺς μὲν γὰρ ὁ πόλεμος, τοὺς δὲ νόσος τε καὶ λιμὸς
διεχρήσαντο, ἃ δὴ τῷ πολέμῳ ἕπεσθαι πέφυκεν. <milestone unit="section" n="20" /> Ἰλλυριοὺς
δὲ καὶ Θρᾴκην ὅλην, εἴη δ̓ ἂν ἐκ κόλπου
τοῦ Ἰονίου μέχρι ἐς τὰ Βυζαντίων προάστεια, ἐν τοῖς
Ἑλλάς τε καὶ Χερρονησιωτῶν ἡ χώρα ἐστὶν, Οὖννοί
τε καὶ Σκλαβηνοὶ καὶ Ἄνται σχεδόν τι ἀνὰ πᾶν καταθέοντες
ἔτος, ἐξ οὗ Ἰουστινιανὸς παρέλαβε τὴν Ῥωμαίων
ἀρχὴν, ἀνήκεστα ἔργα εἰργάσαντο τοὺς ταύτῃ
ἀνθρώπους. <milestone unit="section" n="21" /> πλέον γὰρ ἐν ἑκάστῃ ἐσβολῇ οἶμαι ἢ
κατὰ μυριάδας εἴκοσιν εἶναι τῶν τε ἀνῃρημένων καὶ
ἠνδραποδισμένων ἐνταῦθα Ῥωμαίων, <add>ὥστε</add> τὴν Σκυθῶν
<pb id="p.115" />
ἐρημίαν ἀμέλει ταύτης πανταχόσε τῆς γῆς ξυμβαίνειν <add>εἶναι</add>.
<milestone unit="section" n="22" />Τὰ μὲν οὖν ἐν Λιβύῃ τε καὶ Εὐρώπῃ κατὰ τὸν
πόλεμον ξυνενεχθέντα τοιαῦτά ἐστι. Σαρακηνοὶ δὲ
τοὺς ἑῴους Ῥωμαίους ἐκ τῆς Αἰγύπτου μέχρι τῶν
Περσίδος ὁρίων πάντα τοῦτον τὸν χρόνον διηνεκῶς <pb ed="page-B" n="109" />
καταθέοντες οὕτω δὴ ἐνδελεχέστατα κατειργάσαντο,
ὥστε ὀλιγανθρωπότατα ξύμπαντα ἐγεγόνει τὰ ἐκείνῃ
χωρία, καὶ οὐ μήποτε ἀνθρώπῳ, οἶμαι, δυνατὰ ἔσται
τὸ μέτρον τῶν οὕτως ἀπολωλότων διερευνωμένῳ εὑρέσθαι.
<milestone unit="section" n="23" />Πέρσαι τε καὶ Χοσρόης τετράκις μὲν ἐμβάλλοντες
ἐς τὴν ἄλλην Ῥωμαίων ἀρχὴν τάς τε πόλεις
καθεῖλον καὶ τοὺς ἀνθρώπους οὓς ἂν λάβοιεν ἔν τε
πόλεσι ταῖς ἁλισκομέναις καὶ χώρᾳ ἑκάστῃ τοὺς μὲν
κτείνοντες, τοὺς δὲ ξὺν αὑτοῖς ἐπαγόμενοι, ἔρημον
τὴν γῆν κατεστήσαντο τῶν ἐνοικούντων, ᾗπερ αὐτοὺς
ἐπισκῆψαι ξυνέπεσεν. <milestone unit="section" n="24" />ἐξ οὗ δὲ καὶ εἰς γῆν τὴν Κολχίδα
ἐσήλασαν, αὐτοῖς τε καὶ Λαζοῖς καὶ Ῥωμαίοις
διαφθείρεσθαι μέχρι δεῦρο ξυμβαίνει.
<milestone unit="section" n="25" />Οὐ μέντοι οὐδὲ Πέρσαις ἢ Σαρακηνοῖς ἢ Οὔννοις
ἢ τῷ Σκλαβηνῶν γένει ἢ τῶν ἄλλων βαρβάρων τισὶν
ἀκραιφνέσιν ἐκ Ῥωμαίων τῆς γῆς ξυνηνέχθη ἀπαλλαγῆναι.
<milestone unit="section" n="26" />ἔν τε γὰρ ταῖς ἐφόδοις καὶ πολλῷ ἔτι μᾶλλον
ἔν τε πολιορκίαις καὶ ξυμβολαῖς ἐναντιώμασι <pb ed="page-P" n="55" />
<pb id="p.116" />
πολλοῖς προσεπταικότες οὐδέν τι ἧσσον ξυνδιεφθάρησαν.
<milestone unit="section" n="27" /> οὐ γὰρ Ῥωμαῖοι μόνον, ἀλλὰ καὶ βάρβαροι
σχεδόν τι πάντες τῆς Ἰουστινιανοῦ μιαιφονίας ἀπώναντο.
<milestone unit="section" n="28" /> ἦν μὲν γάρ <del status="unremarkable">τε</del> καὶ Χοσρόης αὐτός τε πονηρὸς
τὸ ἦθος καὶ, ὥς μοι ἐν λόγοις εἴρηται τοῖς καθήκουσι,
τὰς μὲν αἰτίας αὐτῷ τοῦ πολέμου ὅδε παρείχετο
πάσας. <milestone unit="section" n="29" /> οὐ γὰρ ἠξίου τοῖς καιροῖς ἐναρμόζειν τὰς
πράξεις, ἀλλ̓ ἀπὸ καιροῦ πάντα εἰργάζετο, ἐν μὲν
εἰρήνῃ καὶ σπονδαῖς ἐξαρτυόμενος ἀεὶ νῷ δολερῷ ἐπὶ
τοὺς πέλας πολέμου αἰτίας, ἐν δὲ τῷ πολέμῳ ἀναπεπτωκώς
τε οὐδενὶ λόγῳ καὶ τὴν τῶν ἔργων παρασκευὴν
<pb ed="page-B" n="110" /> ὀκνηρῶς ἄγαν διὰ φιλοχρηματίαν ποιούμενος, ἀντί τε
σπουδῆς τῆς περὶ ταῦτα περισκοπῶν μὲν τὰ μετέωρα,
περιέργος δὲ ἀμφὶ τῇ τοῦ θεοῦ φύσει γινόμενος, καὶ
οὔτε τὸν πόλεμον μεθιεὶς, τῷ μιαιφόνος τις καὶ παλαμναῖος
εἶναι, οὔτε περιεῖναι τῶν πολεμίων οἷός τε
ὢν, τῷ μὴ τὰ δέοντα ὑπὸ σμικρολογίας περιεργάζεσθαι.
<milestone unit="section" n="30" /> ταύτῃ τε <add>αὐ</add>τοῦ βασιλεύοντος ἡ γῆ ξύμπασα ἔμπλεως
<pb id="p.117" />
αἵματος ἀνθρωπείου ἔκ τε Ῥωμαίων καὶ βαρβάρων
σχεδόν τι πάντων διαρκῶς γέγονε.
<milestone unit="section" n="31" />Ταῦτα μέντοι κατὰ τὸν πόλεμον πανταχόθι <add>γῆς</add>
τῆς Ῥωμαίων ξυλλήβδην εἰπεῖν ὑπὸ τοῦτον τὸν χρόνον
ξυνηνέχθη γενέσθαι. <milestone unit="section" n="32" />τὰ δὲ κατὰ στάσιν ἔν τε
Βυζαντίῳ καὶ πόλει ἑκάστῃ ξυνενεχθέντα διαριθμούμενος
οὐκ ἐλάσσω ἀνθρώπων φόνον ταύτῃ ξυμβῆναι
ἢ κατὰ τὸν πόλεμον οἴομαι. <milestone unit="section" n="33" />τοῦ γὰρ δικαίου καὶ
τῆς ὁμοίας ἐπιστροφῆς ἐπὶ τοῖς ἁμαρτανομένοις ὡς
ἥκιστα ὄντων, ἀλλὰ κατεσπουδασμένου τῷ βασιλεῖ
θατέρου τοῖν μεροῖν μάλιστα ἡσυχίαν οὐδὲ θάτεροι
ἦγον, ἀλλ̓ οἱ μὲν τῷ ἐλασσοῦσθαι, οἱ δὲ τῷ θαρσεῖν
ἐς ἀπόγνωσίν τε καὶ ἀπόνοιαν ἀεὶ ἔβλεπον, καὶ πὴ
μὲν ἀθρόοι ἐπ̓ ἀλλήλους ἰόντες, πὴ δὲ κατ̓ ὀλίγους
μαχόμενοι, ἢ καὶ κατ̓ ἄνδρα ἕνα τὰς ἐνέδρας, ἂν
οὕτω τύχοι, ποιούμενοι ἐς δύο καὶ τριάκοντα ἐνιαυτοὺς
οὐδένα ἀνιέντες καιρὸν αὐτοί τε εἰργάζοντο ἀλλήλους
ἀνήκεστα ἔργα καὶ πρὸς τῆς τῷ δήμῳ ἐφεστώσης ἀρχῆς
ὡς τὰ πολλὰ διεφθείροντο. <milestone unit="section" n="34" />ἡ μέντοι τίσις τῶν
ἁμαρτανομένων ἐκ τοῦ ἐπὶ πλεῖστον ἐς τοὺς Πρασίνους
ἐγίνετο. ἔτι μὴν καὶ ἡ ἐς τοὺς Σαμαρείτας καὶ τοὺς
καλουμένους αἱρετικοὺς κόλασις φόνου ἐνέπλησε τὴν
Ῥωμαίων ἀρχήν. <milestone unit="section" n="35" />ταῦτα δέ μοι ὅσον ἐν κεφαλαίῳ
εἰρῆσθαι ἀπομνημονεύεται τανῦν, ἐπεί μοι ἱκανῶς <pb ed="page-B" n="111" />
ὀλίγῳ ἔμπροσθεν δεδιήγηται.
<pb id="p.118" />
<milestone unit="section" n="36" /> Ταῦτα μὲν κατὰ τὸν ἐν σώματι γενόμενον δαίμονα
τετύχηκε γενέσθαι ἐς πάντας ἀνθρώπους, ὧνπερ τὰς
αἰτίας αὐτὸς ἅτε βασιλεὺς καταστὰς ἔδωκε: καὶ ὅσα
μέντοι κατακεκρυμμένῃ δυνάμει καὶ φύσει δαιμονίᾳ
διειργάσατο ἀνθρώπους κακὰ, ἐγὼ δηλώσω. <milestone unit="section" n="37" /> τούτου
γὰρ Ῥωμαίων διοικουμένου τὰ πράγματα πολλὰ καὶ
ἄλλα πάθη ξυνηνέχθη γενέσθαι, ἅπερ οἱ μὲν τῇ τοῦ
πονηροῦ δαίμονος τῇδε παρουσίᾳ ἰσχυρίζοντο καὶ μηχανῇ
ξυμβῆναι, οἱ δὲ αὐτοῦ τὸ θεῖον τὰ ἔργα μισῆσαν
ἀποστραφέν τε ἀπὸ τῆς Ῥωμαίων ἀρχῆς, χώραν δαίμοσι
τοῖς παλαμναίοις ἐνδεδωκέναι ταῦτα διαπράξασθαι
<milestone unit="section" n="38" /> <pb ed="page-P" n="56" /> τῇδε. Ἔδεσσαν μὲν γὰρ Σκιρτὸς ἐπικλύσας ὁ ποταμὸς
μυρίων δημιουργὸς τοῖς ἐκείνῃ ἀνθρώποις συμφορῶν
γέγονεν, ὥς μοι ἐν τοῖς ὄπισθεν λόγοις γεγράψεται.
<milestone unit="section" n="39" /> Νεῖλος δὲ ἀναβὰς μὲν ᾗπερ εἰώθει, χρόνοις δὲ οὐκ
ἀποβὰς τοῖς καθήκουσι, <add>δεινά</add> τινας τῶν ᾠκημένων
εἰργάσατο ἔργα, ἅπερ μοι καὶ πρότερον δεδιήγηται.
<milestone unit="section" n="40" /> Κύδνος δὲ Ταρσὸν περιβαλλόμενος σχεδόν τι πᾶσαν
<pb id="p.119" />
ἡμέρας τε αὐτὴν ἐπικλύσας πολλὰς οὐ πρότερον ἀπέστη
ἕως αὐτὴν ἀνήκεστα κακὰ ἔδρασε. <milestone unit="section" n="41" />σεισμοὶ δὲ Ἀντιόχειάν
τε καθεῖλον τὴν τῆς ἑῴας πρώτην καὶ Σελεύκειαν,
ἥπερ αὐτῆς ἐκ γειτόνων οἰκεῖται, καὶ τὴν ἐν
Κίλιξιν ἐπιφανεστάτην Ἀνάζαρβον. <milestone unit="section" n="42" />αἷς τῶν <add>ξυν</add>απολωλότων
ἀνθρώπων τὸ μέτρον τίς ἂν διαριθμεῖσθαι
δυνατὸς εἴη; προσθείη δὲ ἄν τις τά τε Ἴβωρα καὶ
Ἀμάσειαν, ἣ πρώτη ἐν Πόντῳ ἐτύγχανεν οὖσα, Πολύβοτόν
τε τὴν ἐν Φρυγίᾳ καὶ ἣν Πισίδαι Φιλομηδὴν
καλοῦσι, Λύχνιδόν τε τὴν ἐν Ἠπειρώταις καὶ Κόρινθον, <pb ed="page-B" n="112" />
αἳ δὴ πολυανθρωπόταται ἐκ παλαιοῦ ἦσαν.
<milestone unit="section" n="43" />ταύταις γὰρ ἁπαξαπάσαις ὑπὸ τοῦτον τὸν χρόνον
σεισμῷ τε καταπεσεῖν καὶ τοῖς ᾠκημένοις σχεδόν τι
πᾶσι ξυνδιολωλέναι τετύχηκεν. <milestone unit="section" n="44" />ἐπιγενόμενος δὲ καὶ ὁ
λοιμὸς, οὗ πρόσθεν ἐμνήσθην, τὴν ἡμίσειαν μάλιστα
τῶν περιγινομένων ἀνθρώπων ἀπήνεγκε μοῖραν. <milestone unit="section" n="45" />τοσούτων
μὲν ἀνθρώπων ἐγένετο φθόρος, Ἰουστινιανοῦ
πρότερον Ῥωμαίοις διοικουμένου τὴν πολιτείαν καὶ
ὕστερον τὴν αὐτοκράτορα ἀρχὴν ἔχοντος.
<pb id="p.120" />
</p></div1></body></text></TEI.2>