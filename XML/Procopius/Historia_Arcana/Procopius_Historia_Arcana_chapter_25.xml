<?xml version="1.0" encoding="utf-8"?>
<TEI.2><text id="tlg4029.tlg002.perseus-grc1"><body><div1 type="chapter" n="25" org="uniform" sample="complete"><p><milestone unit="section" n="1" />Τοὺς μὲν στρατευομένους οὕτως ὁ τύραννος
ὅδε διεχρήσατο. ἅπερ δὲ αὐτῷ ἐς ἐμπόρους τε καὶ
ναύτας καὶ βαναύσους καὶ ἀγοραίους ἀνθρώπους, δἰ
αὐτῶν τε καὶ ἐς τοὺς ἄλλους ἅπαντας εἴργασται,
<milestone unit="section" n="2" /> φράσων ἔρχομαι. πορθμὼ δύο ἑκατέρωθεν Βυζαντίου
ἐστὸν, ἅτερος μὲν ἐφ̓ Ἑλλησπόντου ἀμφὶ Σηστόν τε
καὶ Ἄβυδον, ὁ δὲ δὴ ἕτερος ἐπὶ τοῦ στόματος τοῦ
<pb id="p.153" />
Εὐξείνου καλουμένου Πόντου, οὗ τὸ Ἱερὸν ὀνομάζεται.
<milestone unit="section" n="3" />ἐν μὲν οὖν τῷ Ἑλλησπόντου πορθμῷ τελωνεῖον μὲν
ἐν δημοσίῳ ὡς ἥκιστα ἦν, ἄρχων δέ τις ἐκ βασιλέως
στελλόμενος ἐν Ἀβύδῳ καθῆστο, διερευνώμενος μὲν, <pb ed="page-P" n="72" />
ἢν ναῦς ὅπλα φέρουσα ἐς Βυζάντιον οὐ βασιλέως ἴοι
γνώμῃ, καὶ ἤν τις ἐκ Βυζαντίου ἀνάγοιτο οὐ φερόμενος
γράμματα τῶν ἀνδρῶν καὶ σημεῖα οἷς ἐπίκειται <pb ed="page-B" n="139" />
ἡ τιμὴ αὕτη ῾οὐ γὰρ θέμις τινὰ ἐκ Βυζαντίου ἀνάγεσθαι
οὐκ ἀφειμένον πρὸς τῶν ἀνδρῶν, οἳ τῇ τοῦ
μαγίστρου καλουμένου ἀρχῇ ὑπουργοῦσἰ πραττόμενος
δὲ τοὺς τῶν πλοίων κυρίους τέλος <del status="unremarkable">δὲ</del> οὐδενὶ αἴσθησιν
παρεχόμενον ἀλλ̓ ὥσπερ τινὰ μισθὸν ὁ ταύτην
δὴ τὴν ἀρχὴν ἔχων τοῦ ἔργου τούτου λαμβάνειν ἠξίου:
<milestone unit="section" n="4" />ὁ μέντοι ἐπὶ πορθμοῦ τοῦ ἑτέρου στελλόμενος τὸν
μισθὸν ἀεὶ πρὸς βασιλέως κεκομισμένος ἦν καὶ διερευνώμενος
ἐς τὸ ἀκριβὲς ταῦτά τε, ἅπερ μοι εἴρηται,
καὶ ἤν τι ἐς τοὺς βαρβάρους κομίζοιτο, οἳ παρὰ τὸν
Εὔξεινον ἵδρυνται Πόντον, ὧνπερ οὐ θέμις ἐκ Ῥωμαίων
τῆς γῆς ἐς τοὺς πολεμίους κομίζεσθαι. οὐδὲν
μέντοι ἐξῆν τῷ ἀνδρὶ τούτῳ πρὸς τῶν τῇδε ναυτιλλομένων
προσίεσθαι. <milestone unit="section" n="5" />ἐξ οὗ δὲ Ἰουστινιανὸς τὴν βασιλείαν
παρέλαβε, τελωνεῖόν τε δημόσιον κατεστήσατο
<pb id="p.154" />
ἐν πορθμῷ ἑκατέρῳ καὶ μισθοφόρους ἄρχοντας δύο
ἐς ἀεὶ πέμπων μίσθωσιν μὲν αὐτοῖς παρείχετο τὴν
ξυγκειμένην, ἐπήγγελλε δὲ χρήματά οἱ ὅτι πλεῖστα
ἐνθένδε ἀποφέρειν δυνάμει τῇ πάσῃ. <milestone unit="section" n="6" /> οἱ δὲ ἄλλο
οὐδὲν ἢ εὔνοιάν οἱ τὴν ἐς αὐτὸν ἐνδείκνυσθαι ἐν
σπουδῇ ἔχοντες ἁπαξάπαντα πρὸς τῶν πλεόντων τὰ
τῶν φορτίων τιμήματα ληϊζόμενοι ἀπηλλάσσοντο.
<milestone unit="section" n="7" /> Ἐν μὲν οὖν πορθμῷ ἑκατέρῳ ταῦτα ἐποίει: ἐν δὲ
Βυζαντίῳ ἐπενόει τάδε. τῶν τινά οἱ ἐπιτηδείων
προὐστήσατο, Σύρον μὲν γένος, ὄνομα δὲ Ἀδδαῖον,
ᾧ δὴ ἐπήγγελλεν ἐκ νηῶν τῶν ἐνταῦθα καταιρουσῶν
ὄνησίν τινά οἱ πορίζεσθαι. <milestone unit="section" n="8" /> ὁ δὲ πλοῖα ἅπαντα τὰ
καταίροντα ἐς τὸν Βυζάντιον λιμένα οὐκέτι ἐνθένδε
ἠφίει, ἀλλὰ τοὺς ναυκλήρους ἢ τοῖς τιμήμασιν ἐζημίου
νηῶν τῶν σφετέρων ἢ ἀναφορεῖν ἔς τε Λιβύην καὶ
<milestone unit="section" n="9" /> <pb ed="page-B" n="140" /> Ἰταλίαν ἠνάγκαζε. καὶ αὐτῶν οἱ μὲν οὔτε ἀντιφορτίζεσθαι
οὔτε θαλαττουργεῖν ἔτι ἤθελον, ἀλλὰ καύσαντες
τὰ σφέτερα πλοῖα εὐθὺς ἄσμενοι ἀπηλλάσσοντο.
<milestone unit="section" n="10" /> ὅσοις μέντοι ἐπάναγκες ἦν ἐκ ταύτης δὴ τῆς ἐργασίας
τὸν βίον ποιεῖσθαι, οὗτοι δὴ τριπλασίαν πρὸς τῶν
ἐμπόρων τὴν μίσθωσιν κεκομισμένοι τὸ λοιπὸν ἐφορτίζοντο
τοῖς τε ἐμπόροις περιειστήκει ταύτην σφίσιν
αὐτοῖς τὴν ζημίαν πρὸς τῶν τὰ φορτία ὠνουμένων
ἰάσασθαι, οὕτω τε λιμοκτονεῖσθαι πάσῃ μηχανῇ τοὺς
Ῥωμαίους ξυνέβαινεν.
<pb id="p.155" />
<milestone unit="section" n="11" />Ἀλλὰ ταῦτα μὲν τῇδε κατὰ τὴν πολιτείαν ἐφέρετο.
ἃ δὲ καὶ ἐς τὰ κέρματα τοῖς βασιλεῦσιν εἴργασται, οὔ
μοι παριτέον οἴομαι εἶναι. <milestone unit="section" n="12" />τῶν γὰρ ἀργυραμοιβῶν
πρότερον δέκα καὶ διακοσίους ὀβολοὺς, οὓς φόλλεις
καλοῦσιν, ὑπὲρ ἑνὸς στατῆρος χρυσοῦ προΐεσθαι τοῖς
ξυμβάλλουσιν εἰωθότων, αὐτοὶ ἐπιτεχνώμενοι κέρδη
οἰκεῖα ὀγδοήκοντα καὶ ἑκατὸν μόνους ὑπὲρ τοῦ στατῆρος
δίδοσθαι τοὺς ὀβολοὺς διετάξαντο. ταύτῃ δὲ
νομίσματος ἑκάστου χρυσοῦ ἕκτην ἀπέτεμον μοῖραν
πάντων ἀνθρώπων.
<milestone unit="section" n="13" />Ἐπεὶ δὲ οἱ βασιλεῖς οὗτοι τῶν ὠνίων τὰ πλεῖστα
<add>εἰς τὰ</add> καλούμενα περιστήσαντες μονοπώλια, τούς τι <pb ed="page-P" n="73" />
ὠνήσασθαι βουλομένους ἀεὶ καθ̓ ἑκάστην ἀπέπνιγον,
μόνα δὲ αὐτοῖς ἀνέφαπτα τὰ τῆς ἐσθῆτος ἐλέλειπτο
πωλητήρια, μηχανῶνται καὶ ἀμφ̓ αὐτοῖς τάδε. <milestone unit="section" n="14" />ἱμάτια
τὰ ἐκ μετάξης ἐν Βηρυτῷ μὲν καὶ Τύρῳ πόλεσι
ταῖς ἐπὶ Φοινίκης ἐργάζεσθαι ἐκ παλαιοῦ εἰώθει. <milestone unit="section" n="15" />οἵ
τε τούτων ἔμποροί τε καὶ ἐπιδημιουργοὶ καὶ τεχνῖται
ἐνταῦθα τὸ ἀνέκαθεν ᾤκουν, ἐνθένδε τε ἐς γῆν ἅπασαν
φέρεσθαι τὸ ἐμπόλημα τοῦτο ξυνέβαινεν. <milestone unit="section" n="16" />ἐπεὶ
δὲ Ἰουστινιανοῦ βασιλεύοντος οἱ ἐπὶ ταύτῃ τῇ ἐργασίᾳ <pb ed="page-B" n="141" />
<pb id="p.156" />
ἔν τε Βυζαντίῳ καὶ πόλεσι ταῖς ἄλλαις ὄντες ἀξιωτέραν
ἀπεδίδοντο τὴν ἐσθῆτα ταύτην, αἰτιώμενοι μεῖζον
μὲν ἢ πρότερον ἐν χρόνῳ τῷ παρόντι ὑπὲρ αὐτῆς
καταβάλλεσθαι τὸ τίμημα Πέρσαις, πλείω δὲ νῦν τὰ
δεκατευτήρια εἶναι ἐν γῇ τῇ Ῥωμαίων, δόκησιν ἅπασιν
ὁ αὐτοκράτωρ παρεχόμενος ὅτι δὴ ἐπὶ τούτῳ ἀγανακτοίη,
νόμῳ ἅπασιν ἀπεῖπε μὴ πλέον ἢ ὀκτὼ χρυσῶν
τῆς τοιαύτης ἐσθῆτος τὴν λίτραν εἶναι. <milestone unit="section" n="17" /> καὶ προστίμημα
ἔκειτο τοῖς παραβησομένοις τὸν νόμον τῶν ὑπαρχόντων
στερεῖσθαι χρημάτων. ταῦτα τοῖς ἀνθρώποις
ἀμήχανά τε καὶ ἄπορα ἐδόκει παντάπασιν εἶναι. οὐ
γὰρ οἷόν τε ἦν τοὺς ἐμπόρους μείζονος τιμῆς τὰ φορτία
ταῦτα ἐωνημένους ἐλάσσονος αὐτὰ τοῖς ξυμβάλλουσιν
ἀποδίδοσθαι. <milestone unit="section" n="18" /> διὸ δὴ ταύτην μὲν τὴν ἐμπορίαν
ἐργολαβεῖν οὐκέτι ἠξίουν, ἐπικλοπώτερον δὲ φορτίων
τῶν σφίσιν ἀπολελειμμένων ἐποιοῦντο κατὰ βραχὺ τὰς
πράσεις, δηλονότι τῶν γνωρίμων τισὶν, οἷσπερ τὰ
τοιαῦτα καλλωπίζειν τὰ σφέτερα αὐτῶν προϊεμένοις
ἐν ἡδονῇ ἦν ἢ τρόπῳ τῳ ἀναγκαῖον ἐγίνετο. <milestone unit="section" n="19" /> ὧν δὴ
ἡ βασιλὶς ἐπιψιθυριζόντων τινῶν αἰσθομένη, καίπερ
οὐ βασανίσασα τὰ θρυλλούμενα, ξύμπαντα εὐθὺς τὰ
φορτία τοὺς ἀνθρώπους ἀφείλετο, καὶ χρυσίον αὐτοὺς
ἐς κεντηνάριον ἐπιτιμησαμένη. ἄρχει δὲ ταύτης ἔν
γε Ῥωμαίοις τῆς ἐργασίας ὁ τοῖς βασιλικοῖς ἐφεστὼς
θησαυροῖς. <milestone unit="section" n="20" /> Πέτρον οὖν τὸν Βαρσύμην ἐπίκλησιν ἐπὶ
ταύτης καταστησάμενοι τῆς τιμῆς οὐ πολλῷ ὕστερον
<pb id="p.157" />
ἐπεχώρουν αὐτῷ πράσσειν ἀνόσια ἔργα. <milestone unit="section" n="21" />τοὺς μὲν
<add>γὰρ</add> ἄλλους ἅπαντας τὸν νόμον ἐς τὸ ἀκριβὲς ἐδικαίου
τηρεῖν, τοὺς δὲ τοῦ ἔργου τούτου τεχνίτας <pb ed="page-B" n="142" />
αὑτῷ μόνῳ ἀναγκάζων ἐργάζεσθαι ἀπεδίδοτο, οὐκέτι
ἐπικρυπτόμενος, ἀλλ̓ ἐν τῷ δημοσίῳ τῆς ἀγορᾶς βαφῆς
μὲν τῆς προστυχούσης τὴν οὐγκίαν οὐχ ἧσσον ἢ κατὰ
ἓξ χρυσῶν, βάμματος δὲ τοῦ βασιλικοῦ, ὅπερ καλεῖν
ὁλόβηρον νενομίκασι, πλέον ἢ τεσσάρων καὶ εἴκοσι
χρυσῶν. <milestone unit="section" n="22" />καὶ βασιλεῖ μὲν ἐνθένδε μεγάλα χρήματα
ἔφερεν, αὐτὸς δὲ περιβαλλόμενος πλείω ἐλάνθανεν,
<milestone unit="section" n="23" />ὅπερ ἀπ̓ αὐτοῦ ἀρξάμενον ἐς ἀεὶ ἔμεινε. μόνος γὰρ
ἐς τόδε τοῦ χρόνου ἔμπορός τε ἀπαρακαλύπτως καὶ
κάπηλος τοῦ ἐμπολήματος τοῦδε καθίσταται. <milestone unit="section" n="24" />ἔμποροι
μὲν οὖν ὅσοι πρότερον τὴν ἐργασίαν ταύτην μετῄεσαν
ἔν τε Βυζαντίῳ καὶ πόλει ἑκάστῃ θαλαττουργοί τε
καὶ ἔγγειοι ἐφέροντο ὡς τὸ εἰκὸς τὰ ἐκ τῆς ἐργασίας
κακά. <milestone unit="section" n="25" />ἐν δὲ πόλεσιν ὁ δῆμος σχεδόν τι ὅλος ταῖς
εἰρημέναις προσαιτητὴς ἐξαπιναίως ἐγένετο. βάναυσοι
γὰρ ἄνθρωποι καὶ χειρώνακτες λιμῷ παλαίειν, ὡς τὸ
εἰκὸς, ἠναγκάζοντο, πολλοί τε ἀπ̓ αὐτοῦ τὴν πολιτείαν
μεταβαλλόμενοι φεύγοντες ᾤχοντο ἐς τὰ Περσῶν ἤθη. <pb ed="page-P" n="74" />
<milestone unit="section" n="26" />μόνος δὲ ἀεὶ ὁ τῶν θησαυρῶν ἄρχων ἐνεργολαβῶν
τὸ ἐμπόλημα τοῦτο μοῖραν μὲν βασιλεῖ, ὥσπερ εἴρηται,
πόρων τῶν ἐνθένδε ἀποφέρειν ἠξίου, αὐτὸς δὲ τὰ
πλείω φερόμενος δημοσίαις συμφοραῖς ἐπλούτει. ταῦτα
μὲν οὖν τῇδε κεχώρηκεν.
<pb id="p.158" />
</p></div1></body></text></TEI.2>