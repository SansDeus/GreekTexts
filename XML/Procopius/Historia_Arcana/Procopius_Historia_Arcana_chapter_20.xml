<?xml version="1.0" encoding="utf-8"?>
<TEI.2><text id="tlg4029.tlg002.perseus-grc1"><body><div1 type="chapter" n="20" org="uniform" sample="complete"><p><milestone unit="section" n="1" />Πρῶτα τῷ δήμῳ <del status="unremarkable">οἱ</del> ἔπαρχον ἐν Βυζαντίῳ ἐκ
<pb id="p.124" />
τοῦ ἐπὶ πλεῖστον ἐφίστη, ὃς δὴ ἔμελλε τοῖς τὰ πωλητήρια
ἔχουσι πόρου ἐνιαυσίου ἐνθένδε διαλαγχάνων
ἐς τὴν ἐξουσίαν αὐτοὺς ἐμβιβάζειν τοῦ τὰ ὤνια ὅπῃ
βούλοιντο ἀποδίδοσθαι. <milestone unit="section" n="2" /> καὶ περιεστήκει τοῖς τῇδε
ἀνθρώποις ὠνεῖσθαι τὰ ἐπιτήδεια, τριπλασίονα μὲν
καταβαλλομένοις τιμήματα, ὅτῳ δὲ ἂν διὰ ταῦτα ἐπικαλοῖεν,
<milestone unit="section" n="3" /> καλοῖεν, οὐδαμῆ ἔχουσι. μέγα τε τὸ ἀπὸ τοῦ ἔργου
βλάβος ἠγείρετο. μέρος γὰρ τῆς βασιλείας τοῦδε φερομένης
τοῦ πόρου πλουτεῖν ἀπ̓ αὐτοῦ ἡ τῷ πράγματι
ἐφεστῶσα ἀρχὴ ἤθελε. <milestone unit="section" n="4" /> τὸ δὲ ἐνθένδε οἵ τε τῆς ἀρχῆς
ὑπηρέται τῆς αἰσχρᾶς ταύτης ὑπουργίας ἐπειλημμένοι
καὶ οἱ τὰ πωλητήρια ἔχοντες τῆς τοῦ παρανομεῖν
ἐξουσίας δραξάμενοι ἀνήκεστα ἔργα τοὺς τότε ὠνεῖσθαι
δεομένους εἰργάζοντο, οὐχ ὅσον <del status="unremarkable">πολλὰ εἴρηται</del> πολλαπλάσια
τὰ τιμήματα κομιζόμενοι, ἀλλὰ καὶ δολώσεις
ἐν τοῖς ὠνίοις μηχανώμενοι ἀμυθήτους τινάς.
<milestone unit="section" n="5" /> Ἔπειτα δὲ πολλὰ καταστησάμενος τὰ καλούμενα
μονοπώλια τήν τε κατηκόων σωτηρίαν ἀπεμπολήσας
τοῖς τὸ ἄγος τοῦτο ἐνεργολαβεῖν ἀξιοῦσιν, αὐτὸς μὲν
τίμημα τοῦ ἔργου τούτου ἀντιφορτισάμενος ἀπηλλάσσετο,
τοῖς δὲ αὐτῷ ξυμβεβληκόσι παρείχετο τὴν ἐργασίαν
<milestone unit="section" n="6" /> <pb ed="page-B" n="116" /> ᾗ βούλοιντο διοικήσασθαι. ὅπερ ἀπαρακαλύπτως
ἡμαρτάνετο κἀν ταῖς ἄλλαις ἁπάσαις ἀρχαῖς. βασιλέως
γὰρ μοῖράν τινα οὐ πολλὴν ἀεὶ τῶν φωρίων κομιζομένου
<pb id="p.125" />
αἵ τε ἀρχαὶ ἀπ̓ αὐτοῦ καὶ οἱ πράγματι ἐφεστῶτες
ἑκάστῳ ἀδεέστερον τοὺς σφίσι παραπίπτοντας
ἐληΐζοντο. <milestone unit="section" n="7" />ὥσπερ δὲ οὐχ ἱκανῶν οἱ ἐς τοῦτο οὐσῶν
τῶν πάλαι διατεταγμένων ἀρχῶν, ἑτέρας δύο ἐπὶ τῇ
πολιτείᾳ ἐπετεχνήσατο, καίτοι ἅπαντα μετῄει πρότερον
τὰ ἐγκλήματα ἡ τῷ δήμῳ ἐφεστῶσα ἀρχή. <milestone unit="section" n="8" />ἀλλ̓ ὅπως
ἀεὶ πλείους τε οἱ συκοφάνται εἶεν καὶ πολλῷ ἔτι
θᾶσσον τῶν οὐδὲν ἐπταικότων ἀνθρώπων τὰ σώματα
αἰκίζοιτο, ταύτας δὴ τὰς ἀρχὰς ἐπινοεῖν ἔγνω. <milestone unit="section" n="9" />καὶ
αὐταῖν τὴν ἑτέραν μὲν τοῖς κλέπταις δῆθεν τῷ λόγῳ
ἐπέστησεν, ὄνομα ταύτῃ ἐπιθεὶς πραίτωρα δή<add>μων</add>:
τῇ δὲ δὴ ἑτέρᾳ τούς τε παιδεραστοῦντας ἐς ἀεὶ τίννυσθαι
καὶ γυναιξὶν οὐ νόμιμα μιγνυμένους ἐπήγγελλε,
καὶ εἴ τῳ τὰ ἐς τὸ θεῖον οὐκ ὀρθῶς ἤσκηται,
<milestone unit="section" n="10" />ὄνομα ταύτῃ ἐπιθεὶς κοιαισίτωρα. ὁ μὲν οὖν πραίτωρ
εἴ τινα ἐν τοῖς φωρίοις λόγου πολλοῦ ἄξια εὗρε,
ταῦτα δὴ τῷ αὐτοκράτορι ἀποφέρειν ἠξίου, φάσκων <pb ed="page-P" n="59" />
<milestone unit="section" n="11" />οὐδαμῆ φαίνεσθαι τοὺς τούτων κυρίους. ταύτῃ τε
χρημάτων ἀεὶ τῶν τιμιωτάτων διαλαγχάνειν ὁ βασιλεὺς
εἶχεν. ὁ δὲ δὴ κοιαισίτωρ καλούμενος τοὺς παραπεπτωκότας
κατεργαζόμενος, ἃ μὲν βούλοιτο, <add>βασιλεῖ</add>
ἔφερεν, αὐτὸς δὲ οὐδὲν ἧσσον ἐπλούτει τοῖς ἀλλοτρίοις
οὐδενὶ νόμῳ. <milestone unit="section" n="12" />οἱ γὰρ δὴ τούτων τῶν ἀρχῶν
<pb id="p.126" />
ὑπηρέται οὔτε κατηγόρους ἐπήγοντο οὔτε μάρτυρας
τῶν πεπραγμένων παρείχοντο, ἀλλὰ διηνεκὲς πάντα
τοῦτον τὸν χρόνον ἀκατηγόρητοί τε καὶ ἀνεξέλεγκτοι
ὡς λαθραιότατα ἐντυχόντες ἐκτείνοντό τε καὶ ἀφῃροῦντο
τὰ χρήματα.
<milestone unit="section" n="13" /> <pb ed="page-B" n="117" /> Ὕστερον δὲ ὁ παλαμναῖος οὗτος ταύταις τε καὶ τῇ
τῷ δήμῳ ἐφεστώσῃ ἀρχῇ πάντων ὁμοίως ἐπιμελεῖσθαι
τῶν ἐγκλημάτων ἐπέστελλεν, ἐρίζειν σφίσι πρὸς ἀλλήλους
εἰπὼν ὅστις αὐτῶν πλείους τε καὶ θᾶσσον
διαφθείρειν ἱκανὸς εἴη. <milestone unit="section" n="14" /> καὶ αὐτῶν ἕνα μὲν αὐτὸν
εὐθὺς ἐρέσθαι φασὶν, ἢν ἐς τοὺς τρεῖς τίς ποτε διαβάλλοιτο,
τίνος ἂν αὐτῶν ἡ τοῦ πράγματος διάγνωσις
εἴη: τὸν δὲ ὑπολαβόντα φάναι, ὅστις ἂν αὐτῶν προτερήσας
τοὺς ἄλλους φθάνοι. <milestone unit="section" n="15" /> ἀλλὰ καὶ τὴν τοῦ
κοιαίστωρος καλουμένην ἀρχὴν διέθετο οὐδενὶ κόσμῳ,
ἧσπερ διαφερόντως ἐπεμελοῦντο οἱ πρότερον βεβασιλευκότες,
ὡς εἰπεῖν, ἅπαντες, ὅπως τε τὰ ἄλλα ἔμπειροι
καὶ σοφοὶ <del status="unremarkable">καὶ</del> τὰ ἐς τοὺς νόμους μάλιστα εἶεν οἱ
ταύτην διαχειρίσαντες καὶ χρημάτων διαφανῶς ἀδωρότατοι,
ὡς οὐκ ἄνευ μεγάλου ὀλέθρου τούτου γε τῇ
πολιτείᾳ γενησομένου, εἴπερ οἱ ταύτην τὴν ἀρχὴν
ἔχοντες ἢ ἀπειρίᾳ τινὶ ἔχοιντο ἢ φιλοχρηματίᾳ ἐφεῖντο.
<milestone unit="section" n="16" /> ὁ δὲ βασιλεὺς οὗτος πρῶτον μὲν ἐπὶ ταύτης Τριβωνιανὸν
κατεστήσατο, οὗπερ τὰ ἐπιτηδεύματα ἐν τοῖς
<pb id="p.127" />
ἔμπροσθεν λόγοις διαρκῶς εἴρητο. <milestone unit="section" n="17" />ἐπεὶ δὲ ὁ Τριβωνιανὸς
ἐξ ἀνθρώπων ἠφάνιστο, μοῖραν μὲν αὐτοῦ τῆς
οὐσίας ἀφείλετο, καίτοι παιδός τέ οἱ ἀπολελειμμένου
καὶ πλήθους ἐκγόνων, <add>ἐπεὶ</add> ἐπεγένετο τῷ ἀνθρώπῳ
ἡ τέλειος ἡμέρα τοῦ βίου, Ἰούνιλον δὲ Λίβυν γένος
ἐπὶ τῆς τιμῆς κατεστήσατο ταύτης, νόμου μὲν οὐδὲ
ὅσον ἀκοὴν ἔχοντα, ἐπεὶ οὐδὲ τῶν ῥητόρων τις ἦν,
γράμματα δὲ Λατῖνα μὲν ἐξεπιστάμενον, Ἑλληνικῶν
μέντοι ἕνεκα οὐδὲ πεφοιτηκότα πρὸς γραμματιστοῦ <pb ed="page-B" n="118" />
πώποτε, οὐδὲ τὴν γλῶσσαν αὐτὴν ἑλληνίζειν δυνάμενον
῾πολλάκις ἀμέλει φωνὴν Ἑλληνίδα προθυμηθεὶς
ἀφεῖναι πρὸς τῶν ὑπηρετούντων γέλωτα ὦφλεν̓, ἐς
δὲ τὴν αἰσχροκέρδειαν δαιμονίως ἐσπουδακότα, ὅς γε
γράμματα μὲν τὰ βασιλέως ἐν δημοσίῳ ἀπεμπολῶν ὡς
ἥκιστα κατεδύετο. <milestone unit="section" n="18" />ἑνὸς δὲ στατῆρος χρυσοῦ ἕνεκα
τὴν χεῖρα ὀρέγειν τοῖς ἐντυγχάνουσιν οὐδαμῆ ὤκνει.
<milestone unit="section" n="19" />οὐχ ἧσσόν τε ἢ ἑπτὰ ἐνιαυτῶν χρόνον τοῦτον ἡ πολιτεία
τὸν γέλωτα ὦφλεν. <milestone unit="section" n="20" />ἐπεὶ δὲ καὶ Ἰούνιλος ἐς τὸ
μέτρον τοῦ βίου ἀφίκετο, Κωνσταντῖνον ἐπὶ τοῦδε
τοῦ ἀξιώματος κατεστήσατο, νόμων μὲν ὄντα οὐκ ἀμελέτητον,
<pb id="p.128" />
νέον δὲ κομιδῆ καὶ οὔπω ἀγωνίας δικανικῆς
ἐς πεῖραν ἐλθόντα, κλεπτίστατον δὲ καὶ ἀλαζονικώτατον
ἀνθρώπων ἁπάντων. <milestone unit="section" n="21" /> οὗτος Ἰουστινιανῷ ποθεινότατός
<pb ed="page-P" n="60" /> τε ἄγαν καὶ φίλτατος ἐν τοῖς μάλιστα ἐγεγόνει,
ἐπεὶ καὶ δἰ αὐτοῦ κλέπτειν τε καὶ δικάζειν ἀεὶ ὁ
βασιλεὺς οὗτος οὐδαμῆ ἀπηξίου. <milestone unit="section" n="22" /> διὸ δὴ χρήματα
μεγάλα χρόνου ὀλίγου Κωνσταντῖνος ἔσχε καὶ ὑπερφυεῖ
τινι κόμπῳ ἐχρῆτο, ἀεροβατῶν τε καὶ πάντας
ἀνθρώπους περιφρονῶν, κἂν μέν τινες αὐτῷ πολλὰ
βούλοιντο χρήματα προέσθαι, ταῦτα δὴ κατατιθέντες
τῶν οἱ πιστοτάτων τισὶ τὰ σφίσιν ἐσπουδασμένα
κατορθοῦν ἴσχυον. <milestone unit="section" n="23" /> αὐτῷ μέντοι ἐντυχεῖν ἢ ξυγγενέσθαι
τῶν πάντων οὐδενὶ γέγονε δυνατὸν, ὅτι μὴ
ἐς βασιλέα δρόμῳ ἰόντι ἢ ἀπαλλασσομένῳ ἐνθένδε
οὐ βάδην, ἀλλὰ σπουδῇ τε καὶ τάχει πολλῷ τοῦ μή
τινά οἱ ἀκερδῆ ἀσχολίαν τοὺς προσιόντας προστρίβεσθαι.
</p></div1></body></text></TEI.2>