<?xml version="1.0" encoding="utf-8"?>
<TEI.2><text id="tlg4029.tlg002.perseus-grc1"><body><div1 type="chapter" n="2" org="uniform" sample="complete"><p><milestone unit="section" n="1" />Αὐτίκα γὰρ Βελισάριος μὲν ὡς Χοσρόῃ πολεμήσων
ξὺν τῷ Φωτίῳ ἐστέλλετο, Ἀντωνίνα δὲ αὐτοῦ
ἔμεινεν, οὐκ εἰωθὸς αὐτῇ πρότερον τοῦτό γε. <milestone unit="section" n="2" /> τοῦ
γὰρ μὴ κατὰ μόνας τὸν ἄνθρωπον καθιστάμενον ἐν
<pb id="p.13" />
αὑτῷ τε γενέσθαι καὶ τῶν ἐκείνης μαγγανευμάτων
ὀλιγωροῦντα φρονῆσαί τι ἀμφ̓ αὐτῇ τῶν δεόντων,
πανταχόσε τῆς γῆς ξὺν αὐτῷ στέλλεσθαι ἐπιμελές οἱ
ἐγίνετο. <milestone unit="section" n="3" />ὅπως δὲ καὶ αὖθις Θεοδοσίῳ παρὰ Ἀντωνίναν
ἐσιτητὰ εἴη, Φώτιον ἐκποδών οἱ γενέσθαι ἐν
σπουδῇ ἐποιεῖτο. <milestone unit="section" n="4" />πείθει τοίνυν τῶν Βελισαρίῳ ἑπομένων  <pb ed="page-B" n="19" />
τινὰς ἐρεσχελεῖν τε αὐτὸν ἐς ἀεὶ καὶ προπηλακίζειν,
οὐδένα ἀνιέντας καιρόν: αὐτή τε <del status="unremarkable">γὰρ</del> γράφουσα
ἐς ἡμέραν σχεδόν τι ἑκάστην διέβαλλέ τε
διηνεκὲς καὶ ἐπὶ τῷ παιδὶ πάντα ἐκίνει. <milestone unit="section" n="5" />οἷς δὴ ὁ
νεανίας ἀναγκασθεὶς διαβόλως ἔγνω τῇ μητρὶ χρῆσθαι,
ἥκοντά τέ τινα ἐκ Βυζαντίου, ὃς δὴ ἀπήγγελλε Θεοδόσιον
λάθρα ξὺν Ἀντωνίνῃ διατριβὴν ἔχειν, παρὰ
Βελισάριον εὐθὺς εἰσάγει, φράζειν ἐπιστείλας τὸν
πάντα λόγον. <milestone unit="section" n="6" />ἅπερ ἐπεὶ ὁ Βελισάριος ἔγνω, ὀξυθυμωθεὶς
ὑπερφυῶς <del status="unremarkable">ὡς</del> παρὰ τοὺς Φωτίου πόδας ἐπὶ
στόμα πίπτει, καὶ αὐτοῦ ἐδεῖτο τιμωρεῖν οἱ αὐτῷ
πάσχοντι ὑφ̓ ὧν ἥκιστα χρῆν ἀνόσια ἔργα <q direct="unspecified">Ὦ παῖ</q>
λέγων <q direct="unspecified">γλυκύτατε, πατέρα μὲν τὸν σὸν ὅστις ποτὲ ἦν
οὐδαμῆ οἶσθα, ἐπεί σε ὑπὸ τιτθοῦ τρεφόμενον ἔτι
καταλιπὼν ξυνεμετρήσατο τὸν ἑαυτοῦ βίον, οὐ μὴν
οὐδέ του τῶν αὐτοῦ ὤνησαι. ἦν γὰρ τὰ ἐς τὴν οὐσίαν
οὐ λίαν εὐδαίμων. <milestone unit="section" n="7" />ὑπ̓ ἐμοὶ δὲ καίπερ ὄντι
πατρωῷ τραφεὶς, τήν τε ἡλικίαν τηλικόσδε εἶ, ὡς
<pb id="p.14" />
σὸν εἶναι ἀμύνειν ἀδικουμένῳ μοι ἐς τὰ μάλιστα, ἔς
τε ὑπάτων ἀξίωμα ἥκεις καὶ πλούτου περιβέβλησαι
τοσόνδε χρῆμα, ὥστε πατήρ τε καὶ μήτηρ καὶ τὸ
ξυγγενὲς ἅπαν ἔγωγε καλοίμην ἂν, ὦ γενναῖε, καὶ
εἴην δικαίως. <milestone unit="section" n="8" /> οὐχ αἵματι γὰρ, ἀλλὰ τοῖς ἔργοις
εἰώθασι δῆτα σταθμᾶσθαι τὴν ἐς ἀλλήλους στοργὴν
<milestone unit="section" n="9" /> <pb ed="page-B" n="20" /> ἄνθρωποι. ὥρα σοι τοίνυν μὴ περιιδεῖν ἐμὲ μὲν
πρὸς τῇ τῆς οἰκίας διαφθορᾷ καὶ χρημάτων ἐστερημένον
τοσούτων τὸ πλῆθος, τὴν δὲ μητέρα τὴν σὴν
αἶσχος ἀναδουμένην οὕτω δὴ μέγα πρὸς πάντων
ἀνθρώπων. <milestone unit="section" n="10" /> ἐνθυμοῦ τε ὡς αἱ τῶν γυναικῶν ἁμαρτάδες
οὐκ ἐπὶ τοὺς ἄνδρας ἵενται μόνον, ἀλλὰ καὶ
παίδων ἅπτονται μᾶλλον, οὕς γε καὶ δόξαν τινὰ
φέρεσθαι ἐκ τοῦ ἐπὶ πλεῖστον συμβήσεται, ὡς φύσει
τὸν τρόπον ταῖς γειναμέναις ἐοίκασιν. <milestone unit="section" n="11" /> οὑτωσί τε
<pb ed="page-P" n="7" /> λογίζου περὶ ἐμοῦ, ὡς ἐγὼ τὴν γυναῖκα τὴν ἐμαυτοῦ
πάνυ μὲν φιλῶ, καὶ ἤν μοι τίσασθαι τὸν διαφθορέα
τῆς οἰκίας ἐξῇ, οὐδὲν αὐτὴν ἐργάσομαι φαῦλον,
περιόντος δὲ Θεοδοσίου ταύτῃ τὸ ἔγκλημα ἐπιχωρεῖν
οὐκ ἂν δυναίμην.</q>
<milestone unit="section" n="12" /> Ταῦτα ἀκούσας ὁ Φώτιος ὑπηρετήσειν μὲν ὡμολόγει
<pb id="p.15" />
ἐς ἅπαντα, δεδιέναι δὲ μή τι λάβοι ἐνθένδε
κακὸν, τὸ θαρσεῖν ἐπὶ τῷ ἀβεβαίῳ τῆς Βελισαρίου
γνώμης τά γε ἐς τὴν γυναῖκα οὐ σφόδρα ἔχων: ἄλλα
τε γὰρ αὐτὸν πολλὰ καὶ τὸ Μακεδονίας δυσωπεῖν
πάθος. <milestone unit="section" n="13" />διὸ δὴ ἄμφω ἅπαντας ἀλλήλοιν ὠμοσάτην
ὅσοι δὴ ἐν Χριστιανοῖς δεινότατοι ὅρκοι εἰσί τε καὶ
ὀνομάζονται, μήποτε ἀλλήλω καταπροήσεσθαι ἄχρι τῶν
ἐς τὸν ὄλεθρον φερόντων κινδύνων. <milestone unit="section" n="14" />ἐν μὲν οὖν τῷ
παρόντι τῷ ἔργῳ ἐγχειρεῖν ἔδοξε σφίσιν ἀξύμφορον
εἶναι, ὁπηνίκα δὲ Ἀντωνίνα ἐκ Βυζαντίου ἀφίκηται, <pb ed="page-B" n="21" />
ἐς δὲ τὴν Ἔφεσον Θεοδόσιος ἴοι, τηνικάδε τοῦ χρόνου
Φώτιον ἐν τῇ Ἐφέσῳ γενόμενον Θεοδόσιόν τε καὶ τὰ
χρήματα οὐδενὶ πόνῳ χειρώσασθαι. <milestone unit="section" n="15" />τότε μὲν οὖν
αὐτοί τε τὴν ἐσβολὴν παντὶ τῷ στρατῷ ἐς τὴν Περσίδα
πεποίηνται χώραν, ἀμφί τε Ἰωάννῃ τῷ Καππαδόκῃ
ἐν Βυζαντίῳ ξυνηνέχθη γενέσθαι ἅπερ μοι ἐν
τοῖς ἔμπροσθεν λόγοις δεδήλωται. <milestone unit="section" n="16" />ἔνθα δὴ τοῦτό μοι
τῷ δέει σεσιώπηται μόνον, ὅτι γε οὐκ εἰκῆ τόν τε
Ἰωάννην καὶ τὴν αὐτοῦ παῖδα ἡ Ἀντωνίνα ἐξηπατήκει,
ἀλλ̓ ὅρκων αὐτοὺς πλήθει, ὧνπερ οὐδὲν φοβερώτερον
ἔν γε Χριστιανοῖς εἶναι δοκεῖ, πιστωσαμένη, μηδεμιᾷ
δολερᾷ γνώμῃ ἐς αὐτοὺς χρῆσθαι. <milestone unit="section" n="17" />ταῦτά τε διαπεπραγμένη
καὶ πολλῷ ἔτι μᾶλλον ἐπὶ τῇ τῆς βασιλίδος
<pb id="p.16" />
θαρροῦσα φιλίᾳ Θεοδόσιον μὲν ἐς Ἔφεσον στέλλει,
αὐτὴ δὲ μηδὲν ὑποτοπάζουσα ἐναντίωμα ἐπὶ τὴν ἕω
κομίζεται. <milestone unit="section" n="18" /> ἄρτι δὲ Βελισαρίῳ τὸ Σισαυράνων φρούριον
ἑλόντι ὁδῷ ἰοῦσα πρός του ἀγγέλλεται. καὶ ὃς
τἄλλα πάντα ἐν οὐδενὶ λόγῳ πεποιημένος ὀπίσω ὑπῆγε
τὸ στράτευμα. <milestone unit="section" n="19" /> ξυνηνέχθη γὰρ, ᾗπέρ μοι τὰ πρότερα
δεδιήγηται, καὶ ἕτερα ἄττα ἐν τῷ στρατοπέδῳ γενέσθαι,
ἅπερ αὐτὸν ἐς τὴν ἀναχώρησιν ὥρμα. τοῦτο
μέντοι πολλῷ ἔτι θᾶσσον ἐνταῦθα ἀνῆγεν. <milestone unit="section" n="20" />ἀλλ̓ ὅπερ
τοῦδε τοῦ λόγου ἀρχόμενος εἶπον, οὔ μοι ἀκίνδυνον
<pb ed="page-B" n="22" /> τηνικάδε τοῦ χρόνου ἔδοξεν εἶναι τὰς αἰτίας τῶν πεπραγμένων
ἁπάσας εἰπεῖν. <milestone unit="section" n="21" /> ἔγκλημά τε ἀπ̓ αὐτοῦ
ἐγένετο Βελισαρίῳ πρὸς πάντων Ῥωμαίων, ὅτι δὴ τῆς
πολιτείας τὰ καιριώτατα αὐτὸς περὶ ἐλάσσονος πραγμάτων
τῶν κατὰ τὴν οἰκίαν πεποίηται. <milestone unit="section" n="22" /> ἀρχὴν μὲν
γὰρ τῷ τῆς γυναικὸς πάθει ἐχόμενος, ὡς ἀπωτάτω
γενέσθαι τῆς γῆς Ῥωμαίων οὐδαμῆ ἤθελεν, ὅπως ἐπειδὰν
τάχιστα πύθηται τὴν γυναῖκα ἐκ Βυζαντίου ἥκειν,
ἀναστρέψας αὐτίκα δὴ μάλα καταλαβεῖν τε καὶ τίσασθαι
οἷός τε εἴη. <milestone unit="section" n="23" /> διὸ δὴ τοὺς μὲν ἀμφὶ Ἀρέθαν
Τίγριν ποταμὸν διαβαίνειν ἐκέλευσεν, οἵ γε οὐδὲν ὅ
τι καὶ λόγου ἄξιον διαπεπραγμένοι ἐπ̓ οἴκου ἀπεκομίσθησαν,
αὐτὸς δὲ οὐδὲ ἡμέρας ὁδῷ ἀπολελεῖφθαι
<milestone unit="section" n="24" /> <pb ed="page-P" n="8" /> ὅρων τῶν Ῥωμαίων ἐν σπουδῇ εἶχε. φρούριον γὰρ
<pb id="p.17" />
τὸ Σισαυράνων διὰ μὲν πόλεως Νισίβιδος ἰόντι πλέον
ἢ ὁδῷ ἡμέρας εὐζώνῳ ἀνδρὶ τῶν Ῥωμαϊκῶν ὁρίων
διέχει, ἑτέρωθι δὲ τούτου δὴ τοῦ μέτρου ξυμβαίνει
τὸ μεταξὺ εἶναι. <milestone unit="section" n="25" />καίτοι εἰ παντὶ τῷ στρατῷ Τίγριν
ποταμὸν διαβῆναι κατ̓ ἀρχὰς ἤθελεν, οἶμαι ἂν αὐτὸν
ξύμπαντα ληΐσασθαι τὰ ἐπὶ Ἀσσυρίας χωρία, καὶ μέχρι
ἐς Κτησιφῶντα πόλιν οὐδενὸς τὸ παράπαν ἀντιστατοῦντος
σφίσιν ἀφῖχθαι, καὶ τούς τε Ἀντιοχέων αἰχμαλώτους,
ὅσοι τε Ῥωμαίων ἄλλοι ἐνταῦθα ὄντες ἐτύγχανον,
διασωσάμενον ἐπανήκειν ἐς τὰ πάτρια ἤθη.
ἔπειτα δὲ καὶ Χοσρόῃ αἰτιώτατος γέγονεν ἀδεέστερον
ἐπ̓ οἴκου ἀποκομίζεσθαι ἐκ τῆς Κολχίδος. ὅντινα δὲ
τρόπον τετύχηκε τοῦτο αὐτίκα δηλώσω.
<milestone unit="section" n="26" />Ἡνίκα Χοσρόης ὁ Καβάδου εἰς γῆν ἐμβαλὼν τὴν  <pb ed="page-B" n="23" />
Κολχίδα τά τε ἄλλα διεπράξατο, ἅπερ μοι ἔμπροσθεν
δεδιήγηται, καὶ Πέτραν εἷλε, πολλοὺς τοῦ Μήδων
στρατοῦ διεφθάρθαι ξυνέβη τῷ τε πολέμῳ καὶ ταῖς
δυσχωρίαις. δύσοδός τε γὰρ, ὥσπερ μοι εἴρηται, ἡ
Λαζική ἐστι καὶ ὅλως κρημνώδης. <milestone unit="section" n="27" />καὶ μὴν καὶ λοιμοῦ
ἐπιπεσόντος σφίσι τὸ πλεῖστον τοῦ στρατοῦ ἀπολωλέναι
ξυνέπεσε, πολλοὺς δὲ αὐτῶν καὶ τῶν ἀναγκαίων
τῇ ἀπορίᾳ διεφθάρθαι ξυνέβη. <milestone unit="section" n="28" />ἐν τούτῳ δὲ καί τινες
ἐκ γῆς τῆς Περσίδος ἐνταῦθα ἐπιχωριάζοντες ἤγγελλον
ὡς Ναβέδην μὲν Βελισάριος ἀμφὶ πόλιν Νίσιβιν μάχῃ
<pb id="p.18" />
νικήσας πρόσω χωροίη, πολιορκίᾳ δὲ τὸ Σισαυράνων
ἑλὼν φρούριον Βλησχάμην τε καὶ Περσῶν ἱππεῖς
ὀκτακοσίους δορυαλώτους πεποίηται, στράτευμα δὲ
ἄλλο Ῥωμαίων ξύν γε Ἀρέθᾳ τῷ Σαρακηνῶν ἄρχοντι
πέμψειεν, ὅπερ διαβὰν ποταμὸν Τίγριν ξύμπαντα
λεηλατήσειε τὰ ἐκείνῃ χωρία, πρότερον ἀδῄωτα ὄντα.
<milestone unit="section" n="29" /> ἐτύγχανε δὲ καὶ στράτευμα Οὔννων ἐπὶ Ἀρμενίους
τοὺς Ῥωμαίων κατηκόους ὁ Χοσρόης στείλας, ὅπως τῇ
ἐς αὐτοὺς ἀσχολίᾳ μηδεμία τοῖς ταύτῃ Ῥωμαίοις τῶν
ἐν Λαζικῇ πρασσομένων αἴσθησις γένηται. <milestone unit="section" n="30" /> τούτους
τε τοὺς βαρβάρους ἀπήγγελλον ἕτεροι Βαλεριανῷ καὶ
Ῥωμαίοις ὑπαντιάσασιν ἐς χεῖρας ἐλθόντας παρὰ πολὺ
αὐτῶν ἡσσηθέντας τῇ μάχῃ ἐκ τοῦ ἐπὶ πλεῖστον ἀπολωλέναι.
<milestone unit="section" n="31" /> ἅπερ οἱ Πέρσαι ἀκούσαντες καὶ κακοπαθείᾳ
μὲν τῇ ἐν Λαζοῖς κεκακωμένοι, δεδιότες δὲ μή τινι ἐν
<pb ed="page-B" n="24" /> τῇ ἀποπορείᾳ ἐντυχόντες πολεμίων στρατῷ ἐν κρημνοῖς
καὶ χωρίοις λοχμώδεσιν ἅπαντες οὐδενὶ κόσμῳ
διαφθαρεῖεν, περιδεεῖς ἀμφί τε παισὶ καὶ γυναιξὶ
καὶ τῇ πατρίδι γεγενημένοι, εἴ τι καθαρὸν ἦν ἐν τῷ
Μήδων στρατῷ, Χοσρόῃ ἐλοιδοροῦντο ἐπικαλοῦντες
ὡς ἔς τε τοὺς ὅρκους ἠσεβηκὼς καὶ τὰ κοινὰ νόμιμα
πάντων ἀνθρώπων ἐσβάλοι μὲν ἐν σπονδαῖς ἐς Ῥωμαίων
τὴν γῆν οὐδὲν προσῆκον, ἀδικοίη δὲ πολιτείαν
<pb ed="page-P" n="9" /> ἀρχαίαν τε καὶ ἀξιωτάτην πασῶν μάλιστα, ἧς τῷ πολέμῳ
<pb id="p.19" />
περιεῖναι οὐκ ἂν δύναιτο: ἔμελλον δὲ νεωτέροις ἐγχειρεῖν
πράγμασιν. <milestone unit="section" n="32" />οἷς δὴ ὁ Χοσρόης ξυνταραχθεὶς εὕρετο
τοῦ κακοῦ ἴασιν τήνδε. γράμματα γὰρ αὐτοῖς
ἀνελέξατο, ἅπερ ἔναγχος ἡ βασιλὶς τῷ Ζαβεργάνῃ
ἐτύγχανε γράψασα. <milestone unit="section" n="33" />ἐδήλου δὲ ἡ γραφὴ τάδε <q direct="unspecified">Ὅπως
σε, ὦ Ζαβεργάνη, διὰ σπουδῆς ἔχω, εὔνουν σε οἰομένη
 τοῖς ἡμετέροις πράγμασιν εἶναι, οἶσθα ἐπὶ πρεσβείᾳ
οὐ πολλῷ πρότερον ἐς ἡμᾶς ἀφιγμένος. <milestone unit="section" n="34" /> οὐκοῦν
πράττοις ἂν εἰκότα τῇ δόξῃ, ἣν ἐπὶ σοὶ ἔχω, εἴ γε
βασιλέα Χοσρόην εἰρηναῖα πείθοις ἐς πολιτείαν τὴν
ἡμετέραν βουλεύεσθαι. <milestone unit="section" n="35" />οὕτω γάρ σοι ἀγαθὰ μεγάλα
πρὸς ἀνδρὸς ἀναδέχομαι τοὐμοῦ ἔσεσθαι, ὅς γε οὐδὲν
<milestone unit="section" n="36" />ἂν ὅ τι καὶ ἄνευ γνώμης τῆς ἐμῆς πράξειεν.</q> ταῦτα
ὁ Χοσρόης ἀναλεξάμενος, ὀνειδίσας τε Περσῶν τοῖς
λογίμοις εἰ πολιτείαν οἴονται εἶναι, ἣν γυνὴ διοικεῖται,
<milestone unit="section" n="37" />τὴν τῶν ἀνδρῶν ὁρμὴν ἀναστέλλειν ἔσχεν. ἀλλὰ καὶ
ὣς ξὺν δέει πολλῷ ἐνθένδε ἀπῄει, τοὺς ἀμφὶ Βελισάριον <pb ed="page-B" n="25" />
οἰόμενος σφίσιν ἐμποδὼν στήσεσθαι. οὐδενὸς
δέ οἱ τῶν πολεμίων ὑπαντιάσαντος ἄσμενος ἐς γῆν
τὴν οἰκείαν ἀπεκομίσθη.
</p></div1></body></text></TEI.2>