<?xml version="1.0" encoding="utf-8"?>
<TEI.2><text id="tlg4029.tlg002.perseus-grc1"><body><div1 type="chapter" n="27" org="uniform" sample="complete"><p><milestone unit="section" n="1" />Τὰ μὲν οὖν Ἰουστινιανῷ εἰργασμένα τοσαῦτά
ἐστιν, ὥστε μηδὲ τὸν πάντα αἰῶνα τῷ περὶ αὐτῶν
λόγῳ ἐπαρκεῖν δύνασθαι. <milestone unit="section" n="2" /> ὀλίγα δέ μοι ἄττα ἐκ πάντων
ἀπολεξαμένῳ εἰπεῖν ἀποχρήσει, δἰ ὧν αὐτοῦ ἔνδηλον
καὶ τοῖς ὄπισθεν γενησομένοις τὸ ἦθος ἅπαν
διαφανῶς ἔσται, <del status="unremarkable">καὶ</del> ὡς εἴρων τε ἦν καὶ οὔτε θεοῦ
οὔτε ἱερέων οὔτε νόμων αὐτῷ ἔμελεν, οὔτε δήμου
κατεσπουδασμένου αὐτῷ δοκοῦντος εἶναι, οὐ μὴν οὔτε
τινὸς τὸ παράπαν αἰδοῦς ἢ τοῦ τῆς πολιτείας ξυμφόρου
ἢ ὅτου τι προὔργου ἐς αὐτὴν γένοιτο, ἢ ὅπως
σκήψεώς τινος τὰ πρασσόμενα τυχεῖν δύναιτο, οὔτε
ἄλλο τι αὐτὸν ἐσῄει, ὅτι μὴ μόνη ἀφαίρεσις τῶν ἐν
<pb ed="page-B" n="150" /> πάσῃ γῇ κειμένων χρημάτων. ἄρξομαι δὲ ἐνθένδε.
<milestone unit="section" n="3" /> Ἀρχιερέα κατεστήσατο Ἀλεξανδρεῦσιν αὐτὸς Παῦλον
ὄνομα. ἐτύγχανε δὲ Ῥόδων τις, Φοῖνιξ γένος, ἔχων
τηνικάδε τὴν Ἀλεξανδρείας ἀρχήν. <milestone unit="section" n="4" /> ᾧ δὴ ἐπέστελλεν
ἐς ἅπαντα Παύλῳ ὑπηρετεῖν προθυμίᾳ τῇ πάσῃ, ὅπως
δὴ ἀτελεύτητον μένοι τῶν πρὸς αὐτοῦ ἐπαγγελλομένων
<pb id="p.167" />
μηδέν. <milestone unit="section" n="5" />ταύτῃ γὰρ τῶν Ἀλεξανδρέων τοὺς <add>αἱρετικοὺς</add>
ἑταιρίζεσθαι αὐτὸν ἐς τὴν ἐν Καλχηδόνι σύνοδον ᾤετο
δυνατὸν ἔσεσθαι. <milestone unit="section" n="6" />ἦν δέ τις Ἀρσένιος, Παλαιστῖνος
γένος, ὅσπερ Θεοδώρᾳ τῇ βασιλίδι ἐν τοῖς μάλιστα
ἀναγκαιοτάτοις ἐπιτήδειος γεγονὼς, καὶ ἀπ̓ αὐτοῦ δύναμίν
τε πολλὴν μεγάλα τε περιβαλλόμενος χρήματα
ἐς βουλῆς ἀξίωμα ἦλθε, καίπερ μιαρώτατος ὤν. <milestone unit="section" n="7" />οὗτος
Σαμαρείτης μὲν ἦν, τοῦ δὲ μὴ τὴν ὑπάρχουσαν προέσθαι
δύναμιν ὀνόματος ἀντιλαβέσθαι τοῦ Χριστιανῶν
ἔγνω. <milestone unit="section" n="8" />ὁ μέντοι πατήρ τε καὶ ἀδελφὸς τῇ τούτου
δυνάμει θαρσοῦντες διαγεγόνασι μὲν ἐν Σκυθοπόλει,
περιστέλλοντες τὴν πάτριον δόξαν, γνώμῃ δὲ αὐτοῦ
ἀνήκεστα τοὺς Χριστιανοὺς εἰργάζοντο πάντας. <milestone unit="section" n="9" />διὸ
δὴ οἱ πολῖται σφίσιν ἐπαναστάντες ἄμφω ἔκτειναν
θανάτῳ οἰκτίστῳ, κακά τε πολλὰ ξυνηνέχθη Παλαιστίνοις
ἐνθένδε γενέσθαι. <milestone unit="section" n="10" />τότε μὲν οὖν αὐτὸν οὔτε Ἰουστινιανὸς
οὔτε βασιλὶς κακόν τι ἔδρασαν, καίπερ αἰτιώτατον
γεγονότα δυσκόλων ἁπάντων, ἀπεῖπον δὲ αὐτῷ
ἐς Παλάτιον μηκέτι ἰέναι: ἐνδελεχέστατα γὰρ τούτου
δὴ ἕνεκα πρὸς τῶν Χριστιανῶν ἠνωχλοῦντο. <milestone unit="section" n="11" />οὗτος
Ἀρσένιος βασιλεῖ χαριεῖσθαι οἰόμενος οὐ πολλῷ ὕστερον <pb ed="page-P" n="79" />
ξὺν τῷ Παύλῳ ἐς τὴν Ἀλεξάνδρειαν στέλλεται,
ὡς δὴ τά τε ἄλλα ὑπηρετήσων καὶ τὴν ἐς τοὺς Ἀλεξανδρεῖς <pb ed="page-B" n="151" />
πειθὼ ξυγκατεργασόμενος αὐτῷ δυνάμει τῇ
πάσῃ. <milestone unit="section" n="12" />ἰσχυρίζετο γὰρ ὑπὸ τὸν χρόνον τοῦτον, ἡνίκα
<pb id="p.168" />
οἱ τοῦ Παλατίου ἀποκεκλεῖσθαι ξυνέπεσε, τῶν ἐν Χριστιανοῖς
οὐκ ἀμελέτητος γεγονέναι δογμάτων ἁπάντων.
<milestone unit="section" n="13" /> ὅπερ τὴν Θεοδώραν ἠνίασε: τὴν ἐναντίαν γὰρ ἐσκήπτετο
τῷ βασιλεῖ ἐς τοῦτο ἰέναι, ὥς μοι ἐν τοῖς ἔμπροσθεν
λόγοις εἴρηται. <milestone unit="section" n="14" /> ἐπεὶ οὖν <add>ἐν</add> Ἀλεξανδρεῦσιν
ἐγένοντο, διάκονόν τινα Ψόην ὄνομα Ῥόδωνι Παῦλος
παρέδωκε τεθνηξόμενον, φάσκων δὴ αὐτὸν μόνον οἱ
αὐτῷ ἐμποδὼν ἵστασθαι τοῦ μὴ τὰ βασιλεῖ δεδογμένα
ὑποτελέσαι. <milestone unit="section" n="15" /> τοῖς δὲ βασιλέως γράμμασι Ῥόδων ἠγμένος,
συχνοῖς τε οὖσι καὶ λίαν σπουδαίοις, αἰκίζεσθαι
τὸν ἄνθρωπον ἔγνω. <add>καὶ</add> ὃς ὑπὸ τῆς βασάνου κατατεινόμενος
αὐτίκα θνήσκει. <milestone unit="section" n="16" /> ἅπερ ἐπεὶ ἐς βασι <add>λέα ἦλθεν</add>,
ἐγκειμένης ἰσχυρότατα τῆς βασιλίδος, ἅπαντα
βασιλεὺς ἐπὶ Παύλῳ τε καὶ Ῥόδωνι καὶ Ἀρσενίῳ εὐθὺς
ἐκίνει, ὥσπερ τῶν πρὸς αὐτοῦ τούτοις δὴ τοῖς
ἀνθρώποις ἐπηγγελμένων ἐπιλελησμένος ἁπάντων. <milestone unit="section" n="17" /> Λιβέριον
οὖν τῶν ἐκ Ῥώμης ἄνδρα πατρίκιον καταστησάμενος
ἐπὶ τῆς Ἀλεξανδρέων ἀρχῆς καὶ τῶν δοκίμων
ἱερέων τινὰς ἐς τὴν Ἀλεξάνδρειαν ἔστειλε τὴν τοῦ
πράγματος ποιησομένους διάγνωσιν, ἐν οἷς καὶ ὁ Ῥώμης
ἀρχιδιάκονος Πελάγιος ἦν, τὸ Βιγιλίου τοῦ ἀρχιερέως
ὑποδὺς πρόσωπον, ἐπιτεταγμένον οἱ τοῦτό γε πρὸς τοῦ
<pb id="p.169" />
Βιγιλίου: <milestone unit="section" n="18" />τοῦ τε φόνου ἐληλεγμένου Παῦλον τῆς ἱερωσύνης
εὐθὺς καθεῖλον, φυγόντα δὲ Ῥόδωνα ἐς Βυζάντιον
τήν τε κεφαλὴν ἀφείλετο ὁ βασιλεὺς καὶ τὰ χρήματα
ἐς τὸ δημόσιον ἀνάγραπτα ἐποιήσατο, καίπερ <pb ed="page-B" n="152" />
τρισκαίδεκα ἐπιστολὰς τοῦ ἀνθρώπου ἐνδειξαμένου,
ἅσπερ αὐτῷ βασιλεὺς ἔγραψε σπουδάζων τε καὶ διατεινόμενος
ἄγαν ἐπαγγέλλων τε ἅπαντα τῷ Παύλῳ
ὑπηρετεῖν ἐπιτάττοντι καὶ μηδ̓ ὁτιοῦν ἀντιτείνειν,
ὅπως ἐπὶ τῇ δόξῃ ἐπιτελέσαι τὰ δόξαντα δυνατὸς εἴη.
<milestone unit="section" n="19" />Ἀρσένιόν τε Λιβέριος γνώμῃ Θεοδώρας ἀνεσκολόπισε,
καὶ αὐτοῦ τὰ χρήματα δημοσιοῦν βασιλεὺς ἔγνω, καίπερ
οὐδὲν αὐτῷ ἐπεγκαλεῖν ἔχων ἢ ὅτι ξὺν τῷ Παύλῳ
δίαιταν εἶχε.
<milestone unit="section" n="20" />Ταῦτα μὲν οὖν εἴτε ὀρθῶς εἴτε ἄλλῃ πη αὐτῷ εἴργασται,
οὐκ ἔχω εἰπεῖν, ὅτου δὲ δὴ ἕνεκα ταῦτά μοι
εἴρηται αὐτίκα δηλώσω. <milestone unit="section" n="21" />ὁ Παῦλος χρόνῳ τινὶ ὕστερον
ἐς Βυζάντιον ἥκων ἑπτά τε χρυσοῦ κεντηνάρια
τῷ βασιλεῖ τούτῳ προέμενος ἠξίου τὴν ἱερωσύνην
ἀπολαβεῖν ἅτε αὐτὴν οὐδενὶ νόμῳ ἀφῃρημένος. <milestone unit="section" n="22" />Ἰουστινιανὸς
δὲ τά τε χρήματα ἐδέξατο πρᾴως καὶ τὸν
ἄνθρωπον ἐν τιμῇ ἔσχεν, ἀρχιερέα τε ὡμολόγησεν
Ἀλεξανδρεῦσιν αὐτὸν καταστήσεσθαι αὐτίκα δὴ μάλα,
καίπερ ἑτέρου τὴν τιμὴν ἔχοντος, ὥσπερ οὐκ εἰδὼς
ὅτι δὴ τοὺς αὐτῷ ξυνοικήσαντάς τε καὶ ὑπουργεῖν τετολμηκότας
ἔκτεινέ τε αὐτὸς καὶ τὰς οὐσίας ἀφείλετο.
<milestone unit="section" n="23" />ὁ μὲν οὖν Σεβαστὸς ἐς ἄγαν διατεινόμενος τὸ πρᾶγμα  <pb ed="page-P" n="80" />
ἐν σπουδῇ ἐποιεῖτο, Παῦλος δὲ διαρρήδην ἐπίδοξος
<pb id="p.170" />
ἦν τὴν ἱερωσύνην ἀπολήψεσθαι μηχανῇ πάσῃ. <milestone unit="section" n="24" /> ἀλλὰ
Βιγίλιος τηνικάδε παρὼν εἴκειν βασιλεῖ τὸ τοιοῦτον
ἐπιτάττοντι οὐδαμῇ ἔγνω. ἔφασκε γὰρ οὐχ οἷός τε
εἶναι ψῆφον τὴν οἰκείαν αὐτὸς ἀνάδικον διειργάσθαι,
<milestone unit="section" n="25" /> τὴν Πελαγίου παραδηλῶν γνῶσιν. οὕτως ἄλλου οὐδενὸς
τῷ βασιλεῖ τούτῳ ὅτι μὴ χρημάτων ἀφαιρέσεως
<pb ed="page-B" n="153" /> ἀεὶ ἔμελεν. εἰρήσεται δὲ καὶ ἄλλο τοιόνδε.
<milestone unit="section" n="26" /> Φαυστῖνος ἦν τις, Παλαιστῖνος γένος, Σαμαρείτης
μὲν γεγονὼς ἄνωθεν, ὀνόματος δὲ τοῦ Χριστιανῶν
ἀντιλαμβανόμενος ἀνάγκῃ τοῦ νόμου. <milestone unit="section" n="27" /> οὗτος ὁ Φαυστῖνος
ἔς τε βουλῆς ἀξίωμα ἦλθε καὶ τῆς χώρας τὴν
ἀρχὴν ἔσχεν, ἧσπερ αὐτὸν παραλυθέντα οὐ πολλῷ
ὕστερον ἔς τε τὸ Βυζάντιον ἥκοντα τῶν τινες ἱερέων
διέβαλλον ἐπενεγκάμενοι ὡς Σαμαρειτῶν νόμιμα περιστέλλει,
καὶ Χριστιανοὺς δράσειε τοὺς ἐν Παλαιστίνῃ
ᾠκημένους ἀνόσια ἔργα. <milestone unit="section" n="28" /> Ἰουστινιανὸς δὲ ἀγριαίνεσθαί
τε καὶ δεινὰ ποιεῖσθαι διὰ ταῦτα ἐδόκει, ὅτι δὴ αὐτοῦ
τὴν Ῥωμαίων ἀρχὴν ἔχοντος τὸ τοῦ Χριστοῦ ὄνομα
ὑφ̓ ὁτουοῦν διασύροιτο. <milestone unit="section" n="29" /> οἱ μὲν οὖν ἐκ τῆς συγκλήτου
βουλῆς τὴν διάγνωσιν πεποιημένοι τοῦ πράγματος
φυγῇ τὸν Φαυστῖνον ἐζημίωσαν, βασιλέως ἐγκειμένου
σφίσι. <milestone unit="section" n="30" /> βασιλεὺς δὲ πρὸς αὐτοῦ χρήματα ὅσα
ἐβούλετο κεκομισμένος ἀνάδικα εὐθὺς τὰ δεδικασμένα
ἐποίησε. <milestone unit="section" n="31" /> Φαυστῖνος δὲ αὖθις τὸ πρότερον ἀξίωμα
ἔχων, βασιλεῖ τε ὡμίλει ἐπίτροπός τε καταστὰς τῶν ἐν
<pb id="p.171" />
Παλαιστίνῃ τε καὶ Φοινίκῃ βασιλικῶν χωρίων ἀδεέστερον
ἅπαντα κατειργάζετο ὅσα οἱ αὐτῷ βουλομένῳ
εἴη. <milestone unit="section" n="32" />ὅντινα μὲν οὖν Ἰουστινιανὸς τρόπον τὰ Χριστιανῶν
δικαιώματα περιστέλλειν ἠξίου, καίπερ οὐ πολλῶν
εἰρημένων ἡμῖν, ἀλλ̓ ἐκ τῶνδε βραχέων ὄντων τεκμηριοῦν
ἔστιν. <milestone unit="section" n="33" />ὅπως δὲ καὶ τοὺς νόμους οὐδεμιᾷ ὀκνήσει
κατέσειε χρημάτων κειμένων βραχυτάτῳ δηλωθήσεται λόγῳ.
</p></div1></body></text></TEI.2>