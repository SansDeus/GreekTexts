<?xml version="1.0" encoding="utf-8"?>
<TEI.2><text id="tlg4029.tlg002.perseus-grc1"><body><div1 type="chapter" n="4" org="uniform" sample="complete"><p><milestone unit="section" n="1" />Ὑπὸ τοῦτον τὸν χρόνον καί τι ἕτερον αὐτῷ
ἐπιπεσεῖν ξυνηνέχθη τοιόνδε. ὁ μὲν λοιμὸς, οὗπερ
ἐν τοῖς ἔμπροσθεν λόγοις ἐμνήσθην, ἐπενέμετο τοὺς
ἐν Βυζαντίῳ ἀνθρώπους. βασιλεῖ δὲ Ἰουστινιανῷ
χαλεπώτατα νοσῆσαι ξυνέβη, ὥστε καὶ ἐλέγετο ὅτι ἀπολώλει.
<milestone unit="section" n="2" /> τοῦτον δὲ τὸν λόγον περιαγαγοῦσα ἡ φήμη διεκόμισεν
ἄχρι ἐς τὸ Ῥωμαίων στρατόπεδον. ἐνταῦθα
<pb id="p.25" />
ἔλεγον τῶν ἀρχόντων τινὲς ὡς, ἢν βασιλέα Ῥωμαῖοι
ἕτερόν τινα ἐν Βυζαντίῳ καταστήσωνται σφίσιν, οὐ
μήποτε αὐτοὶ ἐπιτρέψωσιν. <milestone unit="section" n="3" />ὀλίγῳ δὲ ὕστερον βασιλεῖ
μὲν ῥαΐσαι ξυνέβη, τοῖς δὲ τοῦ Ῥωμαίων στρατοῦ
ἄρχουσι διαβόλοις ἐπ̓ ἀλλήλοις γενέσθαι. <milestone unit="section" n="4" />Πέτρος τε
γὰρ ὁ στρατηγὸς καὶ Ἰωάννης, ὅνπερ ἐπίκλησιν Φαγᾶν
ἐκάλουν, Βελισαρίου τε καὶ Βούζου ἐκεῖνα λεγόντων
ἰσχυρίζοντο ἀκηκοέναι ἅπερ μοι ἀρτίως δεδήλωται.
<milestone unit="section" n="5" />ταῦτά γε ἡ βασιλὶς Θεοδώρα ἐπικαλέσασα ἐφ̓ ἑαυτῇ
τοῖς ἀνθρώποις εἰρῆσθαι μεστὴ ἐγεγόνει. <milestone unit="section" n="6" />ἅπαντας οὖν
εὐθὺς μετακαλέσασα ἐς Βυζάντιον, ζήτησίν τε τοῦ λόγου
τούτου ποιησαμένη, τὸν Βούζην μετεπέμψατο εἰς τὴν
γυναικωνῖτιν ἐξαπιναίως, ὥς τι αὐτῷ κοινολογησομένη
τῶν ἄγαν σπουδαίων. <milestone unit="section" n="7" />ἦν δέ τι οἴκημα ἐν Παλατίῳ
κατάγειον, ἀσφαλές τε καὶ λαβυρινθῶδες καὶ οἷον Ταρτάρῳ
εἰκάζεσθαι, ἵνα δὴ τοὺς προσκεκρουκότας ὡς τὰ
πολλὰ καθείρξασα ἐτήρει. <milestone unit="section" n="8" />καὶ ὁ Βούζης οὖν εἰς τὸ
βάραθρον τοῦτο ἐμβέβληται, ἐνταῦθά τε ἀνὴρ ἐξ ὑπάτων
γενόμενος ἄγνωστος ἀεὶ τοῦ παρόντος καιροῦ
ἔμεινεν. <milestone unit="section" n="9" />οὔτε γὰρ αὐτὸς ἐν σκότῳ καθήμενος διαγινώσκειν
οἷός τε ἐγεγόνει πότερον ἡμέρα ἢ νύκτωρ <pb ed="page-B" n="31" />
<milestone unit="section" n="10" />εἴη οὔτε ἄλλῳ τῳ ἐντυχεῖν εἶχεν. ἅνθρωπος γὰρ, ὅσπερ
οἱ ἐς ἡμέραν ἑκάστην τὰ σιτία ἐρρίπτει, ὥσπερ τι
θηρίον θηρίῳ ἄφωνος ἀφώνῳ ὡμίλει. <milestone unit="section" n="11" />καὶ πᾶσι μὲν
<pb id="p.26" />
τετελευτηκέναι εὐθὺς ἔδοξε, λόγον μέντοι ἢ μνήμην
ποιεῖσθαι αὐτοῦ τινα <add>ἐτόλμα</add> οὐδείς. ἐνιαυτοῖν δὲ
<pb ed="page-P" n="13" /> δυοῖν ὕστερον πρὸς μησὶ τέσσαρσιν οἰκτισαμένη τὸν
ἄνδρα ἀφῆκε. <milestone unit="section" n="12" /> καὶ ὃς ὥσπερ ἀναβεβιωκὼς ἅπασιν ὤφθη.
ξυνέβη τε τῷ ἀνθρώπῳ ἐνθένδε ἀεὶ ἀμβλυώττειν τε
καὶ τὸ ἄλλο σῶμα νοσώδει εἶναι.
<milestone unit="section" n="13" /> Τὰ μὲν οὖν ἀμφὶ τῷ Βούζῃ τῇδε ἐχώρησε. Βελισάριον
δὲ βασιλεὺς, καίπερ οὐδενὸς τῶν κατηγορουμένων
ἁλόντα, ἐγκειμένης τῆς βασιλίδος παραλύσας ἧς
εἶχεν ἀρχῆς Μαρτῖνον ἀντ̓ αὐτοῦ τῆς ἑῴας στρατηγὸν
κατεστήσατο, τούς τε Βελισαρίου δορυφόρους τε καὶ
ὑπασπιστὰς, καὶ τῶν οἰκετῶν εἴ τι ἐν πολέμῳ δόκιμον
ἦν, τῶν τε ἀρχόντων καὶ τῶν ἐν Παλατίῳ εὐνούχων
τισὶν ἐπέστειλε διαδάσασθαι. <milestone unit="section" n="14" /> οἱ δὲ κλήρους ἐπ̓ ἐκείνοις
ἐμβεβλημένοι αὐτοῖς ὅπλοις ἅπαντας ἐν σφίσιν
αὐτοῖς διενείμαντο, ὥς πη κατατυχεῖν ἑκάστῳ συνέβη.
<milestone unit="section" n="15" /> καὶ τῶν φίλων δὲ καὶ ἄλλως αὐτῷ τὰ πρότερα ὑπουργηκότων
πολλοῖς ἀπεῖπε παρὰ Βελισάριον μηκέτι ἰέναι.
<milestone unit="section" n="16" /> καὶ περιήρχετο πικρὸν θέαμα καὶ ἄπιστος ὄψις, Βελισάριος
ἰδιώτης ἐν Βυζαντίῳ, σχεδόν τι μόνος, σύννους
<pb ed="page-B" n="32" /> ἀεὶ καὶ σκυθρωπὸς καὶ τὸν ἐξ ἐπιβουλῆς ὀρρωδῶν
θάνατον. <milestone unit="section" n="17" /> μαθοῦσα δὲ ἡ βασιλὶς πολλά οἱ ἐπὶ τῆς ἕω
χρήματα εἶναι, πέμψασα τῶν ἐν Παλατίῳ εὐνούχων
<pb id="p.27" />
τινὰ κεκόμισται πάντα. <milestone unit="section" n="18" />ἐτύγχανε δὲ ἡ Ἀντωνίνα, ὥς
μοι εἴρηται, τῷ μὲν ἀνδρὶ διάφορος γεγενημένη, τῇ δὲ
βασιλίδι φιλτάτη καὶ ἀναγκαιοτάτη οὖσα ἐν τοῖς μάλιστα
ἅτε Ἰωάννην ἔναγχος κατεργασαμένη τὸν Καππαδόκην.
<milestone unit="section" n="19" />διὸ δὴ χαρίσασθαι ἡ βασιλὶς τῇ Ἀντωνίνῃ
βουλευσαμένη, ἅπαντα ἔπραττεν ὅπως ἐξαιτήσασθαί τε
τὸν ἄνδρα ἡ γυνὴ καὶ ἀπὸ ξυμφορῶν τηλικῶνδε ῥύσασθαι
δόξειε, ταύτῃ τε οὐ μόνον τῷ ταλαιπώρῳ ἐς τὸ
παντελὲς καταλλαγῆναι συμβήσεται, ἀλλὰ καὶ διαρρήδην
αὐτὸν ἅτε πρὸς αὐτῆς διασεσωσμένον αἰχμάλωτον ἀναρπάσασθαι.
<milestone unit="section" n="20" />ἐγένετο δὲ ὧδε. ἦλθε μέν ποτε Βελισάριος
πρωῒ ἐς Παλάτιον, ᾗπερ εἰώθει, ξὺν ἀνθρώποις οἰκτροῖς
τε καὶ ὀλίγοις τισίν. <milestone unit="section" n="21" />οὐκ εὐμενῶν δὲ πειρασάμενος
βασιλέως τε καὶ τῆς βασιλίδος, ἀλλὰ καὶ περιυβρισμένος
ἐνταῦθα ὑπ̓ ἀνδρῶν μοχθηρῶν τε καὶ ἀγελαίων,
οἴκαδε ἀμφὶ δείλην ὀψίαν ἀπιὼν ᾤχετο, συχνά τε
περιστρεφόμενος ἐν τῇ ἀναχωρήσει ταύτῃ καὶ πανταχόσε
περισκοπούμενος, ὁπόθεν ποτὲ προσιόντας αὐτῷ
τοὺς ἀπολλύντας ἴδοι. <milestone unit="section" n="22" />ξὺν ταύτῃ τε τῇ ὀρρωδίᾳ εἰς
τὸ δωμάτιον ἀναβὰς ἐπὶ τῆς στιβάδος καθῆστο μόνος,
γενναῖον μὲν οὐδὲν ἐννοῶν, οὐδὲ ὅτι ἀνὴρ ἐγεγόνει
ἐν μνήμῃ ἔχων, ἱδρῶν δὲ ἀεὶ καὶ ἰλιγγιῶν καὶ ξὺν
τρόμῳ πολλῷ ἀπορούμενος, φόβοις τε ἀνδραποδώδεσι <pb ed="page-B" n="33" />
καὶ μερίμναις ἀποκναιόμενος φιλοψύχοις τε καὶ ὅλως
ἀνάνδροις. <milestone unit="section" n="23" />Ἀντωνίνα δὲ ἅτε οὔτε τὰ πρασσόμενα ὅλως
ἐπισταμένη οὔτε τι τῶν ἐσομένων καραδοκοῦσα
<pb id="p.28" />
περιπάτους ἐνταῦθα ἐποιεῖτο συχνοὺς ὀξυρεγμίαν σκήπτομένη:
<milestone unit="section" n="24" /> <pb ed="page-P" n="14" /> ἔτι γὰρ εἰς ἀλλήλους ὑπόπτως εἶχον. μεταξὺ
δέ τις ἐκ Παλατίου, Κουαδρᾶτος ὄνομα, ἧκεν ἤδη δεδυκότος
ἡλίου, τήν τε αὔλειον ὑπερβὰς ἐξαπιναίως
παρὰ τὴν ἀνδρωνίτιδα ἔστη θύραν, φάσκων πρὸς τῆς
βασιλίδος ἐνταῦθα ἐστάλθαι. <milestone unit="section" n="25" /> ὅπερ ἐπεὶ Βελισάριος
ἤκουσε, χεῖρας καὶ πόδας ἐπὶ τῆς στιβάδος ἑλκύσας
ὕπτιος ἔκειτο, πρὸς τὴν ἀναίρεσιν ἑτοιμότατος: οὕτως
ἅπαν αὐτὸν τὸ ἀρρενωπὸν ἀπελελοίπει. <milestone unit="section" n="26" /> οὔπω τοίνυν
ὁ Κουαδρᾶτος παῤ αὐτὸν εἰσελθὼν γράμματά οἱ τῆς
βασιλίδος ἐπέδειξεν. <milestone unit="section" n="27" /> ἐδήλου δὲ ἡ γραφὴ τάδε <q direct="unspecified">Ἃ μὲν
εἰργάσω ἡμᾶς, ὦ βέλτιστε, οἷσθα. ἐγὼ δὲ τὰ πολλὰ
ὀφείλουσα τῇ σῇ γυναικὶ, ταῦτα δὴ τὰ ἐγκλήματά σοι
ἀφεῖναι ξύμπαντα ἔγνωκα, ἐκείνῃ τὴν σὴν δωρουμένη
ψυχήν. <milestone unit="section" n="28" /> τὸ μὲν οὖν ἔνθεν σοι τὸ θαρσεῖν ὑπέρ τε
τῆς σωτηρίας καὶ τῶν χρημάτων περίεστιν: ὁποῖος δὲ
σὺ πρὸς αὐτὴν ἔσῃ διὰ τῶν πραχθησομένων εἰσόμεθα.</q>
<milestone unit="section" n="29" /> ταῦτα ἐπεὶ Βελισάριος ἀνελέξατο, ἅμα μὲν ὑφ̓ ἡδονῆς
<pb ed="page-B" n="34" /> ἐπὶ μέγα ἀρθεὶς, ἅμα δὲ καὶ τῷ παρόντι ἐπίδειξιν
ἐθέλων ποιεῖσθαι τῆς γνώμης, ἀναστὰς εὐθὺς παρὰ
τῆς γυναικὸς τοὺς πόδας ἐπὶ στόμα πίπτει. <milestone unit="section" n="30" /> καὶ χειρὶ
μὲν ἑκατέρᾳ περιλαβὼν αὐτῆς ἄμφω τὰς κνήμας, τὴν
δὲ γλῶσσαν ἀεὶ τῶν ταρσῶν τῆς γυναικὸς μεταβιβάζων,
<pb id="p.29" />
τοῦ μὲν βίου καὶ τῆς σωτηρίας αἰτίαν ἐκάλει,
ἀνδράποδον δὲ αὐτῆς τὸ ἐνθένδε πιστὸν ὡμολόγει καὶ
οὐκ ἀνὴρ ἔσεσθαι. <milestone unit="section" n="31" />καὶ τῶν χρημάτων δὲ ἡ βασιλὶς ἐς
τριάκοντα χρυσοῦ κεντηνάρια τῷ βασιλεῖ δοῦσα, τἄλλα
Βελισαρίῳ ἀπέδοτο.
<milestone unit="section" n="32" />Τὰ μὲν οὖν ἀμφὶ Βελισαρίῳ τῷ στρατηγῷ τῇδε
κεχωρήκει, ᾧπερ ἡ τύχη οὐ πολλῷ πρότερον Γελίμερά
τε καὶ Οὐίττιγιν δορυαλώτους παρεδεδώκει. <milestone unit="section" n="33" />ἐκ παλαιοῦ
δὲ Ἰουστινιανόν τε καὶ Θεοδώραν πλοῦτος ὁ
τούτου τοῦ ἀνδρὸς ἀκριβῶς ἔκνιζεν, ὑπέρογκός τε ὤν
καὶ βασιλικῆς αὐλῆς ἄξιος. <milestone unit="section" n="34" />ἔφασκόν τε ὡς τῶν δημοσίων
χρημάτων Γελίμερός τε καὶ Οὐιττίγιδος τὸ πλεῖστον
ἀποκρυψάμενος λάθρα ἔτυχε, μοῖραν δὲ αὐτῶν
βραχεῖάν τέ τινα καὶ οὐδαμῆ ἀξιόλογον βασιλεῖ ἔδωκε.
<milestone unit="section" n="35" />πόνους δὲ τοὺς τοῦ ἀνθρώπου καὶ τῶν ἔξωθεν τὴν
βλασφημίαν διαριθμούμενοι, ἅμα δὲ καὶ σκῆψιν ἀξιόχρεων
ἐπ̓ αὐτῷ οὐδεμίαν κεκομισμένοι ἡσυχῆ ἔμενον.
<milestone unit="section" n="36" />τότε δὲ ἡ βασιλὶς αὐτοῦ λαβομένη κατωρρωδηκότος τε
καὶ ἀποδειλιάσαντος ὅλως πράξει μιᾷ διεπράξατο ξυμπάσης
αὐτοῦ τῆς οὐσίας κυρία γενέσθαι. <milestone unit="section" n="37" />ἐς κῆδος γὰρ
ἀλλήλοις ξυνηλθέτην εὐθὺς, Ἰωαννίνα τε ἡ Βελισαρίου
θυγάτηρ, ἧσπερ μόνης ἐγεγόνει πατὴρ, Ἀναστασίῳ τῷ
τῆς βασιλίδος θυγατριδῷ μνηστὴ γέγονε. <milestone unit="section" n="38" />Βελισάριος  <pb ed="page-B" n="35" />
μὲν οὖν ἀρχήν τε ἀπολαβεῖν τὴν οἰκείαν ἠξίου καὶ
<pb id="p.30" />
στρατηγὸς τῆς ἑῴας ἀποδειχθεὶς πάλιν ἐπὶ Χοσρόην
καὶ Μήδους ἐξηγήσεσθαι τῷ Ῥωμαίων στρατῷ, Ἀντωνίνα
δὲ οὐδαμῶς εἰα: περιυβρίσθαι <add>γὰρ</add> ἐν τοῖς
ἐκείνῃ χωρίοις πρὸς αὐτοῦ ἔφασκεν, ἅπερ οὐκέτι τὸ
λοιπὸν ὄψεσθαι.
<milestone unit="section" n="39" /> <pb ed="page-P" n="15" /> Διὸ δὴ Βελισάριος ἄρχων τῶν βασιλικῶν καταστὰς
ἱπποκόμων ἐς τὴν Ἰταλίαν τὸ δεύτερον ἐστάλη, ὁμολογήσας
βασιλεῖ, ὥς φασι, χρήματα μήποτε αὐτὸν ἐν τῷδε
τῷ πολέμῳ αἰτήσειν, ἀλλὰ ξύμπασαν αὐτὸς τὴν τοῦ
πολέμου παρασκευὴν χρήμασιν οἰκείοις ποιήσεσθαι.
<milestone unit="section" n="40" /> πάντες μὲν οὖν ὑπετόπαζον τά τε ἀμφὶ τῇ γυναικὶ
ταύτῃ, ᾗπερ ἐρρήθη, Βελισάριον διοικήσασθαι καὶ βασιλεῖ
ταῦτα ὁμολογῆσαι ἀμφὶ τῷ πολέμῳ ἃ δεδιήγηται,
ἀπαλλαξείοντα τῆς ἐν Βυζαντίῳ διατριβῆς, ἐπειδάν τε
τάχιστα τοῦ τῆς πόλεως περιβόλου ἐκτὸς γένηται, ἁρπάσεσθαί
τε αὐτίκα τὰ ὅπλα καί τι γενναῖον καὶ ἀνδρὶ
πρέπον ἐπί τε τῇ γυναικὶ καὶ τοῖς βιασαμένοις φρονήσειν.
<milestone unit="section" n="41" /> αὐτὸς δὲ πάντα τὰ ξυμπεσόντα ἐν ἀλογίᾳ πεποιημένος
ὅρκων τε τῶν Φωτίῳ καὶ τοῖς ἄλλοις ἐπιτηδείοις
ὀμωμοσμένων ἐν λήθῃ τε πολλῇ καὶ ὀλιγωρίᾳ γενόμενος
εἵπετο τῇ γυναικὶ, καταστὰς ἐκτόπως εἰς αὐτὴν
ἐρωτόληπτος, καὶ ταῦτα ἑξήκοντα ἤδη γεγονυῖαν ἔτη.
<milestone unit="section" n="42" /> ἐπειδὴ μέντοι ἐν Ἰταλίᾳ ἐγένετο, εἰς ἡμέραν ἑκάστην
ἀπ̓ ἐναντίας αὐτῷ τὰ πράγματα ἐχώρει, ἐπεί οἱ διαρρήδην
τὰ ἐκ θεοῦ πολέμια ἦν. <milestone unit="section" n="43" /> πρῶτον μέν γε τὰ τῷ
στρατηγῷ τούτῳ ἐν τοῖς ξυμπίπτουσιν ἐπί τε Θευδάτον
<pb id="p.31" />
καὶ Οὐίττιγιν βουλευόμενα, καίπερ οὐκ ἐπιτηδείως τοῖς
πρασσομένοις δοκοῦντα ἔχειν, ἐς ξύμφορον ἐκ τοῦ ἐπὶ <pb ed="page-B" n="36" />
πλεῖστον ἐτελεύτα τέλος: ἐν δὲ τῷ ὑστέρῳ δόξαν μὲν
ἀπήνεγκεν ὅτι δὴ τὰ βελτίω βεβούλευται ἅτε καὶ τῶν
κατὰ τὸν πόλεμον τόνδε πραγμάτων γεγονὼς ἔμπειρος,
ἀλλ̓ ἐν τοῖς ἀποβαίνουσι κακοτυχοῦντι τὰ πολλὰ ἐς
ἀβουλίας δόκησιν αὐτῷ ἀπεκρίθη. <milestone unit="section" n="44" />οὕτως ἄρα οὐκ ἀνθρώπων
βουλαῖς, ἀλλὰ τῇ ἐκ θεοῦ ῥοπῇ πρυτανεύεται
τὰ ἀνθρώπεια, ὃ δὴ τύχην εἰώθασι καλεῖν ἄνθρωποι,
οὐκ εἰδότες ὅτου δὴ ἕνεκα ταύτῃ πρόεισι τὰ ξυμβαίνοντα,
<milestone unit="section" n="45" />ᾗπερ αὐτοῖς ἔνδηλα γίνεται. τῷ γὰρ ἀλόγῳ
δοκοῦντι εἶναι φιλεῖ τὸ τῆς τύχης ὄνομα προσχωρεῖν.
ἀλλὰ ταῦτα μὲν ὥς πη ἑκάστῳ φίλον, ταύτῃ δοκείτω.
</p></div1></body></text></TEI.2>