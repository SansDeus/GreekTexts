<?xml version="1.0" encoding="utf-8"?>
<TEI.2><text id="tlg4029.tlg002.perseus-grc1"><body><div1 type="chapter" n="28" org="uniform" sample="complete"><p><milestone unit="section" n="1" />Πρίσκος τις ἐν τῇ Ἐμεσηνῶν ἐγένετο πόλει,
ὅσπερ ἀλλότρια γράμματα μιμεῖσθαι εὐφυῶς ἐξηπίστατο,
τεχνίτης τε ἦν περὶ τὸ κακὸν τοῦτο δεξιὸς ἄγαν.
<milestone unit="section" n="2" />ἐτύγχανε δὲ ἡ τῶν Ἐμεσηνῶν ἐκκλησία τῶν τινος  <pb ed="page-B" n="154" />
ἐπιφανῶν κληρονόμος γεγενημένη χρόνοις τισὶ πολλοῖς
ἔμπροσθεν. <milestone unit="section" n="3" />ἦν δὲ οὗτος ἀνὴρ πατρίκιος μὲν τὸ
ἀξίωμα, Μαμμιανὸς δὲ ὄνομα, γένει λαμπρὸς καὶ περιουσίᾳ
χρημάτων. <milestone unit="section" n="4" />ἐπὶ δὲ Ἰουστινιανοῦ βασιλεύοντος
ὁ Πρίσκος διερευνησάμενος πόλεως τῆς εἰρημένης τὰς
οἰκίας πάσας, εἴ τινας εὗρέ τε πλούτῳ ἀκμάζοντας καὶ
πρὸς ζημίαν χρημάτων μεγάλων διαρκῶς ἔχοντας, τούτων
διερευνησάμενος ἐς τὸ ἀκριβὲς τοὺς προπάτορας,
γράμμασιν αὐτῶν παλαιοῖς ἐντυχὼν, βιβλίδια πολλὰ <pb ed="page-P" n="81" />
ὡς παῤ ἐκείνων γεγραμμένα πεποίηται, ὁμολογούντων
<pb id="p.172" />
πολλὰ χρήματα τῷ Μαμμιανῷ ἀποδώσειν ἅτε παρακαταθήκης
λόγῳ ταῦτα πρὸς ἐκείνου κεκομισμένων.
<milestone unit="section" n="5" /> τό τε ὡμολογημένον ἐν τούτοις δὴ τοῖς καταπλάστοις
γραμματείοις χρυσίον ξυνῄει οὐχ ἧσσον ἢ ἐς ἑκατὸν
κεντηνάρια. <milestone unit="section" n="6" /> καὶ ἀνδρὸς δέ τινος, ὅσπερ ἐπὶ τῆς ἀγορᾶς
τηνικάδε τοῦ χρόνου καθήμενος, ἡνίκα ὁ Μαμμιανὸς
περιῆν, δόξαν τε πολλὴν ἐπὶ τῇ ἀληθείᾳ καὶ τῇ
ἄλλῃ ἀρετῇ ἔχων, ἅπαντα ἐπετέλει τὰ τῶν πολιτῶν
γραμματεῖα, ἕκαστον οἰκείοις ἐπισφραγίζων αὐτὸς γράμμασιν,
ὅνπερ ταβελλίωνα καλοῦσι Ῥωμαῖοι, τὰ γράμματα
δαιμονίως μιμησάμενος τοῖς διοικουμένοις τὰ
πράγματα τῆς Ἐμεσηνῶν ἐκκλησίας παρέδωκεν, ὡμολογηκόσι
μοῖραν αὐτῷ τινα κεῖσθαι τῶν ἐνθένδε πορισθησομένων
χρημάτων. <milestone unit="section" n="7" /> ἐπεὶ δὲ ὁ νόμος ἐμποδὼν
ἵστατο, τὰς μὲν ἄλλας δίκας ἁπάσας ἐς τριακοντοῦτιν
παραγραφὴν ἄγων, ὀλίγας δὲ ἄττας καὶ τὰς ὑποθηκαρίας
καλουμένας τεσσαράκοντα ἐνιαυτῶν μήκει ἐκκρούων,
<milestone unit="section" n="8" /> <pb ed="page-B" n="155" /> μηχανῶνται τοιάδε. ἐς Βυζάντιον ἀφικόμενοι
<pb id="p.173" />
καὶ χρήματα μεγάλα τῷ βασιλεῖ τούτῳ προέμενοι ἐδέοντο
σφίσι τὸν τῶν πολιτῶν ὄλεθρον οὐδὲν ὠφληκότων
ξυγκατεργάζεσθαι. <milestone unit="section" n="9" />ὁ δὲ τὰ χρήματα κεκομισμένος
μελλήσει οὐδεμιᾷ νόμον ἔγραψεν, οὐ χρόνοις τὰς ἐκκλησίας
τοῖς καθήκουσιν, ἀλλ̓ ἐνιαυτῶν ἑκατὸν πλήθει
δικῶν τῶν αὐταῖς προσηκουσῶν ἀποκεκλεῖσθαι,
καὶ ταῦτα οὐκ ἐν Ἐμέσῃ μόνον κύρια εἶναι, ἀλλὰ καὶ
ἀνὰ πᾶσαν τὴν Ῥωμαίων ἀρχήν. <milestone unit="section" n="10" />Ἐμεσηνοῖς τε τὸ
πρᾶγμα τοῦτο διαιτᾶν ἔταξε Λογγῖνόν τινα δραστήριόν
τε ἄνδρα καὶ τὸ σῶμα ἰσχυρὸν ἄγαν, ὃς καὶ τὴν τοῦ
δήμου ἀρχὴν ἐν Βυζαντίῳ ὕστερον ἔσχεν. <milestone unit="section" n="11" />οἱ δὲ τῆς
ἐκκλησίας τὰ πράγματα διοικούμενοι τὰ μὲν πρῶτα
τῶν τινι <del status="unremarkable">τῶν</del> πολιτῶν δίκην κεντηναρίοιν ἐκ βιβλίων
τῶν εἰρημένων λαχόντες δυοῖν, κατεδικάσαντο τοῦ ἀνθρώπου
εὐθὺς, ὅ τι καὶ ἀπολογήσαιτο οὐδαμῆ ἔχοντος
διά τε χρόνου τοσόνδε μῆκος καὶ ἄγνοιαν τῶν τότε
πεπραγμένων. <milestone unit="section" n="12" />ἐν πένθει δὲ μεγάλῳ ἐκάθηντο οἵ τε
ἄλλοι ξύμπαντες ἄνθρωποι ὁμῶς τοῖς συκοφάνταις ἐκκείμενοι
καὶ πάντων μάλιστα οἱ τῶν Ἐμεσηνῶν λογιμώτατοι.
<milestone unit="section" n="13" />τοῦ δὲ κακοῦ ἐς τοὺς πλείστους ἤδη τῶν
πολιτῶν ἐπιρρέοντος προμήθειάν τινα τοῦ θεοῦ ξυνηνέχθη
<pb id="p.174" />
γενέσθαι τοιάνδε. <milestone unit="section" n="14" /> Πρίσκον ὁ Λογγῖνος τὸν
τοῦτο δὴ τὸ σκαιώρημα ἐργασάμενον ἅπαντα ὁμοῦ
κομίζειν οἱ τὰ γράμματα ἐκέλευσεν, ἀναδυόμενόν τε
τὴν πρᾶξιν ἐρράπισε δυνάμει τῇ πάσῃ. <milestone unit="section" n="15" /> ὁ δὲ ἀνδρὸς
ἰσχυροῦ λίαν τὴν πληγὴν οὐδαμῆ ἐνεγκὼν ἔπεσεν ὕπτιος,
τρέμων δὲ ἤδη καὶ περιδεὴς γεγονὼς, ὅλως τε
Λογγῖνον ᾐσθῆσθαι τὰ πεπραγμένα <add>ὑπονοῶν</add> ὡμολόγει,
οὕτω τε τῆς σκαιωρίας ἁπάσης ἐς φῶς ἐνεχθείσης
<pb ed="page-B" n="156" /> τὴν συκοφαντίαν πεπαῦσθαι ξυνέβη.
<milestone unit="section" n="16" /> Ταῦτα δὲ οὐ μόνον ἐς τοὺς νόμους ἀεὶ καὶ καθ̓
ἑκάστην εἰργάζετο τοὺς Ῥωμαίων, ἀλλὰ καὶ οὓς
Ἑβραῖοι τιμῶσι καταλύειν ὅδε βασιλεὺς ἐν σπουδῇ εἶχεν.
<milestone unit="section" n="17" /> <pb ed="page-P" n="82" /> ἢν γάρ ποτε αὐτοῖς ἐπανιὼν ὁ χρόνος τὴν Πασχαλίαν
ἑορτὴν πρὸ τῶν Χριστιανῶν ἀγαγὼν τύχοι, οὐκ εἴα
ταύτην τοὺς Ἰουδαίους καιροῖς τοῖς καθήκουσιν ἄγειν,
οὐδέ τι ἐν ταύτῃ δεξιοῦσθαι τῷ θεῷ ἢ ἐπιτελεῖν τῶν
ἐν σφίσιν αὐτοῖς νομίμων. <milestone unit="section" n="18" /> πολλούς τε αὐτῶν οἱ ἐπὶ
τῶν ἀρχῶν τεταγμένοι ἅτε προβατείων κρεῶν ἐν τούτῳ
γευσαμένους τῷ χρόνῳ, τῆς ἐς τὴν πολιτείαν παρανομίας
ὑπάγοντες χρήμασιν ἐζημίουν πολλοῖς. <milestone unit="section" n="19" /> ἔργα μὲν
οὖν καὶ ἄλλα τοιαῦτα Ἰουστινιανοῦ ἀνάριθμα ἐξεπιστάμενος
οὐκ ἄν τι ἐνθείην, ἐπεὶ πέρας δοτέον τῷ λόγῳ.
ἀποχρήσει γὰρ καὶ δἰ αὐτῶν τὸ τοῦ ἀνθρώπου ἦθος σημῆναι.
</p></div1></body></text></TEI.2>