<?xml version="1.0" encoding="utf-8"?>
<TEI.2><text><body><div1 type="speech" n="1" org="uniform" sample="complete"><p><milestone n="139" unit="section" />— εἶτα οἱ μὲν θεοὶ ἐκ τοσούτων κινδύνων ἔσῳζόν με, σφῶν δὲ αὐτῶν προὐστήσαντο τιμωρὸν γενέσθαι Κηφίσιον τὸν πονηρότατον Ἀθηναίων, ὧν οὗτός φησι πολίτης εἶναι οὐκ ὤν, ᾧ οὐδ᾽ ὑμῶν τῶν καθημένων οὐδεὶς ἂν ἐπιτρέψειεν οὐδὲν τῶν ἰδίων, εἰδὼς τοῦτον οἷός ἐστιν; ἐγὼ μὲν οὖν, ὦ ἄνδρες, ἡγοῦμαι χρῆναι νομίζειν τοὺς τοιούτους κινδύνους ἀνθρωπίνους, τοὺς δὲ κατὰ θάλατταν θείους. εἴπερ οὖν δεῖ τὰ τῶν θεῶν ὑπονοεῖν, πάνυ<note resp="Loeb" anchored="yes" place="unspecified"><foreign lang="greek">πάνυ</foreign> ρεισκε: <foreign lang="greek">πολὺ</foreign> ξοδδ.</note> ἂν αὐτοὺς οἶμαι ἐγὼ ὀργίζεσθαι καὶ ἀγανακτεῖν, εἰ τοὺς ὑφ᾽ ἑαυτῶν σῳζομένους ὑπ᾽ ἀνθρώπων<note resp="Loeb" anchored="yes" place="unspecified"><foreign lang="greek">ἀνθρώπων</foreign> ηερτλειν: <foreign lang="greek">ἄλλων</foreign> ξοδδ.</note> ἀπολλυμένους ὁρῷεν.
</p></div1></body></text></TEI.2>