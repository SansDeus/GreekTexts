<?xml version="1.0" encoding="utf-8"?>
<TEI.2><text><body><div1 type="speech" n="3" org="uniform" sample="complete"><p><milestone unit="section" n="20" /><milestone ed="P" unit="para" />Βοιωτοὶ δ᾽ αὖ πῶς τὴν εἰρήνην ποιοῦνται; οἵτινες τὸν μὲν<note resp="Loeb" anchored="yes" place="unspecified"><foreign lang="greek">μὲν</foreign> ομ. θ.</note> πόλεμον ἐποιήσαντο ἕνεκα Ὀρχομενοῦ, ὡς οὐκ ἐπιτρέψοντες αὐτόνομον εἶναι, νῦν δὲ τεθνεώτων μὲν αὐτοῖς ἀνδρῶν τοσούτων τὸ πλῆθος, τῆς δὲ γῆς ἐκ μέρους τινὸς τετμημένης, χρήματα δ᾽ εἰσενηνοχότες πολλὰ καὶ ἰδίᾳ καὶ δημοσίᾳ, ὧν στέρονται, πολεμήσαντες δὲ ἔτη τέτταρα, ὅμως Ὀρχομενὸν ἀφέντες αὐτόνομον τὴν εἰρήνην ποιοῦνται καὶ ταῦτα<note resp="Loeb" anchored="yes" place="unspecified"><foreign lang="greek">ταῦτα</foreign> ομ. θ.</note> μάτην πεπόνθασιν: ἐξῆν γὰρ αὐτοῖς καὶ τὴν ἀρχὴν ἐῶσιν Ὀρχομενίους αὐτονόμους εἰρήνην ἄγειν. οὗτοι δ᾽ αὖ τούτῳ <add>τῷ</add><note resp="Loeb" anchored="yes" place="unspecified"><foreign lang="greek">τῷ</foreign> ομ. αθ, αδδ. απογραπηα.</note> τρόπῳ τὸν πόλεμον καταλύονται.
</p></div1></body></text></TEI.2>