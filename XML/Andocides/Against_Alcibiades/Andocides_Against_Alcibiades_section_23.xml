<?xml version="1.0" encoding="utf-8"?>
<TEI.2><text><body><div1 type="speech" n="4" org="uniform" sample="complete"><p><milestone n="23" unit="section" />ἄξιον δὲ τὴν τόλμαν αὐτοῦ σαφέστερον ἔτι διελθεῖν. ἐκ ταύτης γὰρ<note resp="Loeb" anchored="yes" place="unspecified"><foreign lang="greek">γὰρ</foreign> α: <foreign lang="greek">δὲ</foreign> θ.</note> παιδοποιεῖται τῆς γυναικός, ἣν ἀντ᾽ ἐλευθέρας δούλην κατέστησε, καὶ ἧς τὸν πατέρα καὶ τοὺς προσήκοντας ἀπέκτεινε, καὶ <del status="unremarkable">ἧς</del><note resp="Loeb" anchored="yes" place="unspecified"><foreign lang="greek">ἧς</foreign> ομ. α πρ.</note> τὴν πόλιν ἀνάστατον πεποίηκεν, ὡς ἂν μάλιστα τὸν υἱὸν ἐχθρὸν ἑαυτῷ καὶ τῇ πόλει ποιήσειε: τοσαύταις ἀνάγκαις κατείληπται μισεῖν. ἀλλ᾽ ὑμεῖς ἐν μὲν ταῖς τραγῳδίαις τοιαῦτα θεωροῦντες δεινὰ νομίζετε, γιγνόμενα δ᾽ ἐν τῇ πόλει ὁρῶντες οὐδὲν φροντίζετε. καίτοι ἐκεῖνα μὲν οὐκ ἐπίστασθε πότερον οὕτω γεγένηται ἢ πέπλασται ὑπὸ τῶν ποιητῶν: ταῦτα δὲ σαφῶς εἰδότες οὕτω παρανόμως πεπραγμένα<note resp="Loeb" anchored="yes" place="unspecified"><foreign lang="greek">παρανόμως πεπραγμένα</foreign> θ : πεπρ. παρανόμως  α.</note> ῥᾳθύμως φέρετε.
</p></div1></body></text></TEI.2>