<?xml version="1.0" encoding="utf-8"?>
<TEI.2><text><body><div1 type="speech" n="4" org="uniform" sample="complete"><p><milestone n="10" unit="section" /><milestone ed="P" unit="para" />ὧν ἕνεκα περὶ ἐμαυτοῦ παραλιπὼν Ἀλκιβιάδου τὸν βίον ἀναμνῆσαι βούλομαι. καίτοι ἀπορῶ γε διὰ τὸ πλῆθος τῶν ἁμαρτημάτων πόθεν ἄρξωμαι,<note resp="Loeb" anchored="yes" place="unspecified"><foreign lang="greek">ἄρξωμαι</foreign> βλασς: <foreign lang="greek">ἄρξομαι</foreign> ξοδδ.</note> ἐμποδὼν ἁπάντων ὄντων. περὶ μὲν οὖν μοιχείας καὶ γυναικῶν ἀλλοτρίων ἁρπαγῆς καὶ τῆς ἄλλης βιαιότητος καὶ παρανομίας καθ᾽ ἕκαστον εἰ δεήσειε<note resp="Loeb" anchored="yes" place="unspecified"><foreign lang="greek">δεήσειε</foreign> βαιτερ: <foreign lang="greek">δεήσει</foreign> ξοδδ.</note> λέγειν, οὐκ ἂν ἐξαρκέσειεν ὁ παρὼν χρόνος, ἅμα δὲ καὶ πολλοῖς ἀπεχθοίμην τῶν πολιτῶν, φανερὰς τὰς συμφορὰς ποιῶν αὐτῶν. ἃ δὲ περὶ τὴν πόλιν εἴργασται καὶ τοὺς προσήκοντας καὶ τῶν ἄλλων ἀστῶν καὶ ξένων τοὺς ἐντυγχάνοντας, ἀποδείξω.
</p></div1></body></text></TEI.2>