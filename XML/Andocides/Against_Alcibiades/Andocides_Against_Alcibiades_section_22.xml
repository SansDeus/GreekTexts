<?xml version="1.0" encoding="utf-8"?>
<TEI.2><text><body><div1 type="speech" n="4" org="uniform" sample="complete"><p><milestone n="22" unit="section" />τοιγάρτοι τῶν νέων αἱ διατριβαὶ οὐκ ἐν τοῖς γυμνασίοις, ἀλλ᾽ ἐν τοῖς δικαστηρίοις εἰσί, καὶ στρατεύονται μὲν οἱ πρεσβύτεροι, δημηγοροῦσι δὲ οἱ νεώτεροι, παραδείγματι τούτῳ χρώμενοι, ὃς τηλικαύτας ποιεῖται τῶν ἁμαρτημάτων ὑπερβολάς, ὥστε περὶ τῶν Μηλίων γνώμην ἀποφηνάμενος ἐξανδραποδίζεσθαι, πριάμενος γυναῖκα τῶν αἰχμαλώτων υἱὸν ἐξ αὐτῆς πεποίηται, ὃς τοσούτῳ παρανομωτέρως<note resp="Loeb" anchored="yes" place="unspecified"><foreign lang="greek">παρανομωτέρως</foreign> ρεισκε: <foreign lang="greek">παρανομώτατος</foreign> α : <foreign lang="greek">-ώτερος</foreign>  θ.</note> Αἰγίσθου γέγονεν, ὥστ᾽ ἐκ τῶν ἐχθίστων ἀλλήλοις πέφυκε, καὶ τῶν οἰκειοτάτων ὑπάρχει αὐτῷ τὰ ἔσχατα τοὺς μὲν πεποιηκέναι τοὺς δὲ πεπονθέναι.
</p></div1></body></text></TEI.2>