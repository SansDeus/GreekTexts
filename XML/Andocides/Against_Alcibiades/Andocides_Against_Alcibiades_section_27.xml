<?xml version="1.0" encoding="utf-8"?>
<TEI.2><text><body><div1 type="speech" n="4" org="uniform" sample="complete"><p><milestone n="27" unit="section" />ἦ που ταχέως ἐπέτρεψεν ἂν ἀνταγωνίζεσθαι ἑαυτῷ, ὃς Ἀθηναῖον<note resp="Loeb" anchored="yes" place="unspecified"><foreign lang="greek">Ἀθηναῖον</foreign> θ: <foreign lang="greek">Ἀθηναίων</foreign> α.</note> ἄνδρα βιασάμενος τοῖς ἀλλοτρίοις ἐτόλμησεν ἵπποις ἁμιλλᾶσθαι, δηλώσας τοῖς Ἕλλησι μηδὲν θαυμάζειν ἄν τινα αὐτῶν βιάσηται, ἐπεὶ καὶ τοῖς πολίταις οὐκ ἐξ ἴσου χρῆται, ἀλλὰ τοὺς μὲν ἀφαιρούμενος, τοὺς δὲ τύπτων, τοὺς δὲ εἱργνύων, τοὺς δὲ χρήματα πραττόμενος, οὐδενὸς ἀξίαν τὴν δημοκρατίαν ἀποφαίνει,<note resp="Loeb" anchored="yes" place="unspecified"><foreign lang="greek">ἀποφαίνει</foreign> ρεισκε: <foreign lang="greek">ἀποφαίνων</foreign> ξοδδ.</note> τοὺς μὲν λόγους δημαγωγοῦ τὰ δ᾽ ἔργα τυράννου παρέχων, καταμαθὼν ὑμᾶς τοῦ μὲν ὀνόματος φροντίζοντας, τοῦ δὲ πράγματος ἀμελοῦντας.
</p></div1></body></text></TEI.2>