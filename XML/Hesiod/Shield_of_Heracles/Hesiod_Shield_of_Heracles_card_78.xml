<?xml version="1.0" encoding="utf-8"?>
<TEI.2><text><body><div1 n="Sh." type="Book" org="uniform" sample="complete"><sp><p><milestone ed="p" n="78" unit="card" />
<lb /><milestone ed="P" unit="para" />ἥρως ὦ Ἰόλαε, βροτῶν πολὺ φίλτατε πάντων,
<lb />ἦ τε μέγ᾽ ἀθανάτους μάκαρας, τοὶ Ὄλυμπον ἔχουσιν,
<lb rend="displayNum" n="80" />ἤλιτεν Ἀμφιτρύων,  ὅτ᾽ ἐυστέφανον ποτὶ Θήβην
<lb />ἦλθε λιπὼν Τίρυνθα,  ἐυκτίμενον πτολίεθρον,
<lb />κτείνας Ἠλεκτρύωνα βοῶν ἕνεκ᾽ εὐρυμετώπων:
<lb />ἵκετο δ᾽ ἐς Κρείοντα καὶ Ἠνιόχην τανύπεπλον,
<lb />οἵ ῥά μιν ἠσπάζοντο καὶ ἄρμενα πάντα παρεῖχον,
<lb rend="displayNum" n="85" />ἣ δίκη ἔσθ᾽ ἱκέτῃσι,  τίον δέ ἑ  κηρόθι μᾶλλον.
<lb />ζῶε δ᾽ ἀγαλλόμενος σὺν ἐυσφύρῳ Ἠλεκτρυώνῃ,
<lb />ᾗ ἀλόχῳ: τάχα δ᾽ ἄμμες ἐπιπλομένων ἐνιαυτῶν
<lb />γεινόμεθ᾽ οὔτε φυὴν ἐναλίγκιοι οὔτε νόημα,
<lb />σός τε πατὴρ καὶ ἐγώ: τοῦ μὲν φρένας ἐξέλετο Ζεύς,
<lb rend="displayNum" n="90" />ὃς προλιπὼν σφέτερον τε δόμον σφετέρους τε τοκῆας
<lb />ᾤχετο, τιμήσων ἀλιτήμενον Εὐρυσθῆα,
<lb />σχέτλιος: ἦ που πολλὰ μετεστεναχίζετ᾽ ὀπίσσω
<lb />ἣν ἄτην ὀχέων:  ἣ δ᾽ οὐ παλινάγρετός ἐστιν.
<lb />αὐτὰρ ἐμοὶ δαίμων χαλεποὺς ἐπετέλλετ᾽ ἀέθλους.
<lb rend="displayNum" n="95" /><milestone ed="P" unit="para" />ὦ φίλος,  ἀλλὰ σὺ θᾶσσον ἔχ᾽ ἡνία φοινικόεντα
<lb />ἵππων ὠκυπόδων: μέγα δὲ φρεσὶ θάρσος ἀέξων
<lb />ἰθὺς ἔχειν θοὸν ἅρμα καὶ ὠκυπόδων σθένος ἵππων,
<lb />μηδὲν ὑποδδείσας κτύπον Ἄρεος ἀνδροφόνοιο,
<lb />ὃς νῦν κεκληγὼς περιμαίνεται ἱερὸν ἄλσος
<lb rend="displayNum" n="100" />Φοίβου Ἀπόλλωνος,  ἑκατηβελέταο ἄνακτος:
<lb />ἦ μὴν καὶ κρατερός περ ἐὼν ἄαται πολέμοιο.</p></sp>
<p>
<lb /><milestone ed="P" unit="para" />τὸν δ᾽ αὖτε προσέειπεν ἀμώμητος Ἰόλαος:
</p>
<sp><p>
<lb />ἠθεῖ᾽, ἦ μάλα δή τι πατὴρ ἀνδρῶν τε θεῶν τε
<lb />τιμᾷ σὴν κεφαλὴν καὶ ταύρεος Ἐννοσίγαιος,
<lb rend="displayNum" n="105" />ὃς Θήβης κρήδεμνον ἔχει ῥύεταί τε πόληα:
<lb />οἶον δὴ καὶ τόνδε βροτὸν κρατερόν τε μέγαν τε
<lb />σὰς ἐς χεῖρας ἄγουσιν, ἵνα κλέος ἐσθλὸν ἄρηαι.
<lb />ἀλλ᾽ ἄγε δύσεο τεύχε᾽ ἀρήια, ὄφρα τάχιστα
<lb />δίφρους ἐμπελάσαντες Ἄρηός θ᾽ ἡμέτερόν τε
<lb rend="displayNum" n="110" />μαρνώμεσθ᾽,  ἐπεὶ οὔ τοι ἀτάρβητον Διὸς υἱὸν
<lb />οὐδ᾽ Ἰφικλεΐδην δειδίξεται, ἀλλά μιν οἴω
<lb />φεύξεσθαι δύο παῖδας ἀμύμονος Ἀλκεΐδαο,
<lb />οἳ δή σφι σχεδόν εἰσι, λιλαιόμενοι πολέμοιο
<lb />φυλόπιδα στῆσαι, τά σφιν πολὺ φίλτερα θοίνης.</p></sp>
</div1></body></text></TEI.2>