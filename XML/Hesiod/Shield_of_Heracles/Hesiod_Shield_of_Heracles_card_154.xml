<?xml version="1.0" encoding="utf-8"?>
<TEI.2><text><body><div1 n="Sh." type="Book" org="uniform" sample="complete"><p><milestone ed="p" n="154" unit="card" />
<lb /><milestone ed="P" unit="para" />ἐν δὲ Προΐωξίς τε Παλίωξίς τε τέτυκτο,
<lb rend="displayNum" n="155" />ἐν δ᾽ Ὅμαδός τε Φόβος τ᾽ Ἀνδροκτασίη τε δεδήει,
<lb />ἐν δ᾽ Ἔρις, ἐν δὲ Κυδοιμὸς ἐθύνεον, ἐν δ᾽ ὀλοὴ Κὴρ
<lb />ἄλλον ζωὸν ἔχουσα νεούτατον, ἄλλον ἄουτον,
<lb />ἄλλον τεθνηῶτα κατὰ μόθον ἕλκε ποδοῖιν.
<lb />εἷμα δ᾽ ἔχ᾽ ἄμφ᾽ ὤμοισι δαφοινεὸν αἵματι φωτῶν,
<lb rend="displayNum" n="160" />δεινὸν δερκομένη καναχῇσί τε βεβρυχυῖα.
<lb /><milestone ed="P" unit="para" />ἐν δ᾽ ὀφίων κεφαλαὶ δεινῶν ἔσαν, οὔ τι φατειῶν,
<lb />δώδεκα, ταὶ φοβέεσκον ἐπὶ χθονὶ φῦλ᾽ ἀνθρώπων,
<lb />οἵ τινες ἀντιβίην πόλεμον Διὸς υἷι φέροιεν:
<lb />τῶν καὶ ὀδόντων μὲν καναχὴ πέλεν, εὖτε μάχοιτο
<lb rend="displayNum" n="165" />Ἀμφιτρυωνιάδης,  τὰ δ᾽ ἐδαίετο θαυματὰ ἔργα.
<lb />στίγματα δ᾽ ὣς ἐπέφαντο ἰδεῖν δεινοῖσι δράκουσιν:
<lb />κυάνεοι κατὰ νῶτα, μελάνθησαν δὲ γένεια.
<lb /><milestone ed="P" unit="para" />ἐν δὲ συῶν ἀγέλαι χλούνων: ἔσαν ἠδὲ λεόντων
<lb />ἐς σφέας δερκομένων, κοτεόντων θ᾽ ἱεμένων τε.
<lb rend="displayNum" n="170" />τῶν καὶ ὁμιληδὸν στίχες ἤισαν: οὐδέ νυ τώ γε
<lb />οὐδέτεροι τρεέτην: φρῖσσόν γε μὲν αὐχένας ἄμφω.
<lb />ἤδη γάρ σφιν ἔκειτο μέγας λῖς, ἀμφὶ δὲ κάπροι
<lb />δοιοί, ἀπουράμενοι ψυχάς, κατὰ δέ σφι κελαινὸν
<lb />αἷμ᾽ ἀπελείβετ᾽ ἔραζ᾽: οἳ δ᾽ αὐχένας ἐξεριπόντες
<lb rend="displayNum" n="175" />κείατο τεθνηῶτες ὑπὸ βλοσυροῖσι λέουσιν.
<lb />τοὶ δ᾽ ἔτι μᾶλλον ἐγειρέσθην κοτέοντε μάχεσθαι,
<lb />ἀμφότεροι, χλοῦναί τε σύες χαροποί τε λέοντες.
</p></div1></body></text></TEI.2>