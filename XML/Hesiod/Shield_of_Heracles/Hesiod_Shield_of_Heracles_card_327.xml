<?xml version="1.0" encoding="utf-8"?>
<TEI.2><text><body><div1 n="Sh." type="Book" org="uniform" sample="complete"><sp><p><milestone ed="p" n="327" unit="card" />
<lb /><milestone ed="P" unit="para" />χαίρετε, Λυγκῆος γενεὴ τηλεκλειτοῖο:
<lb />νῦν δὴ Ζεὺς κράτος ὔμμι διδοῖ μακάρεσσιν ἀνάσσων
<lb />Κύκνον τ᾽ ἐξεναρεῖν καὶ ἀπὸ κλυτὰ τεύχεα δῦσαι.
<lb rend="displayNum" n="330" />ἄλλο δὲ τοί τι ἔπος ἐρέω,  μέγα φέρτατε λαῶν:
<lb />εὖτ᾽ ἂν δὴ Κύκνον γλυκερῆς αἰῶνος ἀμέρσῃς,
<lb />τὸν μὲν ἔπειτ᾽ αὐτοῦ λιπέειν καὶ τεύχεα τοῖο,
<lb />αὐτὸς δὲ βροτολοιγὸν Ἄρην ἐπιόντα δοκεύσας,
<lb />ἔνθα κε γυμνωθέντα σάκευς ὕπο δαιδαλέοιο
<lb rend="displayNum" n="335" />ὀφθαλμοῖσιν ἴδῃς,  ἔνθ᾽ οὐτάμεν ὀξέι χαλκῷ:
<lb />ἂψ δ᾽ ἀναχάσσασθαι: ἐπεὶ οὔ νύ τοι αἴσιμόν ἐστιν
<lb />οὔθ᾽ ἵππους ἑλέειν οὔτε κλυτὰ τεύχεα τοῖο.</p></sp>

<p>
<lb /><milestone ed="P" unit="para" />ὣς εἰποῦσ᾽ ἐς δίφρον ἐβήσατο δῖα θεάων,
<lb />νίκην ἀθανάτῃς χερσὶν καὶ κῦδος ἔχουσα,
<lb rend="displayNum" n="340" />ἐσσυμένως.  τότε δή ῥα διόγνητος Ἰόλαος
<lb />σμερδαλέον ἵπποισιν ἐκέκλετο: τοὶ δ᾽ ὑπ᾽ ὀμοκλῆς
<lb />ῥίμφ᾽ ἔφερον θοὸν ἅρμα κονίοντες πεδίοιο.
<lb />ἐν γάρ σφιν μένος ἧκε θεὰ γλαυκῶπις Ἀθήνη
<lb />αἰγίδ᾽ ἀνασσείσασα: περιστονάχησε δὲ γαῖα.
<lb rend="displayNum" n="345" />τοὶ δ᾽ ἄμυδις προγένοντ᾽ ἴκελοι πυρὶ ἠὲ θυέλλῃ,
<lb />Κύκνος θ᾽ ἱππόδαμος καὶ Ἄρης ἀκόρητος ἀυτῆς.
<lb />τῶν ἵπποι μὲν ἔπειθ᾽ ὑπεναντίοι ἀλλήλοισιν
<lb />ὀξεῖα χρέμισαν, περὶ δέ σφισιν ἄγνυτο ἠχώ.
<lb />τὸν πρότερος προσέειπε βίη Ἡρακληείη:</p>
<sp><p>
<lb rend="displayNum" n="350" /><milestone ed="P" unit="para" />κύκνε πέπον,  τί νυ νῶιν ἐπίσχετον ὠκέας ἵππους
<lb />ἀνδράσιν, οἵ τε πόνου καὶ ὀιζύος ἴδριές εἰμεν;
<lb />ἀλλὰ παρὲξ ἔχε δίφρον ἐύξοον ἠδὲ κελεύθου
<lb />εἶκε παρὲξ ἰέναι. Τρηχῖνα δέ τοι παρελαύνω
<lb />ἐς Κήυκα ἄνακτα: ὃ γὰρ δυνάμι τε καὶ αἰδοῖ
<lb rend="displayNum" n="355" />Τρηχῖνος προβέβηκε,  σὺ δ᾽ εὖ μάλα οἶσθα καὶ αὐτός:
<lb />τοῦ γὰρ ὀπυίεις παῖδα Θεμιστονόην κυανῶπιν.
<lb />ὦ πέπον, οὐ μὲν γὰρ τοι Ἄρης θανάτοιο τελευτὴν
<lb />ἀρκέσει, εἰ δὴ νῶι συνοισόμεθα πτολεμίζειν.
<lb />ἤδη μέν τέ ἕ φημι καὶ ἄλλοτε πειρηθῆναι
<lb rend="displayNum" n="360" />ἔγχεος ἡμετέρου,  ὅθ᾽ ὑπὲρ Πύλου ἠμαθόεντος
<lb />ἀντίος ἔστη ἐμεῖο, μάχης ἄμοτον μενεαίνων.
<lb />τρὶς μὲν ἐμῷ ὑπὸ δουρὶ τυπεὶς ἠρείσατο γαίῃ
<lb />οὐταμένου σάκεος, τὸ δὲ τέτρατον ἤλασα μηρὸν
<lb />παντὶ μένει σπεύδων, διὰ δὲ μέγα σαρκὸς ἄραξα.</p></sp>
<p>
</p></div1></body></text></TEI.2>