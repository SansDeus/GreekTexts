<?xml version="1.0" encoding="utf-8"?>
<TEI.2><text><body><div1 n="Sh." type="Book" org="uniform" sample="complete"><p><milestone ed="p" n="178" unit="card" />
<lb /><milestone ed="P" unit="para" />ἐν δ᾽ ἦν ὑσμίνη Λαπιθάων αἰχμητάων
<lb />Καινέα τ᾽ ἀμφὶ ἄνακτα Δρύαντά τε Πειρίθοόν τε
<lb rend="displayNum" n="180" />Ὁπλέα τ᾽ Ἐξάδιόν τε Φάληρόν τε Πρόλοχόν τε
<lb />Μόψον τ᾽ Ἀμπυκίδην, Τιταρήσιον, ὄζον Ἄρηος,
<lb />Θησέα τ᾽ Αἰγεΐδην, ἐπιείκελον ἀθανάτοισιν:
<lb />ἀργύρεοι, χρύσεια περὶ χροῒ τεύχε᾽ ἔχοντες.
<lb />Κένταυροι δ᾽ ἑτέρωθεν ἐναντίοι ἠγερέθοντο
<lb rend="displayNum" n="185" />ἀμφὶ μέγαν Πετραῖον ἰδ᾽ Ἄσβολον οἰωνιστὴν
<lb />Ἄρκτον τ᾽ Οὔρειόν τε μελαγχαίτην τε Μίμαντα
<lb />καὶ δύο Πευκεΐδας, Περιμήδεά τε Δρύαλόν τε,
<lb />ἀργύρεοι, χρυσέας ἐλάτας ἐν χερσὶν ἔχοντες.
<lb />καί τε συναΐγδην ὡς εἰ ζωοί περ ἐόντες
<lb rend="displayNum" n="190" />ἔγχεσιν ἠδ᾽ ἐλάτῃς αὐτοσχεδὸν ὠριγνῶντο.
<lb /><milestone ed="P" unit="para" />ἐν δ᾽ Ἄρεος βλοσυροῖο ποδώκεες ἕστασαν ἵπποι
<lb />χρύσεοι, ἐν δὲ καὶ αὐτὸς ἐναρσφόρος οὔλιος Ἄρης
<lb />αἰχμὴν ἐν χείρεσσιν ἔχων, πρυλέεσσι κελεύων,
<lb />αἵματι φοινικόεις, ὡς εἰ ζωοὺς ἐναρίζων
<lb rend="displayNum" n="195" />δίφρου ἐπεμβεβαώς: παρὰ δὲ Δεῖμός τε Φόβος τε
<lb />ἕστασαν ἱέμενοι πόλεμον καταδύμεναι ἀνδρῶν.
<lb /><milestone ed="P" unit="para" />ἐν δὲ Διὸς θυγάτηρ ἀγελείη Τριτογένεια,
<lb />τῇ ἰκέλη ὡς εἴ τε μάχην ἐθέλουσα κορύσσειν,
<lb />ἔγχος ἔχουσ᾽ ἐν χερσὶν ἰδὲ χρυσέην τρυφάλειαν
<lb rend="displayNum" n="200" />αἰγίδα τ᾽ ἀμφ᾽ ὤμοις: ἐπὶ δ᾽ ᾤχετο φύλοπιν αἰνήν.
<lb /><milestone ed="P" unit="para" />ἐν δ᾽ ἦν ἀθανάτων ἱερὸς χορός: ἐν δ᾽ ἄρα μέσσῳ
<lb />ἱμερόεν κιθάριζε Διὸς καὶ Λητοῦς υἱὸς
<lb />χρυσείῃ φόρμιγγι: <del status="unremarkable">θεῶν δ᾽ ἕδος ἁγνὸς Ὄλυμπος:
<lb />ἐν δ᾽ ἀγορή, περὶ δ᾽ ὄλβος ἀπείριτος ἐστεφάνωτο
<lb rend="displayNum" n="205" />ἀθανάτων ἐν ἀγῶνι:</del> θεαὶ δ᾽ ἐξῆρχον ἀοιδῆς
<lb />Μοῦσαι Πιερίδες, λιγὺ μελπομένῃς ἐικυῖαι.
<lb /><milestone ed="P" unit="para" />ἐν δὲ λιμὴν ἐύορμος ἀμαιμακέτοιο θαλάσσης
<lb />κυκλοτερὴς ἐτέτυκτο πανέφθου κασσιτέροιο
<lb />κλυζομένῳ ἴκελος: <del status="unremarkable">πολλοί γε μὲν ἂμ μέσον αὐτοῦ
<lb rend="displayNum" n="210" />δελφῖνες τῇ καὶ τῇ ἐθύνεον ἰχθυάοντες
<lb />νηχομένοις ἴκελοι:</del> δοιὼ δ᾽ ἀναφυσιόωντες
<lb />ἀργύρεοι δελφῖνες ἐθοινῶντ᾽  ἔλλοπας ἰχθῦς.
<lb />τῶν δ᾽ ὕπο χάλκειοι τρέον ἰχθύες: αὐτὰρ ἐπ᾽ ἀκταῖς
<lb />ἧστο ἀνὴρ ἁλιεὺς δεδοκημένος: εἶχε δὲ χερσὶν
<lb rend="displayNum" n="215" />ἰχθύσιν ἀμφίβληστρον ἀπορρίψοντι ἐοικώς.
</p></div1></body></text></TEI.2>