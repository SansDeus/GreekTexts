<?xml version="1.0" encoding="utf-8"?>
<TEI.2><text><body><div1 n="Sh." type="Book" org="uniform" sample="complete"><p><milestone ed="P" n="1" unit="card" />
<lb /><milestone ed="P" unit="para" />ἢ οἵη προλιποῦσα δόμους καὶ πατρίδα γαῖαν
<lb />ἤλυθεν ἐς Θήβας μετ᾽ ἀρήιον Ἀμφιτρύωνα
<lb />Ἀλκμήνη, θυγάτηρ λαοσσόου Ἠλεκτρύωνος:
<lb />ἥ ῥα γυναικῶν φῦλον ἐκαίνυτο θηλυτεράων
<lb rend="displayNum" n="5" />εἴδεΐ τε μεγέθει τε: νόον γε μὲν οὔ τις ἔριζε
<lb />τάων, ἃς θνηταὶ θνητοῖς τέκον εὐνηθεῖσαι.
<lb />τῆς καὶ ἀπὸ κρῆθεν βλεφάρων τ᾽ ἄπο κυανεάων
<lb />τοῖον ἄηθ᾽ οἶόν τε πολυχρύσου Ἀφροδίτης.
<lb />ἣ δὲ καὶ ὣς κατὰ θυμὸν ἑὸν τίεσκεν ἀκοίτην,
<lb rend="displayNum" n="10" />ὡς οὔ πώ τις ἔτισε γυναικῶν θηλυτεράων:
<lb />ἦ μέν οἱ πατέρ᾽ ἐσθλὸν ἀπέκτανε ἶφι δαμάσσας,
<lb />χωσάμενος περὶ βουσί: λιπὼν δ᾽ ὅ γε πατρίδα γαῖαν
<lb />ἐς Θήβας ἱκέτευσε φερεσσακέας Καδμείους.
<lb />ἔνθ᾽ ὅ γε δώματ᾽ ἔναιε σὺν αἰδοίῃ παρακοίτι
<lb rend="displayNum" n="15" />νόσφιν ἄτερ φιλότητος ἐφιμέρου,  οὐδέ οἱ ἦεν
<lb />πρὶν λεχέων ἐπιβῆναι ἐυσφύρου Ἠλεκτρυώνης,
<lb />πρίν γε φόνον τίσαιτο κασιγνήτων μεγαθύμων
<lb />ἧς ἀλόχου, μαλερῷ δὲ καταφλέξαι πυρὶ κώμας
<lb />ἀνδρῶν ἡρώων Ταφίων ἰδὲ Τηλεβοάων.
<lb rend="displayNum" n="20" />τὼς  γάρ οἱ διέκειτο,  θεοὶ δ᾽ ἐπὶ μάρτυροι ἦσαν:
<lb />τῶν ὅ γ᾽ ὀπίζετο μῆνιν, ἐπείγετο δ᾽ ὅττι τάχιστα
<lb />ἐκτελέσαι μέγα ἔργον, ὅ οἱ Διόθεν θέμις ἦεν.
<lb />τῷ δ᾽ ἅμα ἱέμενοι πολέμοιό τε φυλόπιδός τε
<lb />Βοιωτοὶ πλήξιπποι, ὑπὲρ σακέων πνείοντες,
<lb rend="displayNum" n="25" />Λοκροί τ᾽ ἀγχέμαχοι καὶ Φωκῆες μεγάθυμοι
<lb />ἕσποντ᾽: ἦρχε δὲ τοῖσιν ἐὺς πάις Ἀλκαίοιο
<lb />κυδιόων λαοῖσι. πατὴρ δ᾽ ἀνδρῶν τε θεῶν τε
<lb />ἄλλην μῆτιν ὕφαινε μετὰ φρεσίν, ὥς ῥα θεοῖσιν
<lb />ἀνδράσι τ᾽ ἀλφηστῇσιν ἀρῆς ἀλκτῆρα φυτεύσαι.
<lb rend="displayNum" n="30" />ὦρτο δ᾽ ἀπ᾽ Οὐλύμποιο δόλον φρεσὶ βυσσοδομεύων,
<lb />ἱμείρων φιλότητος ἐυζώνοιο γυναικός,
<lb />ἐννύχιος: τάχα δ᾽ ἷξε Τυφαόνιον: τόθεν αὖτις
<lb />Φίκιον ἀκρότατον προσεβήσατο μητίετα Ζεύς.
<lb />ἔνθα καθεζόμενος φρεσὶ μήδετο θέσκελα ἔργα:
<lb rend="displayNum" n="35" />αὐτῇ μὲν γὰρ νυκτὶ τανυσφύρου Ἠλεκτρυώνης
<lb />εὐνῇ καὶ φιλότητι μίγη, τέλεσεν δ᾽ ἄρ᾽ ἐέλδωρ:
<lb />αὐτῇ δ᾽ Ἀμφιτρύων λαοσσόος, ἀγλαὸς ἥρως,
<lb />ἐκτελέσας μέγα ἔργον ἀφίκετο ὅνδε δόμονδε.
</p></div1></body></text></TEI.2>