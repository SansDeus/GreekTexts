<?xml version="1.0" encoding="utf-8"?>
<TEI.2><text><body><div1 n="Sh." type="Book" org="uniform" sample="complete"><p><milestone ed="p" n="402" unit="card" />
<lb />ὡς δὲ λέοντε δύω ἀμφὶ κταμένης ἐλάφοιο
<lb />ἀλλήλοις κοτέοντες ἐπὶ σφέας ὁρμήσωσι,
<lb />δεινὴ δέ σφ᾽ ἰαχὴ ἄραβός θ᾽ ἅμα γίγνετ᾽ ὀδόντων:
<lb rend="displayNum" n="405" />οἳ δ᾽ ὥς τ᾽ αἰγυπιοὶ γαμψώνυχες, ἀγκυλοχεῖλαι,
<lb />πέτρῃ ἔφ᾽ ὑψηλῇ μεγάλα κλάζοντε μάχονται
<lb />αἰγὸς ὀρεσσινόμου ἢ ἀγροτέρης ἐλάφοιο
<lb />πίονος, ἥν τ᾽ ἐδάμασσε βαλὼν αἰζήιος ἀνὴρ
<lb />ἰῷ ἀπὸ νευρῆς, αὐτὸς δ᾽ ἀπαλήσεται ἄλλῃ
<lb rend="displayNum" n="410" />χώρου ἄιδρις ἐών: οἳ δ᾽ ὀτραλέως ἐνόησαν,
<lb />ἐσσυμένως δέ οἱ ἀμφὶ μάχην δριμεῖαν ἔθεντο:
<lb />ὣς οἳ κεκλήγοντες ἐπ᾽ ἀλλήλοισιν ὄρουσαν.
<lb /><milestone ed="P" unit="para" />ἔνθ᾽ ἦ τοι Κύκνος μὲν ὑπερμενέος Διὸς υἱὸν
<lb />κτεινέμεναι μεμαὼς σάκει ἔμβαλε χάλκεον ἔγχος,
<lb rend="displayNum" n="415" />οὐδ᾽ ἔρρηξεν χαλκόν: ἔρυτο δὲ δῶρα θεοῖο.
<lb />Ἀμφιτρυωνιάδης δέ, βίη Ἡρακληείη,
<lb />μεσσηγὺς κόρυθός τε καὶ ἀσπίδος ἔγχεϊ μακρῷ
<lb />αὐχένα γυμνωθέντα θοῶς ὑπένερθε γενείου
<lb />ἤλασ᾽ ἐπικρατέως: ἀπὸ δ᾽ ἄμφω κέρσε τένοντε
<lb rend="displayNum" n="420" />ἀνδροφόνος μελίη: μέγα γὰρ σθένος ἔμπεσε φωτός.
<lb />ἤριπε δ᾽, ὡς ὅτε τις δρῦς ἤριπεν ἢ ὅτε πεύκη
<lb />ἠλίβατος, πληγεῖσα Διὸς ψολόεντι κεραυνῷ:
<lb />ὣς ἔριπ᾽: ἀμφὶ δέ οἱ βράχε τεύχεα ποικίλα χαλκῷ.
<lb /><milestone ed="P" unit="para" />τὸν μὲν ἔπειτ᾽ εἴασε Διὸς ταλακάρδιος υἱός,
<lb rend="displayNum" n="425" />αὐτὸς δὲ βροτολοιγὸν Ἄρην προσιόντα δοκεύσας,
<lb />δεινὸν ὁρῶν ὄσσοισι, λέων ὣς σώματι κύρσας,
<lb />ὅς τε μάλ᾽ ἐνδυκέως ῥινὸν κρατεροῖς ὀνύχεσσι
<lb />σχίσσας ὅττι τάχιστα μελίφρονα θυμὸν ἀπηύρα:
<lb />ἐμ μένεος  δ᾽ ἄρα τοῦ γε κελαινὸν πίμπλαται ἦτορ:
<lb rend="displayNum" n="430" />γλαυκιόων δ᾽ ὄσσοις δεινὸν πλευράς τε καὶ ὤμους
<lb />οὐρῇ μαστιόων ποσσὶν γλάφει, οὐδέ τις αὐτὸν
<lb />ἔτλη ἐς ἄντα ἰδὼν σχεδὸν ἐλθέμεν  οὐδὲ μάχεσθαι:
<lb />τοῖος ἄρ᾽ Ἀμφιτρυωνιάδης, ἀκόρητος ἀυτῆς,
<lb />ἀντίος ἔστη Ἄρηος, ἐνὶ φρεσὶ θάρσος ἀέξων,
<lb rend="displayNum" n="435" />ἐσσυμένως: ὃ δέ οἱ σχεδὸν ἤλυθεν ἀχνύμενος κῆρ:
<lb />ἀμφότεροι δ᾽ ἰάχοντες ἐπ᾽ ἀλλήλοισιν ὄρουσαν.
<lb />ὡς δ᾽ ὅτ᾽ ἀπὸ μεγάλου πέτρη πρηῶνος ὀρούσῃ,
<lb />μακρὰ δ᾽ ἐπιθρῴσκουσα κυλίνδεται, ἣ δέ τε ἠχῇ
<lb />ἔρχεται ἐμμεμαυῖα, πάγος δέ οἱ ἀντεβόλησεν
<lb rend="displayNum" n="440" />ὑψηλός: τῷ δὴ συνενείκεται,  ἔνθα μιν ἴσχει:
<lb />τόσσῃ ὃ μὲν ἰαχῇ βρισάρματος οὔλιος Ἄρης
<lb />κεκληγὼς ἐπόρουσεν: ὃ δ᾽ ἐμμαπέως ὑπέδεκτο.
</p></div1></body></text></TEI.2>