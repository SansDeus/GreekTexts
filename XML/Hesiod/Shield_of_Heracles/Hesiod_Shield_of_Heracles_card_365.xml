<?xml version="1.0" encoding="utf-8"?>
<TEI.2><text><body><div1 n="Sh." type="Book" org="uniform" sample="complete"><p><milestone ed="p" n="365" unit="card" />
<lb rend="displayNum" n="365" />πρηνὴς δ᾽ ἐν κονίῃσι χαμαὶ πέσεν ἔγχεος ὁρμῇ.
<lb />ἔνθα κε δὴ λωβητὸς ἐν ἀθανάτοισιν ἐτύχθη
<lb />χερσὶν ὕφ᾽ ἡμετέρῃσι λιπὼν ἔναρα βροτόεντα.
<lb /><milestone ed="P" unit="para" />ὣς ἔφατ᾽: οὐδ᾽ ἄρα Κύκνος ἐυμμελίης ἐμενοίνα
<lb />τῷ ἐπιπειθόμενος ἐχέμεν ἐρυσάρματας ἵππους.
<lb rend="displayNum" n="370" />δὴ τότ᾽ ἀπ᾽ εὐπλεκέων δίφρων θόρον αἶψ᾽ ἐπὶ γαῖαν
<lb />παῖς τε Διὸς μεγάλου καὶ Ἐνυαλίοιο ἄνακτος.
<lb />ἡνίοχοι δ᾽ ἔμπλην ἔλασαν καλλίτριχας ἵππους:
<lb />τῶν δ᾽ ὕπο σευομένων κανάχιζε πόσ᾽ εὐρεῖα χθών.
<lb />ὡς δ᾽ ὅτ᾽ ἀφ᾽ ὑψηλῆς κορυφῆς ὄρεος μεγάλοιο
<lb rend="displayNum" n="375" />πέτραι ἀποθρῴσκωσιν,  ἐπ᾽ ἀλλήλῃς δὲ πέσωσι,
<lb />πολλαὶ δὲ δρῦς ὑψίκομοι, πολλαὶ δὲ τε πεῦκαι
<lb />αἴγειροί τε τανύρριζοι ῥήγνυνται ὑπ᾽ αὐτέων
<lb />ῥίμφα κυλινδομένων, εἵως πεδίονδ᾽ ἀφίκωνται,
<lb />ὣς οἳ ἐπ᾽ ἀλλήλοισι πέσον μέγα κεκλήγοντες.
<lb rend="displayNum" n="380" />πᾶσα δὲ Μυρμιδόνων τε πόλις κλειτή τ᾽ Ἰαωλκὸς
<lb />Ἄρνη τ᾽ ἠδ᾽ Ἑλίκη Ἄνθειά τε ποιήεσσα
<lb />φωνῇ ὕπ᾽ ἀμφοτέρων μεγάλ᾽ ἴαχον: οἳ δ᾽ ἀλαλητῷ
<lb />θεσπεσίῳ σύνισαν: μέγα δ᾽ ἔκτυπε μητίετα Ζεύς.
<lb />κὰδ δ᾽ ἄρ᾽ ἀπ᾽ οὐρανόθεν ψιάδας βάλεν αἱματοέσσας,
<lb rend="displayNum" n="385" />σῆμα τιθεὶς πολέμοιο ἑῷ μεγαθαρσέι παιδί.
<lb /><milestone ed="P" unit="para" />οἷος δ᾽ ἐν βήσσῃς ὄρεος χαλεπὸς προϊδέσθαι
<lb />κάπρος χαυλιόδων φρονέει θυμῷ μαχέσασθαι
<lb />ἀνδράσι θηρευτῇς, θήγει δέ τε λευκὸν ὀδόντα
<lb />δοχμωθείς, ἀφρὸς δὲ περὶ στόμα μαστιχόωντι
<lb rend="displayNum" n="390" />λείβεται,  ὄσσε δέ οἱ πυρὶ λαμπετόωντι ἔικτον,
<lb />ὀρθὰς δ᾽ ἐν λοφιῇ φρίσσει τρίχας ἀμφί τε δειρήν:
<lb />τῷ ἴκελος Διὸς υἱὸς ἀφ᾽ ἱππείου θόρε δίφρου.
<lb />ἦμος δὲ χλοερῷ κυανόπτερος ἠχέτα τέττιξ
<lb />ὄζῳ ἐφεζόμενος θέρος ἀνθρώποισιν ἀείδειν
<lb rend="displayNum" n="395" />ἄρχεται, ᾧ τε πόσις καὶ βρῶσις θῆλυς ἐέρση,
<lb />καί τε πανημέριός τε καὶ ἠώιος χέει αὐδὴν
<lb />ἴδει ἐν αἰνοτάτῳ, ὅτε τε χρόα Σείριος ἄζει,
<lb />τῆμος δὴ κέγχροισι πέρι γλῶχες τελέθουσι
<lb />τούς τε θέρει σπείρουσιν, ὅτ᾽ ὄμφακες αἰόλλονται,
<lb rend="displayNum" n="400" />οἷα Διώνυσος δῶκ᾽ ἀνδράσι χάρμα καὶ ἄχθος:
<lb />τὴν ὥρην μάρναντο, πολὺς δ᾽ ὀρυμαγδὸς ὀρώρει.
</p></div1></body></text></TEI.2>