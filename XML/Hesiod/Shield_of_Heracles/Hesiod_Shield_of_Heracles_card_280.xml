<?xml version="1.0" encoding="utf-8"?>
<TEI.2><text><body><div1 n="Sh." type="Book" org="uniform" sample="complete"><p><milestone ed="p" n="280" unit="card" />
<lb rend="displayNum" n="280" />αἳ δ᾽ ὑπὸ φορμίγγων ἄναγον χορὸν ἱμερόεντα.
<lb />ἔνθεν δ᾽ αὖθ᾽ ἑτέρωθε νέοι κώμαζον ὑπ᾽ αὐλοῦ,
<lb />τοί γε μὲν αὖ παίζοντες ὑπ᾽ ὀρχηθμῷ καὶ ἀοιδῇ
<lb />τοί γε μὲν αὖ γελόωντες ὑπ᾽ αὐλητῆρι ἕκαστος
<lb />πρόσθ᾽ ἔκιον: πᾶσαν δὲ πόλιν θαλίαι τε χοροί τε
<lb rend="displayNum" n="285" />ἀγλαΐαι τ᾽ εἶχον.  τοὶ δ᾽ αὖ προπάροιθε πόληος
<lb />νῶθ᾽ ἵππων ἐπιβάντες ἐθύνεον. οἱ δ᾽ ἀροτῆρες
<lb />ἤρεικον χθόνα δῖαν, ἐπιστολάδην δὲ χιτῶνας
<lb />ἐστάλατ᾽. αὐτὰρ ἔην βαθὺ λήιον: οἵ γε μὲν ἤμων
<lb />αἰχμῇς ὀξείῃσι κορωνιόωντα πέτηλα,
<lb rend="displayNum" n="290" />βριθόμενα σταχύων,  ὡς εἰ Δημήτερος ἀκτήν:
<lb />οἳ δ᾽ ἄρ᾽ ἐν ἐλλεδανοῖσι δέον καὶ ἔπιτνον ἀλωήν,
<lb />οἳ δ᾽ ἐτρύγων οἴνας δρεπάνας ἐν χερσὶν ἔχοντες,
<lb />οἳ δ᾽ αὖτ᾽ ἐς ταλάρους ἐφόρευν ὑπὸ τρυγητήρων
<lb />λευκοὺς καὶ μέλανας βότρυας μεγάλων ἀπὸ ὄρχων,
<lb rend="displayNum" n="295" />βριθομένων φύλλοισι καὶ ἀργυρέῃς ἑλίκεσσιν.
<lb />οἳ δ᾽ αὖτ᾽ ἐς ταλάρους ἐφόρευν. παρὰ δέ σφισιν ὄρχος
<lb rend="displayNum" n="297" />χρύσεος ἦν,  κλυτὰ ἔργα περίφρονος Ἡφαίστοιο,
<lb rend="displayNum" n="299" />σειόμενος φύλλοισι καὶ ἀργυρέῃσι κάμαξι,
<lb rend="displayNum" n="300" />βριθόμενος σταφυλῇσι: μελάνθησάν γε μὲν αἵδε.
<lb />οἵ γε μὲν ἐτράπεον, τοὶ δ᾽ ἤρυον: οἳ δ᾽ ἐμάχοντο
<lb />πύξ τε καὶ ἑλκηδόν: τοὶ δ᾽ ὠκύποδας λαγὸς ᾕρευν
<lb />ἄνδρες θηρευταί, καὶ καρχαρόδοντε κύνε πρό,
<lb rend="displayNum" n="305" />ἱέμενοι μαπέειν, οἳ δ᾽ ἱέμενοι ὑπαλύξαι.
<lb /><milestone ed="P" unit="para" />πὰρ δ᾽ αὐτοῖς ἱππῆες ἔχον πόνον, ἀμφὶ δ᾽ ἀέθλῳ
<lb />δῆριν ἔχον καὶ μόχθον. ἐυπλεκέων δ᾽ ἐπὶ δίφρων
<lb />ἡνίοχοι βεβαῶτες ἐφίεσαν ὠκέας ἵππους
<lb />ῥυτὰ χαλαίνοντες, τὰ δ᾽ ἐπικροτέοντα πέτοντο
<lb />ἅρματα κολλήεντ᾽, ἐπὶ δὲ πλῆμναι μέγ᾽ ἀύτευν.
<lb rend="displayNum" n="310" />οἳ μὲν ἄρ᾽ ἀίδιον εἶχον πόνον οὐδέ ποτέ σφιν
<lb />νίκη ἐπηνύσθη, ἀλλ᾽ ἄκριτον εἶχον ἄεθλον.
<lb />τοῖσιν δὲ προέκειτο μέγας τρίπος ἐντὸς ἀγῶνος,
<lb />χρύσειος, κλυτὰ ἔργα περίφρονος Ἡφαίστοιο.
<lb /><milestone ed="P" unit="para" />ἀμφὶ δ᾽ ἴτυν ῥέεν Ὠκεανὸς πλήθοντι ἐοικώς,
<lb rend="displayNum" n="315" />πᾶν δὲ συνεῖχε σάκος πολυδαίδαλον,  οἳ δὲ κατ᾽ αὐτὸν
<lb />κύκνοι ἀερσιπόται μεγάλ᾽ ἤπυον, οἵ ῥά τε πολλοὶ
<lb />νῆχον ἐπ᾽ ἄκρον ὕδωρ: παρὰ δ᾽ ἰχθύες ἐκλονέοντο.
<lb /><milestone ed="P" unit="para" />θαῦμα ἰδεῖν καὶ Ζηνὶ βαρυκτύπῳ, οὗ διὰ βουλὰς
<lb />Ἥφαιστος ποίησε σάκος μέγα τε στιβαρόν τε,
<lb rend="displayNum" n="320" />ἀρσάμενος παλάμῃσι.  τὸ μὲν Διὸς ἄλκιμος υἱὸς
<lb />πάλλεν ἐπικρατέως: ἐπὶ δ᾽ ἱππείου θόρε δίφρου,
<lb />εἴκελος ἀστεροπῇ πατρὸς Διὸς αἰγιόχοιο,
<lb />κοῦφα βιβάς: τῷ δ᾽ ἡνίοχος κρατερὸς Ἰόλαος
<lb />δίφρου ἐπεμβεβαὼς ἰθύνετο καμπύλον ἅρμα.
<lb rend="displayNum" n="325" />ἀγχίμολον δέ σφ᾽ ἦλθε θεὰ γλαυκῶπις Ἀθήνη,
<lb />καί σφεας θαρσύνουσα ἔπεα πτερόεντα προσηύδα:
</p>
<sp><p /></sp></div1></body></text></TEI.2>