<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="853" />
<lb />Ζεὺς δ᾽ ἐπεὶ οὖν κόρθυνεν ἑὸν μένος, εἵλετο δ᾽ ὅπλα,
<lb />βροντήν τε στεροπήν τε καὶ αἰθαλόεντα κεραυνόν,
<lb rend="displayNum" n="855" /> πλῆξεν ἀπ᾽ Οὐλύμποιο ἐπάλμενος: ἀμφὶ δὲ πάσας
<lb />ἔπρεσε θεσπεσίας κεφαλὰς δεινοῖο πελώρου.
<lb />αὐτὰρ ἐπεὶ δή μιν δάμασεν πληγῇσιν ἱμάσσας,
<lb />ἤριπε γυιωθείς, στενάχιζε δὲ γαῖα πελώρη.
<lb />φλὸξ δὲ κεραυνωθέντος ἀπέσσυτο τοῖο ἄνακτος
<lb rend="displayNum" n="860" />οὔρεος ἐν βήσσῃσιν ἀιδνῇς παιπαλοέσσῃς, 
<lb />πληγέντος. πολλὴ δὲ πελώρη καίετο γαῖα
<lb />ἀτμῇ θεσπεσίῃ καὶ ἐτήκετο κασσίτερος ὣς
<lb />τέχνῃ ὕπ᾽ αἰζηῶν ἐν ἐυτρήτοις χοάνοισι
<lb />θαλφθείς, ἠὲ σίδηρος, ὅ περ κρατερώτατός ἐστιν.
<lb rend="displayNum" n="865" /> οὔρεος ἐν βήσσῃσι δαμαζόμενος πυρὶ κηλέῳ
<lb />τήκεται ἐν χθονὶ δίῃ ὑφ᾽ Ἡφαιστου παλάμῃσιν.
<lb />ὣς ἄρα τήκετο γαῖα σέλαι πυρὸς αἰθομένοιο.
<lb />ῥῖψε δέ μιν θυμῷ ἀκαχὼν ἐς Τάρταρον εὐρύν.
<lb /><milestone ed="P" unit="para" />ἐκ δὲ Τυφωέος ἔστ᾽ ἀνέμων μένος ὑγρὸν ἀέντων,
<lb rend="displayNum" n="870" /> νόσφι Νότου Βορέω τε καὶ ἀργέστεω Ζεφύροιο:
<lb />οἵ γε μὲν ἐκ θεόφιν γενεή, θνητοῖς μέγ᾽ ὄνειαρ:
<lb />οἱ δ᾽ ἄλλοι μαψαῦραι ἐπιπνείουσι θάλασσαν:
<lb />αἳ δή τοι πίπτουσαι ἐς ἠεροειδέα πόντον,
<lb />πῆμα μέγα θνητοῖσι, κακῇ θυίουσιν ἀέλλῃ:
<lb rend="displayNum" n="875" /> ἄλλοτε δ᾽ ἄλλαι ἄεισι διασκιδνᾶσί τε νῆας
<lb />ναύτας τε φθείρουσι: κακοῦ δ᾽ οὐ γίγνεται ἀλκὴ
<lb />ἀνδράσιν, οἳ κείνῃσι συνάντωνται κατὰ πόντον:
<lb />αἳ δ᾽ αὖ καὶ κατὰ γαῖαν ἀπείριτον ἀνθεμόεσσαν
<lb />ἔργ᾽ ἐρατὰ φθείρουσι χαμαιγενέων ἀνθρώπων
<lb rend="displayNum" n="880" />πιμπλεῖσαι κόνιός τε καὶ ἀργαλέου κολοσυρτοῦ. 
<lb /><milestone ed="P" unit="para" />αὐτὰρ ἐπεί ῥα πόνον μάκαρες θεοὶ ἐξετέλεσσαν,
<lb />Τιτήνεσσι δὲ τιμάων κρίναντο βίηφι,
<lb />δή ῥα τότ᾽ ὤτρυνον βασιλευέμεν ἠδὲ ἀνάσσειν
<lb />Γαίης φραδμοσύνῃσιν Ὀλύμπιον εὐρύοπα Ζῆν
<lb rend="displayNum" n="885" />ἀθανάτων: ὃ δὲ τοῖσιν ἑὰς διεδάσσατο τιμάς. 
</p></div1></body></text></TEI.2>