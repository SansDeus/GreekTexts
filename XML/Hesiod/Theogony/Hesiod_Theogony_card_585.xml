<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="585" />
<lb rend="displayNum" n="585" /><milestone ed="P" unit="para" />αὐτὰρ ἐπεὶ δὴ τεῦξε καλὸν κακὸν ἀντ᾽ ἀγαθοῖο. 
<lb />ἐξάγαγ᾽, ἔνθα περ ἄλλοι ἔσαν θεοὶ ἠδ᾽ ἄνθρωποι,
<lb />κόσμῳ ἀγαλλομένην γλαυκώπιδος ὀβριμοπάτρης.
<lb />θαῦμα δ᾽ ἔχ᾽ ἀθανάτους τε θεοὺς θνητούς τ᾽ ἀνθρώπους,
<lb />ὡς εἶδον δόλον αἰπύν, ἀμήχανον ἀνθρώποισιν.
<lb rend="displayNum" n="590" /><milestone ed="P" unit="para" />ἐκ τῆς γὰρ γένος ἐστὶ γυναικῶν θηλυτεράων, 
<lb /><del status="unremarkable">τῆς γὰρ ὀλώιόν ἐστι γένος καὶ φῦλα γυναικῶν,</del>
<lb />πῆμα μέγ᾽ αἳ θνητοῖσι μετ᾽ ἀνδράσι ναιετάουσιν
<lb />οὐλομένης πενίης οὐ σύμφοροι, ἀλλὰ κόροιο.
<lb />ὡς δ᾽ ὁπότ᾽ ἐν σμήνεσσι κατηρεφέεσσι μέλισσαι
<lb rend="displayNum" n="595" />κηφῆνας βόσκωσι, κακῶν ξυνήονας ἔργων—
<lb />αἳ μέν τε πρόπαν ἦμαρ ἐς ἠέλιον καταδύντα
<lb />ἠμάτιαι σπεύδουσι τιθεῖσί τε κηρία λευκά,
<lb />οἳ δ᾽ ἔντοσθε μένοντες ἐπηρεφέας κατὰ σίμβλους
<lb />ἀλλότριον κάματον σφετέρην ἐς γαστέρ᾽ ἀμῶνται—
<lb rend="displayNum" n="600" />ὣς δ᾽ αὔτως ἄνδρεσσι κακὸν θνητοῖσι γυναῖκας
<lb />Ζεὺς ὑψιβρεμέτης θῆκεν, ξυνήονας ἔργων
<lb />ἀργαλέων: ἕτερον δὲ πόρεν κακὸν ἀντ᾽ ἀγαθοῖο:
<lb />ὅς κε γάμον φεύγων καὶ μέρμερα ἔργα γυναικῶν
<lb />μὴ γῆμαι ἐθέλῃ, ὀλοὸν δ᾽ ἐπὶ γῆρας ἵκοιτο
<lb rend="displayNum" n="605" /> χήτεϊ γηροκόμοιο: ὅ γ᾽ οὐ βιότου ἐπιδευὴς
<lb />ζώει, ἀποφθιμένου δὲ διὰ κτῆσιν δατέονται
<lb />χηρωσταί: ᾧ δ᾽ αὖτε γάμου μετὰ μοῖρα γένηται,
<lb />κεδνὴν δ᾽ ἔσχεν ἄκοιτιν ἀρηρυῖαν πραπίδεσσι,
<lb />τῷ δέ τ᾽ ἀπ᾽ αἰῶνος κακὸν ἐσθλῷ ἀντιφερίζει
<lb rend="displayNum" n="610" />ἐμμενές: ὃς δέ κε τέτμῃ ἀταρτηροῖο γενέθλης, 
<lb />ζώει ἐνὶ στήθεσσιν ἔχων ἀλίαστον ἀνίην
<lb />θυμῷ καὶ κραδίῃ, καὶ ἀνήκεστον κακόν ἐστιν.
<lb /><milestone ed="P" unit="para" />ὣς οὐκ ἔστι Διὸς κλέψαι νόον οὐδὲ παρελθεῖν.
<lb />οὐδὲ γὰρ Ἰαπετιονίδης ἀκάκητα Προμηθεὺς
<lb rend="displayNum" n="615" /> τοῖό γ᾽ ὑπεξήλυξε βαρὺν χόλον, ἀλλ᾽ ὑπ᾽ ἀνάγκης
<lb />καὶ πολύιδριν ἐόντα μέγας κατὰ δεσμὸς ἐρύκει.
</p></div1></body></text></TEI.2>