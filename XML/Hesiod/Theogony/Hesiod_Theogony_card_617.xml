<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="617" />
<lb /><milestone ed="P" unit="para" />Βριάρεῳ δ᾽ ὡς πρῶτα πατὴρ ὠδύσσατο θυμῷ
<lb />Κόττῳ τ᾽ ἠδὲ Γύῃ, δῆσεν κρατερῷ ἐνὶ δεσμῷ
<lb />ἠνορέην ὑπέροπλον ἀγώμενος ἠδὲ καὶ εἶδος
<lb rend="displayNum" n="620" />καὶ μέγεθος: κατένασσε δ᾽ ὑπὸ χθονὸς εὐρυοδείης. 
<lb />ἔνθ᾽ οἵ γ᾽ ἄλγε᾽ ἔχοντες ὑπὸ χθονὶ ναιετάοντες
<lb />εἵατ᾽ ἐπ᾽ ἐσχατιῇ, μεγάλης ἐν πείρασι γαίης,
<lb />δηθὰ μάλ᾽ ἀχνύμενοι, κραδίῃ μέγα πένθος ἔχοντες.
<lb />ἀλλά σφεας Κρονίδης τε καὶ ἀθάνατοι θεοὶ ἄλλοι,
<lb rend="displayNum" n="625" />οὓς τέκεν ἠύκομος Ῥείη Κρόνου ἐν φιλότητι, 
<lb />Γαίης φραδμοσύνῃσιν ἀνήγαγον ἐς φάος αὖτις:
<lb />αὐτὴ γάρ σφιν ἅπαντα διηνεκέως κατέλεξε
<lb />σὺν κείνοις νίκην τε καὶ ἀγλαὸν εὖχος ἀρέσθαι.
<lb />δηρὸν γὰρ μάρναντο πόνον θυμαλγέ᾽ ἔχοντες
<lb rend="displayNum" n="630" />Τιτῆνές τε θεοὶ καὶ ὅσοι Κρόνου ἐξεγένοντο, 
<lb />ἀντίον ἀλλήλοισι διὰ κρατερὰς ὑσμίνας,
<lb />οἳ μὲν ἀφ᾽ ὑψηλῆς Ὄθρυος Τιτῆνες ἀγαυοί,
<lb />οἳ δ᾽ ἄρ᾽ ἀπ᾽ Οὐλύμποιο θεοί, δωτῆρες ἐάων,
<lb />οὓς τέκεν ἠύκομος Ῥείη Κρόνῳ εὐνηθεῖσα.
<lb rend="displayNum" n="635" /> οἵ ῥα τότ᾽ ἀλλήλοισι χόλον θυμαλγέ᾽ ἔχοντες
<lb />συνεχέως ἐμάχοντο δέκα πλείους ἐνιαυτούς:
<lb />οὐδέ τις ἦν ἔριδος χαλεπῆς λύσις οὐδὲ τελευτὴ
<lb />οὐδετέροις, ἶσον δὲ τέλος τέτατο πτολέμοιο.
<lb />ἀλλ᾽ ὅτε δὴ κείνοισι παρέσχεθεν ἄρμενα πάντα,
<lb rend="displayNum" n="640" />νέκταρ τ᾽ ἀμβροσίην τε, τά περ θεοὶ αὐτοὶ ἔδουσι,
<lb />πάντων ἐν στήθεσσιν ἀέξετο θυμὸς ἀγήνωρ.
<lb />ὡς νέκταρ τ᾽ ἐπάσαντο καὶ ἀμβροσίην ἐρατεινήν,
<lb />δὴ τότε τοῖς μετέειπε πατὴρ ἀνδρῶν τε θεῶν τε:</p>
<sp><p>
<lb /><milestone ed="P" unit="para" />κέκλυτε μευ, Γαίης τε καὶ Οὐρανοῦ ἀγλαὰ τέκνα,
<lb rend="displayNum" n="645" />ὄφρ᾽ εἴπω, τά με θυμὸς ἐνὶ στήθεσσι κελεύει.
<lb />ἤδη γὰρ μάλα δηρὸν ἐναντίοι ἀλλήλοισι
<lb />νίκης καὶ κράτεος πέρι μαρνάμεθ᾽ ἤματα πάντα
<lb />Τιτῆνές τε θεοὶ καὶ ὅσοι Κρόνου ἐκγενόμεσθα.
<lb />ὑμεῖς δὲ μεγάλην τε βίην καὶ χεῖρας ἀάπτους
<lb rend="displayNum" n="650" /> φαίνετε Τιτήνεσσιν ἐναντίοι ἐν δαῒ λυγρῇ
<lb />μνησάμενοι φιλότητος ἐνηέος, ὅσσα παθόντες
<lb />ἐς φάος ἂψ ἀφίκεσθε δυσηλεγέος ὑπὸ δεσμοῦ
<lb />ἡμετέρας διὰ βουλὰς ὑπὸ ζόφου ἠερόεντος.
</p></sp>
<p /></div1></body></text></TEI.2>