<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="453" />
<lb /><milestone ed="P" unit="para" />Ῥείη δὲ δμηθεῖσα Κρόνῳ τέκε φαίδιμα τέκνα,
<lb />Ἱστίην Δήμητρα καὶ Ἥρην χρυσοπέδιλον
<lb rend="displayNum" n="455" />ἴφθιμόν τ᾽ Ἀίδην, ὃς ὑπὸ χθονὶ δώματα ναίει
<lb />νηλεὲς ἦτορ ἔχων, καὶ ἐρίκτυπον Ἐννοσίγαιον
<lb />Ζῆνά τε μητιόεντα, θεῶν πατέρ᾽ ἠδὲ καὶ ἀνδρῶν,
<lb />τοῦ καὶ ὑπὸ βροντῆς πελεμίζεται εὐρεῖα χθών.
<lb />καὶ τοὺς μὲν κατέπινε μέγας Κρόνος, ὥς τις ἕκαστος
<lb rend="displayNum" n="460" />νηδύος ἐξ ἱερῆς μητρὸς πρὸς γούναθ᾽ ἵκοιτο, 
<lb />τὰ φρονέων, ἵνα μή τις ἀγαυῶν Οὐρανιώνων
<lb />ἄλλος ἐν ἀθανάτοισιν ἔχοι βασιληίδα τιμήν.
<lb />πεύθετο γὰρ Γαίης τε καὶ Οὐρανοῦ ἀστερόεντος,
<lb />οὕνεκά οἱ πέπρωτο ἑῷ ὑπὸ παιδὶ δαμῆναι
<lb rend="displayNum" n="465" />καὶ κρατερῷ περ ἐόντι, Διὸς μεγάλου διὰ βουλάς:
<lb />τῷ ὅ γ᾽ ἄρ᾽ οὐκ ἀλαὸς σκοπιὴν ἔχεν, ἀλλὰ δοκεύων
<lb />παῖδας ἑοὺς κατέπινε: Ῥέην δ᾽ ἔχε πένθος ἄλαστον.
<lb />ἀλλ᾽ ὅτε δὴ Δί᾽ ἔμελλε θεῶν πατέρ᾽ ἠδὲ καὶ ἀνδρῶν
<lb />τέξεσθαι, τότ᾽ ἔπειτα φίλους λιτάνευε τοκῆας
<lb rend="displayNum" n="470" />τοὺς αὐτῆς, Γαῖάν τε καὶ Οὐρανὸν ἀστερόεντα,
<lb />μῆτιν συμφράσσασθαι, ὅπως λελάθοιτο τεκοῦσα
<lb />παῖδα φίλον, τίσαιτο δ᾽ ἐρινῦς πατρὸς ἑοῖο
<lb />παίδων θ᾽, οὓς κατέπινε μέγας Κρόνος ἀγκυλομήτης.
<lb />οἳ δὲ θυγατρὶ φίλῃ μάλα μὲν κλύον ἠδ᾽ ἐπίθοντο,
<lb rend="displayNum" n="475" />καί οἱ πεφραδέτην, ὅσα περ πέπρωτο γενέσθαι
<lb />ἀμφὶ Κρόνῳ βασιλῆι καὶ υἱέι καρτεροθύμῳ.
<lb />πέμψαν δ᾽ ἐς Λύκτον, Κρήτης ἐς πίονα δῆμον,
<lb />ὁππότ᾽ ἄρ᾽ ὁπλότατον παίδων τέξεσθαι ἔμελλε,
<lb />Ζῆνα μέγαν: τὸν μέν οἱ ἐδέξατο Γαῖα πελώρη
<lb rend="displayNum" n="480" />Κρήτῃ ἐν εὐρείῃ τραφέμεν ἀτιταλλέμεναί τε. 
<lb />ἔνθα μιν ἷκτο φέρουσα θοὴν διὰ νύκτα μέλαιναν
<lb />πρώτην ἐς Λύκτον: κρύψεν δέ ἑ χερσὶ λαβοῦσα
<lb />ἄντρῳ ἐν ἠλιβάτῳ, ζαθέης ὑπὸ κεύθεσι γαίης,
<lb />Αἰγαίῳ ἐν ὄρει πεπυκασμένῳ ὑλήεντι.
<lb rend="displayNum" n="485" /> τῷ δὲ σπαργανίσασα μέγαν λίθον ἐγγυάλιξεν
<lb />Οὐρανίδῃ μέγ᾽ ἄνακτι, θεῶν προτέρῳ βασιλῆι.
<lb />τὸν τόθ᾽ ἑλὼν χείρεσσιν ἑὴν ἐσκάτθετο νηδὺν
<lb />σχέτλιος: οὐδ᾽ ἐνόησε μετὰ φρεσίν, ὥς οἱ ὀπίσσω
<lb />ἀντὶ λίθου ἑὸς υἱὸς ἀνίκητος καὶ ἀκηδὴς
<lb rend="displayNum" n="490" />λείπεθ᾽, ὅ μιν τάχ᾽ ἔμελλε βίῃ καὶ χερσὶ δαμάσσας
<lb />τιμῆς ἐξελάειν, ὃ δ᾽ ἐν ἀθανάτοισι ἀνάξειν.
</p></div1></body></text></TEI.2>