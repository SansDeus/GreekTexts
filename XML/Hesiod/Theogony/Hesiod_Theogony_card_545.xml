<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="545" />
<lb rend="displayNum" n="545" /><milestone ed="P" unit="para" />ὣς φάτο κερτομέων Ζεὺς ἄφθιτα μήδεα εἰδώς. 
<lb />τὸν δ᾽ αὖτε προσέειπε Προμηθεὺς ἀγκυλομήτης
<lb />ἦκ᾽ ἐπιμειδήσας, δολίης δ᾽ οὐ λήθετο τέχνης:
<lb /><milestone ed="P" unit="para" />ζεῦ κύδιστε μέγιστε θεῶν αἰειγενετάων,
<lb />τῶν δ᾽ ἕλε᾽, ὁπποτέρην σε ἐνὶ φρεσὶ θυμὸς ἀνώγει.
<lb rend="displayNum" n="550" /> Φῆ ῥα δολοφρονέων: Ζεὺς δ᾽ ἄφθιτα μήδεα εἰδὼς
<lb />γνῶ ῥ᾽ οὐδ᾽ ἠγνοίησε δόλον: κακὰ δ᾽ ὄσσετο θυμῷ
<lb />θνητοῖς ἀνθρώποισι, τὰ καὶ τελέεσθαι ἔμελλεν.
<lb />χερσὶ δ᾽ ὅ γ᾽ ἀμφοτέρῃσιν ἀνείλετο λευκὸν ἄλειφαρ.
<lb />χώσατο δὲ φρένας ἀμφί, χόλος δέ μιν ἵκετο θυμόν,
<lb rend="displayNum" n="555" />ὡς ἴδεν ὀστέα λευκὰ βοὸς δολίῃ ἐπὶ τέχνῃ. 
<lb />ἐκ τοῦ δ᾽ ἀθανάτοισιν ἐπὶ χθονὶ φῦλ᾽ ἀνθρώπων
<lb />καίουσ᾽ ὀστέα λευκὰ θυηέντων ἐπὶ βωμῶν.
<lb />τὸν δὲ μέγ᾽ ὀχθήσας προσέφη νεφεληγερέτα Ζεύς:
<lb /><milestone ed="P" unit="para" />Ἰαπετιονίδη, πάντων πέρι μήδεα εἰδώς,
<lb rend="displayNum" n="560" />ὦ πέπον, οὐκ ἄρα πω δολίης ἐπιλήθεο τέχνης.
<lb /><milestone ed="P" unit="para" />ὣς φάτο χωόμενος Ζεὺς ἄφθιτα μήδεα εἰδώς:
<lb />ἐκ τούτου δὴ ἔπειτα δόλου μεμνημένος αἰεὶ
<lb />οὐκ ἐδίδου Μελίῃσι πυρὸς μένος ἀκαμάτοιο
<lb />θνητοῖς ἀνθρώποις, οἳ ἐπὶ χθονὶ ναιετάουσιν.
<lb rend="displayNum" n="565" /> ἀλλά μιν ἐξαπάτησεν ἐὺς πάις Ἰαπετοῖο
<lb />κλέψας ἀκαμάτοιο πυρὸς τηλέσκοπον. αὐγὴν
<lb />ἐν κοΐλῳ νάρθηκι: δάκεν δέ ἑ νειόθι θυμόν,
<lb />Ζῆν᾽ ὑψιβρεμέτην, ἐχόλωσε δέ μιν φίλον ἦτορ,
<lb />ὡς ἴδ᾽ ἐν ἀνθρώποισι πυρὸς τηλέσκοπον αὐγήν.
<lb rend="displayNum" n="570" /> αὐτίκα δ᾽ ἀντὶ πυρὸς τεῦξεν κακὸν ἀνθρώποισιν:
<lb />γαίης γὰρ σύμπλασσε περικλυτὸς Ἀμφιγυήεις
<lb />παρθένῳ αἰδοίῃ ἴκελον Κρονίδεω διὰ βουλάς.
<lb />ζῶσε δὲ καὶ κόσμησε θεὰ γλαυκῶπις Ἀθήνη
<lb />ἀργυφέη ἐσθῆτι: κατὰ κρῆθεν δὲ καλύπτρην
<lb rend="displayNum" n="575" />δαιδαλέην χείρεσσι κατέσχεθε, θαῦμα ἰδέσθαι:
<lb /><del status="unremarkable">ἀμφὶ δέ οἱ στεφάνους, νεοθηλέος ἄνθεα ποίης,
<lb />ἱμερτοὺς περίθηκε καρήατι Παλλὰς Ἀθήνη. </del>
<lb />ἀμφὶ δέ οἱ στεφάνην χρυσέην κεφαλῆφιν ἔθηκε,
<lb />τὴν αὐτὸς ποίησε περικλυτὸς Ἀμφιγυήεις
<lb rend="displayNum" n="580" />ἀσκήσας παλάμῃσι, χαριζόμενος Διὶ πατρί.
<lb />τῇ δ᾽ ἐνὶ δαίδαλα πολλὰ τετεύχατο, θαῦμα ἰδέσθαι,
<lb />κνώδαλ᾽, ὅσ᾽ ἤπειρος πολλὰ τρέφει ἠδὲ θάλασσα,
<lb />τῶν ὅ γε πόλλ᾽ ἐνέθηκε,—χάρις δ᾽ ἀπελάμπετο πολλή,—
<lb />θαυμάσια, ζῴοισιν ἐοικότα φωνήεσσιν.
</p></div1></body></text></TEI.2>