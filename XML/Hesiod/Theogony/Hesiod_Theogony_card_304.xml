<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="304" />
<lb />ἣ δ᾽ ἔρυτ᾽ εἰν Ἀρίμοισιν ὑπὸ χθονὶ λυγρὴ Ἔχιδνα,
<lb rend="displayNum" n="305" />ἀθάνατος νύμφη καὶ ἀγήραος ἤματα πάντα. 
<lb /><milestone ed="P" unit="para" />τῇ δὲ Τυφάονά φασι μιγήμεναι ἐν φιλότητι
<lb />δεινόν θ᾽ ὑβριστήν τ᾽ ἄνομόν θ᾽ ἑλικώπιδι κούρῃ:
<lb />ἣ δ᾽ ὑποκυσαμένη τέκετο κρατερόφρονα τέκνα.
<lb />Ὄρθον μὲν πρῶτον κύνα γείνατο Γηρυονῆι:
<lb rend="displayNum" n="310" />δεύτερον αὖτις ἔτικτεν ἀμήχανον, οὔ τι φατειὸν
<lb />Κέρβερον ὠμηστήν, Ἀίδεω κύνα χαλκεόφωνον,
<lb />πεντηκοντακέφαλον, ἀναιδέα τε κρατερόν τε:
<lb />τὸ τρίτον Ὕδρην αὖτις ἐγείνατο λυγρὰ ἰδυῖαν
<lb />Λερναίην, ἣν θρέψε θεὰ λευκώλενος Ἥρη
<lb rend="displayNum" n="315" />ἄπλητον κοτέουσα βίῃ Ἡρακληείῃ. 
<lb />καὶ τὴν μὲν Διὸς υἱὸς ἐνήρατο νηλέι χαλκῷ
<lb />Ἀμφιτρυωνιάδης σὺν ἀρηιφίλῳ Ἰολάῳ
<lb />Ηρακλέης βουλῇσιν Ἀθηναίης ἀγελείης.
<lb />ἣ δὲ Χίμαιραν ἔτικτε πνέουσαν ἀμαιμάκετον πῦρ,
<lb rend="displayNum" n="320" /> δεινήν τε μεγάλην τε ποδώκεά τε κρατερήν τε:
<lb />τῆς δ᾽ ἦν τρεῖς κεφαλαί: μία μὲν χαροποῖο λέοντος,
<lb />ἣ δὲ χιμαίρης, ἣ δ᾽ ὄφιος, κρατεροῖο δράκοντος,
<lb /><del status="unremarkable">πρόσθε λέων, ὄπιθεν δὲ δράκων, μέσση δὲ χίμαιρα,
<lb />δεινὸν ἀποπνείουσα πυρὸς μένος αἰθομένοιο. </del>
<lb rend="displayNum" n="325" />τὴν μὲν Πήγασος εἷλε καὶ ἐσθλὸς Βελλεροφόντης. 
<lb />ἣ δ᾽ ἄρα Φῖκ᾽ ὀλοὴν τέκε Καδμείοισιν ὄλεθρον
<lb />Ὅρθῳ ὑποδμηθεῖσα Νεμειαῖόν τε λέοντα,
<lb />τόν ῥ᾽ Ἥρη θρέψασα Διὸς κυδρὴ παράκοιτις
<lb />γουνοῖσιν κατένασσε Νεμείης, πῆμ᾽ ἀνθρώποις.
<lb rend="displayNum" n="330" />ἔνθ᾽ ἄρ᾽ ὃ οἰκείων ἐλεφαίρετο φῦλ᾽ ἀνθρώπων, 
<lb />κοιρανέων Τρητοῖο Νεμείης ἠδ᾽ Ἀπέσαντος:
<lb />ἀλλά ἑ ἲς ἐδάμασσε βίης Ἡρακληείης.
<lb /><milestone ed="P" unit="para" />Κητὼ δ᾽ ὁπλότατον Φόρκυι φιλότητι μιγεῖσα
<lb />γείνατο δεινὸν ὄφιν, ὃς ἐρεμνῆς κεύθεσι γαίης
<lb rend="displayNum" n="335" />πείρασιν ἐν μεγάλοις παγχρύσεα μῆλα φυλάσσει. 
<lb />τοῦτο μὲν ἐκ Κητοῦς καὶ Φόρκυνος γένος ἐστίν.
</p></div1></body></text></TEI.2>