<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="767" />
<lb /><milestone ed="P" unit="para" />ἔνθα θεοῦ χθονίου πρόσθεν δόμοι ἠχήεντες
<lb />ἰφθίμου τ᾽ Ἀίδεω καὶ ἐπαινῆς Περσεφονείης
<lb />ἑστᾶσιν, δεινὸς δὲ κύων προπάροιθε φυλάσσει
<lb rend="displayNum" n="770" />νηλειής, τέχνην δὲ κακὴν ἔχει: ἐς μὲν ἰόντας
<lb />σαίνει ὁμῶς οὐρῇ τε καὶ οὔασιν ἀμφοτέροισιν,
<lb />ἐξελθεῖν δ᾽ οὐκ αὖτις ἐᾷ πάλιν, ἀλλὰ δοκεύων
<lb />ἐσθίει, ὅν κε λάβῃσι πυλέων ἔκτοσθεν ἰόντα.
<lb /><del status="unremarkable">ἰφθίμου τ᾽ Ἀίδεω καὶ ἐπαινῆς Περσεφονείης. </del>
<lb rend="displayNum" n="775" /><milestone ed="P" unit="para" />ἔνθα δὲ ναιετάει στυγερὴ θεὸς ἀθανάτοισι, 
<lb />δεινὴ Στύξ, θυγάτηρ ἀψορρόου Ὠκεανοῖο
<lb />πρεσβυτάτη: νόσφιν δὲ θεῶν κλυτὰ δώματα ναίει
<lb />μακρῇσιν πέτρῃσι κατηρεφέ᾽: ἀμφὶ δὲ πάντη
<lb />κίοσιν ἀργυρέοισι πρὸς οὐρανὸν ἐστήρικται.
<lb rend="displayNum" n="780" /> παῦρα δὲ Θαύμαντος θυγάτηρ πόδας ὠκέα Ἶρις
<lb />ἀγγελίην πωλεῖται ἐπ᾽ εὐρέα νῶτα θαλάσσης.
<lb />ὁππότ᾽ ἔρις καὶ νεῖκος ἐν ἀθανάτοισιν ὄρηται
<lb />καί ῥ᾽ ὅστις ψεύδηται Ὀλύμπια δώματ᾽ ἐχόντων,
<lb />Ζεὺς δέ τε Ἶριν ἔπεμψε θεῶν μέγαν ὅρκον ἐνεῖκαι
<lb rend="displayNum" n="785" /> τηλόθεν ἐν χρυσέῃ προχόῳ πολυώνυμον ὕδωρ
<lb />ψυχρόν, ὅτ᾽ ἐκ πέτρης καταλείβεται ἠλιβάτοιο
<lb />ὑψηλῆς: πολλὸν δὲ ὑπὸ χθονὸς εὐρυοδείης
<lb />ἐξ ἱεροῦ ποταμοῖο ῥέει διὰ νύκτα μέλαιναν
<lb />Ὠκεανοῖο κέρας: δεκάτη δ᾽ ἐπὶ μοῖρα δέδασται:
<lb rend="displayNum" n="790" /> ἐννέα μὲν περὶ γῆν τε καὶ εὐρέα νῶτα θαλάσσης
<lb />δίνῃς ἀργυρέῃς εἱλιγμένος εἰς ἅλα πίπτει,
<lb />ἣ δὲ μί᾽ ἐκ πέτρης προρέει μέγα πῆμα θεοῖσιν.
<lb />ὅς κεν τὴν ἐπίορκον ἀπολλείψας ἐπομόσσῃ
<lb />ἀθανάτων, οἳ ἔχουσι κάρη νιφόεντος Ὀλύμπου,
<lb rend="displayNum" n="795" /> κεῖται νήυτμος τετελεσμένον εἰς ἐνιαυτόν:
<lb />οὐδέ ποτ᾽ ἀμβροσίης καὶ νέκταρος ἔρχεται ἆσσον
<lb />βρώσιος, ἀλλά τε κεῖται ἀνάπνευστος καὶ ἄναυδος
<lb />στρωτοῖς ἐν λεχέεσσι, κακὸν δέ ἑ κῶμα καλύπτει.
<lb />αὐτὰρ ἐπεὶ νοῦσον τελέσῃ μέγαν εἰς ἐνιαυτόν,
<lb rend="displayNum" n="800" />ἄλλος γ᾽ ἐξ ἄλλου δέχεται χαλεπώτερος ἄεθλος. 
<lb />εἰνάετες δὲ θεῶν ἀπαμείρεται αἰὲν ἐόντων,
<lb />οὐδέ ποτ᾽ ἐς βουλὴν ἐπιμίσγεται οὐδ᾽ ἐπὶ δαῖτας
<lb />ἐννέα πάντα ἔτεα: δεκάτῳ δ᾽ ἐπιμίσγεται αὖτις
<lb />εἴρας ἐς ἀθανάτων, οἳ Ὀλύμπια δώματ᾽ ἔχουσιν.
<lb rend="displayNum" n="805" /> τοῖον ἄρ᾽ ὅρκον ἔθεντο θεοὶ Στυγὸς ἄφθιτον ὕδωρ
<lb />ὠγύγιον, τὸ δ᾽ ἵησι καταστυφέλου διὰ χώρου.
</p></div1></body></text></TEI.2>