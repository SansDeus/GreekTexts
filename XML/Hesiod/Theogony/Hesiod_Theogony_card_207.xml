<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="207" />
<lb /><milestone ed="P" unit="para" />τοὺς δὲ πατὴρ Τιτῆνας ἐπίκλησιν καλέεσκε
<lb />παῖδας νεικείων μέγας Οὐρανός, οὓς τέκεν αὐτός:
<lb />φάσκε δὲ τιταίνοντας ἀτασθαλίῃ μέγα ῥέξαι
<lb rend="displayNum" n="210" />ἔργον, τοῖο δ᾽ ἔπειτα τίσιν μετόπισθεν ἔσεσθαι.
<lb /><milestone ed="P" unit="para" />νὺξ δ᾽ ἔτεκεν στυγερόν τε Μόρον καὶ Κῆρα μέλαιναν
<lb />καὶ Θάνατον, τέκε δ᾽ Ὕπνον, ἔτικτε δὲ φῦλον Ὀνείρων:
<lb rend="displayNum" n="214" /> δεύτερον αὖ Μῶμον καὶ Ὀιζὺν ἀλγινόεσσαν
<lb rend="displayNum" n="213" />οὔ τινι κοιμηθεῖσα θεὰ τέκε Νὺξ ἐρεβεννή, 
<lb rend="displayNum" n="215" />Ἑσπερίδας θ᾽, ᾗς μῆλα πέρην κλυτοῦ Ὠκεανοῖο
<lb />χρύσεα καλὰ μέλουσι φέροντά τε δένδρεα καρπόν.
<lb />καὶ Μοίρας καὶ Κῆρας ἐγείνατο νηλεοποίνους,
<lb />Κλωθώ τε Λάχεσίν τε καὶ Ἄτροπον, αἵτε βροτοῖσι
<lb />γεινομένοισι διδοῦσιν ἔχειν ἀγαθόν τε κακόν τε,
<lb rend="displayNum" n="220" /> αἵτ᾽ ἀνδρῶν τε θεῶν τε παραιβασίας ἐφέπουσιν:
<lb />οὐδέ ποτε λήγουσι θεαὶ δεινοῖο χόλοιο,
<lb />πρίν γ᾽ ἀπὸ τῷ δώωσι κακὴν ὄπιν, ὅς τις ἁμάρτῃ.
<lb />τίκτε δὲ καὶ Νέμεσιν, πῆμα θνητοῖσι βροτοῖσι,
<lb />Νὺξ ὀλοή: μετὰ τὴν δ᾽ Ἀπάτην τέκε καὶ Φιλότητα
<lb rend="displayNum" n="225" />Γῆράς τ᾽ οὐλόμενον, καὶ Ἔριν τέκε καρτερόθυμον.
<lb /><milestone ed="P" unit="para" />αὐτὰρ Ἔρις στυγερὴ τέκε μὲν Πόνον ἀλγινόεντα
<lb />Λήθην τε Λιμόν τε καὶ Ἄλγεα δακρυόεντα
<lb />Ὑσμίνας τε Μάχας τε Φόνους τ᾽ Ἀνδροκτασίας τε
<lb />Νείκεά τε ψευδέας τε Λόγους Ἀμφιλλογίας τε
<lb rend="displayNum" n="230" />Δυσνομίην τ᾽ Ἄτην τε, συνήθεας ἀλλήλῃσιν,
<lb />Ὅρκον θ᾽, ὃς δὴ πλεῖστον ἐπιχθονίους ἀνθρώπους
<lb />πημαίνει, ὅτε κέν τις ἑκὼν ἐπίορκον ὀμόσσῃ.
<lb /><milestone ed="P" unit="para" />Νηρέα δ᾽ ἀψευδέα καὶ ἀληθέα γείνατο Πόντος,
<lb />πρεσβύτατον παίδων: αὐτὰρ καλέουσι γέροντα,
<lb rend="displayNum" n="235" />οὕνεκα νημερτής τε καὶ ἤπιος, οὐδὲ θεμιστέων
<lb />λήθεται, ἀλλὰ δίκαια καὶ ἤπια δήνεα οἶδεν:
<lb />αὖτις δ᾽ αὖ Θαύμαντα μέγαν καὶ ἀγήνορα Φόρκυν
<lb />Γαίῃ μισγόμενος καὶ Κητὼ καλλιπάρῃον
<lb />Εὐρυβίην τ᾽ ἀδάμαντος ἐνὶ φρεσὶ θυμὸν ἔχουσαν.
</p></div1></body></text></TEI.2>