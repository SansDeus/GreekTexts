<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="139" />
<lb /><milestone ed="P" unit="para" />γείνατο δ᾽ αὖ Κύκλωπας ὑπέρβιον ἦτορ ἔχοντας,
<lb rend="displayNum" n="140" />Βρόντην τε Στερόπην τε καὶ Ἄργην ὀβριμόθυμον, 
<lb />οἳ Ζηνὶ βροντήν τε δόσαν τεῦξάν τε κεραυνόν.
<lb />οἳ δή τοι τὰ μὲν ἄλλα θεοῖς ἐναλίγκιοι ἦσαν, 
<lb />μοῦνος δ᾽ ὀφθαλμὸς μέσσῳ ἐνέκειτο μετώπῳ.
<lb />Κύκλωπες δ᾽ ὄνομ᾽ ἦσαν ἐπώνυμον, οὕνεκ᾽ ἄρα σφέων
<lb rend="displayNum" n="145" /> κυκλοτερὴς ὀφθαλμὸς ἕεις ἐνέκειτο μετώπῳ:
<lb />ἰσχὺς δ᾽ ἠδὲ βίη καὶ μηχαναὶ ἦσαν ἐπ᾽ ἔργοις.
<lb /><milestone ed="P" unit="para" />ἄλλοι δ᾽ αὖ Γαίης τε καὶ Οὐρανοῦ ἐξεγένοντο
<lb />τρεῖς παῖδες μεγάλοι τε καὶ ὄβριμοι, οὐκ ὀνομαστοί,
<lb />Κόττος τε Βριάρεώς τε Γύης θ᾽, ὑπερήφανα τέκνα.
<lb rend="displayNum" n="150" /> τῶν ἑκατὸν μὲν χεῖρες ἀπ᾽ ὤμων ἀίσσοντο,
<lb />ἄπλαστοι, κεφαλαὶ δὲ ἑκάστῳ πεντήκοντα
<lb />ἐξ ὤμων ἐπέφυκον ἐπὶ στιβαροῖσι μέλεσσιν:
<lb />ἰσχὺς δ᾽ ἄπλητος κρατερὴ μεγάλῳ ἐπὶ εἴδει.
<lb />ὅσσοι γὰρ Γαίης τε καὶ Οὐρανοῦ ἐξεγένοντο,
<lb rend="displayNum" n="155" />δεινότατοι παίδων, σφετέρῳ δ᾽ ἤχθοντο τοκῆι
<lb />ἐξ ἀρχῆς: καὶ τῶν μὲν ὅπως τις πρῶτα γένοιτο,
<lb />πάντας ἀποκρύπτασκε, καὶ ἐς φάος οὐκ ἀνίεσκε,
<lb />Γαίης ἐν κευθμῶνι, κακῷ δ᾽ ἐπετέρπετο ἔργῳ
<lb />Οὐρανός. ἣ δ᾽ ἐντὸς στοναχίζετο Γαῖα πελώρη
<lb rend="displayNum" n="160" />στεινομένη: δολίην δὲ κακήν τ᾽ ἐφράσσατο τέχνην. 
<lb />αἶψα δὲ ποιήσασα γένος πολιοῦ ἀδάμαντος
<lb />τεῦξε μέγα δρέπανον καὶ ἐπέφραδε παισὶ φίλοισιν:
<lb />εἶπε δὲ θαρσύνουσα, φίλον τετιημένη ἦτορ:</p>

<sp><p>
<lb /><milestone ed="P" unit="para" />παῖδες ἐμοὶ καὶ πατρὸς ἀτασθάλου, αἴ κ᾽ ἐθέλητε
<lb rend="displayNum" n="165" />πείθεσθαι, πατρός κε κακὴν τισαίμεθα λώβην
<lb />ὑμετέρου: πρότερος γὰρ ἀεικέα μήσατο ἔργα.
<lb /><milestone ed="P" unit="para" />ὣς φάτο: τοὺς δ᾽ ἄρα πάντας ἕλεν δέος, οὐδέ τις αὐτῶν
<lb />φθέγξατο. θαρσήσας δὲ μέγας Κρόνος ἀγκυλομήτης
<lb />ἂψ αὖτις μύθοισι προσηύδα μητέρα κεδνήν:
<lb rend="displayNum" n="170" /><milestone ed="P" unit="para" />μῆτερ, ἐγώ κεν τοῦτό γ᾽ ὑποσχόμενος τελέσαιμι
<lb />ἔργον, ἐπεὶ πατρός γε δυσωνύμου οὐκ ἀλεγίζω
<lb />ἡμετέρου: πρότερος γὰρ ἀεικέα μήσατο ἔργα.</p></sp>
<p>
</p></div1></body></text></TEI.2>