<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="29" />
<lb /><milestone ed="P" unit="para" />ὣς ἔφασαν κοῦραι μεγάλου Διὸς ἀρτιέπειαι:
<lb rend="displayNum" n="30" /> καί μοι σκῆπτρον ἔδον δάφνης ἐριθηλέος ὄζον
<lb />δρέψασαι, θηητόν: ἐνέπνευσαν δέ μοι αὐδὴν
<lb />θέσπιν, ἵνα κλείοιμι τά τ᾽ ἐσσόμενα πρό τ᾽ ἐόντα.
<lb />καί μ᾽ ἐκέλονθ᾽ ὑμνεῖν μακάρων γένος αἰὲν ἐόντων,
<lb />σφᾶς δ᾽ αὐτὰς πρῶτόν τε καὶ ὕστατον αἰὲν ἀείδειν.
<lb rend="displayNum" n="35" />ἀλλὰ τί ἦ μοι ταῦτα περὶ δρῦν ἢ περὶ πέτρην; 
<lb /><milestone ed="P" unit="para" />τύνη, Μουσάων ἀρχώμεθα, ταὶ Διὶ πατρὶ
<lb />ὑμνεῦσαι τέρπουσι μέγαν νόον ἐντὸς Ὀλύμπου,
<lb />εἰρεῦσαι τά τ᾽ ἐόντα τά τ᾽ ἐσσόμενα πρό τ᾽ ἐόντα,
<lb />φωνῇ ὁμηρεῦσαι: τῶν δ᾽ ἀκάματος ῥέει αὐδὴ
<lb rend="displayNum" n="40" /> ἐκ στομάτων ἡδεῖα: γελᾷ δέ τε δώματα πατρὸς
<lb />Ζηνὸς ἐριγδούποιο θεᾶν ὀπὶ λειριοέσσῃ
<lb />σκιδναμένῃ: ἠχεῖ δὲ κάρη νιφόεντος Ὀλύμπου
<lb />δώματά τ᾽ ἀθανάτων. αἳ δ᾽ ἄμβροτον ὄσσαν ἱεῖσαι
<lb />θεῶν γένος αἰδοῖον πρῶτον κλείουσιν ἀοιδῇ
<lb rend="displayNum" n="45" />ἐξ ἀρχῆς, οὓς Γαῖα καὶ Οὐρανὸς εὐρὺς ἔτικτεν,
<lb />οἵ τ᾽ ἐκ τῶν ἐγένοντο θεοί, δωτῆρες ἐάων.
<lb />δεύτερον αὖτε Ζῆνα, θεῶν πατέρ᾽ ἠδὲ καὶ ἀνδρῶν,
<lb />ἀρχόμεναί θ᾽ ὑμνεῦσι καὶ ἐκλήγουσαι ἀοιδῆς,
<lb />ὅσσον φέρτατός ἐστι θεῶν κράτεί τε μέγιστος.
<lb rend="displayNum" n="50" /> αὖτις δ᾽ ἀνθρώπων τε γένος κρατερῶν τε Γιγάντων
<lb />ὑμνεῦσαι τέρπουσι Διὸς νόον ἐντὸς Ὀλύμπου
<lb />Μοῦσαι Ὀλυμπιάδες, κοῦραι Διὸς αἰγιόχοιο.
</p></div1></body></text></TEI.2>