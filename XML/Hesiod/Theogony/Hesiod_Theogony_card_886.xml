<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="886" />
<lb /><milestone ed="P" unit="para" />Ζεὺς δὲ θεῶν βασιλεὺς πρώτην ἄλοχον θέτο Μῆτιν
<lb />πλεῖστα τε ἰδυῖαν ἰδὲ θνητῶν ἀνθρώπων.
<lb />ἀλλ᾽ ὅτε δὴ ἄρ᾽ ἔμελλε θεὰν γλαυκῶπιν Ἀθήνην
<lb />τέξεσθαι, τότ᾽ ἔπειτα δόλῳ φρένας ἐξαπατήσας
<lb rend="displayNum" n="890" /> αἱμυλίοισι λόγοισιν ἑὴν ἐσκάτθετο νηδὺν
<lb />Γαίης φραδμοσύνῃσι καὶ Οὐρανοῦ ἀστερόεντος.
<lb />τὼς γάρ οἱ φρασάτην, ἵνα μὴ βασιληίδα τιμὴν
<lb />ἄλλος ἔχοι Διὸς ἀντὶ θεῶν αἰειγενετάων.
<lb />ἐκ γὰρ τῆς εἵμαρτο περίφρονα τέκνα γενέσθαι:
<lb rend="displayNum" n="895" /> πρώτην μὲν κούρην γλαυκώπιδα Τριτογένειαν
<lb />ἶσον ἔχουσαν πατρὶ μένος καὶ ἐπίφρονα βουλήν.
<lb />αὐτὰρ ἔπειτ᾽ ἄρα παῖδα θεῶν βασιλῆα καὶ ἀνδρῶν
<lb />ἤμελλεν τέξεσθαι, ὑπέρβιον ἦτορ ἔχοντα:
<lb />ἀλλ᾽ ἄρα μιν Ζεὺς πρόσθεν ἑὴν ἐσκάτθετο νηδύν,
<lb rend="displayNum" n="900" />ὡς δή οἱ φράσσαιτο θεὰ ἀγαθόν τε κακόν τε. 
</p></div1></body></text></TEI.2>