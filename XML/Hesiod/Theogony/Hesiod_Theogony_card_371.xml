<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="371" />
<lb /><milestone ed="P" unit="para" />θεία δ᾽ Ἠέλιόν τε μέγαν λαμπράν τε Σελήνην
<lb />Ἠῶ θ᾽, ἣ πάντεσσιν ἐπιχθονίοισι φαείνει
<lb />ἀθανάτοις τε θεοῖσι, τοὶ οὐρανὸν εὐρὺν ἔχουσι,
<lb />γείναθ᾽ ὑποδμηθεῖσ᾽ Ὑπερίονος ἐν φιλότητι.
<lb rend="displayNum" n="375" /> Κρίῳ δ᾽ Εὐρυβίν τέκεν ἐν φιλότητι μιγεῖσα
<lb />Ἀστραῖόν τε μέγαν Πάλλαντά τε δῖα θεάων
<lb />Πέρσην θ᾽, ὃς καὶ πᾶσι μετέπρεπεν ἰδμοσύνῃσιν.
<lb /><milestone ed="P" unit="para" />Ἀστραίῳ δ᾽ Ἠὼς ἀνέμους τέκε καρτεροθύμους,
<lb />ἀργέστην Ζέφυρον Βορέην τ᾽ αἰψηροκέλευθον
<lb rend="displayNum" n="380" />καὶ Νότον, ἐν φιλότητι θεὰ θεῷ εὐνηθεῖσα.
<lb />τοὺς δὲ μέτ᾽ ἀστέρα τίκτεν Ἑωσφόρον Ἠριγένεια
<lb />ἄστρα τε λαμπετόωντα, τά τ᾽ οὐρανὸς ἐστεφάνωται.
<lb /><milestone ed="P" unit="para" />Στὺξ δ᾽ ἔτεκ᾽ Ὠκεανοῦ θυγάτηρ Πάλλαντι μιγεῖσα
<lb />Ζῆλον καὶ Νίκην καλλίσφυρον ἐν μεγάροισιν:
<lb rend="displayNum" n="385" />καὶ Κράτος ἠδὲ Βίην ἀριδείκετα γείνατο τέκνα, 
<lb />τῶν οὐκ ἔστ᾽ ἀπάνευθε Διὸς δόμος, οὐδέ τις ἕδρη,
<lb />οὐδ᾽ ὁδός, ὅππη μὴ κείνοις θεὸς ἡγεμονεύῃ,
<lb />ἀλλ᾽ αἰεὶ πὰρ Ζηνὶ βαρυκτύπῳ ἑδριόωνται.
<lb />ὣς γὰρ ἐβούλευσεν Στὺξ ἄφθιτος Ὠκεανίνη
<lb rend="displayNum" n="390" />ἤματι τῷ, ὅτε πάντας Ὀλύμπιος ἀστεροπητὴς
<lb />ἀθανάτους ἐκάλεσσε θεοὺς ἐς μακρὸν Ὄλυμπον,
<lb />εἶπε δ᾽, ὃς ἂν μετὰ εἷο θεῶν Τιτῆσι μάχοιτο,
<lb />μή τιν᾽ ἀπορραίσειν γεράων, τιμὴν δὲ ἕκαστον
<lb />ἑξέμεν, ἣν τὸ πάρος γε μετ᾽ ἀθανάτοισι θεοῖσιν
<lb rend="displayNum" n="395" />τὸν δ᾽ ἔφαθ᾽, ὅστις ἄτιμος ὑπὸ Κρόνου ἠδ᾽ ἀγέραστος,
<lb />τιμῆς καὶ γεράων ἐπιβησέμεν, ἧ θέμις ἐστίν.
<lb />ἦλθε δ᾽ ἄρα πρώτη Στὺξ ἄφθιτος Οὔλυμπόνδε
<lb />σὺν σφοῖσιν παίδεσσι φίλου διὰ μήδεα πατρός.
<lb />τὴν δὲ Ζεὺς τίμησε, περισσὰ δὲ δῶρα δέδωκεν.
<lb rend="displayNum" n="400" />αὐτὴν μὲν γὰρ ἔθηκε θεῶν μέγαν ἔμμεναι ὅρκον, 
<lb />παῖδας δ᾽ ἤματα πάντα ἑοῦ μεταναιέτας εἶναι.
<lb />ὣς δ᾽ αὔτως πάντεσσι διαμπερές, ὥς περ ὑπέστη,
<lb />ἐξετέλεσσ᾽: αὐτὸς δὲ μέγα κρατεῖ ἠδὲ ἀνάσσει.
</p></div1></body></text></TEI.2>