<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><sp><p><milestone ed="p" unit="card" n="963" />
<lb /><milestone ed="P" unit="para" />ὑμεῖς μὲν νῦν χαίρετ᾽, Ὀλύμπια δώματ᾽ ἔχοντες,
<lb />νῆσοί τ᾽ ἤπειροί τε καὶ ἁλμυρὸς ἔνδοθι πόντος.
<lb rend="displayNum" n="965" />νῦν δὲ θεάων φῦλον ἀείσατε, ἡδυέπειαι
<lb />Μοῦσαι Ὀλυμπιάδες, κοῦραι Διὸς αἰγιόχοιο,
<lb />ὅσσαι δὴ θνητοῖσι παρ᾽ ἀνδράσιν εὐνηθεῖσαι
<lb />ἀθάναται γείναντο θεοῖς ἐπιείκελα τέκνα.</p></sp>
<p>
<lb /><milestone ed="P" unit="para" />Δημήτηρ μὲν Πλοῦτον ἐγείνατο, δῖα θεάων,
<lb rend="displayNum" n="970" /> Ἰασίων᾽ ἥρωι μιγεῖσ᾽ ἐρατῇ φιλότητι
<lb />νειῷ ἔνι τριπόλῳ, Κρήτης ἐν πίονι δήμῳ,
<lb />ἐσθλόν, ὃς εἶσ᾽ ἐπὶ γῆν τε καὶ εὐρέα νῶτα θαλάσσης
<lb />πάντη: τῷ δὲ τυχόντι καὶ οὗ κ᾽ ἐς χεῖρας ἵκηται,
<lb />τὸν δ᾽ ἀφνειὸν ἔθηκε, πολὺν δέ οἱ ὤπασεν ὄλβον.
<lb rend="displayNum" n="975" /><milestone ed="P" unit="para" />Κάδμῳ δ᾽ Ἁρμονίη, θυγάτηρ χρυσέης Ἀφροδιτης,
<lb />Ἰνὼ καὶ Σεμέλην καὶ Ἀγαυὴν καλλιπάρῃον
<lb />Αὐτονόην θ᾽, ἣν γῆμεν Ἀρισταῖος βαθυχαίτης,
<lb />γείνατο καὶ Πολύδωρον ἐυστεφάνῳ ἐνὶ Θήβῃ.
<lb /><milestone ed="P" unit="para" />κούρη δ᾽ Ὠκεανοῦ, Χρυσάορι καρτεροθύμῳ
<lb rend="displayNum" n="980" />μιχθεῖσ᾽ ἐν φιλότητι πολυχρύσου Ἀφροδίτης, 
<lb />Καλλιρόη τέκε παῖδα βροτῶν κάρτιστον ἁπάντων,
<lb />Γηρυονέα, τὸν κτεῖνε βίη Ἡρακληείη
<lb />βοῶν ἕνεκ᾽ εἰλιπόδων ἀμφιρρύτῳ εἰν Ἐρυθείῃ.
<lb /><milestone ed="P" unit="para" />Τιθωνῷ δ᾽ Ἠὼς τέκε Μέμνονα χαλκοκορυστήν,
<lb rend="displayNum" n="985" />Αἰθιόπων βασιλῆα, καὶ Ἠμαθίωνα ἄνακτα.
<lb />αὐτὰρ ὑπαὶ Κεφάλῳ φιτύσατο φαίδιμον υἱόν,
<lb />ἴφθιμον Φαέθοντα, θεοῖς ἐπιείκελον ἄνδρα.
<lb />τόν ῥα νέον τέρεν ἄνθος ἔχοντ᾽ ἐρικυδέος ἥβης
<lb />παῖδ᾽ ἀταλὰ φρονέοντα φιλομμειδὴς Ἀφροδίτη
<lb rend="displayNum" n="990" />ὦρτ᾽ ἀναρεψαμένη, καί μιν ζαθέοις ἐνὶ νηοῖς
<lb />νηοπόλον νύχιον ποιήσατο, δαίμονα δῖον.
<lb /><milestone ed="P" unit="para" />κούρην δ᾽ Αἰήταο διοτρεφέος βασιλῆος
<lb />Αἰσονίδης βουλῇσι θεῶν αἰειγενετάων
<lb />ἦγε παρ᾽ Αἰήτεω, τελέσας στονόεντας ἀέθλους,
<lb rend="displayNum" n="995" />τοὺς πολλοὺς ἐπέτελλε μέγας βασιλεὺς ὑπερήνωρ, 
<lb />ὑβριστὴς Πελίης καὶ ἀτάσθαλος, ὀβριμοεργός.
<lb />τοὺς τελέσας Ἰαωλκὸν ἀφίκετο, πολλὰ μογήσας,
<lb />ὠκείης ἐπὶ νηὸς ἄγων ἑλικώπιδα κούρην
<lb />Αἰσονίδης, καί μιν θαλερὴν ποιήσατ᾽ ἄκοιτιν.
<lb rend="displayNum" n="1000" />καί ῥ᾽ ἥ γε δμηθεῖσ᾽ ὑπ᾽ Ἰήσονι, ποιμένι λαῶν,
<lb />Μήδειον τέκε παῖδα, τὸν οὔρεσιν ἔτρεφε Χείρων
<lb />Φιλυρίδης: μεγάλου δὲ Διὸς νόος ἐξετελεῖτο.
</p></div1></body></text></TEI.2>