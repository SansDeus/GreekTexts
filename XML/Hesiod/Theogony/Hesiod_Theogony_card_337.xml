<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="337" />
<lb /><milestone ed="P" unit="para" />Τηθὺς δ᾽ Ὠκεανῷ Ποταμοὺς τέκε δινήεντας,
<lb />Νεῖλόν τ᾽ Ἀλφειόν τε καὶ Ἠριδανὸν βαθυδίνην
<lb />Στρυμόνα Μαίανδρόν τε καὶ Ἴστρον καλλιρέεθρον
<lb rend="displayNum" n="340" /> Φᾶσίν τε Ῥῆσόν τ᾽ Ἀχελώιόν τ᾽ ἀργυροδίνην
<lb />Νέσσον τε Ῥοδίον θ᾽ Ἁλιάκμονά θ᾽ Ἑπτάπορόν τε
<lb />Γρήνικόν τε καὶ Αἴσηπον θεῖόν τε Σιμοῦντα
<lb />Πηνειόν τε καὶ Ἕρμον ἐυρρείτην τε Κάικον
<lb />Σαγγάριόν τε μέγαν Λάδωνά τε Παρθένιόν τε
<lb rend="displayNum" n="345" />Εὔηνόν τε καὶ Ἄρδησκον θεῖόν τε Σκάμανδρον. 
<lb /><milestone ed="P" unit="para" />τίκτε δὲ θυγατέρων ἱερὸν γένος, αἳ κατὰ γαῖαν
<lb />ἄνδρας κουρίζουσι σὺν Ἀπόλλωνι ἄνακτι
<lb />καὶ Ποταμοῖς, ταύτην δὲ Διὸς πάρα μοῖραν ἔχουσι,
<lb />Πειθώ τ᾽ Ἀδμήτη τε Ἰάνθη τ᾽ Ἠλέκτρη τε
<lb rend="displayNum" n="350" /> Δωρίς τε Πρυμνώ τε καὶ Οὐρανίη θεοειδὴς
<lb />Ἱππώ τε Κλυμένη τε Ῥόδειά τε Καλλιρόη τε
<lb />Ζευξώ τε Κλυτίη τε Ἰδυῖά τε Πασιθόη τε
<lb />Πληξαύρη τε Γαλαξαύρη τ᾽ ἐρατή τε Διώνη
<lb />Μηλόβοσίς τε Φόη τε καὶ εὐειδὴς Πολυδώρη
<lb rend="displayNum" n="355" /> Κερκηίς τε φυὴν ἐρατὴ Πλουτώ τε βοῶπις
<lb />Περσηίς τ᾽ Ἰάνειρά τ᾽ Ἀκάστη τε Ξάνθη τε
<lb />Πετραίη τ᾽ ἐρόεσσα Μενεσθώ τ᾽ Εὐρώπη τε
<lb />Μῆτίς τ᾽ Εὐρυνόμη τε Τελεστώ τε Κροκοπεπλος
<lb />Χρυσηίς τ᾽ Ἀσίη τε καὶ ἱμερόεσσα Καλυψὼ
<lb rend="displayNum" n="360" /> Εὐδώρη τε Τύχη τε καὶ Ἀμφιρὼ Ὠκυρόη τε
<lb />καὶ Στύξ, ἣ δή σφεων προφερεστάτη ἐστὶν ἁπασέων.
<lb />αὗται δ᾽ Ὠκεανοῦ καὶ Τηθύος ἐξεγένοντο
<lb />πρεσβύταται κοῦραι: πολλαί γε μέν εἰσι καὶ ἄλλαι.
<lb />τρὶς γὰρ χίλιαί εἰσι τανύσφυροι Ὠκεανῖναι,
<lb rend="displayNum" n="365" /> αἵ ῥα πολυσπερέες γαῖαν καὶ βένθεα λίμνης
<lb />πάντη ὁμῶς ἐφέπουσι, θεάων ἀγλαὰ τέκνα.
<lb />τόσσοι δ᾽ αὖθ᾽ ἕτεροι ποταμοὶ καναχηδὰ ῥέοντες,
<lb />υἱέες Ὠκεανοῦ, τοὺς γείνατο πότνια Τηθύς:
<lb />τῶν ὄνομ᾽ ἀργαλέον πάντων βροτὸν ἀνέρ᾽ ἐνισπεῖν,
<lb rend="displayNum" n="370" />οἳ δὲ ἕκαστοι ἴσασιν, ὅσοι περιναιετάωσιν.
</p></div1></body></text></TEI.2>