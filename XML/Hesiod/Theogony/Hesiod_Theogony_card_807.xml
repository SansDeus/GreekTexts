<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="807" />
<lb /><milestone ed="P" unit="para" />ἔνθα δὲ γῆς δνοφερῆς καὶ Ταρτάρου ἠερόεντος
<lb />πόντου τ᾽ ἀτρυγέτοιο καὶ οὐρανοῦ ἀστερόεντος
<lb />ἑξείης πάντων πηγαὶ καὶ πείρατ᾽ ἔασιν
<lb rend="displayNum" n="810" />ἀργαλέ᾽ εὐρώεντα, τά τε στυγέουσι θεοί περ.
<lb />ἔνθα δὲ μαρμάρεαί τε πύλαι καὶ χάλκεος οὐδὸς
<lb />ἀστεμφής, ῥίζῃσι διηνεκέεσσιν ἀρηρώς,
<lb />αὐτοφυής: πρόσθεν δὲ θεῶν ἔκτοσθεν ἁπάντων
<lb />Τιτῆνες ναίουσι, πέρην Χάεος ζοφεροῖο.
<lb rend="displayNum" n="815" /> αὐτὰρ ἐρισμαράγοιο Διὸς κλειτοὶ ἐπίκουροι
<lb />δώματα ναιετάουσιν ἐπ᾽ Ὠκεανοῖο θεμέθλοις,
<lb />Κόττος τ᾽ ἠδὲ Γύης: Βριάρεών γε μὲν ἠὺν ἐόντα
<lb />γαμβρὸν ἑὸν ποίησε βαρύκτυπος Ἐννοσίγαιος,
<lb />δῶκε δὲ Κυμοπόλειαν ὀπυίειν, θυγατέρα ἥν.
</p></div1></body></text></TEI.2>