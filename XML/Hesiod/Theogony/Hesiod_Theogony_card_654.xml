<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="654" />
<lb /><milestone ed="P" unit="para" />ὣς φάτο: τὸν δ᾽ ἐξαῦτις ἀμείβετο Κόττος ἀμύμων:
<lb rend="displayNum" n="655" /><milestone ed="P" unit="para" />Δαιμόνι᾽, οὐκ ἀδάητα πιφαύσκεαι: ἀλλὰ καὶ αὐτοὶ
<lb />ἴδμεν, ὅ τοι περὶ μὲν πραπίδες, περὶ δ᾽ ἐστὶ νόημα,
<lb />ἀλκτὴρ δ᾽ ἀθανάτοισιν ἀρῆς γένεο κρυεροῖο.
<lb />σῇσι δ᾽ ἐπιφροσύνῃσιν ὑπὸ ζόφου ἠερόεντος
<lb />ἄψορρον δ᾽† ἐξαῦτις ἀμειλίκτων ὑπὸ δεσμῶν
<lb rend="displayNum" n="660" />ἠλύθομεν, Κρόνου υἱὲ ἄναξ, ἀνάελπτα παθόντες.
<lb />τῷ καὶ νῦν ἀτενεῖ τε νόῳ καὶ ἐπίφρονι βουλῇ
<lb />ῥυσόμεθα κράτος ὑμὸν ἐν αἰνῇ δηϊοτῆτι
<lb />μαρνάμενοι Τιτῆσιν ἀνὰ κρατερὰς ὑσμίνας.
<lb /><milestone ed="P" unit="para" />ὣς φάτ᾽: ἐπῄνεσσαν δὲ θεοί, δωτῆρες ἐάων,
<lb rend="displayNum" n="665" /> μῦθον ἀκούσαντες: πολέμου δ᾽ ἐλιλαίετο θυμὸς
<lb />μᾶλλον ἔτ᾽ ἢ τὸ πάροιθε: μάχην δ᾽ ἀμέγαρτον ἔγειραν
<lb />πάντες, θήλειαι τε καὶ ἄρσενες, ἤματι κείνῳ,
<lb />Τιτῆνές τε θεοὶ καὶ ὅσοι Κρόνου ἐξεγένοντο,
<lb />οὕς τε Ζεὺς Ἐρέβευσφιν ὑπὸ χθονὸς ἧκε φόωσδε
<lb rend="displayNum" n="670" />δεινοί τε κρατεροί τε, βίην ὑπέροπλον ἔχοντες.
<lb />τῶν ἑκατὸν μὲν χεῖρες ἀπ᾽ ὤμων ἀίσσοντο
<lb />πᾶσιν ὁμῶς, κεφαλαὶ δὲ ἑκάστῳ πεντήκοντα
<lb />ἐξ ὤμων ἐπέφυκον ἐπὶ στιβαροῖσι μέλεσσιν.
<lb />οἳ τότε Τιτήνεσσι κατέσταθεν ἐν δαῒ λυγρῇ
<lb rend="displayNum" n="675" />πέτρας ἠλιβάτους στιβαρῇς ἐν χερσὶν ἔχοντες. 
<lb />Τιτῆνες δ᾽ ἑτέρωθεν ἐκαρτύναντο φάλαγγας
<lb />προφρονέως, χειρῶν τε βίης θ᾽ ἅμα ἔργον ἔφαινον
<lb />ἀμφότεροι: δεινὸν δὲ περίαχε πόντος ἀπείρων,
<lb />γῆ δὲ μέγ᾽ ἐσμαράγησεν, ἐπέστενε δ᾽ οὐρανὸς εὐρὺς
<lb rend="displayNum" n="680" />σειόμενος, πεδόθεν δὲ τινάσσετο μακρὸς Ὄλυμπος
<lb />ῥιπῇ ὕπ᾽ ἀθανάτων, ἔνοσις δ᾽ ἵκανε βαρεῖα
<lb />Τάρταρον ἠερόεντα, ποδῶν τ᾽ αἰπεῖα ἰωὴ
<lb />ἀσπέτου ἰωχμοῖο βολάων τε κρατεράων:
<lb />ὣς ἄρ᾽ ἐπ᾽ ἀλλήλοις ἵεσαν βέλεα στονόεντα.
<lb rend="displayNum" n="685" /> φωνὴ δ᾽ ἀμφοτέρων ἵκετ᾽ οὐρανὸν ἀστερόεντα
<lb />κεκλομένων: οἳ δὲ ξύνισαν μεγάλῳ ἀλαλητῷ.
</p></div1></body></text></TEI.2>