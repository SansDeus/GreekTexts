<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="63" />
<lb />ἔνθα σφιν λιπαροί τε χοροὶ καὶ δώματα καλά.
<lb />πὰρ δ᾽ αὐτῇς Χάριτές τε καὶ Ἵμερος οἰκί᾽ ἔχουσιν
<lb rend="displayNum" n="65" /> ἐν θαλίῃς: ἐρατὴν δὲ διὰ στόμα ὄσσαν ἱεῖσαι
<lb />μέλπονται πάντων τε νόμους καὶ ἤθεα κεδνὰ
<lb />ἀθανάτων κλείουσιν, ἐπήρατον ὄσσαν ἱεῖσαι.
<lb />αἳ τότ᾽ ἴσαν πρὸς Ὄλυμπον ἀγαλλόμεναι ὀπὶ καλῇ,
<lb />ἀμβροσίῃ μολπῇ: περὶ δ᾽ ἴαχε γαῖα μέλαινα
<lb rend="displayNum" n="70" />ὑμνεύσαις, ἐρατὸς δὲ ποδῶν ὕπο δοῦπος ὀρώρει
<lb />νισσομένων πατέρ᾽ εἰς ὅν: ὃ δ᾽ οὐρανῷ ἐμβασιλεύει,
<lb />αὐτὸς ἔχων βροντὴν ἠδ᾽ αἰθαλόεντα κεραυνόν,
<lb />κάρτει νικήσας πατέρα Κρόνον: εὖ δὲ ἕκαστα
<lb />ἀθανάτοις διέταξεν ὁμῶς καὶ ἐπέφραδε τιμάς.
<lb rend="displayNum" n="75" /><milestone ed="P" unit="para" />ταῦτ᾽ ἄρα Μοῦσαι ἄειδον, Ὀλύμπια δώματ᾽ ἔχουσαι,
<lb />ἐννέα θυγατέρες μεγάλου Διὸς ἐκγεγαυῖαι,
<lb />Κλειώ τ᾽ Εὐτέρπη τε Θάλειά τε Μελπομέενη τε
<lb />Τερψιχόρη τ᾽ Ἐρατώ τε Πολύμνιά τ᾽ Οὐρανίη τε
<lb />Καλλιόπη θ᾽: ἣ δὲ προφερεστάτη ἐστὶν ἁπασέων.
<lb rend="displayNum" n="80" />ἣ γὰρ καὶ βασιλεῦσιν ἅμ᾽ αἰδοίοισιν ὀπηδεῖ. 
<lb />ὅν τινα τιμήσωσι Διὸς κοῦραι μεγάλοιο
<lb />γεινόμενόν τε ἴδωσι διοτρεφέων βασιλήων,
<lb />τῷ μὲν ἐπὶ γλώσσῃ γλυκερὴν χείουσιν ἐέρσην,
<lb />τοῦ δ᾽ ἔπε᾽ ἐκ στόματος ῥεῖ μείλιχα: οἱ δέ τε λαοὶ
<lb rend="displayNum" n="85" /> πάντες ἐς αὐτὸν ὁρῶσι διακρίνοντα θέμιστας
<lb />ἰθείῃσι δίκῃσιν: ὃ δ᾽ ἀσφαλέως ἀγορεύων
<lb />αἶψά κε καὶ μέγα νεῖκος ἐπισταμένως κατέπαυσεν:
<lb />τοὔνεκα γὰρ βασιλῆες ἐχέφρονες, οὕνεκα λαοῖς
<lb />βλαπτομένοις ἀγορῆφι μετάτροπα ἔργα τελεῦσι
<lb rend="displayNum" n="90" />ῥηιδίως, μαλακοῖσι παραιφάμενοι ἐπέεσσιν.
<lb />ἐρχόμενον δ᾽ ἀν᾽ ἀγῶνα θεὸν ὣς ἱλάσκονται
<lb />αἰδοῖ μειλιχίῃ, μετὰ δὲ πρέπει ἀγρομένοισιν:
<lb />τοίη Μουσάων ἱερὴ δόσις ἀνθρώποισιν.
<lb />ἐκ γάρ τοι Μουσέων καὶ ἑκηβόλου Ἀπόλλωνος
<lb rend="displayNum" n="95" />ἄνδρες ἀοιδοὶ ἔασιν ἐπὶ χθόνα καὶ κιθαρισταί, 
<lb />ἐκ δὲ Διὸς βασιλῆες: ὃ δ᾽ ὄλβιος, ὅν τινα Μοῦσαι
<lb />φίλωνται: γλυκερή οἱ ἀπὸ στόματος ῥέει αὐδή.
<lb />εἰ γάρ τις καὶ πένθος ἔχων νεοκηδέι θυμῷ
<lb />ἄζηται κραδίην ἀκαχήμενος, αὐτὰρ ἀοιδὸς
<lb rend="displayNum" n="100" /> Μουσάων θεράπων κλέεα προτέρων ἀνθρώπων
<lb />ὑμνήσῃ μάκαράς τε θεούς, οἳ Ὄλυμπον ἔχουσιν,
<lb />αἶψ᾽ ὅ γε δυσφροσυνέων ἐπιλήθεται οὐδέ τι κηδέων
<lb />μέμνηται: ταχέως δὲ παρέτραπε δῶρα θεάων.</p>
<sp><p>
</p></sp></div1></body></text></TEI.2>