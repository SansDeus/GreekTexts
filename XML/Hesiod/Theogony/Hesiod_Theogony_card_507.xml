<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="507" />
<lb /><milestone ed="P" unit="para" />κούρην δ᾽ Ἰαπετὸς καλλίσφυρον Ὠκεανίνην
<lb />ἠγάγετο Κλυμένην καὶ ὁμὸν λέχος εἰσανέβαινεν.
<lb />ἣ δέ οἱ Ἄτλαντα κρατερόφρονα γείνατο παῖδα:
<lb rend="displayNum" n="510" /> τίκτε δ᾽ ὑπερκύδαντα Μενοίτιον ἠδὲ Προμηθέα
<lb />ποικίλον αἰολόμητιν, ἁμαρτίνοόν τ᾽ Ἐπιμηθέα
<lb />ὃς κακὸν ἐξ ἀρχῆς γένετ᾽ ἀνδράσιν ἀλφηστῇσιν:
<lb />πρῶτος γάρ ῥα Διὸς πλαστὴν ὑπέδεκτο γυναῖκα
<lb />παρθένον. ὑβριστὴν δὲ Μενοίτιον εὐρύοπα Ζεὺς
<lb rend="displayNum" n="515" /> εἰς Ἔρεβος κατέπεμψε βαλὼν ψολόεντι κεραυνῷ
<lb />εἵνεκ᾽ ἀτασθαλίης τε καὶ ἠνορέης ὑπερόπλου.
<lb />Ἄτλας δ᾽ οὐρανὸν εὐρὺν ἔχει κρατερῆς ὑπ᾽ ἀνάγκης
<lb />πείρασιν ἐν γαίης, πρόπαρ Εσπερίδων λιγυφώνων,
<lb />ἑστηὼς κεφαλῇ τε καὶ ἀκαμάτῃσι χέρεσσιν:
<lb rend="displayNum" n="520" />ταύτην γάρ οἱ μοῖραν ἐδάσσατο μητίετα Ζεύς. 
<lb />δῆσε δ᾽ ἀλυκτοπέδῃσι Προμηθέα ποικιλόβουλον
<lb />δεσμοῖς ἀργαλέοισι μέσον διὰ κίον᾽ ἐλάσσας:
<lb />καί οἱ ἐπ᾽ αἰετὸν ὦρσε τανύπτερον: αὐτὰρ ὅ γ᾽ ἧπαρ
<lb />ἤσθιεν ἀθάνατον, τὸ δ᾽ ἀέξετο ἶσον ἁπάντη
<lb rend="displayNum" n="525" />νυκτός ὅσον πρόπαν ἦμαρ ἔδοι τανυσίπτερος ὄρνις.
<lb />τὸν μὲν ἄρ᾽ Ἀλκμήνης καλλισφύρου ἄλκιμος υἱὸς
<lb />Ἡρακλέης ἔκτεινε, κακὴν δ᾽ ἀπὸ νοῦσον ἄλαλκεν
<lb />Ἰαπετιονίδῃ καὶ ἐλύσατο δυσφροσυνάων
<lb />οὐκ ἀέκητι Ζηνὸς Ὀλυμπίου ὑψιμέδοντος,
<lb rend="displayNum" n="530" /> ὄφρ᾽ Ἡρακλῆος Θηβαγενέος κλέος εἴη
<lb />πλεῖον ἔτ᾽ ἢ τὸ πάροιθεν ἐπὶ χθόνα πουλυβότειραν.
<lb />ταῦτ᾽ ἄρα ἁζόμενος τίμα ἀριδείκετον υἱόν:
<lb />καί περ χωόμενος παύθη χόλου, ὃν πρὶν ἔχεσκεν,
<lb />οὕνεκ᾽ ἐρίζετο βουλὰς ὑπερμενέι Κρονίωνι.
<lb rend="displayNum" n="535" /> καὶ γὰρ ὅτ᾽ ἐκρίνοντο θεοὶ θνητοί τ᾽ ἄνθρωποι
<lb />Μηκώνῃ, τότ᾽ ἔπειτα μέγαν βοῦν πρόφρονι θυμῷ
<lb />δασσάμενος προέθηκε, Διὸς νόον ἐξαπαφίσκων.
<lb />τοῖς μὲν γὰρ σάρκας τε καὶ ἔγκατα πίονα δημῷ
<lb />ἐν ῥινῷ κατέθηκε καλύψας γαστρὶ βοείῃ,
<lb rend="displayNum" n="540" /> τῷ δ᾽ αὖτ᾽ ὀστέα λευκὰ βοὸς δολίῃ ἐπὶ τέχνῃ
<lb />εὐθετίσας κατέθηκε καλύψας ἀργέτι δημῷ.
<lb />δὴ τότε μιν προσέειπε πατὴρ ἀνδρῶν τε θεῶν τε:
</p>
<sp><p>
<lb /><milestone ed="P" unit="para" />Ἰαπετιονίδη, πάντων ἀριδείκετ᾽ ἀνάκτων,
<lb />ὦ πέπον, ὡς ἑτεροζήλως διεδάσσαο μοίρας.
</p>
</sp><p /></div1></body></text></TEI.2>