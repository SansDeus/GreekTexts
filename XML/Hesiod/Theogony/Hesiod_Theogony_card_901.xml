<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="901" />
<lb /><milestone ed="P" unit="para" />δεύτερον ἠγάγετο λιπαρὴν Θέμιν, ἣ τέκεν Ὥρας,
<lb />Εὐνουμίην τε Δίκην τε καὶ Εἰρήνην τεθαλυῖαν,
<lb />αἳ ἔργ᾽ ὠρεύουσι καταθνητοῖσι βροτοῖσι,
<lb />Μοίρας θ᾽, ᾗ πλείστην τιμὴν πόρε μητίετα Ζεύς,
<lb rend="displayNum" n="905" />Κλωθώ τε Λάχεσίν τε καὶ Ἄτροπον, αἵτε διδοῦσι
<lb />θνητοῖς ἀνθρώποισιν ἔχειν ἀγαθόν τε κακόν τε.
<lb /><milestone ed="P" unit="para" />τρεῖς δέ οἱ Εὐρυνομη Χάριτας τέκε καλλιπαρῄους,
<lb />Ὠκεανοῦ κούρη, πολυήρατον εἶδος ἔχουσα,
<lb />Ἀγλαΐην τε καὶ Εὐφροσύνην Θαλίην τ᾽ ἐρατεινήν:
<lb rend="displayNum" n="910" /> τῶν καὶ ἀπὸ βλεφάρων ἔρος εἴβετο δερκομενάων
<lb />λυσιμελής: καλὸν δέ θ᾽ ὑπ᾽ ὀφρύσι δερκιόωνται.
<lb /><milestone ed="P" unit="para" />αὐτὰρ ὁ Δήμητρος πολυφόρβης ἐς λέχος ἦλθεν,
<lb />ἣ τέκε Περσεφόνην λευκώλενον, ἣν Ἀιδωνεὺς
<lb />ἥρπασε ἧς παρὰ μητρός: ἔδωκε δὲ μητίετα Ζεύς.
<lb rend="displayNum" n="915" /><milestone ed="P" unit="para" />μνημοσύνης δ᾽ ἐξαῦτις ἐράσσατο καλλικόμοιο, 
<lb />ἐξ ἧς οἱ Μοῦσαι χρυσάμπυκες ἐξεγένοντο
<lb />ἐννέα, τῇσιν ἅδον θαλίαι καὶ τέρψις ἀοιδῆς.
<lb /><milestone ed="P" unit="para" />Λητὼ δ᾽ Ἀπόλλωνα καὶ Ἄρτεμιν ἰοχέαιραν,
<lb />ἱμερόεντα γόνον περὶ πάντων Οὐρανιώνων,
<lb rend="displayNum" n="920" />γείνατ᾽ ἄρ᾽ αἰγιόχοιο Διὸς φιλότητι μιγεῖσα. 
<lb /><milestone ed="P" unit="para" />λοισθοτάτην δ᾽ Ἥρην θαλερὴν ποιήσατ᾽ ἄκοιτιν:
<lb />ἣ δ᾽ Ἥβην καὶ Ἄρηα καὶ Εἰλείθυιαν ἔτικτε
<lb />μιχθεῖσ᾽ ἐν φιλότητι θεῶν βασιλῆι καὶ ἀνδρῶν.
<lb /><milestone ed="P" unit="para" />αὐτὸς δ᾽ ἐκ κεφαλῆς γλαυκώπιδα Τριτογένειαν
<lb rend="displayNum" n="925" /> δεινὴν ἐγρεκύδοιμον ἀγέστρατον Ἀτρυτώνην
<lb />πότνιαν, ᾗ κέλαδοί τε ἅδον πόλεμοί τε μάχαι τε,
<lb />Ἥρη δ᾽ Ἥφαιστον κλυτὸν οὐ φιλότητι μιγεῖσα
<lb />γείνατο, καὶ ζαμένησε καὶ ἤρισε ᾧ παρακοίτῃ,
<lb rend="displayNum" n="929" />ἐκ πάντων τέχνῃσι κεκασμένον Οὐρανιώνων.
<lb rend="displayNum" n="929a" /><milestone ed="P" unit="para" /><add>Ἥρη δὲ ζαμένησε καὶ ἤρισε ᾧ παρακοίτῃ. 
<lb rend="displayNum" n="929b" />ἐκ ταύτης δ᾽ ἔριδος ἣ μὲν τέκε φαίδιμον υἱὸν
<lb rend="displayNum" n="929c" />Ἥφαιστον, φιλότητος ἄτερ Διὸς αἰγιόχοιο,
<lb rend="displayNum" n="929d" />ἐκ πάντων παλάμῃσι κεκασμένον Οὐρανιώνων:
<lb rend="displayNum" n="929e" />αὐτὰρ ὅ γ᾽ Ὠκεανοῦ καὶ Τηθύος ἠυκόμοιο
<lb rend="displayNum" n="929f" />κούρῃ νόσφ᾽ Ἥρης παρελέξατο καλλιπαρήῳ,
<gap />
<lb rend="displayNum" n="929g" />ἐξαπαφὼν Μῆτιν καίπερ πολυδήνε᾽ ἐοῦσαν.
<lb rend="displayNum" n="929h" />συμμάρψας δ᾽ ὅ γε χερσὶν ἑὴν ἐγκάτθετο νηδὺν
<lb rend="displayNum" n="929i" />δείσας, μὴ τέξῃ κρατερώτερον ἄλλο κεραυνοῦ.
<lb rend="displayNum" n="929j" />τοὔνεκά μιν Κρονίδης ὑψίζυγος αἰθέρι ναίων
<lb rend="displayNum" n="929k" />κάππιεν ἐξαπίνης: ἣ δ᾽ αὐτίκα Παλλάδ᾽ Ἀθήνην
<lb rend="displayNum" n="929l" />κύσατο: τὴν μὲν ἔτικτε πατὴρ ἀνδρῶν τε θεῶν τε
<lb rend="displayNum" n="929m" />πὰρ κορυφὴν Τρίτωνος ἐπ᾽ ὄχθῃσιν ποταμοῖο.
<lb rend="displayNum" n="929n" />Μῆτις δ᾽ αὖτε Ζηνὸς ὑπὸ σπλάγχνοις λελαθυῖα
<lb rend="displayNum" n="929o" />ἧστο, Ἀθηναίης μήτηρ, τέκταινα δικαίων
<lb rend="displayNum" n="929p" />πλεῖστα θεῶν τε ἰδυῖα καταθνητῶν τ᾽ ἀνθρώπων,
<lb rend="displayNum" n="929q" />ἔνθα θεὰ παρέδεκτο ὅθεν παλάμαις περὶ πάντων
<lb rend="displayNum" n="929r" />ἀθανάτων ἐκέκασθ᾽ οἳ Ὀλύμπια δώματ᾽ ἔχουσιν,
<lb rend="displayNum" n="929s" /><del status="unremarkable">αἰγίδα ποιήσασα φοβέστρατον ἔντος Ἀθήνης:</del>
<lb rend="displayNum" n="929t" />σὺν τῇ ἐγείνατό μιν πολεμήια τεύχε᾽ ἔχουσαν.</add>
<lb rend="displayNum" n="930" /><milestone ed="P" unit="para" /> Ἐκ δ᾽ Ἀμφιτρίτης καὶ ἐρικτύπου Ἐννοσιγαίου
<lb />Τρίτων εὐρυβίης γένετο μέγας, ὅστε θαλάσσης
<lb />πυθμέν᾽ ἔχων παρὰ μητρὶ φίλῃ καὶ πατρὶ ἄνακτι
<lb />ναίει χρύσεα δῶ, δεινὸς θεός. αὐτὰρ Ἄρηι
<lb />ῥινοτόρῳ Κυθέρεια Φόβον καὶ Δεῖμον ἔτικτε
<lb rend="displayNum" n="935" />δεινούς, οἵτ᾽ ἀνδρῶν πυκινὰς κλονέουσι φάλαγγας
<lb />ἐν πολέμῳ κρυόεντι σὺν Ἄρηι πτολιπόρθῳ,
<lb />Ἁρμονίην θ᾽, ἣν Κάδμος ὑπέρθυμος θέτ᾽ ἄκοιτιν.
</p></div1></body></text></TEI.2>