<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="938" />
<lb /><milestone ed="P" unit="para" />Ζηνὶ δ᾽ ἄρ᾽ Ἀτλαντὶς Μαίη τέκε κύδιμον Ἑρμῆν,
<lb />κήρυκ᾽ ἀθανάτων, ἱερὸν λέχος εἰσαναβᾶσα.
<lb rend="displayNum" n="940" /><milestone ed="P" unit="para" />Καδμείη δ᾽ ἄρα οἱ Σεμέλη τέκε φαίδιμον υἱὸν
<lb />μιχθεῖσ᾽ ἐν φιλότητι, Διώνυσον πολυγηθέα,
<lb />ἀθάνατον θνητή: νῦν δ᾽ ἀμφότεροι θεοί εἰσιν.
<lb /><milestone ed="P" unit="para" />Ἀλκμήνη δ᾽ ἄρ᾽ ἔτικτε βίην Ἡρακληείην
<lb />μιχθεῖσ᾽ ἐν φιλότητι Διὸς νεφεληγερέταο.
<lb rend="displayNum" n="945" /><milestone ed="P" unit="para" />ἀγλαΐην δ᾽ Ἥφαιστος, ἀγακλυτὸς ἀμφιγυήεις,
<lb />ὁπλοτάτην Χαρίτων θαλερὴν ποιήσατ᾽ ἄκοιτιν.
<lb /><milestone ed="P" unit="para" />χρυσοκόμης δὲ Διώνυσος ξανθὴν Ἀριάδνην,
<lb />κούρην Μίνωος, θαλερὴν ποιήσατ᾽ ἄκοιτιν.
<lb />τὴν δέ οἱ ἀθάνατον καὶ ἀγήρω θῆκε Κρονίων.
<lb rend="displayNum" n="950" /><milestone ed="P" unit="para" />ἥβην δ᾽ Ἀλκμήνης καλλισφύρου ἄλκιμος υἱός, 
<lb />ἲς Ἡρακλῆος, τελέσας στονόεντας ἀέθλους,
<lb />παῖδα Διὸς μεγάλοιο καὶ Ἥρης χρυσοπεδίλου,
<lb />αἰδοίην θέτ᾽ ἄκοιτιν ἐν Οὐλύμπῳ νιφόεντι,
<lb />ὄλβιος, ὃς μέγα ἔργον ἐν ἀθανάτοισιν ἀνύσσας
<lb rend="displayNum" n="955" />ναίει ἀπήμαντος καὶ ἀγήραος ἤματα πάντα. 
<lb /><milestone ed="P" unit="para" />ἠελίῳ δ᾽ ἀκάμαντι τέκεν κλυτὸς Ὠκεανίνη
<lb />Περσηὶς Κίρκην τε καὶ Αἰήτην βασιλῆα.
<lb />Αἰήτης δ᾽ υἱὸς φαεσιμβρότου Ἠελίοιο
<lb />κούρην Ὠκεανοῖο τελήεντος ποταμοῖο
<lb rend="displayNum" n="960" />γῆμε θεῶν βουλῇσιν Ἰδυῖαν καλλιπάρῃον. 
<lb />ἣ δέ οἱ Μήδειαν ἐύσφυρον ἐν φιλότητι
<lb />γείναθ᾽ ὑποδμηθεῖσα διὰ χρυσέην Ἀφροδίτην.
</p>
<sp><p /></sp></div1></body></text></TEI.2>