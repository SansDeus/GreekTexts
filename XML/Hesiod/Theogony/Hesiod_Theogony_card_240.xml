<?xml version="1.0" encoding="utf-8"?>
<TEI.2><text><body><div1 type="Book" n="Th." org="uniform" sample="complete"><p><milestone ed="p" unit="card" n="240" />
<lb rend="displayNum" n="240" /> Νηρῆος δ᾽ ἐγένοντο μεγήρατα τέκνα θεάων
<lb />πόντῳ ἐν ἀτρυγέτῳ καὶ Δωρίδος ἠυκόμοιο,
<lb />κούρης Ὠκεανοῖο, τελήεντος ποταμοῖο,
<lb />Πλωτώ τ᾽ Εὐκράντη τε Σαώ τ᾽ Ἀμφιτρίτη τε
<lb />Εὐδώρη τε Θέτις τε Γαλήνη τε Γλαύκη τε
<lb rend="displayNum" n="245" /> Κυμοθόη Σπειώ τε Θόη θ᾽ Ἀλίη τ᾽ ἐρόεσσα
<lb />Πασιθέη τ᾽ Ἐρατώ τε καὶ Εὐνίκη ῥοδόπηχυς
<lb />καὶ Μελίτη χαρίεσσα καὶ Εὐλιμένη καὶ Ἀγαυὴ
<lb />Δωτώ τε Πρωτώ τε Φέρουσά τε Δυναμένη τε
<lb />Νησαίη τε καὶ Ἀκταίη καὶ Πρωτομέδεια
<lb rend="displayNum" n="250" /> Δωρὶς καὶ Πανόπεια καὶ εὐειδὴς Γαλάτεια
<lb />Ἱπποθόη τ᾽ ἐρόεσσα καὶ Ἱππονόη ῥοδόπηχυς
<lb />Κυμοδόκη θ᾽, ἣ κύματ᾽ ἐν ἠεροειδέι πόντῳ
<lb />πνοιάς τε ζαέων ἀνέμων σὺν Κυματολήγῃ
<lb />ῥεῖα πρηΰνει καὶ ἐυσφύρῳ Ἀμφιτρίτῃ,
<lb rend="displayNum" n="255" /> Κυμώ τ᾽ Ἠιόνη τε ἐυστέφανός θ᾽ Ἁλιμήδη
<lb />Γλαυκονόμη τε φιλομμειδὴς καὶ Ποντοπόρεια
<lb />Ληαγόρη τε καὶ Εὐαγόρη καὶ Λαομέδεια
<lb />Πουλυνόη τε καὶ Αὐτονόη καὶ Λυσιάνασσα
<lb />Εὐάρνη τε φυήν τ᾽ ἐρατὴ καὶ εἶδος ἄμωμος
<lb rend="displayNum" n="260" /> καὶ Ψαμάθη χαρίεσσα δέμας δίη τε Μενίππη
<lb />Νησώ τ᾽ Εὐπόμπη τε Θεμιστώ τε Προνόη τε
<lb />Νημερτής θ᾽, ἣ πατρὸς ἔχει νόον ἀθανάτοιο.
<lb />αὗται μὲν Νηρῆος ἀμύμονος ἐξεγένοντο
<lb />κοῦραι πεντήκοντα, ἀμύμονα ἔργα ἰδυῖαι.
<lb rend="displayNum" n="265" /> Θαύμας δ᾽ Ὠκεανοῖο βαθυρρείταο θύγατρα
<lb />ἠγάγετ᾽ Ἠλέκτρην: ἣ δ᾽ ὠκεῖαν τέκεν Ἶριν
<lb />ἠυκόμους θ᾽ Ἁρπυίας Ἀελλώ τ᾽ Ὠκυπέτην τε,
<lb />αἵ ῥ᾽ ἀνέμων πνοιῇσι καὶ οἰωνοῖς ἅμ᾽ ἕπονται
<lb />ὠκείῃς πτερύγεσσι: μεταχρόνιαι γὰρ ἴαλλον.
</p></div1></body></text></TEI.2>