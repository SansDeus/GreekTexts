<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="274" ed="p" unit="card" /></p>
<sp><p>
<lb /><milestone ed="P" unit="para" />ὦ Πέρση, σὺ δὲ ταῦτα μετὰ φρεσὶ βάλλεο σῇσι,
<lb rend="displayNum" n="275" />καὶ νυ δίκης ἐπάκουε, βίης δ᾽ ἐπιλήθεο πάμπαν.</p></sp>
<p>
<lb />τόνδε γὰρ ἀνθρώποισι νόμον διέταξε Κρονίων
<lb />ἰχθύσι μὲν καὶ θηρσὶ καὶ οἰωνοῖς πετεηνοῖς
<lb />ἐσθέμεν ἀλλήλους, ἐπεὶ οὐ δίκη ἐστὶ μετ᾽ αὐτοῖς:
<lb />ἀνθρώποισι δ᾽ ἔδωκε δίκην, ἣ πολλὸν ἀρίστη
<lb rend="displayNum" n="280" />γίγνεται: εἰ γάρ τίς κ᾽ ἐθέλῃ τὰ δίκαι᾽ ἀγορεῦσαι
<lb />γιγνώσκων, τῷ μέν τ᾽ ὄλβον διδοῖ εὐρύοπα Ζεύς:
<lb />ὃς δέ κε μαρτυρίῃσι ἑκὼν ἐπίορκον ὀμόσσας
<lb />ψεύσεται, ἐν δὲ δίκην βλάψας νήκεστον ἀασθῇ,
<lb />τοῦ δέ τ᾽ ἀμαυροτέρη γενεὴ μετόπισθε λέλειπται:
<lb rend="displayNum" n="285" />ἀνδρὸς δ᾽ εὐόρκου γενεὴ μετόπισθεν ἀμείνων.
<lb /><milestone ed="P" unit="para" />σοὶ δ᾽ ἐγὼ ἐσθλὰ νοέων ἐρέω, μέγα νήπιε Πέρση.
<lb />τὴν μέν τοι κακότητα καὶ ἰλαδὸν ἔστιν ἑλέσθαι
<lb />ῥηιδίως: λείη μὲν ὁδός, μάλα δ᾽ ἐγγύθι ναίει:
<lb />τῆς δ᾽ ἀρετῆς ἱδρῶτα θεοὶ προπάροιθεν ἔθηκαν
<lb rend="displayNum" n="290" />ἀθάνατοι: μακρὸς δὲ καὶ ὄρθιος οἶμος ἐς αὐτὴν
<lb />καὶ τρηχὺς τὸ πρῶτον: ἐπὴν δ᾽ εἰς ἄκρον ἵκηται,
<lb />ῥηιδίη δὴ ἔπειτα πέλει, χαλεπή περ ἐοῦσα.
<lb /><milestone ed="P" unit="para" />οὗτος μὲν πανάριστος, ὃς αὐτὸς πάντα νοήσῃ
<lb />φρασσάμενος, τά κ᾽ ἔπειτα καὶ ἐς τέλος ᾖσιν ἀμείνω:
<lb rend="displayNum" n="295" />ἐσθλὸς δ᾽ αὖ κἀκεῖνος, ὃς εὖ εἰπόντι πίθηται:
<lb />ὃς δέ κε μήτ᾽ αὐτὸς νοέῃ μήτ᾽ ἄλλου ἀκούων
<lb />ἐν θυμῷ βάλληται, ὃ δ᾽ αὖτ᾽ ἀχρήιος ἀνήρ.
<lb />ἀλλὰ σύ γ᾽ ἡμετέρης μεμνημένος αἰὲν ἐφετμῆς
<lb />ἐργάζευ, Πέρση, δῖον γένος, ὄφρα σε λιμὸς
<lb rend="displayNum" n="300" />ἐχθαίρῃ, φιλέῃ δέ σ᾽ ἐυστέφανος Δημήτηρ
<lb />αἰδοίη, βιότου δὲ τεὴν πιμπλῇσι καλιήν:
<lb />λιμὸς γάρ τοι πάμπαν ἀεργῷ σύμφορος ἀνδρί.
<lb />τῷ δὲ θεοὶ νεμεσῶσι καὶ ἀνέρες, ὅς κεν ἀεργὸς
<lb />ζώῃ, κηφήνεσσι κοθούροις εἴκελος ὀργήν,
<lb rend="displayNum" n="305" />οἵ τε μελισσάων κάματον τρύχουσιν ἀεργοὶ
<lb />ἔσθοντες: σοὶ δ᾽ ἔργα φίλ᾽ ἔστω μέτρια κοσμεῖν,
<lb />ὥς κέ τοι ὡραίου βιότου πλήθωσι καλιαί.
<lb />ἐξ ἔργων δ᾽ ἄνδρες πολύμηλοί τ᾽ ἀφνειοί τε:
<lb rend="displayNum" n="309" />καὶ ἐργαζόμενοι πολὺ φίλτεροι ἀθανάτοισιν.
<lb rend="displayNum" n="311" />ἔργον δ᾽ οὐδὲν ὄνειδος, ἀεργίη δέ τ᾽ ὄνειδος.
<lb />εἰ δέ κε ἐργάζῃ, τάχα σε ζηλώσει ἀεργὸς
<lb />πλουτεῦντα: πλούτῳ δ᾽ ἀρετὴ καὶ κῦδος ὀπηδεῖ.
<lb />δαίμονι δ᾽ οἷος ἔησθα, τὸ ἐργάζεσθαι ἄμεινον,
<lb rend="displayNum" n="315" />εἴ κεν ἀπ᾽ ἀλλοτρίων κτεάνων ἀεσίφρονα θυμὸν
<lb />εἰς ἔργον τρέψας μελετᾷς βίου, ὥς σε κελεύω.
<lb />αἰδὼς δ᾽ οὐκ ἀγαθὴ κεχρημένον ἄνδρα κομίζει,
<lb />αἰδώς, ἥ τ᾽ ἄνδρας μέγα σίνεται ἠδ᾽ ὀνίνησιν.
<lb />αἰδώς τοι πρὸς ἀνολβίῃ, θάρσος δὲ πρὸς ὄλβῳ.
</p></div1></body></text></TEI.2>