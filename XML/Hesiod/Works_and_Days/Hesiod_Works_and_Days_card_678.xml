<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="678" ed="p" unit="card" />
<lb /><milestone ed="P" unit="para" />ἄλλος δ᾽ εἰαρινὸς πέλεται πλόος ἀνθρώποισιν:
<lb />ἦμος δὴ τὸ πρῶτον, ὅσον τ᾽ ἐπιβᾶσα κορώνη
<lb rend="displayNum" n="680" />ἴχνος ἐποίησεν, τόσσον πέταλ᾽ ἀνδρὶ φανείῃ
<lb />ἐν κράδῃ ἀκροτάτῃ, τότε δ᾽ ἄμβατός ἐστι θάλασσα:
<lb />εἰαρινὸς δ᾽ οὗτος πέλεται πλόος. οὔ μιν ἔγωγε
<lb />αἴνημ᾽: οὐ γὰρ ἐμῷ θυμῷ κεχαρισμένος ἐστίν:
<lb />ἁρπακτός: χαλεπῶς κε φύγοις κακόν: ἀλλά νυ καὶ τὰ
<lb rend="displayNum" n="685" />ἄνθρωποι ῥέζουσιν ἀιδρείῃσι νόοιο:
<lb />χρήματα γὰρ ψυχὴ πέλεται δειλοῖσι βροτοῖσιν.
<lb />δεινὸν δ᾽ ἐστὶ θανεῖν μετὰ κύμασιν. ἀλλά σ᾽ ἄνωγα
<lb />φράζεσθαι τάδε πάντα μετὰ φρεσίν, ὡς ἀγορεύω.
<lb />μηδ᾽ ἐν νηυσὶν ἅπαντα βίον κοΐλῃσι τίθεσθαι:
<lb rend="displayNum" n="690" />ἀλλὰ πλέω λείπειν, τὰ δὲ μείονα φορτίζεσθαι.
<lb />δεινὸν γὰρ πόντου μετὰ κύμασι πήματι κύρσαι.
<lb />δεινὸν δ᾽, εἴ κ᾽ ἐπ᾽ ἄμαξαν ὑπέρβιον ἄχθος ἀείρας
<lb />ἄξονα. καυάξαις καὶ φορτία μαυρωθείη.
<lb />μέτρα φυλάσσεσθαι: καιρὸς δ᾽ ἐπὶ πᾶσιν ἄριστος.
<lb rend="displayNum" n="695" /><milestone ed="P" unit="para" />ὡραῖος δὲ γυναῖκα τεὸν ποτὶ οἶκον ἄγεσθαι,
<lb />μήτε τριηκόντων ἐτέων μάλα πόλλ᾽ ἀπολείπων
<lb />μήτ᾽ ἐπιθεὶς μάλα πολλά: γάμος δέ τοι ὥριος οὗτος:
<lb />ἡ δὲ γυνὴ τέτορ᾽ ἡβώοι, πέμπτῳ δὲ γαμοῖτο.
<lb />παρθενικὴν δὲ γαμεῖν, ὥς κ᾽ ἤθεα κεδνὰ διδάξῃς.
<lb rend="displayNum" n="700" />τὴν δὲ μάλιστα γαμεῖν, ἥ τις σέθεν ἐγγύθι ναίει,
<lb />πάντα μάλ᾽ ἀμφιιδών, μὴ γείτοσι χάρματα γήμῃς.
<lb />οὐ μὲν γάρ τι γυναικὸς ἀνὴρ ληίζετ᾽ ἄμεινον
<lb />τῆς ἀγαθῆς, τῆς δ᾽ αὖτε κακῆς οὐ ῥίγιον ἄλλο,
<lb />δειπνολόχης: ἥτ᾽ ἄνδρα καὶ ἴφθιμόν περ ἐόντα
<lb rend="displayNum" n="705" />εὕει ἄτερ δαλοῖο καὶ ὠμῷ γήραϊ δῶκεν. 
</p></div1></body></text></TEI.2>