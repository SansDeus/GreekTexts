<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="59" ed="p" unit="card" />
<lb /><milestone ed="P" unit="para" />ὣς ἔφατ᾽: ἐκ δ᾽ ἐγέλασσε πατὴρ ἀνδρῶν τε θεῶν τε.
<lb rend="displayNum" n="60" />Ἥφαιστον δ᾽ ἐκέλευσε περικλυτὸν ὅττι τάχιστα
<lb />γαῖαν ὕδει φύρειν, ἐν δ᾽ ἀνθρώπου θέμεν αὐδὴν
<lb />καὶ σθένος, ἀθανάτῃς δὲ θεῇς εἰς ὦπα ἐίσκειν
<lb />παρθενικῆς καλὸν εἶδος ἐπήρατον: αὐτὰρ Ἀθήνην
<lb />ἔργα διδασκῆσαι, πολυδαίδαλον ἱστὸν ὑφαίνειν:
<lb rend="displayNum" n="65" />καὶ χάριν ἀμφιχέαι κεφαλῇ χρυσέην Ἀφροδίτην
<lb />καὶ πόθον ἀργαλέον καὶ γυιοβόρους μελεδώνας:
<lb />ἐν δὲ θέμεν κύνεόν τε νόον καὶ ἐπίκλοπον ἦθος
<lb />Ἑρμείην ἤνωγε, διάκτορον Ἀργεϊφόντην.
<lb /><milestone ed="P" unit="para" />ὣς ἔφαθ᾽: οἳ δ᾽ ἐπίθοντο Διὶ Κρονίωνι ἄνακτι.
<lb rend="displayNum" n="70" />αὐτίκα δ᾽ ἐκ γαίης πλάσσεν κλυτὸς Ἀμφιγυήεις
<lb />παρθένῳ αἰδοίῃ ἴκελον Κρονίδεω διὰ βουλάς:
<lb />ζῶσε δὲ καὶ κόσμησε θεὰ γλαυκῶπις Ἀθήνη:
<lb />ἀμφὶ δέ οἱ Χάριτές τε θεαὶ καὶ πότνια Πειθὼ
<lb />ὅρμους χρυσείους ἔθεσαν χροΐ: ἀμφὶ δὲ τήν γε
<lb rend="displayNum" n="75" />Ὧραι καλλίκομοι στέφον ἄνθεσιν εἰαρινοῖσιν:
<lb /><del status="unremarkable">πάντα δέ οἱ χροῒ κόσμον ἐφήρμοσε Παλλὰς Ἀθήνη.</del>
<lb />ἐν δ᾽ ἄρα οἱ στήθεσσι διάκτορος Ἀργεϊφόντης
<lb />ψεύδεά θ᾽ αἱμυλίους τε λόγους καὶ ἐπίκλοπον ἦθος
<lb /><del status="unremarkable">τεῦξε Διὸς βουλῇσι βαρυκτύπου: ἐν δ᾽ ἄρα φωνὴν</del>
<lb rend="displayNum" n="80" />θῆκε θεῶν κῆρυξ, ὀνόμηνε δὲ τήνδε γυναῖκα
<lb />Πανδώρην, ὅτι πάντες Ὀλύμπια δώματ᾽ ἔχοντες
<lb />δῶρον ἐδώρησαν, πῆμ᾽ ἀνδράσιν ἀλφηστῇσιν.
</p></div1></body></text></TEI.2>