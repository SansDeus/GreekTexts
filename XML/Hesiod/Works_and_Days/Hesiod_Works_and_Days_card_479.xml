<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="479" ed="p" unit="card" /></p>
<sp><p>
<lb /><milestone ed="P" unit="para" />εἰ δέ κεν ἠελίοιο τροπῇς ἀρόῳς χθόνα δῖαν,
<lb rend="displayNum" n="480" />ἥμενος ἀμήσεις ὀλίγον περὶ χειρὸς ἐέργων,
<lb />ἀντία δεσμεύων κεκονιμένος, οὐ μάλα χαίρων,
<lb />οἴσεις δ᾽ ἐν φορμῷ: παῦροι δέ σε θηήσονται.</p></sp>
<p>
<lb />ἄλλοτε δ᾽ ἀλλοῖος Ζηνὸς νόος αἰγιόχοιο,
<lb />ἀργαλέος δ᾽ ἄνδρεσσι καταθνητοῖσι νοῆσαι.
<lb rend="displayNum" n="485" />εἰ δέ κεν ὄψ᾽ ἀρόσῃς, τόδε κέν τοι φάρμακον εἴη:
<lb />ἦμος κόκκυξ κοκκύζει δρυὸς ἐν πετάλοισι
<lb />τὸ πρῶτον, τέρπει δὲ βροτοὺς ἐπ᾽ ἀπείρονα γαῖαν,
<lb />τῆμος Ζεὺς ὕοι τρίτῳ ἤματι μηδ᾽ ἀπολήγοι,
<lb />μήτ᾽ ἄρ᾽ ὑπερβάλλων βοὸς ὁπλὴν μήτ᾽ ἀπολείπων:
<lb rend="displayNum" n="490" />οὕτω κ᾽ ὀψαρότης πρῳηρότῃ ἰσοφαρίζοι.
<lb />ἐν θυμῷ δ᾽ εὖ πάντα φυλάσσεο: μηδέ σε λήθοι
<lb />μήτ᾽ ἔαρ γιγνόμενον πολιὸν μήθ᾽ ὥριος ὄμβρος.
<lb /><milestone ed="P" unit="para" />πὰρ δ᾽ ἴθι χάλκειον θῶκον καὶ ἐπαλέα λέσχην
<lb />ὥρῃ χειμερίῃ, ὁπότε κρύος ἀνέρα ἔργων
<lb rend="displayNum" n="495" />ἰσχάνει, ἔνθα κ᾽ ἄοκνος ἀνὴρ μέγα οἶκον ὀφέλλοι,
<lb />μή σε κακοῦ χειμῶνος ἀμηχανίη καταμάρψῃ
<lb />σὺν πενίῃ, λεπτῇ δὲ παχὺν πόδα χειρὶ πιέζῃς.
<lb />πολλὰ δ᾽ ἀεργὸς ἀνήρ, κενεὴν ἐπὶ ἐλπίδα μίμνων,
<lb />χρηίζων βιότοιο, κακὰ προσελέξατο θυμῷ.
<lb rend="displayNum" n="500" />ἐλπὶς δ᾽ οὐκ ἀγαθὴ κεχρημένον ἄνδρα κομίζει,
<lb />ἥμενον ἐν λέσχῃ, τῷ μὴ βίος ἄρκιος εἴη.
<lb /><milestone ed="P" unit="para" />δείκνυε δὲ δμώεσσι θέρευς ἔτι μέσσου ἐόντος:
<lb />οὐκ αἰεὶ θέρος ἐσσεῖται, ποιεῖσθε καλιάς.
</p></div1></body></text></TEI.2>