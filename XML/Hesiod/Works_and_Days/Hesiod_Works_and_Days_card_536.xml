<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="536" ed="p" unit="card" />
<lb /><milestone ed="P" unit="para" />καὶ τότε ἕσσασθαι ἔρυμα χροός, ὥς σε κελεύω,
<lb />χλαῖνάν τε μαλακὴν καὶ τερμιόεντα χιτῶνα:
<lb />στήμονι δ᾽ ἐν παύρῳ πολλὴν κρόκα μηρύσασθαι:
<lb />τὴν περιέσσασθαι, ἵνα τοι τρίχες ἀτρεμέωσι,
<lb rend="displayNum" n="540" />μηδ᾽ ὀρθαὶ φρίσσωσιν ἀειρόμεναι κατὰ σῶμα.
<lb />ἀμφὶ δὲ ποσσὶ πέδιλα βοὸς ἶφι κταμένοιο
<lb />ἄρμενα δήσασθαι, πίλοις ἔντοσθε πυκάσσας.
<lb />πρωτογόνων δ᾽ ἐρίφων, ὁπότ᾽ ἂν κρύος ὥριον ἔλθῃ,
<lb />δέρματα συρράπτειν νεύρῳ βοός, ὄφρ᾽ ἐπὶ νώτῳ
<lb rend="displayNum" n="545" />ὑετοῦ ἀμφιβάλῃ ἀλέην: κεφαλῆφι δ᾽ ὕπερθεν
<lb />πῖλον ἔχειν ἀσκητόν, ἵν᾽ οὔατα μὴ καταδεύῃ:
<lb />ψυχρὴ γάρ τ᾽ ἠὼς πέλεται Βορέαο πεσόντος
<lb />ἠώιος δ᾽ ἐπὶ γαῖαν ἀπ᾽ οὐρανοῦ ἀστερόεντος
<lb />ἀὴρ πυροφόρος τέταται μακάρων ἐπὶ ἔργοις:
<lb rend="displayNum" n="550" />ὅστε ἀρυσάμενος ποταμῶν ἄπο αἰεναόντων,
<lb />ὑψοῦ ὑπὲρ γαίης ἀρθεὶς ἀνέμοιο θυέλλῃ
<lb />ἄλλοτε μέν θ᾽ ὕει ποτὶ ἕσπερον, ἄλλοτ᾽ ἄησι
<lb />πυκνὰ Θρηικίου Βορέου νέφεα κλονέοντος.
<lb />τὸν φθάμενος ἔργον τελέσας οἶκόνδε νέεσθαι,
<lb rend="displayNum" n="555" />μή ποτέ σ᾽ οὐρανόθεν σκοτόεν νέφος ἀμφικαλύψῃ,
<lb />χρῶτα δὲ μυδαλέον θήῃ κατά θ᾽ εἵματα δεύσῃ.
<lb />ἀλλ᾽ ὑπαλεύασθαι: μεὶς γὰρ χαλεπώτατος οὗτος,
<lb />χειμέριος, χαλεπὸς προβάτοις, χαλεπὸς δ᾽ ἀνθρώποις.
<lb />τῆμος τὤμισυ βουσίν, ἐπ᾽ ἀνέρι δὲ πλέον εἴη
<lb rend="displayNum" n="560" />ἁρμαλιῆς: μακραὶ γὰρ ἐπίρροθοι εὐφρόναι εἰσίν.
<lb />ταῦτα φυλασσόμενος τετελεσμένον εἰς ἐνιαυτὸν
<lb />ἰσοῦσθαι νύκτας τε καὶ ἤματα, εἰσόκεν αὖτις
<lb />γῆ πάντων μήτηρ καρπὸν σύμμικτον ἐνείκῃ.
<lb /><milestone ed="P" unit="para" />εὖτ᾽ ἂν δ᾽ ἑξήκοντα μετὰ τροπὰς ἠελίοιο
<lb rend="displayNum" n="565" />χειμέρι᾽ ἐκτελέσῃ Ζεὺς ἤματα, δή ῥα τότ᾽ ἀστὴρ
<lb />Ἀρκτοῦρος προλιπὼν ἱερὸν ῥόον Ὠκεανοῖο
<lb />πρῶτον παμφαίνων ἐπιτέλλεται ἀκροκνέφαιος.
<lb />τὸν δὲ μέτ᾽ ὀρθογόη Πανδιονὶς ὦρτο χελιδὼν
<lb />ἐς φάος ἀνθρώποις, ἔαρος νέον ἱσταμένοιο.
<lb rend="displayNum" n="570" />τὴν φθάμενος οἴνας περταμνέμεν: ὣς γὰρ ἄμεινον.
</p></div1></body></text></TEI.2>