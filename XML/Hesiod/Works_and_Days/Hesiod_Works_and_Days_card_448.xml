<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="448" ed="p" unit="card" />
<lb /><milestone ed="P" unit="para" />φράζεσθαι δ᾽, εὖτ᾽ ἂν γεράνου φωνὴν ἐπακούσῃς
<lb />ὑψόθεν ἐκ νεφέων ἐνιαύσια κεκληγυίης:
<lb rend="displayNum" n="450" />ἥτ᾽ ἀρότοιό τε σῆμα φέρει καὶ χείματος ὥρην
<lb />δεικνύει ὀμβρηροῦ: κραδίην δ᾽ ἔδακ᾽ ἀνδρὸς ἀβούτεω:
<lb />δὴ τότε χορτάζειν ἕλικας βόας ἔνδον ἐόντας:
<lb />ῥηίδιον γὰρ ἔπος εἰπεῖν: βόε δὸς καὶ ἄμαξαν:
<lb />ῥηίδιον δ᾽ ἀπανήνασθαι: πάρα ἔργα βόεσσιν.
<lb rend="displayNum" n="455" />φησὶ δ᾽ ἀνὴρ φρένας ἀφνειὸς πήξασθαι ἄμαξαν,
<lb />νήπιος, οὐδὲ τὸ οἶδ᾽: ἑκατὸν δέ τε δούρατ᾽ ἀμάξης,
<lb />τῶν πρόσθεν μελέτην ἐχέμεν οἰκήια θέσθαι.
<lb /><milestone ed="P" unit="para" />εὖτ᾽ ἂν δὲ πρώτιστ᾽ ἄροτος θνητοῖσι φανείῃ,
<lb />δὴ τότ᾽ ἐφορμηθῆναι ὁμῶς δμῶές τε καὶ αὐτὸς
<lb rend="displayNum" n="460" />αὔην καὶ διερὴν ἀρόων ἀρότοιο καθ᾽ ὥρην,
<lb />πρωὶ μάλα σπεύδων, ἵνα τοι πλήθωσιν ἄρουραι.
<lb />ἦρι πολεῖν: θέρεος δὲ νεωμένη οὔ σ᾽ ἀπατήσει.
<lb />νειὸν δὲ σπείρειν ἔτι κουφίζουσαν ἄρουραν:
<lb />νειὸς ἀλεξιάρη παίδων εὐκηλήτειρα.
<lb rend="displayNum" n="465" /><milestone ed="P" unit="para" />εὔχεσθαι δὲ Διὶ χθονίῳ Δημήτερί θ᾽ ἁγνῇ,
<lb />ἐκτελέα βρίθειν Δημήτερος ἱερὸν ἀκτήν,
<lb />ἀρχόμενος τὰ πρῶτ᾽ ἀρότου, ὅτ᾽ ἂν ἄκρον ἐχέτλης
<lb />χειρὶ λαβὼν ὅρπηκα βοῶν ἐπὶ νῶτον ἵκηαι
<lb />ἔνδρυον ἑλκόντων μεσάβων. ὁ δὲ τυτθὸς ὄπισθε
<lb rend="displayNum" n="470" />δμῷος ἔχων μακέλην πόνον ὀρνίθεσσι τιθείη
<lb />σπέρμα κατακρύπτων: ἐυθημοσύνη γὰρ ἀρίστη
<lb />θνητοῖς ἀνθρώποις, κακοθημοσύνη δὲ κακίστη.
<lb />ὧδέ κεν ἀδροσύνῃ στάχυες νεύοιεν ἔραζε,
<lb />εἰ τέλος αὐτὸς ὄπισθεν Ὀλύμπιος ἐσθλὸν ὀπάζοι,
<lb rend="displayNum" n="475" />ἐκ δ᾽ ἀγγέων ἐλάσειας ἀράχνια: καί σε ἔολπα
<lb />γηθήσειν βιότου αἰρεύμενον ἔνδον ἐόντος.
<lb />εὐοχθέων δ᾽ ἵξεαι πολιὸν ἔαρ, οὐδὲ πρὸς ἄλλους
<lb />αὐγάσεαι: σέο δ᾽ ἄλλος ἀνὴρ κεχρημένος ἔσται.
</p></div1></body></text></TEI.2>