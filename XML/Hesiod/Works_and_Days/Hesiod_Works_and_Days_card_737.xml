<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="737" ed="p" unit="card" />
<lb /><milestone ed="P" unit="para" />μηδέ ποτ᾽ αἰενάων ποταμῶν καλλίρροον ὕδωρ
<lb />ποσσὶ περᾶν, πρίν γ᾽ εὔξῃ ἰδὼν ἐς καλὰ ῥέεθρα,
<lb />χεῖρας νιψάμενος πολυηράτῳ ὕδατι λευκῷ.
<lb rend="displayNum" n="740" />ὃς ποταμὸν διαβῇ κακότητ᾽ ἰδὲ χεῖρας ἄνιπτος,
<lb />τῷ δὲ θεοὶ νεμεσῶσι καὶ ἄλγεα δῶκαν ὀπίσσω.
<lb /><milestone ed="P" unit="para" />μηδ᾽ ἀπὸ πεντόζοιο θεῶν ἐν δαιτὶ θαλείῃ
<lb />αὖον ἀπὸ χλωροῦ τάμνειν αἴθωνι σιδήρῳ.
<lb /><milestone ed="P" unit="para" />μηδέ ποτ᾽ οἰνοχόην τιθέμεν κρητῆρος ὕπερθε
<lb rend="displayNum" n="745" />πινόντων: ὀλοὴ γὰρ ἐπ᾽ αὐτῷ μοῖρα τέτυκται.
<lb /><milestone ed="P" unit="para" />μηδὲ δόμον ποιῶν ἀνεπίξεστον καταλείπειν,
<lb />μή τοι ἐφεζομένη κρώξῃ λακέρυζα κορώνη.
<lb /><milestone ed="P" unit="para" />μηδ᾽ ἀπὸ χυτροπόδων ἀνεπιρρέκτων ἀνελόντα
<lb />ἔσθειν μηδὲ λόεσθαι: ἐπεὶ καὶ τοῖς ἔνι ποινή.
<lb rend="displayNum" n="750" /><milestone ed="P" unit="para" />μηδ᾽ ἐπ᾽ ἀκινήτοισι καθιζέμεν, οὐ γὰρ ἄμεινον,
<lb />παῖδα δυωδεκαταῖον, ὅτ᾽ ἀνέρ᾽ ἀνήνορα ποιεῖ,
<lb />μηδὲ δυωδεκάμηνον: ἴσον καὶ τοῦτο τέτυκται.
<lb />μηδὲ γυναικείῳ λουτρῷ χρόα φαιδρύνεσθαι
<lb />ἀνέρα: λευγαλέη γὰρ ἐπὶ χρόνον ἔστ᾽ ἐπὶ καὶ τῷ
<lb rend="displayNum" n="755" />ποινή. μηδ᾽ ἱεροῖσιν ἐπ᾽ αἰθομένοισι κυρήσας
<lb />μωμεύειν ἀίδηλα: θεός νύ τι καὶ τὰ νεμεσσᾷ.
<lb />μηδέ ποτ᾽ ἐν προχοῇς ποταμῶν ἅλαδε προρεόντων
<lb />μηδ᾽ ἐπὶ κρηνάων οὐρεῖν, μάλα δ᾽ ἐξαλέασθαι:
<lb />μηδ᾽ ἐναποψύχειν: τὸ γὰρ οὔ τοι λώιόν ἐστιν.
<lb rend="displayNum" n="760" /><milestone ed="P" unit="para" />ὧδ᾽ ἔρδειν: δεινὴν δὲ βροτῶν ὑπαλεύεο φήμην.
<lb />φήμη γάρ τε κακὴ πέλεται, κούφη μὲν ἀεῖραι
<lb />ῥεῖα μάλ᾽, ἀργαλέη δὲ φέρειν, χαλεπὴ δ᾽ ἀποθέσθαι.
<lb />φήμη δ᾽ οὔτις πάμπαν ἀπόλλυται, ἥν τινα πολλοὶ
<lb />λαοὶ φημίξωσι: θεός νύ τίς ἐστι καὶ αὐτή.
</p></div1></body></text></TEI.2>