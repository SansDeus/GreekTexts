<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="238" ed="p" unit="card" />
<lb /><milestone ed="P" unit="para" />οἷς δ᾽ ὕβρις τε μέμηλε κακὴ καὶ σχέτλια ἔργα,
<lb />τοῖς δὲ δίκην Κρονίδης τεκμαίρεται εὐρύοπα Ζεύς.
<lb rend="displayNum" n="240" />πολλάκι καὶ ξύμπασα πόλις κακοῦ ἀνδρὸς ἀπηύρα,
<lb />ὅς κεν ἀλιτραίνῃ καὶ ἀτάσθαλα μηχανάαται.
<lb />τοῖσιν δ᾽ οὐρανόθεν μέγ᾽ ἐπήγαγε πῆμα Κρονίων
<lb />λιμὸν ὁμοῦ καὶ λοιμόν: ἀποφθινύθουσι δὲ λαοί.
<lb />οὐδὲ γυναῖκες τίκτουσιν, μινύθουσι δὲ οἶκοι
<lb rend="displayNum" n="245" />Ζηνὸς φραδμοσύνῃσιν Ὀλυμπίου: ἄλλοτε δ᾽ αὖτε
<lb />ἢ τῶν γε στρατὸν εὐρὺν ἀπώλεσεν ἢ ὅ γε τεῖχος
<lb />ἢ νέας ἐν πόντῳ Κρονίδης ἀποαίνυται αὐτῶν.
<lb /><milestone ed="P" unit="para" />ὦ βασιλῆς, ὑμεῖς δὲ καταφράζεσθε καὶ αὐτοὶ
<lb />τήνδε δίκην: ἐγγὺς γὰρ ἐν ἀνθρώποισιν ἐόντες
<lb rend="displayNum" n="250" />ἀθάνατοι φράζονται, ὅσοι σκολιῇσι δίκῃσιν
<lb />ἀλλήλους τρίβουσι θεῶν ὄπιν οὐκ ἀλέγοντες.
<lb />τρὶς γὰρ μύριοί εἰσιν ἐπὶ χθονὶ πουλυβοτείρῃ
<lb />ἀθάνατοι Ζηνὸς φύλακες θνητῶν ἀνθρώπων:
<lb />οἵ ῥα φυλάσσουσίν τε δίκας καὶ σχέτλια ἔργα
<lb rend="displayNum" n="255" />ἠέρα ἑσσάμενοι, πάντη φοιτῶντες ἐπ᾽ αἶαν.
<lb />ἡ δέ τε παρθένος ἐστὶ Δίκη, Διὸς ἐκγεγαυῖα,
<lb />κυδρή τ᾽ αἰδοίη τε θεῶν, οἳ Ὄλυμπον ἔχουσιν.
<lb />καί ῥ᾽ ὁπότ᾽ ἄν τίς μιν βλάπτῃ σκολιῶς ὀνοτάζων,
<lb />αὐτίκα πὰρ Διὶ πατρὶ καθεζομένη Κρονίωνι
<lb rend="displayNum" n="260" />γηρύετ᾽ ἀνθρώπων ἄδικον νόον, ὄφρ᾽ ἀποτίσῃ
<lb />δῆμος ἀτασθαλίας βασιλέων, οἳ λυγρὰ νοεῦντες
<lb />ἄλλῃ παρκλίνωσι δίκας σκολιῶς ἐνέποντες.
<lb />ταῦτα φυλασσόμενοι, βασιλῆς, ἰθύνετε †δίκας
<lb />δωροφάγοι, σκολιέων δὲ δικέων ἐπὶ πάγχυ λάθεσθε.
<lb rend="displayNum" n="265" /><milestone ed="P" unit="para" />οἷ γ᾽ αὐτῷ κακὰ τεύχει ἀνὴρ ἄλλῳ κακὰ τεύχων,
<lb />ἡ δὲ κακὴ βουλὴ τῷ βουλεύσαντι κακίστη.
<lb /><milestone ed="P" unit="para" />πάντα ἰδὼν Διὸς ὀφθαλμὸς καὶ πάντα νοήσας
<lb />καί νυ τάδ᾽, αἴ κ᾽ ἐθέλῃσ᾽, ἐπιδέρκεται, οὐδέ ἑ λήθει,
<lb />οἵην δὴ καὶ τήνδε δίκην πόλις ἐντὸς ἐέργει.
<lb rend="displayNum" n="270" />νῦν δὴ ἐγὼ μήτ᾽ αὐτὸς ἐν ἀνθρώποισι δίκαιος
<lb />εἴην μήτ᾽ ἐμὸς υἱός: ἐπεὶ κακὸν ἄνδρα δίκαιον
<lb />ἔμμεναι, εἰ μείζω γε δίκην ἀδικώτερος ἕξει:
<lb />ἀλλὰ τά γ᾽ οὔ πω ἔολπα τελεῖν Δία μητιόεντα.
</p></div1></body></text></TEI.2>