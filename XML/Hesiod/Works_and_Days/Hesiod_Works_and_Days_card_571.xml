<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="571" ed="p" unit="card" />
<lb /><milestone ed="P" unit="para" />ἀλλ᾽ ὁπότ᾽ ἂν φερέοικος ἀπὸ χθονὸς ἂμ φυτὰ βαίνῃ
<lb />Πληιάδας φεύγων, τότε δὴ σκάφος οὐκέτι οἰνέων:
<lb />ἀλλ᾽ ἅρπας τε χαρασσέμεναι καὶ δμῶας ἐγείρειν:
<lb />φεύγειν δὲ σκιεροὺς θώκους καὶ ἐπ᾽ ἠόα κοῖτον
<lb rend="displayNum" n="575" />ὥρῃ ἐν ἀμήτου, ὅτε τ᾽ ἠέλιος χρόα κάρφει.
<lb />τημοῦτος σπεύδειν καὶ οἴκαδε καρπὸν ἀγινεῖν
<lb />ὄρθρου ἀνιστάμενος, ἵνα τοι βίος ἄρκιος εἴη.
<lb />ἠὼς γὰρ ἔργοιο τρίτην ἀπομείρεται αἶσαν,
<lb />ἠώς τοι προφέρει μὲν ὁδοῦ, προφέρει δὲ καὶ ἔργου,
<lb rend="displayNum" n="580" />ἠώς, ἥτε φανεῖσα πολέας ἐπέβησε κελεύθου
<lb />ἀνθρώπους πολλοῖσί τ᾽ ἐπὶ ζυγὰ βουσὶ τίθησιν.
<lb /><milestone ed="P" unit="para" />ἦμος δὲ σκόλυμός τ᾽ ἀνθεῖ καὶ ἠχέτα τέττιξ
<lb />δενδρέῳ ἐφεζόμενος λιγυρὴν καταχεύετ᾽ ἀοιδὴν
<lb />πυκνὸν ὑπὸ πτερύγων, θέρεος καματώδεος ὥρῃ,
<lb rend="displayNum" n="585" />τῆμος πιόταταί τ᾽ αἶγες καὶ οἶνος ἄριστος,
<lb />μαχλόταται δὲ γυναῖκες, ἀφαυρότατοι δέ τοι ἄνδρες
<lb />εἰσίν, ἐπεὶ κεφαλὴν καὶ γούνατα Σείριος ἄζει,
<lb />αὐαλέος δέ τε χρὼς ὑπὸ καύματος: ἀλλὰ τότ᾽ ἤδη
<lb />εἴη πετραίη τε σκιὴ καὶ βίβλινος οἶνος,
<lb rend="displayNum" n="590" />μάζα τ᾽ ἀμολγαίη γάλα τ᾽ αἰγῶν σβεννυμενάων,
<lb />καὶ βοὸς ὑλοφάγοιο κρέας μή πω τετοκυίης
<lb />πρωτογόνων τ᾽ ἐρίφων: ἐπὶ δ᾽ αἴθοπα πινέμεν οἶνον,
<lb />ἐν σκιῇ ἑζόμενον, κεκορημένον ἦτορ ἐδωδῆς,
<lb />ἀντίον ἀκραέος Ζεφύρου τρέψαντα πρόσωπα,
<lb rend="displayNum" n="595" />κρήνης τ᾽ αἰενάου καὶ ἀπορρύτου, ἥτ᾽ ἀθόλωτος,
<lb />τρὶς ὕδατος προχέειν, τὸ δὲ τέτρατον ἱέμεν οἴνου.
<lb /><milestone ed="P" unit="para" />δμωσὶ δ᾽ ἐποτρύνειν Δημήτερος ἱερὸν ἀκτὴν
<lb />δινέμεν, εὖτ᾽ ἂν πρῶτα φανῇ σθένος Ὠαρίωνος,
<lb />χώρῳ ἐν εὐαέι καὶ ἐυτροχάλῳ ἐν ἀλωῇ.
<lb rend="displayNum" n="600" />μέτρῳ δ᾽ εὖ κομίσασθαι ἐν ἄγγεσιν: αὐτὰρ ἐπὴν δὴ
<lb />πάντα βίον κατάθηαι ἐπάρμενον ἔνδοθι οἴκου,
<lb />θῆτά τ᾽ ἄοικον ποιεῖσθαι καὶ ἄτεκνον ἔριθον
<lb />δίζησθαι κέλομαι: χαλεπὴ δ᾽ ὑπόπορτις ἔριθος:
<lb />καὶ κύνα καρχαρόδοντα κομεῖν, μὴ φείδεο σίτου,
<lb rend="displayNum" n="605" />μή ποτέ σ᾽ ἡμερόκοιτος ἀνὴρ ἀπὸ χρήμαθ᾽ ἕληται.
<lb />χόρτον δ᾽ ἐσκομίσαι καὶ συρφετόν, ὄφρα τοι εἴη
<lb />βουσὶ καὶ ἡμιόνοισιν ἐπηετανόν. αὐτὰρ ἔπειτα
<lb />δμῶας ἀναψῦξαι φίλα γούνατα καὶ βόε λῦσαι.
</p></div1></body></text></TEI.2>