<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="609" ed="p" unit="card" />
<lb /><milestone ed="P" unit="para" />εὖτ᾽ ἂν δ᾽ Ὠαρίων καὶ Σείριος ἐς μέσον ἔλθῃ
<lb rend="displayNum" n="610" />οὐρανόν, Ἀρκτοῦρον δ᾽ ἐσίδῃ ῥοδοδάκτυλος Ηώς,
<lb />ὦ Πέρση, τότε πάντας ἀποδρέπεν οἴκαδε βότρυς:
<lb />δεῖξαι δ᾽ ἠελίῳ δέκα τ᾽ ἤματα καὶ δέκα νύκτας,
<lb />πέντε δὲ συσκιάσαι, ἕκτῳ δ᾽ εἰς ἄγγε᾽ ἀφύσσαι
<lb />δῶρα Διωνύσου πολυγηθέος. αὐτὰρ ἐπὴν δὴ
<lb rend="displayNum" n="615" />Πληιάδες θ᾽ Ὑάδες τε τό τε σθένος Ὠαρίωνος
<lb />δύνωσιν, τότ᾽ ἔπειτ᾽ ἀρότου μεμνημένος εἶναι
<lb />ὡραίου: πλειὼν δὲ κατὰ χθονὸς ἄρμενος εἶσιν.
<lb /><milestone ed="P" unit="para" />εἰ δέ σε ναυτιλίης δυσπεμφέλου ἵμερος αἱρεῖ,
<lb />εὖτ᾽ ἂν Πληιάδες σθένος ὄβριμον Ὠαρίωνος
<lb rend="displayNum" n="620" />φεύγουσαι πίπτωσιν ἐς ἠεροειδέα πόντον,
<lb />δὴ τότε παντοίων ἀνέμων θυίουσιν ἀῆται:
<lb />καὶ τότε μηκέτι νῆας ἔχειν ἐνὶ οἴνοπι πόντῳ,
<lb />γῆν ἐργάζεσθαι μεμνημένος, ὥς σε κελεύω.
<lb />νῆα δ᾽ ἐπ᾽ ἠπείρου ἐρύσαι πυκάσαι τε λίθοισι
<lb rend="displayNum" n="625" />πάντοθεν, ὄφρ᾽ ἴσχωσ᾽ ἀνέμων μένος ὑγρὸν ἀέντων,
<lb />χείμαρον ἐξερύσας, ἵνα μὴ πύθῃ Διὸς ὄμβρος.
<lb />ὅπλα δ᾽ ἐπάρμενα πάντα τεῷ ἐγκάτθεο οἴκῳ
<lb />εὐκόσμως στολίσας νηὸς πτερὰ ποντοπόροιο:
<lb />πηδάλιον δ᾽ ἐυεργὲς ὑπὲρ καπνοῦ κρεμάσασθαι.
<lb rend="displayNum" n="630" />αὐτὸς δ᾽ ὡραῖον μίμνειν πλόον, εἰσόκεν ἔλθῃ:
<lb />καὶ τότε νῆα θοὴν ἅλαδ᾽ ἑλκέμεν, ἐν δέ τε φόρτον
<lb />ἄρμενον ἐντύνασθαι, ἵν᾽ οἴκαδε κέρδος ἄρηαι,
<lb />ὥς περ ἐμός τε πατὴρ καὶ σός, μέγα νήπιε Πέρσῃ,
<lb />πλωίζεσκ᾽ ἐν νηυσί, βίου κεχρημένος ἐσθλοῦ:
<lb rend="displayNum" n="635" />ὅς ποτε καὶ τῇδ᾽ ἦλθε, πολὺν διὰ πόντον ἀνύσσας,
<lb />Κύμην Αἰολίδα προλιπών, ἐν νηὶ μελαίνῃ:
<lb />οὐκ ἄφενος φεύγων οὐδὲ πλοῦτόν τε καὶ ὄλβον,
<lb />ἀλλὰ κακὴν πενίην, τὴν Ζεὺς ἄνδρεσσι δίδωσιν:
<lb />νάσσατο δ᾽ ἄγχ᾽ Ἑλικῶνος ὀιζυρῇ ἐνὶ κώμῃ,
<lb rend="displayNum" n="640" />Ἄσκρῃ, χεῖμα κακῇ, θέρει ἀργαλέῃ, οὐδέ ποτ᾽ ἐσθλῇ.
</p><sp><p /></sp></div1></body></text></TEI.2>