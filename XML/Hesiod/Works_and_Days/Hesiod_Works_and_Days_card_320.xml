<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="320" ed="p" unit="card" />
<lb rend="displayNum" n="320" /><milestone ed="P" unit="para" />χρήματα δ᾽ οὐχ ἁρπακτά, θεόσδοτα πολλὸν ἀμείνω.
<lb />εἰ γάρ τις καὶ χερσὶ βίῃ μέγαν ὄλβον ἕληται,
<lb />ἢ ὅ γ᾽ ἀπὸ γλώσσης ληίσσεται, οἷά τε πολλὰ
<lb />γίγνεται, εὖτ᾽ ἂν δὴ κέρδος νόον ἐξαπατήσῃ
<lb />ἀνθρώπων, αἰδῶ δέ τ᾽ ἀναιδείη κατοπάζῃ:
<lb rend="displayNum" n="325" />ῥεῖα δέ μιν μαυροῦσι θεοί, μινύθουσι δὲ οἶκον
<lb />ἀνέρι τῷ, παῦρον δέ τ᾽ ἐπὶ χρόνον ὄλβος ὀπηδεῖ.
<lb />ἶσον δ᾽ ὅς θ᾽ ἱκέτην ὅς τε ξεῖνον κακὸν ἔρξῃ,
<lb />ὅς τε κασιγνήτοιο ἑοῦ ἀνὰ δέμνια βαίνῃ
<lb />κρυπταδίης εὐνῆς ἀλόχου, παρακαίρια ῥέζων,
<lb rend="displayNum" n="330" />ὅς τέ τευ ἀφραδίῃς ἀλιταίνεται ὀρφανὰ τέκνα,
<lb />ὅς τε γονῆα γέροντα κακῷ ἐπὶ γήραος οὐδῷ
<lb />νεικείῃ χαλεποῖσι καθαπτόμενος ἐπέεσσιν:
<lb />τῷ δ᾽ ἦ τοι Ζεὺς αὐτὸς ἀγαίεται, ἐς δὲ τελευτὴν
<lb />ἔργων ἀντ᾽ ἀδίκων χαλεπὴν ἐπέθηκεν ἀμοιβήν.
<lb rend="displayNum" n="335" />ἀλλὰ σὺ τῶν μὲν πάμπαν ἔεργ᾽ ἀεσίφρονα θυμόν.
<lb />κὰδ δύναμιν δ᾽ ἔρδειν ἱέρ᾽ ἀθανάτοισι θεοῖσιν
<lb />ἁγνῶς καὶ καθαρῶς, ἐπὶ δ᾽ ἀγλαὰ μηρία καίειν:
<lb />ἄλλοτε δὲ σπονδῇσι θύεσσί τε ἱλάσκεσθαι,
<lb />ἠμὲν ὅτ᾽ εὐνάζῃ καὶ ὅτ᾽ ἂν φάος ἱερὸν ἔλθῃ,
<lb rend="displayNum" n="340" />ὥς κέ τοι ἵλαον κραδίην καὶ θυμὸν ἔχωσιν,
<lb />ὄφρ᾽ ἄλλων ὠνῇ κλῆρον, μὴ τὸν τεὸν ἄλλος.
<lb /><milestone ed="P" unit="para" />τὸν φιλέοντ᾽ ἐπὶ δαῖτα καλεῖν, τὸν δ᾽ ἐχθρὸν ἐᾶσαι:
<lb />τὸν δὲ μάλιστα καλεῖν, ὅς τις σέθεν ἐγγύθι ναίει:
<lb />εἰ γάρ τοι καὶ χρῆμ᾽ ἐγχώριον ἄλλο γένηται,
<lb rend="displayNum" n="345" />γείτονες ἄζωστοι ἔκιον, ζώσαντο δὲ πηοί.
<lb />πῆμα κακὸς γείτων, ὅσσον τ᾽ ἀγαθὸς μέγ᾽ ὄνειαρ.
<lb />ἔμμορέ τοι τιμῆς, ὅς τ᾽ ἔμμορε γείτονος ἐσθλοῦ.
<lb />οὐδ᾽ ἂν βοῦς ἀπόλοιτ᾽, εἰ μὴ γείτων κακὸς εἴη.
<lb />εὖ μὲν μετρεῖσθαι παρὰ γείτονος, εὖ δ᾽ ἀποδοῦναι,
<lb rend="displayNum" n="350" />αὐτῷ τῷ μέτρῳ, καὶ λώιον, αἴ κε δύνηαι,
<lb />ὡς ἂν χρηίζων καὶ ἐς ὕστερον ἄρκιον εὕρῃς.
<lb /><milestone ed="P" unit="para" />μὴ κακὰ κερδαίνειν: κακὰ κέρδεα ἶσ᾽ ἀάτῃσιν.
<lb />τὸν φιλέοντα φιλεῖν, καὶ τῷ προσιόντι προσεῖναι.
<lb />καὶ δόμεν, ὅς κεν δῷ, καὶ μὴ δόμεν, ὅς κεν μὴ δῷ.
<lb rend="displayNum" n="355" />δώτῃ μέν τις ἔδωκεν, ἀδώτῃ δ᾽ οὔτις ἔδωκεν.
<lb />δὼς ἀγαθή, ἅρπαξ δὲ κακή, θανάτοιο δότειρα.
<lb />ὃς μὲν γάρ κεν ἀνὴρ ἐθέλων, ὅ γε, κεἰ μέγα δοίη,
<lb />χαίρει τῷ δώρῳ καὶ τέρπεται ὃν κατὰ θυμόν:
<lb />ὃς δέ κεν αὐτὸς ἕληται ἀναιδείηφι πιθήσας,
<lb rend="displayNum" n="360" />καί τε σμικρὸν ἐόν, τό γ᾽ ἐπάχνωσεν φίλον ἦτορ.
<lb rend="displayNum" n="363" />ὃς δ᾽ ἐπ᾽ ἐόντι φέρει, ὃ δ᾽ ἀλέξεται αἴθοπα λιμόν:
<lb rend="displayNum" n="361" />εἰ γάρ κεν καὶ σμικρὸν ἐπὶ σμικρῷ καταθεῖο
<lb rend="displayNum" n="362" />καὶ θαμὰ τοῦτ᾽ ἔρδοις, τάχα κεν μέγα καὶ τὸ γένοιτο.
<lb />οὐδὲ τό γ᾽ ἐν οἴκῳ κατακείμενον ἀνέρα κήδει.
<lb rend="displayNum" n="365" />οἴκοι βέλτερον εἶναι, ἐπεὶ βλαβερὸν τὸ θύρηφιν.
<lb />ἐσθλὸν μὲν παρεόντος ἑλέσθαι, πῆμα δὲ θυμῷ
<lb />χρηίζειν ἀπεόντος, ἅ σε φράζεσθαι ἄνωγα.
<lb />ἀρχομένου δὲ πίθου καὶ λήγοντος κορέσασθαι,
<lb />μεσσόθι φείδεσθαι: δειλὴ δ᾽ ἐνὶ πυθμένι φειδώ.
</p></div1></body></text></TEI.2>