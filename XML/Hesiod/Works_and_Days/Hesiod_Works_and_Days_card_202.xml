<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><sp><p><milestone n="202" ed="p" unit="card" />
<lb /><milestone ed="P" unit="para" />νῦν δ᾽ αἶνον βασιλεῦσιν ἐρέω φρονέουσι καὶ αὐτοῖς:</p></sp>
<p>
<lb />ὧδ᾽ ἴρηξ προσέειπεν ἀηδόνα ποικιλόδειρον
<lb />ὕψι μάλ᾽ ἐν νεφέεσσι φέρων ὀνύχεσσι μεμαρπώς:
<lb rend="displayNum" n="205" />ἣ δ᾽ ἐλεόν, γναμπτοῖσι πεπαρμένη ἀμφ᾽ ὀνύχεσσι,
<lb />μύρετο: τὴν ὅγ᾽ ἐπικρατέως πρὸς μῦθον ἔειπεν:
</p>
<sp><p><lb /><milestone ed="P" unit="para" />δαιμονίη, τί λέληκας; ἔχει νύ σε πολλὸν ἀρείων:
<lb />τῇ δ᾽ εἶς, ᾗ σ᾽ ἂν ἐγώ περ ἄγω καὶ ἀοιδὸν ἐοῦσαν:
<lb />δεῖπνον δ᾽, αἴ κ᾽ ἐθέλω, ποιήσομαι ἠὲ μεθήσω.
<lb rend="displayNum" n="210" />ἄφρων δ᾽, ὅς κ᾽ ἐθέλῃ πρὸς κρείσσονας ἀντιφερίζειν:
<lb />νίκης τε στέρεται πρός τ᾽ αἴσχεσιν ἄλγεα πάσχει.</p></sp>
<p>
<lb /><milestone ed="P" unit="para" />ὣς ἔφατ᾽ ὠκυπέτης ἴρηξ, τανυσίπτερος ὄρνις.</p>
<sp><p>
<lb /><milestone ed="P" unit="para" />ὦ Πέρση, σὺ δ᾽ ἄκουε δίκης, μηδ᾽ ὕβριν ὄφελλε:</p></sp>
<p>
<lb />ὕβρις γάρ τε κακὴ δειλῷ βροτῷ: οὐδὲ μὲν ἐσθλὸς
<lb rend="displayNum" n="215" />ῥηιδίως φερέμεν δύναται, βαρύθει δέ θ᾽ ὑπ᾽ αὐτῆς
<lb />ἐγκύρσας ἄτῃσιν: ὁδὸς δ᾽ ἑτέρηφι παρελθεῖν
<lb />κρείσσων ἐς τὰ δίκαια: Δίκη δ᾽ ὑπὲρ Ὕβριος ἴσχει
<lb />ἐς τέλος ἐξελθοῦσα: παθὼν δέ τε νήπιος ἔγνω.
<lb />αὐτίκα γὰρ τρέχει Ὅρκος ἅμα σκολιῇσι δίκῃσιν.
<lb rend="displayNum" n="220" />τῆς δὲ Δίκης ῥόθος ἑλκομένης, ᾗ κ᾽ ἄνδρες ἄγωσι
<lb />δωροφάγοι, σκολιῇς δὲ δίκῃς κρίνωσι θέμιστας.
<lb />ἣ δ᾽ ἕπεται κλαίουσα πόλιν καὶ ἤθεα λαῶν,
<lb />ἠέρα ἑσσαμένη, κακὸν ἀνθρώποισι φέρουσα,
<lb />οἵ τε μιν ἐξελάσωσι καὶ οὐκ ἰθεῖαν ἔνειμαν.
<lb rend="displayNum" n="225" />Οἳ δὲ δίκας ξείνοισι καὶ ἐνδήμοισι διδοῦσιν
<lb />ἰθείας καὶ μή τι παρεκβαίνουσι δικαίου,
<lb />τοῖσι τέθηλε πόλις, λαοὶ δ᾽ ἀνθεῦσιν ἐν αὐτῇ:
<lb />εἰρήνη δ᾽ ἀνὰ γῆν κουροτρόφος, οὐδέ ποτ᾽ αὐτοῖς
<lb />ἀργαλέον πόλεμον τεκμαίρεται εὐρύοπα Ζεύς:
<lb rend="displayNum" n="230" />οὐδέ ποτ᾽ ἰθυδίκῃσι μετ᾽ ἀνδράσι λιμὸς ὀπηδεῖ
<lb />οὐδ᾽ ἄτη, θαλίῃς δὲ μεμηλότα ἔργα νέμονται.
<lb />τοῖσι φέρει μὲν γαῖα πολὺν βίον, οὔρεσι δὲ δρῦς
<lb />ἄκρη μέν τε φέρει βαλάνους, μέσση δὲ μελίσσας:
<lb />εἰροπόκοι δ᾽ ὄιες μαλλοῖς καταβεβρίθασιν:
<lb rend="displayNum" n="235" />τίκτουσιν δὲ γυναῖκες ἐοικότα τέκνα γονεῦσιν:
<lb />θάλλουσιν δ᾽ ἀγαθοῖσι διαμπερές: οὐδ᾽ ἐπὶ νηῶν
<lb />νίσσονται, καρπὸν δὲ φέρει ζείδωρος ἄρουρα.
</p></div1></body></text></TEI.2>