<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="83" ed="p" unit="card" />
<lb /><milestone ed="P" unit="para" />αὐτὰρ ἐπεὶ δόλον αἰπὺν ἀμήχανον ἐξετέλεσσεν,
<lb />εἰς Ἐπιμηθέα πέμπε πατὴρ κλυτὸν Ἀργεϊφόντην
<lb rend="displayNum" n="85" />δῶρον ἄγοντα, θεῶν ταχὺν ἄγγελον: οὐδ᾽ Ἐπιμηθεὺς
<lb />ἐφράσαθ᾽, ὥς οἱ ἔειπε Προμηθεὺς μή ποτε δῶρον
<lb />δέξασθαι πὰρ Ζηνὸς Ὀλυμπίου, ἀλλ᾽ ἀποπέμπειν
<lb />ἐξοπίσω, μή πού τι κακὸν θνητοῖσι γένηται.
<lb />αὐτὰρ ὃ δεξάμενος, ὅτε δὴ κακὸν εἶχ᾽, ἐνόησεν.
<lb rend="displayNum" n="90" />Πρὶν μὲν γὰρ ζώεσκον ἐπὶ χθονὶ φῦλ᾽ ἀνθρώπων
<lb />νόσφιν ἄτερ τε κακῶν καὶ ἄτερ χαλεποῖο πόνοιο
<lb />νούσων τ᾽ ἀργαλέων, αἵ τ᾽ ἀνδράσι Κῆρας ἔδωκαν.
<lb /><del status="unremarkable">αἶψα γὰρ ἐν κακότητι βροτοὶ καταγηράσκουσιν.</del>
<lb />ἀλλὰ γυνὴ χείρεσσι πίθου μέγα πῶμ᾽ ἀφελοῦσα
<lb rend="displayNum" n="95" />ἐσκέδασ᾽: ἀνθρώποισι δ᾽ ἐμήσατο κήδεα λυγρά.
<lb />μούνη δ᾽ αὐτόθι Ἐλπὶς ἐν ἀρρήκτοισι δόμοισιν
<lb />ἔνδον ἔμιμνε πίθου ὑπὸ χείλεσιν, οὐδὲ θύραζε
<lb />ἐξέπτη: πρόσθεν γὰρ ἐπέλλαβε πῶμα πίθοιο
<lb /><del status="unremarkable">αἰγιόχου βουλῇσι Διὸς νεφεληγερέταο.</del>
<lb rend="displayNum" n="100" />ἄλλα δὲ μυρία λυγρὰ κατ᾽ ἀνθρώπους ἀλάληται:
<lb />πλείη μὲν γὰρ γαῖα κακῶν, πλείη δὲ θάλασσα:
<lb />νοῦσοι δ᾽ ἀνθρώποισιν ἐφ᾽ ἡμέρῃ, αἳ δ᾽ ἐπὶ νυκτὶ
<lb />αὐτόματοι φοιτῶσι κακὰ θνητοῖσι φέρουσαι
<lb />σιγῇ, ἐπεὶ φωνὴν ἐξείλετο μητίετα Ζεύς.
<lb rend="displayNum" n="105" />οὕτως οὔτι πη ἔστι Διὸς νόον ἐξαλέασθαι.
<lb /><milestone ed="P" unit="para" />εἰ δ᾽ ἐθέλεις, ἕτερόν τοι ἐγὼ λόγον ἐκκορυφώσω
<lb />εὖ καὶ ἐπισταμένως: σὺ δ᾽ ἐνὶ φρεσὶ βάλλεο σῇσιν.
<lb />ὡς ὁμόθεν γεγάασι θεοὶ θνητοί τ᾽ ἄνθρωποι.
</p></div1></body></text></TEI.2>