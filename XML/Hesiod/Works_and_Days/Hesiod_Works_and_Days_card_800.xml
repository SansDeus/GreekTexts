<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="800" ed="p" unit="card" />
<lb rend="displayNum" n="800" />Ἐν δὲ τετάρτῃ μηνὸς ἄγεσθαι οἶκον ἄκοιτιν
<lb />οἰωνοὺς κρίνας, οἳ ἐπ᾽ ἔργματι τούτῳ ἄριστοι.
<lb /><milestone ed="P" unit="para" />πέμπτας δ᾽ ἐξαλέασθαι, ἐπεὶ χαλεπαί τε καὶ αἰναί:
<lb />ἐν πέμπτῃ γάρ φασιν Ἐρινύας ἀμφιπολεύειν
<lb />Ὅρκον γεινόμενον, τὸν Ἔρις τέκε πῆμ᾽ ἐπιόρκοις.
<lb rend="displayNum" n="805" />Μέσσῃ δ᾽ ἑβδομάτῃ Δημήτερος ἱερὸν ἀκτὴν
<lb />εὖ μάλ᾽ ὀπιπεύοντα ἐυτροχάλῳ ἐν ἀλωῇ
<lb />βαλλέμεν, ὑλοτόμον τε ταμεῖν θαλαμήια δοῦρα
<lb />νήιά τε ξύλα πολλά, τά τ᾽ ἄρμενα νηυσὶ πέλονται.
<lb />τετράδι δ᾽ ἄρχεσθαι νῆας πήγνυσθαι ἀραιάς.
<lb rend="displayNum" n="810" /><milestone ed="P" unit="para" />εἰνὰς δ᾽ ἡ μέσση ἐπὶ δείελα λώιον ἦμαρ,
<lb />πρωτίστη δ᾽ εἰνὰς παναπήμων ἀνθρώποισιν:
<lb />ἐσθλὴ μὲν γάρ θ᾽ ἥ γε φυτευέμεν ἠδὲ γενέσθαι
<lb />ἀνέρι τ᾽ ἠδὲ γυναικί: καὶ οὔποτε πάγκακον ἦμαρ.
<lb /><milestone ed="P" unit="para" />παῦροι δ᾽ αὖτε ἴσασι τρισεινάδα μηνὸς ἀρίστην
<lb rend="displayNum" n="815" />ἄρξασθαί τε πίθου καὶ ἐπὶ ζυγὸν αὐχένι θεῖναι
<lb />βουσὶ καὶ ἡμιόνοισι καὶ ἵπποις ὠκυπόδεσσι,
<lb />νῆα πολυκλήιδα θοὴν εἰς οἴνοπα πόντον
<lb />εἰρύμεναι: παῦροι δέ τ᾽ ἀληθέα κικλῄσκουσιν.
<lb /><milestone ed="P" unit="para" />τετράδι δ᾽ οἶγε πίθον: περὶ πάντων ἱερὸν ἦμαρ
<lb rend="displayNum" n="820" />μέσση: παῦροι δ᾽ αὖτε μετ᾽ εἰκάδα μηνὸς ἀρίστην
<lb />ἠοῦς γιγνομένης: ἐπὶ δείελα δ᾽ ἐστὶ χερείων.
<lb /><milestone ed="P" unit="para" />αἵδε μὲν ἡμέραι εἰσιν ἐπιχθονίοις μέγ᾽ ὄνειαρ,
<lb />αἱ δ᾽ ἄλλαι μετάδουποι, ἀκήριοι, οὔ τι φέρουσαι.
<lb />ἄλλος δ᾽ ἀλλοίην αἰνεῖ, παῦροι δὲ ἴσασιν.
<lb rend="displayNum" n="825" />ἄλλοτε μητρυιὴ πέλει ἡμέρη, ἄλλοτε μήτηρ.
<lb />τάων εὐδαίμων τε καὶ ὄλβιος, ὃς τάδε πάντα
<lb />εἰδὼς ἐργάζηται ἀναίτιος ἀθανάτοισιν,
<lb />ὄρνιθας κρίνων καὶ ὑπερβασίας ἀλεείνων.</p>
</div1></body></text>
</TEI.2>