<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="109" ed="p" unit="card" />
<lb /><milestone ed="P" unit="para" />χρύσεον μὲν πρώτιστα γένος μερόπων ἀνθρώπων
<lb rend="displayNum" n="110" />ἀθάνατοι ποίησαν Ὀλύμπια δώματ᾽ ἔχοντες.
<lb />οἳ μὲν ἐπὶ Κρόνου ἦσαν, ὅτ᾽ οὐρανῷ ἐμβασίλευεν:
<lb />ὥστε θεοὶ δ᾽ ἔζωον ἀκηδέα θυμὸν ἔχοντες
<lb />νόσφιν ἄτερ τε πόνων καὶ ὀιζύος: οὐδέ τι δειλὸν
<lb />γῆρας ἐπῆν, αἰεὶ δὲ πόδας καὶ χεῖρας ὁμοῖοι
<lb rend="displayNum" n="115" />τέρποντ᾽ ἐν θαλίῃσι κακῶν ἔκτοσθεν ἁπάντων:
<lb />θνῇσκον δ᾽ ὥσθ᾽ ὕπνῳ δεδμημένοι: ἐσθλὰ δὲ πάντα
<lb />τοῖσιν ἔην: καρπὸν δ᾽ ἔφερε ζείδωρος ἄρουρα
<lb />αὐτομάτη πολλόν τε καὶ ἄφθονον: οἳ δ᾽ ἐθελημοὶ
<lb />ἥσυχοι ἔργ᾽ ἐνέμοντο σὺν ἐσθλοῖσιν πολέεσσιν.
<lb rend="displayNum" n="120" />ἀφνειοὶ μήλοισι, φίλοι μακάρεσσι θεοῖσιν.
<lb /><milestone ed="P" unit="para" />αὐτὰρ ἐπεὶ δὴ τοῦτο γένος κατὰ γαῖ᾽ ἐκάλυψε,—
<lb />τοὶ μὲν δαίμονες ἁγνοὶ ἐπιχθόνιοι καλέονται
<lb />ἐσθλοί, ἀλεξίκακοι, φύλακες θνητῶν ἀνθρώπων,
<lb /><del status="unremarkable">οἵ ῥα φυλάσσουσίν τε δίκας καὶ σχέτλια ἔργα
<lb rend="displayNum" n="125" />ἠέρα ἑσσάμενοι πάντη φοιτῶντες ἐπ᾽ αἶαν,</del>
<lb />πλουτοδόται: καὶ τοῦτο γέρας βασιλήιον ἔσχον—,
<lb />δεύτερον αὖτε γένος πολὺ χειρότερον μετόπισθεν
<lb />ἀργύρεον ποίησαν Ὀλύμπια δώματ᾽ ἔχοντες,
<lb />χρυσέῳ οὔτε φυὴν ἐναλίγκιον οὔτε νόημα.
<lb rend="displayNum" n="130" />ἀλλ᾽ ἑκατὸν μὲν παῖς ἔτεα παρὰ μητέρι κεδνῇ
<lb />ἐτρέφετ᾽ ἀτάλλων, μέγα νήπιος, ᾧ ἐνὶ οἴκῳ.
<lb />ἀλλ᾽ ὅτ᾽ ἄρ᾽ ἡβήσαι τε καὶ ἥβης μέτρον ἵκοιτο,
<lb />παυρίδιον ζώεσκον ἐπὶ χρόνον, ἄλγε᾽ ἔχοντες
<lb />ἀφραδίῃς: ὕβριν γὰρ ἀτάσθαλον οὐκ ἐδύναντο
<lb rend="displayNum" n="135" />ἀλλήλων ἀπέχειν, οὐδ᾽ ἀθανάτους θεραπεύειν
<lb />ἤθελον οὐδ᾽ ἔρδειν μακάρων ἱεροῖς ἐπὶ βωμοῖς,
<lb />ἣ θέμις ἀνθρώποις κατὰ ἤθεα. τοὺς μὲν ἔπειτα
<lb />Ζεὺς Κρονίδης ἔκρυψε χολούμενος, οὕνεκα τιμὰς
<lb />οὐκ ἔδιδον μακάρεσσι θεοῖς, οἳ Ὄλυμπον ἔχουσιν.
</p></div1></body></text></TEI.2>