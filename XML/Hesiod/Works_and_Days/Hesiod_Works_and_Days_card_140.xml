<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="140" ed="p" unit="card" />
<lb rend="displayNum" n="140" /><milestone ed="P" unit="para" />αὐτὰρ ἐπεὶ καὶ τοῦτο γένος κατὰ γαῖ᾽ ἐκάλυψε,—
<lb />τοὶ μὲν ὑποχθόνιοι μάκαρες θνητοῖς καλέονται,
<lb />δεύτεροι, ἀλλ᾽ ἔμπης τιμὴ καὶ τοῖσιν ὀπηδεῖ—,
<lb />Ζεὺς δὲ πατὴρ τρίτον ἄλλο γένος μερόπων ἀνθρώπων
<lb />χάλκειον ποίησ᾽, οὐκ ἀργυρέῳ οὐδὲν ὁμοῖον,
<lb rend="displayNum" n="145" />ἐκ μελιᾶν, δεινόν τε καὶ ὄβριμον: οἷσιν Ἄρηος
<lb />ἔργ᾽ ἔμελεν στονόεντα καὶ ὕβριες: οὐδέ τι σῖτον
<lb />ἤσθιον, ἀλλ᾽ ἀδάμαντος ἔχον κρατερόφρονα θυμόν,
<lb />ἄπλαστοι: μεγάλη δὲ βίη καὶ χεῖρες ἄαπτοι
<lb />ἐξ ὤμων ἐπέφυκον ἐπὶ στιβαροῖσι μέλεσσιν.
<lb rend="displayNum" n="150" />ὧν δ᾽ ἦν χάλκεα μὲν τεύχεα, χάλκεοι δέ τε οἶκοι
<lb />χαλκῷ δ᾽ εἰργάζοντο: μέλας δ᾽ οὐκ ἔσκε σίδηρος.
<lb />καὶ τοὶ μὲν χείρεσσιν ὕπο σφετέρῃσι δαμέντες
<lb />βῆσαν ἐς εὐρώεντα δόμον κρυεροῦ Αίδαο
<lb />νώνυμνοι: θάνατος δὲ καὶ ἐκπάγλους περ ἐόντας
<lb rend="displayNum" n="155" />εἷλε μέλας, λαμπρὸν δ᾽ ἔλιπον φάος ἠελίοιο.
<lb /><milestone ed="P" unit="para" />αὐτὰρ ἐπεὶ καὶ τοῦτο γένος κατὰ γαῖ᾽ ἐκάλυψεν,
<lb />αὖτις ἔτ᾽ ἄλλο τέταρτον ἐπὶ χθονὶ πουλυβοτείρῃ
<lb />Ζεὺς Κρονίδης ποίησε, δικαιότερον καὶ ἄρειον,
<lb />ἀνδρῶν ἡρώων θεῖον γένος, οἳ καλέονται
<lb rend="displayNum" n="160" />ἡμίθεοι, προτέρη γενεὴ κατ᾽ ἀπείρονα γαῖαν.
<lb />καὶ τοὺς μὲν πόλεμός τε κακὸς καὶ φύλοπις αἰνή,
<lb />τοὺς μὲν ὑφ᾽ ἑπταπύλῳ Θήβῃ, Καδμηίδι γαίῃ,
<lb />ὤλεσε μαρναμένους μήλων ἕνεκ᾽ Οἰδιπόδαο,
<lb />τοὺς δὲ καὶ ἐν νήεσσιν ὑπὲρ μέγα λαῖτμα θαλάσσης
<lb rend="displayNum" n="165" />ἐς Τροίην ἀγαγὼν Ἑλένης ἕνεκ᾽ ἠυκόμοιο.
<lb />ἔνθ᾽ ἤτοι τοὺς μὲν θανάτου τέλος ἀμφεκάλυψε,
<lb />τοῖς δὲ δίχ᾽ ἀνθρώπων βίοτον καὶ ἤθε᾽ ὀπάσσας
<lb />Ζεὺς Κρονίδης κατένασσε πατὴρ ἐς πείρατα γαίης.
<lb rend="displayNum" n="170" />καὶ τοὶ μὲν ναίουσιν ἀκηδέα θυμὸν ἔχοντες
<lb />ἐν μακάρων νήσοισι παρ᾽ Ὠκεανὸν βαθυδίνην,
<lb />ὄλβιοι ἥρωες, τοῖσιν μελιηδέα καρπὸν
<lb rend="displayNum" n="173" />τρὶς ἔτεος θάλλοντα φέρει ζείδωρος ἄρουρα.
<lb rend="displayNum" n="169" />τηλοῦ ἀπ᾽ ἀθανάτων: τοῖσιν Κρόνος ἐμβασιλεύει.
<lb rend="displayNum" n="169a" /><del status="unremarkable">τοῦ γὰρ δεσμὸ</del>ν ἔλυσε πα<del status="unremarkable">τὴρ ἀνδρῶν τε θεῶν τε.
<lb rend="displayNum" n="169b" />τοῖσι δ᾽ ὁμῶς ν</del>εάτοις τιμὴ <del status="unremarkable">καὶ κῦδος ὀπηδεῖ.
<lb rend="displayNum" n="169c" />Πέμπτον δ᾽ αὖτις ἔτ᾽ ἄ</del>λλο γένος θῆκ᾽ <del status="unremarkable">εὐρύοπα Ζεὺς
<lb rend="displayNum" n="169d" />ἀνδρῶν, οἳ</del> γεγάασιν ἐπὶ <del status="unremarkable">χθονὶ πουλυβοτείρῃ.</del>
</p></div1></body></text></TEI.2>