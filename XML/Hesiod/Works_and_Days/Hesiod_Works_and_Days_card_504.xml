<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="504" ed="p" unit="card" />
<lb /><milestone ed="P" unit="para" />μῆνα δὲ Ληναιῶνα, κάκ᾽ ἤματα, βουδόρα πάντα,
<lb rend="displayNum" n="505" />τοῦτον ἀλεύασθαι, καὶ πηγάδας, αἵτ᾽ ἐπὶ γαῖαν
<lb />πνεύσαντος Βορέαο δυσηλεγέες τελέθουσιν,
<lb />ὅστε διὰ Θρῄκης ἱπποτρόφου εὐρέι πόντῳ
<lb />ἐμπνεύσας ὤρινε: μέμυκε δὲ γαῖα καὶ ὕλη:
<lb />πολλὰς δὲ δρῦς ὑψικόμους ἐλάτας τε παχείας
<lb rend="displayNum" n="510" />οὔρεος ἐν βήσσῃς πιλνᾷ χθονὶ πουλυβοτείρῃ
<lb />ἐμπίπτων, καὶ πᾶσα βοᾷ τότε νήριτος ὕλη.
<lb />θῆρες δὲ φρίσσουσ᾽, οὐρὰς δ᾽ ὑπὸ μέζε᾽ ἔθεντο,
<lb />τῶν καὶ λάχνῃ δέρμα κατάσκιον: ἀλλά νυ καὶ τῶν
<lb />ψυχρὸς ἐὼν διάησι δασυστέρνων περ ἐόντων.
<lb rend="displayNum" n="515" />καί τε διὰ ῥινοῦ βοὸς ἔρχεται, οὐδέ μιν ἴσχει:
<lb />καί τε δι᾽ αἶγα ἄησι τανύτριχα: πώεα δ᾽ οὔ τι,
<lb />οὕνεκ᾽ ἐπηεταναὶ τρίχες αὐτῶν, οὐ διάησιν
<lb />ἲς ἀνέμου Βορέου: τροχαλὸν δὲ γέροντα τίθησιν.
<lb />καὶ διὰ παρθενικῆς ἁπαλόχροος οὐ διάησιν,
<lb rend="displayNum" n="520" />ἥτε δόμων ἔντοσθε φίλῃ παρὰ μητέρι μίμνει
<lb />οὔ πω ἔργα ἰδυῖα πολυχρύσου Ἀφροδίτης:
<lb />εὖ τε λοεσσαμένη τέρενα χρόα καὶ λίπ᾽ ἐλαίῳ
<lb />χρισαμένη μυχίη καταλέξεται ἔνδοθι οἴκου
<lb />ἤματι χειμερίῳ, ὅτ᾽ ἀνόστεος ὃν πόδα τένδει
<lb rend="displayNum" n="525" />ἔν τ᾽ ἀπύρῳ οἴκῳ καὶ ἤθεσι λευγαλέοισιν.
<lb />οὐδέ οἱ ἠέλιος δείκνυ νομὸν ὁρμηθῆναι:
<lb />ἀλλ᾽ ἐπὶ κυανέων ἀνδρῶν δῆμόν τε πόλιν τε
<lb />στρωφᾶται, βράδιον δὲ Πανελλήνεσσι φαείνει.
<lb />καὶ τότε δὴ κεραοὶ καὶ νήκεροι ὑληκοῖται
<lb rend="displayNum" n="530" />λυγρὸν μυλιόωντες ἀνὰ δρία βησσήεντα
<lb />φεύγουσιν: καὶ πᾶσιν ἐνὶ φρεσὶ τοῦτο μέμηλεν,
<lb />ὡς σκέπα μαιόμενοι πυκινοὺς κευθμῶνας ἔχωσι
<lb />καὶ γλάφυ πετρῆεν: τότε δὴ τρίποδι βροτῷ ἶσοι,
<lb />οὗ τ᾽ ἐπὶ νῶτα ἔαγε, κάρη δ᾽ εἰς οὖδας ὁρᾶται,
<lb rend="displayNum" n="535" />τῷ ἴκελοι φοιτῶσιν, ἀλευόμενοι νίφα λευκήν.
</p></div1></body></text></TEI.2>