<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="706" ed="p" unit="card" />
<lb /><milestone ed="P" unit="para" />εὖ δ᾽ ὄπιν ἀθανάτων μακάρων πεφυλαγμένος εἶναι.
<lb />μηδὲ κασιγνήτῳ ἶσον ποιεῖσθαι ἑταῖρον:
<lb />εἰ δέ κε ποιήσῃς, μή μιν πρότερος κακὸν ἔρξῃς.
<lb />μηδὲ ψεύδεσθαι γλώσσης χάριν: εἰ δὲ σέ γ᾽ ἄρχῃ
<lb rend="displayNum" n="710" />ἤ τι ἔπος εἰπὼν ἀποθύμιον ἠὲ καὶ ἔρξας,
<lb />δὶς τόσα τίνυσθαι μεμνημένος: εἰ δὲ σέ γ᾽ αὖτις
<lb />ἡγῆτ᾽ ἐς φιλότητα, δίκην δ᾽ ἐθέλῃσι παρασχεῖν,
<lb />δέξασθαι: δειλός τοι ἀνὴρ φίλον ἄλλοτε ἄλλον
<lb />ποιεῖται, σὲ δὲ μή τι νόον κατελεγχέτω εἶδος.
<lb rend="displayNum" n="715" /><milestone ed="P" unit="para" />μηδὲ πολύξεινον μηδ᾽ ἄξεινον καλέεσθαι,
<lb />μηδὲ κακῶν ἕταρον μηδ᾽ ἐσθλῶν νεικεστῆρα.
<lb /><milestone ed="P" unit="para" />μηδέ ποτ᾽ οὐλομένην πενίην θυμοφθόρον ἀνδρὶ
<lb />τέτλαθ᾽ ὀνειδίζειν, μακάρων δόσιν αἰὲν ἐόντων.
<lb />γλώσσης τοι θησαυρὸς ἐν ἀνθρώποισιν ἄριστος
<lb rend="displayNum" n="720" />φειδωλῆς, πλείστη δὲ χάρις κατὰ μέτρον ἰούσης.
<lb />εἰ δὲ κακὸν εἴποις, τάχα κ᾽ αὐτὸς μεῖζον ἀκούσαις.
<lb /><milestone ed="P" unit="para" />μηδὲ πολυξείνου δαιτὸς δυσπέμφελος εἶναι
<lb />ἐκ κοινοῦ: πλείστη δὲ χάρις, δαπάνη τ᾽ ὀλιγίστη.
<lb /><milestone ed="P" unit="para" />μηδέ ποτ᾽ ἐξ ἠοῦς Διὶ λειβέμεν αἴθοπα οἶνον
<lb rend="displayNum" n="725" />χερσὶν ἀνίπτοισιν μηδ᾽ ἄλλοις ἀθανάτοισιν:
<lb />οὐ γὰρ τοί γε κλύουσιν, ἀποπτύουσι δέ τ᾽ ἀράς.
<lb /><milestone ed="P" unit="para" />μηδ᾽ ἄντ᾽ ἠελίου τετραμμένος ὀρθὸς ὀμιχεῖν:
<lb />αὐτὰρ ἐπεί κε δύῃ, μεμνημένος, ἔς τ᾽ ἀνιόντα:
<lb />μήτ᾽ ἐν ὁδῷ μήτ᾽ ἐκτὸς ὁδοῦ προβάδην οὐρήσῃς
<lb rend="displayNum" n="730" />μηδ᾽ ἀπογυμνωθείς: μακάρων τοι νύκτες ἔασιν:
<lb />ἑζόμενος δ᾽ ὅ γε θεῖος ἀνήρ, πεπνυμένα εἰδώς,
<lb />ἢ ὅ γε πρὸς τοῖχον πελάσας ἐυερκέος αὐλῆς.
<lb /><milestone ed="P" unit="para" />μηδ᾽ αἰδοῖα γονῇ πεπαλαγμένος ἔνδοθι οἴκου
<lb />ἱστίῃ ἐμπελαδὸν παραφαινέμεν, ἀλλ᾽ ἀλέασθαι.
<lb rend="displayNum" n="735" />μηδ᾽ ἀπὸ δυσφήμοιο τάφου ἀπονοστήσαντα
<lb />σπερμαίνειν γενεήν, ἀλλ᾽ ἀθανάτων ἀπὸ δαιτός.
</p></div1></body></text></TEI.2>