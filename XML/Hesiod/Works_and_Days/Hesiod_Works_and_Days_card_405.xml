<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="405" ed="p" unit="card" />
<lb rend="displayNum" n="405" /><milestone ed="P" unit="para" />οἶκον μὲν πρώτιστα γυναῖκά τε βοῦν τ᾽ ἀροτῆρα,
<lb />κτητήν, οὐ γαμετήν, ἥτις καὶ βουσὶν ἕποιτο,
<lb />χρήματα δ᾽ ἐν οἴκῳ πάντ᾽ ἄρμενα ποιήσασθαι,
<lb />μὴ σὺ μὲν αἰτῇς ἄλλον, ὃ δ᾽ ἀρνῆται, σὺ δὲ τητᾷ,
<lb />ἡ δ᾽ ὥρη παραμείβηται, μινύθῃ δὲ τὸ ἔργον.
<lb rend="displayNum" n="410" />μηδ᾽ ἀναβάλλεσθαι ἔς τ᾽ αὔριον ἔς τε ἔνηφιν:
<lb />οὐ γὰρ ἐτωσιοεργὸς ἀνὴρ πίμπλησι καλιὴν
<lb />οὐδ᾽ ἀναβαλλόμενος: μελέτη δὲ τὸ ἔργον ὀφέλλει:
<lb />αἰεὶ δ᾽ ἀμβολιεργὸς ἀνὴρ ἄτῃσι παλαίει.
<lb /><milestone ed="P" unit="para" />ἦμος δὴ λήγει μένος ὀξέος ἠελίοιο
<lb rend="displayNum" n="415" />καύματος ἰδαλίμου, μετοπωρινὸν ὀμβρήσαντος
<lb />Ζηνὸς ἐρισθενέος, μετὰ δὲ τρέπεται βρότεος χρὼς
<lb />πολλὸν ἐλαφρότερος: δὴ γὰρ τότε Σείριος ἀστὴρ
<lb />βαιὸν ὑπὲρ κεφαλῆς κηριτρεφέων ἀνθρώπων
<lb />ἔρχεται ἠμάτιος, πλεῖον δέ τε νυκτὸς ἐπαυρεῖ:
<lb rend="displayNum" n="420" />τῆμος ἀδηκτοτάτη πέλεται τμηθεῖσα σιδήρῳ
<lb />ὕλη, φύλλα δ᾽ ἔραζε χέει, πτόρθοιό τε λήγει:
<lb />τῆμος ἄρ᾽ ὑλοτομεῖν μεμνημένος ὥρια ἔργα.
<lb />ὄλμον μὲν τριπόδην τάμνειν, ὕπερον δὲ τρίπηχυν,
<lb />ἄξονα δ᾽ ἑπταπόδην: μάλα γάρ νύ τοι ἄρμενον οὕτω:
<lb rend="displayNum" n="425" />εἰ δέ κεν ὀκταπόδην, ἀπὸ καὶ σφῦράν κε τάμοιο.
<lb />τρισπίθαμον δ᾽ ἄψιν τάμνειν δεκαδώρῳ ἀμάξῃ.
<lb />πόλλ᾽ ἐπικαμπύλα κᾶλα: φέρειν δὲ γύην, ὅτ᾽ ἂν εὕρῃς,
<lb />ἐς οἶκον, κατ᾽ ὄρος διζήμενος ἢ κατ᾽ ἄρουραν,
<lb />πρίνινον: ὃς γὰρ βουσὶν ἀροῦν ὀχυρώτατός ἐστιν,
<lb rend="displayNum" n="430" />εὖτ᾽ ἂν Ἀθηναίης δμῷος ἐν ἐλύματι πήξας
<lb />γόμφοισιν πελάσας προσαρήρεται ἱστοβοῆι.
<lb />δοιὰ δὲ θέσθαι ἄροτρα, πονησάμενος κατὰ οἶκον,
<lb />αὐτόγυον καὶ πηκτόν, ἐπεὶ πολὺ λώιον οὕτω:
<lb />εἴ χ᾽ ἕτερον ἄξαις, ἕτερόν κ᾽ ἐπὶ βουσὶ βάλοιο.
<lb rend="displayNum" n="435" />δάφνης δ᾽ ἢ πτελέης ἀκιώτατοι ἱστοβοῆες,
<lb />δρυὸς ἔλυμα, γύης πρίνου: βόε δ᾽ ἐνναετήρω
<lb />ἄρσενε κεκτῆσθαι, τῶν γὰρ σθένος οὐκ ἀλαπαδνόν,
<lb />ἥβης μέτρον ἔχοντε: τὼ ἐργάζεσθαι ἀρίστω.
<lb />οὐκ ἂν τώ γ᾽ ἐρίσαντε ἐν αὔλακι κὰμ μὲν ἄροτρον
<lb rend="displayNum" n="440" />ἄξειαν, τὸ δὲ ἔργον ἐτώσιον αὖθι λίποιεν.
<lb />τοῖς δ᾽ ἅμα τεσσαρακονταετὴς αἰζηὸς ἕποιτο
<lb />ἄρτον δειπνήσας τετράτρυφον, ὀκτάβλωμον,
<lb />ὃς ἔργου μελετῶν ἰθεῖάν κ᾽ αὔλακ᾽ ἐλαύνοι,
<lb />μηκέτι παπταίνων μεθ᾽ ὁμήλικας, ἀλλ᾽ ἐπὶ ἔργῳ
<lb rend="displayNum" n="445" />θυμὸν ἔχων: τοῦ δ᾽ οὔτι νεώτερος ἄλλος ἀμείνων
<lb />σπέρματα δάσσασθαι καὶ ἐπισπορίην ἀλέασθαι.
<lb />κουρότερος γὰρ ἀνὴρ μεθ᾽ ὁμήλικας ἐπτοίηται.
</p></div1></body></text></TEI.2>