<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="174" ed="p" unit="card" /></p>
<sp><p>
<lb rend="displayNum" n="174" /><milestone ed="P" unit="para" />μηκέτ᾽ ἔπειτ᾽ ὤφελλον ἐγὼ πέμπτοισι μετεῖναι
<lb rend="displayNum" n="175" />ἀνδράσιν, ἀλλ᾽ ἢ πρόσθε θανεῖν ἢ ἔπειτα γενέσθαι.</p></sp>
<p>
<lb />νῦν γὰρ δὴ γένος ἐστὶ σιδήρεον: οὐδέ ποτ᾽ ἦμαρ
<lb />παύονται καμάτου καὶ ὀιζύος, οὐδέ τι νύκτωρ
<lb />φθειρόμενοι. χαλεπὰς δὲ θεοὶ δώσουσι μερίμνας:
<lb />ἀλλ᾽ ἔμπης καὶ τοῖσι μεμείξεται ἐσθλὰ κακοῖσιν.
<lb rend="displayNum" n="180" />Ζεὺς δ᾽ ὀλέσει καὶ τοῦτο γένος μερόπων ἀνθρώπων,
<lb />εὖτ᾽ ἂν γεινόμενοι πολιοκρόταφοι τελέθωσιν.
<lb />οὐδὲ πατὴρ παίδεσσιν ὁμοίιος οὐδέ τι παῖδες,
<lb />οὐδὲ ξεῖνος ξεινοδόκῳ καὶ ἑταῖρος ἑταίρῳ,
<lb />οὐδὲ κασίγνητος φίλος ἔσσεται, ὡς τὸ πάρος περ.
<lb rend="displayNum" n="185" />αἶψα δὲ γηράσκοντας ἀτιμήσουσι τοκῆας:
<lb />μέμψονται δ᾽ ἄρα τοὺς χαλεποῖς βάζοντες ἔπεσσι
<lb />σχέτλιοι οὐδὲ θεῶν ὄπιν εἰδότες: οὐδέ κεν οἵ γε
<lb />γηράντεσσι τοκεῦσιν ἀπὸ θρεπτήρια δοῖεν
<lb />χειροδίκαι: ἕτερος δ᾽ ἑτέρου πόλιν ἐξαλαπάξει.
<lb rend="displayNum" n="190" />οὐδέ τις εὐόρκου χάρις ἔσσεται οὔτε δικαίου
<lb />οὔτ᾽ ἀγαθοῦ, μᾶλλον δὲ κακῶν ῥεκτῆρα καὶ ὕβριν
<lb />ἀνέρες αἰνήσουσι: δίκη δ᾽ ἐν χερσί, καὶ αἰδὼς
<lb />οὐκ ἔσται: βλάψει δ᾽ ὁ κακὸς τὸν ἀρείονα φῶτα
<lb />μύθοισιν σκολιοῖς ἐνέπων, ἐπὶ δ᾽ ὅρκον ὀμεῖται.
<lb rend="displayNum" n="195" />ζῆλος δ᾽ ἀνθρώποισιν ὀιζυροῖσιν ἅπασι
<lb />δυσκέλαδος κακόχαρτος ὁμαρτήσει, στυγερώπης.
<lb />καὶ τότε δὴ πρὸς Ὄλυμπον ἀπὸ χθονὸς εὐρυοδείης
<lb />λευκοῖσιν φάρεσσι καλυψαμένα χρόα καλὸν
<lb />ἀθανάτων μετὰ φῦλον ἴτον προλιπόντ᾽ ἀνθρώπους
<lb rend="displayNum" n="200" />Αἰδὼς καὶ Νέμεσις: τὰ δὲ λείψεται ἄλγεα λυγρὰ
<lb />θνητοῖς ἀνθρώποισι: κακοῦ δ᾽ οὐκ ἔσσεται ἀλκή.
</p>
<sp><p /></sp></div1></body></text></TEI.2>