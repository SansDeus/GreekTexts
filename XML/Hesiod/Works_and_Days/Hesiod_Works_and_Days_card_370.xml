<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="370" ed="p" unit="card" />
<lb rend="displayNum" n="370" /><milestone ed="P" unit="para" />μισθὸς δ᾽ ἀνδρὶ φίλῳ εἰρημένος ἄρκιος ἔστω.
<lb />καί τε κασιγνήτῳ γελάσας ἐπὶ μάρτυρα θέσθαι.
<lb />πίστεις γάρ τοι ὁμῶς καὶ ἀπιστίαι ὤλεσαν ἄνδρας.
<lb /><milestone ed="P" unit="para" />μὴ δὲ γυνή σε νόον πυγοστόλος ἐξαπατάτω
<lb />αἱμύλα κωτίλλουσα, τεὴν διφῶσα καλιήν.
<lb rend="displayNum" n="375" />ὃς δὲ γυναικὶ πέποιθε, πέποιθ᾽ ὅ γε φηλήτῃσιν.
<lb /><milestone ed="P" unit="para" />μουνογενὴς δὲ πάις εἴη πατρώιον οἶκον
<lb />φερβέμεν ὣς γὰρ πλοῦτος ἀέξεται ἐν μεγάροισιν.
<lb />γηραιὸς δὲ θάνοις ἕτερον παῖδ᾽ ἐγκαταλείπων.
<lb />ῥεῖα δέ κεν πλεόνεσσι πόροι Ζεὺς ἄσπετον ὄλβον.
<lb rend="displayNum" n="380" />πλείων μὲν πλεόνων μελέτη, μείζων δ᾽ ἐπιθήκη.
<lb /><milestone ed="P" unit="para" />σοὶ δ᾽ εἰ πλούτου θυμὸς ἐέλδεται ἐν φρεσὶν ᾗσιν,
<lb />ὧδ᾽ ἔρδειν, καὶ ἔργον ἐπ᾽ ἔργῳ ἐργάζεσθαι.
<lb /><milestone ed="P" unit="para" />πληιάδων Ἀτλαγενέων ἐπιτελλομενάων
<lb />ἄρχεσθ᾽ ἀμήτου, ἀρότοιο δὲ δυσομενάων.
<lb rend="displayNum" n="385" />αἳ δή τοι νύκτας τε καὶ ἤματα τεσσαράκοντα
<lb />κεκρύφαται, αὖτις δὲ περιπλομένου ἐνιαυτοῦ
<lb />φαίνονται τὰ πρῶτα χαρασσομένοιο σιδήρου.
<lb />οὗτός τοι πεδίων πέλεται νόμος, οἵ τε θαλάσσης
<lb />ἐγγύθι ναιετάουσ᾽, οἵ τ᾽ ἄγκεα βησσήεντα,
<lb rend="displayNum" n="390" />πόντου κυμαίνοντος ἀπόπροθι, πίονα χῶρον
<lb />ναίουσιν: γυμνὸν σπείρειν, γυμνὸν δὲ βοωτεῖν,
<lb />γυμνὸν δ᾽ ἀμάειν, εἴ χ᾽ ὥρια πάντ᾽ ἐθέλῃσθα
<lb />ἔργα κομίζεσθαι Δημήτερος: ὥς τοι ἕκαστα
<lb />ὥρι᾽ ἀέξηται, μή πως τὰ μέταζε χατίζων
<lb rend="displayNum" n="395" />πτώσσῃς ἀλλοτρίους οἴκους καὶ μηδὲν ἀνύσσῃς.
<lb />ὡς καὶ νῦν ἐπ᾽ ἔμ᾽ ἦλθες: ἐγὼ δέ τοι οὐκ ἐπιδώσω
<lb />οὐδ᾽ ἐπιμετρήσω: ἐργάζευ, νήπιε Πέρση,
<lb />ἔργα, τά τ᾽ ἀνθρώποισι θεοὶ διετεκμήραντο,
<lb />μή ποτε σὺν παίδεσσι γυναικί τε θυμὸν ἀχεύων
<lb rend="displayNum" n="400" />ζητεύῃς βίοτον κατὰ γείτονας, οἳ δ᾽ ἀμελῶσιν.
<lb />δὶς μὲν γὰρ καὶ τρὶς τάχα τεύξεαι: ἢν δ᾽ ἔτι λυπῇς,
<lb />χρῆμα μὲν οὐ πρήξεις, σὺ δ᾽ ἐτώσια πόλλ᾽ ἀγορεύσεις:
<lb />ἀχρεῖος δ᾽ ἔσται ἐπέων νομός. ἀλλά σ᾽ ἄνωγα
<lb />φράζεσθαι χρειῶν τε λύσιν λιμοῦ τ᾽ ἀλεωρήν.
</p></div1></body></text></TEI.2>