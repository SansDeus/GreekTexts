<?xml version="1.0" encoding="utf-8"?>
<TEI.2><text><body><div1 n="WD" type="Book" org="uniform" sample="complete"><p><milestone n="42" ed="p" unit="card" />
<lb /><milestone ed="P" unit="para" />κρύψαντες γὰρ ἔχουσι θεοὶ βίον ἀνθρώποισιν:
<lb />ῥηιδίως γάρ κεν καὶ ἐπ᾽ ἤματι ἐργάσσαιο,
<lb />ὥστε σε κεἰς ἐνιαυτὸν ἔχειν καὶ ἀεργὸν ἐόντα:
<lb rend="displayNum" n="45" />αἶψά κε πηδάλιον μὲν ὑπὲρ καπνοῦ καταθεῖο,
<lb />ἔργα βοῶν δ᾽ ἀπόλοιτο καὶ ἡμιόνων ταλαεργῶν.
<lb />ἀλλὰ Ζεὺς ἔκρυψε χολωσάμενος φρεσὶν ᾗσιν,
<lb />ὅττι μιν ἐξαπάτησε Προμηθεὺς ἀγκυλομήτης:
<lb />τοὔνεκ᾽ ἄρ᾽ ἀνθρώποισιν ἐμήσατο κήδεα λυγρά.
<lb rend="displayNum" n="50" />κρύψε δὲ πῦρ: τὸ μὲν αὖτις ἐὺς πάις Ἰαπετοῖο
<lb />ἔκλεψ᾽ ἀνθρώποισι Διὸς πάρα μητιόεντος
<lb />ἐν κοῒλῳ νάρθηκι λαθὼν Δία τερπικέραυνον.
<lb />τὸν δὲ χολωσάμενος προσέφη νεφεληγερέτα Ζευς:
</p>
<sp><p>
<lb /><milestone ed="P" unit="para" />Ἰαπετιονίδη, πάντων πέρι μήδεα εἰδώς,
<lb rend="displayNum" n="55" />χαίρεις πῦρ κλέψας καὶ ἐμὰς φρένας ἠπεροπεύσας,
<lb />σοί τ᾽ αὐτῷ μέγα πῆμα καὶ ἀνδράσιν ἐσσομένοισιν.
<lb />τοῖς δ᾽ ἐγὼ ἀντὶ πυρὸς δώσω κακόν, ᾧ κεν ἅπαντες
<lb />τέρπωνται κατὰ θυμὸν ἑὸν κακὸν ἀμφαγαπῶντες.
</p></sp>
<p /></div1></body></text></TEI.2>