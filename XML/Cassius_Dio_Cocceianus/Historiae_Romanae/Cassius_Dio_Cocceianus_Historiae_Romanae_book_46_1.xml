<?xml version="1.0" encoding="utf-8"?>
<TEI.2><text><body><div1 type="book" n="46" org="uniform" sample="complete">

<pb id="v.5.p.2" />
<argument><p>τάδε ἔνεστιν ἐν τῷ τετταρακοστῷ ἕκτῳ τῶν Δίωνος Ῥωμαϊκῶν
</p><p>α. ὡς Καλῆνος ὑπὲρ Ἀντωνίου Κικέρωνι ἀντεῖπεν.
</p><p>β. ὡς Ἀντώνιος ὑπὸ Καίσαρος καὶ τῶν ὑπάτων περὶ Μούτιναν ἡττήθη.
</p><p>γ. ὡς Καῖσαρ ἐς Ῥώμην ἦλθε καὶ ὕπατος ἀπεδείχθη.
</p><p>δ. ὡς Καῖσαρ καὶ Ἀντώνιος καὶ Λέπιδος συνώμοσαν.
</p><p>χρόνου πλῆθος ἔτος ἕν, ἐν ᾧ ἄρχοντες οἱ ἀριθμούμενοι οἵδε ἐγένοντο
</p><p>γ. Οὐίβιος <note n="1" place="unspecified" anchored="yes">Οὐίβιος χψλ., λίβιος λμ.</note> γ. υἱ. Πάνσας Καπρωνιανός
</p><p>Αὖλ. Ἵρτιος Αὔλ. υἱ. ὕπ. <note n="2" place="unspecified" anchored="yes">ὕπ. συππλιεδ βψ βς.</note></p></argument>
<p><milestone unit="chapter" n="1" /><milestone unit="section" n="1" />τοιαῦτα τοῦ Κικέρωνος εἰπόντος ὁ Καλῆνος ὁ
Κύιντος ὁ <note n="3" place="unspecified" anchored="yes">ὁ συππλιεδ βψ βκ.</note> Φούφιος ἀνέστη καὶ ἔλεξεν: <q direct="unspecified"><p>ἄλλως
μὲν οὐδὲν οὔθ᾽ ὑπὲρ Ἀντωνίου τι ἀπολογήσασθαι
οὔτε Κικέρωνος καθάψασθαι ἐδεόμην. οὐδὲ γὰρ
οὐδ᾽ ἡγοῦμαι δεῖν ἐν ταῖς τοιαύταις σκέψεσιν οἵα
ἡ παροῦσά ἐστιν οὐδέτερον αὐτῶν ποιεῖν, ἀλλ᾽
ἁπλῶς ἅ τις φρονεῖ ἀποφαίνεσθαι: ἐκεῖνα μὲν γὰρ
δικαστηρίου, ταῦτα δὲ συμβουλίας ἔργα ἐστίν.
<milestone unit="section" n="2" /> ἐπειδὴ δὲ οὗτος τόν τε Ἀντώνιον κακῶς διὰ τὴν
ἔχθραν τὴν ὑπάρχουσάν σφισι λέγειν ἐπεχείρησεν,
ὃν ἐχρῆν, εἴπερ τι ἠδικήκει, ἐσηγγελκέναι,

<pb id="v.5.p.4" />
καὶ προσέτι καὶ ἐμοῦ διαβόλως ἐμνημόνευσεν,
ὡς οὐκ ἂν ἄλλως τὴν ἑαυτοῦ δεινότητα διαδείξας
εἰ μή τινας ἀνέδην <note n="1" place="unspecified" anchored="yes">ἀνέδην βκ., ἀναίδην λμ.</note> προπηλακίσειε,
<milestone unit="section" n="3" /> προσήκει καὶ ἐμοὶ τὰ μὲν ἀπολύσασθαι τὰ δὲ
ἀνταιτιάσασθαι, ἵνα μήτε τοῦτον ἥ τε οἰκεία
θρασύτης ἀντιλογίας ἁμαρτοῦσα καὶ ἡ ἐμὴ σιωπὴ
πονηροῦ συνειδότος ὑποψίαν λαβοῦσα ὠφελήσῃ,
μήθ᾽ ὑμεῖς ἀπατηθέντες ὑφ᾽ ὧν εἶπεν χεῖρον βουλεύσησθε,
τὴν ἰδίαν αὐτοῦ πρὸς τὸν Ἀντώνιον
ὀργὴν ἀντὶ τῶν κοινῇ συμφερόντων ἀντικαταλλαξάμενοι.
<milestone unit="chapter" n="2" /><milestone unit="section" n="1" /> οὐδὲ γὰρ ἄλλο γε οὐδὲν διαπρᾶξαι
βούλεται ἢ ἵνα ἡμεῖς, τὸ τὰ ἀσφαλέστατα τῷ
κοινῷ προϊδεῖν ἀφέντες, στασιάσωμεν αὖθις.
τοῦτο γὰρ οὐ νῦν πρῶτον ποιεῖ, ἀλλὰ ἀπ᾽ ἀρχῆς,
ἀφ᾽ οὗπερ πρὸς τὴν πολιτείαν προσῆλθεν, ἄνω
<milestone unit="section" n="2" /> καὶ κάτω ταράττων διατετέλεκεν. ἦ γὰρ οὐχ οὗτός
ἐστιν ὁ τόν τε Καίσαρα τῷ Πομπηίῳ συγκρούσας
καὶ τὸν Πομπήιον τῷ Καίσαρι καταλλαγῆναι
κωλύσας; ὁ πείσας μὲν ὑμᾶς ἐκεῖνα κατὰ Ἀντωνίου
ψηφίσασθαι δι᾽ ὧν παρώξυνε τὸν Καίσαρα,
πείσας δὲ τὸν Πομπήιον τήν τε Ἰταλίαν
<milestone unit="section" n="3" /> ἐκλιπεῖν καὶ ἐς τὴν Μακεδονίαν μετοικῆσαι; ὅπερ
που αἰτιώτατον πάντων τῶν μετὰ ταῦτα συμβάντων
ἡμῖν κακῶν ἐγένετο. οὐχ οὗτός ἐστιν ὁ τόν
τε Κλώδιον διὰ Μίλωνος ἀποκτείνας καὶ τὸν
Καίσαρα διὰ Βρούτου φονεύσας; ὁ τόν τε Κατιλίναν
ἐκπολεμώσας ἡμῖν καὶ τὸν Λέντουλον
<milestone unit="chapter" n="3" /><milestone unit="section" n="1" /> ἄκριτον ἀπολέσας; ὅθεν ἔγωγε καὶ πάνυ ἂν ὑμῶν
θαυμάσαιμι, εἰ τότε ἐπ᾽ ἐκείνοις μεταγνόντες καὶ
δίκην παρ᾽ αὐτοῦ λαβόντες, εἶτα καὶ νῦν ὅμοια

<pb id="v.5.p.6" />
<milestone unit="section" n="2" /> αὐτῷ καὶ λέγοντι καὶ πράττοντι πεισθήσεσθε. ἢ
οὐχ ὁρᾶτε ὅτι καὶ μετὰ τὸν τοῦ Καίσαρος θάνατον,
ὅτε μὲν τὰ πράγμαθ᾽ ἡμῶν δι᾽ Ἀντώνιον
ὅτι <note n="1" place="unspecified" anchored="yes">ὅτι χψλ., ἔτι λμ.</note> μάλιστα, ὡς οὐδ᾽ αὐτὸς ἀρνήσασθαι δύναται,
κατέστη, ἀπεδήμησε, καὶ ἀλλότριον καὶ ἐπικίνδυνον
ἑαυτῷ τὸν τῆς ὁμονοίας ἡμῶν βίον εἶναι νομίζων:
ἐπεὶ δὲ τεταραγμένα αὐτὰ αὖθις ᾔσθετο,
μακρὰ χαίρειν τῷ τε υἱεῖ καὶ ταῖς Ἀθήναις φράσας
<milestone unit="section" n="3" /> ἐπανῆλθε; καὶ τὸν μὲν Ἀντώνιον, ὃν τέως
ἀγαπᾶν ἔλεγεν, ὑβρίζει καὶ λοιδορεῖ, τῷ δὲ δὴ
Καίσαρι, οὗ καὶ τὸν πατέρα ἀπέκτεινε, συναίρεται <note n="2" place="unspecified" anchored="yes">συναίρεται ρκ., συναίρειν λ, συναίρει ῾ξορρεξτεδ φρομ συναίρειν᾽ μ.</note>
κἂν οὕτω τύχῃ, κἀκείνῳ οὐκ ἐς μακρὰν
<milestone unit="section" n="4" /> ἐπιθήσεται: ἄπιστός τε γὰρ φύσει καὶ ταραχώδης
ἐστί, καὶ οὔτε τι ἕρμα ἐν τῇ ψυχῇ ἔχει καὶ πάντα
ἀεὶ κυκᾷ καὶ στρέφει, πλείονας μὲν τροπὰς τρεπόμενος
τοῦ πορθμοῦ πρὸς ὃν ἔφυγεν, ἐφ᾽ ᾧπερ καὶ
αὐτόμολος ἐπωνομάσθη, πάντας δὲ ὑμᾶς ἀξιῶν
καὶ φίλον καὶ ἐχθρὸν νομίζειν ὃν ἂν αὐτὸς κελεύσῃ.
<milestone unit="chapter" n="4" /><milestone unit="section" n="1" /> </p><p>διὰ μὲν δὴ ταῦτα φυλάττεσθε τὸν ἄνθρωπον.
γόης γάρ ἐστι καὶ μάγος, καὶ ἐκ μὲν τῶν κακῶν
τῶν ἀλλοτρίων καὶ πλουτεῖ καὶ αὔξει, συκοφαντῶν
ἕλκων σπαράττων τοὺς μηδὲν ἀδικοῦντας
ὥσπερ οἱ κύνες, ἐν δὲ δὴ τῇ κοινῇ ὁμονοίᾳ ἀπορεῖ
καὶ φθίνει: οὔτε γὰρ ἡ φιλία οὔθ᾽ ἡ εὔνοια ἡμῶν
ἡ πρὸς ἀλλήλους τοιοῦτον δύνανται τρέφειν ῥήτορα.
<milestone unit="section" n="2" /> ἐπεὶ πόθεν ἄλλοθεν πεπλουτηκέναι αὐτὸν
οἴεσθε, πόθεν μέγαν γεγονέναι; οὐ γάρ που καὶ ὁ
πατὴρ αὐτῷ ὁ <note n="3" place="unspecified" anchored="yes">ὁ αδδεδ βψ βκ.</note> κναφεύς, ὁ τάς τε σταφυλὰς καὶ

<pb id="v.5.p.8" />
τὰς ἐλαίας ἀεί ποτε ἐργολαβῶν, ἢ γένος ἢ πλοῦτον
κατέλιπεν, ἄνθρωπος ἀγαπητῶς ἔκ τε τούτων
<milestone unit="section" n="3" /> καὶ ἐκ τῶν πλυνῶν διατρεφόμενος, καὶ καθ᾽ ἑκάστην
ἡμέραν καὶ νύκτα τῶν αἰσχίστων ἀναπιμπλάμενος.
ἐν οἷς αὐτὸς τραφεὶς οὐκ ἀπεικότως τοὺς
κρείσσονας αὐτοῦ καὶ πατεῖ καὶ πλύνει, λοιδορίας
τισὶν ἐξ ἐργαστηρίων καὶ τριόδων ἐπιτετηδευμέναις χρώμενος.
<milestone unit="chapter" n="5" /><milestone unit="section" n="1" /> </p><p>εἶτα τοιοῦτος αὐτὸς ὤν, καὶ γυμνὸς ἐν γυμνοῖς
αὐξηθείς, καὶ οἰσπώτας <note n="1" place="unspecified" anchored="yes">οἰσπώτας λαμβερτ βος, οἰσπότας λμ.</note> καὶ ὑσπελέθους καὶ
σπατίλας συλλέγων, ἐτόλμησας, ὦ μιαρώτατε,
πρῶτον μὲν τὴν τοῦ Ἀντωνίου ὥραν διαβαλεῖν,
ἀνθρώπου καὶ παιδαγωγοῖς καὶ διδασκάλοις κατὰ
τὴν τοῦ γένους ἀξίαν κεχρημένου, ἔπειτα δὲ κατηγορῆσαι
ὅτι τὰ Λυκαῖα τὴν πάτριον ἑορτὴν ποιῶν
<milestone unit="section" n="2" /> γυμνὸς ἐς τὴν ἀγορὰν ἐσῆλθεν; ἀλλὰ τί, ὦ πάσαις
μὲν ταῖς ἀλλοτρίαις ἐσθῆσι διὰ τὴν πατρῴαν
τέχνην ἀεὶ χρησάμενος, ὑφ᾽ ἁπάντων δὲ τῶν ἀπαντώντων
καὶ γνωριζόντων αὐτὰς ἀποδυθείς,
ἐχρῆν ποιῆσαι ἄνθρωπον μὴ μόνον ἱερέα ἀλλὰ
καὶ ἡγεμόνα τῶν συνιερέων <note n="2" place="unspecified" anchored="yes">συνιερέων ρ. στεπη., συνερέων λμ.</note> ὄντα; μὴ πέμψ̣̣̔̓
τὴν πομπήν, μὴ ἑορτάσαι τὴν ἑορτήν, μὴ θῦσαι
κατὰ τὰ πάτρια, μὴ γυμνωθῆναι, μὴ ἀλείψασθαι <note n="3" place="unspecified" anchored="yes">ἀλείψασθαι ρκ., ἀλεῖψαι λμ.</note>
<milestone unit="section" n="3" /> ῾ἀλλ᾽ οὐ τοῦτ᾽ αὐτῷ,᾿ φησίν, ῾ἐγκαλῶν, ἀλλ᾽
ὅτι τε γυμνὸς ἐν τῇ ἀγορᾷ καὶ ὅτι τοιαῦτα ἐδημηγόρησε.᾿
πάνυ γὰρ πάντα τὰ προσήκοντα ἀκριβῶς
ἐν τῷ κναφείῳ μεμάθηκεν, ἵνα καὶ ἁμαρτήματός
τινος ἀληθινοῦ αἰσθάνηται καὶ ἐπιτιμᾶν αὐτῷ δικαίως δύνηται.

<pb id="v.5.p.10" />
<milestone unit="chapter" n="6" /><milestone unit="section" n="1" /> </p><p>ἐγὼ δὲ ὑπὲρ μὲν ἐκείνων μετὰ ταῦτα ἃ προσήκει
πάντα ἐρῶ, τοῦτον δὲ ἐν τῷ παρόντι ἀνερέσθαι
τι βούλομαι. οὐ σὺ μέντοι ἔν τε τοῖς ἀλλοτρίοις
κακοῖς ἐντέθραψαι καὶ ἐν ταῖς τῶν πέλας συμφοραῖς
<milestone unit="section" n="2" /> ἐκπεπαίδευσαι, καὶ διὰ τοῦτο ἐλευθέριον
μὲν μάθημα οὐδὲν ἐπίστασαι, συνέδριον δέ τι
κατασκευάσας ἐνταῦθα ὥσπερ αἱ πόρναι τὸν δώσοντά
τι ἀεὶ ἀναμένεις, καὶ προσαγωγέας <note n="1" place="unspecified" anchored="yes">προσαγωγέας ναβερ, προαγωγέας λμ.</note> τῶν
λημμάτων πολλοὺς ἔχων πολυπραγμονεῖς τίς τίνα
ἠδίκηκεν ἢ δοκεῖ γε ἠδικηκέναι, τίς τίνα μισεῖ, τίς
<milestone unit="section" n="3" /> τίνι ἐπιβουλεύει; καὶ τούτοις συναίρῃ, καὶ διὰ
τούτων τρέφῃ, πωλῶν μὲν αὐτοῖς τὰς παρὰ τῆς
τύχης ἐλπίδας, ἐργολαβῶν δὲ καὶ τὰς τῶν δικαστῶν
ἀποφάσεις, καὶ φίλον μὲν μόνον τὸν τὸ πλέον
ἀεὶ διδόντα, ἐχθροὺς δὲ δὴ πάντας τοὺς ἀπράγμονας
ἢ καὶ ἄλλῳ τινὶ συνηγόρῳ χρωμένους
<milestone unit="section" n="4" /> νομίζων, καὶ τοὺς μὲν ἐν χερσὶν ἤδη ὄντας οὐδ᾽
εἰδέναι δοκῶν, ἀλλὰ καὶ δι᾽ ὄχλου ποιούμενος,
τοὺς δ᾽ ἄρτι προσιόντας σαίνων καὶ γελῶν ὥσπερ αἱ πανδοκεύτριαι.
<milestone unit="chapter" n="7" /><milestone unit="section" n="1" /> </p><p>καὶ πόσῳ κρεῖττον ἦν καὶ σὲ Βαμβαλίωνα
γεγονέναι, εἴ γέ τις ὁ Βαμβαλίων οὗτός ἐστιν, ἢ
τοιοῦτον ἐπανῃρῆσθαι βίον ἐν ᾧ πᾶσα ἀνάγκη
ἤτοι τὸν ὑπὲρ τοῦ δικαίου λόγον πωλεῖν ἢ καὶ
<milestone unit="section" n="2" /> τοὺς ἀδικοῦντας σώζειν; καίτοι σύγε οὐδὲ ταῦτα
καλῶς ποιεῖν, καίπερ τρία ἐν Ἀθήναις ἔτη κατατρίψας,
δύνασαι. ποῦ; πόθεν; ὅστις ὑποτρέμων

<pb id="v.5.p.12" />
ἀεὶ πρὸς τὰ δικαστήρια προσέρχῃ καθάπερ ὁπλομαχεῖν
μέλλων, καὶ φθεγξάμενος ταπεινόν τι καὶ
τεθνηκὸς ἀπαλλάττῃ, μήθ᾽ ὧν οἴκοθεν ἐσκεμμένος
ἥκεις μνημονεύων, μήτε ἐκ τοῦ παραχρῆμά τι
<milestone unit="section" n="3" /> εἰπεῖν εὑρίσκων. ἐς μὲν γὰρ τὸ φῆσαι καὶ
ὑποσχέσθαι τι θρασύτητι πάντας ἀνθρώπους
ὑπερβάλλεις, ἐν δὲ δὴ τοῖς ἀγῶσιν αὐτοῖς, ἔξω
τοῦ λοιδορῆσαί τινα καὶ κακῶς εἰπεῖν, καὶ ἀσθενέστατος
καὶ δειλότατος εἶ. ἢ οἴει τινὰ ἀγνοεῖν
ὅτι μηδένα τῶν θαυμαστῶν σου τούτων λόγων οὓς
ἐκδέδωκας εἴρηκας, ἀλλὰ πάντας αὐτοὺς μετὰ
ταῦτα συγγέγραφας, ὥσπερ οἱ τούς τε στρατηγοὺς
καὶ τοὺς ἱππάρχους τοὺς πηλίνους πλάττοντες;
<milestone unit="section" n="4" /> εἰ δ᾽ ἀπιστεῖς, ἀναμνήσθητι πῶς μὲν τοῦ
Οὐέρρου <note n="1" place="unspecified" anchored="yes">Οὐέρρου ρ. στεπη., ἔρρου λμ.</note> κατηγόρησας, καίπερ καὶ ἐκ τῆς τέχνης
τι τῆς πατρῴας αὐτῷ παρασχών, ὅτε ἐνούρησας.
</p><p>ἀλλὰ γὰρ ὀκνῶ μὴ τὰ προσήκοντά <note n="2" place="unspecified" anchored="yes">προσήκοντά ρειμ., προσόντα λμ.</note> σοι
ἀκριβῶς λέγων αὐτὸς οὐ προσήκοντας ἐμαυτῷ
<milestone unit="chapter" n="8" /><milestone unit="section" n="1" /> λόγους ποιεῖσθαι δόξω. ταῦτα μὲν οὖν ἐάσω,
καὶ νὴ Δία καὶ τὸν Γαβίνιον, ᾧ τοὺς κατηγόρους
παρασκευάσας <note n="3" place="unspecified" anchored="yes">παρασκευάσας ρ. στεπη., παρεσκεύασας λμ.</note> ἔπειτα οὕτω συνεῖπες ὥστ᾽ αὐτὸν
καταδικασθῆναι, τά τε συγγράμματα ἃ κατὰ τῶν
φίλων συγγράφεις, ἐφ᾽ οἷς οὕτω σαυτῷ <note n="4" place="unspecified" anchored="yes">οὕτω σαυτῷ βκ., οὕτως ἑαυτῶι λμ.</note> ἀδικοῦντι
σύνοισθα ὥστε μηδὲ δημοσιεύειν αὐτὰ τολμᾶν.
καίτοι καὶ σχετλιώτατον καὶ ἐλεεινότατόν ἐστι
μὴ δύνασθαι ταῦτα ἀρνήσασθαι ἃ πάντων <note n="5" place="unspecified" anchored="yes">ἃ πάντων μ, ἁπάντων λ.</note> αἴσχιστόν
<milestone unit="section" n="2" /> ἐστιν ὁμολογῆσαι. ἀλλ᾽ ἐγὼ ταῦτα
μὲν παραλείψω, τὰ δὲ δὴ λοιπὰ ἐπεξάξω.

<pb id="v.5.p.14" />
ἡμεῖς μὲν γάρ, καίπερ δισχίλια τῷ διδασκάλῳ
πλέθρα τῆς Λεοντίνων γῆς, ὡς φῄς, δεδωκότες,
οὐδὲν ἄξιον αὐτῶν ἐμάθομεν: τὰ δὲ δὴ σὰ παιδεύματα
<milestone unit="section" n="3" /> τίς οὐκ ἂν θαυμάσειεν; τίνα δ᾽ ἐστὶ ταῦτα;
φθονεῖς ἀεὶ τῷ κρείττονι, βασκαίνεις ἀεὶ τὸν
προήκοντα, <note n="1" place="unspecified" anchored="yes">προήκοντα ξοδ. ξοισλ. ῾βεκκ. ανεξδ.᾿, προσήκοντα λμ.</note> διαβάλλεις τὸν προτετιμημένον,
συκοφαντεῖς τὸν δεδυνημένον, καὶ μισεῖς μὲν τοὺς
ἀγαθοὺς ὁμοίως πάντας, προσποιῇ δὲ δὴ φιλεῖν
ἐκείνους μόνους δι᾽ ὧν ἂν κακουργήσειν τι προσδοκήσῃς.
<milestone unit="section" n="4" /> καὶ διὰ τοῦτο τούς τε νεωτέρους ἐπὶ
τοὺς πρεσβυτέρους ἀεὶ παροξύνεις, καὶ τοὺς πιστεύοντάς
σοι καὶ ὁτιοῦν ἐς κινδύνους προαγαγὼν <note n="2" place="unspecified" anchored="yes">προαγαγὼν δινδ., προάγων λμ.</note> προλείπεις.
<milestone unit="chapter" n="9" /><milestone unit="section" n="1" /> </p><p>τεκμήριον δέ, πρᾶξιν μὲν οὐδεμίαν πώποτε
ἐλλογίμου ἀνδρὸς ἀξίαν, οὔτ᾽ ἐν πολέμῳ οὔτε ἐν
εἰρήνῃ, πέπραχας: ποίους μὲν γὰρ πολέμους
ἐνικήσαμεν σοῦ στρατηγοῦντος, ποίαν δὲ χώραν
ἐκτησάμεθα σοῦ ὑπατεύοντος; ἐξαπατῶν δὲ ἀεί
τινας τῶν πρώτων καὶ σφετεριζόμενος ἰδίᾳ μὲν
διὰ τούτων πολιτεύῃ καὶ πάνθ᾽ ὅσα βούλει
<milestone unit="section" n="2" /> διοικεῖς, δημοσίᾳ δὲ βοᾷς ἄλλως, κεκραγὼς τοὺς
μιαροὺς ἐκείνους λόγους ῾ἐγὼ μόνος ὑμᾶς φιλῶ,᾿
καὶ εἰ οὕτω τύχοι, <note n="3" place="unspecified" anchored="yes">τύχοι ρ. στεπη., τύχηι λμ.</note> ῾καὶ ὁ δεῖνα, οἱ δ᾽ ἄλλοι
πάντες μισοῦσι,᾿ καὶ ῾ἐγὼ μόνος ὑμῖν εὐνοῶ, οἱ
δ᾽ ἄλλοι πάντες ἐπιβουλεύουσι,᾿ καὶ τὰ ἄλλα τὰ
τοιαῦτα, ἐξ ὧν τοὺς μὲν ἐπαίρων καὶ φυσῶν προδίδως,
τοὺς δὲ λοιποὺς ἐκπλήττων προστίθεσαι.
<milestone unit="section" n="3" /> κἂν μέν τι χρηστὸν ὑφ᾽ ὁτουδὴ τῶν πάντων γένηται,
ἀντιποιῇ τε αὐτοῦ καὶ σεαυτὸν ἐπ᾽ αὐτὸ ἐπιγράφεις,

<pb id="v.5.p.16" />
θρυλῶν ῾ἐγὼ γὰρ εἶπον, ἐγὼ γὰρ ἔγραψα, <note n="1" place="unspecified" anchored="yes">ἔγραψα ρκ., ἐπέγραψα λμ.</note> καὶ
δἰ ἐμὲ ταῦτα οὕτω πέπρακται:᾿ ἂν δέ τι συμβῇ
οἷον οὐκ ἔδει, σαυτὸν μὲν ἐξαιρεῖς, <note n="2" place="unspecified" anchored="yes">ἐξαιρεῖς στ., ἐξαίρεις λμ.</note> τοὺς δὲ δὴ
ἄλλους πάντας αἰτιᾷ, λέγων ῾μὴ γὰρ ἐστρατήγουν
<milestone unit="section" n="4" /> ἐγώ; μὴ γὰρ ἐπρέσβευον; μὴ γὰρ ὑπάτευον;᾿
καὶ λοιδορεῖς μὲν ἀεὶ πάντας πανταχοῦ, τὴν ἐκ
τοῦ θρασέως παρρησιάζεσθαι δοκεῖν δύναμιν περὶ
πλείονος τοῦ <note n="3" place="unspecified" anchored="yes">τοῦ συππλιεδ βψ ρειμ.</note> τι τῶν δεόντων εἰπεῖν ποιούμενος,
<milestone unit="chapter" n="10" /><milestone unit="section" n="1" /> ἔργον δε δὴ ῥήτορος οὐδὲν ἄξιον λόγου παρέχῃ. τί
μὲν γὰρ τῶν κοινῶν ἢ σέσωσται ἢ ἐπηνώρθωται
διὰ σέ; τίνα δὲ ἀδικοῦντα ὄντως τὴν πόλιν ἐσήγγελκας,
τίνα ἐπιβουλεύοντα ἀληθῶς ἡμῖν ἐπιδέδειχας;
<milestone unit="section" n="2" /> ἵνα γὰρ τἆλλα ἐάσω, αὐτὰ ταῦθ᾽ ἃ τῷ
Ἀντωνίῳ νῦν ἐγκαλεῖς, τοιαῦτα καὶ τοσαῦτά
ἐστιν ὥστε μηδένα ἂν δίκην ἀξίαν αὐτῶν ὑποσχεῖν.
τί ποτ᾽ οὖν, ὁρῶν ἡμᾶς ἀπ᾽ ἀρχῆς ὑπ᾽ αὐτοῦ, ὥς
γε καὶ φῄς, ἀδικουμένους, οὐδέποτε ἐπεξῆλθες
<milestone unit="section" n="3" /> αὐτῷ παραχρῆμα οὐδὲ κατηγόρησας, ἀλλὰ νῦν
ἡμῖν λέγεις ὅσα δημαρχήσας παρενόμησε <note n="4" place="unspecified" anchored="yes">παρενόμησε ξοβετ, παρηνόμησε λμ.</note> καὶ
ὅσα ἱππαρχήσας ἐπλημμέλησε καὶ ὅσα ὑπατεύσας
ἐκακούργησεν, ἐξόν σοι τότε εὐθὺς καθ᾽ ἕκαστον
αὐτῶν τὴν προσήκουσαν παρ᾽ αὐτοῦ δίκην εἰληφέναι,
ἵνα αὐτός τε φιλόπολις ὡς ἀληθῶς ὢν
ἐπεφήνεις καὶ ἡμεῖς καὶ ἀβλαβῆ καὶ ἀσφαλῆ τὴν
τιμωρίαν παρ᾽ αὐτὰ τὰ ἀδικήματα ἐπεποιήμεθα.
<milestone unit="section" n="4" /> καὶ μὴν ἀνάγκη δυοῖν θάτερον, ἢ πεπιστευκότα
σε τότε ταῦθ᾽ οὕτως ἔχειν καθυφεικέναι τοὺς ὑπὲρ
ἡμῶν ἀγῶνας, ἢ μὴ δυνηθέντα τινὰ αὐτῶν ἐξελέγξαι
μάτην νῦν συκοφαντεῖν.

<pb id="v.5.p.18" />
<milestone unit="chapter" n="11" /><milestone unit="section" n="1" /> </p><p>ὅτι γὰρ τοῦθ᾽ οὕτως ἔχει, καθ᾽ ἕκαστον ὑμῖν,
ὦ πατέρες, διεξιὼν ἐπιδείξω. ἔλεγέ τινα ἐν τῇ
δημαρχίᾳ Ἀντώνιος ὑπὲρ τοῦ Καίσαρος: καὶ γὰρ
Κικέρων καὶ ἄλλοι τινὲς ὑπὲρ τοῦ Πομπηίου. τί
ποτ᾽ οὖν τοῦτον μὲν αἰτιᾶται ὅτι τὴν φιλίαν τὴν
ἐκείνου προείλετο, ἑαυτὸν δὲ καὶ τοὺς ἄλλους τοὺς
τἀναντία αὐτῷ σπουδάσαντας ἀφίησιν; ἐκώλυσέ
τινα ἐκεῖνος ψηφισθῆναι τότε κατὰ τοῦ Καίσαρος:
<milestone unit="section" n="2" /> καὶ γὰρ οὗτος πάνθ᾽ ὡς εἰπεῖν ὅσα ὑπὲρ τοῦ
Καίσαρος ἐγιγνώσκετο. ῾ἀλλ᾽ ἐμποδών,᾿ φησίν,
῾ἐγίγνετο τῇ κοινῇ τῆς βουλῆς γνώμῃ.᾿ καὶ
πρῶτον μὲν πῶς ἂν εἷς ἀνὴρ τοσοῦτον ἴσχυσεν;
ἔπειτα δέ, εἰ καὶ κατεψηφίσθη διὰ τοῦθ᾽ , ὥσπερ
λέγει, πῶς οὐκ ἂν καὶ ἐκολάσθη; ῾ἔφυγε γάρ,
<milestone unit="section" n="3" /> ἔφυγε πρὸς τὸν Καίσαρα ἀπελθών.᾿ οὐκοῦν καὶ
σύ, ὦ Κικέρων, οὐκ ἀπεδήμησας νῦν ἀλλ᾽ ἔφυγες,
ὥσπερ καὶ πρότερον. ἀλλὰ μήτι γε <note n="1" place="unspecified" anchored="yes">μήτι γε ξοβετ, μήτοι γε λμ.</note> καὶ ἐπὶ
πάντας ἡμᾶς τὰ σεαυτοῦ ὀνείδη προπετῶς οὕτως
ἄγε: φυγεῖν μὲν γάρ ἐστι τοῦτο ὃ σὺ πεποίηκας,
τό τε δικαστήριον φοβηθεὶς καὶ τὴν τιμωρίαν
<milestone unit="section" n="4" /> αὐτὸς σαυτοῦ <note n="2" place="unspecified" anchored="yes">σαυτοῦ βκ., ἑαυτοῦ λμ.</note> προκαταγνούς. ἀμέλει καὶ ἐγράφη
σοι κάθοδος: πῶς μὲν καὶ διὰ τίνα, οὐ λέγω,
ἐγράφη δ᾽ οὖν, καὶ οὐ πρίν γε ἐπέβης τῆς Ἰταλίας
πρὶν ἐκείνην σοι δοθῆναι. Ἀντώνιος δὲ καὶ
ἀπῆλθε πρὸς τὸν Καίσαρα μηνύσων αὐτῷ τὰ
πεπραγμένα, καὶ ἐπανῆλθε μηδενὸς ψηφίσματος
<milestone unit="section" n="5" /> δεηθείς, καὶ τέλος τήν τε εἰρήνην τήν τε φιλίαν
τὴν πρὸς αὐτὸν πᾶσι τοῖς ἐν τῇ Ἰταλίᾳ τότε

<pb id="v.5.p.20" />
εὑρεθεῖσιν ἐπρυτάνευσεν: ἧς καὶ οἱ λοιποὶ ἂν
μετεσχήκεσαν, εἰ μὴ σοὶ πεισθέντες ἐπεφεύγεσαν.
<milestone unit="chapter" n="12" /><milestone unit="section" n="1" /> Ἑἶτα τούτων οὕτως ἐχόντων τολμᾷς λεγειν ὅτι
τόν τε Καίσαρα ἐπὶ τὴν πατρίδα ἐπήγαγε καὶ
τὸν ἐμφύλιον πόλεμον ἐκίνησε καὶ τῶν μετὰ
ταῦτα κακῶν αἰτιώτατος ἡμῖν ἐγένετο; οὐ μὲν
οὖν, ἀλλὰ σύ, ὅστις Πομπηίῳ μὲν καὶ στρατεύματα
ἀλλότρια καὶ ἡγεμονίαν ἔδωκας, Καίσαρα
δὲ καὶ τῶν δεδομένων ἀποστερῆσαι ἐπεχείρησας:
<milestone unit="section" n="2" /> ὅστις τῷ τε Πομπηίῳ καὶ τοῖς ὑπάτοις συνεβούλευσας
τὰ μὲν προτεινόμενα ὑπὸ τοῦ Καίσαρος
μὴ προσίεσθαι, τὴν δὲ δὴ πόλιν τήν τε Ἰταλίαν
ὅλην ἐκλιπεῖν: ὅστις Καίσαρα μὲν οὐδὲ ἐς τὴν
Ῥώμην ἐλθόντα εἶδες, πρὸς δὲ τὸν Πομπήιον καὶ
<milestone unit="section" n="3" /> ἐς τὴν Μακεδονίαν ἀπέδρας. καὶ οὐδὲ ἐκείνῳ μέντοι
οὐδὲν συνήρω, <note n="1" place="unspecified" anchored="yes">συνήρω μ, συνηιρει λ.</note> ἀλλὰ περιιδὼν τὰ γιγνόμενα
ἔπειτ᾽, ἐπειδὴ ἐδυστύχησεν, ἐγκατέλιπες αὐτόν.
οὕτως οὐδὲ ἀπ᾽ ἀρχῆς ὡς δικαιότερα αὐτῷ πράττοντι
ἐβοήθησας, ἀλλὰ τὴν τε στάσιν κινήσας
καὶ τὰ πράγματα ταράξας εἶτ᾽ ἐκ τοῦ ἀσφαλοῦς
<milestone unit="section" n="4" /> αὐτοῖς ἐφήδρευσας, καὶ τοῦ μὲν πταίσαντος ὡς
καὶ ἀδικοῦντός τι διὰ τοῦτ᾽ εὐθὺς ἀπέστης, πρὸς
δὲ τὸν κρατήσαντα ὡς καὶ δικαιότερον ἀπέκλινας.
καὶ οὕτω γε, πρὸς τοῖς ἄλλοις κακοῖς, καὶ
ἀχάριστος εἶ ὥστε οὐ μόνον οὐκ ἀγαπᾷς ὅτι
ἐσώθης ὑπ᾽ <note n="2" place="unspecified" anchored="yes">ὑπ᾽ χψλ., ἀπ᾽ λμ.</note> αὐτοῦ, ἀλλὰ καὶ ἀγανακτεῖς ὅτι μὴ
καὶ <note n="3" place="unspecified" anchored="yes">μὴ καὶ ρ. στεπη., καὶ μὴ λμ.</note> ἱππάρχησας.
<milestone unit="chapter" n="13" /><milestone unit="section" n="1" /> Ἑἶτα ταῦτα σαυτῷ συνειδὼς τολμᾷς λέγειν ὅτι
οὐκ ἐχρῆν τὸν Ἀντώνιον δι᾽ ἔτους ἱππαρχῆσαι;
οὐδὲ γὰρ τὸν Καίσαρα δι᾽ ἔτους δικτατορεῦσαι.

<pb id="v.5.p.22" />
ἀλλ᾽ εἴτε καλῶς εἴτε καὶ ἀναγκαίως ταῦτ᾽ ἐγένετο,
ἐψηφίσθη τε ὁμοίως ἀμφότερα καὶ ἤρεσε καὶ
<milestone unit="section" n="2" /> ἡμῖν <note n="1" place="unspecified" anchored="yes">ἡμῖν βκ., ὑμῖν λμ.</note> καὶ τῷ δήμῳ. τούτοις οὖν, ὦ Κικέρων,
ἐγκάλει, εἴ τι παρενόμησαν, μὴ μὰ Δία μὴ τοῖς
ὑπ᾽ αὐτῶν τετιμημένοις ὅτι ἀξίους ἑαυτοὺς καὶ
τῶν τηλικούτων τυχεῖν παρέσχον: ὡς εἴγε ὑπὸ
τῶν πραγμάτων τῶν τότε ἡμᾶς περιστάντων
ἠναγκάσθημεν <note n="2" place="unspecified" anchored="yes">ἠναγκάσθημεν ρκ., ἠναγκάσθητε λμ.</note> αὐτὰ οὕτω καὶ παρὰ τὸ προσῆκον
ποιῆσαι, τί τοῦτο <note n="3" place="unspecified" anchored="yes">τοῦτο ρ. στεπη., τούτωι λμ.</note> Ἀντωνίῳ νῦν ἐπιφέρεις, ἀλλ᾽
οὐ τότε ἀντέλεγες, εἴπερ ἐδύνασο; ὅτι ἐφοβοῦ νὴ <note n="4" place="unspecified" anchored="yes">νὴ ξοβετ, μὰ λμ.</note>
<milestone unit="section" n="3" /> Δία. εἶτα σὺ μὲν τότε σιωπήσας συγγνώμης διὰ
τὴν δειλίαν τεύξῃ, οὗτος δὲ ὅτι σοῦ προετιμήθη,
δίκην διὰ τὴν ἀρετὴν ὑφέξει; καὶ ποῦ ταῦτα
τὰ δίκαια ἔμαθες, ἢ που ταῦτα τὰ νόμιμα ἀνέγνως;
<milestone unit="chapter" n="14" /><milestone unit="section" n="1" /> </p><p>（ἀλλ᾽ οὐκ ὀρθῶς τῇ ἱππαρχίᾳ ἐχρήσατο.）
διὰ τί; ῾ὅτι τὰ ὑπάρχοντα,᾿ φησί, ῾τὰ τοῦ
Πομπηίου ἠγόρασε.᾿ πόσοι δὲ ἄλλοι πόσα ἄλλα
ἐπρίαντο, ὧν οὐδεὶς αἰτίαν ἔχει; καὶ γάρ που διὰ
τοῦτο καὶ ἐδημεύθη τινὰ καὶ ἐς τὸ πρατήριον
ἐξετέθη καὶ τῇ τοῦ κοινοῦ κήρυκος φωνῇ ἀπεκηρύχθη,
<milestone unit="section" n="2" /> ἵνα τις αὐτὰ ἀγοράσῃ. ῾ἀλλ᾽ οὐκ
ἐχρῆν τὰ τοῦ Πομπηίου κτήματα <note n="5" place="unspecified" anchored="yes">κτήματα λ, χρήματα μ ῾βυτ ξορρεξτεδ ιν μαργιν το κτήματἀ.</note> πεπρᾶσθαι.᾿
οὐκοῦν ἡμεῖς ἡμάρτομεν καὶ κακῶς ἐποιήσαμεν
δημεύσαντες αὐτά: ἤ, ἵνα σὲ καὶ ἡμᾶς τις ἀπολύσῃ,
πάντως που ὁ Καῖσαρ ἐπλημμέλησεν ὁ
τοῦτο γενέσθαι κελεύσας: ᾧ οὐδὲν ἐπεκάλεσας.
<milestone unit="section" n="3" /> ἀλλ᾽ ἐν μὲν τούτῳ καὶ πάνυ μωραίνων ἐξελέγχεται.

<pb id="v.5.p.24" />
δύο γοῦν ἐναντιώτατα τοῦ Ἀντωνίου κατηγορηκεν,
ἓν μὲν ὅτι πλεῖστα τῷ Καίσαρι συμπράξας καὶ
πάμπολλα διὰ τοῦτο παρ᾽ αὐτοῦ λαβὼν ἔπειτα
<milestone unit="section" n="4" /> τὴν τιμὴν αὐτῶν βιαίως ἀπῃτήθη, ἕτερον δὲ ὅτι
μήτε τοῦ πατρὸς κληρονομήσας, καὶ πάνθ᾽ ὅσα
ἐκτήσατο καταναλώσας ὥσπερ ἡ Χάρυβδις ῾ἀεὶ
γάρ τι ἡμῖν ἐκ τῆς Σικελίας, καθάπερ ἐπιλελησμένοις
ὅτι ἐς αὐτὴν ἔφυγε, παραφέρεἰ, τὴν
τιμὴν πάντων ὧν ἐπρίατο ἀπέδωκεν.
<milestone unit="chapter" n="15" /><milestone unit="section" n="1" /> </p><p>ἐν μὲν οὖν τούτοις οὕτω τὰ ἐναντιώτατα
αὐτὸς ἑαυτῷ λέγων ὁ θαυμαστὸς οὗτος ἐξελέγχεται,
καὶ νὴ Δία καὶ ἐν ἐκείνοις, ὅτι τοτὲ μὲν
πάντα αὐτὸν τὰ τῷ Καίσαρι πραχθέντα συνάρασθαι <note n="1" place="unspecified" anchored="yes">συνάρασθαι ρ. στεπη., συναίρασθαι λμ.</note>
καὶ πάντων διὰ τοῦτο τῶν ἐμφυλίων
κακῶν αἰτιώτατον γεγονέναι λέγει, τοτὲ δὲ ἐγκαλεῖ
αὐτῷ, δειλίαν ὀνειδίζων, ὅτι μηδενὸς ἄλλου πλὴν
<milestone unit="section" n="2" /> τῶν ἐν τῇ Θεσσαλίᾳ πραχθέντων μετέσχε. καὶ
ἔγκλημά τε <note n="2" place="unspecified" anchored="yes">ἔγκλημά τε βκ., ἔγκλήματι λ, ἐγκλήματι μ.</note> αὐτοῦ ποιεῖται λέγων ὅτι τῶν
φευγόντων τινὰς κατήγαγε, καὶ μέμφεται αὐτὸν
ὅτι μὴ καὶ τῷ θείῳ τὴν κάθοδον ἔδωκεν, ὥσπερ
τινὸς πιστεύοντος ὅτι οὐκ ἂν ἐκεῖνον πρῶτον,
εἴπερ γε καὶ ὁντινοῦν ἠδυνήθη <note n="3" place="unspecified" anchored="yes">ἠδυνήθη στ., ἐδυνήθη λμ.</note> καταγαγεῖν,
ἐπανήγαγε, μήτε τι ἐγκαλῶν αὐτῷ μήτε ἐγκαλούμενος,
<milestone unit="section" n="3" /> ὡς καὶ αὐτὸς οὗτος οἶδεν: ἀμέλει
πολλὰ καὶ <note n="4" place="unspecified" anchored="yes">πολλὰ καὶ βκ., πολλάκις λμ.</note> σχέτλια αὐτοῦ καταψευσάμενος
οὐδὲν τοιοῦτον εἰπεῖν ἐτόλμησεν. οὕτω μὲν οὖν
οὐδ᾽ ὁτιοῦν αὐτῷ διαφέρει πᾶν ὅ τι ποτ᾽ ἂν ἐπὶ
τὴν γλῶτταν αὐτοῦ ἐπέλθῃ, καθάπερ τι πλύμα, <note n="5" place="unspecified" anchored="yes">πλύμα ναβερ, πνεῦμα λμ.</note> ἐκχέαι.

<pb id="v.5.p.26" />
<milestone unit="chapter" n="16" /><milestone unit="section" n="1" /> </p><p>ἀλλὰ ταῦτα μὲν τί ἄν τις ἐπὶ πλεῖον ἐπεξίοι;
ἐπεὶ δὲ τραγῳδεῖ περιιών, καὶ νῦν γε εἶπέ που
λέγων ὅτι βαρυτάτην τὴν τῆς ἱππαρχίας ὄψιν
παρέσχετο, πανταχοῦ καὶ διὰ πάντων τῷ τε
ξίφει ἅμα καὶ τῇ πορφύρᾳ τοῖς τε ῥαβδούχοις καὶ
τοῖς στρατιώταις χρώμενος, εἰπάτω μοι σαφῶς,
πῶς <note n="1" place="unspecified" anchored="yes">πῶς συππλιεδ βψ ξοβετ.</note> καὶ τί ἐκ τούτων ἠδικήμεθα. ἀλλ᾽ οὐδὲν ἂν
εἰπεῖν ἔχοι: εἰ γὰρ εἶχεν, οὐδὲν ἂν τούτου πρότερον
<milestone unit="section" n="2" /> ἐξελάλησεν. πᾶν γὰρ τοὐναντίον οἱ μὲν στασιάσαντες
τότε καὶ πάντα τὰ κακὰ ἐργασάμενοι
Τρεβέλλιός τε καὶ Δολοβέλλας ἦσαν, Ἀντώνιος
δὲ καὶ οὕτως οὔτε τι ἠδίκησε καὶ πάνθ᾽ ὑπὲρ ὑμῶν
ἔπραττεν ὥστε καὶ τὴν φυλακὴν τῆς πόλεως παρ᾽
ὑμῶν ἐπ᾽ αὐτοὺς ἐκείνους, οὐχ ὅπως ἀντιλέγοντος
τοῦ θαυμαστοῦ τούτου ῥήτορος ῾παρῆν γάρ᾽ ἀλλὰ
<milestone unit="section" n="3" /> καὶ συναινοῦντος, ἐπετράπη. ἢ δειξάτω, τίνα
φωνὴν ἔρρηξεν ὁρῶν τὸν ἀσελγῆ καὶ μιαρόν, ὡς
αὐτὸς λοιδορεῖ, πρὸς τῷ μηδὲν αὐτὸν τῶν δεόντων
ποιεῖν καὶ ἐξουσίαν τοσαύτην παρ᾽ ὑμῶν προσλαμβάνοντα.
ἀλλ᾽ οὐκ ἂν ἔχοι δεῖξαι. οὕτω
που ὁ μέγας οὗτος καὶ φιλόπολις ῥήτωρ, ὁ πανταχοῦ
<milestone unit="section" n="4" /> καὶ ἀεὶ θρυλῶν καὶ λέγων ῾ἐγὼ μόνος
ὑπὲρ τῆς ἐλευθερίας ἀγωνίζομαι, ἐγὼ μόνος ὑπὲρ
τῆς δημοκρατίας παρρησιάζομαι: ἐμὲ οὔτε χάρις
φίλων οὔτε φόβος ἐχθρῶν ἀπείργει τοῦ μὴ οὐ τὰ
συμφέροντα ὑμῖν προσκοπεῖν: ἐγώ, κἂν ἀποθανεῖν
ἐν τοῖς ὑπὲρ ὑμῶν λόγοις δεήσῃ, καὶ μάλ᾽ ἡδέως
τελευτήσὠ οὐδ᾽ ὁτιοῦν τούτων ὧν νῦν βοᾷ τότε

<pb id="v.5.p.28" />
<milestone unit="section" n="5" /> εἰπεῖν ἐτόλμησεν. καὶ πάνυ εἰκότως: λογίζεσθαι
γὰρ αὐτῷ ἐπῄει τοῦτο, ὅτι τοὺς μὲν ῥαβδούχους
καὶ τὸ ἔσθημα τὸ περιπόρφυρον κατὰ τὰ πάτρια
τὰ περὶ τῶν ἱππάρχων νενομισμένα εἶχε, τῷ δὲ δὴ
ξίφει καὶ τοῖς στρατιώταις κατὰ τῶν στασιαζόντων
ἀναγκαίως ἐχρῆτο. τί γὰρ οὐκ ἂν τῶν
δεινοτάτων ἐποίησαν εἰ μὴ τούτοις ἐκεῖνος ἐπέφρακτο,
ὁπότε καὶ οὕτως αὐτοῦ κατεφρόνησάν τινες;
<milestone unit="chapter" n="17" /><milestone unit="section" n="1" /> </p><p>ὅτι τοίνυν καὶ ταῦτα καὶ τἆλλα πάντα ὀρθῶς
καὶ κατὰ τὴν γνώμην ὅτι μάλιστα τὴν τοῦ Καίσαρος
ἐγένετο, δηλοῖ τὰ ἔργα: ἥ τε γὰρ στάσις
οὐ περαιτέρω προεχώρησε, καὶ ὁ Ἀντώνιος οὐχ
ὅσον οὐ δίκην ἐπ᾽ αὐτοῖς ἔδωκεν ἀλλὰ καὶ ὕπατος
<milestone unit="section" n="2" /> μετὰ ταῦτα ἀπεδείχθη. καί μοι καὶ ταύτην
αὐτοῦ τὴν ἀρχὴν θεάσασθε ὡς διέθετο: εὑρήσετε
γὰρ αὐτήν, ἂν τἀκριβὲς σκοπῆτε, πάνυ πολλοῦ
ἀξίαν τῇ <note n="1" place="unspecified" anchored="yes">τῇ χψλ., ἐν τῇ λμ.</note> πόλει γεγενημένην. ὅπερ που καὶ
αὐτὸς εἰδὼς οὐκ ἤνεγκε τὸν φθόνον, ἀλλ᾽ ἐτόλμησεν
ἐπὶ τούτοις αὐτὸν διαβαλεῖν ἃ καὶ αὐτὸς ἂν
<milestone unit="section" n="3" /> πεποιηκέναι εὔξατο. καὶ διὰ τοῦτό γε καὶ τὴν
γύμνωσιν αὐτοῦ τήν τε ἀλοιφὴν τούς τε μύθους
τοὺς παλαιοὺς ἐκείνους ἐπεσήγαγεν, οὐχ ὅτι
τι προσέδει νῦν αὐτῶν, <note n="2" place="unspecified" anchored="yes">αὐτῶν λευνξλ., αὐτῶι λμ.</note> ἀλλ᾽ ἵνα τήν τε περιτέχνησιν <note n="3" place="unspecified" anchored="yes">περιτέχνησιν βκ., ἐπιτέχνησιν λμ.</note>
αὐτοῦ καὶ τὴν κατόρθωσιν τοῖς ἔξωθεν
<milestone unit="section" n="4" /> ψόφοις συσκιάσῃ. ὅστις, <note n="4" place="unspecified" anchored="yes">ὅστις ρ. στεπη., ἅς1 τις λμ.</note> ὦ γῆ καὶ θεοί ῾μεῖζον
γὰρ σοῦ βοήσομαι καὶ δικαιότερον αὐτοὺς
ἐπικαλέσομαἰ, τυραννουμένην ἤδη τῷ ἔργῳ τὴν
πόλιν ἰδὼν τῷ πάντα μὲν τὰ στρατόπεδα ἀκούειν

<pb id="v.5.p.30" />
τοῦ Καίσαρος, πάντα δὲ αὐτῷ τὸν δῆμον μετὰ
<milestone unit="section" n="5" /> τῆς βουλῆς εἴκειν, οὕτως ὥστε τά τε ἄλλα καὶ
δικτάτορα αὐτὸν διὰ βίου εἶναι τῇ τε σκευῇ τῇ
τῶν βασιλέων χρῆσθαι ψηφίσασθαι, καὶ ἐξήλεγξε
σοφώτατα καὶ ἐπέσχεν ἀσφαλέστατα,
ὥστε καὶ αἰδεσθέντα καὶ φοβηθέντα μήτε
τὸ ὄνομα τὸ τοῦ βασιλέως μήτε τὸ διάδημα,
ἃ καὶ ἀκόντων ἡμῶν αὐτὸς ἑαυτῷ δώσειν ἔμελλε,
<milestone unit="section" n="6" /> λαβεῖν. ἄλλος μὲν γὰρ ἄν <note n="1" place="unspecified" anchored="yes">ἂν συππλιεδ βψ ρκ.</note> τις ὑπό τε ἐκείνου
ταῦτ᾽ ἔφη ποιῆσαι κεκελεῦσθαι, καὶ τήν τε
ἀνάγκην ἂν προυτείνατο καὶ συγγνώμης ἐπ᾽ αὐτῇ
ἔτυχε, πῶς γὰρ οὔ, τοιαῦτά τε ἡμῶν τότε <note n="2" place="unspecified" anchored="yes">τότε μ, τότ᾽ λ.</note>
ἐψηφισμένων καὶ τοσοῦτο τῶν στρατιωτῶν δεδυνημένων;
<milestone unit="section" n="7" /> Ἀντώνιος δέ, ἅτε καὶ τῆς διανοίας
τῆς τοῦ Καίσαρος διαπεφυκὼς <note n="3" place="unspecified" anchored="yes">διαπεφυκὼς πφλυγκ, διαπεφοιτηκὼς μ, διαπεφοιτηκῶς λ.</note> καὶ πάντα ἀκριβῶς
ὅσα παρεσκευάζετο συννοῶν, φρονιμώτατα
αὐτὸν καὶ ἀπέτρεψεν <note n="4" place="unspecified" anchored="yes">ἀπέτρεψεν ρειμ., ἀπέστρεψεν λμ.</note> ἀπ᾽ αὐτῶν καὶ ἀπέσπευσε.
<milestone unit="section" n="8" /> τεκμήριον δὲ ὅτι οὐδὲν ἔτι τὸ παράπαν ὡς καὶ
δυναστεύων ἔπραξε, καὶ προσέτι καὶ κοινῶς καὶ
ἀφυλάκτως πᾶσιν ἡμῖν συνῆν: ἀφ᾽ οὗπερ καὶ τὰ
μάλιστα ἠδυνήθη παθεῖν ἃ ἔπαθε.
<milestone unit="chapter" n="18" /><milestone unit="section" n="1" /> </p><p>ταῦθ᾽ οὕτως, ὦ Κικέρων ἢ Κικέρκουλε ἢ Κικεράκιε
ἢ Κικερίσκε <note n="5" place="unspecified" anchored="yes">Κικερίσκε ξοβετ, Κικέριθε λμ.</note> ἢ Γραίκουλε, ἢ ὅ τι ποτὲ
καὶ χαίρεις ὀνομαζόμενος, ἔπραξεν ὁ ἀπαίδευτος,
<milestone unit="section" n="2" /> ὁ γυμνός, ὁ μεμυρισμένος: ὧν οὐδὲν σὺ ἐποίησας
ὁ δεινός, ὁ σοφός, ὁ πολὺ πλείονι τῷ ἐλαίῳ τοῦ
οἴνου χρώμενος, ὁ καὶ μέχρι τῶν σφυρῶν τὴν
ἐσθῆτα σύρων, οὐ μὰ Δία οὐχ ὥσπερ οἱ ὀρχησταὶ
οἱ τὰς ποικιλίας τῶν ἐνθυμημάτων διδάσκοντές

<pb id="v.5.p.32" />
σε τοῖς σχήμασιν, ἀλλ᾽ ἵνα τὰ αἴσχη σου τῶν
<milestone unit="section" n="3" /> σκελῶν συγκρύπτῃς. οὐ γάρ που καὶ ὑπὸ
σωφροσύνης τοῦτο ποιεῖς ὁ τὰ πολλὰ ἐκεῖνα περὶ
τῆς τοῦ Ἀντωνίου διαίτης εἰρηκώς. τίς μὲν γὰρ
οὐχ ὁρᾷ σου τὰ λεπτὰ ταῦτα χλανίδια; τίς δ᾽
οὐκ ὀσφραίνεται <note n="1" place="unspecified" anchored="yes">ὀσφραίνεται ρ. στεπη., ὄσφρεται λμ.</note> τῶν πολιῶν σου τῶν κατεκτενισμένων;
τίς δ᾽ οὐκ οἶδεν ὅτι τὴν μὲν γυναῖκα τὴν
προτέραν τὴν τεκοῦσάν σοι δύο τέκνα ἐξέβαλες,
ἑτέραν δὲ ἐπεσηγάγου παρθένον ὑπεργήρως ὤν,
ἵν᾽ ἐκ τῆς οὐσίας αὐτῆς τὰ δανείσματα ἀποτίσῃς;
<milestone unit="section" n="4" /> καὶ οὐδὲ ἐκείνην μέντοι κατέσχες, ἵνα Καιρελλίαν <note n="2" place="unspecified" anchored="yes">Καιρελλίαν βς., κερεαλίαν λμ.</note>
ἐπ᾽ ἀδείας ἔχῃς, ἣν τοσούτῳ πρεσβυτέραν
σαυτοῦ οὖσαν ἐμοίχευσας ὅσῳ νεωτέραν τὴν
κόρην ἔγημας, πρὸς ἣν καὶ αὐτὴν τοιαύτας ἐπιστολὰς
γράφεις οἵας ἂν γράψειεν ἀνὴρ σκωπτόλης
ἀθυρόγλωσσος πρὸς γυναῖκα ἑβδομηκοντοῦτιν
<milestone unit="section" n="5" /> πληκτιζόμενος. καὶ ταῦτα μὲν ἄλλως ἐξήχθην,
ὦ πατέρες, εἰπεῖν, ἵνα μηδὲ ἐν τούτοις ἔλαττον <note n="3" place="unspecified" anchored="yes">ἔλαττον βς., ἔλαττόν τι λμ.</note>
ἔχων ἀπέλθῃ. καίτοι καὶ συμπόσιόν τι ἐτόλμησε
τῷ Ἀντωνίῳ προενεγκεῖν, αὐτὸς μὲν ὕδωρ, ὥς
φησι, πίνων, ἵνα τοὺς καθ᾽ ἡμῶν λόγους νυκτερεύων
συγγράφῃ, τὸν δὲ υἱὸν ἐν τοσαύτῃ μέθῃ
τρέφων ὥστε μήτε νύκτωρ μήτε μεθ᾽ ἡμέραν σωφρονεῖν.
<milestone unit="section" n="6" /> καὶ προσέτι καὶ τὸ στόμα αὐτοῦ διαβάλλειν
ἐπεχείρησε, τοσαύτῃ ἀσελγείᾳ καὶ ἀκαθαρσίᾳ
παρὰ πάντα τὸν βίον χρώμενος ὥστε μηδὲ τῶν
συγγενεστάτων ἀπέχεσθαι, ἀλλὰ τήν τε γυναῖκα
προαγωγεύειν <note n="4" place="unspecified" anchored="yes">προαγωγεύειν μ ῾ξορρεξτεδ φρομ προσαγωγεύειν᾽, προσαγωγεύειν λ.</note> καὶ τὴν θυγατέρα μοιχεύειν.

<pb id="v.5.p.34" />
<milestone unit="chapter" n="19" /><milestone unit="section" n="1" /> </p><p>ταῦτα μὲν οὖν ἐάσω, ἐπάνειμι δὲ ὅθεν ἐξέβην.
ὁ γὰρ Ἀντώνιος ἐκεῖνος, ὃν οὗτος καταδεδράμηκεν,
ἰδὼν τὸν Καίσαρα ὑπὲρ τὴν πολιτείαν
ἡμῶν αἰρόμενον, ἐποίησεν αὐτὸν μηδὲν ὧν ἐνενόει
πρᾶξαι, δι᾽ αὐτῶν ὧν χαρίζεσθαι αὐτῷ ἐδόκει.
<milestone unit="section" n="2" /> οὐδὲν γὰρ οὕτως ἀποτρέπει τινὰς ὧν ἂν μὴ
ὀρθῶς ἐπιθυμοῦντες τυχεῖν διαπράσσωνται, ὡς
τὸ τοὺς φοβουμένους αὐτὰ μὴ πάθωσιν ἐθελοντὰς
<milestone unit="section" n="3" /> δὴ δοκεῖν ὑπομένειν. τοῦτο μὲν γάρ, ἐξ ὧν
ἀδικοῦσιν ἑαυτοῖς <note n="1" place="unspecified" anchored="yes">ἑαυτοῖς ρ. στεπη, ἑαυτοὺς λμ.</note> συνίσασιν, οὐ πιστεύουσι,
πεφωρᾶσθαι δὲ νομίζοντες καὶ αἰσχύνονται καὶ
φοβοῦνται, τὰ μὲν λεγόμενα ἄλλως, ὡς καὶ
κολακείαν, μετ᾽ ἐλέγχου λαμβάνοντες, τὰ δ᾽ ἐξ
αὐτῶν ἀποβησόμενα, ὡς καὶ ἐπιβουλήν, μετ᾽ αἰσχύνης
<milestone unit="section" n="4" /> ὑποπτεύοντες. ἅπερ που καὶ ὁ Ἀντώνιος
ἀκριβῶς εἰδὼς πρῶτον μὲν τά τε Λυκαῖα καὶ <note n="2" place="unspecified" anchored="yes">καὶ συππλιεδ βψ ρκ.</note>
τὴν πομπὴν ἐκείνην ἐπελέξατο, ἵν᾽ ὁ Καῖσαρ
ἔν τε τῷ ἀνειμένῳ τῆς γνώμης καὶ ἐν τῷ παιγνιώδει
τῶν γιγνομένων ἀσφαλῶς σωφρονισθῇ, ἔπειτα
δὲ καὶ τὴν ἀγορὰν καὶ τὸ βῆμα, ἵνα ἐξ αὐτῶν τῶν
<milestone unit="section" n="5" /> χωρίων αἰσχυνθῇ: τάς τε ἐντολὰς τὰς παρὰ τοῦ
δήμου συνέπλασεν, ἵν᾽ αὐτὰς ἀκούσας λογίσηται
οὐχ ὅσα τότε ὁ Ἀντώνιος ἔλεγεν, ἀλλ᾽ ὅσα ἂν ὁ
δῆμος ὁ Ῥωμαίων εἰπεῖν τινι ἐνετείλατο. πόθεν
γὰρ ἂν ἐπίστευσε τὸν δῆμον ταῦτ᾽ ἐπεσταλκέναι
τῳ, μήτε ἐψηφισμένον τι τοιοῦτον αὐτὸν εἰδὼς μήτε

<pb id="v.5.p.36" />
<milestone unit="section" n="6" /> ἐπιβοῶντα αἰσθόμενος; ἀλλ᾽ ἔδει γὰρ αὐτὸν καὶ
ἐν τῇ ἀγορᾷ τῇ Ῥωμαίᾳ, ἐν ᾗ πολλὰ πολλάκις
ὑπὲρ τῆς ἐλευθερίας ἐβουλευσάμεθα, καὶ παρὰ τῷ
βήματι, ἀφ᾽ οὗ μυρία ἐπὶ μυρίοις ὑπὲρ τῆς δημοκρατίας
ἐπολιτευσάμεθα, ἔν τε τῇ ἑορτῇ τῶν
Λυκαίων, ἵνα ἀναμνησθῇ τοῦ Ῥωμύλου, καὶ ὑπὸ
τοῦ ὑπάτου, ἵν᾽ ἐννοήσῃ τὰ τῶν ἀρχαίων ὑπάτων
<milestone unit="section" n="7" /> ἔργα, καὶ ἐπὶ τῷ τοῦ δήμου ὀνόματι ταῦτα ἀκοῦσαι,
ἵν᾽ ἐνθυμηθῇ τοῦθ᾽, ὅτι οὐκ Ἄφρων οὐδὲ Γαλατῶν
οὐδὲ Αἰγυπτίων ἀλλ᾽ αὐτῶν Ῥωμαίων τυραννεῖν
ἐπεχείρει. ταῦτα αὐτὸν τὰ ῥήματα ἐπέστρεψεν,
ταῦτ᾽ ἐταπείνωσε: καὶ τάχα ἂν τὸ διάδημα, εἴπερ
τις ἄλλος αὐτῷ προσήνεγκε, λαβών, ἔπειτα δι᾽ ἐκεῖνα καὶ ἐκολούσθη καὶ ἔφριξε καὶ κατέδεισε.
<milestone unit="section" n="8" /> </p><p>τὰ μὲν οὖν Ἀντωνίου ἔργα σοι ταῦτά ἐστιν,
οὐ σκέλος ἄλλως κατάξαντος ἵνα αὐτὸς φύγῃ,
οὐδὲ χεῖρα κατακαύσαντος ἵνα Πορσένναν φοβήσῃ,
ἀλλὰ τὴν τυραννίδα τὴν τοῦ Καίσαρος
σοφίᾳ καὶ περιτεχνήσει, καὶ ὑπὲρ τὸ δόρυ τὸ
Δεκίου καὶ ὑπὲρ τὸ ξίφος τὸ Βρούτου, παύσαντος.
<milestone unit="chapter" n="20" /><milestone unit="section" n="1" /> σὺ δ᾽, ὦ Κικέρων, τί ἐν τῇ ὑπατείᾳ σου οὐχ ὅτι
σοφὸν ἢ ἀγαθόν, ἀλλ᾽ οὐ καὶ τιμωρίας τῆς μεγίστης
ἄξιον ἔπραξας; οὐχ ἡσυχάζουσαν μὲν καὶ
ὁμονοοῦσαν τὴν πόλιν ἡμῶν καὶ ἐξετάραξας καὶ
ἐστασίασας, τὴν ἀγορὰν καὶ τὸ Καπιτώλιον
ἄλλων τέ τινων καὶ δούλων παρακλήτων πληρώσας;
<milestone unit="section" n="2" /> οὐ τὸν Κατιλίναν σπουδαρχήσαντα μόνον,
ἄλλο δὲ μηδὲν δεινὸν ποιήσαντα κακῶς ἀπώλεσας;

<pb id="v.5.p.38" />
οὐ τὸν Λέντουλον καὶ τοὺς μετ᾽ αὐτοῦ
μήτ᾽ ἀδικήσαντάς τι μήτε κριθέντας μήτε ἐλεγχθέντας
οἰκτρῶς διέφθειρας, καίτοι πολλὰ μὲν
περὶ τῶν νόμων πολλὰ δὲ καὶ περὶ τῶν δικαστηρίων
ἀεὶ καὶ πανταχοῦ θρυλῶν; ἃ εἴ τις ἀφέλοιτο
<milestone unit="section" n="3" /> τῶν σῶν λόγων, τὸ λοιπὸν οὐδέν ἐστι. Πομπηίῳ
μὲν γὰρ ἐνεκάλεις ὅτι τῷ Μίλωνι παρὰ τὰ νενομισμένα
τὴν κρίσιν ἐποίησε: σὺ δὲ οὔτε μικρὸν
οὔτε μεῖζον οὐδὲν ἐκ τῶν περὶ ταῦτα τεταγμένων
Λεντούλῳ παρέσχες, ἀλλὰ ἄνευ λόγου καὶ κρίσεως
ἐνέβαλες ἐς τὸ δεσμωτήριον ἄνδρα ἐπιεικῆ
γέροντα, πολλὰ μὲν καὶ μεγάλα πρὸς τὴν πατρίδα
ἐκ προγόνων ἐνέχυρα φιλίας ἔχοντα, μηδὲν δὲ
μήθ᾽ ὑπὸ τῆς ἡλικίας μήθ᾽ ὑπὸ τῶν τρόπων νεωτερίσαι
<milestone unit="section" n="4" /> δυνάμενον. τί μὲν γὰρ αὐτῷ κακὸν
παρῆν, ὃ τῇ μεταβολῇ ἂν τῶν πραγμάτων ἐξιάσατο;
τί δ᾽ οὐκ ἀγαθὸν εἶχε, περὶ, περὶ οὗ πάντως ἂν
νεοχμώσας τι ἐκινδύνευσε; ποῖα ὅπλα ἠθροίκει,
ποίους συμμάχους παρεσκεύαστο, <note n="1" place="unspecified" anchored="yes">παρεσκεύαστο βκ., παρεσκευάσατο λμ.</note> ἵν᾽ οὕτως
οἰκτρῶς καὶ ἀνοσίως ἀνὴρ ὑπατευκώς, στρατηγῶν,
μήτε τι <note n="2" place="unspecified" anchored="yes">μήτε τι λ, μήτε ἔτι μ.</note> εἰπὼν μήτ᾽ ἀκούσας ἔς τε τὸ οἴκημα
ἐμπέσῃ καὶ ἐκεῖ ὥσπερ οἱ κακουργότατοι φθαρῇ;
<milestone unit="section" n="5" /> τοῦτο γάρ ἐστιν ὃ μάλιστα ὁ καλὸς οὗτος Τούλλιος
ἐπεθύμησεν, ἵν᾽ ἐν τῷ ὁμωνύμῳ αὐτοῦ χωρίῳ <note n="3" place="unspecified" anchored="yes">αφτερ χωρίῳ λμ ηαϝε τῷ Τουλλιείῳ ῾<q direct="unspecified">τηε τυλλιανυμ</q>᾿; ναβερ δελετεδ.</note>
τὸν ἔγγονον τοῦ Λεντούλου ἐκείνου τοῦ
προκρίτου ποτὲ τῆς βουλῆς γενομένου ἀποκτείνῃ.
<milestone unit="chapter" n="21" /><milestone unit="section" n="1" /> καίτοι τί ποτ᾽ ἂν ἐποίησεν ἐνοπλίου ἐξουσίας
λαβόμενος ὁ τοιαῦτα καὶ τοσαῦτα ἐκ μόνων τῶν

<pb id="v.5.p.40" />
λόγων εἰργασμένος; ταῦτα γάρ σου τὰ λαμπρὰ
ἔργα ἐστί, ταῦτα τὰ μεγάλα στρατηγήματα: ἐφ᾽
οἷς οὕτως οὐχ ὅπως ὑπὸ τῶν ἄλλων κατεγνώσθης,
ἀλλὰ καὶ αὐτὸς σαυτοῦ <note n="1" place="unspecified" anchored="yes">σαυτοῦ βκ., ἑαυτοῦ λμ.</note> κατεψηφίσω, ὥστε πρὶν
<milestone unit="section" n="2" /> καὶ κριθῆναι φυγεῖν. καίτοι τίς ἂν ἑτέρα μείζων
ἀπόδειξις τῆς σῆς μιαιφονίας γένοιτο ἢ ὅτι καὶ
ἐκινδύνευσας ἀπολέσθαι ὑπ᾽ αὐτῶν ἐκείνων ὑπὲρ
ὧν ἐσκήπτου ταῦτα πεποιηκέναι, καὶ ἐφοβήθης
αὐτοὺς ἐκείνους οὓς ἔλεγες ἐκ τούτων εὐηργετηκέναι, <note n="2" place="unspecified" anchored="yes">εὐηργετηκέναι βκ., εὐεργετηκέναι λμ.</note>
καὶ οὐχ ὑπέμεινας οὔτ᾽ ἀκοῦσαί τι αὐτῶν
οὔτ᾽ εἰπεῖν τι αὐτοῖς ὁ δεινός, ὁ περιττός, ὁ καὶ
τοῖς ἄλλοις βοηθῶν, ἀλλὰ φυγῇ τὴν σωτηρίαν
<milestone unit="section" n="3" /> ὥσπερ ἐκ μάχης ἐπορίσω; καὶ οὕτω γε ἀναίσχυντος
εἶ ὥστε καὶ συγγράψαι ταῦτα τοιαῦτα
ὄντα ἐπεχείρησας: ὃν ἐχρῆν εὔχεσθαι μηδὲ
τῶν ἄλλων τινὰ αὐτὰ συνθεῖναι, ἵνα ἀλλὰ τοῦτό
γε κερδάνῃς, τὸ συναπολέσθαι σοι τὰ πεπραγμένα
καὶ μηδεμίαν αὐτῶν μνήμην τοῖς ἔπειτα
παραδοθῆναι. καὶ ὅπως γε καὶ γελάσητε,
<milestone unit="section" n="4" /> ἀκούσατε τὴν σοφίαν αὐτοῦ. προθέμενος γὰρ
πάντα τὰ τῇ πόλει πεπραγμένα συγγράψαι ῾καὶ
γὰρ σοφιστὴς καὶ ποιητὴς καὶ φιλόσοφος καὶ
ῥήτωρ καὶ συγγραφεὺς εἶναι πλάττεταἰ ἔπειτ᾽
οὐκ ἀπὸ τῆς κτίσεως αὐτῆς, ὥσπερ οἱ ἄλλοι οἱ
τοῦτο ποιοῦντες, ἀλλὰ ἀπὸ τῆς ὑπατείας τῆς
ἑαυτοῦ ἤρξατο, ἵνα ἀνάπαλιν προχωρῶν ἀρχὴν
μὲν τοῦ λόγου ἐκείνην, τελευτὴν δὲ τὴν τοῦ Ῥωμύλου
βασιλείαν ποιήσηται.
<milestone unit="chapter" n="22" /><milestone unit="section" n="1" /> </p><p>λέγε τοίνυν, τοιαῦτα γράφων καὶ τοιαῦτα
πράττων, οἷα δεῖ τὸν ἀγαθὸν ἄνδρα καὶ λόγῳ

<pb id="v.5.p.42" />
δημηγορεῖν καὶ ἔργῳ ποιεῖν: ἀμείνων γὰρ εἶ
ἑτέροις τισὶν ὁτιοῦν παραινεῖν ἢ αὐτὸς τὰ προσήκοντα
πράττειν, καὶ τοῖς ἄλλοις ἐπιτιμᾶν ἢ
<milestone unit="section" n="2" /> σεαυτὸν ἐπανορθοῦν. καίτοι πόσῳ σε κρεῖττον
ἦν, ἀντὶ μὲν τῆς δειλίας ἣν Ἀντωνίῳ ὀνειδίζεις,
αὐτὸν τὴν μαλακίαν καὶ τῆς ψυχῆς καὶ τοῦ σώματος
ἀποθέσθαι, ἀντὶ δὲ τῆς ἀπιστίας ἣν ἐκείνῳ
προφέρεις, αὐτὸν μήτ᾽ ἄπιστόν τι ποιεῖν μήτ᾽
αὐτομολεῖν, ἀντὶ δὲ τῆς ἀχαριστίας ἧς <note n="1" place="unspecified" anchored="yes">ἧς δινδ., τῆς λμ.</note> ἐκείνου
<milestone unit="section" n="3" /> κατηγορεῖς, αὐτὸν μὴ ἀδικεῖν τοὺς εὐεργέτας; ἓν
γάρ τοι καὶ τοῦτο τῶν κακῶν τῶν ἐμφύτων αὐτῷ
ἐστιν, ὅτι μισεῖ μάλιστα πάντων τούς τι αὐτὸν
εὖ πεποιηκότας, καὶ τῶν μὲν ἄλλων ἀεί τινας
θεραπεύει, τούτοις δὲ ἐπιβουλεύει. ἵνα γοῦν
τἆλλα ἐάσω, ἐλεηθεὶς ὑπὸ τοῦ Καίσαρος καὶ
σωθεὶς ἔς τε τοὺς εὐπατρίδας ἐγγραφεὶς ἀπέκτεινεν,
οὐκ αὐτοχειρίᾳ ῾πόθεν, δειλός τε οὕτω
καὶ γύννις ὤν;᾿ ἀλλ᾽ ἀναπείσας καὶ παρασκευάσας
<milestone unit="section" n="4" /> τοὺς τοῦτο ποιήσαντας. καὶ ὅτι ταῦτα ἀληθῆ
λέγω, αὐτοὶ ἐκεῖνοι ἐδήλωσαν: ὅτε γοῦν γυμνοῖς
τοῖς ξίφεσιν ἐς τὴν ἀγορὰν ἐσέδραμον, ὀνομαστὶ
αὐτὸν ἀνεκάλεσαν συνεχῶς εἰπόντες, ῾ὦ Κικέρων,᾿
<milestone unit="section" n="5" /> ὥσπερ που πάντες ἠκούσατε. ἐκεῖνόν τε οὖν
εὐεργέτην ὄντα ἐφόνευσε, καὶ παρ᾽ αὐτοῦ τοῦ
Ἀντωνίου καὶ τῆς ἱερωσύνης καὶ τῆς σωτηρίας,
ὅτ᾽ ἀπολέσθαι ἐν τῷ Βρεντεσίῳ ὑπὸ τῶν στρατιωτῶν
ἐκινδύνευσε, τυχὼν τοιαύτας αὐτῷ χάριτας
ἀνταποδίδωσι, κακηγορῶν τε αὐτὸν ἐπὶ τούτοις ἃ

<pb id="v.5.p.44" />
μήτ᾽ αὐτὸς μήτ᾽ ἄλλος τις πώποτε ἐμέμψατο, καὶ
<milestone unit="section" n="6" /> κατατρέχων ἐφ᾽ οἷς ἄλλους ἐπαινεῖ. τὸν γοῦν
Καίσαρα τοῦτον, μήθ᾽ ἡλικίαν ἄρχειν ἤ τι τῶν
πολιτικῶν πράττειν ἔχοντα μήθ᾽ ὑφ᾽ ἡμῶν προκεχειρισμένον,
ὁρῶν καὶ δύναμιν πεπορισμένον
καὶ πόλεμον μήτε ἐψηφισμένων ἡμῶν μήτε προστεταχότων
αὐτῷ ἀνῃρημένον, οὐ μόνον οὐκ
<milestone unit="section" n="7" /> αἰτιᾶταί τι ἀλλὰ καὶ ἐγκωμιάζει. οὕτως οὔτε τὰ
δίκαια πρὸς τοὺς νόμους οὔτε τὰ συμφέροντα
πρὸς τὸ τῷ κοινῷ χρήσιμον ἐξετάζει, ἀλλὰ πάντα
ἁπλῶς πρὸς τὴν ἑαυτοῦ βούλησιν διάγει, καὶ ἐφ᾽
οἷς ἄλλους ἀποσεμνύνει, ταῦθ᾽ ἑτέροις ἐγκαλεῖ,
καὶ καταψευδόμενος ὑμῶν καὶ προσδιαβάλλων
<milestone unit="chapter" n="23" /><milestone unit="section" n="1" /> ὑμᾶς. σύμπαντα γὰρ τὰ μετὰ τὴν τοῦ Καίσαρος
τελευτὴν ὑπ᾽ Ἀντωνίου πεπραγμένα εὑρήσετε ὑφ᾽
ὑμῶν κεκελευσμένα. καὶ τὸ μὲν περί τε τῆς τῶν
χρημάτων διοικήσεως καὶ περὶ τῆς τῶν γραμμάτων
ἐξετάσεως λέγειν περιττὸν εἶναι νομίζω.
<milestone unit="section" n="2" /> διὰ τί; ὅτι τὸ μὲν τῷ κληρονομοῦντι αὐτοῦ τῆς
οὐσίας προσῆκον ἂν εἴη πολυπραγμονεῖν, τὸ δέ, <note n="1" place="unspecified" anchored="yes">ατ τηις ποιντ α #3υατερνιον ηας βεεν λοστ φρομ μ; ιτ ρεσυμες ιν τηε μιδδλε οφ ξηαπ. 43, 2.</note>
εἴπερ τινὰ ἀλήθειαν κακουργίας εἶχε, τότε ἐχρῆν
παραχρῆμα κεκωλῦσθαι. οὔτε γὰρ ὑπὸ μάλης
τι αὐτῶν, ὦ Κικέρων, ἐπράχθη, ἀλλ᾽ ἐς στήλας,
<milestone unit="section" n="3" /> ὡς καὶ αὐτὸς φῄς, πάντα ἀνεγράφη: εἰ δὲ ἐκεῖνος
φανερῶς οὕτω καὶ ἀναισχύντως τά τε ἄλλα
ἐκακούργησεν ὡς λέγεις, καὶ τὴν Κρήτην ὅλην
ἥρπασεν ὡς καὶ ἐκ τῶν τοῦ Καίσαρος γραμμάτων
ἐλευθέραν μετὰ τὴν τοῦ Βρούτου ἀρχὴν ἀφειμένην,
ἣν ὕστερον ἐκεῖνος παρ᾽ ἡμῶν ἐπετράπη, πῶς μὲν
ἂν σὺ ἐσιώπησας, πῶς δ᾽ ἂν τῶν ἄλλων τις

<pb id="v.5.p.46" />
<milestone unit="section" n="4" /> ἠνέσχετο; ἀλλὰ ταῦτα μέν, ὥσπερ εἶπον, παραλείψω:
οὔτε γὰρ ὀνομαστὶ τὰ πολλὰ αὐτῶν
εἴρηται, οὔτ᾽ Ἀντώνιος ὁ δυνάμενος ὑμᾶς ἀκριβῶς
καθ᾽ ἕκαστον ὧν πεποίηκε διδάξαι πάρεστι: περὶ
δὲ δὴ τῆς Μακεδονίας τῆς τε Γαλατίας καὶ τῶν
ἄλλων ἐθνῶν τῶν τε στρατοπέδων ὑμέτερα ἔστιν,
ὦ πατέρες, ψηφίσματα, καθ᾽ ἃ τοῖς τε ἄλλοις ὡς
ἕκαστα προσετάξατε καὶ ἐκείνῳ τὴν Γαλατίαν
μετὰ τῶν στρατιωτῶν ἐνεχειρίσατε. καὶ τοῦτο
καὶ Κικέρων οἶδεν: παρῆν γάρ, καὶ πάντα γε
<milestone unit="section" n="5" /> αὐτὰ ὁμοίως ὑμῖν ἐψηφίζετο. καίτοι πόσῳ
κρεῖττον ἦν τότε αὐτὸν ἀντειπεῖν, εἴπερ τι αὐτῶν
μὴ δεόντως ἐγίγνετο, καὶ διδάξαι ὑμᾶς ταῦτα ἃ
νῦν προΐσχεται, ἢ παραχρῆμα μὲν σιωπῆσαι καὶ <note n="1" place="unspecified" anchored="yes">καὶ αδδεδ βψ ρ. στεπη.</note>
περιϊδεῖν ὑμᾶς ἁμαρτάνοντας, νῦν δὲ λόγῳ μὲν
Ἀντωνίῳ ἐγκαλεῖν ἔργῳ δὲ τῆς βουλῆς κατηγορεῖν;
<milestone unit="chapter" n="24" /><milestone unit="section" n="1" /> </p><p>οὐδὲ γὰρ οὐδὲ τοῦτο δύναιτ᾽ ἄν τις σωφρονῶν
εἰπεῖν, ὅτι ἐκεῖνος ταῦθ᾽ ὑμᾶς ψηφίσασθαι ἐβιάσατο.
οὔτε γὰρ αὐτὸς ἰσχύν τινα στρατιωτῶν
εἶχεν ὥστε παρὰ γνώμην ὑμᾶς ποιῆσαί τι καταναγκάσαι,
καὶ τὸ πρᾶγμα ὑπὲρ τῆς πόλεως πέπρακται.
<milestone unit="section" n="2" /> ἐπειδὴ γὰρ προυπέπεμπτο <note n="2" place="unspecified" anchored="yes">προυπέπεμπτο πφλυγκ, προύπεμπε λ.</note> μὲν τὰ
στρατεύματα καὶ συνειστήκει, δέος δὲ ἦν μὴ
πυθόμενα τῆς τοῦ Καίσαρος σφαγῆς στασιάσῃ
καί τινα φλαῦρον προστησάμενα αὖθις πολεμήσῃ,
ἔδοξεν ὑμῖν, ὀρθῶς καὶ καλῶς ποιοῦσι, τὸν
Ἀντώνιον ἐπ᾽ αὐτὰ ἐπιστῆσαι, τὸν ὕπατον, τὸν
τὴν ὁμόνοιαν πρυτανεύσαντα, τὸν τὴν δικτατορίαν
<milestone unit="section" n="3" /> παντελῶς ἐκ τῆς πολιτείας ἐκκόψαντα. καὶ διὰ

<pb id="v.5.p.48" />
τοῦτό γε καὶ τὴν Γαλατίαν αὐτῷ ἀντὶ τῆς
Μακεδονίας ἀντεδώκατε, ἵν᾽ ἐνταῦθα ἐν τῇ Ἰταλίᾳ
ὢν μήτε τι κακουργήσῃ καὶ τὸ προσταχθὲν εὐθὺς
ὑφ᾽ ὑμῶν ποιήσῃ.
<milestone unit="chapter" n="25" /><milestone unit="section" n="1" /> </p><p>ταῦτα μὲν οὖν πρὸς ὑμᾶς εἶπον, ἵν᾽ εἰδῆτε
ὀρθῶς βεβουλευμένοι: πρὸς δὲ δὴ Κικέρωνα καὶ
ἐκεῖνός μοι ὁ λόγος ἐξήρκει, ὅτι καὶ παρῆν πᾶσι
τούτοις ὅτε ἐγίγνετο, καὶ μεθ᾽ ἡμῶν αὐτὰ ἐψηφίσατο,
μήτε στρατιώτην τινὰ Ἀντωνίου ἔχοντος,
μήθ᾽ ὅλως ἐνδείξασθαί τι φοβερὸν ἡμῖν δυναμένου,
δἰ ὃ καὶ τῶν συμφερόντων ἄν τι παρείδομεν.
<milestone unit="section" n="2" /> ἀλλ᾽ εἰ καὶ τότε ἐσιώπησας, νῦν γε εἰπέ, τί ἐχρῆν
ἡμᾶς ποιῆσαι τούτων οὕτως ἐχόντων; ἀφεῖναι τὰ
στρατεύματα ἄναρχα; καὶ πῶς οὐκ ἂν μυρίων
κακῶν καὶ τὴν Μακεδονίαν καὶ τὴν Ἰταλίαν
<milestone unit="section" n="3" /> ἐνέπλησεν; ἀλλ᾽ ἑτέρῳ τινὶ προστάξαι; καὶ τίνα
ἂν ἀναγκαιότερον καὶ ἐπιτηδειότερον τοῦ Ἀντωνίου
εὕρομεν, τοῦ ὑπάτου, τοῦ πάντα τὰ τῆς
πόλεως διοικοῦντος, τοῦ τοσαύτην φυλακὴν τῆς
ὁμονοίας ἡμῶν πεποιημένου, τοῦ μυρία ἐπιδείγματα
τῆς πρὸς τὸ κοινὸν εὐνοίας παρεσχημένου;
<milestone unit="section" n="4" /> τινὰ τῶν σφαγέων; οἷς οὐδ᾽ ἄλλως ἐν τῇ
πόλει διατρίβειν ἀσφαλὲς ἐγίγνετο. τινὰ τῶν
τἀναντία αὐτοῖς φρονούντων; οὓς πάντες ὑπώπτευον.
τίς ἀξιώσει προέχων, τίς ἐμπειρίᾳ
<milestone unit="section" n="5" /> προφέρων παρὰ τοῦτον ἄλλος ἦν; ἀλλ᾽ ἀγανακτεῖς
ὅτι μὴ σὲ προειλόμεθα. καὶ τίνα μὲν
ἀρχὴν εἶχες, τί δ᾽ οὐκ ἂν ἔδρασας ὅπλα καὶ
στρατιώτας λαβὼν ὁ τοσαῦτα καὶ τηλικαῦτα
ἐν τῇ ὑπατείᾳ ταράξας ἐκ τῶν ἐπιτετηδευμένων

<pb id="v.5.p.50" />
<milestone unit="chapter" n="26" /><milestone unit="section" n="1" /> σοι <note n="1" place="unspecified" anchored="yes">σοι λευνξλ., σου λ.</note> τούτων ἀντιθέτων, ὧν μόνων ἦς κύριος; ἀλλ᾽
ἐκεῖσε ἐπάνειμι, ὅτι καὶ παρῆς τούτοις ὅτε ἐψηφίζετο,
καὶ οὐδὲν ἀντεῖπες, ἀλλὰ καὶ συγκατέθου
πᾶσιν αὐτοῖς ὡς καὶ ἀρίστοις καὶ ἀναγκαίοις
δῆλον ὅτι οὖσιν. οὐ γάρ που καὶ παρρησίας
ἐνδεὴς ἦσθα: πολλὰ γοῦν καὶ μάτην ὑλάκτεις.
<milestone unit="section" n="2" /> οὐ μὴν οὐδὲ ἐφοβήθης τινά: πῶς γὰρ ἂν ἔδεισας
τὸν γυμνὸν ὁ μὴ φοβούμενος τὸν ὡπλισμένον;
πῶς τὸν μόνον ὁ μὴ <note n="2" place="unspecified" anchored="yes">ὁ μὴ βκ., ὁ μὴ φοβούμενος λ.</note> τὸν τοσούτους στρατιώτας
ἔχοντα; καίτοι σύγε καὶ ἐπὶ τούτῳ σεμνύνῃ, ὅτι
πάνυ τοῦ θανάτου, ὥς γε καὶ φῄς, καταφρονεῖς.
<milestone unit="section" n="3" /> </p><p>οὕτω δὴ τούτων ἐχόντων πότερος ὑμῖν ἀδικεῖν
δοκεῖ, Ἀντώνιος ὁ τὰς δυνάμεις τὰς δοθείσας
αὐτῷ παρ᾽ ἡμῶν διοικῶν, ἢ Καῖσαρ ὁ τοσαύτην
ἰσχὺν ἰδίαν περιβεβλημένος; Ἀντώνιος <note n="3" place="unspecified" anchored="yes">Ἀντώνιος συππλιεδ βψ βκ.</note> ὁ πρὸς
τὴν ἐπιτραπεῖσαν αὐτῷ παρ᾽ ἡμῶν <note n="4" place="unspecified" anchored="yes">ἡμῶν βς., ὑμῶν λ.</note> ἀρχὴν ἀπεληλυθώς,
ἢ Βροῦτος ὁ κωλύων αὐτὸν τῆς χώρας
<milestone unit="section" n="4" /> ἐπιβῆναι; Ἀντώνιος ὁ τοὺς συμμάχους ἡμῶν
ἀναγκάσαι ἐθέλων <note n="5" place="unspecified" anchored="yes">ἐθέλων βκ., θέλων λ.</note> τοῖς ψηφίσμασιν ἡμῶν πεισθῆναι,
ἢ ἐκεῖνοι οἱ τὸν μὲν πεμφθέντα ὑφ᾽ ἡμῶν
ἄρχοντα μὴ προσδεδεγμένοι, τῷ δὲ ἀπεψηφισμένῳ
<milestone unit="section" n="5" /> προστεθειμένοι; Ἀντώνιος ὁ τοὺς στρατιώτας
τοὺς ἡμετέρους συνέχων, ἢ οἱ στρατιῶται οἱ τὸν
ἄρχοντα αὑτῶν ἐγκαταλελοιπότες; Ἀντώνιος ὁ
μηδένα τούτων τῶν στρατιωτῶν τῶν ὑφ᾽ ἡμῶν <note n="6" place="unspecified" anchored="yes">ἡμῶν βς., ὑμῶν λ.</note>
αὐτῷ δοθέντων ἐς τὴν πόλιν ἐσαγαγών, ἢ Καῖσαρ
ὁ τοὺς πάλαι ἐστρατευμένους ἀναπείσας χρήμασι
<milestone unit="section" n="6" /> δεῦρο ἐλθεῖν; ἐγὼ μὲν γὰρ οὐδὲ λόγου τινὸς ἔτι
δεῖν ἡγοῦμαι πρὸς τὸ μὴ οὐκ ἐκεῖνον μὲν πάντα

<pb id="v.5.p.52" />
τὰ προσταχθέντα αὐτῷ ὑφ᾽ ἡμῶν ὀρθῶς δοκεῖν
διοικεῖν, τούτους δὲ καὶ δίκην ὧν αὐτοὶ καθ᾽
<milestone unit="section" n="7" /> αὑτοὺς ἐτόλμησαν ὑποσχεῖν ὀφείλειν. διὰ γὰρ
τοῦτο καὶ τὴν παρὰ τῶν στρατιωτῶν φυλακὴν
ἐλάβετε, ἵν᾽ ἀσφαλῶς ὑπὲρ τῶν παρόντων, οὐκ
Ἀντωνίου ἕνεκα τοῦ μήτε ἰδίᾳ τι πεποιηκότος
μήτ᾽ ἔν τινι ὑμᾶς πεφοβηκότος, ἀλλ᾽ ἐκείνου τοῦ
καὶ δύναμιν ἐπ᾽ αὐτὸν <note n="1" place="unspecified" anchored="yes">αὐτὸν ρ. στεπη., αὐτοῦ λ.</note> συνειλοχότος <note n="2" place="unspecified" anchored="yes">συνειλοχότος ρειμ., συνειλεχότος λ.</note> καὶ πολλοὺς
στρατιώτας καὶ ἐν αὐτῇ πόλει πολλάκις
ἐσχηκότος, βουλεύσησθε.
<milestone unit="chapter" n="27" /><milestone unit="section" n="1" /> </p><p>ταῦτα μὲν οὖν διὰ Κικέρωνα εἶπον, ἐπειδήπερ
ἀδίκων ἐς ἡμᾶς λόγων ὑπῆρξεν: οὔτε γὰρ ἄλλως
φιλαπεχθήμων εἰμὶ ὥσπερ οὗτος, οὔτ᾽ ἐμοὶ μέλει
τὰ ἀλλότρια κακὰ πολυπραγμονεῖν, ὅπερ οὗτος
ἀεὶ ποιῶν σεμνύνεται. ἃ δ᾽ ὑμῖν παραινῶ μήτ᾽
Ἀντωνίῳ τι χαριζόμενος μήτε Καίσαρα ἢ Βροῦτον
διαβάλλων, ἀλλ᾽ ὑπὲρ τῶν κοινῇ συμφερόντων,
ὥσπερ που προσήκει, βουλεύων, νῦν ἤδη φράσω.
<milestone unit="section" n="2" /> φημὶ γὰρ δεῖν μήτε ἐχθρόν πω μηδένα τούτων
τῶν τὰ ὅπλα ἐχόντων ποιήσασθαι, μήτ᾽ ἀκριβῶς
ἐξετάζειν τί καὶ πῶς ὑπ᾽ αὐτῶν πέπρακται. οὔτε
γὰρ ὁ παρὼν καιρὸς ἐπιτήδειός ἐστι πρὸς τοῦτο,
καὶ πολιτῶν αὐτῶν ἡμετέρων πάντων ὁμοίως
ὄντων, ἄν τέ τις πταίσῃ σφῶν, ἡμῖν ἀπολεῖται, ἄν
<milestone unit="section" n="3" /> τε καὶ κατορθώσῃ, ἐφ᾽ ἡμᾶς αὐξηθήσεται. δι᾽ οὖν ταῦτα καὶ πολιτικῶς καὶ φιλικῶς αὐτοὺς
ἡγοῦμαι χρῆναι μεταχειρίσασθαι, καὶ πέμψαι
μὲν πρὸς πάντας ὁμοίως κελεύοντας αὐτοῖς ἔκ τε
τῶν ὅπλων ἀπαλλαγῆναι καὶ ἐφ᾽ ἡμῖν <note n="3" place="unspecified" anchored="yes">ἡμῖν η. στεπη., ὑμῖν λ.</note> καὶ ἑαυτοὺς

<pb id="v.5.p.54" />
καὶ τὰ στρατόπεδα ποιήσασθαι, πόλεμον δὲ
μηδέπω πρὸς μηδένα αὐτῶν ἐξενεγκεῖν, ἀλλ᾽ ἐκ
τῶν ἀπαγγελθησομένων τοὺς μὲν ἐθελήσαντας
ἡμῖν πειθαρχῆσαι ἐπαινέσαι, τοῖς δ᾽ ἀπειθήσασι
<milestone unit="section" n="4" /> πολεμῆσαι. τοῦτο γὰρ καὶ δίκαιον καὶ συμφέρον
ἡμῖν <note n="1" place="unspecified" anchored="yes">ἡμῖν η. στεπη., ὑμῖν λ.</note> ἐστι, μήτε ἐπειχθῆναι μήτε προπετῶς τι
πρᾶξαι, ἀλλ᾽ ἐπισχεῖν, καὶ καιρόν τινα καὶ αὐτοῖς
ἐκείνοις καὶ τοῖς στρατιώταις ἐς τὸ μετανοῆσαι
δόντας ἔπειθ᾽ οὕτως, ἂν τοῦ πολέμου δεήσῃ, τοῖς
ὑπάτοις αὐτὸν προστάξαι.
<milestone unit="chapter" n="28" /><milestone unit="section" n="1" /> </p><p>καὶ σοὶ δέ, ὦ Κικέρων, παραινῶ μήτε γυναικείως
θρασύνεσθαι μήτε τὸν Βαμβαλίωνα μιμεῖσθαι,
μηδὲ πολεμοποιεῖν, μήτε διὰ τὴν ἰδίαν πρὸς
τὸν Ἀντώνιον ἔχθραν δημοσίᾳ πᾶσαν τὴν πόλιν
<milestone unit="section" n="2" /> ἐς κίνδυνον αὖθις καθιστάναι. <note n="2" place="unspecified" anchored="yes">καθιστάναι ρ. στεπη., καθεστάναι λ.</note> καλῶς μὲν γὰρ
ποιήσεις, ἂν καὶ ἐκείνῳ συναλλαγῇς μεθ᾽ οὗ
πολλὰ δὴ πολλάκις φιλικὰ ἔπραξας: εἰ δ᾽ οὖν
ἀκαταλλάκτως αὐτῷ ἔχεις, ἀλλ᾽ ἡμῶν γε φεῖσαι,
μηδὲ ἐσηγητὴς ἡμῖν τῆς πρὸς ἀλλήλους φιλίας
<milestone unit="section" n="3" /> γεγονὼς νῦν αὐτὴν καταλύσῃς, ἀλλὰ ἀναμνησθεὶς
τῆς τε ἡμέρας ἐκείνης καὶ τῶν λόγων ὧν ἐν τῷ
τῆς Γῆς τεμένει ἐποιήσω, χάρισαί τι καὶ τῇ
Ὁμονοίᾳ ταύτῃ παρ᾽ ᾗ νῦν βουλευόμεθα, ἵνα μὴ
καὶ ἐκεῖνα διαβάλῃς ὡς οὐκ ἀπ᾽ ὀρθῆς διανοίας
<milestone unit="section" n="4" /> ἀλλ᾽ ἀπό <note n="3" place="unspecified" anchored="yes">ἀπό πολακ, ὑπό λ.</note> τινος ἄλλου τότε λεχθέντα: τοῦτο γὰρ
καὶ τῇ πόλει συμφέρει καὶ σοὶ πλείστην δόξαν
οἴσει. μὴ γάρ τοι νομίσῃς ὅτι τὸ θρασύνεσθαι ἢ
εὐκλεές ἐστιν ἢ ἀσφαλές, μηδ᾽ ἂν εἴπῃς ὅτι τοῦ
θανάτου καταφρονεῖς, καὶ ἐπαινεῖσθαι ἐπὶ τούτῳ

<pb id="v.5.p.56" />
<milestone unit="section" n="5" /> πιστεύσῃς. τοὺς μὲν γὰρ τοιούτους ὡς καὶ κακὸν
ἄν τι ὑπ᾽ ἀπονοίας <note n="1" place="unspecified" anchored="yes">ἀπονοίας βκ., ἀνοίας λ.</note> τολμήσαντας καὶ ὑποπτεύουσι
πάντες καὶ μισοῦσιν: οὓς δ᾽ ἂν ἴδωσι
περὶ πλείστου τὴν ἑαυτῶν σωτηρίαν ποιουμένους,
καὶ ἐπαινοῦσι καὶ ἐγκωμιάζουσιν ὡς μηδὲν ἂν
<milestone unit="section" n="6" /> ἑκόντας ἄξιον θανάτου ποιήσαντας. καὶ σὺ οὖν,
εἴπερ ὄντως σώζεσθαι τὴν πατρίδα ἐθέλεις, <note n="2" place="unspecified" anchored="yes">ἐθέλεις βκ., θέλεις λ.</note>
τοιαῦτα καὶ λέγε καὶ πρᾶττε ἐξ ὧν καὶ αὐτὸς
σωθήσῃ, μὴ μὰ Δί᾽ ἐξ ὧν καὶ ἡμᾶς συναπολεῖς.</p></q> <note n="3" place="unspecified" anchored="yes">συναπολεῖς βς., συναπολέσηις λ.</note>
<milestone unit="chapter" n="29" /><milestone unit="section" n="1" /> τοιαῦτα τοῦ Καλήνου εἰπόντος ὁ Κικέρων οὐκ
ἤνεγκεν: αὐτὸς μὲν γὰρ καὶ ἀκράτῳ καὶ κατακορεῖ
τῇ παρρησίᾳ ἀεὶ πρὸς πάντας ὁμοίως ἐχρῆτο,
παρὰ δὲ δὴ τῶν ἄλλων οὐκ ἠξίου τὴν ὁμοίαν
ἀντιλαμβάνειν. καὶ τότε οὖν ἀφεὶς τὸ τὰ δημόσια
διασκοπεῖν ἐς λοιδορίας αὐτῷ κατέστη,
ὥστε τὴν ἡμέραν ἐκείνην καὶ διὰ τοῦτο οὐχ ἥκιστα
<milestone unit="section" n="2" /> μάτην κατατριβῆναι. τῇ δ᾽ οὖν ὑστεραίᾳ καὶ τῇ
τρίτῃ πολλῶν καὶ ἄλλων ἐφ᾽ ἑκάτερα λεχθέντων
ἐκράτησαν οἱ τὰ τοῦ Καίσαρος πράττοντες, καὶ
τοῦτο μὲν αὐτῷ ἐκείνῳ καὶ εἰκόνα καὶ τὸ βουλεύειν
ἐν τοῖς τεταμιευκόσι, τό τε τὰς ἄλλας
ἀρχὰς δέκα ἔτεσι θᾶσσον παρὰ τὸ νενομισμένον
<milestone unit="section" n="3" /> αἰτῆσαι, καὶ τὸ τὰ χρήματα ἃ τοῖς στρατιώταις
ἀναλώκει, παρὰ τῆς πόλεως, ὅτι δὴ καὶ καθ᾽
ἑαυτὸν ὑπὲρ αὐτῆς δὴ παρεσκεύασέ σφας, λαβεῖν,
τοῦτο δὲ καὶ τοῖς στρατιώταις, καὶ ἐκείνοις καὶ
τοῖς τὸν Ἀντώνιον ἐγκαταλιποῦσι, <note n="4" place="unspecified" anchored="yes">ἐγκαταλιποῦσι η. στεπη., ἐγκαταλείπουσι λ.</note> τὸ μήτ᾽ ἄλλον
τινὰ πόλεμον πολεμῆσαι καὶ χώραν εὐθὺς δοθῆναι

<pb id="v.5.p.58" />
<milestone unit="section" n="4" /> ἐψηφίσαντο. πρός τε τὸν Ἀντώνιον πρεσβείαν
ἔπεμψαν κελεύσουσάν οἱ τά τε στρατόπεδα καὶ
τὴν Γαλατίαν ἀφεῖναι καὶ ἐς τὴν Μακεδονίαν
ἀπελθεῖν. καὶ τοῖς συστρατευομένοις αὐτῷ προεῖπον
οἴκαδε ἐντὸς ῥητῆς ἡμέρας ἀναχωρῆσαι, ἢ
εἰδέναι ὅτι ἐν πολεμίου μοίρᾳ γενήσονται. καὶ
προσέτι καὶ τοὺς βουλευτὰς τοὺς ἀρχὰς τῶν
ἐθνῶν παρ᾽ αὐτοῦ λαβόντας καταλύσαντες ἑτέρους
<milestone unit="section" n="5" /> ἀντ᾽ αὐτῶν ἀντιπεμφθῆναι ἔγνωσαν. τότε μὲν
ταῦτ᾽ ἐκυρώθη: ὕστερον δὲ οὐ πολλῷ, πρὶν καὶ
τὴν γνώμην αὐτοῦ μαθεῖν, ταραχήν τε εἶναι ἐψηφίσαντο
καὶ τὴν ἐσθῆτα τὴν βουλευτικὴν ἀπεδύσαντο,
τόν τε πόλεμον τὸν πρὸς αὐτὸν καὶ τοῖς
ὑπάτοις καὶ τῷ Καίσαρι, στρατηγοῦ τινα ἀρχὴν
<milestone unit="section" n="6" /> δόντες, προσέταξαν, καί σφισι καὶ τὸν Λέπιδον
Λούκιόν τε Μουνάτιον Πλάγκον ἐν μέρει τῆς
ὑπὲρ τὰς Ἄλπεις Γαλατίας ἄρχοντα βοηθῆσαι ἐκέλευσαν.
<milestone unit="chapter" n="30" /><milestone unit="section" n="1" /> οὕτω μὲν τῷ Ἀντωνίῳ καὶ ἄλλως πολεμησείοντι
αὐτοὶ τὴν πρόφασιν τῆς ἔχθρας παρέσχον. ἄσμενος
γὰρ τῶν ἐψηφισμένων λαβόμενος αὐτίκα τε
τοῖς πρέσβεσιν ἐξωνείδισεν ὡς οὔτ᾽ ὀρθῶς οὔτ᾽ ἴσως
οἱ πρὸς τὸ μειράκιον, τὸν Καίσαρα λέγων, ἐχρήσαντο,
<milestone unit="section" n="2" /> καὶ ἀντιπέμψας ἑτέρους, ὅπως ἐς ἐκείνους
τὴν αἰτίαν τοῦ πολέμου περιστήσῃ, ἀντιπροετείνατό
τινα, ἃ αὐτῷ μὲν εὐπρέπειαν ἔφερεν, ἀδύνατα
δ᾽ ἦν καὶ ὑπὸ τοῦ Καίσαρος καὶ ὑπὸ τῶν ἄλλων
<milestone unit="section" n="3" /> τῶν συναιρομένων οἱ πραχθῆναι. ἔμελλε μὲν γὰρ
οὐδὲν τῶν προσταχθέντων ποιήσειν, εὖ δὲ ἐπιστάμενος
ὅτι οὐδὲ ἐκεῖνοί τι τῶν προβληθέντων

<pb id="v.5.p.60" />
ὑπ᾽ αὐτοῦ πράξουσιν, ὑπισχνεῖτο <note n="1" place="unspecified" anchored="yes">ὑπισχνεῖτο ρκ., ὑπισχνεῖτε λ.</note> δῆθεν πάντ̣̣̔̓
τὰ δεδογμένα σφίσι ποιήσειν, ὅπως αὐτός τε
ἀναφυγὴν ὡς κἂν πράξας αὐτὰ ἔχῃ, καὶ τὰ τῶν
ἐναντίων, ἀρνησαμένων ἃ ἐπήγγελλεν, αἴτια τοῦ
<milestone unit="section" n="4" /> πολέμου φθάσῃ γενόμενα. τήν τε γὰρ Γαλατίαν
ἐκλείψειν καὶ τὰ στρατόπεδα ἀφήσειν ἔλεγεν, ἂν
τούτοις τε τὰ αὐτὰ ἅπερ τοῖς τοῦ Καίσαρος ἐψηφίσαντο
δῶσιν, καὶ τὸν Κάσσιον τόν τε Βροῦτον
τὸν Μᾶρκον ὑπάτους ἕλωνται. καὶ γὰρ τοῦτ᾽
ᾔτησε προσποιούμενος τοὺς ἄνδρας, ἵνα μηδεμίαν
αὐτῷ ὀργὴν τῶν πρὸς τὸν Δέκιμον τὸν συνωμότην
σφῶν πραττομένων ἔχοιεν.
<milestone unit="chapter" n="31" /><milestone unit="section" n="1" /> Ἀντώνιος μὲν ταῦτα προΐσχετο, σαφῶς εἰδὼς
μηδέτερον αὐτῶν ἐσόμενον: ὁ γὰρ Καῖσαρ οὐκ
ἄν ποτε ὑπέμεινεν οὔτε τοὺς σφαγέας τοὺς τοῦ
πατρὸς ὑπατεῦσαι, οὔτε τοὺς στρατιώτας τοὺς
τοῦ Ἀντωνίου τὰ αὐτὰ τοῖς ἑαυτοῦ λαβόντας
<milestone unit="section" n="2" /> προσφιλεστέρους αὐτῷ μᾶλλον γενέσθαι. οὔκουν
οὐδὲ ἐκυρώθη τι αὐτῶν, ἀλλὰ τῷ τε Ἀντωνίῳ
τὸν πόλεμον πάλιν ἐπήγγειλαν, καὶ τοῖς συνοῦσίν
οἱ προηγόρευσαν αὖθις ἐγκαταλιπεῖν αὐτόν, ἑτέραν
τινὰ ἡμέραν τάξαντες. τάς τε χλαμύδας τὰς
στρατιωτικὰς πάντες, καὶ οἱ μὴ ἐκστρατεύσοντες, <note n="2" place="unspecified" anchored="yes">ἐκστρατεύσοντες ρκ., ἐκστρατεύσαντες λ.</note>
ἠμπέσχοντο, καὶ τοῖς ὑπάτοις τὴν φυλακὴν τῆς
πόλεως ἐπέτρεψαν, ἐκεῖνο δὴ τὸ εἰθισμένον τῷ
δόγματι προσγράψαντες, τὸ μηδὲν ἀπ᾽ αὐτῆς
<milestone unit="section" n="3" /> ἀποτριβῆναι. ἐπειδή τε πολλῶν χρημάτων ἐς
τὸν πόλεμον ἐδέοντο, πάντες μὲν τὸ πέμπτον καὶ
εἰκοστὸν τῆς ὑπαρχούσης σφίσιν οὐσίας ἐπέδωκαν,
οἱ δὲ δὴ βουλευταὶ καὶ τέσσαρας ὀβολοὺς

<pb id="v.5.p.62" />
καθ᾽ ἑκάστην κεραμίδα τῶν ἐν τῇ πόλει οἰκιῶν,
ὅσας ἢ αὐτοὶ ἐκέκτηντο ἢ ἄλλων οὔσας ᾤκουν.
<milestone unit="section" n="4" /> καὶ χωρὶς ἕτερα οὐκ ὀλίγα οἱ πάνυ πλούσιοι
συνετέλεσαν, τά τε ὅπλα καὶ τὰ ἄλλα τὰ πρὸς
τὴν στρατείαν ἀναγκαῖα συχναὶ μὲν πόλεις
συχνοὶ δὲ καὶ ἰδιῶται προῖκα ἐξεποίησαν: τοσαύτη
γὰρ ἀχρηματία τὸ δημόσιον τότε ἔσχεν ὥστε
μηδὲ τὰς πανηγύρεις τὰς ἐν τῷ καιρῷ ἐκείνῳ
γενέσθαι ὀφειλούσας ἐπιτελεσθῆναι, ἔξω <note n="1" place="unspecified" anchored="yes">ἔξω χψλ., ἐξ ὧν λ.</note> βραχέων
<milestone unit="chapter" n="32" /><milestone unit="section" n="1" /> τινῶν ὁσίας ἕνεκα. ταῦτα δὲ ὅσοι μὲν τῷ
τε Καίσαρι ἐχαρίζοντο καὶ τὸν Ἀντώνιον ἐμίσουν
προθύμως ἔπραττον: οἱ δὲ δὴ πλείους, ἅτε καὶ
ταῖς στρατείαις ἅμα καὶ ταῖς ἐσφοραῖς βαρούμενοι,
ἐδυσχέραινον, καὶ μάλισθ᾽ ὅτι ἄδηλον μὲν
ἦν ὁπότερος αὐτῶν κρατήσει, πρόδηλον δὲ ὅτι τῷ
<milestone unit="section" n="2" /> νικήσαντι δουλεύσουσι. συχνοὶ δ᾽ οὖν καὶ τὰ
τοῦ Ἀντωνίου βουλόμενοι, οἱ μὲν ἄντικρυς πρὸς
αὐτόν, ἄλλοι τε <note n="2" place="unspecified" anchored="yes">τε ρειμ., δὲ λ.</note> καὶ δήμαρχοι στρατηγοί τέ τινες,
ἀπῆλθον, οἱ δὲ καὶ κατὰ χώραν μείναντες, ὧν καὶ
ὁ Καλῆνος ἦν, ἔπραττον ὑπὲρ αὐτοῦ πάνθ᾽ ὅσα
ἐδύναντο, τὰ μὲν ἐπικρυπτόμενοι, τὰ δὲ καὶ ἐκ
<milestone unit="section" n="3" /> τοῦ φανεροῦ διαδικαιοῦντες. οὔκουν οὐδὲ τὴν
ἐσθῆτα εὐθὺς ἠλλάξαντο, ἀλλὰ καὶ ἔπεισαν αὖθις
τὴν γερουσίαν πρέσβεις πρὸς τὸν Ἀντώνιον ἄλλους
τε καὶ τὸν Κικέρωνα πέμψαι, πρόφασιν μὲν
ὡς καὶ πείσοντα αὐτὸν ὁμολογῆσαι, ἔργῳ δὲ ἵν᾽
<milestone unit="section" n="4" /> ὑπεξαιρεθῇ σφισι. συννοήσας οὖν τοῦτ᾽ ἐκεῖνος
ἐφοβήθη καὶ οὐκ ἐτόλμησεν ἑαυτὸν ἐς τὰ τοῦ
Ἀντωνίου ὅπλα ἐκδοῦναι. κἀκ τούτου οὐδ᾽ ἄλλος
τις τῶν πρεσβευτῶν ἀπῆρεν.
<milestone unit="chapter" n="33" /><milestone unit="section" n="1" /> ἐν ὅσῳ δὲ ταῦτ᾽ ἐπράττετο, τέρατα αὖθις οὐ

<pb id="v.5.p.64" />
σμικρὰ καὶ τῇ πόλει καὶ αὐτῷ τῷ ὑπάτῳ τῷ
Οὐιβίῳ <note n="1" place="unspecified" anchored="yes">Οὐιβίῳ βκ., οὐιουίωι λ; βεφορε τηις σορδ λ ηας βιβίῳ, ομιττεδ βψ χψλ.</note> ἐγένετο. ἐν γὰρ τῇ ἐσχάτῃ ἐκκλησίᾳ,
μεθ᾽ ἣν ἐς τὸν πόλεμον ἐξώρμησεν, ἄνθρωπός τις
τὴν νόσον που τὴν ἱερὰν καλουμένην ἔχων δημηγοροῦντός
<milestone unit="section" n="2" /> τι αὐτοῦ κατέπεσεν: καὶ ἀνδριὰς αὐτοῦ
χαλκοῦς ἐν τῷ τῆς οἰκίας προθύρῳ ἑστὼς ἀνετράπη
αὐτόματος τῇ ἡμέρᾳ τῇ τε ὥρᾳ ᾗ ἐξεστράτευσεν.
τά τε ἱερὰ τὰ προπολέμια οἱ μάντεις
οὐκ ἠδυνήθησαν ὑπὸ τοῦ πλήθους τοῦ αἵματος
διαγνῶναι: καί τις ἐν τούτῳ φοίνικα αὐτῷ προσφέρων
ἔν τε τῷ αἵματι τῷ προκεχυμένῳ ὤλισθε
καὶ πεσὼν τὸν φοίνικα ἐμίανεν. ἐκείνῳ μὲν δὴ
<milestone unit="section" n="3" /> ταῦτ᾽ ἐγένετο. ἀλλ᾽ εἰ μὲν ἰδιωτεύοντί οἱ συνενήνεκτο,
ἐς μόνον ἂν αὐτὸν ἔτεινεν, ἐπεὶ δ᾽ ὑπάτευε,
καὶ ἐς πάντας ὁμοίως ἤνεγκεν, ὥσπερ τό τε τῆς
Μητρὸς τῶν θεῶν ἄγαλμα τὸ ἐν τῷ παλατίῳ ὄν
῾πρὸς γάρ τοι τὰς τοῦ ἡλίου ἀνατολὰς πρότερον
βλέπον πρὸς δυσμὰς ἀπὸ ταὐτομάτου μετεστράφἠ
<milestone unit="section" n="4" /> καὶ τὸ τῆς Ἀθηνᾶς τὸ πρὸς τῇ Μουτίνῃ,
παρ᾽ ᾗ καὶ τὰ μάλιστα ἐμαχέσαντο, τιμώμενον
῾αἷμά τε γὰρ πολὺ καὶ μετὰ τοῦτο καὶ γάλα
ἀνῆκἐ, καὶ προσέτι καὶ τὸ τοὺς ὑπάτους τὴν
ἔξοδον πρὸ τῶν Λατίνων ἀνοχῶν ποιήσασθαι: οὐ
γὰρ ἔστιν ὁπότε τούτου γενομένου καλῶς ἀπήλλαξαν.
<milestone unit="section" n="5" /> ἀμέλει καὶ τότε οἱ ὕπατοι ἀμφότεροι καὶ
ἐκ τοῦ ὁμίλου πάμπολυ πλῆθος, τὸ μὲν ἐν τῷ
παρόντι τὸ δὲ καὶ μετὰ ταῦτα, τῶν τε ἱππέων
καὶ τῶν βουλευτῶν πολλοί, καὶ οἱ μάλιστα ἀνὰ
<milestone unit="section" n="6" /> πρώτους ὄντες, ἀπώλοντο. τοῦτο μὲν γὰρ αἱ
μάχαι, τοῦτο δὲ καὶ οἱ οἴκοι σφαγαὶ τὸν Σύλλειον

<pb id="v.5.p.66" />
τρόπον αὖθις γενόμεναι πᾶν ὅ τι περ ἦν <note n="1" place="unspecified" anchored="yes">ὅ τι περ ἦν ηεμστερηυις, ὅτι περιῆν λ.</note> ἄνθος
αὐτῶν, ἔξω τῶν δρώντων σφᾶς, ἔφθειραν.
<milestone unit="chapter" n="34" /><milestone unit="section" n="1" /> αἴτιοι δὲ τῶν κακῶν τούτων αὐτοὶ ἑαυτοῖς οἱ
βουλευταὶ ἐγένοντο. δέον γὰρ αὐτοὺς ἕνα τινὰ
τὸν τὰ ἀμείνω φρονοῦντα προστήσασθαι καὶ
ἐκείνῳ διὰ παντὸς συνάρασθαι, <note n="2" place="unspecified" anchored="yes">συνάρασθαι βς., συναίρασθαι λ.</note> τοῦτο μὲν οὐκ
ἐποίησαν, ὑπολαβόντες δὲ δή τινας καὶ ἐπὶ τοὺς
ἑτέρους ἐπαυξήσαντες ἔπειτα καὶ ἐκείνους ἀντικαθελεῖν
ἐπεχείρησαν, κἀκ τούτου φίλον μὲν
<milestone unit="section" n="2" /> οὐδένα, ἐχθροὺς δὲ πάντας ἔσχον. οὐ γὰρ τὸν
αὐτὸν τρόπον πρός τε τοὺς λυπήσαντάς τινες καὶ
πρὸς τοὺς εὐεργετήσαντας διατίθενται, ἀλλὰ τῆς
μὲν ὀργῆς καὶ ἄκοντες μνημονεύουσι, τῆς δὲ δὴ
χάριτος καὶ ἑκόντες ἐπιλανθάνονται, τὸ μέν τι
ἀπαξιοῦντες εὖ πεπονθέναι δοκεῖν ὑπό τινων, ὡς
καὶ ἀσθενέστεροί σφων δόξοντες <note n="3" place="unspecified" anchored="yes">δόξοντες φλορ., δόξαντες λ.</note> εἶναι, τὸ δὲ
ἀγανακτοῦντες εἴπερ ἀνατὶ κεκακῶσθαι <note n="4" place="unspecified" anchored="yes">ἀνατὶ κεκακῶσθαι φλορ., ἀντικεκακῶσθαι λ.</note> νομισθήσονται
πρός τινος, ὡς καὶ ἀνανδρίαν ὀφλήσοντες.
<milestone unit="section" n="3" /> καὶ ἐκεῖνοι οὖν ἕνα μὲν μηδένα προσδεξάμενοι,
ἄλλῳ δὲ καὶ ἄλλῳ ἐν μέρει προσθέμενοι,
καὶ τὰ μὲν ὑπὲρ αὐτῶν τὰ δὲ καὶ κατ᾽ αὐτῶν καὶ
ψηφισάμενοι καὶ πράξαντες, πολλὰ μὲν δι᾽ <milestone unit="section" n="4" /> αὐτοὺς πολλὰ δὲ καὶ ὑπ᾽ αὐτῶν ἔπαθον. ἡ μὲν
γὰρ ὑπόθεσις τοῦ πολέμου μία πᾶσί σφισιν ἦν,
τόν τε δῆμον καταλυθῆναι καὶ δυναστείαν τινὰ
γενέσθαι: μαχόμενοι δὲ οἱ μὲν ὅτῳ δουλεύσουσιν,
οἱ δὲ ὅστις αὐτῶν δεσπόσει, τὰ μὲν πράγματα
ἀμφότεροι ὁμοίως ἔφθειρον, πρὸς δὲ δὴ τὴν τύχην
<milestone unit="section" n="5" /> διάφορον ἑκάτεροι δόξαν ἐκτήσαντο. οἱ μὲν γὰρ

<pb id="v.5.p.68" />
εὖ πράξαντες καὶ εὔβουλοι καὶ φιλοπόλιδες
ἐνομίσθησαν, οἱ δὲ δὴ πταίσαντες καὶ πολέμιοι
τῆς πατρίδος καὶ ἀλιτήριοι ὠνομάσθησαν.
ἐς τοῦτο μὲν δὴ τότε τὰ τῶν Ῥωμαίων
πράγματα προήχθη, λέξω δὲ καὶ καθ᾽ ἕκαστον
<milestone unit="chapter" n="35" /><milestone unit="section" n="1" /> τῶν γενομένων: καὶ γὰρ καὶ παίδευσις ἐν τούτῳ
τὰ μάλιστα εἶναί μοι δοκεῖ, ὅταν τις τὰ ἔργα τοῖς
λογισμοῖς ὑπολέγων τήν τε ἐκείνων φύσιν ἐκ
τούτων ἐλέγχῃ καὶ τούτους ἐκ τῆς ἐκείνων ὁμολογίας τεκμηριοῖ.
<milestone unit="section" n="2" /> ἐπολιόρκει μὲν ὁ Ἀντώνιος τὸν Δέκιμον ἐν τῇ
Μουτίνῃ ὄντα, ὡς μὲν τἀκριβὲς εἰπεῖν, ὅτι οὐ
παρῆκεν αὐτῷ τὴν Γαλατίαν, ὡς δ᾽ αὐτὸς ἐπλάττετο,
ὅτι τῶν τοῦ Καίσαρος σφαγέων ἐγεγόνει.
ἐπειδὴ γὰρ οὔτε κόσμον οἱ ἡ ἀληθὴς τοῦ πολέμου
αἰτία ἔφερε, καὶ ἅμα καὶ τὰ τοῦ δήμου πρὸς τὸν
Καίσαρα ἐπὶ τῇ τοῦ πατρὸς αὐτοῦ τιμωρίᾳ ἀποβλέποντα
ἑώρα, τοῦτο τὸ πρόσχημα τοῦ πολέμου
<milestone unit="section" n="3" /> προεβάλετο. ὅτι γὰρ ἐσκήπτετο αὐτὸ ἵνα τὴν
Γαλατίαν κατάσχῃ, καὶ αὐτὸς ἐδήλωσε τόν τε
Κάσσιον καὶ τὸν Βροῦτον τὸν Μᾶρκον ὑπάτους
ἀποδειχθῆναι αἰτήσας: πρὸς γάρ τοι τὰ ἑαυτοῦ
συμφέροντα ἑκάτερον ἐκ τοῦ ἐναντιωτάτου προσεποιεῖτο.
<milestone unit="section" n="4" /> Καῖσαρ δὲ ἐστράτευτο μὲν ἐπ᾽ αὐτὸν
πρὶν καὶ ψηφισθῆναί οἱ τὸν πόλεμον, οὐ μὴν καὶ
ἐπεποιήκει λόγου ἄξιον οὐδέν. μαθὼν δὲ δὴ τὰ
δεδογμένα τὰς μὲν τιμὰς ἀπεδέχετο καὶ ἔχαιρεν,
ἄλλως τε καὶ ὅτι θύοντι αὐτῷ, ὅτε τὸν κόσμον
καὶ τὴν ἐξουσίαν τοῦ στρατηγοῦ ἀνέλαβε, διττὰ
τὰ ἥπατα ἐν πᾶσι τοῖς ἱερείοις δώδεκα οὖσιν
<milestone unit="section" n="5" /> εὑρέθη: τῷ δὲ δὴ καὶ πρὸς τὸν Ἀντώνιον καὶ
πρέσβεις καὶ λόγους πεμφθῆναι, ἀλλὰ μὴ οὐκ

<pb id="v.5.p.70" />
ἀκήρυκτον εὐθὺς αὐτῷ τὸν πόλεμον ἐπαγγελθῆναι,
<milestone unit="section" n="6" /> ἤσχαλλε, καὶ μάλισθ᾽ ὅτι καὶ τοὺς ὑπάτους
ἐκείνῳ τε ἰδίᾳ τι περὶ τῆς ὁμονοίας ἐπεσταλκότας,
καὶ γράμματα παρ᾽ αὐτοῦ πρός τινας τῶν
βουλευτῶν πεμφθέντα καὶ ἁλόντα τούτοις τε
ἀποδόντας καὶ ἑαυτὸν ἀποκρυψαμένους, τόν τε
πόλεμον μήτε σπουδῇ μήτε παραχρῆμα τῇ τοῦ
<milestone unit="section" n="7" /> χειμῶνος προφάσει ποιουμένους ᾔσθετο. οὐ
μέντοι ἔχων ὅπως ἐκφήνειεν αὐτά ῾οὔτε γὰρ
ἀλλοτριῶσαί σφας ἤθελεν οὔτ᾽ αὖ πεῖσαί τι ἢ
καὶ βιάσασθαι ἐδύνατὀ ἡσυχίαν καὶ αὐτὸς ἐν τῇ
Κορνηλίου ἀγορᾷ χειμάζων ἦγε, μέχρις οὗ περὶ
τῷ Δεκίμῳ ἐφοβήθη.
<milestone unit="chapter" n="36" /><milestone unit="section" n="1" /> ἐκεῖνος γὰρ πρότερον μὲν ἰσχυρῶς τὸν Ἀντώνιον
ἠμύνετο, καί ποτε ὑποτοπήσας τινὰς ἐς τὴν
πόλιν ὑπ᾽ αὐτοῦ ἐπὶ διαφθορᾷ τῶν στρατιωτῶν
ἐσπεπέμφθαι συνεκάλεσε πάντας τοὺς παρόντας,
καὶ βραχέα ἄττα ὑπειπὼν ἐκήρυξε, δείξας τι
χωρίον, τοὺς μὲν ἐν τοῖς ὅπλοις ἐπὶ τάδε τοὺς δὲ
ἰδιώτας ἐπὶ θάτερα αὐτοῦ ἀπελθεῖν, καὶ οὕτως
ἀπορήσαντας τοὺς τοῦ Ἀντωνίου ὅπῃ τράπωνται
καὶ μονωθέντας κατεφώρασε καὶ συνέλαβεν:
<milestone unit="section" n="2" /> ἔπειτα παντελῶς ἀπετειχίσθη. δείσας οὖν ὁ
Καῖσαρ μὴ βίᾳ ἁλῷ ἢ καὶ ἀπορίᾳ τῶν ἐπιτηδείων
ὁμολογήσῃ, ἠνάγκασε τὸν Ἵρτιον συνεπιστρατεῦσαι:
ὁ γὰρ Οὐίβιος ἐν τῇ Ῥώμῃ ἔτι
τούς τε καταλόγους ἐποιεῖτο καὶ τοὺς νόμους τῶν
<milestone unit="section" n="3" /> Ἀντωνίων κατέλυεν. ὁρμήσαντες οὖν Βονωνίαν
μὲν ἐκλειφθεῖσαν ὑπὸ τῶν φρουρῶν ἀμαχεὶ παρέλαβον,
καὶ τοὺς ἱππέας τοὺς μετὰ τοῦτο ἀπαντήσαντάς
σφισιν ἐτρέψαντο, ὑπὸ δὲ τοῦ πρὸς τῇ

<pb id="v.5.p.72" />
Μουτίνῃ ποταμοῦ τῆς τε ἐπ᾽ αὐτῷ φυλακῆς οὐχ
<milestone unit="section" n="4" /> οἷοί τε ἐγένοντο περαιτέρω προχωρῆσαι. βουλόμενοι
οὖν <note n="1" place="unspecified" anchored="yes">οὖν ρ. στεπη., γοῦν λ.</note> καὶ ὣς τήν γε παρουσίαν σφῶν τῷ
Δεκίμῳ, μὴ καὶ φθάσῃ τι συμβάς, δηλῶσαι, τὸ
μὲν πρῶτον ἀπὸ τῶν ὑψηλοτάτων δένδρων
ἐφρυκτώρουν, ἐπεὶ δὲ οὐ συνίει, ἐς ἐλασμὸν
μολύβδου λεπτὸν ἐγγράψαντές τινα συνείλιξαν <note n="2" place="unspecified" anchored="yes">συνείλιξαν ρκ., ἀπείλιξαν λμ.</note>
αὐτὸν ὥσπερ τι χαρτίον, καὶ κολυμβητῇ νυκτὸς
<milestone unit="section" n="5" /> ὑφύδρῳ διενεγκεῖν ἔδωκαν. καὶ οὕτως ὁ Δέκιμος
τήν τε παρουσίαν ἅμα αὐτῶν καὶ τὴν ὑπόσχεσιν
τῆς ἐπικουρίας μαθὼν ἀντεπέστειλέ σφισι τὸν
αὐτὸν τρόπον, κἀκ τούτου συνεχῶς ἤδη πάντα
ἀλλήλοις διεδήλουν.
<milestone unit="chapter" n="37" /><milestone unit="section" n="1" /> ὁ οὖν Ἀντώνιος ἰδὼν ὅτι ὁ Δέκιμος οὐκ
ἐνδωσείει, <note n="3" place="unspecified" anchored="yes">ἐνδωσείει δινδ., ἐνδώσει ἐν λ.</note> ἐκείνῳ μὲν Λούκιον τὸν ἀδελφὸν παρακατέλιπεν, <note n="4" place="unspecified" anchored="yes">παρακατέλιπεν η. στεπη., παρακατέλειπεν λ.</note>
αὐτὸς δὲ ἐπί τε τὸν Καίσαρα καὶ ἐπὶ
τὸν Ἵρτιον ἐχώρησε. καὶ αὐτῶν ἀντιστρατοπεδευομένων
ἐπὶ πολλὰς ἡμέρας ἱππομαχίαι
<milestone unit="section" n="2" /> τινὲς βραχεῖαι καὶ ἰσοπαλεῖς ἐγίγνοντο, μέχρις
οὗ οἱ Κελτοὶ ἱππῆς, οὓς μετὰ τῶν ἐλεφάντων ὁ
Καῖσαρ προσεπεποίητο, πρός τε τὸν Ἀντώνιον
αὖθις ἀπέκλιναν, κἀκ τοῦ στρατοπέδου μετὰ τῶν
ἄλλων ἐξελθόντες προεξώρμησαν <note n="5" place="unspecified" anchored="yes">προεξώρμησαν η. στεπη., προσεξώρμησαν λ.</note> μὲν ὡς καὶ καθ᾽
ἑαυτοὺς τοῖς ἀντιπροσελάσουσι προσμίξοντες,
ὑπέστρεψαν δὲ δι᾽ ὀλίγου, καὶ παρὰ δόξαν μὴ
προσδεχομένοις τοῖς ἐφεπομένοις σφίσι προσπεσόντες
<milestone unit="section" n="3" /> συχνοὺς αὐτῶν ἀπέκτειναν. καὶ μετὰ
ταῦτα προνομεύοντές τινες ἀπ᾽ ἀμφοτέρων ἐς

<pb id="v.5.p.74" />
χεῖρας ἦλθον, κἀκ τούτου καὶ τῶν λοιπῶν
ἐπιβοηθησάντων ἑκατέροις μάχη τέ σφων ὀξεῖα
ἐγένετο καὶ ἐκράτησεν ὁ Ἀντώνιος. τούτοις τε
οὖν ἐπαιρόμενος, καὶ τὸν Οὐίβιον πλησιάζοντα
αἰσθόμενος, προσέβαλε πρὸς τὸ ἔρυμα τῶν ἀντικαθεστηκότων,
εἴ πως προεξελὼν αὐτὸ ῥᾷον τοῦ
<milestone unit="section" n="4" /> λοιποῦ πολεμήσειεν. καὶ ἐπειδὴ τά τε ἄλλα
πρός τε τὰς συμφορὰς καὶ πρὸς τὴν ἐλπίδα τὴν
παρὰ τοῦ Οὐιβίου διὰ φυλακῆς ἐποιοῦντο καὶ
οὐκ ἀντεπεξῆγον, κατέλιπε <note n="1" place="unspecified" anchored="yes">κατέλιπε η. στεπη., κατέλειπε λ.</note> καὶ ἐκεῖ μέρος τι τοῦ
στρατοῦ, προσμιγνύναι τέ σφισι κελεύσας, ὅπως
καὶ αὐτὸς ὅτι μάλιστα παρεῖναι δοκοίη, καὶ ἐπιφυλάττειν
ἅμα μή τινες κατὰ νώτου οἱ προσπέσωσι.
<milestone unit="section" n="5" /> διατάξας τε ταῦτα ἀπῆρε νυκτὸς λαθὼν
ἐπὶ τὸν Οὐίβιον ἀπὸ Βονωνίας προσιόντα, καὶ
αὐτόν τε ἐνεδρεύσας κατέτρωσε καὶ τοὺς πλείους <note n="2" place="unspecified" anchored="yes">πλείους ζον., λοιποὺς λ.</note>
τῶν στρατιωτῶν ἀπέκτεινε, τούς τε λοιποὺς ἐς τὰ
ταφρεύματα κατέκλεισεν. κἂν <note n="3" place="unspecified" anchored="yes">κἂν βκ., καὶ ἂν λ.</note> ἐξεῖλεν αὐτούς,
<milestone unit="section" n="6" /> εἰ καὶ ἐφ᾽ ὁποσονοῦν προσηδρεύκει σφίσι. νῦν δ᾽
ἐπειδὴ τῇ πρώτῃ προσβολῇ οὐδὲν ἐπέρανεν,
ἐφοβήθη μὴ καὶ χρονίσῃ καί τι ἐν τούτῳ πρὸς
τοῦ Καίσαρος καὶ πρὸς τῶν ἄλλων πλεονεκτηθῇ,
<milestone unit="section" n="7" /> καὶ ἐπ᾽ ἐκείνους αὖθις ἐτράπετο. καὶ αὐτῷ ὁ
Ἵρτιος ἔκ τε τῆς πορείας ἑκατέρας καὶ ἐκ τῆς
μάχης πεπονηκότι, καὶ προσέτι καὶ ἐν ἀνελπίστῳ
ὄντι μή ποτ᾽ ἂν πολέμιόν τινα νενικηκότι οἱ
προσμῖξαι, ἀπαντήσας πολὺ ἐκράτησεν: ὡς γὰρ
ἔγνωσαν τὸ γιγνόμενον, Καῖσαρ μὲν ἐπὶ τῇ τοῦ
στρατοπέδου φυλακῇ κατέμεινεν, ἐκεῖνος δὲ ἐπὶ
<milestone unit="chapter" n="38" /><milestone unit="section" n="1" /> τὸν Ἀντώνιον ὥρμησεν. ἡττηθέντος δὲ αὐτοῦ

<pb id="v.5.p.76" />
αὐτοκράτορες οὐ μόνον ὁ Ἵρτιος ἀλλὰ καὶ ὁ
Οὐίβιος, καίπερ κακῶς ἀπαλλάξας, ὅ τε Καῖσαρ,
καίτοι μηδὲ μαχεσάμενος, καὶ ὑπὸ τῶν στρατιωτῶν
<milestone unit="section" n="2" /> καὶ ὑπὸ τῆς βουλῆς ὠνομάσθησαν. τοῖς
τε συναγωνισαμένοις σφίσι καὶ τελευτήσασι ταφή
τε δημοσία καὶ τὸ τοῖς παισὶ τοῖς τε πατράσιν
αὐτῶν πάντα τὰ γέρα, ὅσα ἂν αὐτοὶ ἐκεῖνοι
ζήσαντες ἔλαβον, ἀποδοθῆναι ἐψηφίσθη.
<milestone unit="section" n="3" /> ὡς οὖν ταῦτα ἐγένετο, καὶ Πόντιος Ἀκύλας,
ἔκ τε τῶν σφαγέων ὢν καὶ τῷ Δεκίμῳ ὑποστρατηγῶν,
Τίτον Μουνάτιον Πλάγκον ἀντιπολεμοῦντα
αὐτῷ μάχαις ἐνίκησεν, ὅ τε Δέκιμος βουλευτοῦ
τινος αὐτομολήσαντος πρὸς τὸν Ἀντώνιον
<milestone unit="section" n="4" /> οὐχ ὅσον οὐκ ὀργὴν αὐτῷ ἔσχεν, ἀλλὰ καὶ τὰ
σκεύη τά τε ἄλλα ὅσα ἐν τῇ Μουτίνῃ ὑπελέλειπτο
πάντα ἀπέπεμψε, κἀκ τούτου οἵ τε στρατιῶται
οἱ Ἀντωνίου ἠλλοιοῦντο καὶ τῶν δήμων
τινὲς τῶν ὁμοφρονούντων οἱ πρότερον ἐστασίαζον,
<milestone unit="section" n="5" /> ὁ μὲν Καῖσαρ ὅ τε Ἵρτιος ἐπῄροντό τε ἐπὶ τούτοις,
καὶ πρὸς τὸ ἔρυμα τὸ τοῦ Ἀντωνίου προσιόντες
προεκαλοῦντο αὐτὸν ἐς χεῖρας, ἐκεῖνος δὲ
τέως μὲν κατεπέπληκτο καὶ ἡσύχαζεν, ἔπειτ᾽
ἐπειδὴ δύναμίς τις <note n="1" place="unspecified" anchored="yes">τις ζον., τε λ.</note> αὐτῷ παρὰ τοῦ Λεπίδου
<milestone unit="section" n="6" /> πεμφθεῖσα ἦλθεν, ἀνεθάρσησεν. αὐτὸς μὲν γὰρ
ὁ Λέπιδος οὐκ ἀπεσάφησεν ὁποτέροις τὸ στράτευμα
πέμψειε: τόν τε γὰρ Ἀντώνιον συγγενῆ
ὄντα ἠγάπα, καὶ ὑπὸ τῆς βουλῆς ἐπ᾽ αὐτὸν
ἐκέκλητο, καὶ διά τε ταῦτα, καὶ ἅμα καὶ ἀναχώρησιν
ἑαυτῷ πρὸς ἀμφοτέρους σφᾶς προπαρασκευάζων,
οὐδὲν σαφὲς Μάρκῳ Σιλανῷ τῷ στρατιάρχῳ
<milestone unit="section" n="7" /> ἐνετείλατο: ἐκεῖνος δὲ ἀκριβῶς που τὴν

<pb id="v.5.p.78" />
γνώμην αὐτοῦ εἰδὼς πρὸς τὸν Ἀντώνιον αὐτοκέλευστος
ἀφίκετο. τούτου οὖν ἐπικουρήσαντος
αὐτῷ θαρσήσας ἐπεκδρομὴν αἰφνιδίαν ἐποιήσατο,
καὶ φόνου παρ᾽ ἀμφοτέρων πολλοῦ γενομένου
τραπεὶς ἔφυγε.
<milestone unit="chapter" n="39" /><milestone unit="section" n="1" /> μέχρι μὲν οὖν τούτων ὁ Καῖσαρ καὶ πρὸς τοῦ
δήμου καὶ πρὸς τῆς βουλῆς ηὔξετο, κἀκ τούτου
τά τε ἄλλα τιμηθήσεσθαι καὶ ὕπατος εὐθὺς ἀποδειχθήσεσθαι
προσεδόκα: συνέβη γὰρ τόν τε
Ἵρτιον ἐν τῇ τοῦ Ἀντωνιείου <note n="1" place="unspecified" anchored="yes">Ἀντωνιείου ρκ., ἀντωνίου λ.</note> στρατοπέδου καταλήψει
καὶ τὸν Οὐίβιον ἐκ τῶν τραυμάτων μὴ
πολλῷ ὕστερον φθαρῆναι, ὅθεν αἰτίαν τοῦ θανάτου
αὐτῶν πρὸς τὴν τῆς ἀρχῆς διαδοχὴν ἔσχεν.
<milestone unit="section" n="2" /> ἡ δὲ γερουσία πρότερον μέν, ἕως ἔτι ἄδηλον ἦν
ὁπότερός σφων κρατήσει, <note n="2" place="unspecified" anchored="yes">κρατήσει ρ. στεπη., κρατήσηι λ.</note> πάνθ᾽ ὅσα ἐν τῷ πρὶν
δυναστείας τισὶν ἔξω τῶν πατρίων δοθέντα παρεσκευάκει
προκατέλυσαν, <note n="3" place="unspecified" anchored="yes">προκατέλυσαν ῾προκατέλυσεν᾽ στ., προσκατέλυσαν λ.</note> ἐπ᾽ ἀμφοτέροις μέν που
ταῦτα ψηφισάμενοι ὡς καὶ προκαταληψόμενοι δι᾽ αὐτῶν τὸν νικήσοντα, τὴν δὲ αἰτίαν ἐς τὸν ἕτερον
<milestone unit="section" n="3" /> τὸν ἡττηθησόμενον μέλλοντες ἀναφέρειν. τοῦτο
μὲν γὰρ ἀπεῖπον μηδένα ἐπὶ πλείω <note n="4" place="unspecified" anchored="yes">πλείω ρ. στεπη., πλεῖον λ.</note> χρόνον ἐνιαυτοῦ
ἄρχειν, τοῦτο δὲ ἀπηγόρευσαν μήτε τινὰ
σίτου ἐπιμελητὴν μήτε τροφῶν ἐπιστάτην ἕνα
αἱρεῖσθαι. ἐπειδὴ δὲ τὰ πραχθέντα ἔμαθον, τῇ
μὲν τοῦ Ἀντωνίου ἥττῃ ἔχαιρον, καὶ τάς τε
στολὰς μετενέδυσαν καὶ ἱερομηνίας ἐπὶ ἑξήκοντα
ἡμέρας ἤγαγον, τούς τε συνεξετασθέντας αὐτῷ
πάντας ἔν τε πολεμίων μοίρᾳ ἐνόμισαν καὶ τὰς

<pb id="v.5.p.80" />
οὐσίας, ὥσπερ που καὶ τὴν αὐτοῦ ἐκείνου, ἀφειλοντο:
<milestone unit="chapter" n="40" /><milestone unit="section" n="1" /> τὸν δὲ δὴ Καίσαρα οὐχ ὅτι μεγάλου τινὸς
ἔτ᾽ ἠξίωσαν, ἀλλὰ καὶ καταλύειν ἐπεχείρησαν,
πάνθ᾽ ὅσα ἐκεῖνος ἤλπιζε λήψεσθαι τῷ Δεκίμῳ
δόντες. οὐ γὰρ ὅτι βουθυσίας, ἀλλὰ καὶ ἐπινίκια
αὐτῷ ἐψηφίσαντο, τά τε λοιπὰ τοῦ πολέμου καὶ
στρατόπεδα ἄλλα τε καὶ τὰ τοῦ Οὐιβίου προσέταξαν:
<milestone unit="section" n="2" /> τοῖς τε στρατιώταις τοῖς συμπολιορκηθεῖσίν
οἱ καὶ ἐπαίνους καὶ τἆλλα ὅσα τοῖς τοῦ
Καίσαρος πρότερον προεπήγγελτο, καίπερ μηδὲν
ἐς τὴν νίκην συμβαλομένοις <note n="1" place="unspecified" anchored="yes">συμβαλομένοις ρ. στεπη., συμβαλλομένοις λ.</note> ἀλλὰ ἀπὸ τῶν
τειχῶν αὐτὴν ἰδοῦσι, δοθῆναι ἔγνωσαν. καὶ τὸν
Ἀκύλαν ἀποθανόντα ἐν τῇ μάχῃ εἰκόνι ἐτίμησαν:
τά τε χρήματα ἃ ἐς τὴν παρασκευὴν τῶν τοῦ
Δεκίμου στρατιωτῶν οἴκοθεν ἀναλώκει, τοῖς κληρονόμοις
<milestone unit="section" n="3" /> αὐτοῦ ἀπέδωκαν. τό τε σύμπαν ὡς
εἰπεῖν, ὅσα τῷ Καίσαρι ἐπὶ τὸν Ἀντώνιον ἐγεγόνει,
ταῦτα ἐπ᾽ αὐτὸν ἐκεῖνον ἄλλοις ἐψηφίσθη.
καὶ ὅπως γε ἂν μηδ᾽ ἂν τὰ μάλιστα βουληθῇ
τι κακὸν δρᾶσαι καὶ δυνηθῇ, πάντας αὐτῷ τοὺς
ἐχθροὺς ἐπήσκησαν: τῷ τε γὰρ Πομπηίῳ τῷ
Σέξτῳ τὸ ναυτικὸν καὶ τῷ Βρούτῳ τῷ Μάρκῳ
τὴν Μακεδονίαν τῷ τε Κασσίῳ τήν τε Συρίαν
καὶ τὸν πόλεμον τὸν πρὸς τὸν Δολοβέλλαν ἐνεχείρισαν.
<milestone unit="section" n="4" /> πάντως δ᾽ ἂν καὶ τὰς δυνάμεις ἃς εἶχε
προσπαρείλοντο, <note n="2" place="unspecified" anchored="yes">προσπαρείλοντο χψλ., προσπαρείχοντο λ.</note> εἰ μήπερ ἐφοβήθησαν φανερῶς
αὐτὸ ψηφίσασθαι διὰ τὸ εὔνους οἱ τοὺς στρατιώτας
ἐπίστασθαι ὄντας. στασιάσαι δ᾽ οὖν σφας
καὶ ὣς καὶ πρὸς ἀλλήλους καὶ πρὸς ἐκεῖνον ἐπεχείρησαν.
<milestone unit="section" n="5" /> οὔτε γὰρ ἐπαινέσαι τε καὶ τιμῆσαι

<pb id="v.5.p.82" />
πάντας αὐτοὺς ἠθέλησαν, μὴ καὶ τὸ φρόνημα
αὐτῶν ἐπὶ μεῖζον ἄρωσιν, οὔτ᾽ ἀτιμάσαι καὶ
παριδεῖν πάντας, μὴ καὶ μᾶλλον αὐτοὺς ἀλλοτριώσωσι
καὶ κατὰ τοῦτο καὶ συμφρονεῖν
<milestone unit="section" n="6" /> ἀναγκάσωσι. διὰ μέσου οὖν ἐποίησαν, καὶ τοὺς
μὲν ἐπαινέσαντες αὐτῶν τοὺς δ᾽ οὔ, καὶ τοῖς
μὲν στέφανον ἐλαίας ἐν ταῖς πανηγύρεσι φορεῖν
δόντες τοῖς δ᾽ οὔ, καὶ προσέτι καὶ χρήματα
τοῖς μὲν δισχιλίας καὶ πεντακοσίας δραχμὰς τοῖς
δὲ οὐδὲ χαλκοῦν ψηφισάμενοι, συγκρούσειν τε
αὐτοὺς ἀλλήλοις κἀκ τούτου καὶ ἀσθενώσειν ἤλπισαν.
<milestone unit="chapter" n="41" /><milestone unit="section" n="1" /> καὶ τούς γε <note n="1" place="unspecified" anchored="yes">γε ιι. στεπη., τε λ.</note> διαγγελοῦντάς σφισι ταῦτα
οὐ πρὸς τὸν Καίσαρα ἀλλὰ πρὸς ἐκείνους ἔπεμψαν.
περιοργὴς οὖν καὶ ἐπὶ τούτοις γενόμενος
ἐπέτρεψε μὲν τῷ λόγῳ τοῖς πρεσβευταῖς ἄνευ
ἑαυτοῦ τῷ στρατεύματι συμμῖξαι, προπαραγγείλας
μήτ᾽ ἀπόκρισίν τινα αὐτοῖς δοθῆναι καὶ
ἑαυτὸν παραχρῆμα μεταπεμφθῆναι: ἐλθὼν δὲ ἐς
τὸ στρατόπεδον καὶ συνακούσας σφίσι τὰ ἐπεσταλμένα,
πολὺ μᾶλλον αὐτοὺς ἐξ αὐτῶν ἐκείνων
<milestone unit="section" n="2" /> ᾠκειώσατο. οἵ τε γὰρ προτετιμημένοι οὐ τοσοῦτον
τῇ πλεονεξίᾳ ἔχαιρον ὅσον ὑπώπτευον τὸ
γιγνόμενον, τοῦ Καίσαρός σφας ὅτι μάλιστα
ἐνάγοντος: καὶ οἱ ἠτιμασμένοι ἐκείνοις μὲν οὐδὲν
ὠργίζοντο, προσδιαβάλλοντες δὲ τὴν διάνοιαν
τῶν ἐψηφισμένων τήν τε ἀτιμίαν σφῶν ἐπὶ πάντας
<milestone unit="section" n="3" /> ἦγον καὶ τὴν ὀργὴν αὐτοῖς ἐκοινοῦντο. μαθόντες
οὖν ταῦθ᾽ οἱ ἐν τῇ πόλει, καὶ φοβηθέντες,
ὕπατον μὲν οὐδ᾽ ὣς αὐτὸν ἀπέδειξαν, οὗπερ που
τὰ μάλιστα ἐγλίχετο, ταῖς δὲ δὴ τιμαῖς ταῖς

<pb id="v.5.p.84" />
ὑπατικαῖς ἐκόσμησαν, ὥστε καὶ γνώμην ἐν τοῖς
ὑπατευκόσιν ἤδη τίθεσθαι. ἐπειδή τε ἐν οὐδενὶ
λόγῳ τοῦτ᾽ ἔσχε, στρατηγόν τε αὐτὸν ἐν τοῖς
πρῶτον καὶ μετὰ τοῦτο καὶ ὕπατον αἱρεθῆναι
<milestone unit="section" n="4" /> ἐψηφίσαντο. καὶ οἱ μὲν οὕτω τὸν Καίσαρα,
ὥσπερ ὡς ἀληθῶς μειράκιόν τέ τι καὶ παῖδα,
ἅπερ που διεθρύλουν, ὄντα, σοφῶς μετακεχειρίσθαι
ἔδοξαν: ἐκεῖνος δὲ ἐπί τε τοῖς ἄλλοις καὶ ἐπ᾽
αὐτῷ τούτῳ, ὅτι παῖς ἤκουε, δεινῶς ἀγανακτῶν
οὐκέτ᾽ ἐς ἀναβολὰς ἐποιήσατο, ἀλλ᾽ ἐπί τε τὰ
<milestone unit="section" n="5" /> ὅπλα καὶ ἐπὶ τὴν ἰσχὺν αὐτῶν ἐτράπετο. καὶ
πρός τε τὸν Ἀντώνιον κρύφα <note n="1" place="unspecified" anchored="yes">κρύφα η. στεπη., κρύφα καὶ λ.</note> διεκηρυκεύσατο,
καὶ τοὺς διαφυγόντας ἐκ τῆς μάχης, οὓς αὐτός τ᾽
ἐνενικήκει καὶ ἡ βουλὴ πολεμίους ἐψήφιστο, <note n="2" place="unspecified" anchored="yes">ἐψήφιστο βκ., ἐψηφίσατο λ.</note>
συνήθροιζε, καὶ κατηγορίας παρ᾽ αὐτοῖς καὶ κατὰ
τῆς γερουσίας καὶ κατὰ τοῦ δήμου πολλὰς ἐποιεῖτο.
<milestone unit="chapter" n="42" /><milestone unit="section" n="1" /> ἀκούοντες δὲ ταῦτα οἱ ἐν τῷ ἄστει τέως μὲν ἐν
ὀλιγωρίᾳ αὐτὸν ἦγον, ἐπεὶ δὲ τόν τε Ἀντώνιον
καὶ τὸν Λέπιδον συμπεφρονηκότας ᾔσθοντο, θεραπεύειν
τε αὖθις ἤρξαντο, ἀγνοοῦντες τοὺς λόγους
οὓς πρὸς τὸν Ἀντώνιον ἐπεποίητο, καὶ τῷ πολέμῳ
<milestone unit="section" n="2" /> τῷ πρὸς ἐκείνους προσέταξαν. ὁ οὖν Καῖσαρ καὶ
τοῦτον μέν, εἴ πως ὕπατος δι᾽ αὐτὸν ἀποδειχθείη,
ὑπεδέξατο: πάνυ γάρ τι <note n="3" place="unspecified" anchored="yes">τι βκ., τοι λ.</note> ἔπρασσεν διά τε ἄλλων
καὶ διὰ τοῦ Κικέρωνος ὅπως χειροτονηθείη, οὕτως
ὥστε καὶ συνύπατον αὐτὸν ὑποσχέσθαι οἱ ποιήσειν.
<milestone unit="section" n="3" /> ἐπεὶ δ᾽ οὐδ᾽ ὣς <note n="4" place="unspecified" anchored="yes">δ᾽ οὐδ᾽ ὣς ϝ. ηερς., δ᾽ οὕτως λ.</note> ᾑρέθη, ἡτοιμάζετο μὲν ὡς
καὶ πολεμήσων καθάπερ ἐδέδοκτο, παρασκευάσας

<pb id="v.5.p.86" />
δὲ ἐν τούτῳ τοὺς στρατιώτας αὑτοῦ, ἐφ᾽ ἑαυτῶν
δῆθεν, ὀμόσαι αἰφνιδίως πρὸς μηδὲν τῶν στρατοπέδων
τῶν τοῦ Καίσαρος γενομένων πολεμήσειν
῾ὅπερ που πρὸς τὸν Λέπιδον καὶ πρὸς τὸν Ἀντώνιον
<milestone unit="section" n="4" /> ἔφερεν: <note n="1" place="unspecified" anchored="yes">ἔφερεν χψλ., ἔφερον λ.</note> τὸ γὰρ πλεῖστον τῶν συστρατευομένων
σφίσιν ἐξ ἐκείνων ἦν᾽, ἀνέσχε, καὶ
πρέσβεις ἐπὶ τούτῳ πρὸς τὴν βουλὴν ἐξ αὐτῶν
τῶν στρατιωτῶν τετρακοσίους ἔπεμψε.
<milestone unit="chapter" n="43" /><milestone unit="section" n="1" /> τοῦτο μὲν δὴ πρόσχημα τῆς πρεσβείας αὐτοῖς
ἦν, τὸ δ᾽ ὅλον τά τε χρήματα τὰ ἐψηφισμένα
σφίσιν ἀπῄτουν καὶ ὕπατον τὸν Καίσαρα ἀποδειχθῆναι
<milestone unit="section" n="2" /> ἐκέλευον. ἀναβαλλομένων οὖν αὐτῶν
τὴν ἀπόκρισιν ὡς καὶ σκέψεως δεομένην, ἄδειάν
τινι τῶν τὰ τοῦ Ἀντωνίου πραξάντων ἐκ τῆς τοῦ
Καίσαρος, ὥσπερ εἰκὸς ἦν, ἐντολῆς ᾔτησαν, οὐχ
ὅτι καὶ ἐβούλοντο αὐτῆς τυχεῖν, ἀλλ᾽ ἵνα ἀποπειραθῶσί
τε αὐτῶν εἰ ταύτην γε δώσουσί σφισιν,
ἢ καὶ ἀφορμὴν ὀργῆς λάβωσι τὸ καὶ δι᾽ ἐκείνην
<milestone unit="section" n="3" /> δοκεῖν χαλεπαίνειν. ἀποτυχόντες γοῦν αὐτῆς
῾ἀντεῖπε μὲν γὰρ οὐδείς, πολλῶν δὲ τὸ <note n="2" place="unspecified" anchored="yes">τὸ βκ., τοῦ λμ.</note> αὐτὸ
τοῦτο ὑπὲρ ἑτέρων ἅμα ἀξιωσάντων, καὶ τὸ κατ᾽
ἐκείνους, ὡς πολὺ ἐγίγνετο, εὐπρεπῶς πως διεκρούσθἠ
<milestone unit="section" n="4" /> οἵ τε ἄλλοι φανερῶς ὠργίζοντο, καὶ εἷς
τις αὐτῶν ἐξῆλθέ τε ἐκ τοῦ βουλευτηρίου, καὶ τὸ
ξίφος λαβών ῾ἄοπλοι γὰρ ἐσεληλύθεσαν᾽ ἥψατό
τε αὐτοῦ καὶ εἶπεν ὅτι, <q direct="unspecified">ἂν ὑμεῖς τὴν ὑπατείαν
μὴ δῶτε τῷ Καίσαρι, τοῦτο δώσει.</q> καὶ αὐτῷ ὁ
Κικέρων ὑπολαβὼν <q direct="unspecified">ἂν οὕτως,</q> ἔφη, <q direct="unspecified">παρακαλῆτε,
<milestone unit="section" n="5" /> λήψεται αὐτήν.</q> ἐκείνῳ μὲν καὶ τοῦτο
τὸν ὄλεθρον παρεσκεύασεν: ὁ δὲ δὴ Καῖσαρ τὸ

<pb id="v.5.p.88" />
μὲν ὑπὸ τοῦ στρατιώτου πραχθὲν οὐκ ἐμέμψατο,
ὅτι δὲ τά τε ὅπλα ἐς τὸ συνέδριον ἐσιόντες ἀποθέσθαι
ἠναγκάσθησαν, καί τις αὐτῶν ἐπύθετο πότερον
παρὰ τῶν στρατοπέδων ἢ παρὰ τοῦ Καίσαρος
<milestone unit="section" n="6" /> ἐπέμφθησαν, ἔγκλημα ἐποιεῖτο, καὶ τόν τε
Ἀντώνιον καὶ τὸν Λέπιδον ῾καὶ γὰρ ἐκεῖνον κατὰ
τὴν φιλίαν αὐτοῦ τὴν πρὸς τὸν Ἀντώνιον προσετέθειτὀ
σπουδῇ μετεπέμψατο, καὶ αὐτὸς ἐπὶ
τὴν Ῥώμην, ἐκβιασθεὶς δῆθεν ὑπὸ τῶν στρατιωτῶν,
μετὰ πάντων αὐτῶν ὥρμησε.
<milestone unit="chapter" n="44" /><milestone unit="section" n="1" /> καὶ τῶν τε ἱππέων τινὰ καὶ ἄλλους ὑποτοπήσαντες
ἐπὶ κατασκοπῇ σφων παρεῖναι ἔσφαξαν,
καὶ τὰ χωρία τῶν ἀντιγνωμονούντων σφίσιν ἐλυμαίνοντο,
ἐπί τε τῇ προφάσει ταύτῃ καὶ ἄλλα
<milestone unit="section" n="2" /> πολλὰ ἐκακούργουν. πυθόμενοι οὖν οἱ βουλευταὶ
τὴν ἔφοδον αὐτῶν, τά τε χρήματα αὐτοῖς
πρὶν πλησιάσαι σφᾶς ἔπεμψαν, εἴ πως λαβόντες
αὐτὰ ἀναχωρήσειαν, καὶ ἐπειδὴ καὶ ὣς ἠπείγοντο,
<milestone unit="section" n="3" /> ὕπατον τὸν Καίσαρα ἀπέδειξαν. οὐδὲν <note n="1" place="unspecified" anchored="yes">οὐδὲν βκ., καὶ οὐδὲν λμ.</note> μέντοι
οὐδὲ ἐκ τούτου ἀπώνηντο: <note n="2" place="unspecified" anchored="yes">ἀπώνηντο ναβερ, ἀπώναντο λμ.</note> ὧν γὰρ οὐχ ἑκόντες
ἀλλ᾽ ἀναγκασθέντες ἔπραξαν, οὐδεμίαν σφίσι
χάριν οἱ στρατιῶται ἔσχον, ἀλλὰ καὶ ἐπὶ πλεῖον,
ἅτε καὶ ἐκπεφοβηκότες αὐτούς, ἐθρασύνοντο.
<milestone unit="section" n="4" /> μαθοῦσα οὖν ταῦθ᾽ ἡ γερουσία μετεβάλετο, <note n="3" place="unspecified" anchored="yes">μετεβάλετο βκ., μετεβάλλετο λμ.</note> καὶ
ἐκείνοις τε ἀπηγόρευσε μὴ πελάσαι τῇ πόλει,
ἀλλ᾽ ὑπὲρ πεντήκοντα καὶ ἑπτακοσίους σταδίους
ἀπ᾽ αὐτῆς ἀποσχεῖν, καὶ αὐτοὶ τήν τε ἐσθῆτα
αὖθις ἠλλάξαντο καὶ τοῖς στρατηγοῖς τὴν φυλακὴν
<milestone unit="section" n="5" /> τῆς πόλεως ἐνεχείρισαν, ὥσπερ εἴθιστο. καὶ τά

<pb id="v.5.p.90" />
τε ἄλλα ἐν φρουρᾷ ἐποιήσαντο, καὶ τὸ Ἰανίκουλον
μετά τε τῶν αὐτόθι στρατιωτῶν καὶ μεθ᾽ ἑτέρων
ἐκ τῆς Ἀφρικῆς ἐπελθόντων προκατέλαβον.
<milestone unit="chapter" n="45" /><milestone unit="section" n="1" /> ἕως μὲν δὴ ἐν ὁδῷ ἔθ᾽ ὁ Καῖσαρ ἦν, ταῦτά τε
οὕτως ἐγίγνετο, καὶ ὁμοθυμαδὸν αὐτῶν πάντες οἱ
ἐν τῇ Ῥώμῃ τότε ὄντες ἀντελαμβάνοντο, ὥσπερ
που φιλοῦσιν οἱ πολλοί, πρὶν ἔς τε τὴν ὄψιν καὶ
ἐς τὴν πεῖραν τῶν δεινῶν ἀφικέσθαι, θρασύνεσθαι.
<milestone unit="section" n="2" /> ἐπεὶ δὲ ἐν τῷ προαστείῳ ἐγένετο, ἐφοβήθησαν,
καὶ πρῶτον μὲν τῶν βουλευτῶν τινες, ἔπειτα δὲ
καὶ τοῦ δήμου συχνοὶ πρὸς αὐτὸν μετέστησαν.
κἀκ τούτου καὶ οἱ στρατηγοὶ ἔκ τε τοῦ Ἰανικούλου
κατέβησαν καὶ τούς τε στρατιώτας καὶ ἑαυτοὺς
<milestone unit="section" n="3" /> αὐτῷ παρέδωκαν. τήν τε οὖν πόλιν οὕτως ὁ
Καῖσαρ ἀμαχεὶ κατέσχε, καὶ ὕπατος καὶ πρὸς
τοῦ δήμου ἀπεδείχθη, δύο τινῶν ἀντὶ ὑπάτων πρὸς
τὰς ἀρχαιρεσίας αἱρεθέντων, ἐπειδὴ ἀδύνατον ἦν
μεσοβασιλέα δι᾽ ὀλίγου οὕτως ἐπ᾽ αὐτὰς κατὰ τὰ
πάτρια γενέσθαι, πολλῶν ἀνδρῶν τῶν τὰς εὐπάτριδας <note n="1" place="unspecified" anchored="yes">εὐπάτριδας δινδ., εὐπατρίδ ς λμ.</note>
<milestone unit="section" n="4" /> ἀρχὰς ἐχόντων ἀποδημούντων. τοῦτο
γὰρ τὸ δύο ἄνδρας <note n="2" place="unspecified" anchored="yes">τὸ δύο ἄνδρας βς. φολλοωινγ βκ., τῶν δύο ἀνδρῶν λμ.</note> διὰ τοῦ στρατηγοῦ τοῦ
ἀστυνόμου ψηφισθῆναι μᾶλλον ἢ τὸ τοὺς ὑπάτους
δἰ αὐτοῦ χειροτονηθῆναι ὑπέμειναν, ὅτι μηδὲν
πλέον τῶν ἀρχαιρεσιῶν ποιήσειν ἔμελλον, καὶ
κατὰ τοῦτο μηδ᾽ ἀρχήν τινα ἰσχυροτέραν αὐτοῦ <note n="3" place="unspecified" anchored="yes">αὐτοῦ ρυβινο, αὐτῶν λ</note>
<milestone unit="section" n="5" /> ἐσχηκέναι δόξειν. καὶ ἐγίγνετο μέν που ταῦθ᾽

<pb id="v.5.p.92" />
ὑπὸ τῶν ὅπλων: ὁ δὲ δὴ Καῖσαρ, ἵνα δὴ μὴ
βεβιάσθαι τι αὐτοὺς δόξῃ, οὐκ ἀπήντησεν ἐς τὴν
ἐκκλησίαν, ὥσπερ τινῶν τὴν παρουσίαν ἀλλ᾽ οὐ
τὴν δύναμιν αὐτοῦ φοβουμένων.
<milestone unit="chapter" n="46" /><milestone unit="section" n="1" /> οὕτω μὲν οὖν ὕπατος ᾑρέθη, καὶ αὐτῷ καὶ
συνάρχων, εἴγε τοῦτο δεῖ, ἀλλὰ μὴ ὕπαρχον,
<milestone unit="section" n="2" /> αὐτὸν εἰπεῖν, ὁ Πέδιος ὁ Κύιντος ἐδόθη. καὶ ἐπί
τε τούτῳ μέγιστον ἐφρόνει, ὅτι ἐν ἐκείνῃ τῇ
ἡλικίᾳ, ὃ μηπώποτέ τινι ἐγεγόνει, ὑπατεύσειν
ἔμελλε, καὶ ὅτι τῇ <note n="1" place="unspecified" anchored="yes">τῇ χιπη., ομ. λμ.</note> πρώτῃ τῶν ἀρχαιρεσιῶν ἐς τὸ
πεδίον τὸ Ἄρειον ἐσελθὼν γῦπας ἓξ καὶ μετὰ
ταῦτα δημηγορῶν τι πρὸς τοὺς στρατιώτας
<milestone unit="section" n="3" /> ἄλλους δώδεκα εἶδε: πρός τε γὰρ τὸν Ῥωμύλον
καὶ πρὸς τὸ οἰώνισμα τὸ ἐκείνῳ γενόμενον ἀναφέρων
καὶ τὴν μοναρχίαν αὐτοῦ λήψεσθαι προσεδόκησεν.
οὐ μέντοι ὡς καὶ δεύτερον ὑπατεύων,
ὅτι ταῖς τιμαῖς ταῖς ὑπατικαῖς ἐκεκόσμητο, ἐσεμνύνατο.
καὶ τοῦτο καὶ ἔπειτα ἐπὶ πάντων τῶν
<milestone unit="section" n="4" /> ὁμοίων μέχρις ἡμῶν ἐτηρήθη: Σεουῆρος <note n="2" place="unspecified" anchored="yes">Σεουῆρος βκ., σευῆρος λμ.</note> γὰρ
αὐτοκράτωρ πρῶτος Πλαυτιανὸν ὑπατικαῖς
τιμαῖς τιμήσας, καὶ μετὰ τοῦτο ἔς τε τὸ βουλευτικὸν
ἐσαγαγὼν καὶ ὕπατον ἀποδείξας, ὡς καὶ
δεύτερον ὑπατεύσοντα <note n="3" place="unspecified" anchored="yes">ὑπατεύσοντα νιππερδεψ, ὑπατεύσαντα λμ.</note> ἀνεκήρυξεν, καὶ ἀπ᾽
<milestone unit="section" n="5" /> ἐκείνου καὶ ἐφ᾽ ἑτέρων τὸ αὐτὸ ἐγένετο. ὁ δ᾽ οὖν
Καῖσαρ τά τε ἄλλα τὰ ἐν τῇ πόλει πρὸς τὸ
δοκοῦν αὑτῷ κατεστήσατο, καὶ χρήματα τοῖς
στρατιώταις, τοῖς μὲν ὅσα τε καὶ ὅθεν ἐψήφιστο,
τοῖς δὲ λοιποῖς ὡς ἑκάστοις, λόγῳ μὲν οἴκοθεν
ἔργῳ δὲ ἐκ τῶν κοινῶν ἔδωκε.
<milestone unit="section" n="6" /> τότε μὲν οὕτω τε καὶ ἐκ τοιαύτης αἰτίας οἱ

<pb id="v.5.p.94" />
στρατιῶται τὸ ἀργύριον ἔλαβον: παρακούσαντες
δέ τινες τοῦτο ἔδοξαν ἀεὶ πᾶσιν ἁπλῶς τοῖς
πολιτικοῖς στρατοπέδοις, ὅσα ἂν ἐς τὴν Ῥώμην
μεθ᾽ ὅπλων ἀφίκηται, τὰς δισχιλίας καὶ πεντακοσίας
<milestone unit="section" n="7" /> δραχμὰς ἀναγκαῖον εἶναι δίδοσθαι. καὶ
διὰ ταῦτα καὶ οἱ μετὰ τοῦ Σεουήρου ἐπὶ τῇ τοῦ
Ἰουλιανοῦ καθαιρέσει ἐς τὸ ἄστυ ἐλθόντες φοβερώτατοι
αὐτῷ τε ἐκείνῳ καὶ ἡμῖν ἐγένοντο
ἀπαιτοῦντες αὐτάς: καί σφας, οὐδ᾽ εἰδότων τῶν
ἄλλων ὅ τι ποτὲ ἠξίουν, ἐθεράπευσεν ὁ Σεουῆρος
πεντήκοντα καὶ διακοσίαις δραχμαῖς.
<milestone unit="chapter" n="47" /><milestone unit="section" n="1" /> ὁ δ᾽ οὖν Καῖσαρ τοῖς μὲν στρατιώταις τά τε
χρήματα ἔδωκε καὶ χάριν καὶ πλείστην καὶ
ἀληθεστάτην ἔγνω: ἄνευ γὰρ τῆς παρ᾽ αὐτῶν
φρουρᾶς οὐδὲ ἐς τὸ βουλευτήριον ἐσφοιτᾶν
ἐτόλμα: τῇ δὲ δὴ γερουσίᾳ χάριν μέν που,
πλαστῶς δὲ δὴ καὶ προσποιητῶς, ἔσχεν: ἃ γὰρ
βιασάμενός σφας εὕρητο, ταῦθ᾽ ὡς καὶ παρ᾽
ἑκόντων αὐτῶν εἰληφὼς ἐν εὐεργεσίας μέρει δῆθεν
<milestone unit="section" n="2" /> ἐτίθετο. καὶ ἐκεῖνοι οὖν ἐπί τε τούτοις, ὡς καὶ
ἐθελονταὶ αὐτὰ δεδωκότες, ἐσεμνύνοντο, καὶ προσέτι
ὃν οὐδ᾽ ὕπατον ἑλέσθαι πρότερον ἠθελήκεσαν,
τούτῳ καὶ μετὰ τὴν ἀρχὴν πάντων τῶν ἀεὶ
ὑπατευόντων, ὁσάκις ἂν ἐν στρατοπέδῳ ᾖ, προτιμᾶσθαι
<milestone unit="section" n="3" /> ἔδοσαν: ᾧ τε δίκας ἐπάξειν ὅτι δυνάμεις
καθ᾽ ἑαυτὸν μηδενὸς ψηφισαμένου συνέστησεν
ἠπειλήκεσαν, τούτῳ καὶ ἑτέρας προσκαταλέξαι
προσέταξαν: καὶ ἐφ᾽ οὗ τῇ τε ἀτιμίᾳ καὶ τῇ
καταλύσει τῷ Δεκίμῳ πρὸς τὸν Ἀντώνιον πολεμῆσαι
ἐκεκελεύκεσαν, τούτῳ καὶ τὰ ἐκείνου στρατόπεδα
<milestone unit="section" n="4" /> προσέθεσαν. καὶ τέλος τήν τε φυλακὴν

<pb id="v.5.p.96" />
τῆς πόλεως, ὥστε πάνθ᾽ ὅσα βούλοιτο καὶ ἐκ τῶν
νόμων ποιεῖν ἔχειν, παρέλαβε, καὶ ἐς τὸ τοῦ
Καίσαρος γένος κατὰ τὰ νομιζόμενα ἐσεποιήθη, καὶ
<milestone unit="section" n="5" /> διὰ τοῦτο καὶ τὴν ἐπίκλησιν μετέθετο. ὠνόμαζε
μὲν γὰρ καὶ πρότερον αὐτὸς ἑαυτόν, ὥς γέ τισι
δοκεῖ, Καίσαρα, ἐξ οὗ τὸ ὄνομα αὐτῷ τοῦτο μετὰ
τοῦ κλήρου κατελείφθη: οὐ μέντοι οὔτ᾽ ἀκριβῆ τὴν
προσηγορίαν οὔτε ἐπὶ πάντας εἶχε, πρὶν δὴ καὶ ἐκ
τῶν πατρίων αὐτὴν τότε ἐβεβαιώσατο, καὶ οὕτως
ἐξ ἐκείνου Γάιος Ἰούλιος Καῖσαρ Ὀκταουιανὸς
<milestone unit="section" n="6" /> ἐπεκλήθη: νενόμισται γάρ, ἄν τις ἐσποιηθῇ, τὴν
μὲν ἄλλην αὐτὸν πρόσρησιν ἀπὸ τοῦ ποιησαμένου
λαμβάνειν, ἓν δέ τι τῶν προτέρων ὀνομάτων σχηματισθέν
<milestone unit="section" n="7" /> πως τηρεῖν. τοῦτο μὲν οὖν οὕτως ἔχει:
ἐγὼ δὲ οὐκ Ὀκταουιανὸν ἀλλὰ Καίσαρα αὐτόν,
ὅτι πᾶσι τοῖς τὸ τῶν Ῥωμαίων κράτος λαμβάνουσιν
ἡ προσηγορία αὕτη ἐκνενίκηκεν, ὀνομάσω.
<milestone unit="section" n="8" /> προσεκτήσατο μὲν γὰρ καὶ ἑτέραν τὴν τοῦ
Αὐγούστου, καὶ αὐτὴν διὰ τοῦτο καὶ οἱ ἔπειτα
αὐτοκράτορες τίθενται: ἀλλ᾽ ἐκείνη μὲν ὅταν ἐς
τὴν συγγραφὴν ἔλθῃ λελέξεται, μέχρι δὲ δὴ τότε
ἀρκούντως ἡ τοῦ Καίσαρος ἐπίκλησις τὴν τοῦ
Ὀκταουιανοῦ δήλωσιν ἀποπληρώσει.
<milestone unit="chapter" n="48" /><milestone unit="section" n="1" /> οὗτος οὖν ὁ Καῖσαρ ἐπειδὴ τάχιστα τούς τε
στρατιώτας ᾠκειώσατο καὶ τὴν βουλὴν ἐδουλώσατο,
πρός τε τὴν τοῦ πατρὸς τιμωρίαν ἐτράπετο,
καὶ φοβηθεὶς μή πῃ τὸν ὅμιλον διὰ τοῦτ᾽ ἐκταράξῃ,
οὐ πρότερον τὴν ἑαυτοῦ γνώμην ἐξέφηνε
πρὶν τὴν ἀπόδοσιν τῶν καταλειφθέντων σφίσι
<milestone unit="section" n="2" /> ποιήσασθαι. ὡς δὲ καὶ ἐκεῖνοι τοῖς χρήμασι,
καίπερ ἔκ τε τῶν κοινῶν οὖσι καὶ ἐπὶ τῇ τοῦ

<pb id="v.5.p.98" />
πολέμου προφάσει συναχθεῖσι, κατελήφθησαν,
οὕτω δὴ τοὺς σφαγέας μετῆλθε. καὶ ἵνα γε μὴ
βιαίως ἀλλ᾽ ἐν δίκῃ τινὶ ποιεῖν αὐτὸ δόξῃ, νόμον
τέ τινα περὶ τῆς κρίσεως αὐτῶν ἐσήνεγκε καὶ
<milestone unit="section" n="3" /> δικαστήρια καὶ ἀποῦσί σφισιν ἐκάθισεν. οἵ τε
γὰρ πλείους αὐτῶν ἀπεδήμουν, καί τινες καὶ
ἡγεμονίας ἐθνῶν εἶχον: καὶ οἱ παρόντες οὔτ᾽
ἀπήντησαν ὑπὸ τοῦ δέους, καὶ προσέτι καὶ διαλαθόντες
ἐξεχώρησαν. ἐρήμην οὖν οὐχ ὅπως οἵ
τε αὐτόχειρες τοῦ Καίσαρος γενόμενοι καὶ οἱ
συνομόσαντές σφισιν, ἀλλὰ καὶ ἄλλοι πολλοί,
οὐχ ὅτι μὴ ἐπιβουλεύσαντες τῷ Καίσαρι ἀλλ᾽
<milestone unit="section" n="4" /> οὐδὲ ἐν τῇ πόλει τότε γε ὄντες, ἥλωσαν. τοῦτο
δὲ ἐπὶ τὸν Πομπήιον τὸν Σέξτον μάλιστα κατεσκευάσθη:
καὶ γὰρ ἐκεῖνος ἥκιστα τῆς ἐπιθέσεως
μετασχὼν ὅμως κατὰ τὸ πολέμιον αὐτοῦ κατεψηφίσθη.
καὶ αὐτοί τε πυρὸς καὶ ὕδατος εἴρχθησαν,
καὶ αἱ οὐσίαι αὐτῶν ἐδημεύθησαν: τά
τε ἔθνη, οὐκ ἐκεῖνα μόνον ὧν τινες αὐτῶν ἦρχον,
ἀλλὰ καὶ τὰ λοιπὰ πάντα τοῖς τοῦ Καίσαρος
φίλοις ἐπετράπη.
<milestone unit="chapter" n="49" /><milestone unit="section" n="1" /> ἐν τούτοις δὲ τοῖς ὑπαιτίοις καὶ ὁ Κάσκας ὁ
Πούπλιος ὁ Σερουίλιος ὁ δήμαρχος ἐγένετο: καὶ
ἐπειδὴ προϋποτοπήσας τὸν Καίσαρα ὑπεξῆλθε
πρὶν καὶ ἐς τὴν πόλιν αὐτὸν ἐσελθεῖν, τῆς τε ἀρχῆς
ὡς καὶ παρὰ τὰ πάτρια ἀποδημήσας ἐπαύθη, τοῦ
πλήθους ὑπὸ Πουπλίου Τιτίου συνάρχοντος αὐτῷ
<milestone unit="section" n="2" /> ἀθροισθέντος, καὶ οὕτως ἑάλω. ἐπειδή τε ὁ Τίτιος
οὐκ ἐς μακρὰν ἐτελεύτησεν, ἐβεβαιώθη τὸ ἀπὸ τοῦ

<pb id="v.5.p.100" />
ἀρχαίου τετηρημένον: οὐδεὶς γὰρ ἐς ἐκεῖνο τοῦ
χρόνου συνάρχοντά τινα καταλύσας ἀπηνιαύτισεν, <note n="1" place="unspecified" anchored="yes">ἀπηνιαύτισεν βκ., ἀπενιαύτισεν λμ.</note>
ἀλλὰ τοῦτο μὲν ὁ Βροῦτος ἐπὶ τῇ τοῦ
Κολλατίνου καταπαύσει ἐπαπέθανε, τοῦτο δὲ ὁ
Γράκχος ἐπὶ τῇ τοῦ Ὀκταουίου καταλύσει ἀπεσφάγη,
ὅ τε Κίννας ὁ τόν τε Μάρυλλον καὶ τὸν
Φλάουιον ἀπαλλάξας οὐκ ἐς μακρὰν ἀπεφθάρη.
<milestone unit="section" n="3" /> ταῦτα μὲν οὕτω τετήρηται, τῶν δὲ δὴ τοῦ
Καίσαρος φονέων συχνοὶ μὲν ἐς τὴν τοῦ παιδὸς
αὐτοῦ χάριν, συχνοὶ δὲ καὶ ὑπὸ τῶν ἄθλων <note n="2" place="unspecified" anchored="yes">ἄθλων βκ., ἄλλων λμ.</note>
προσαναπειθόμενοι κατηγόρουν: χρήματά τε γὰρ
ἐκ τῆς τοῦ ἁλόντος οὐσίας καὶ τὴν τιμὴν τήν τε
ἀρχὴν τὴν ἐκείνου, εἴ τινα ἄρα ἔχων ἦν, τό τε
μηκέτι μήτ᾽ αὐτὸν μήτε τοὺς υἱεῖς τούς τε ἐγγόνους
<milestone unit="section" n="4" /> αὐτοῦ στρατεύεσθαι ἐλάμβανον. τῶν γε
μὴν δικασάντων σφίσιν οἱ μὲν πλείους τῇ τε
χάριτι καὶ τῷ δέει τῷ τοῦ Καίσαρος κατεψηφίζοντο
αὐτῶν, ἐνδεικνύμενοί πῃ ὡς καὶ δικαίως
αὐτὸ ποιοῦντες: εἰσὶ δὲ οἳ τὴν ψῆφον οἱ μὲν τῷ
νόμῳ τῷ περὶ τῆς τιμωρίας σφῶν γεγραμμένῳ, οἱ
δὲ καὶ τοῖς ὅπλοις τοῖς τοῦ Καίσαρος ἔδοσαν.
<milestone unit="section" n="5" /> καί τις Σιλίκιος Κορωνᾶς βουλευτὴς ἄντικρυς τὸν
Βροῦτον τὸν Μᾶρκον ἀπέλυσε. καὶ τότε μὲν αὐτός
τε ἐπὶ τούτῳ μέγα ηὔχει καὶ παρὰ τῶν ἄλλων
ἐπαίνους κρύφα ἐλάμβανε, τῷ τε Καίσαρι, ὅτι
μὴ εὐθὺς ἀπέθανε, δόξαν ἐπιεικείας παρέσχεν,
ὕστερον δὲ ἐκ προγραφῆς ἐθανατώθη.
<milestone unit="chapter" n="50" /><milestone unit="section" n="1" /> Ταῦτ᾽ οὖν πράξας ὁ Καῖσαρ ἐπί τε τὸν Λέπιδον
καὶ ἐπὶ τὸν Ἀντώνιον δῆθεν ἐστράτευσεν. ὁ γὰρ
Ἀντώνιος, ὡς τότε ἐκ τῆς μάχης ἔφυγε καὶ αὐτὸν

<pb id="v.5.p.102" />
οὔθ᾽ ὁ Καῖσαρ, διὰ τὸ τῷ Δεκίμῳ τὸν πόλεμον
ἐγχειρισθῆναι, οὔτε ἐκεῖνος, διὰ τὸ μὴ βούλεσθαι
τὸν ἀντίπαλον τῷ Καίσαρι ὑπεξαιρεθῆναι, ἐπεδίωξε,
<milestone unit="section" n="2" /> συνελέξατο ὅσους ἠδυνήθη τῶν ἐκ τῆς
μάχης περισωθέντων, καὶ πρὸς τὸν Λέπιδον
ἀφίκετο παρασκευασάμενον μὲν ὡς καὶ αὐτὸν ἐς
τὴν Ἰταλίαν κατὰ τὸ δόγμα στρατεύσοντα, προσταχθέντα
<milestone unit="section" n="3" /> δὲ αὖθις κατὰ χώραν μεῖναι. οἱ γὰρ
βουλευταὶ ἐπειδὴ ἐπύθοντο τὸν Σιλανὸν τὰ τοῦ
Ἀντωνίου πράξαντα, ἐφοβήθησαν τόν τε Λέπιδον
καὶ τὸν Πλάγκον τὸν <note n="1" place="unspecified" anchored="yes">τὸν χψλ., καὶ τὸν λμ.</note> Λούκιον, μὴ καὶ ἐκεῖνοι
αὐτῷ συνάρωνται, <note n="2" place="unspecified" anchored="yes">ἐκεῖνοι αὐτῷ συνάρωνται οδδεψ, ἐκεῖνος αὐτῶι συναίρηται λμ.</note> καὶ πέμψαντες πρὸς αὐτοὺς
<milestone unit="section" n="4" /> οὐδὲν ἔτι δεῖσθαί σφων ἔφασαν. ἵνα τε μηδὲν
ὑποτοπήσωσι κἀκ τούτου τι κακουργήσωσιν,
ἐκέλευσαν αὐτοῖς τοὺς ἐκ Οὐιέννης τῆς Ναρβωνησίας
ὑπὸ τῶν Ἀλλοβρίγων ποτὲ ἐκπεσόντας
καὶ ἐς τὸ μεταξὺ τοῦ τε Ῥοδανοῦ καὶ τοῦ Ἀράριδος,
ᾗ συμμίγνυνται <note n="3" place="unspecified" anchored="yes">συμμίγνυνται ρ. στεπη., συμμίγνυται λμ.</note> ἀλλήλοις, ἱδρυθέντας συνοικίσαι.
<milestone unit="section" n="5" /> καὶ οὕτως ἐκεῖνοι ὑπομείναντες τὸ
Λουγούδουνον μὲν ὀνομασθὲν νῦν δὲ Λούγδουνον
καλούμενον ἔκτισαν, οὐχ ὅτι οὐ καὶ ἐς τὴν Ἰταλίαν
σὺν τοῖς ὅπλοις ἠδυνήθησαν ἂν ἐλθεῖν, <note n="4" place="unspecified" anchored="yes">ἂν ἐλθεῖν λευνξλ., ἀνελθεῖν λμ.</note>
εἴπερ ἠθελήκεσαν ῾ἀσθενέστατα γὰρ ἤδη τὰ
ψηφίσματα πρὸς τοὺς τὰς δυνάμεις ἔχοντας
<milestone unit="section" n="6" /> ἤγετὀ, ἀλλ᾽ ὅτι τὴν ἔκβασιν τοῦ Ἀντωνιείου
πολέμου περισκοποῦντες τῇ τε βουλῇ πεπειθαρχηκέναι
δόξαι καὶ τὰ σφέτερα ἅμα κρατύνασθαι
<milestone unit="chapter" n="51" /><milestone unit="section" n="1" /> ἐβούλοντο. ἀμέλει τόν τε Σιλανὸν ὁ Λέπιδος
ἐπὶ τῇ τοῦ Ἀντωνίου συμμαχίᾳ διεμέμψατο,

<pb id="v.5.p.104" />
καὶ αὐτῷ ἐκείνῳ ἐλθόντι οὐκ εὐθὺς ἐς λόγους ἀφίκετο,
ἀλλὰ καὶ τῇ γερουσίᾳ προσκατηγορῶν αὐτοῦ
ἐπέστειλεν, ὥστε καὶ ἐπαίνους ἐκ τούτου καὶ
τὴν ἡγεμονίαν τοῦ πρὸς αὐτὸν πολέμου λαβεῖν.
<milestone unit="section" n="2" /> τὸν μὲν δὴ ἄλλον χρόνον διὰ ταῦτα οὔτε προσίετο
τὸν Ἀντώνιον οὔτε ἀπεωθεῖτο, ἀλλὰ περιεώρα
μὲν ἐγγὺς ὄντα καὶ τοῖς συστρατευομένοις οἱ
προσομιλοῦντα, οὐ μέντοι καὶ ἐς λόγους αὐτῷ
ᾔει: ἐπειδὴ δὲ τὴν ὁμολογίαν αὐτοῦ τὴν πρὸς
τὸν Καίσαρα ἐπύθετο, τότε καὶ αὐτὸς ἀμφοτέροις
<milestone unit="section" n="3" /> σφίσι συνηνέχθη. μαθὼν δὲ τὸ γιγνόμενον Μᾶρκος
Ἰουουέντιος <note n="1" place="unspecified" anchored="yes">Ἰουουέντιος ῾Ἰουβέντιοσ᾽ χψλ., οὐιβέντιος λμ.</note> ὑποστράτηγος αὐτοῦ τὰ μὲν
πρῶτα ἀποτρέπειν αὐτὸν ἐπειρᾶτο, ὡς δ᾽ οὐκ
ἔπεισεν, αὐτὸς ἑαυτὸν τῶν στρατιωτῶν ὁρώντων
<milestone unit="section" n="4" /> κατεχρήσατο. καὶ ἐκείνῳ μὲν ἐπαίνους τε ἐπὶ
τούτῳ ἡ βουλὴ καὶ ἀνδριάντα τήν τε ταφὴν τὴν
δημοσίαν ἐψηφίσατο, τὸν δὲ δὴ Λέπιδον τήν τε
εἰκόνα τὴν ἐν τῷ βήματι ἱδρυμένην ἀφείλοντο καὶ
πολέμιον ἐποιήσαντο: καί τινα καὶ ἡμέραν τοῖς
συνοῦσιν αὐτῷ προέθεντο, <note n="2" place="unspecified" anchored="yes">προέθεντο λευνξλ., προσέθεντο λμ.</note> πόλεμόν σφισιν ἀπειλήσαντες
ἂν μὴ ἐντὸς ἐκείνης ἐγκαταλείπωσιν
<milestone unit="section" n="5" /> αὐτόν. πρὸς δ᾽ ἔτι τήν τε ἐσθῆτα αὖθις μετέβαλον
῾ἐπὶ γὰρ τῇ τοῦ Καίσαρος ὑπατείᾳ τὴν
ἀστικὴν <note n="3" place="unspecified" anchored="yes">ἀστικὴν φαβριξιυς, ἀσκητικὴν λμ.</note> ἀνειλήφεσαν᾽ καὶ τὸν Βροῦτον τὸν
Μᾶρκον τόν τε Κάσσιον καὶ τὸν Σέξτον ἐπ᾽
αὐτοὺς μετεπέμψαντο: ἐπειδή τε ἐκεῖνοι χρονιεῖν
ἐδόκουν, τῷ Καίσαρι, ἀγνοίᾳ τῆς συνωμοσίας
<milestone unit="chapter" n="52" /><milestone unit="section" n="1" /> αὐτῶν, τὸν πόλεμον ἐπέτρεψαν. καὶ ὃς τῷ μὲν
λόγῳ ὑπεδέξατο αὐτόν, καίτοι τοὺς στρατιώτας

<pb id="v.5.p.106" />
συμβοῆσαι ποιήσας ἅπερ εἴρηται, ἔργον δ᾽ οὐδὲν
ἐχόμενον αὐτοῦ ἔπραξεν, οὐχ ὅτι καὶ ἐκεκοινολόγητο
τῶ τε Ἀντωνίῳ καὶ δι᾽ ἐκείνου καὶ τῷ <note n="1" place="unspecified" anchored="yes">καὶ τῷ λευνξλ., κἂν τῶι λμ.</note>
<milestone unit="section" n="2" /> Λεπίδῳ ῾βραχὺ γάρ τι τούτου ἐφρόντιζεν᾽, ἀλλ᾽
ὅτι ἰσχυρούς τε αὐτοὺς ἑώρα ὄντας καὶ συμφρονοῦντας
ὑπὸ τῆς συγγενείας ᾐσθάνετο, καὶ
οὔτε βιάσασθαί σφας ἐδύνατο, καὶ ἐπήλπισε τόν
τε Κάσσιον καὶ τὸν Βροῦτον μέγα ἤδη δυναμένους
δἰ αὐτῶν κατεργάσεσθαι, <note n="2" place="unspecified" anchored="yes">κατεργάσεσθαι ρ. στεπη., κατεργάσασθαι λμ.</note> καὶ μετὰ τοῦτο καὶ
<milestone unit="section" n="3" /> ἐκείνους δι᾽ ἀλλήλων χειρώσεσθαι. διὰ μὲν δὴ
ταῦτα καὶ ἄκων τὰς συνθήκας πρὸς αὐτοὺς ἐφύλαξε,
καί σφισι καὶ καταλλαγὰς πρός τε τὴν
βουλὴν καὶ πρὸς τὸν δῆμον ἐπρυτάνευσεν, οὐκ
αὐτὸς ἐσηγησάμενος, ἵνα μὴ καὶ ὑποπτευθείη τι
τῶν γεγονότων, ἀλλ᾽ ὁ μὲν ἐξεστράτευσεν ὡς καὶ
πολεμήσων αὐτοῖς, ὁ δὲ δὴ Κύιντος τήν τε ἄδειαν
καὶ τὴν κάθοδόν σφισιν, ὡς καὶ ἀφ᾽ <note n="3" place="unspecified" anchored="yes">ἀφ᾽ ρ. στεπη., ἐφ᾽ λμ.</note> ἑαυτοῦ
<milestone unit="section" n="4" /> γνώμης, δοθῆναι συνεβούλευσεν. οὐ μέντοι καὶ
ἔλαβον αὐτὴν πρὶν τῷ τε Καίσαρι τὴν γερουσίαν
ὡς καὶ ἀγνοοῦντι τὸ γιγνόμενον κοινώσασθαι, καὶ
ἐκεῖνον ἄκοντα δῆθεν ὑπὸ τῶν στρατιωτῶν ἀναγκασθῆναι συγκαταθέσθαι.
<milestone unit="chapter" n="53" /><milestone unit="section" n="1" /> ἐν ᾧ δὲ ταῦτ᾽ ἐπράττετο, ὁ Δέκιμος τὸ μὲν
πρῶτον ὡς καὶ πολεμήσων αὐτοῖς ὥρμησεν, καὶ
τόν γε Πλάγκον τὸν Λούκιον, ἐπειδὴ καὶ συνύπατός
οἱ ἐς τὸ ἐπιὸν ἔτος προαπεδέδεικτο, προσηταιρίσατο:
<milestone unit="section" n="2" /> μαθὼν δὲ δὴ τήν τε ἑαυτοῦ καταψήφισιν
καὶ τὴν ἐκείνων συναλλαγὴν ἠθέλησε
μὲν ἐπὶ τὸν Καίσαρα ἐπιστρατεῦσαι, ἐγκαταλειφθεὶς

<pb id="v.5.p.108" />
δὲ ὑπὸ τοῦ Πλάγκου τά τε τοῦ Λεπίδου
καὶ τὰ τοῦ Ἀντωνίου φρονήσαντος, τήν τε Γαλατίαν
ἐκλιπεῖν καὶ ἐς τὴν Μακεδονίαν πρὸς τὸν
Βροῦτον πεζῇ δι᾽ Ἰλλυριῶν ἐπειχθῆναι ἔγνω, καί
τινας στρατιώτας, ἐν ᾧ δὴ τὰ ἐν χερσὶ καθίστατο, <note n="1" place="unspecified" anchored="yes">καθίστατο η. στεπη., καθίσταντο λμ.</note>
<milestone unit="section" n="3" /> προέπεμψεν. ὡς δὲ ἐκεῖνοί τε τὰ τοῦ
Καίσαρος ἀνθείλοντο, καὶ τοὺς λοιποὺς ὅ τε
Λέπιδος καὶ ὁ Ἀντώνιος ἐπιδιώξαντες δι᾽ ἑτέρων
προσέθεντο, συνελήφθη τε μονωθεὶς ὑπ᾽ ἐχθροῦ
τινος, καὶ μέλλων σφαγήσεσθαι ἐδεινοπάθει καὶ
ὠδύρετο, μέχρις οὗ Ἕλουιός τις Βλασίων, εὐνοΐκῶς
οἱ ἐκ συστρατείας ἔχων, ἑαυτὸν ἑκὼν ὁρῶντος
αὐτοῦ προαπέκτεινε.
<milestone unit="chapter" n="54" /><milestone unit="section" n="1" /> καὶ ὁ μὲν οὕτως ἐπαπέθανεν, ὁ δὲ δὴ Ἀντώνιος
ὅ τε Λέπιδος ἐν μὲν τῇ Γαλατίᾳ ὑποστρατήγους
κατέλιπον, αὐτοὶ δὲ ἐς τὴν Ἰταλίαν πρὸς
τὸν Καίσαρα ὥρμησαν, τό τε πλεῖστον καὶ τὸ
<milestone unit="section" n="2" /> κράτιστον τοῦ στρατοῦ ἐπαγόμενοι. οὔτε γὰρ
ἀκριβῶς πω ἐπίστευον αὐτῷ, οὔτε εὐεργεσίαν τινὰ
ὀφείλειν ἤθελον, ὡς καὶ δι᾽ ἑαυτοὺς τήν τε σφετέραν
ἰσχύν, ἀλλ᾽ οὐ δι᾽ ἐκεῖνον καὶ τῆς ἀδείας καὶ
τῆς καθόδου τετυχηκότες: καὶ προσέτι καὶ ἤλπιζον
πάνθ᾽ ὅσα ἐβούλοντο καὶ τὸν Καίσαρα καὶ
τοὺς ἄλλους τοὺς ἐν τῷ ἄστει τῇ τῶν στρατοπέδων
<milestone unit="section" n="3" /> σφῶν περιουσίᾳ ἐξεργάσεσθαι. τοιαύτῃ
μὲν οὖν γνώμῃ ὡς καὶ διὰ φιλίας τῆς χώρας
ᾔεσαν: ἐκακουργεῖτο δὲ ὑπὸ τοῦ πλήθους τῆς τε
θρασύτητος αὐτῶν οὐδενὸς πολέμου βραχύτερα.
καὶ αὐτοῖς καὶ ὁ Καῖσαρ μετὰ πολλῶν στρατιωτῶν
ἀπήντησε περὶ Βονωνίαν, μάλα εὖ παρεσκευασμένος
ἀμύνασθαί σφας ἄν τι βίαιον πάσχῃ.

<pb id="v.5.p.110" />
<milestone unit="section" n="4" /> οὐ μέντοι καὶ ἐδεήθη τότε τῶν ὅπλων ἐπ᾽ αὐτοὺς
οὐδέν: ἐμίσουν μὲν γὰρ δεινῶς ἀλλήλους, τῷ δὲ
δὴ τάς τε δυνάμεις ἀντιπάλους πως ἔχειν, καὶ
τοὺς ἄλλους ἐχθροὺς προτιμωρήσασθαι <note n="1" place="unspecified" anchored="yes">προτιμωρήσασθαι ρ. στεπη., προστιμωρήσασθαι λμ.</note> δι᾽ ἀλλήλων
βούλεσθαι, προσποιητὸν ὁμολογίαν ἐποιήσαντο.
<milestone unit="chapter" n="55" /><milestone unit="section" n="1" /> συνῆλθον δὲ ἐς τοὺς λόγους οὐ μόνοι, ἀλλὰ
στρατιώτας ἰσαρίθμους ἔχοντες, ἐν νησιδίῳ τινὶ
τοῦ ποταμοῦ τοῦ παρὰ τὴν Βονωνίαν παραρρέοντος,
ὥστε μηδένα ἄλλον μηδετέροις προσγενέσθαι:
<milestone unit="section" n="2" /> καὶ οὕτω πολὺ ἀπὸ τῶν παρόντων σφίσιν ἀποστάντες
ἀλλήλους τε διηρεύνησαν, μὴ καὶ ξιφίδιόν
τις ὑπὸ μάλης ἔχοι, καὶ διαλεξάμενοί τινα ἡσυχῇ
τὸ μὲν σύμπαν ἐπί τε τῇ δυναστείᾳ καὶ κατὰ τῶν
ἐχθρῶν συνώμοσαν, ἵνα δὲ δὴ μὴ καὶ τῆς ὀλιγαρχίας
ἄντικρυς ἐφίεσθαι δόξωσι, καί τις αὐτοῖς
φθόνος κἀκ τούτου καὶ ἐναντίωσις παρὰ τῶν
<milestone unit="section" n="3" /> ἄλλων γένηται, τάδε διωμολογήσαντο: κοινῇ μὲν
τοὺς τρεῖς πρός τε διοίκησιν καὶ πρὸς κατάστασιν
τῶν πραγμάτων ἐπιμελητάς τέ τινας καὶ διορθωτάς,
καὶ τοῦτο οὐκ ἐς ἀεὶ δῆθεν ἀλλ᾽ ἐς ἔτη πέντε,
αἱρεθῆναι, ὥστε τά τε ἄλλα πάντα, κἂν μηδὲν
ὑπὲρ αὐτῶν μήτε τῷ δήμῳ μήτε τῇ βουλῇ κοινώσωσι,
διοικεῖν, καὶ τὰς ἀρχὰς τάς τε ἄλλας τιμὰς
<milestone unit="section" n="4" /> οἷς ἂν ἐθελήσωσι διδόναι, ἰδίᾳ δὲ δή, ὅπως μὴ
καὶ πᾶσαν τὴν ἀρχὴν σφετερίζεσθαι νομισθῶσι,
Καίσαρι μὲν τήν τε Λιβύην ἑκατέραν καὶ Σαρδὼ
καὶ Σικελίαν, Λεπίδῳ δὲ τήν τε Ἰβηρίαν πᾶσαν
καὶ τὴν Γαλατίαν τὴν <note n="2" place="unspecified" anchored="yes">τὴν ρ. στεπη., καὶ τὴν λμ.</note> Ναρβωνησίαν, <note n="3" place="unspecified" anchored="yes">Ναρβωνησίαν ρ. στεπη., ταρβωνησίαν λμ.</note> Ἀντωνίῳ
δὲ τὴν λοιπὴν Γαλατίαν, τήν τε ἐντὸς τῶν

<pb id="v.5.p.112" />
Ἄλπεων καὶ τὴν ὑπὲρ αὐτὰς οὖσαν, ἄρχειν
<milestone unit="section" n="5" /> δοθῆναι. ἐκαλεῖτο δὲ ἐκείνη μὲν τογᾶτα, <note n="1" place="unspecified" anchored="yes">τογᾶτα βκ., τόγατα λμ.</note> ὥσπερ
εἶπον, ὅτι τε εἰρηνικωτέρα παρὰ τὰς ἄλλας
ἐδόκει εἶναι καὶ ὅτι καὶ τῇ ἐσθῆτι τῇ Ῥωμαϊκῇ τῇ
ἀστικῇ ἐχρῶντο ἤδη, αὕτη <note n="2" place="unspecified" anchored="yes">αὕτη λευνξλ., αὐτὴ λμ.</note> δὲ δὴ κομᾶτα, <note n="3" place="unspecified" anchored="yes">κομᾶτα βκ., κόματα λμ.</note> ὅτι οἱ
Γαλάται οἱ ταύτῃ ἐς κόμην τὸ πλεῖστον τὰς
τρίχας ἀνιέντες ἐπίσημοι κατὰ τοῦτο παρὰ τοὺς
<milestone unit="chapter" n="56" /><milestone unit="section" n="1" /> ἄλλους ἦσαν. ταῦτά τε οὖν οὕτω διέλαχον, ἵνα
αὐτοί τε τὰ ἰσχυρότατα λάβωσι καὶ τοῖς ἄλλοις
δόξαν τοῦ μὴ καὶ τῶν πάντων ὀριγνᾶσθαι παράσχωσι,
καὶ προσσυνέθεντο τῶν τε ἐχθρῶν σφῶν
σφαγὰς ποιήσασθαι, καὶ Λέπιδον μὲν ἐς τὴν τοῦ
Δεκίμου χώραν ὕπατον ἀποδειχθέντα τήν τε
Ῥώμην καὶ τὴν λοιπὴν Ἰταλίαν διὰ φυλακῆς
ἔχειν, ἐκείνους δὲ ἐπί τε τὸν Βροῦτον καὶ ἐπὶ
<milestone unit="section" n="2" /> τὸν Κάσσιον στρατεύσασθαι. καὶ αὐτὰ καὶ ὅρκοις
ἐπιστώσαντο. καὶ μετὰ τοῦτο τοὺς στρατιώτας,
ὅπως καὶ ἐπήκοοι δῆθεν καὶ μάρτυρες
τῶν ὡμολογημένων σφίσι γένωνται, συγκαλέσαντες
ἐδημηγόρησαν ὅσα καὶ εὐπρεπὲς καὶ
<milestone unit="section" n="3" /> ἀσφαλὲς ἦν αὐτοῖς εἰπεῖν. κἀν τούτῳ οἱ τοῦ
Ἀντωνίου στρατιῶται τὴν θυγατέρα τὴν τῆς
Φουλουίας τῆς γυναικὸς αὐτοῦ, ἣν ἐκ τοῦ Κλωδίου
εἶχε, τῷ Καίσαρι καίτοι ἑτέραν ἠγγυημένῳ <note n="4" place="unspecified" anchored="yes">ἠγγυημένῳ δινδ., ἐγγεγυημένωι λμ.</note> προεξένησαν,
τοῦ Ἀντωνίου δῆλον ὅτι τοῦτο κατασκευάσαντος.
<milestone unit="section" n="4" /> καὶ ὃς οὐκ ἀπηρνήσατο: οὐδὲ γὰρ
ἐμποδισθήσεσθαί τι ἐκ τῆς ἐπιγαμίας πρὸς ἃ

<pb id="v.5.p.114" />
κατὰ τοῦ Ἀντωνίου πράξειν ἤμελλεν ἐνόμισε: τά
τε γὰρ ἄλλα καὶ τὸν πατέρα τὸν Καίσαρα οὐδέν
τι ἧττον ἐκ τῆς πρὸς τὸν Πομπήιον συγγενείας
πάνθ᾽ ὅσα ἠθέλησε κατ᾽ αὐτοῦ πράξαντα ἠπίστατο.</p>
</div1></body></text></TEI.2>