<?xml version="1.0" encoding="utf-8"?>
<TEI.2><text><body><div1 type="book" n="70" org="uniform" sample="complete"><head><lb /><foreign lang="en">Epitome of book 70</foreign></head>
<cit><quote>
<milestone unit="chapter" n="1" /><milestone unit="section" n="1" /> ἰστέον ὅτι τὰ περὶ τοῦ Ἀντωνίνου τοῦ Εὐσεβοῦς
ἐν τοῖς ἀντιγράφοις τοῦ Δίωνος οὐχ
εὑρίσκεται, παθόντων τι ὡς εἰκὸς τῶν βιβλίων,
ὥστε ἀγνοεῖσθαι τὴν κατ᾽ αὐτὸν ἱστορίαν σχεδὸν
σύμπασαν, πλὴν ὅτι τοῦ Λουκίου Κομόδου, ὃν ὁ
Ἀδριανὸς ἐποιήσατο, πρὸ τοῦ Ἀδριανοῦ τελευτήσαντος
οὗτος παρ᾽ ἐκείνου καὶ ἐποιήθη καὶ
<milestone unit="section" n="2" /> αὐτοκράτωρ ἐγένετο ῾ξφ. 69, 20᾿, καὶ ὅτι μὴ
βουλομένης τῆς γερουσίας τὰς ἡρωικὰς τιμὰς
δοῦναι τῷ Ἁδριανῷ τελευτήσαντι διά τινας
φόνους ἐπιφανῶν ἀνδρῶν, ὁ Ἀντωνῖνος ἄλλα τε
πολλὰ δακρύων καὶ ὀδυρόμενος αὐτοῖς διελέχθη,
καὶ τέλος εἶπεν <q direct="unspecified">οὐδὲ ἐγὼ ἄρα ὑμῶν ἄρξω,
εἴγε ἐκεῖνος καὶ κακὸς καὶ ἐχθρὸς ὑμῖν καὶ
<milestone unit="section" n="3" /> πολέμιος ἐγένετο: πάντα γὰρ δῆλον ὅτι τὰ
πραχθέντα ὑπ᾽ αὐτοῦ, ὧν ἓν καὶ ἡ ἐμὴ ποίησίς
ἐστι, καταλύσετε.</q> ἀκούσασα δὲ τοῦτο <note n="1" place="unspecified" anchored="yes">τοῦτο ξ, τούτων ϝ.</note> ἡ
γερουσία καὶ αἰδεσθεῖσα τὸν ἄνδρα, τὸ δέ τι
καὶ τοὺς στρατιώτας φοβηθεῖσα, ἀπέδωκε τῷ
Ἁδριανῷ τὰς τιμάς.
<milestone unit="chapter" n="2" /><milestone unit="section" n="1" /> ταῦτα μόνα περὶ τοῦ Ἀντωνίνου ἐν τῷ Δίωνι
σώζεται, καὶ ὅτι Αὔγουστον αὐτὸν καὶ Εὐσεβῆ
διὰ τοιαύτην αἰτίαν ἐπωνόμασεν ἡ βουλή, ἐπειδὴ
ἐν τῇ ἀρχῇ τῆς αὐτοκρατορίας αὐτοῦ πολλῶν
αἰτιαθέντων καί τινων καὶ ὀνομαστὶ ἐξαιτηθέντων
ὅμως οὐδένα ἐκόλασεν, εἰπὼν ὅτι <q direct="unspecified">οὐ δεῖ με ἀπὸ
τοιούτων ἔργων τῆς προστασίας ὑμῶν ἄρξασθαι.</q></quote> <bibl default="NO">χιπη. 256, 6-28 ρ. στ.</bibl></cit>

<cit><quote>

<pb id="v.8.p.470" />
<milestone unit="chapsect" n="LXIX" /> ὅτι Φαρασμάνῃ τῷ Ἴβηρι ἐς τὴν Ῥώμην
μετὰ τῆς γυναικὸς ἐλθόντι τήν τε ἀρχὴν ἐπηύξησε
καὶ θῦσαι ἐν τῷ Καπιτωλίῳ ἐφῆκεν, ἀνδριάντα τε
ἐπὶ ἵππου ἐν τῷ Ἐνυείῳ ἔστησε, καὶ γυμνασίαν
αὐτοῦ τε καὶ τοῦ υἱέος τῶν τε ἄλλων πρώτων
Ἰβήρων ἐν ὅπλοις εἶδεν.</quote> <bibl default="NO">εχξ. υγ 56 ῾π. 407᾿.</bibl></cit>

<cit><quote>
<milestone unit="section" n="2" /> οὐ σώζεται δὲ οὐδὲ τοῦ μετὰ Ἀντωνῖνον
ἄρξαντος Μάρκου Βήρου τὰ πρῶτα τῶν ἱστορουμένων,
ὅσα περὶ τὸν Λούκιον τὸν τοῦ Κομόδου
υἱόν, ὃν ὁ Μάρκος γαμβρὸν ἐποιήσατο, ἔπραξεν
οὗτος αὐτός, καὶ ὅσα οὗτος εἰς τὸν κατὰ
Οὐολογαίσου πόλεμον ὑπὸ τοῦ πενθεροῦ πεμφθεὶς
ἔδρασε. διὸ βραχέα περὶ τούτων ἐξ ἑτέρων
ἀναλεξάμενος βιβλίων ἐρῶ: εἶθ᾽ οὕτως ἐπὶ τὰ
ἑξῆς τοῦ Δίωνος μεταβήσομαι.
<milestone unit="chapter" n="3" /><milestone unit="section" n="1" /> ὁ γὰρ Ἀντωνῖνος ὁμολογεῖται παρὰ πάντων
καλός τε καὶ ἀγαθὸς γενέσθαι, καὶ οὔτε τῶν
ἄλλων ὑπηκόων τισὶ βαρὺς οὔτε Χριστιανοῖς
ἐπαχθής, ἀλλὰ πολλήν τινα τούτοις νέμων αἰδώ,
καὶ τῇ τοῦ Ἀδριανοῦ τιμῇ, ἣν ἐκεῖνος ἐτίμα
<milestone unit="section" n="2" /> Χριστιανούς, προστιθείς. ὁ γὰρ τοῦ Παμφίλου
Εὐσέβιος καὶ ἐπιστολάς τινας τοῦ Ἀδριανοῦ ἐν
τῇ ἐκκλησιαστικῇ αὐτοῦ ἱστορίᾳ παρατίθεται,
ἐν αἷς ἐκεῖνος δείκνυται τοῖς λυποῦσί τι ἢ
κατηγοροῦσι τῶν Χριστιανῶν δεινὰ ἀπειλῶν, καὶ
τὸν Ἡρακλέα ἐπομνύμενος ὡς τεύξονται τιμωρίας.
<milestone unit="section" n="3" /> λέγεται δὲ ὁ Ἀντωνῖνος ζητητικὸς γενέσθαι, καὶ
μηδὲ περὶ τὰ μικρὰ καὶ τὰ τυχόντα τῆς ἀκριβολογίας
ἀφίστασθαι: ὅθεν αὐτὸν οἱ σκώπτοντες
καὶ κυμινοπρίστην ἐκάλουν. Κοδρᾶτος δὲ γηραιὸν
μέν φησιν αὐτὸν τελευτῆσαι, τὴν δὲ τελευτὴν

<pb id="v.8.p.472" />
ἡδίστην αὐτῷ κατ᾽ ἴσον ὕπνῳ τῷ μαλακωτάτῳ
γενέσθαι.</quote> <bibl default="NO">χιπη. 256, 28-257, 14 ρ. στ.</bibl></cit>

<cit><quote>
<milestone unit="chapter" n="4" /><milestone unit="section" n="1" /> ἐπὶ τοῦ Ἀντωνίνου λέγεται καὶ φοβερώτατος
περὶ τὰ μέρη τῆς Βιθυνίας καὶ τοῦ Ἑλλησπόντου
σεισμὸς γενέσθαι, καὶ ἄλλας τε πόλεις καμεῖν
ἰσχυρῶς καὶ πεσεῖν ὁλοσχερῶς, <note n="1" place="unspecified" anchored="yes">ὁλοσχερῶς ρ. στεπη., ὁλωσχερῶς Ωξ.</note> καὶ ἐξαιρέτως
τὴν Κύζικον, καὶ τὸν ἐν αὐτῇ ναὸν μέγιστόν τε
<milestone unit="section" n="2" /> καὶ κάλλιστον ναῶν ἁπάντων καταρριφῆναι, ᾧ
τετράοργοι μὲν πάχος οἱ κίονες ἦσαν, ὕψος δὲ
πεντήκοντα πήχεων, ἕκαστος πέτρας μιᾶς, καὶ
τἆλλα τὰ ἐν αὐτῷ ἕκαστον θαυμάσαι πλέον ἢ
ἐπαινέσαι. περὶ δὲ τὴν μεσόγειον ἄνω κορυφῆς
ὄρους διαστάσης θαλάσσιόν φασιν ἐκχυθῆναι
κῦμα, ἐπὶ πολύ τε τῆς γῆς ἐλθεῖν ῥιπιζομένην τὴν
ἄχνην ἀκράτου καὶ διαυγοῦς θαλάσσης.
<milestone unit="chapsect" n="LXXI" /><milestone unit="chapter" n="1" /><milestone unit="section" n="1.1" />  περὶ μὲν οὖν τοῦ Ἀντωνίνου τό γε νῦν ἔχον
τοσαῦτα, ἦρξε δὲ εἴκοσι καὶ τέσσαρα ἔτη.</quote> <bibl default="NO">χιπη. 257, 14-24 ρ. στ.</bibl></cit>

<cit><quote>
</quote><bibl default="NO" /></cit>
</div1></body></text></TEI.2>