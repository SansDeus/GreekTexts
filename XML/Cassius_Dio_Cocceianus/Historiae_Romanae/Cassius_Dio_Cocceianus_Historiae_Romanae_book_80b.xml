<?xml version="1.0" encoding="utf-8"?>
<TEI.2><text><body><div1 type="book" n="80" org="uniform" sample="complete"><div2 type="book" n="80b" org="uniform" sample="complete">
<milestone unit="chapsect" n="LXXX" /><cit><quote> <milestone unit="chapter" n="1" /><milestone unit="section" n="1" />Ἀλέξανδρος δὲ μετ᾽ ἐκεῖνον εὐθὺς αὐταρχήσας
 Δομιτίῳ τινὶ Οὐλπιανῷ τήν τε τῶν δορυφόρων
προστασίαν καὶ τὰ λοιπὰ τῆς ἀρχῆς ἐπέτρεψε πράγματα.
<milestone unit="chapter" n="2" /><milestone unit="section" n="1" /> ταῦτα μὲν ἀκριβώσας, ὡς ἕκαστα ἠδυνήθην,

<pb id="v.9.p.480" />
συνέγραψα: τὰ δὲ δὴ λοιπὰ ἀκριβῶς ἐπεξελθεῖν
οὐχ οἷός τε ἐγενόμην διὰ τὸ μὴ ἐπὶ πολὺν χρόνον
ἐν τῇ Ῥώμῃ διατρῖψαι. ἔκ τε γὰρ τῆς Ἀσίας
ἐς τὴν Βιθυνίαν ἐλθὼν ἠρρώστησα, κἀκεῖθεν
πρὸς τὴν ἐν τῇ Ἀφρικῇ ἡγεμονίαν ἠπείχθην,
<milestone unit="chapter" n="3" /><milestone unit="section" n="1" /> ἐπανελθών τε ἐς τὴν Ἰταλίαν εὐθέως ὡς εἰπεῖν
ἔς τε τὴν Δελματίαν <note n="1" place="unspecified" anchored="yes">Δελματίαν ρειμ., δαλματίαν Ωξ.</note> κἀντεῦθεν ἐς τὴν Παννονίαν
τὴν ἄνω ἄρξων ἐπέμφθην, καὶ μετὰ τοῦτ᾽
ἐς τὴν Ῥώμην καὶ ἐς τὴν Καμπανίαν ἀφικόμενος
<milestone unit="section" n="2" /> παραχρῆμα οἴκαδε ἐξωρμήθην. διὰ μὲν οὖν
ταῦτα οὐκ ἠδυνήθην ὁμοίως τοῖς πρόσθεν καὶ
τὰ λοιπὰ συνθεῖναι, κεφαλαιώσας μέντοι ταῦτα,
ὅσα γε καὶ μέχρι τῆς δευτέρας μου ὑπατείας
ἐπράχθη, διηγήσομαι.
<milestone unit="section" n="2" /> ὁ Οὐλπιανὸς πολλὰ μὲν τῶν οὐκ ὀρθῶς ὑπὸ
τοῦ Σαρδαναπάλλου πραχθέντων ἐπηνώρθωσε,
τὸν δὲ δὴ Φλαουιανὸν τόν τε Χρῆστον ἀποκτείνας,
ἵνα αὐτοὺς διαδέξηται, καὶ αὐτὸς οὐ
πολλῷ ὕστερον ὑπὸ τῶν δορυφόρων ἐπιθεμένων
οἱ νυκτὸς κατεσφάγη, καίτοι καὶ πρὸς τὸ παλάτιον
ἀναδραμὼν καὶ πρὸς αὐτὸν τὸν αὐτοκράτορα
τήν τε μητέρα αὐτοῦ καταφυγών.
<milestone unit="section" n="3" /> ζῶντος δ᾽ οὖν ἔτι αὐτοῦ στάσις μεγάλη τοῦ
δήμου <note n="2" place="unspecified" anchored="yes">τοῦ δήμου ζον., ομ. ωξ.</note> πρὸς τοὺς δορυφόρους ἐκ βραχείας τινὸς
αἰτίας ἐγένετο, ὥστε καὶ ἐπὶ τρεῖς ἡμέρας
μάχεσθαί τε ἀλλήλοις καὶ πολλοὺς ὑπ᾽ ἀμφοτέρων
ἀπολέσθαι. ἡττώμενοι δὲ οἱ στρατιῶται
πρὸς ἔμπρησιν τῶν οἰκοδομημάτων ἐτράποντο:
κἀκ τούτου δείσας ὁ δῆμος μὴ καὶ πᾶσα ἡ πόλις
<milestone unit="chapter" n="4" /><milestone unit="section" n="1" /> φθαρῇ, καὶ ἄκων σφίσι συνηλλάγη. ταῦτά τε
οὖν ἐγένετο, καὶ ὁ Ἐπάγαθος, ὡς καὶ αἴτιος τῷ

<pb id="v.9.p.482" />
Οὐλπιανῷ τοῦ ὀλέθρου τὸ <note n="1" place="unspecified" anchored="yes">τὸ συππλιεδ βψ ρειμ.</note> πλέον γενόμενος, ἔς
τε Αἴγυπτον ὡς ἄρξων αὐτῆς ἐπέμφθη, ἵνα μή
τις ἐν τῇ Ῥώμῃ κολασθέντος αὐτοῦ ταραχὴ
γένηται, κἀκεῖθεν ἐς Κρήτην ἀπαχθεὶς ἐδικαιώθη.
<milestone unit="chapter" n="3" /><milestone unit="section" n="1" /> πολλαὶ δὲ καὶ παρὰ πολλῶν ἐπαναστάσεις
γενόμεναι, καί τινες καὶ ἰσχυρῶς ἐκφοβήσασαι, κατεπαύθησαν.
τὰ δὲ ἐν τῇ Μεσοποταμίᾳ καὶ φοβερώτερα,
καὶ ἀληθέστερον δέος σύμπασιν, οὐχ ὅτι τοῖς
ἐν Ῥώμῃ ἀλλὰ καὶ τοῖς ἄλλοις, παρέσχεν.
<milestone unit="section" n="2" /> Ἀρταξέρξης γάρ τις Πέρσης τούς τε Πάρθους
τρισὶ μάχαις νικήσας, καὶ τὸν βασιλέα αὐτῶν
Ἀρτάβανον ἀποκτείνας, ἐπὶ τὰ Ἄτρα ἐπεστράτευσεν,
ἐπιβασίαν ἀπ᾽ αὐτῶν ἐπὶ τοὺς Ῥωμαίους
ποιούμενος. καὶ τὸ μὲν τεῖχος διέρρηξεν, συχνοὺς
δὲ δὴ τῶν στρατιωτῶν ἐξ ἐνέδρας ἀποβαλὼν ἐπὶ
<milestone unit="section" n="3" /> τὴν Μηδίαν μετέστη, καὶ ἐκείνης τε οὐκ ὀλίγα
καὶ τῆς Παρθίας, τὰ μὲν βίᾳ τὰ δὲ καὶ φόβῳ,
παραλαβὼν ἐπὶ τὴν Ἀρμενίαν ἤλασε, κἀνταῦθα
πρός τε τῶν ἐπιχωρίων καὶ πρὸς Μήδων τινῶν
τῶν τε τοῦ Ἀρταβάνου παίδων πταίσας, ὡς μέν
τινες λέγουσιν, ἔφυγεν, ὡς δ᾽ ἕτεροι, ἀνεχώρησε
<milestone unit="chapter" n="4" /><milestone unit="section" n="1" /> πρὸς παρασκευὴν δυνάμεως μείζονος. οὗτος <note n="2" place="unspecified" anchored="yes">οὗτος βκ., οὗτός τε Ωξ.</note> οὖν
φοβερὸς ἡμῖν ἐγένετο, στρατεύματί τε πολλῷ
οὐ μόνον τῇ Μεσοποταμίᾳ ἀλλὰ καὶ τῇ Συρίᾳ
ἐφεδρεύσας, καὶ ἀπειλῶν ἀνακτήσεσθαι πάντα,
ὡς καὶ προσήκοντά οἱ ἐκ προγόνων, ὅσα ποτὲ
οἱ πάλαι Πέρσαι μέχρι τῆς Ἑλληνικῆς θαλάσσης
ἔσχον, οὐχ ὅτι αὐτὸς λόγου τινὸς ἄξιος

<pb id="v.9.p.484" />
δοκεῖ, <note n="1" place="unspecified" anchored="yes">οὐχ ὅτι αὐτὸς λόγου τινὸς ἄξιος δοκεῖ βς., οὐχ ὅτι αὐτός τις ἄμαχος εἶναι δοκεῖ Ωξ, καὶ ὁ μὲν οὐχ ὅτι αὐτὸς λόγου τινὸς ἄξιος ξοδ. πειρ.</note> ἀλλ᾽ ὅτι οὕτω τὰ στρατιωτικὰ ἡμῖν
διάκειται ὥστε τοὺς μὲν καὶ προστίθεσθαι αὐτῷ,
<milestone unit="section" n="2" /> τοὺς δὲ οὐκ ἐθέλειν ἀμύνεσθαι. τοσαύτῃ γὰρ
ἅμα τρυφῇ καὶ ἐξουσίᾳ ἀνεπιπληξίᾳ τε χρῶνται
ὥστε <note n="2" place="unspecified" anchored="yes">ὥστε — ἀποκτεῖναι, καὶ τοὺς βς., ὥστε τολμῆσαι φλάβιον ἡρακλέωνα τοὺς ἐν τῇ μεσοποταμίᾳ τὸν ἄρχοντα σφῶν καὶ τοὺς Ωξ, ὡς καὶ τὸν ἄρχοντα αὐτῶν ἀποκτεῖναι ξοδ. πειρ.</note> τολμῆσαι τοὺς ἐν τῇ Μεσοποταμίᾳ τὸν
ἄρχοντα σφῶν Φλάουιον Ἡρακλέωνα ἀποκτεῖναι,
καὶ τοὺς δορυφόρους πρὸς τῷ Οὐλπιανῷ καὶ ἐμὲ
αἰτιάσασθαι ὅτι τῶν ἐν τῇ Παννονίᾳ στρατιωτῶν
ἐγκρατῶς ἦρξα, καὶ ἐξαιτῆσαι, φοβηθέντας μὴ
καὶ ἐκείνους τις ὁμοίως τοῖς Παννονικοῖς ἄρχεσθαι καταναγκάσῃ.
<milestone unit="chapter" n="5" /><milestone unit="section" n="1" /> οὐ μέντοι προετίμησέ τι αὐτῶν ὁ Ἀλέξανδρος,
ἀλλὰ καὶ τοὐναντίον ἄλλως τε ἐσέμνυνέ με καὶ
δεύτερον ὑπατεύσοντα σὺν αὐτῷ ἀπέδειξε, τό τε
ἀνάλωμα τὸ τῆς ἀρχῆς αὐτὸς <note n="3" place="unspecified" anchored="yes">αὐτὸς βκ., αὐτῷ αὐτὸς Ωξ.</note> ἀναλώσειν ὑπεδέξατο.
ἀχθεσθέντων δὲ αὐτῶν ἐπὶ τούτοις
ἐφοβήθη <note n="4" place="unspecified" anchored="yes">ἐφοβήθη σψλβ., ἐφοβήθην Ωξ.</note> μὴ καὶ ἀποκτείνωσί με ἐν τῷ τῆς
ἀρχῆς σχήματι ἰδόντες, καὶ ἐκέλευσεν ἔξω τῆς
Ῥώμης ἐν τῇ Ἰταλίᾳ που διατρῖψαι τὸν τῆς
<milestone unit="section" n="2" /> ὑπατείας χρόνον. καὶ οὕτω μετὰ ταῦτα ἔς τε
τὴν Ῥώμην καὶ ἐς τὴν Καμπανίαν πρὸς αὐτὸν
ἦλθον, καὶ συνδιατρίψας τινὰς ἡμέρας αὐτῷ,
τοῖς τε στρατιώταις μετὰ πάσης ἀδείας ὀφθείς,
ἀπῆρα οἴκαδε παρέμενος ἐπὶ τῇ τῶν ποδῶν
ἀρρωστίᾳ, ὥστε πάντα τὸν λοιπὸν τοῦ βίου
<milestone unit="section" n="3" /> χρόνον ἐν τῇ πατρίδι ζῆσαι, ὥσπερ που καὶ τὸ
δαιμόνιον ἐν τῇ Βιθυνίᾳ ἤδη μοι ὄντι σαφέστατα

<pb id="v.9.p.486" />
ἐδήλωσεν. ὄναρ γάρ ποτε ἔδοξα προστάσσεσθαι
ὑπ᾽ αὐτοῦ προσγράψασθαι τῷ ἀκροτελευτίῳ τὰ
ἔπη τάδε,
Ἕκτορα δ᾽ ἐκ βελέων ὕπαγε Ζεὺς ἔκ τε κονίης
ἔκ τ᾽ ἀνδροκτασίης ἔκ θ᾽ αἵματος ἔκ τε κυδοιμοῦ.</quote> <bibl default="NO">χιπη. 356, 6-357, 9 ρ. στ., εχξ. ϝαλ. 415 ῾π. 769᾿.</bibl></cit>

<cit><quote>

<pb id="v.9.p.488" />

Τοῦ δὲ Ψευδαντωνίνου ἀναιρεθέντος Ἀλέξανδρος
ὁ Μαμαίας, ὁ ἐκείνου ἀνεψιός ῾οὕτω
γὰρ οἱ παλαιοὶ τοὺς ἐξαδέλφους ὠνόμαζον᾽, τὴν
αὐταρχίαν ἀπεκληρώσατο. ὃς αὐτίκα τὴν οἰκείαν
μητέρα Μαμαίαν Αὔγουσταν ἀνεῖπεν, ἣ
τὴν τῶν πραγμάτων οἰκονομίαν μετακεχείριστο,
καὶ περὶ τὸν υἱὸν σοφοὺς ἄνδρας συνήγαγεν, ἵνα
δἰ ἐκείνων αὐτῷ τὰ ἤθη ῥυθμίζοιτο, κἀκ τῆς
γερουσίας τοὺς ἀμείνονας συμβούλους προσείλετο,
ἅπαν πρακτέον κοινουμένη αὐτοῖς.</quote> <bibl default="NO">ζον. 12, 15, π. 119, 31-120, 9 δ.</bibl></cit>

<cit><quote>
</quote><bibl default="NO" /></cit></div2></div1></body></text></TEI.2>