<?xml version="1.0" encoding="utf-8"?>
<TEI.2><text><body><div1 type="book" n="12" org="uniform" sample="complete"><cit><quote>

<milestone unit="chapter" n="1" /><milestone unit="section" n="1" /> Μάρκος δὲ Ἀντωνῖνος ὁ φιλόσοφος ἐπειδὴ τοῦ
ποιησαμένου αὐτὸν τελευτήσαντος Ἀντωνίνου
τὴν ἀρχὴν ἔσχε, προσειλήφει ἐς κοινωνίαν τοῦ
κράτους εὐθὺς τὸν τοῦ Λουκίου Κομόδου υἱὸν
<milestone unit="section" n="2" /> Λούκιον Βῆρον. αὐτὸς μὲν γὰρ ἀσθενὴς ᾖν τῷ
σώματι καὶ τὰ πολλὰ λόγοις ἐσχόλαζε ῾λέγεται
γὰρ καὶ αὐτοκράτωρ ὢν μὴ αἰδεῖσθαι μηδὲ ὀκνεῖν
ἐς διδασκάλου φοιτᾶν, ἀλλὰ καὶ Σέξτῳ προσιέναι
τῷ ἐκ Βοιωτῶν φιλοσόφῳ, καὶ ἐς ἀκρόασιν τῶν
ῥητορικῶν Ἑρμογένους λόγων μὴ ὀκνῆσαι παραγενέσθαι:
<milestone unit="section" n="3" /> προσέκειτο δὲ τοῖς ἐκ τῆς στοᾶς μάλιστα
δόγμασιν᾽, ὁ δὲ Λούκιος ἔρρωτό τε καὶ νεώτερος
ἦν, τοῖς στρατιωτικοῖς τε ἔργοις καταλληλότερος.
ὅθεν καὶ γαμβρὸν αὐτὸν ἐπὶ τῇ θυγατρὶ Λουκίλλᾳ
ὁ Μάρκος ποιήσας εἰς τὸν πρὸς Πάρθους ἔπεμψε πόλεμον.
<milestone unit="chapter" n="2" /><milestone unit="section" n="1" /> ὁ γὰρ Οὐολόγαισος πολέμου ἦρξε, καὶ στρατόπεδόν
τε ὅλον Ῥωμαϊκὸν τὸ ὑπὸ Σεβηριανῷ
τεταγμένον ἐν τῇ Ἐλεγείᾳ, χωρίῳ τινὶ τῆς Ἀρμενίας,
περισχὼν <note n="1" place="unspecified" anchored="yes">περισχὼν σψλβ., ἐπισχὼν Ωξ.</note> πάντοθεν αὐτοῖς ἡγεμόσι
κατετόξευσε καὶ διέφθειρε, καὶ τῆς Συρίας
<milestone unit="section" n="2" /> ταῖς πόλεσι πολὺς ἐπῄει καὶ φοβερός. ὁ οὖν
Λούκιος ἐλθὼν ἐς Ἀντιόχειαν καὶ πλείστους
στρατιώτας συλλέξας, καὶ τοὺς ἀρίστους τῶν

<pb id="v.9.p.4" />
ἡγεμόνων ὑφ᾽ ἑαυτὸν ἔχων, αὐτὸς μὲν ἐν τῇ πόλει
ἐκάθητο διατάττων ἕκαστα καὶ τὰς τοῦ πολέμου
χορηγίας ἀθροίζων, Κασσίῳ δὲ τὰ στρατεύματα
<milestone unit="chapter" n="3" /><milestone unit="section" n="1" /> ἐπέτρεψεν. καὶ ὃς ἐπιόντα τε τὸν Οὐολόγαισον
γενναίως ὑπέμεινε, καὶ τέλος ἐγκαταλειφθέντα
ὑπὸ τῶν συμμάχων καὶ ὀπίσω ἀναχωρήσαντα
ἐπεδίωξε, μέχρι τε Σελευκείας καὶ Κτησιφῶντος
ἤλασε, καὶ τήν τε Σελεύκειαν διέφθειρεν ἐμπρήσας,
καὶ τὰ τοῦ Οὐολογαίσου βασίλεια τὰ ἐν τῇ
<milestone unit="chapter" n="4" /><milestone unit="section" n="1" /> Κτησιφῶντι κατέσκαψεν. ἔν γε μὴν τῇ ὑποστροφῇ
πλείστους τῶν στρατιωτῶν ὑπὸ λιμοῦ
καὶ νόσου ἀπέβαλεν, ἀπενόστησε δ᾽ ὅμως ἐς τὴν
Συρίαν μετὰ τῶν λοιπῶν στρατιωτῶν. καὶ ὁ
μὲν Λούκιος τούτοις ἐπεκυδαίνετο καὶ μέγα
ἐφρόνει, οὐ μὴν αὐτῷ καὶ τὰ τῆς ἄκρας εὐτυχίας
<milestone unit="chapter" n="3" /><milestone unit="section" n="1.1" /> ἐς ἀγαθόν τι ἀπέβη: λέγεται γὰρ μετὰ ταῦτα καὶ
τῷ πενθερῷ Μάρκῳ ἐπιβεβουλευκώς, πρίν τι καὶ
δρᾶσαι, φαρμάκῳ διαφθαρῆναι.</quote> <bibl default="NO">χιπη. 258, 9-259, 10 ρ. στ.</bibl></cit>

<cit><quote>
ὅτι Μάρτιος Βῆρος τὸν Θουκυδίδην ἐκπέμπει
καταγαγεῖν Σόαιμον <note n="1" place="unspecified" anchored="yes">Σόαιμον ϝαλ., σύαιμοι μσς.</note> εἰς Ἀρμενίαν: ὃς δέει τῶν
ὅπλων καὶ τῇ οἰκείᾳ περὶ πάντα τὰ προσπίπτοντα
εὐβουλίᾳ τοῦ πρόσω εἴχετο ἐρρωμένως. ἦν δὲ
ἱκανὸς ὁ Μάρτιος οὐ μόνον ὅπλοις βιάσασθαι
τοὺς ἀντιπολέμους ἢ ὀξύτητι προλαβεῖν ἢ ἀπάτῃ
κατασοφίσασθαι, ἥπερ ἐστὶ στρατηγῶν ἀλκή,
ἀλλὰ καὶ λόγῳ πιθανῷ πεῖσαι καὶ δωρεαῖς μεγαλόφροσιν
οἰκειώσασθαι καὶ ἐλπίδι ἀγαθῇ δελεάσαι.
χάρις τε ἦν ἐπὶ πᾶσι τοῖς πρασσομένοις
ὑπ᾽ αὐτοῦ καὶ λεγομένοις, τὸ μὲν ἀγανακτοῦν
ἑκάστου καὶ τὸ θυμούμενον παραμυθουμένη, τὸ δὲ
ἔλπιζον ἔτι μᾶλλον αὔξουσα. κολακείας τε καὶ <note n="2" place="unspecified" anchored="yes">καὶ συππλιεδ βψ βκ.</note>

<pb id="v.9.p.6" />
δώρων καὶ τῆς παρὰ τραπέζαις δεξιώσεως καιρὸν
ᾔδει. οἷς προσὸν τὸ πρὸς τὰς πράξεις σύντονον
καὶ τὸ πρὸς τοὺς ἐχθροὺς σὺν ὀξύτητι δραστήριον,
αἱρετώτερον ἐδείκνυε τοῖς βαρβάροις εἶναι τῆς
φιλίας αὐτοῦ μᾶλλον ἢ τῆς ἔχθρας ἀντιποιεῖσθαι.
ἀφικόμενος οὖν εἰς τὴν Καινὴν πόλιν, ἣν φρουρὰ
Ῥωμαίων κατεῖχεν ἐκ Πρίσκου καταστᾶσα,
νεωτερίζειν πειρωμένους λόγῳ τε καὶ ἔργῳ
σωφρονίσας, ἀπέφηνε πρώτην εἶναι τῆς Ἀρμενίας.</quote> <bibl default="NO">συιδας ς. ϝ. Μάρτιος.</bibl></cit>

<cit><quote>
ζεύγνυται δὲ Ῥωμαίοις ἀπονώτατα τῶν ποταμῶν
τὰ ῥεύματα, ἅτε καὶ τοῦτο διὰ μελέτης ἀεὶ
τοῖς στρατιώταις ὥσπερ ἄλλο τι τῶν πολεμικῶν
ὂν καὶ <note n="1" place="unspecified" anchored="yes">ὂν καὶ συππλιεδ βψ ϝαλ. ῾αφτερ στρατιώταισ᾽ ανδ βς.</note> ἀσκούμενον ἐπί τε Ἴστρῳ καὶ Ῥήνῳ καὶ
Εὐφράτῃ. ἔστι δὲ ὁ τρόπος ῾οὐ γὰρ δὴ πάντας
εἰκὸς <note n="2" place="unspecified" anchored="yes">εἰκὸς συππλιεδ βψ βερνηαρδψ.</note> εἰδέναἰ τοιόσδε. πλατεῖαι μέν εἰσιν αἱ
νῆες δι᾽ ὧν ὁ ποταμὸς ζεύγνυται, ἀνορμίζονται
δὲ ὀλίγον ἄνω τοῦ ῥεύματος ὑπὲρ τὸν μέλλοντα
ζεύγνυσθαι τόπον. ἐπὰν δὲ τὸ σημεῖον δοθῇ,
ἀφιᾶσι πρώτην μίαν ναῦν κατὰ ῥοῦν φέρεσθαι
πλησίον τῆς οἰκείας ὄχθης. ἐπὰν δὲ κατὰ τὸν
ζευγνύμενον ἥκῃ τόπον, ἐμβάλλουσιν εἰς τὸ ῥεῦμα
φορμὸν λίθων ἐμπεπλησμένον, καλωδίῳ δήσαντες,
ὥσπερ ἄγκυραν: ἀφ᾽ οὗ δεθεῖσα ἡ ναῦς πρὸς τῇ
ὄχθῃ ἵσταται, καὶ <note n="3" place="unspecified" anchored="yes">καὶ συππλιεδ βψ βς.</note> σανίσι καὶ ζεύγμασιν, ἅπερ
ἄφθονα αὐτοῖς ἡ ναῦς φέρει, παραχρῆμα μέχρι
τῆς ἀποβάσεως καταστρώννυται. εἶτα ἄλλην
ἀφιᾶσιν ὀλίγον ἀπ᾽ ἐκείνης, καὶ ἄλλην ἀπ᾽ ἐκείνης,
ἔστ᾽ ἂν ἐπὶ τὴν ἀντιπέραν ὄχθην ἐλάσωσι τὸ

<pb id="v.9.p.8" />
ζεῦγμα. ἡ δὲ πρὸς τῇ πολεμίᾳ ναῦς καὶ πύργους
ἐπ᾽ αὐτῇ καὶ πυλίδα καὶ τοξότας καὶ καταπέλτας φέρει.
βαλλομένων δὲ τῶν βελῶν πολλῶν ἐπὶ τοὺς
ζευγνύντας, ὁ Κάσσιος ἀφιέναι βέλη καὶ καταπέλτας
κελεύει. πεσόντων δὲ τῶν βαρβάρων
τῶν πρώτων ἐφεστηκότων οἱ <note n="1" place="unspecified" anchored="yes">οἱ συππλιεδ βψ ρκ.</note> ἕτεροι εἶκον. <note n="2" place="unspecified" anchored="yes">εἶκον ϝαλ., ἧκον μσς.</note></quote> <bibl default="NO">συιδας ς. ϝ. ζεῦγμα.</bibl></cit>

<cit><quote>


<pb id="v.9.p.10" />
</quote><bibl default="NO" /></cit>
</div1></body></text></TEI.2>