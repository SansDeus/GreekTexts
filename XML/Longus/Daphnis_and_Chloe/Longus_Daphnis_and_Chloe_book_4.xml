<?xml version="1.0" encoding="utf-8"?>
<TEI.2><text id="tlg0561.tlg001.perseus-grc1"><body><div1 type="book" n="4" org="uniform" sample="complete"><div2 type="chapter" n="1" org="uniform" sample="complete"><p><milestone unit="section" n="1" />
Ἥκων δέ τις ἐκ τῆς Μυτιλήνης ὁμόδουλος τοῦ Λάμωνος
ἤγγειλεν ὅτι ὀλίγον πρὸ τοῦ τρυγητοῦ ὁ δεσπότης
ἀφίξεται μαθησόμενος μή τι τοὺς ἀγροὺς ὁ
τῶν Μηθυμναίων ἐπίπλους ἐλυμήνατο. <milestone unit="section" n="2" /> Ἤδη οὖν τοῦ
θέρους ἀπιόντος καὶ τοῦ μετοπώρου προσιόντος παρεσκεύαζεν
αὐτῷ τὴν καταγωγὴν ὁ Λάμων εἰς πᾶσαν
<pb id="p.305" />
θέας ἡδονήν. <milestone unit="section" n="3" /> Πηγὰς ἐξεκάθαιρεν, ὡς τὸ ὕδωρ καθαρὸν
ἔχοιεν: τὴν κόπρον ἐξεφόρει τῆς αὐλῆς, ὡς
ἀπόζουσα μὴ διοχλοίη: τὸν παράδεισον ἐθεράπευεν,
ὡς ὀφθείη καλός.
</p></div2>

<div2 type="chapter" n="2" org="uniform" sample="complete"><p><milestone unit="section" n="1" />
 Ἦν δὲ ὁ παράδεισος πάγκαλόν τι χρῆμα καὶ κατὰ
τοὺς βασιλικούς. Ἐξετέτατο μὲν εἰς σταδίου μῆκος,
ἐπέκειτο δὲ ἐν χώρῳ μετεώρῳ, τὸ εὖρος ἔχων πλέθρων
τεττάρων. <milestone unit="section" n="2" /> Εἴκασεν ἄν τις αὐτὸν πεδίῳ μακρῷ.
Εἶχε δὲ πάντα δένδρα, μηλέας, μυρρίνας, ὄχνας καὶ
ῥοιὰς καὶ συκῆν καὶ ἐλαίας: ἑτέρωθι ἄμπελον ὑψηλήν:
καὶ ἐπέκειτο ταῖς μηλέαις καὶ ταῖς ὄχναις περκάζουσα,
καθάπερ περὶ τοῦ καρποῦ αὐταῖς προσερίζουσα.
<milestone unit="section" n="3" /> Τοσαῦτα <del status="unremarkable">τὰ</del> ἥμερα. Ἦσαν δὲ καὶ κυπάριττοι
καὶ δάφναι καὶ πλάτανοι καὶ πίτυς. Ταύταις πάσαις
ἀντὶ τῆς ἀμπέλου κιττὸς ἐπέκειτο: καὶ ὁ κόρυμβος
αὐτοῦ μέγας ὢν καὶ μελαινόμενος βότρυν ἐμιμεῖτο.
<milestone unit="section" n="4" /> Ἔνδον ἦν τὰ καρποφόρα φυτά, καθάπερ φρουρούμενα:
ἔξωθεν περιειστήκει τὰ ἄκαρπα, καθάπερ
θριγκὸς χειροποίητος: ταῦτα μέντοι λεπτῆς αἱμασιᾶς
περιέθει περίβολος. <milestone unit="section" n="5" /> Ἐτέτμητο καὶ διακέκριτο πάντα
καὶ στέλεχος στελέχους ἀφειστήκει, ἐν μετεώρῳ δὲ οἱ
κλάδοι συνέπιπτον ἀλλήλοις καὶ ἐπήλλαττον τὰς κόμας:
ἐδόκει μέντοι καὶ ἡ τούτων φύσις εἶναι τέχνη.
<milestone unit="section" n="6" /> Ἦσαν καὶ ἀνθῶν πρασιαί, ὧν τὰ μὲν ἔφερεν ἡ γῆ,
τὰ δὲ ἐποίει τέχυη: ῥοδωνιὰ καὶ ὑάκινθοι καὶ κρίνα
χειρὸς ἔργα: ἰωνιὰς καὶ ναρκίσσους καὶ ἀναγαλλίδας
ἔφερεν ἡ γῆ. Σκιά τε ἦν θέρους καὶ ἦρος ἄνθη καὶ
μετοπώρου ὀπώρα καὶ κατὰ πᾶσαν ὥραν τρυφή.
</p></div2>

<div2 type="chapter" n="3" org="uniform" sample="complete"><p><milestone unit="section" n="1" />
 Ἐντεῦθεν εὔοπτον μὲν ἦν τὸ πεδίον καὶ ἦν ὁρᾶν
τοὺς νέμοντας, εὔοπτος δ̓ ἡ θάλαττα καὶ ἑωρῶντο οἱ
παραπλέοντες: ὥστε καὶ ταῦτα μέρος ἐγίνετο τῆς ἐν
τῷ παραδείσῳ τρυφῆς. Ἵνα τοῦ παραδείσου τὸ μεσαίτατον
<pb id="p.306" />
ἐπὶ μῆκος καὶ εὖρος ἦν, νεὼς Διονύσου καὶ
βωμὸς ἦν: περιεῖχε τὸν μὲν βωμὸν κιττός, τὸν νεὼν
δὲ κλήματα. <milestone unit="section" n="2" />Εἶχε δὲ καὶ ἔνδοθεν ὁ νεὼς Διονυσιακὰς
γραφάς: Σεμέλην τίκτουσαν, Ἀριάδνην καθεύδουσαν,
 Λυκοῦργον δεδεμένον, Πενθέα διαιρούμενον:
ἐπῆσαν καὶ Ἰνδοὶ νικώμενοι καὶ Τυρρηνοὶ μεταμορφούμενοι:
πανταχοῦ Σάτυροι πατοῦντες, πανταχοῦ
Βάκχαι χορεύουσαι: οὐδὲ ὁ Πὰν ἠμέλητο: ἐκαθέζετο
δὲ <del status="unremarkable">καὶ αὐτὸς</del> συρίττων ἐπὶ πέτρας, ὅμοιος ἐνδιδόντι
 κοινὸν μέλος καὶ τοῖς πατοῦσι καὶ ταῖς χορευούσαις.
</p></div2>

<div2 type="chapter" n="4" org="uniform" sample="complete"><p><milestone unit="section" n="1" />
Τοιοῦτον ὄντα τὸν παράδεισον ὁ Λάμων ἐθεράπευε,
τὰ ξηρὰ ἀποτέμνων, τὰ κλήματα ἀναλαμβάνων.
Τὸν Διόνυσον ἐστεφάνωσε: τοῖς ἄνθεσιν ὕδωρ ἐπωχέτευσε.
Πηγή τις ἦν, <del status="unremarkable">ἣν</del> εὗρεν ἐς τὰ ἄνθη Δάφνις:
 ἐσχόλαζε μὲν τοῖς ἄνθεσιν ἡ πηγή, Δάφνιδος
δὲ ὅμως ἐκαλεῖτο πηγή. <milestone unit="section" n="2" />Παρεκελεύετο δὲ καὶ τῷ Δάφνιδι
ὁ Λάμων πιαίνειν τὰς αἶγας ὡς δυνατὸν μάλιστα,
πάντως που κἀκείνας λέγων ὄψεσθαι τὸν δεσπότην
ἀφικόμενον διὰ μακροῦ. <milestone unit="section" n="3" />Ὁ δὲ ἐθάρρει μὲν ὡς ἐπαινεθησόμενος
 ἐπ̓ αὐταῖς: διπλασίονάς τε γὰρ ὧν ἔλαβεν
ἐποίησε καὶ λύκος οὐδὲ μίαν ἥρπασε, καὶ ἦσαν
πιότεραι τῶν οἰῶν: βουλόμενος δὲ προθυμότερον
αὐτὸν γενέσθαι πρὸς τὸν γάμον πᾶσαν θεραπείαν καὶ
προθυμίαν προσέφερεν, ἐξάγων τε αὐτὰς πάνυ ἕωθεν
καὶ ἀπάγων τὸ δειλινόν. <milestone unit="section" n="4" /> Δὶς ἡγεῖτο ἐπὶ πότον: ἀνεζήτει
τὰ εὐνομώτατα τῶν χωρίων: ἐμέλησεν αὐτῷ
καὶ σκαφίδων καινῶν καὶ γαυλῶν πολλῶν καὶ ταρσῶν
μειζόνων: τοσαύτη δὲ ἦν κηδεμονία, ὥστε καὶ τὰ κέρατα
ἤλειφε καὶ τὰς τρίχας ἐθεράπευε. <milestone unit="section" n="5" />Πανὸς ἄν τις
 ἱερὰν ἀγέλην ἔδοξεν ὁρᾶν. Ἐκοινώνει δὲ παντὸς εἰς
αὐτὰς καμάτου καὶ ἡ Χλόη, καὶ τῆς ποίμνης παραμελοῦσα
<pb id="p.307" />
τὸ πλέον ἐκείναις ἐσχόλαζεν, ὥστε ἐνόμιζεν ὁ
Δάφνις δἰ ἐκείνην αὐτὰς φαίνεσθαι καλάς.
</p></div2>

<div2 type="chapter" n="5" org="uniform" sample="complete"><p><milestone unit="section" n="1" />
 Ἐν τούτοις οὖσιν αὐτοῖς δεύτερος ἄγγελος ἐλθὼν
ἐξ ἄστεος ἐκέλευεν ἀποτρυγᾶν τὰς ἀμπέλους ὅτι τάχιστα,
καὶ αὐτὸς ἔφη παραμενεῖν ἔστ̓ ἂν τοὺς βότρυς
ποιήσωσι γλεῦκος, εἶτα οὕτως κατελθὼν εἰς τὴν πόλιν
ἄξειν τὸν δεσπότην ἤδη τῆς μετοπωρινῆς τρύγης.
<milestone unit="section" n="2" /> Τοῦτόν τε οὖν τὸν Εὔδρομον ῾οὕτω γὰρ ἐκαλεῖτο,
ὅτι ἦν αὐτῷ ἔργον τρέχειν̓ ἐδεξιοῦντο πᾶσαν
δεξίωσιν καὶ ἅμα τὰς ἀμπέλους ἀπετρύγων, τοὺς βότρυς
ἐς τὰς ληνοὺς κομίζοντες, τὸ γλεῦκος εἰς τοὺς
πίθους φέροντες, τῶν βοτρύων τοὺς ἡβῶντας ἐπὶ
κλημάτων ἀφαιροῦντες, ὡς εἴη καὶ τοῖς ἐκ τῆς πόλεως
ἐλθοῦσιν ἐν εἰκόνι καὶ ἡδονῇ γενέσθαι τρυγητοῦ.
</p></div2>

<div2 type="chapter" n="6" org="uniform" sample="complete"><p><milestone unit="section" n="1" />
 Μέλλοντος δὲ ἤδη σοβεῖν ἐς ἄστυ τοῦ Εὐδρόμου
καὶ ἄλλα μὲν οὐκ ὀλίγα αὐτῷ Δάφνις ἔδωκεν, ἔδωκε
δὲ καὶ ὅσα ἀπ̓ αἰπολίου δῶρα, τυροὺς εὐπαγεῖς,
ἔριφον ὀψίγονον, δέρμα αἰγὸς λευκὸν καὶ λάσιον, ὡς
ἔχοι χειμῶνος ἐπιβάλλεσθαι τρέχων. <milestone unit="section" n="2" /> Ὁ δὲ ἥδετο καὶ
ἐφίλει τὸν Δάφνιν καὶ ἀγαθόν τι ἐρεῖν περὶ αὐτοῦ
πρὸς τὸν δεσπότην ἐπηγγέλλετο. Καὶ ὁ μὲν ἀπῄει
φίλα φρονῶν, ὁ δὲ Δάφνις ἀγωνιῶν τῇ Χλόῃ συνένεμεν.
Εἶχε δὲ κἀκείνην πολὺ δέος: μειράκιον γὰρ
εἰωθὸς αἶγας βλέπειν καὶ οἶς καὶ γεωργοὺς καὶ Χλόην
πρῶτον ἔμελλεν ὄψεσθαι δεσπότην, οὗ πρότερον μόνον
ἤκουε τοὔνομα. <milestone unit="section" n="3" /> Ὑπέρ τε οὖν τοῦ Δάφνιδος
ἐφρόντιζεν, ὅπως ἐντεύξεται τῷ δεσπότῃ καὶ περὶ
τοῦ γάμου τὴν ψυχὴν ἐταράττετο, μὴ μάτην ὀνειροπολοῦσιν
αὐτόν. Συνεχῆ μὲν οὖν τὰ φιλήματα καὶ
ὥσπερ συμπεφυκότων αἱ περιβολαί: καὶ τὰ φιλήματα
δειλὰ ἦν καὶ αἱ περιβολαὶ σκυθρωπαί, καθάπερ ἤδη
<pb id="p.308" />
παρόντα τὸν δεσπότην φοβουμένων ἢ λανθανόντων.
Προσγίνεται δέ τις αὐτοῖς καὶ τοιόσδε τάραχος.
</p></div2>

<div2 type="chapter" n="7" org="uniform" sample="complete"><p><milestone unit="section" n="1" />
Λάμπις τις ἦν ἀγέρωχος βουκόλος. Οὗτος καὶ
αὐτὸς ἐμνᾶτο τὴν Χλόην παρὰ τοῦ Δρύαντος καὶ δῶρα
ἤδη πολλὰ ἐδεδώκει σπεύδων τὸν γάμον. <milestone unit="section" n="2" /> Αἰσθόμενος
οὖν ὡς, εἰ συγχωρηθείη παρὰ τοῦ δεσπότου, Δάφνις
αὐτὴν ἄξεται, τέχνην ἐζήτει, δἰ ἧς τὸν δεσπότην αὐτοῖς
ποιήσει πικρόν: καὶ εἰδὼς πάνυ αὐτὸν τῷ παραδείσῳ
τερπόμενον, ἔγνω τοῦτον ὅσον οἷός τέ ἐστι
διαφθεῖραι καὶ ἀποκοσμῆσαι. <milestone unit="section" n="3" /> Δένδρα μὲν οὖν τέμνων
ἔμελλεν ἁλώσεσθαι διὰ τὸν κτύπον: ἐπεῖχε δὲ τοῖς
ἄνθεσιν, ὥστε διαφθεῖραι αὐτά. Νύκτα δὴ φυλάξας
καὶ ὑπερβὰς τὴν αἱμασιὰν τὰ μὲν ἀνώρυξε, τὰ δὲ κατέκλασε,
<milestone unit="section" n="4" />τὰ δὲ κατεπάτησεν ὥσπερ σῦς. Καὶ ὁ μὲν
 λαθὼν ἀπεληλύθει: Λάμων δὲ τῆς ἐπιούσης παρελθὼν
εἰς τὸν κῆπον ἔμελλεν ὕδωρ αὐτοῖς ἐκ τῆς πηγῆς
ἐπάξειν. <milestone unit="section" n="5" />Ἰδὼν δὲ πᾶν τὸ χωρίον δεδῃωμένον καὶ ἔργον
οἷον <del status="unremarkable">ἄν</del> ἐχθρός, οὐ λῃστὴς ἐργάσαιτο, κατερρήξατο
μὲν εὐθὺς τὸν χιτωνίσκον, βοῇ δὲ μεγάλῃ θεοὺς
 ἀνεκάλει, ὥστε καὶ ἡ Μυρτάλη τὰ ἐν χερσὶ καταλιποῦσα
ἐξέδραμε καὶ ὁ Δάφνις ἐάσας τὰς αἶγας ἀνέδραμε:
καὶ ἰδόντες ἐβόων καὶ βοῶντες ἐδάκρυον.
</p></div2>

<div2 type="chapter" n="8" org="uniform" sample="complete"><p><milestone unit="section" n="1" />
Ἀλλ̓ οἱ μὲν πτοούμενοι τὸν δεσπότην ἔκλαον:
ἔκλαυσε δ̓ ἄν τις καὶ ξένος ἐπιστάς: ἀπεκεκόσμητο
 γὰρ ὁ τόπος καὶ ἦν λοιπὸν γῆ πηλώδης. Τῶν δὲ εἴ τι
διέφυγε τὴν ὕβριν, ὑπήνθει καὶ ἔλαμπε καὶ ἦν ἔτι
καλὸν καὶ κείμενον. <milestone unit="section" n="2" />Ἐπέκειντο δὲ αὐτοῖς καὶ μέλιτται
συνεχὲς καὶ ἄπαυστον βομβοῦσαι καὶ θρηνούσαις
ὅμοιον. Ὁ μὲν οὖν Λάμων ὑπ̓ ἐκπλήξεως κἀκεῖνα
 ἔλεγε
<pb id="p.309" />
<q direct="unspecified">Φεῦ τῆς ῥοδωνιᾶς, ὡς κατακέκλασται: <milestone unit="section" n="3" /> φεῦ τῆς
ἰωνιᾶς, ὡς πεπάτηται: φεῦ τῶν ὑακίνθων καὶ τῶν
ναρκίσσων, οὓς ἀνώρυξέ τις πονηρὸς ἄνθρωπος. Ἀφίξεται
τὸ ἦρ, τὰ δὲ οὐκ ἀνθήσει: ἔσται τὸ θέρος, τὰ
δὲ οὐκ ἀκμάσει: <del status="unremarkable">τὸ</del> μετόπωρον, τὰ δὲ οὐδένα
στεφανώσει. <milestone unit="section" n="4" /> Οὐδὲ σύ, δέσποτα Διόνυσε, τὰ ἄθλια
ταῦτα ἠλέησας ἄνθη, οἷς παρῴκεις, ἃ ἔβλεπες, ἀφ̓
ὧν ἐστεφάνωσά σε πολλάκις; Πῶς δείξω νῦν τὸν παράδεισον
τῷ δεσπότῃ; Τίς ἐκεῖνος θεασάμενος ἔσται;
Κρεμᾷ γέροντα ἄνθρωπον ἐκ μιᾶς πίτυος ὡς Μαρσύαν:
τάχα δὲ καὶ Δάφνιν, ὡς τῶν αἰγῶν ταῦτα εἰργασμένων.</q>
</p></div2>

<div2 type="chapter" n="9" org="uniform" sample="complete"><p><milestone unit="section" n="1" />
 Δάκρυα ἦν ἐπὶ τούτοις θερμότερα, καὶ ἐθρήνουν
τὰ ἄνθη λοιπόν, ἀλλὰ τὰς αὑτῶν συμφοράς. Ἐθρήνει
καὶ Χλόη Δάφνιν εἰ κρεμήσεται καὶ εὔχετο μηκέτι
ἐλθεῖν τὸν δεσπότην αὐτῶν καὶ ἡμέρας διήντλει
μοχθηράς, ὡς ἤδη Δάφνιν βλέπουσα μαστιγούμενον.
<milestone unit="section" n="2" /> Καὶ δὴ νυκτὸς ἀρχομένης ὁ Εὔδρομος αὐτοῖς ἀπήγγελλεν
ὅτι ὁ μὲν πρεσβύτερος δεσπότης μεθ̓ ἡμέρας
ἀφίξεται τρεῖς, ὁ δὲ παῖς αὐτοῦ τῆς ἐπιούσης πρόσεισι.
<milestone unit="section" n="3" /> Σκέψις οὖν ἦ περὶ τῶν συμβεβηκότων καὶ
κοινωνὸν εἰς τὴν γνώμην τὸν Εὔδρομον παρελάμβανον:
ὁ δὲ εὔνους ὢν τῷ Δάφνιδι παρῄνει τὸ συμβὰν
ὁμολογῆσαι πρότερον τῷ νέῳ δεσπότῃ καὶ αὐτὸς συμπράξειν
ἐπηγγέλλετο, τιμώμενος ὡς ὁμογάλακτος: καὶ
ἡμέρας γενομένης οὕτως ἐποίησαν.
</p></div2>

<div2 type="chapter" n="10" org="uniform" sample="complete"><p><milestone unit="section" n="1" />
 Ἧκε μὲν ὁ Ἀστύλος ἐπὶ ἵππου καὶ παράσιτος αὐτοῦ,
καὶ οὗτος ἐπὶ ἵππου: ὁ μὲν ἀρτιγένειος, ὁ δὲ
Γνάθων ῾τουτὶ γὰρ ἐκαλεῖτὀ τὸν πώγωνα ξυρώμενος
πάλαι: ὁ δὲ Λάμων ἅμα τῇ Μυρτάλῃ καὶ τῷ Δάφνιδι
πρὸ τῶν ποδῶν αὐτοῦ καταπεσὼν ἱκέτευεν οἰκτεῖραι
γέροντα ἀτυχῆ καὶ πατρῴας ὀργῆς ἐξαρπάσαι
<pb id="p.310" />
τὸν οὐδὲν ἀδικήσαντα, ἅμα τε αὐτῷ καταλέγει πάντα.
<milestone unit="section" n="2" />Οἰκτείρει τὴν ἱκεσίαν ὁ Ἀστύλος καὶ ἐπὶ τὸν παράδεισον
ἐλθὼν καὶ τὴν ἀπώλειαν τῶν ἀνθέων ἰδὼν αὐτὸς
ἔφη παραιτήσεσθαι τὸν πατέρα καὶ κατηγορήσειν
 τῶν ἵππων, ὡς ἐκεῖ δεθέντες ἐξύβρισαν καὶ τὰ μὲν
κατέκλασαν, τὰ δὲ κατεπάτησαν, τὰ δὲ ἀνώρυξαν λυθέντες.
<milestone unit="section" n="3" />Ἐπὶ τούτοις εὔχοντο μὲν αὐτῷ πάντα τὰ
ἀγαθὰ Λάμων καὶ Μυρτάλη: Δάφνις δὲ δῶρα προσεκόμισεν
ἐρίφους, τυρούς, ὄρνιθας καὶ τὰ ἔκγονα
 αὐτῶν, βότρυς ἐπὶ κλημάτων, μῆλα ἐπὶ κλάδων. Ἦν
ἐν τοῖς δώροις καὶ ἀνθοσμίας οἶνος <del status="unremarkable">Λέσβιος, ποθῆναι κάλλιστος οἶνος</del>.
</p></div2>

<div2 type="chapter" n="11" org="uniform" sample="complete"><p><milestone unit="section" n="1" />
Ὁ μὲν δὴ Ἀστύλος ἐπῄνει ταῦτα καὶ περὶ θήραν
εἶχε λαγῶν, οἷα πλούσιος νεανίσκος καὶ τρυφῶν ἀεὶ
 καὶ ἀφιγμένος εἰς τὸν ἀγρὸν εἰς ἀπόλαυσιν ξένης ἡδονῆς.
<milestone unit="section" n="2" />Ὁ δὲ Γνάθων, οἷα μαθὼν ἐσθίειν ἄνθρωπος καὶ
πίνειν εἰς μέθην καὶ λαγνεύειν μετὰ τὴν μέθην καὶ
οὐδὲν ἄλλο ὢν ἢ γνάθος καὶ γαστὴρ καὶ τὰ ὑπὸ γαστέρα,
οὐ παρέργως εἶδε τὸν Δάφνιν τὰ δῶρα κομίσαντα,
 ἀλλὰ καὶ φύσει παιδεραστὴς ὢν καὶ κάλλος
οἷον οὐδὲ ἐπὶ τῆς πόλεως εὑρών, ἐπιθέσθαι ἔγνω τῷ
Δάφνιδι καὶ πείσειν ᾤετο ῥᾳδίως ὡς αἰπόλον. <milestone unit="section" n="3" />Γνοὺς
δὲ ταῦτα θήρας μὲν οὐκ ἐκοινώνει τῷ Ἀστύλῳ, κατιὼν
δὲ ἵνα ἔνεμεν ὁ Δάφνις, λόγῳ μὲν τῶν αἰγῶν,
 τὸ δὲ ἀληθὲς Δάφνιδος ἐγίνετο θεατής: μαλθάξων
δὲ αὐτὸν τάς τε αἶγας ἐπῄνει καὶ συρίσαι τὸ αἰπολικὸν
ἠξίωσε καὶ ἔφη ταχέως ἐλεύθερον θήσειν τὸ πᾶν δυνάμενος.
</p></div2>

<div2 type="chapter" n="12" org="uniform" sample="complete"><p><milestone unit="section" n="1" />
Ὡς δὲ εἶχε χειροήθη, νύκτωρ λοχήσας ἐκ τῆς νομῆς
 ἐλαύνοντα τὰς αἶγας πρῶτον μὲν ἐφίλησε προσδραμών,
εἶτα ὄπισθεν παρασχεῖν τοιοῦτον οἷον αἱ
αἶγες τοῖς τράγοις. <milestone unit="section" n="2" />Τοῦ δὲ βραδέως νοήσαντος καὶ
<pb id="p.311" />
λέγοντος, ὡς αἶγας μὲν βαίνειν τράγους καλόν, τράγον
δὲ οὐπώποτε εἶδέ τις βαίνοντα τράγον οὐδὲ κριὸν
ἀντὶ τῶν οἰῶν κριὸν οὐδὲ ἀλεκτρυόνας ἀντὶ τῶν
ἀλεκτορίδων ἀλεκτρυόνας, οἷος ἦν ὁ Γνάθων βιάζεσθαι
τὰς χεῖρας προσφέρων: <milestone unit="section" n="3" /> ὁ δὲ μεθύοντα ἄνθρωπον
καὶ ἑστῶτα μόλις παρωσάμενος ἔσφηλεν εἰς τὴν
γῆν καὶ ὥσπερ σκύλαξ ἀποδραμὼν κείμενον κατέλιπεν
ἀνδρός, οὐ παιδὸς πρὸς χειραγωγίαν δεόμενον:
καὶ οὐκέτι προσίετο ὅλως, ἀλλ̓ ἄλλοτε ἄλλῃ τὰς αἶγας
ἔνεμεν, ἐκεῖνον μὲν φεύγων, Χλόην δὲ τηρῶν. <milestone unit="section" n="4" /> Οὐδὲ
ὁ Γνάθων ἔτι περιειργάζετο, καταμαθὼν ὡς οὐ μόνον
καλός, ἀλλὰ καὶ ἰσχυρός ἐστιν: ἐπετήρει δὲ καιρὸν
διαλεχθῆναι περὶ αὐτοῦ τῷ Ἀστύλῳ καὶ ἤλπιζε
δῶρον αὐτὸν ἕξειν παρὰ τοῦ νεανίσκου πολλὰ καὶ μεγάλα
χαρίζεσθαι θέλοντος.
</p></div2>

<div2 type="chapter" n="13" org="uniform" sample="complete"><p><milestone unit="section" n="1" />
 Τότε μὲν οὖν οὐκ ἠδυνήθη, προσῄει γὰρ ὁ Διονυσοφάνης
ἅμα τῇ Κλεαρίστῃ, καὶ ἦν θόρυβος πολὺς
κτηνῶν, οἰκετῶν, ἀνδρῶν, γυναικῶν: μετὰ δὲ τοῦτο
συνέταττε λόγον καὶ ἐρωτικὸν καὶ μακρόν. <milestone unit="section" n="2" /> Ἦν δὲ ὁ
Διονυσοφάνης μεσαιπόλιος μὲν ἤδη, μέγας δὲ καὶ καλὸς
καὶ μειρακίοις ἁμιλλᾶσθαι δυνάμενος: ἀλλὰ καὶ
πλούσιος ἐν ὀλίγοις καὶ χρηστὸς ὡς οὐδεὶς ἕτερος.
<milestone unit="section" n="3" /> Οὗτος ἐλθὼν τῇ πρώτῃ μὲν ἡμέρᾳ θεοῖς ἔθυσεν,
ὅσοι προεστᾶσιν ἀγροικίας, Δήμητρι καὶ Διονύσῳ καὶ
Πανὶ καὶ Νύμφαις, καὶ κοινὸν πᾶσι τοῖς παροῦσιν
ἔστησε κρατῆρα: ταῖς δὲ ἄλλαις ἡμέραις ἐπεσκόπει
τὰ τοῦ Λάμωνος ἔργα. <milestone unit="section" n="4" /> Καὶ ὁρῶν τὰ μὲν πεδία ἐν αὔλακι,
τὰς δὲ ἀμπέλους ἐν κλήματι, τὸν δὲ παράδεισον
ἐν κάλλει ῾περὶ γὰρ τῶν ἀνθέων Ἀστύλος τὴν αἰτίαν
ἀνελάμβανεν̓ ἥδετο περιττῶς καὶ τὸν Λάμωνα
ἐπῄνει καὶ ἐλεύθερον θήσειν ἐπηγγέλλετο. <milestone unit="section" n="5" /> Κατῆλθε
<pb id="p.312" />
μετὰ ταῦτα καὶ εἰς τὸ αἰπόλιον τάς τε αἶγας ὀψόμενος
καὶ τὸν νέμοντα.
</p></div2>

<div2 type="chapter" n="14" org="uniform" sample="complete"><p><milestone unit="section" n="1" />
Χλόη μὲν οὖν εἰς τὴν ὕλην ἔφυγεν, ὄχλον τοσοῦτον
αἰδεσθεῖσα καὶ φοβηθεῖσα: ὁ δὲ Δάφνις εἱστήκει
 δέρμα λάσιον αἰγὸς ἐζωσμένος, πήραν νεορραφῆ κατὰ
τῶν ὤμων ἐξηρτημένος, κρατῶν ταῖς χερσὶν ἀμφοτέραις
τῇ μὲν ἀρτιπαγεῖς τυρούς, τῇ δὲ ἐρίφους γαλαθηνούς.
<milestone unit="section" n="2" />Εἴ ποτε Ἀπόλλων Λαομέδοντι θητεύων ἐβουκόλησε,
τοιόσδε ἦν, οἷος τότε ὤφθη Δάφνις. Αὐτὸς
 μὲν οὖν εἶπεν οὐδέν, ἀλλὰ ἐρυθήματος πλησθεὶς
ἔνευσε κάτω, προτείνας τὰ δῶρα: ὁ δὲ Λάμων <q direct="unspecified">οὗτος</q>
<milestone unit="section" n="3" />εἶπε <q direct="unspecified">σοί, δέσποτα, τῶν αἰγῶν αἰπόλος. Σὺ μὲν
ἐμοὶ πεντήκοντα νέμειν δέδωκας καὶ δύο τράγους,
οὗτος δέ σοι πεποίηκεν ἑκατὸν καὶ δέκα τράγους.
 Ὁρᾷς ὡς λιπαραὶ καὶ τὰς τρίχας λάσιαι καὶ τὰ κέρατα
ἄθραυστοι. Πεποίηκε δὲ αὐτὰς καὶ μουσικάς: σύριγγος
γοῦν ἀκούουσαι ποιοῦσι πάντα.</q>
</p></div2>

<div2 type="chapter" n="15" org="uniform" sample="complete"><p><milestone unit="section" n="1" />
Παροῦσα δὲ τοῖς λεγομένοις ἡ Κλεαρίστη πεῖραν
ἐπεθύμησε τοῦ λεχθέντος λαβεῖν καὶ κελεύει τὸν Δάφνιν
 ταῖς αἰξὶν οἷον εἴωθε συρίσαι καὶ ἐπαγγέλλεται
συρίσαντι χαριεῖσθαι χιτῶνα καὶ χλαῖναν καὶ ὑποδήματα.
<milestone unit="section" n="2" />Ὁ δὲ καθίσας αὐτοὺς ὥσπερ θέατρον, στὰς ὑπὸ
τῇ φηγῷ κἀκ τῆς πήρας τὴν σύριγγα προκομίσας
πρῶτα μὲν ὀλίγον ἐνέπνευσε: καὶ αἱ αἶγες ἔστησαν
 τὰς κεφαλὰς ἀράμεναι: εἶτα ἐνέπνευσε τὸ νόμιον, καὶ
αἱ αἶγες ἐνέμοντο νεύσασαι κάτω: αὖθις λιγυρὸν ἐνέδωκε,
<milestone unit="section" n="3" />καὶ ἀθρόαι κατεκλίνησαν: ἐσύρισέ τι καὶ ὀξὺ
μέλος, αἱ δὲ ὥσπερ λύκου προσιόντος εἰς τὴν ὕλην
κατέφυγον: μετ̓ ὀλίγον ἀνακλητικὸν ἐφθέγξατο, καὶ
 ἐξελθοῦσαι τῆς ὕλης πλησίον αὐτοῦ τῶν ποδῶν συνέδραμον.
<milestone unit="section" n="4" />Οὐδὲ ἀνθρώπους οἰκέτας εἶδεν ἄν τις οὕτω
πειθομένους προστάγματι δεσπότου. Οἵ τε οὖν ἄλλοι
<pb id="p.313" />
πάντες ἐθαύμαζον καὶ πρὸ πάντων ἡ Κλεαρίστη καὶ
τὰ δῶρα ἀποδώσειν ὤμοσε καλῷ τε ὄντι αἰπόλῳ καὶ
μουσικῷ: καὶ ἀνελθόντες εἰς τὴν ἔπαυλιν ἀμφὶ ἄριστον
εἶχον καὶ τῷ Δάφνιδι ἀφ̓ ὧν ἤσθιον ἔπεμψαν.
</p></div2>

<div2 type="chapter" n="16" org="uniform" sample="complete"><p><milestone unit="section" n="1" />
 Ὁ δὲ μετὰ τῆς Χλόης ἤσθιε καὶ ἥδετο γευόμενος
ἀστικῆς ὀψαρτυσίας καὶ εὔελπις ἦν τεύξεσθαι τοῦ γάμου,
πείσας τοὺς δεσπότας. Ὁ δὲ Γνάθων προσεκκαυθεὶς
τοῖς κατὰ τὸ αἰπόλιον γεγενημένοις καὶ ἀβίωτον
νομίζων τὸν βίον, εἰ μὴ τεύξεται Δάφνιδος, περιπατοῦντα
τὸν Ἀστύλον ἐν τῷ παραδείσῳ φυλάξας
καὶ ἀναγαγὼν εἰς τὸν τοῦ Διονύσου νεὼν πόδας καὶ
χεῖρας κατεφίλει. <milestone unit="section" n="2" /> Τοῦ δὲ πυνθανομένου τίνος ἕνεκα
ταῦτα δρᾷ, καὶ λέγειν κελεύοντος καὶ ὑπουργήσειν
ὀμνύοντος, <q direct="unspecified">οἴχεταί σοι Γνάθων</q> ἔφη <q direct="unspecified">δέσποτα. Ὁ
μέχρι νῦν μόνης τραπέζης τῆς σῆς ἐρῶν, ὁ πρότερον
ὀμνὺς ὅτι μηδέν ἐστιν ὡραιότερον οἴνου γέροντος, ὁ
κρείττους τῶν ἐφήβων τῶν ἐν Μυτιλήνῃ τοὺς σοὺς
ὀψαρτυτὰς λέγων, μόνον λοιπὸν καλὸν εἶναι Δάφνιν
νομίζω. <milestone unit="section" n="3" /> Καὶ τροφῆς μὲν τῆς πολυτελοῦς οὐ γεύομαι,
καίτοι τοσούτων παρασκευαζομένων ἑκάστης ἡμέρας
κρεῶν, ἰχθύων, μελιτωμάτων, ἡδέως δ̓ ἂν αἲξ γενόμενος
πόαν ἐσθίοιμι καὶ φύλλα, τῆς Δάφνιδος
ἀκούων σύριγγος καὶ ὑπ̓ ἐκείνου νεμόμενος. Σὺ δὲ
σῶσον Γνάθωνα τὸν σὸν καὶ τὸν ἀήττητον ἔρωτα νίκησον.
<milestone unit="section" n="4" /> Εἰ δὲ μή, σὲ ἐπόμνυμι, τὸν ἐμὸν θεόν, ξιφίδιον
λαβὼν καὶ ἐμπλήσας τὴν γαστέρα τροφῆς ἐμαυτὸν
ἀποκτενῶ πρὸ τῶν Δάφνιδος θυρῶν: σὺ δὲ οὐκέτι
καλέσεις Γναθωνάριον, ὥσπερ εἰώθεις παίζων ἀεί.</q>
</p></div2>

<div2 type="chapter" n="17" org="uniform" sample="complete"><p><milestone unit="section" n="1" />
 Οὐκ ἀντέσχε κλάοντι καὶ αὖθις τοὺς πόδας καταφιλοῦντι
νεανίσκος μεγαλόφρων καὶ οὐκ ἄπειρος
ἐρωτικῆς λύπης, ἀλλ̓ αἰτήσειν αὐτὸν παρὰ τοῦ πατρὸς
<pb id="p.314" />
ἐπηγγείλατο καὶ κομιεῖν εἰς τὴν πόλιν αὑτῷ μὲν
δοῦλον, ἐκείνῳ δὲ ἐρώμενον. <milestone unit="section" n="2" />Εἰς εὐθυμίαν δὲ <del status="unremarkable">καὶ</del>
αὐτὸν <del status="unremarkable">ἐκεῖνον</del> θέλων προαγαγεῖν ἐπυνθάνετο μειδιῶν
εἰ οὐκ αἰσχύνεται Λάμωνος υἱὸν φιλῶν, ἀλλὰ καὶ
 σπουδάζει συγκατακλινῆναι νέμοντι αἶγας μειρακίῳ:
καὶ ἅμα ὑπεκρίνετο τὴν τραγικὴν δυσωδίαν μυσάττεσθαι.
<milestone unit="section" n="3" />Ὁ δέ, οἷα πᾶσαν ἐρωτικὴν μυθολογίαν ἐν
τοῖς τῶν ἀσώτων συμποσίοις πεπαιδευμένος, οὐκ ἀπὸ
σκοποῦ καὶ ὑπὲρ αὑτοῦ καὶ ὑπὲρ τοῦ Δάφνιδος ἔλεγεν
 <q direct="unspecified">οὐδεὶς ταῦτα, δέσποτα, ἐραστὴς πολυπραγμονεῖ:
ἀλλ̓ ἐν οἵῳ ποτε ἂν σώματι εὕρῃ τὸ κάλλος,
<milestone unit="section" n="4" />ἑάλωκε. Διὰ τοῦτο καὶ φυτοῦ τις ἠράσθη καὶ ποταμοῦ
καὶ θηρίου. Καίτοι τίς οὐκ ἂν ἐραστὴν ἠλέησεν,
ὃν ἔδει φοβεῖσθαι τὸν ἐρώμενον; Ἐγὼ δὲ σώματος
μὲν ἐρῶ δούλου, κάλλους δὲ ἐλευθέρου. <milestone unit="section" n="5" /> Ὁρᾷς ὡς ὑακίνθῳ
μὲν τὴν κόμην ὁμοίαν ἔχει, λάμπουσι δὲ ὑπὸ
ταῖς ὀφρύσιν οἱ ὀφθαλμοὶ καθάπερ ἐν χρυσῇ σφενδόνῃ
ψηφίς; Καὶ τὸ μὲν πρόσωπον ἐρυθήματος μεστόν,
τὸ δὲ στόμα λευκῶν ὀδόντων ὥσπερ ἐλέφαντος.
<milestone unit="section" n="6" /> Τίς ἐκεῖθεν οὐκ ἂν εὔξαιτο λαβεῖν ἐραστὴς γλυκέα
φιλήματα; Εἰ δὲ νέμοντος ἠράσθην, θεοὺς ἐμιμησάμην.
Βουκόλος ἦν Ἀγχίσης, καὶ ἔσχεν αὐτὸν Ἀφροδίτη:
αἶγας ἔνεμε Βράγχος, καὶ Ἀπόλλων αὐτὸν ἐφίλησε:
ποιμὴν ἦν Γανυμήδης, καὶ αὐτὸν ὁ Ζεὺς ἥρπασε.
<milestone unit="section" n="7" /> Μὴ καταφρονῶμεν παιδός, ᾧ καὶ αἶγας ὡς
ἐρώσας πειθομένας εἴδομεν: ἀλλὰ ὅτι μένειν ἐπὶ γῆς
ἐπιτρέπουσι τοιοῦτον κάλλος χάριν ἔχωμεν τοῖς Διὸς ἀετοῖς.</q>
</p></div2>

<div2 type="chapter" n="18" org="uniform" sample="complete"><p><milestone unit="section" n="1" />
Ἡδὺ γελάσας ὁ Ἀστύλος ἐπὶ τούτῳ μάλιστα τῷ
 λεχθέντι καὶ ὡς μεγάλους ὁ Ἔρως ποιεῖ σοφιστὰς εἰπὼν
ἐπετήρει καιρόν, ἐν ᾧ τῷ πατρὶ περὶ Δάφνιδος
διαλέξεται. Ἀκούσας δὲ τὰ λεχθέντα κρύφα πάντα ὁ
<pb id="p.315" />
Εὔδρομος καὶ τὰ μὲν τὸν Δάφνιν φιλῶν ὡς ἀγαθὸν
νεανίσκον, τὰ δὲ ἀχθόμενος εἰ Γνάθωνος ἐμπαροίνημα
γενήσεται τοιοῦτον κάλλος, αὐτίκα καταλέγει
πάντα κἀκείνῳ καὶ Λάμωνι. <milestone unit="section" n="2" /> Ὁ μὲν οὖν Δάφνις ἐκ.
πλαγεὶς ἐγίνωσκεν ἅμα τῇ Χλόῃ τολμῆσαι φυγεῖν ἢ
ἀποθανεῖν, κοινωνὸν κἀκείνην λαβών: ὁ δὲ Λάμων
προκαλεσάμενος ἔξω τῆς αὐλῆς τὴν Μυρτάλην <q direct="unspecified">οἰχόμεθα</q>
εἶπεν <q direct="unspecified">ὦ γύναι. Ἥκει καιρὸς ἐκκαλύπτειν
τὰ κρυπτά. <milestone unit="section" n="3" /> Ἔρρει μοι καὶ αἱ αἶγες καὶ τὰ λοιπὰ
πάντα: ἀλλ̓ οὐ μὰ τὸν Πᾶνα καὶ τὰς Νύμφας, οὐδ̓
εἰ μέλλω βοῦς, φασίν, ἐν αὐλίῳ καταλείπεσθαι, τὴν
Δάφνιδος τύχην ἥτις ἐστὶν οὐ σιωπήσομαι, ἀλλὰ καὶ
ὅτι εὗρον ἐκκείμενον ἐρῶ καὶ ὅπως τρεφόμενον μηνύσω
καὶ ὅσα εὗρον συνεκκείμενα δείξω. Μαθέτω
Γνάθων ὁ μιαρὸς οἷος ὢν οἵων ἐρᾷ. Παρασκεύαζέ
μοι μόνον εὐτρεπῆ τὰ γνωρίσματα.</q>
</p></div2>

<div2 type="chapter" n="19" org="uniform" sample="complete"><p><milestone unit="section" n="1" />
 <del status="unremarkable">Καὶ</del> οἱ μὲν ταῦτα συνθέμενοι ἀπῆλθον εἴσω πάλιν:
ὁ δὲ Ἀστύλος σχολὴν ἄγοντι τῷ πατρὶ προσρυεὶς
αἰτεῖ τὸν Δάφνιν εἰς τὴν πόλιν καταγαγεῖν ὡς καλόν
τε ὄντα καὶ ἀγροικίας κρείττονα καὶ ταχέως ὑπὸ Γνάθωνος
καὶ τὰ ἀστικὰ διδαχθῆναι δυνάμενον. <milestone unit="section" n="2" /> Χαίρων
ὁ πατὴρ δίδωσι καὶ μεταπεμψάμενος τὸν Λάμωνα
καὶ τὴν Μυρτάλην εὐηγγελίζετο μὲν αὐτοῖς ὅτι
Ἀστύλον θεραπεύσει λοιπὸν ἀντὶ αἰγῶν καὶ τράγων
Δάφνις, ἐπηγγέλλετο δὲ δύο ἀντ̓ ἐκείνου δώσειν
αὐτοῖς αἰπόλους. <milestone unit="section" n="3" /> Ἐνταῦθα ὁ Λάμων, πάντων ἤδη συνερρυηκότων
καὶ ὅτι καλὸν ὁμόδουλον ἕξουσιν ἡδομένων,
αἰτήσας λόγον ἤρξατο λέγειν <q direct="unspecified">ἄκουσον, ὦ δέσποτα,
παῤ ἀνδρὸς γέροντος ἀληθῆ λόγον: ἐπόμνυμι
δὲ τὸν Πᾶνα καὶ τὰς Νύμφας ὡς οὐδὲν ψεύσομαι.
<milestone unit="section" n="4" /> Οὐκ εἰμὶ Δάφνιδος πατήρ, οὐδ̓ εὐτύχησέ ποτε Μυρτάλη
μήτηρ γενέσθαι. Ἄλλοι πατέρες ἐξέθηκαν τοῦτο
<pb id="p.316" />
τὸ παιδίον, ἴσως παιδίων πρεσβυτέρων ἅλις ἔχοντες:
ἐγὼ δὲ εὗρον ἐκκείμενον καὶ ὑπὸ αἰγὸς ἐμῆς τρεφόμενον,
ἣν καὶ ἀποθανοῦσαν ἔθαψα ἐν τῷ περικήπῳ
φιλῶν ὅτι ἐποίησε μητρὸς ἔργα. <milestone unit="section" n="5" />Εὗρον αὐτῷ καὶ γνωρίσματα
 συνεκκείμενα ὁμόλογ<del status="unremarkable">α</del>, ὦ δέσποτα, καὶ
φυλάττω: τύχης γάρ ἐστι μείζονος ἢ καθ̓ ἡμᾶς
σύμβολα. Ἀστύλου μὲν οὖν εἶναι δοῦλον αὐτὸν οὐχ
ὑπερηφανῶ, καλὸν οἰκέτην καλοῦ κἀγαθοῦ δεσπότου:
παροίνημα δὲ Γνάθωνος οὐ δύναμαι περιιδεῖν
 γενόμενον, ὃς ἐς Μυτιλήνην αὐτὸν ἄγειν ἐπὶ γυναικῶν
ἔργα σπουδάζει.</q>
</p></div2>

<div2 type="chapter" n="20" org="uniform" sample="complete"><p><milestone unit="section" n="1" />
Ὁ μὲν Λάμων ταῦτα εἰπὼν ἐσιώπησε καὶ πολλὰ
ἀφῆκε δάκρυα: τοῦ δὲ Γνάθωνος θρασυνομένου καὶ
πληγὰς ἀπειλοῦντος, ὁ Διονυσοφάνης τοῖς εἰρημένοις
 ἐκπλαγεὶς τὸν μὲν Γνάθωνα σιωπᾶν ἐκέλευσε, σφόδρα
τὴν ὀφρὺν εἰς αὐτὸν τοξοποιήσας, τὸν δὲ Λάμωνα
πάλιν ἀνέκρινε καὶ παρεκελεύετο τἀληθῆ λέγειν μηδὲ
ὅμοια πλάττειν μύθοις ἐπὶ τῷ κατέχειν τὸν υἱόν. <milestone unit="section" n="2" />Ὡς
δ̓ ἀτενὴς ἦν καὶ κατὰ πάντων ὤμνυε θεῶν καὶ ἐδίδου
 βασανίζειν αὑτόν, εἴ τι ψεύδεται, παρακαθημένης
τῆς Κλεαρίστης ἐβασάνιζε τὰ λελεγμένα. <q direct="unspecified">Τί δ̓
ἂν ἐψεύδετο Λάμων, μέλλων ἀνθ̓ ἑνὸς δύο λαμβάνειν
αἰπόλους; Πῶς δ̓ ἂν καὶ ταῦτ̓ ἔπλασσεν ἄγροικος;
Οὐ γὰρ εὐθὺς ἦν ἄπιστον ἐκ τοιούτου γέροντος
 καὶ μητρὸς εὐτελοῦς υἱὸν καλὸν οὕτω γενέσθαι;</q>
</p></div2>

<div2 type="chapter" n="21" org="uniform" sample="complete"><p><milestone unit="section" n="1" />
Ἐδόκει μὴ μαντεύεσθαι ἐπὶ πλέον, ἀλλὰ ἤδη τὰ
γνωρίσματα σκοπεῖν εἰ λαμπρᾶς καὶ ἐνδοξοτέρας τύχης.
Ἀπῄει μὲν Μυρτάλη κομιοῦσα πάντα φυλαττόμενα
ἐν πήρᾳ παλαιᾷ: <milestone unit="section" n="2" />κομισθέντα δὲ πρῶτος Διονυσοφάνης
 ἐπέβλεπε καὶ ἰδὼν χλαμύδιον ἁλουργές,
πόρπην χρυσήλατον, ξιφίδιον ἐλεφαντόκωπον, μέγα
βοήσας <q direct="unspecified">ὦ Ζεῦ δέσποτα</q> καλεῖ τὴν γυναῖκα θεασομένην.
<pb id="p.317" />
<milestone unit="section" n="3" /> Ἡ δὲ ἰδοῦσα μέγα καὶ αὐτὴ βοᾷ <q direct="unspecified">φίλαι Μοῖραι:
οὐ ταῦτα ἡμεῖς συνεξεθήκαμεν ἰδίῳ παιδί; Οὐκ
εἰς τούτους τοὺς ἀγροὺς κομιοῦσαν Σωφροσύνην ἀπεστείλαμεν;
Οὐκ ἄλλα μὲν οὖν, ἀλλ̓ αὐτὰ ταῦτα. Φίλε
ἄνερ, ἡμέτερόν ἐστὶ τὸ παιδίον: σὸς υἱός ἐστι Δάφνις,
καὶ πατρῴας ἔνεμεν αἶγας.</q>
</p></div2>

<div2 type="chapter" n="22" org="uniform" sample="complete"><p><milestone unit="section" n="1" />
 Ἔτι λεγούσης αὐτῆς καὶ τοῦ Διονυσοφάνους τὰ
γνωρίσματα φιλοῦντος καὶ ὑπὸ περιττῆς ἡδονῆς δακρύοντος
ὁ Ἀστύλος συνεὶς ὡς ἀδελφός ἐστι, ῥίψας
θοιμάτιον ἔθει κατὰ τοῦ παραδείσου, πρῶτος τὸν Δάφνιν
φιλῆσαι θέλων. <milestone unit="section" n="2" /> Ἰδὼν δὲ αὐτὸν ὁ Δάφνις θέοντα
μετὰ πολλῶν καὶ βοῶντα <q direct="unspecified">Δάφνι,</q> νομίσας ὅτι συλλαβεῖν
αὐτὸν βουλόμενος τρέχει, ῥίψας τὴν πήραν
καὶ τὴν σύριγγα πρὸς τὴν θάλατταν ἐφέρετο ῥίψων
ἑαυτὸν ἀπὸ τῆς μεγάλης πέτρας. <milestone unit="section" n="3" /> Καὶ ἴσως ἄν, τὸ καινότατον,
εὑρεθεὶς ἀπωλώλει Δάφνις, εἰ μὴ συνεὶς
ὁ Ἀστύλος ἐβόα πάλιν <q direct="unspecified">στῆθι, Δάφνι, μηδὲν φοβηθῇς:
ἀδελφός εἰμί σου, καὶ γονεῖς οἱ μέχρι νῦν δεσπόται.
<milestone unit="section" n="4" /> Νῦν ἡμῖν Λάμων τὴν αἶγα εἶπε καὶ τὰ γνωρίσματα
ἔδειξεν: ὅρα δὲ ἐπιστραφεὶς πῶς ἐπίασι φαιδροὶ
καὶ γελῶντες. Ἀλλ̓ ἐμὲ πρῶτον φίλησον: ὄμνυμι
δὲ τὰς Νύμφας ὡς οὐ ψεύδομαι.</q>
</p></div2>

<div2 type="chapter" n="23" org="uniform" sample="complete"><p><milestone unit="section" n="1" />
 Μόλις μετὰ τὸν ὅρκον ἔστη καὶ τὸν Ἀστύλον τρέχοντα
περιέμεινε καὶ προσελθόντα κατεφίλησεν. Ἐν
ᾧ δὲ ἐκεῖνον ἐφίλει, πλῆθος τὸ λοιπὸν ἐπιρρεῖ θεραπόντων,
θεραπαινῶν, αὐτὸς ὁ πατήρ, ἡ μήτηρ μετ̓
αὐτοῦ. Οὗτοι πάντες περιέβαλλον, κατεφίλουν, χαίροντες
κλάοντες. <milestone unit="section" n="2" /> Ὁ δὲ τὸν πατέρα καὶ τὴν μητέρα
πρὸ τῶν ἄλλων ἐφιλοφρονεῖτο, καὶ ὡς πάλαι εἰδὼς
προσεστερνίζετο καὶ ἐξελθεῖν τῶν περιβολῶν οὐκ ἤθελεν:
οὕτω φύσις ταχέως πιστοῦται. Ἐξελάθετο καὶ
Χλόης πρὸς ὀλίγον: καὶ ἐλθὼν εἰς τὴν ἔπαυλιν ἐσθῆτά
<pb id="p.318" />
εἰς τὴν ἔπαυλιν ἐσθῆτά τε ἔλαβε πολυτελῆ καὶ παρὰ τὸν
πατέρα τὸν ἴδιον καθεσθεὶς ἤκουεν αὐτοῦ λέγοντος οὕτως: </p></div2>

<div2 type="chapter" n="24" org="uniform" sample="complete"><p><milestone unit="section" n="1" />

<q direct="unspecified">Ἔγημα, ὦ παῖδες, κομιδῇ νέος. Καὶ χρόνου
διελθόντος ὀλίγου πατήρ, ὡς ᾤμην, εὐτυχὴς ἐγεγόνειν:
ἐγένετο γάρ μοι πρῶτος υἱὸς καὶ δευτέρα θυγάτηρ καὶ
τρίτος Ἄστυλος. Ὤιμην ἱκανὸν εἶναι τὸ γένος, καὶ γενόμενον ἐπὶ πᾶσι τοῦτο τὸ παιδίον ἐξέθηκα, οὐ γνωρίσματα
ταῦτα συνεκθείς, ἀλλ᾽ ἐντάφια.
<milestone unit="section" n="2" />
 Τὰ δὲ τῆς Τύχης
ἄλλα βουλεύματα. Ὁ μὲν γὰρ πρεσβύτερος παῖς καὶ ἡ
θυγάτηρ ὁμοίᾳ νόσῳ μιᾶς ἡμέρας ἀπώλοντο: σὺ δέ μοι προνοίᾳ θεῶν ἐσώθης, ἵνα πλείους ἔχωμεν χειραγωγούς.
<milestone unit="section" n="3" />
Μήτ᾽ οὖν σύ μοι μνησικακήσῃς ποτὲ τῆς ἐκθέσεως—
ἑκὼν γὰρ οὐκ ἐβουλευσάμην—, μήτε σὺ λυπηθῇς, Ἄστυλε,
μέρος ληψόμενος ἀντὶ πάσης τῆς οὐσίας—κρεῖττον γὰρ τοῖς
εὖ φρονοῦσιν ἀδελφοῦ κτῆμα οὐδέν—, ἀλλὰ φιλεῖτε ἀλλήλους καὶ χρημάτων ἕνεκα καὶ βασιλεῦσιν ἐρίζετε.
<milestone unit="section" n="4" />
Πολλὴν μὲν γὰρ ἐγὼ ὑμῖν καταλείψω γῆν, πολλοὺς δὲ
οἰκέτας δεξιούς, χρυσόν, ἄργυρον <del status="unremarkable">καὶ</del> ὅσα ἄλλα εὐδαιμόνων κτήματα. Μόνον ἐξαίρετον τοῦτο Δάφνιδι τὸ χωρίον
δίδωμι καὶ Λάμωνα καὶ Μυρτάλην καὶ τὰς αἶγας, ἃς αὐτὸς
ἔνεμεν.</q> </p></div2>

<div2 type="chapter" n="25" org="uniform" sample="complete"><p><milestone unit="section" n="1" />

Ἔτι αὐτοῦ λέγοντος Δάφνις ἀναπηδήσας <q direct="unspecified">καλῶς με</q> εἶπε <q direct="unspecified">ταῦτα, πάτερ, ἀνέμνησας. Ἄπειμι τὰς
αἶγας απἄξων ἐπὶ ποτόν, αἵ που νῦν διψῶσαι περιμένουσι τὴν σύριγγα τὴν ἐμήν: ἐγὼ δὲ ἐνταυθοῖ καθέζομαι.</q>
<milestone unit="section" n="2" />
 Ἡδὺ πάντες ἐξεγέλασαν ὅτι δεσπότης γεγενημένος ἔτι θέλει εἶναι αἰπόλος: κἀκείνας μὲν θεραπεύσων ἐπέμφθη τις ἄλλος, οἱ δὲ θύσαντες Διὶ Σωτῆρι συμπόσιον συνεκρότουν. Εἰς τοῦτο τὸ συμπόσιον μόνος οὐχ
ἧκε Γνάθων, ἀλλὰ φοβούμενος ἐν τῷ νεῲ τοῦ Διονύσου
καὶ τὴν ἡμέραν ἔμεινε καὶ τὴν νύκτα,
<pb id="p.319" />
ὥσπερ ἱκέτης.
<milestone unit="section" n="3" />
Ταχείας δὲ φήμης εἰς πάντας ἐλθούσης ὅτι Διονυσοφάνης εὗρεν υἱόν, καὶ ὅτι Δάφνις ὁ αἰπόλος δεσπότης τῶν
ἀγρῶν εὑρέθη, ἅμα ἕῳ συνέτρεχον ἄλλος ἀλλαχόθεν, τῷ
μὲν μειρακίῳ συνηδόμενοι, τῷ δὲ πατρὶ αὐτοῦ δῶρα κομίζοντες: ἐν οἷς καὶ ὁ Δρύας πρῶτος ὁ τρέφων τὴν Χλόην.
6 </p></div2>

<div2 type="chapter" n="26" org="uniform" sample="complete"><p><milestone unit="section" n="1" />

Ὁ δὲ Διονυσοφάνης κατεῖχε πάντας, κοινωνοὺς μετὰ τὴν εὐφροσύνην καὶ τῆς ἑορτῆς ἐσομένους.
Παρεσκεύαστο δὲ πολὺς μὲν οἶνος, πολλὰ δὲ ἄλευρα, ὄρνιθες ἕλειοι, χοῖροι γαλαθηνοί, μελιτώματα ποικίλα: καὶ
ἱερεῖα δὲ πολλὰ τοῖς ἐπιχωρίοις θεοῖς ἐθύετο.
<milestone unit="section" n="2" />
 Ἐνταῦθα ὁ Δάφνις συναθροίσας πάντα τὰ ποιμενικὰ κτήματα
διένειμεν ἀναθήματα τοῖς θεοῖς. Τῷ Διονύσῳ μὲν ἀνέθηκε
τὴν πήραν καὶ τὸ δέρμα, τῷ Πανὶ <del status="unremarkable">δὲ</del> τὴν σύριγγα καὶ τὸν
πλάγιον αὐλόν, τὴν καλαύροπα ταῖς Νύμφαις καὶ τοὺς
γαυλοὺς οὓς αὐτὸς ἐτεκτήνατο.
<milestone unit="section" n="3" />
 Οὕτως δὲ ἄρα τὸ
σύνηθες ξενιζούσης εὐδαιμονίας τερπνότερόν ἐστιν, ὥστε
ἐδάκρυεν ἐφ᾽ ἑκάστῳ τούτων ἀπαλλαττόμενος: καὶ οὔτε
τοὺς γαυλοὺς ἀνέθηκε πρὶν ἀμέλξαι, οὔτε τὸ δέρμα πρὶν
ἐνδύσασθαι, οὔτε τὴν σύριγγα πρὶν συρίσαι:
<milestone unit="section" n="4" />
 ἀλλὰ καὶ
ἐφίλησεν αὐτὰ πάντα καὶ τὰς αἶγας προσεῖπε καὶ τοὺς
τράγους ἐκάλεσεν ὀνομαστί. Τῆς μὲν γὰρ πηγῆς καὶ ἔπιεν,
ὅτι πολλάκις καὶ μετὰ Χλόης. Οὔπω δὲ ὡμολόγει τὸν ἔρωτα
καιρὸν παραφυλάττων.  </p></div2>

<div2 type="chapter" n="27" org="uniform" sample="complete"><p><milestone unit="section" n="1" />

Ἐν ᾧ δὲ Δάφνις ἐν θυσίαις ἦν, τάδε γίνεται
περὶ τὴν Χλόην. Ἐκάθητο κλάουσα,
λέγουσα, οἷα εἰκὸς ἦν: <q direct="unspecified">Ἐξελάθετό μου Δάφνις. Ὀνειροπολεῖ γάμους πλουσίους.
<milestone unit="section" n="2" />
 Τί γὰρ αὐτὸν ὀμνύειν ἀντὶ
τῶν Νυμφῶν τὰς αἶγας ἐκέλευον; Κατέλιπε ταύτας ὡς
καὶ Χλόην.

<pb id="p.320" />
Οὐδὲ θύων ταῖς Νύμφαις καὶ τῷ Πανὶ ἐπεθύμησεν
ἰδεῖν Χλόην. Εὗρεν ἴσως παρὰ τῇ μητρὶ θεραπαίνας
ἐμοῦ κρείττονας. Χαιρέτω: ἐγὼ δὲ οὐ ζήσομαι.</q>
</p></div2>

<div2 type="chapter" n="28" org="uniform" sample="complete"><p><milestone unit="section" n="1" />
Τοιαῦτα λέγουσαν, τοιαῦτα ἐννοοῦσαν ὁ Λάμπις
 ὁ βουκόλος μετὰ χειρὸς γεωργικῆς ἐπιστὰς ἥρπασεν
αὐτήν, ὡς οὔτε Δάφνιδος ἔτι γαμήσοντος καὶ Δρύαντος
ἐκεῖνον ἀγαπήσοντος. Ἡ μὲν οὖν ἐκομίζετο βοῶσα
ἐλεεινόν, τῶν δέ τις ἰδόντων ἐμήνυσε τῇ Νάπῃ κἀκείνη
τῷ Δρύαντι καὶ ὁ Δρύας τῷ Δάφνιδι. <milestone unit="section" n="2" />Ὁ δὲ
 ἔξω τῶν φρενῶν γενόμενος οὔτε εἰπεῖν πρὸς τὸν πατέρα
ἐτόλμα καὶ καρτερεῖν μὴ δυνάμενος εἰς τὸν περίκηπον
εἰσελθὼν ὠδύρετο <q direct="unspecified">ὢ <del status="unremarkable">τῆς</del> πικρᾶς ἀνευρέσεως</q>
<milestone unit="section" n="3" />λέγων: <q direct="unspecified">πόσον ἦν μοι κρεῖττον νέμειν; Πόσον
ἤμην μακαριώτερος, δοῦλος ὤν; Τότε ἔβλεπον
 Χλόην, τότε , νῦν δὲ τὴν μὲν Λάμπις ἁρπάσας οἴχεται,
νυκτὸς δὲ γενομένης συγκοιμήσεται. Ἐγὼ δὲ
πίνω καὶ τρυφῶ καὶ μάτην τὸν Πᾶνα καὶ τὰς αἶγας
καὶ τὰς Νύμφας ὤμοσα.</q>
</p></div2>

<div2 type="chapter" n="29" org="uniform" sample="complete"><p><milestone unit="section" n="1" />
Ταῦτα τοῦ Δάφνιδος λέγοντος ἤκουσεν ὁ Γνάθων
 ἐν τῷ παραδείσῳ λανθάνων: καὶ καιρὸν ἥκειν διαλλαγῶν
πρὸς αὐτὸν νομίζων τινὰς τῶν τοῦ Ἀστύλου
νεανίσκων προσλαβὼν μεταδιώκει τὸν Δρύαντα. <milestone unit="section" n="2" />Καὶ
ἡγεῖσθαι κελεύσας ἐπὶ τὴν τοῦ Λάμπιδος ἔπαυλιν
συνέτεινε δρόμον: καὶ καταλαβὼν ἄρτι εἰσάγοντα
 τὴν Χλόην, ἐκείνην τε ἀφαιρεῖται καὶ ἀνθρώπους
γεωργοὺς συνηλόησε πληγαῖς. <milestone unit="section" n="3" />Ἐσπούδαζε δὲ καὶ τὸν
Λάμπιν δήσας ἄγειν ὡς αἰχμάλωτον ἐκ πολέμου τινός,
εἰ μὴ φθάσας ἀπέδρα. Κατορθώσας δὲ τηλικοῦτον
ἔργον νυκτὸς ἀρχομένης ἐπανέρχεται. <milestone unit="section" n="4" />Καὶ τὸν
 μὲν Διονυσοφάνην εὑρίσκει καθεύδοντα, τὸν δὲ Δάφνιν
ἀγρυπνοῦντα καὶ ἔτι ἐν τῷ περικήπῳ δακρύοντα.
Προσάγει δὴ τὴν Χλόην αὐτῷ καὶ διδοὺς διηγεῖται
<pb id="p.321" />
πάντα: καὶ δεῖται μηδὲν ἔτι μνησικακοῦντα δοῦλον
ἔχειν οὐκ ἄχρηστον, μηδὲ ἀφελέσθαι τραπέζης, μεθ̓
ἣν τεθνήξεται λιμῷ. <milestone unit="section" n="5" /> Ὁ δὲ ἰδὼν καὶ ἔχων ἐν ταῖς χερσὶ
τὴν Χλόην τῷ μὲν ὡς εὐεργέτῃ διηλλάττετο, τῇ δὲ
ὑπὲρ τῆς ἀμελείας ἀπελογεῖτο.
</p></div2>

<div2 type="chapter" n="30" org="uniform" sample="complete"><p><milestone unit="section" n="1" />
 Βουλευομένοις δὲ αὐτοῖς ἐδόκει τὸν γάμον κρύπτειν,
ἔχειν δὲ κρύφα τὴν Χλόην πρὸς μόνην ὁμολογήσαντα
τὸν ἔρωτα τὴν μητέρα: ἀλλ̓ οὐ συνεχώρει
Δρύας, ἠξίου δὲ τῷ πατρὶ λέγειν καὶ πείσειν αὐτὸς
ἐπηγγέλλετο. <milestone unit="section" n="2" /> Καὶ γενομένης ἡμέρας ἔχων ἐν τῇ πήρᾳ
τὰ γνωρίσματα πρόσεισι τῷ Διονυσοφάνει καὶ τῇ
Κλεαρίστῃ καθημένοις ἐν τῷ παραδείσῳ ῾παρῆν δὲ
καὶ ὁ Ἀστύλος καὶ αὐτὸς ὁ Δάφνις᾿ καὶ σιωπῆς γενομένης ἤρξατο λέγειν
<milestone unit="section" n="3" /> <q direct="unspecified">Ὁμοία με ἀνάγκη Λάμωνι τὰ μέχρι νῦν ἄρρητα
ἐκέλευσε λέγειν. Χλόην ταύτην οὔτε ἐγέννησα οὔτε
ἀνέθρεψα, ἀλλὰ ἐγέννησαν μὲν ἄλλοι, κειμένην δὲ
ἐν ἄντρῳ Νυμφῶν ἀνέθρεψεν οἶς. <milestone unit="section" n="4" /> Εἶδον τοῦτο αὐτὸς
καὶ ἰδὼν ἐθαύμασα <del status="unremarkable">καὶ</del> θαυμάσας ἔθρεψα. Μαρτυρεῖ
μὲν καὶ τὸ κάλλος, ἔοικε γὰρ οὐδὲν ἡμῖν: μαρτυρεῖ
δὲ καὶ τὰ γνωρίσματα, πλουσιώτερα γὰρ ἢ
κατὰ ποιμένα. Ἴδετε ταῦτα καὶ τοὺς προσήκοντας τῇ
κόρῃ ζητήσατε, ἵν̓ ἀξία ποτὲ Δάφνιδος φανῇ.</q>
</p></div2>

<div2 type="chapter" n="31" org="uniform" sample="complete"><p><milestone unit="section" n="1" />
 Τοῦτο οὔτε Δρύας ἀσκόπως ἔρριψεν οὔτε Διονυσοφάνης
ἀμελῶς ἤκουσεν, ἀλλ̓ ἰδὼν εἰς τὸν Δάφνιν
καὶ ὁρῶν αὐτὸν χλωριῶντα καὶ κρύφα δακρύοντα ταχέως
ἐφώρασε τὸν ἔρωτα: καὶ ὡς ὑπὲρ παιδὸς ἰδίου
μᾶλλον ἢ κόρης ἀλλοτρίας δεδοικὼς διὰ πάσης ἀκριβείας
ἤλεγχε τοὺς λόγους τοῦ Δρύαντος. <milestone unit="section" n="2" /> Ἐπεὶ δὲ καὶ
τὰ γνωρίσματα εἶδε κομισθέντα, <del status="unremarkable">τὰ</del> ὑποδήματα <del status="unremarkable">τὰ</del>
κατάχρυσα, τὰς περισκελίδας, τὴν μίτραν, προσκαλεσάμενος
τὴν Χλόην παρεκελεύετο θαρρεῖν, ὡς ἄνδρα
<pb id="p.322" />
μὲν ἔχουσαν ἤδη, ταχέως δὲ εὑρήσουσαν καὶ τὸν
πατέρα καὶ τὴν μητέρα. <milestone unit="section" n="3" />Καὶ τὴν μὲν ἡ Κλεαρίστη παραλαβοῦσα
ἐκόσμει λοιπὸν ὡς υἱοῦ γυναῖκα, τὸν δὲ
Δάφνιν ὁ Διονυσοφάνης ἀναστήσας μόνον ἀνέκρινεν
 εἰ παρθένος ἐστί: τοῦ δὲ ὀμόσαντος μηδὲν γεγονέναι
φιλήματος καὶ ὅρκων πλέον, ἡσθεὶς ἐπὶ τῷ συνωμοσίῳ κατέκλινεν αὐτούς.
</p></div2>

<div2 type="chapter" n="32" org="uniform" sample="complete"><p><milestone unit="section" n="1" />
Ἦν οὖν μαθεῖν οἷόν ἐστι τὸ κάλλος, ὅταν κόσμον
προσλάβῃ. Ἐνδυθεῖσα γὰρ ἡ Χλόη καὶ ἀναπλεξαμένη
 τὴν κόμην καὶ ἀπολούσασα τὸ πρόσωπον εὐμορφοτέρα
τοσοῦτον ἐφάνη πᾶσιν, ὥστε καὶ Δάφνις αὐτὴν μόλις
ἐγνώρισεν. <milestone unit="section" n="2" />Ὤμοσεν ἄν τις καὶ ἄνευ τῶν γνωρισμάτων
ὅτι τοιαύτης κόρης οὐκ ἦν Δρύας πατήρ. Ὅμως
μέντοι παρῆν καὶ αὐτὸς καὶ συνειστιᾶτο μετὰ τῆς
 Νάπης, συμπότας ἔχων ἐπὶ κλίνης ἰδίας τὸν Λάμωνα
καὶ τὴν Μυρτάλην. <milestone unit="section" n="3" />Πάλιν οὖν ταῖς ἑξῆς ἡμέραις
ἐθύετο ἱερεῖα καὶ κρατῆρες ἵσταντο καὶ ἀνετίθει καὶ
Χλόη τὰ ἑαυτῆς, τὴν σύριγγα, τὴν πήραν, τὸ δέρμα,
τοὺς γαυλούς: ἐκέρασε δὲ καὶ τὴν πηγὴν οἴνῳ τὴν ἐν
 τῷ ἄντρῳ, ὅτι καὶ ἐτράφη παῤ αὐτῇ, καὶ ἐλούσατο
πολλάκις ἐν αὐτῇ: <milestone unit="section" n="4" />ἐστεφάνωσε καὶ τὸν τάφον τῆς
οἰός, δείξαντος Δρύαντος, καὶ ἐσύρισέ τι καὶ αὐτὴ τῇ
ποίμνῃ, καὶ ταῖς θεαῖς συρίσασα εὔξατο τοὺς ἐκθέντας
εὑρεῖν ἀξίους τῶν Δάφνιδος γάμων.
</p></div2>

<div2 type="chapter" n="33" org="uniform" sample="complete"><p><milestone unit="section" n="1" />
 Ἐπεὶ δὲ ἅλις ἦν τῶν κατ̓ ἀγρὸν ἑορτῶν, ἔδοξε
βαδίζειν εἰς τὴν πόλιν καὶ τούς τε τῆς Χλόης πατέρας
ἀναζητεῖν καὶ περὶ τὸν γάμον αὐτῶν μηκέτι βραδύνειν.
<milestone unit="section" n="2" />Ἕωθεν οὖν συσκευασάμενοι τῷ Δρύαντι μὲν
ἔδωκαν ἄλλας τρισχιλίας, τῷ Λάμωνι δὲ τὴν ἡμίσειαν
 μοῖραν τῶν ἀγρῶν θερίζειν καὶ τρυγᾶν καὶ τὰς αἶγας
ἅμα τοῖς αἰπόλοις καὶ ζεύγη βοῶν τέτταρα καὶ ἐσθῆτας
χειμερινὰς καὶ ἐλευθέραν τὴν γυναῖκα: καὶ μετὰ
<pb id="p.323" />
τοῦτο ἤλαυνον ἐπὶ Μυτιλήνην ἵπποις καὶ ζεύγεσι καὶ τρυφῇ πολλῇ.
<milestone unit="section" n="3" /> Τότε μὲν οὖν ἔλαθον τοὺς πολίτας, νυκτὸς κατελθόντες:
τῆς δὲ ἐπιούσης ὄχλος ἠθροίσθη περὶ τὰς
θύρας ἀνδρῶν, γυναικῶν. Οἱ μὲν τῷ Διονυσοφάνει
συνήδοντο παῖδα εὑρόντι, καὶ μᾶλλον ὁρῶντες τὸ
κάλλος τοῦ Δάφνιδος: αἱ δὲ τῇ Κλεαρίστῃ συνέχαιρον
ἅμα κομιζούσῃ καὶ παῖδα καὶ νύμφην. <milestone unit="section" n="4" /> Ἐξέπλησσε
γὰρ κἀκείνας ἡ Χλόη κάλλος ἐκφαίνουσα παρευδοκιμηθῆναι
μὴ δυνάμενον: ὅλη γὰρ ἐκίττα ἡ πόλις ἐπὶ
τῷ μειρακίῳ καὶ τῇ παρθένῳ: καὶ εὐδαιμόνιζον μὲν
ἤδη τὸν γάμον, εὔχοντο δὲ καὶ τὸ γένος ἄξιον τῆς
μορφῆς εὑρεθῆναι τῆς κόρης: καὶ γυναῖκες πολλαὶ
τῶν μέγα πλουσίων ἠράσαντο θεοῖς αὐταὶ πιστευθῆναι
μητέρες θυγατρὸς οὕτω καλῆς.
</p></div2>

<div2 type="chapter" n="34" org="uniform" sample="complete"><p><milestone unit="section" n="1" />
 Ὄναρ δὲ Διονυσοφάνει μετὰ φροντίδα πολλὴν
εἰς βαθὺν ὕπνον κατενεχθέντι τοιόνδε γίνεται. Ἐδόκει
τὰς Νύμφας δεῖσθαι τοῦ Ἔρωτος ἤδη ποτε αὐτοῖς
κατανεῦσαι τὸν γάμον: τὸν δὲ ἐκλύσαντα τὸ τοξάριον
καὶ ἀποθέμενον τὴν φαρέτραν κελεῦσαι τῷ Διονυσοφάνει
πάντας τοὺς ἀρίστους Μυτιληναίων θέμενον
συμπότας, ἡνίκα ἂν τὸν ὕστατον πλήσῃ κρατῆρα,
τότε δεικνύειν ἑκάστῳ τὰ γνωρίσματα, τὸ δὲ ἐντεῦθεν
ᾄδειν τὸν ὑμέναιον.
<milestone unit="section" n="2" /> Ταῦτα ἰδὼν καὶ ἀκούσας ἕωθεν ἀνίσταται καὶ κελεύσας
λαμπρὰν ἑστίασιν παρασκευασθῆναι τῶν ἀπὸ
γῆς τῶν ἀπὸ θαλάττης καὶ εἴ τι ἐν λίμναις καὶ εἴ τι
ἐν ποταμοῖς, πάντας τοὺς ἀρίστους Μυτιληναίων ποιεῖται
συμπότας. <milestone unit="section" n="3" /> Ὡς δὲ ἤδη νὺξ ἦν καὶ ἐπέπληστο <del status="unremarkable">ὁ</del>
κρατὴρ ἐξ οὗ σπένδουσιν Ἑρμῇ, εἰσκομίζει τις ἐπὶ
σκεύους ἀργυροῦ θεράπων τὰ γνωρίσματα καὶ περιφέρων
ἐνδέξια πᾶσιν ἐδείκνυε.
<pb id="p.324" />
</p></div2>

<div2 type="chapter" n="35" org="uniform" sample="complete"><p><milestone unit="section" n="1" />
Τῶν μὲν οὖν ἄλλων ἐγνώρισεν οὐδείς, Μεγακλῆς
δέ τις διὰ γῆρας ὕστατος κατακείμενος ὡς εἶδε, γνωρίσας
πάνυ μέγα καὶ νεανικὸν ἐβόα <q direct="unspecified">τίνα ὁρῶ ταῦτα;
Τί γέγονάς μοι θυγάτριον; Ἆρα σὺ ζῇς ἢ ταῦτά τις
ἐβάστασε μόνα ποιμὴν ἐντυχών; <milestone unit="section" n="2" /> Δέομαι, Διονυσόφανες,
εἰπέ μοι: πόθεν ἔχεις ἐμοῦ παιδίου γνωρίσματα;
Μὴ φθονήσῃς μετὰ Δάφνιν εὑρεῖν τι κἀμέ.</q>
Κελεύσαντος δὲ τοῦ Διονυσοφάνους πρότερον ἐκεῖνον
λέγειν τὴν ἔκθεσιν, ὁ Μεγακλῆς οὐδὲν ὑφελὼν τοῦ
<milestone unit="section" n="3" /> τόνου τῆς φωνῆς ἔφη <q direct="unspecified">ἦν ὀλίγος μοι βίος τὸν πρότερον
χρόνον: ὃν γὰρ εἶχον εἰς χορηγίας καὶ τριηραρχίας
ἐξεδαπάνησα. Ὅτε ταῦτα ἦν, γίνεταί μοι θυγάτριον.
Τοῦτο τρέφειν ὀκνήσας ἐν πενίᾳ, τούτοις τοῖς
γνωρίσμασι κοσμήσας ἐξέθηκα, εἰδὼς ὅτι πολλοὶ καὶ
οὕτω σπουδάζουσι πατέρες γενέσθαι. <milestone unit="section" n="4" /> Καὶ τὸ μὲν
ἐξέκειτο ἐν ἄντρῳ Νυμφῶν πιστευθὲν ταῖς θεαῖς,
ἐμοὶ δὲ πλοῦτος ἐπέρρει καθ̓ ἑκάστην ἡμέραν κληρονόμον
οὐκ ἔχοντι. <milestone unit="section" n="5" />Οὐκέτι γοῦν οὐδὲ θυγατρίου γενέσθαι
πατὴρ εὐτύχησα, ἀλλ̓ οἱ θεοὶ ὥσπερ γέλωτά
 με ποιούμενοι νύκτωρ ὀνείρους μοι ἐπιπέμπουσι, δηλοῦντες
ὅτι με πατέρα ποιήσει ποίμνιον.</q>
</p></div2>

<div2 type="chapter" n="36" org="uniform" sample="complete"><p><milestone unit="section" n="1" />
Ἀνεβόησεν ὁ Διονυσοφάνης μεῖζον τοῦ Μεγακλέους
καὶ ἀναπηδήσας εἰσάγει Χλόην πάνυ καλῶς
κεκοσμημένην καὶ λέγει <q direct="unspecified">τοῦτο τὸ παιδίον ἐξέθηκας.
 Ταύτην σοὶ τὴν παρθένον οἶς προνοίᾳ θεῶν ἐξέθρεψεν,
<milestone unit="section" n="2" />ὡς αἲξ Δάφνιν ἐμοί. Λαβὲ τὰ γνωρίσματα καὶ
τὴν θυγατέρα, λαβὼν δὲ ἀπόδος Δάφνιδι νύμφην.
Ἀμφοτέρους ἐξεθήκαμεν, ἀμφοτέρους εὑρήκαμεν,
ἀμφοτέρων ἐμέλησε Πανὶ καὶ Νύμφαις καὶ Ἔρωτι.</q>
<milestone unit="section" n="3" /> Ἐπῄνει τὰ λεγόμενα ὁ Μεγακλῆς καὶ τὴν γυναῖκα
Ῥόδην μετεπέμπετο καὶ τὴν Χλόην ἐν τοῖς κόλποις
εἶχε. Καὶ ὕπνον αὐτοῦ μένοντες εἵλοντο: Δάφνις γὰρ
<pb id="p.325" />
οὐδενὶ διώμνυτο προήσεσθαι τὴν Χλόην, οὐδὲ αὐτῷ τῷ πατρί.
</p></div2>

<div2 type="chapter" n="37" org="uniform" sample="complete"><p><milestone unit="section" n="1" />
 Ἡμέρας δὲ γενομένης συνθέμενοι πάλιν εἰς τὸν
ἀγρὸν ἤλαυνον: ἐδεήθησαν γὰρ τοῦτο Δάφνις καὶ
Χλόη, μὴ φέροντες τὴν ἐν ἄστει διατριβήν. Ἐδόκει
δὲ κἀκείνοις ποιμενικούς τινας αὐτοῖς ποιῆσαι τοὺς
γάμους. <milestone unit="section" n="2" /> Ἐλθόντες οὖν παρὰ τὸν Λάμωνα τόν τε
Δρύαντα τῷ: Μεγακλεῖ προσήγαγον καὶ τῇ Ῥόδῃ τὴν
Νάπην συνέστησαν καὶ τὰ πρὸς τὴν ἑορτὴν παρεσκευάζοντο
λαμπρῶς. Παρέδωκε μὲν οὖν ἐπὶ ταῖς
Νύμφαις τὴν Χλόην ὁ πατὴρ καὶ μετ̓ ἄλλων πολλῶν
ἐποίησεν ἀναθήματα τὰ γνωρίσματα καὶ Δρύαντι τὰς
λειπούσας εἰς τὰς μυρίας ἐπλήρωσεν.
</p></div2>

<div2 type="chapter" n="38" org="uniform" sample="complete"><p><milestone unit="section" n="1" />
 Ὁ δὲ Διονυσοφάνης, εὐημερίας οὔσης, αὐτοῦ πρὸ
τοῦ ἄντρου στιβάδας ὑπεστόρεσεν ἐκ χλωρᾶς φυλλάδος
καὶ πάντας τοὺς κωμήτας κατακλίνας εἱστία πολυτελῶς.
<milestone unit="section" n="2" /> Παρῆσαν δὲ Λάμων καὶ Μυρτάλη, Δρύας
καὶ Νάπη, οἱ Δόρκωνι προσήκοντες, <del status="unremarkable">Φιλητᾶς</del>, οἱ
Φιλητᾶ παῖδες, Χρῶμις καὶ Λυκαίνιον: οὐκ ἀπῆν
οὐδὲ Λάμπις συγγνώμης ἀξιωθείς. <milestone unit="section" n="3" /> Ἦν οὖν ὡς ἐν
τοιοῖσδε συμπόταις πάντα γεωργικὰ καὶ ἄγροικα: ὁ
μὲν ᾖδεν οἷα ᾄδουσι θερίζοντες, ὁ δὲ ἔσκωπτε τὰ ἐπὶ
ληνοῖς σκώμματα: Φιλητᾶς ἐσύρισε, Λάμπις ηὔλησε,
Δρύας καὶ Λάμων ὠρχήσαντο, Χλόη καὶ Δάφνις ἀλλήλους
κατεφίλουν. <milestone unit="section" n="4" /> Ἐνέμοντο δὲ καὶ αἱ αἶγες πλησίον,
ὥσπερ καὶ αὐταὶ κοινωνοῦσαι τῆς ἑορτῆς. Τοῦτο
τοῖς μὲν ἀστικοῖς οὐ πάνυ τερπνὸν ἦν: ὁ δὲ Δάφνις
καὶ ἐκάλεσέ τινας αὐτῶν ὀνομαστὶ καὶ φυλλάδα χλωρὰν
ἔδωκε καὶ κρατήσας ἐκ τῶν κεράτων κατεφίλησε.
</p></div2>

<div2 type="chapter" n="39" org="uniform" sample="complete"><p><milestone unit="section" n="1" />
 Κατὰ ταυτὰ οὐ τότε μόνον ἀλλ̓ ἔστε ἔζων τὸν
πλεῖστον χρόνον ποιμενικῶς διῆγον, θεοὺς σέβοντες
Νύμφας καὶ Πᾶνα καὶ Ἔρωτα, ἀγέλας δὲ προβάτων
<pb id="p.326" />
καὶ αἰγῶν πλείστας κτησάμενοι, ἡδίστην δὲ τροφὴν
νομίζοντες ὀπώραν καὶ γάλα. <milestone unit="section" n="2" />Ἀλλὰ καὶ ἄρρεν παιδίον
ὑπέθηκαν <del status="unremarkable">αἰγὶ</del> καὶ θυγάτριον γενόμενον δεύτερον
οἰὸς ἑλκύσαι θηλὴν ἐποίησαν, καὶ ἐκάλεσαν τὸν
 μὲν Φιλοποίμενα τὴν δὲ Ἀγέλην, καὶ τὸ ἄντρον ἐκόσμησαν
καὶ εἰκόνας ἀνέθεσαν καὶ βωμὸν εἵσαντο Ποιμένος
Ἔρωτος: καὶ τῷ Πανὶ δὲ ἔδοσαν ἀντὶ τῆς πίτυος
νεὼν Πανὸς Στρατιώτου ὀνομάσαντες.
</p></div2>

<div2 type="chapter" n="40" org="uniform" sample="complete"><p><milestone unit="section" n="1" />
Ἀλλὰ ταῦτα μὲν ὕστερον καὶ ὠνόμασαν καὶ ἔπραξαν:
 τότε δὲ νυκτὸς γενομένης πάντες αὐτοὺς παρέπεμπον
εἰς τὸν θάλαμον, οἱ μὲν συρίττοντες, οἱ δὲ
αὐλοῦντες, οἱ δὲ δᾷδας μεγάλας ἀνίσχοντες. <milestone unit="section" n="2" />Καὶ ἐπεὶ
πλησίον ἦσαν τῶν θυρῶν, ᾖδον σκληρᾷ καὶ ἀπηνεῖ
τῇ φωνῇ, καθάπερ τριαίναις γῆν ἀναρρηγνύντες, οὐχ
ὑμέναιον ᾄδοντες. <milestone unit="section" n="3" /> Δάφνις δὲ καὶ Χλόη γυμνοὶ συγκατακλινέντες
περιέβαλλον ἀλλήλους καὶ κατεφίλουν,
ἀγρυπνήσαντες τῆς νυκτὸς ὅσον οὐδὲ γλαῦκες: καὶ
ἔδρασέ τι Δάφνις ὧν αὐτὸν ἐπαίδευσε Λυκαίνιον, καὶ
τότε Χλόη πρῶτον ἔμαθεν ὅτι τὰ ἐπὶ τῆς ὕλης γενόμενα
 ἦν ποιμένων παίγνια.


</p></div2></div1></body></text></TEI.2>