<?xml version="1.0" encoding="utf-8"?>
<TEI.2><text><body><div1 decls="gen.forensic.defense" type="speech" n="6" org="uniform" sample="complete"><p><milestone n="29" unit="section" />καίτοι δεινὸν εἰ οἱ αὐτοὶ μάρτυρες τούτοις μὲν ἂν μαρτυροῦντες πιστοὶ ἦσαν, ἐμοὶ δὲ μαρτυροῦντες ἄπιστοι ἔσονται. καὶ εἰ μὲν πάνυ μὴ παρεγένοντο μάρτυρες, ἐγὼ δὲ παρειχόμην,<note anchored="yes" lang="la" resp="ed" place="unspecified"><foreign lang="greek">παρειχόμην</foreign> Stephanus: <foreign lang="greek">παρεσχόμην</foreign> codd.</note> ἢ τοὺς παραγενομένους μὴ παρειχόμην, ἑτέρους δέ τινας, εἰκότως ἂν οἱ τούτων λόγοι πιστότεροι ἦσαν τῶν ἐμῶν μαρτύρων: ὅπου δὲ μάρτυράς τε ὁμολογοῦσι παραγενέσθαι, καὶ ἐγὼ τοὺς παραγενομένους παρέχομαι, &lt;καὶ&gt;<note anchored="yes" lang="la" resp="ed" place="unspecified"><foreign lang="greek">καὶ</foreign> add. Reiske.</note> εὐθὺς ἀπὸ τῆς πρώτης ἡμέρας καὶ αὐτὸς ἐγὼ καὶ οἱ μάρτυρες ἅπαντες φανεροί ἐσμεν λέγοντες ἅπερ νυνὶ πρὸς ὑμᾶς, πόθεν χρή, ὦ ἄνδρες, ἢ τἀληθῆ πιστὰ ἢ τὰ μὴ ἀληθῆ ἄπιστα ποιεῖν ἄλλοθεν ἢ ἐκ τῶν τοιούτων;
				</p></div1></body></text></TEI.2>