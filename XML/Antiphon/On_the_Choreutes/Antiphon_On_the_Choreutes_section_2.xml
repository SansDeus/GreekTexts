<?xml version="1.0" encoding="utf-8"?>
<TEI.2><text><body><div1 decls="gen.forensic.defense" type="speech" n="6" org="uniform" sample="complete"><p><milestone n="2" unit="section" />
			</p>
			<p>καὶ τοὺς μὲν νόμους οἳ κεῖνται περὶ τῶν τοιούτων πάντες ἂν ἐπαινέσειαν<note anchored="yes" lang="la" resp="ed" place="unspecified"><foreign lang="greek">ἐπαινέσειαν Α: ἐπαινέσειεν Ν.</foreign></note> κάλλιστα νόμων κεῖσθαι καὶ ὁσιώτατα. ὑπάρχει μὲν γὰρ αὐτοῖς ἀρχαιοτάτοις εἶναι ἐν τῇ γῇ ταύτῃ, ἔπειτα τοὺς αὐτοὺς αἰεὶ περὶ τῶν αὐτῶν, ὅπερ μέγιστον σημεῖον νόμων καλῶς κειμένων: ὁ χρόνος γὰρ καὶ ἡ<note anchored="yes" lang="la" resp="ed" place="unspecified"><foreign lang="greek">ἡ</foreign> om. <foreign lang="greek">Ν.</foreign></note> ἐμπειρία τὰ μὴ καλῶς ἔχοντα διδάσκει τοὺς ἀνθρώπους. ὥστ᾽ οὐ δεῖ ὑμᾶς ἐκ τῶν λόγων τοῦ κατηγοροῦντος τοὺς νόμους μαθεῖν εἰ καλῶς ἔχουσιν ἢ μή, ἀλλ᾽ ἐκ τῶν νόμων τοὺς τούτων λόγους, εἰ ὀρθῶς ὑμᾶς καὶ νομίμως διδάσκουσιν ἢ οὔ.
				</p></div1></body></text></TEI.2>