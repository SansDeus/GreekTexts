<?xml version="1.0" encoding="utf-8"?>
<TEI.2><text><body><div1 decls="gen.forensic.tetralogy" type="speech" n="4" org="uniform" sample="complete"><div2 type="tetralogy" n="1" org="uniform" sample="complete">
				<head>Κατηγορία φόνου</head>
				<milestone n="1" unit="section" />
				<p>νενόμισται μὲν ὀρθῶς τὰς φονικὰς δίκας περὶ πλείστου τοὺς κρίνοντας ποιεῖσθαι διώκειν τε καὶ μαρτυρεῖν κατὰ τὸ δίκαιον, μήτε τοὺς ἐνόχους ἀφιέντας μήτε τοὺς καθαροὺς εἰς ἀγῶνα καθιστάντας.
					<milestone n="2" unit="section" />ὅτε<note anchored="yes" lang="la" resp="ed" place="unspecified"><foreign lang="greek">ὅτε</foreign> Spengel: <foreign lang="greek">ὅ τε</foreign> codd.</note> γὰρ &lt;ὁ&gt;<note anchored="yes" lang="la" resp="ed" place="unspecified"><foreign lang="greek">ὁ</foreign> add. Thalheim, coll.  3, b. 7, 8.</note> θεὸς βουλόμενος ποιῆσαι τὸ ἀνθρώπινον φῦλον<note anchored="yes" lang="la" resp="ed" place="unspecified"><foreign lang="greek">φῦλον Ν: γένος Α.</foreign></note> τοὺς πρώτους<note anchored="yes" lang="la" resp="ed" place="unspecified"><foreign lang="greek">πρώτους Ν: πρῶτον Α.</foreign></note> γενομένους ἔφυσεν ἡμῶν, τροφέας τε καὶ &lt;σωτῆρας&gt;<note anchored="yes" lang="la" resp="ed" place="unspecified"><foreign lang="greek">σωτῆρας</foreign> add, Thalheim. nonnihil huiusmodi videtur excidisse.</note> παρέδωκε τὴν γῆν καὶ τὴν θάλασσαν, ἵνα μὴ σπάνει τῶν ἀναγκαίων προαποθνῄσκοιμεν τῆς γηραιοῦ τελευτῆς. ὅστις οὖν, τούτων ὑπὸ τοῦ θεοῦ ἀξιωθέντος τοῦ βίου ἡμῶν, ἀνόμως τινὰ ἀποκτείνει, ἀσεβεῖ μὲν περὶ τοὺς θεούς, συγχεῖ δὲ τὰ νόμιμα τῶν ἀνθρώπων.
					<milestone n="3" unit="section" />ὅ τε γὰρ ἀποθανών, στερόμενος ὧν ὁ θεὸς ἔδωκεν αὐτῷ, εἰκότως θεοῦ τιμωρίαν ὑπολείπει τὴν τῶν ἀλιτηρίων δυσμένειαν, ἣν οἱ παρὰ τὸ δίκαιον κρίνοντες ἢ μαρτυροῦντες, συνασεβοῦντες τῷ ταῦτα δρῶντι, οὐ προσῆκον μίασμα εἰς τοὺς ἰδίους οἴκους εἰσάγονται:
					<milestone n="4" unit="section" />ἡμεῖς τε οἱ τιμωροὶ τῶν διεφθαρμένων, εἰ δι᾽ ἄλλην τινὰ ἔχθραν τοὺς ἀναιτίους διώκοιμεν, τῷ μὲν ἀποθανόντι οὐ τιμωροῦντες δεινοὺς ἀλιτηρίους ἕξομεν τοὺς τῶν ἀποθανόντων προστροπαίους, τοὺς δὲ καθαροὺς ἀδίκως ἀποκτείνοντες ἔνοχοι τοῦ φόνου τοῖς ἐπιτιμίοις ἐσμέν, ὑμᾶς δὲ<note anchored="yes" lang="la" resp="ed" place="unspecified"><foreign lang="greek">δὲ</foreign> Schaefer: <foreign lang="greek">τε</foreign> codd.</note> ἄνομα δρᾶς πείθοντες καὶ τοῦ ὑμετέρου ἁμαρτήματος ὑπαίτιοι γιγνόμεθα.
					<milestone n="5" unit="section" />
				</p>
				<p>ἐγὼ μὲν οὖν δεδιὼς ταῦτα, εἰς ὑμᾶς παράγων τὸν ἀσεβήσαντα καθαρὸς τῶν ἐγκλημάτων εἰμί: ὑμεῖς δὲ ἀξίως τῶν προειρημένων τῇ κρίσει προσέχοντες τὸν νοῦν, ἀξίαν δίκην τοῦ πάθους τῷ εἰργασμένῳ ἐπιθέντες,<note anchored="yes" lang="la" resp="ed" place="unspecified"><foreign lang="greek">ἀξίαν δίκην τῶν εἰργασμένων ἐπιθ. Α</foreign> pr.</note> ἅπασαν τὴν πόλιν καθαρὰν τοῦ μιάσματος καταστήσετε.
					<milestone n="6" unit="section" />εἰ μὲν γὰρ ἄκων ἀπέκτεινε τὸν ἄνδρα, ἄξιος ἂν ἦν συγγνώμης τυχεῖν τινός: ὕβρει δὲ καὶ ἀκολασίᾳ παροινῶν εἰς ἄνδρα πρεσβύτην, τύπτων τε καὶ πνίγων ἕως τῆς ψυχῆς ἀπεστέρησεν αὐτόν, ὡς μὲν ἀποκτείνας τοῦ φόνου τοῖς ἐπιτιμίοις ἔνοχός ἐστιν, ὡς δὲ συγχέων ἅπαντα τῶν γεραιοτέρων τὰ νόμιμα οὐδενὸς ἁμαρτεῖν, οἷς οἱ τοιοῦτοι κολάζονται, δίκαιός ἐστιν.
					<milestone n="7" unit="section" />ὁ μὲν τοίνυν νόμος ὀρθῶς ὑμῖν τιμωρεῖσθαι παραδίδωσιν αὐτόν: τῶν δὲ μαρτύρων ἀκηκόατε, οἳ παρῆσαν παροινοῦντι αὐτῷ. ὑμᾶς δὲ χρὴ τῇ τε ἀνομίᾳ τοῦ παθήματος ἀμύνοντας, τήν τε ὕβριν κολάζοντας ἀξίως τοῦ πάθους, τὴν βουλεύσασαν ψυχὴν ἀνταφελέσθαι αὐτόν.
				</p></div2></div1></body></text></TEI.2>