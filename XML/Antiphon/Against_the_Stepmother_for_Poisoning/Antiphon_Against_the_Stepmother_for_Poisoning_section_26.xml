<?xml version="1.0" encoding="utf-8"?>
<TEI.2><text><body><div1 decls="gen.forensic.prosecution" type="speech" n="1" org="uniform" sample="complete"><p><milestone n="26" unit="section" />ἡ μὲν γὰρ ἑκουσίως καὶ βουλεύσασα τὸν θάνατον &lt;ἀπέκτεινεν&gt;,<note anchored="yes" lang="la" resp="ed" place="unspecified"><foreign lang="greek">ἀπέκτεινεν</foreign> add. Reiske:<foreign lang="greek">τὸν θάνατον</foreign> del. Franke.</note> ὁ δ᾽ ἀκουσίως καὶ βιαίως ἀπέθανε. πῶς γὰρ οὐ βιαίως ἀπέθανεν, ὦ ἄνδρες; ὅς γ᾽ ἐκπλεῖν ἔμελλεν ἐκ τῆς γῆς τῆσδε, παρά τε ἀνδρὶ φίλῳ αὑτοῦ εἱστιᾶτο: ἡ δὲ πέμψασα τὸ φάρμακον καὶ κελεύσασα ἐκείνῳ δοῦναι πιεῖν ἀπέκτεινεν ἡμῶν τὸν πατέρα. πῶς οὖν ταύτην ἐλεεῖν ἄξιόν ἐστιν ἢ αἰδοῦς τυγχάνειν παρ᾽ ὑμῶν ἢ ἄλλου του; ἥτις αὐτὴ οὐκ ἠξίωσεν ἐλεῆσαι τὸν ἑαυτῆς ἄνδρα, ἀλλ᾽ ἀνοσίως καὶ αἰσχρῶς ἀπώλεσεν.
				</p></div1></body></text></TEI.2>