<?xml version="1.0" encoding="utf-8"?>
<TEI.2><text><body><div1 decls="gen.forensic.tetralogy" type="speech" n="3" org="uniform" sample="complete"><div2 type="tetralogy" n="4" org="uniform" sample="complete">
				<head>Ἐξ ἀπολογίας ὃ ὕστερος</head>
				<milestone n="1" unit="section" />
				<p>τοῦτον μὲν εἰκὸς πρὸς τὴν ἑαυτοῦ κατηγορίαν προσέχοντα τὸν νοῦν μὴ μαθεῖν τὴν ἀπολογίαν μου: ὑμᾶς δὲ χρή, γιγνώσκοντας<note anchored="yes" lang="la" resp="ed" place="unspecified"><foreign lang="greek">γινώσκοντας</foreign> A pr. N:<foreign lang="greek">γινώσκειν Α</foreign> corr.（2）</note> ὅτι ἡμεῖς μὲν οἱ ἀντίδικοι κατ᾽ εὔνοιαν κρίνοντες τὸ πρᾶγμα εἰκότως δίκαια ἑκάτεροι αὑτοὺς οἰόμεθα λέγειν, ὑμᾶς δὲ ὁσίως ὁρᾶν προσήκει τὰ πραχθέντα:
					<milestone n="2" unit="section" />ἐκ τῶν λεγομένων γὰρ ἡ ἀλήθεια σκεπτέα αὐτῶν ἐστίν. ἐγὼ δέ, εἰ μέν τι ψεῦδος εἴρηκα, ὁμολογῶ καὶ τὰ ὀρθῶς εἰρημένα προσδιαβάλλειν ἄδικα εἶναι: εἰ δὲ ἀληθῆ μέν, λεπτὰ δὲ καὶ ἀκριβῆ, οὐκ ἐγὼ ὁ λέγων ἀλλ᾽ ὁ πράξας τὴν ἀπέχθειαν αὐτῶν δίκαιος φέρεσθαί ἐστι.
					<milestone n="3" unit="section" />
				</p>
				<p>θέλω δὲ ὑμᾶς πρῶτον μαθεῖν, ὅτι οὐκ ἐάν τις φάσκῃ ἀποκτεῖναι, τοῦτ᾽ ἔστιν, ἀλλ᾽ ἐάν τις ἐλεγχθῇ. οὗτος δὲ ὁμολογῶν τὸ ἔργον ὡς ἡμεῖς λέγομεν γενέσθαι, ὑπὲρ τοῦ ἀποκτείναντος ἀμφισβητεῖ, ὃν ἀδύνατον ἀλλαχόθεν ἢ ἐκ τῶν πραχθέντων δηλοῦσθαι.
					<milestone n="4" unit="section" />σχετλιάζει δὲ κακῶς ἀκούειν φάσκων τὸν παῖδα, εἰ μήτε ἀκοντίσας μήτ᾽ ἐπινοήσας αὐθέντης ὢν ἀποδέδεικται, καὶ οὐ πρὸς τὰ λεγόμενα ἀπολογεῖται. οὐ γὰρ ἀκοντίσαι οὐδὲ βαλεῖν αὑτόν φημι τὸν παῖδα, ἀλλ᾽ ὑπὸ τὴν πληγὴν τοῦ ἀκοντίου ὑπελθόντα οὐχ ὑπὸ τοῦ μειρακίου ἀλλ᾽ ὑφ᾽ ἑαυτοῦ διαφθαρῆναι: οὐ γὰρ ἀτρεμίζων ἀπέθανε. τῆς δὲ διαδρομῆς αἰτίας ταύτης γιγνομένης, εἰ μὲν ὑπὸ τοῦ παιδοτρίβου καλούμενος διέτρεχεν, ὁ παιδοτρίβης ἂν ἀποκτείνας αὐτὸν εἴη, εἰ δ᾽ ὑφ᾽ ἑαυτοῦ πεισθεὶς ὑπῆλθεν, αὐτὸς ὑφ᾽ ἑαυτοῦ διέφθαρται.
					<milestone n="5" unit="section" />
				</p>
				<p>θέλω δὲ μὴ πρότερον ἐπ᾽ ἄλλον λόγον ὁρμῆσαι, ἢ τὸ ἔργον ἔτι φανερώτερον καταστῆσαι, ὁποτέρου αὐτῶν ἐστί. τὸ μὲν μειράκιον οὐδενὸς μᾶλλον τῶν συμμελετώντων ἐστὶ τοῦ σκοποῦ ἁμαρτόν, οὐδὲ τῶν ἐπικαλουμένων τι διὰ τὴν αὑτοῦ ἁμαρτίαν δέδρακεν: ὁ δὲ παῖς οὐ ταὐτὰ τοῖς συνθεωμένοις δρῶν, ἀλλ᾽ εἰς τὴν ὁδὸν τοῦ ἀκοντίου ὑπελθών,<note anchored="yes" lang="la" resp="ed" place="unspecified"><foreign lang="greek">ὑπελθών Ν: ἐπελθών Α.</foreign></note> σαφῶς δηλοῦται παρὰ τὴν αὑτοῦ ἁμαρτίαν περισσοτέροις ἀτυχήμασι<note anchored="yes" lang="la" resp="ed" place="unspecified"><foreign lang="greek">ἀτυχήμασι</foreign> A corr.（2）:<foreign lang="greek">ἁμαρτήμασι Α</foreign> A pr.*n.</note> τῶν ἀτρεμιζόντων περιπεσών. ὁ μὲν γὰρ ἀφεὶς οὐδὲν ἂν ἥμαρτε, μηδενὸς ὑπὸ τὸ βέλος ὑπελθόντος αὐτῷ: ὁ δ᾽ οὐκ<note anchored="yes" lang="la" resp="ed" place="unspecified"><foreign lang="greek">αὐτῷ: ὁ δ᾽ οὐκ</foreign> Blass: <foreign lang="greek">ὑπελθόντος: αὐτὸς δ᾽ οὐκ</foreign> codd.</note> ἂν ἐβλήθη μετὰ τῶν θεωμένων ἑστώς.
					<milestone n="6" unit="section" />ὡς δ᾽ οὐδενὸς μᾶλλον τῶν συνακοντιζόντων μέτοχός ἐστι τοῦ φόνου, διδάξω. εἰ γὰρ διὰ τὸ τοῦτον ἀκοντίζειν ὁ παῖς ἀπέθανε, πάντες ἂν οἱ συμμελετῶντες συμπράκτορες εἶεν τῆς αἰτίας: οὗτοι γὰρ οὐ διὰ τὸ μὴ ἀκοντίζειν οὐκ ἔβαλον αὐτόν, ἀλλὰ διὰ τὸ μηδενὶ<note anchored="yes" lang="la" resp="ed" place="unspecified"><foreign lang="greek">μηδενὶ</foreign> Reiske: <foreign lang="greek">μηδένα</foreign> codd.</note> ὑπὸ τὸ ἀκόντιον ὑπελθεῖν: ὁ δὲ νεανίσκος οὐδὲν περισσότερον<note anchored="yes" lang="la" resp="ed" place="unspecified"><foreign lang="greek">περισσότερον</foreign> Sakorraphos, coll. Plat. Ap. 20 c （cf.  5, supra）:<foreign lang="greek">περισσὸν</foreign> codd.</note> τούτων ἁμαρτών, ὁμοίως τούτοις οὐκ ἂν ἔβαλεν αὐτὸν ἀτρέμα σὺν τοῖς θεωμένοις ἑστῶτα.
					<milestone n="7" unit="section" />
				</p>
				<p>ἔστι δὲ οὐδὲ τὸ ἁμάρτημα τοῦ παιδὸς μόνον, ἀλλὰ καὶ ἡ ἀφυλαξία. ὁ μὲν γὰρ οὐδένα ὁρῶν διατρέχοντα, πῶς ἂν ἐφυλάξατο μηδένα βαλεῖν; ὁ δ᾽ ἰδὼν τοὺς ἀκοντίζοντας εὐπετῶς ἂν ἐφυλάξατο μὴ διαδραμεῖν<note anchored="yes" lang="la" resp="ed" place="unspecified"><foreign lang="greek">μὴ διαδραμεῖν</foreign> Wilamowitz: <foreign lang="greek">μὴ βληθῆναι</foreign> Kayser: <foreign lang="greek">μηδένα μὴ βαλεῖν,</foreign></note> ἐξῆν γὰρ αὐτῷ ἀτρέμα ἑστάναι.
					<milestone n="8" unit="section" />
				</p>
				<p>τὸν δὲ νόμον ὃν παραφέρουσιν, ἐπαινεῖν δεῖ. ὀρθῶς γὰρ καὶ δικαίως τοὺς ἀκουσίως ἀποκτείναντας ἀκουσίοις παθήμασι κολάζει. τὸ μὲν οὖν μειράκιον ἀναμάρτητον ὂν οὐκ ἂν δικαίως ὑπὲρ τοῦ ἁμαρτόντος κολάζοιτο: ἱκανὸν γὰρ αὐτῷ ἐστι τὰς αὑτοῦ ἁμαρτίας φέρειν: ὁ δὲ ταῖς αὑτοῦ ἁμαρτίαις διαφθαρείς, ἅμα ἥμαρτέ τε καὶ ὑφ᾽ ἑαυτοῦ ἐκολάσθη. κεκολασμένου δὲ τοῦ ἀποκτείναντος, οὐκ ἀτιμώρητος ὁ φόνος ἐστίν.
					<milestone n="9" unit="section" />
				</p>
				<p>ἔχοντός γε δὴ τὴν δίκην τοῦ φονέως,<note anchored="yes" lang="la" resp="ed" place="unspecified">verba<foreign lang="greek">ἔχοντος ... φονέως</foreign> huc rettulit Jernstedt. praecedentibus adiungunt codd.</note> οὐκ ἐὰν ἀπολύσητε ἡμᾶς, ἀλλ᾽ ἐὰν καταλάβητε, ἐνθύμιον ὑπολείψεσθε. ὁ μὲν γὰρ<note anchored="yes" lang="la" resp="ed" place="unspecified"><foreign lang="greek">γὰρ</foreign> om. N.</note> αὐτὸς τὰς αὑτοῦ ἁμαρτίας φέρων, οὐδενὶ οὐδὲν προστρόπαιον καταλείψει: ὁ δὲ καθαρὸς τῆς αἰτίας ὢν<note anchored="yes" lang="la" resp="ed" place="unspecified"><foreign lang="greek">ὢν</foreign> Scheibe: <foreign lang="greek">ὃς δὲ ΝΑ.</foreign></note> ἐὰν διαφθαρῇ, τοῖς καταλαμβάνουσι μεῖζον τὸ ἐνθύμιον γενήσεται.
				</p>
				<p>εἰ δὲ αὐθέντης ἐκ τῶν λεγομένων ἐπιδείκνυται, οὐχ ἡμεῖς αὐτῷ οἱ λέγοντες αἴτιοί ἐσμεν, ἀλλ᾽ ἡ πρᾶξις τῶν ἔργων.
					<milestone n="10" unit="section" />ὀρθῶς δὲ τῶν ἐλέγχων ἐλεγχόντων τὸν παῖδα αὐθέντην ὄντα, ὁ νόμος ἀπολύων ἡμᾶς τῆς αἰτίας τὸν ἀποκτείναντα καταλαμβάνει. μήτε οὖν ἡμᾶς εἰς μὴ προσηκούσας συμφορὰς ἐμβάλητε, μήτε αὐτοὶ ταῖς τούτων ἀτυχίαις βοηθοῦντες ἐναντία τοῦ δαίμονος γνῶτε, ἀλλ᾽ ὥσπερ ὅσιον καὶ δίκαιον, μεμνημένοι τοῦ πάθους, ὅτι διὰ τὸν ὑπὸ τὴν φορὰν τοῦ ἀκοντίου ὑπελθόντα ἐγένετο, ἀπολύετε ἡμᾶς: οὐ γὰρ αἴτιοι τοῦ φόνου ἐσμέν.
				</p></div2></div1></body></text></TEI.2>