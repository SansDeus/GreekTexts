<?xml version="1.0" encoding="utf-8"?>
<TEI.2><text><body><div1 decls="gen.forensic.defense" type="speech" n="5" org="uniform" sample="complete"><p><milestone n="26" unit="section" />
			</p>
			<p>λέγουσι δὲ ὡς ἐν μὲν τῇ γῇ ἀπέθανεν ὁ ἀνήρ, κἀγὼ λίθον αὐτῷ ἐνέβαλον<note anchored="yes" lang="la" resp="ed" place="unspecified"><foreign lang="greek">αὐτῷ ἐνέβαλον Ν: ἐνέβαλον αὐτῷ Α.</foreign></note> εἰς τὴν κεφαλήν, ὃς οὐκ ἐξέβην τὸ παράπαν ἐκ τοῦ πλοίου. καὶ τοῦτο μὲν ἀκριβῶς οὗτοι ἴσασιν. ὅπως δ᾽ ἠφανίσθη ὁ ἀνήρ, οὐδενὶ λόγῳ εἰκότι δύνανται ἀποφαίνειν. δῆλον γὰρ ὅτι ἐγγύς που τοῦ λιμένος εἰκὸς ἦν τοῦτο<note anchored="yes" lang="la" resp="ed" place="unspecified"><foreign lang="greek">τοῦτο Α: αὐτὸ Ν.</foreign></note> γίγνεσθαι, τοῦτο μὲν μεθύοντος τοῦ ἀνδρός, τοῦτο δὲ νύκτωρ ἐκβάντος ἐκ τοῦ πλοίου: οὔτε γὰρ αὑτοῦ<note anchored="yes" lang="la" resp="ed" place="unspecified"><foreign lang="greek">αὑτοῦ</foreign> Taylor: <foreign lang="greek">αὐτοῦ</foreign> codd.</note> κρατεῖν ἴσως ἂν ἐδύνατο, οὔτε τῷ ἀπάγοντι νύκτωρ μακρὰν ὁδὸν ἡ πρόφασις ἂν εἰκότως ἐγίγνετο:
				</p></div1></body></text></TEI.2>