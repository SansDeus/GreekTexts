<?xml version="1.0" encoding="utf-8"?>
<TEI.2><text><body><div1 decls="gen.forensic.defense" type="speech" n="5" org="uniform" sample="complete"><p><milestone n="28" unit="section" />
			</p>
			<p>ἀλλ᾽ ὡς κατεποντώθη λέγουσιν. ἐν τίνι πλοίῳ; δῆλον γὰρ ὅτι ἐξ αὐτοῦ τοῦ λιμένος ἦν τὸ πλοῖον. πῶς ἂν οὖν οὐκ ἐξηυρέθη; καὶ μὴν εἰκός γε ἦν καὶ σημεῖόν τι γενέσθαι ἐν τῷ πλοίῳ ἀνδρὸς τεθνεῶτος &lt;ἐντιθεμένου&gt;<note anchored="yes" lang="la" resp="ed" place="unspecified"><foreign lang="greek">ἐντιθεμένου</foreign> add. Blass.</note> καὶ ἐκβαλλομένου νύκτωρ. νῦν δὲ ἐν ᾧ μὲν ἔπινε πλοίῳ καὶ ἐξ οὗ ἐξέβαινεν, ἐν τούτῳ φασὶν εὑρεῖν σημεῖα, ἐν ᾧ αὐτοὶ μὴ ὁμολογοῦσιν ἀποθανεῖν τὸν ἄνδρα: ἐν ᾧ δὲ κατεποντώθη, οὐχ ηὗρον οὔτ᾽ αὐτὸ τὸ πλοῖον οὔτε σημεῖον οὐδέν. τούτων δ᾽ ὑμῖν τοὺς μάρτυρας παρασχήσομαι.<note anchored="yes" lang="la" resp="ed" place="unspecified"><foreign lang="greek">παρασχήσομαι</foreign> Bekker: <foreign lang="greek">παραστήσομαι</foreign> codd.</note><quote rend="blockquote">
					<p>Μάρτυρες
					</p></quote>
				</p></div1></body></text></TEI.2>