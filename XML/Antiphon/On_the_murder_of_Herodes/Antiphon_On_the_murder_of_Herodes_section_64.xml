<?xml version="1.0" encoding="utf-8"?>
<TEI.2><text><body><div1 decls="gen.forensic.defense" type="speech" n="5" org="uniform" sample="complete"><p><milestone n="64" unit="section" />
			</p>
			<p>ὡς μὲν οὖν οὐκ αὐτὸς αἴτιός εἰμι τοῦ πράγματος οὐδὲ ἐκεῖνος, ἀποδέδεικται καθ᾽ ὅσον ἐγὼ δύναμαι μάλιστα. τούτῳ δὲ χρῶνται πλείστῳ &lt;τῷ&gt;<note anchored="yes" lang="la" resp="ed" place="unspecified"><foreign lang="greek">τῷ</foreign> add. Frohberger.</note> λόγῳ οἱ κατήγοροι, ὅτι ἀφανής ἐστιν ὁ ἀνήρ, καὶ ὑμεῖς ἴσως περὶ τούτου αὐτοῦ ποθεῖτε ἀκοῦσαι. εἰ μὲν οὖν τοῦτο εἰκάζειν με δεῖ, ἐξ ἴσου τοῦτό ἐστι καὶ ὑμῖν καὶ ἐμοί: οὔτε γὰρ ὑμεῖς αἴτιοι τοῦ ἔργου ἐστὲ οὔτε ἐγώ: εἰ δὲ δεῖ τοῖς ἀληθέσι χρῆσθαι, τῶν εἰργασμένων τινὰ ἐρωτώντων: ἐκείνου γὰρ ἄριστ᾽ ἂν<note anchored="yes" lang="la" resp="ed" place="unspecified"><foreign lang="greek">ἄριστ᾽ ἂν</foreign> Hirschig: <foreign lang="greek">ἄριστα</foreign> codd.</note> πύθοιντο.
				</p></div1></body></text></TEI.2>