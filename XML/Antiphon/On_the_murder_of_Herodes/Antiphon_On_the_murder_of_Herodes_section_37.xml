<?xml version="1.0" encoding="utf-8"?>
<TEI.2><text><body><div1 decls="gen.forensic.defense" type="speech" n="5" org="uniform" sample="complete"><p><milestone n="37" unit="section" />εἰ μὲν γὰρ ἐκ τοῦ εἰκότος ἐξετασθῆναι δεῖ τὸ πρᾶγμα, οἱ ὕστεροι λόγοι ἀληθέστεροι φαίνονται. ἐψεύδετο μὲν γὰρ ἐπ᾽ ὠφελείᾳ τῇ ἑαυτοῦ, ἐπειδὴ δὲ τῷ<note anchored="yes" lang="la" resp="ed" place="unspecified"><foreign lang="greek"> τῷ</foreign> A corr.（2）: <foreign lang="greek">τὸ</foreign> A pr. N.</note> ψεύδεσθαι ἀπώλλυτο, ἡγήσατο τἀληθῆ κατειπὼν διὰ τοῦτο<note anchored="yes" lang="la" resp="ed" place="unspecified"><foreign lang="greek"> τοῦτο</foreign> A pr. N:<foreign lang="greek">τούτου</foreign> A corr.（2）（2）</note> σωθῆναι ἄν. τῆς μὲν οὖν ἀληθείας οὐκ ἦν αὐτῷ τιμωρὸς οὐδείς: οὐ γὰρ παρὼν ἐγὼ ἐτύγχανον, ᾧπερ σύμμαχος ἦν ἡ ἀλήθεια τῶν ὑστέρων λόγων: τοὺς δὲ προτέρους λόγους τοὺς κατεψευσμένους ἦσαν οἱ ἀφανιοῦντες, ὥστε μηδέποτε εἰς τὸ ἀληθὲς καταστῆναι.
				</p></div1></body></text></TEI.2>