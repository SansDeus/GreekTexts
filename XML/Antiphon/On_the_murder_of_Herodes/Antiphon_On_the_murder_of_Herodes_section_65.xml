<?xml version="1.0" encoding="utf-8"?>
<TEI.2><text><body><div1 decls="gen.forensic.defense" type="speech" n="5" org="uniform" sample="complete"><p><milestone n="65" unit="section" />ἐμοὶ μὲν γὰρ τῷ μὴ εἰργασμένῳ τοσοῦτον τὸ μακρότατον<note anchored="yes" lang="la" resp="ed" place="unspecified"><foreign lang="greek">μακρότατον Ν: μακρότερον Α.</foreign></note> τῆς ἀποκρίσεώς ἐστιν, ὅτι οὐκ εἴργασμαι: τῷ δὲ ποιήσαντι ῥᾳδία ἐστὶν ἡ ἀπόδειξις, καὶ μὴ ἀποδείξαντι εὖ εἰκάσαι. οἱ μὲν γὰρ πανουργοῦντες ἅμα τε πανουργοῦσι καὶ πρόφασιν εὑρίσκουσι τοῦ ἀδικήματος: τῷ δὲ μὴ εἰργασμένῳ<note anchored="yes" lang="la" resp="ed" place="unspecified"><foreign lang="greek">εἰργασμένῳ Α: ἐργασαμένῳ Ν.</foreign></note> χαλεπὸν περὶ τῶν ἀφανῶν εἰκάζειν. οἶμαι δ᾽ ἂν καὶ ὑμῶν ἕκαστον, εἴ τίς τινα ἔροιτο ὅ τι μὴ τύχοι εἰδώς, τοσοῦτον ἂν εἰπεῖν, ὅτι οὐκ οἶδεν. εἰ δέ τις περαιτέρω τι κελεύοι<note anchored="yes" lang="la" resp="ed" place="unspecified"><foreign lang="greek">κελεύοι</foreign> Reiske: <foreign lang="greek">κελεύει</foreign> codd.</note> λέγειν, ἐν πολλῇ ἂν ἔχεσθαι ὑμᾶς ἀπορίᾳ δοκῶ.
				</p></div1></body></text></TEI.2>