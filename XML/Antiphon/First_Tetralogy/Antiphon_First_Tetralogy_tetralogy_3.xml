<?xml version="1.0" encoding="utf-8"?>
<TEI.2><text><body><div1 decls="gen.forensic.tetralogy" type="speech" n="2" org="uniform" sample="complete"><div2 type="tetralogy" n="3" org="uniform" sample="complete">
				<head>Ἐκ κατηγορίας ὃ ὕστερος</head>
				<milestone n="1" unit="section" />
				<p>ἥ τε ἀτυχία ἀδικεῖται ὑπ᾽ αὐτοῦ, ἣν προϊστάμενος τῆς κακουργίας ἀφανίσαι τὴν αὑτοῦ μιαρίαν ζητεῖ: ὑπό τε ὑμῶν οὐκ ἄξιος ἐλεεῖσθαί ἐστιν, ἀκούσιον μὲν τῷ παθόντι περιθεὶς τὴν συμφοράν, ἑκουσίως δὲ αὐτὸς εἰς τοὺς κινδύνους καταστάς. ὡς μὲν οὖν ἀπέκτεινε τὸν ἄνδρα, ἐν τῷ προτέρῳ λόγῳ ἀπεδείξαμεν: ὡς δὲ οὐκ ὀρθῶς ἀπελογήθη, νῦν πειρασόμεθα ἐλέγχοντες.
					<milestone n="2" unit="section" />εἴτε γὰρ προσιόντας τινὰς προϊδόντες οἱ ἀποκτείναντες αὐτοὺς ἀπολιπόντες ᾤχοντο φεύγοντες πρότερον ἢ ἀπέδυσαν, οἱ ἐντυχόντες ἂν αὐτοῖς,<note anchored="yes" lang="la" resp="ed" place="unspecified"><foreign lang="greek">αὐτοῖς</foreign> Reiske: <foreign lang="greek">αὐτῷ</foreign> codd.</note> εἰ καὶ τὸν δεσπότην τεθνεῶτα ηὗρον, τόν γε θεράποντα,<note anchored="yes" lang="la" resp="ed" place="unspecified"><foreign lang="greek">τἀληθῆ</foreign> Weidner: <foreign lang="greek">ἀληθῆ</foreign> codd.</note> ὃς ἔμπνους ἀρθεὶς ἐμαρτύρει<note anchored="yes" lang="la" resp="ed" place="unspecified">verba<foreign lang="greek">ὃς ἔμπνους ἀρθεὶς ἐμαρτύρει</foreign> delent nonnulli ut quae</note>, ἔτι ἔμφρονα εὑρόντες, σαφῶς ἀνακρίναντες τοὺς ἐργασαμένους ἤγγειλαν ἂν ἡμῖν, καὶ οὐχ οὗτος ἂν τὴν αἰτίαν εἶχεν: εἴτε ἄλλοι τινὲς ἕτερόν τι τοιοῦτον κακουργοῦντες ὀφθέντες ὑπ᾽ αὐτῶν, ἵνα μὴ γνωσθῶσι διέφθειραν αὐτούς, ἅμα τῷ τούτων φόνῳ τὸ κακούργημα ἂν ἐκηρύσσετο καὶ εἰς τούτους ἂν ἡ ὑποψία ἧκεν.
					<milestone n="3" unit="section" />οἵ τε ἧσσον κινδυνεύοντες τῶν μᾶλλον ἐν φόβῳ ὄντων οὐκ οἶδ᾽ ὅπως ἂν μᾶλλον ἐπεβούλευσαν αὐτῷ: τοὺς μὲν γὰρ ὅ τε φόβος ἥ τε ἀδικία ἱκανὴ ἦν παῦσαι τῆς προμηθίας, τοῖς δὲ ὅ τε κίνδυνος ἥ τε αἰσχύνη μείζων οὖσα τῆς διαφορᾶς, εἰ καὶ διενοήθησαν ταῦτα πρᾶξαι, ἀρκοῦσα ἦν σωφρονίσαι τὸ θυμούμενον τῆς γνώμης.
					<milestone n="4" unit="section" />οὐκ ὀρθῶς δὲ τὴν τοῦ ἀκολούθου μαρτυρίαν ἄπιστον λέγουσιν εἶναι. οὐ γὰρ ἐπὶ ταῖς τοιαύταις μαρτυρίαις βασανίζονται, ἀλλ᾽ ἐλεύθεροι ἀφίενται: ὁπόταν δὲ ἢ κλέψαντες ἀπαρνῶνται ἢ συγκρύπτωσι τοῖς δεσπόταις, τότε βασανίζοντες ἀξιοῦμεν τἀληθῆ λέγειν αὐτούς.
					<milestone n="5" unit="section" />οὐδὲ μὴν ἀπογενέσθαι ἢ παραγενέσθαι εἰκότερον αὐτόν ἐστιν. εἰ γὰρ ἀπεγένετο, τὸν μὲν κίνδυνον τὸν αὐτὸν ἔμελλε καὶ παρὼν κινδυνεύειν—πᾶς γὰρ αὐτῶν ληφθεὶς τοῦτον ἂν τὸν ἐπιβουλεύσαντα ἤλεγχεν ὄντα—τὸ δ᾽ ἔργον ἧσσον πράσσειν: οὐδεὶς γὰρ ὅστις τῶν παρόντων οὐκ ἂν ὀκνηρότερος εἰς τὴν πρᾶξιν ἦν.
					<milestone n="6" unit="section" />ὡς δ᾽ οὐκ ἐλάσσω ἀλλὰ πολὺ μείζω τὸν ἀπὸ τῆς γραφῆς κίνδυνον ἢ τόνδε ἡγεῖτο εἶναι, διδάξω. τὸ μὲν ἁλῶναι καὶ ἀποφυγεῖν ἀμφοτέρας τὰς διώξεις ἐν ἴσαις ἐλπίσι θῶμεν αὐτῷ εἶναι. μὴ παραχθῆναι δὲ τὴν γραφὴν οὐδεμίαν ἐλπίδα εἶχε τούτου γε ζῶντος: οὐ γὰρ ἂν ἐπείθετο αὐτῷ: εἰς<note anchored="yes" lang="la" resp="ed" place="unspecified">codd. fortasse exciderunt nonnulla post<foreign lang="greek">αὐτῷ.</foreign></note> δὲ τόνδε τὸν ἀγῶνα<note anchored="yes" lang="la" resp="ed" place="unspecified"><foreign lang="greek">ἀγῶνα Ν: κίνδυνον Α.</foreign></note> ἥξειν οὐκ ἤλπισε: λήσειν γὰρ ἐδόκει ἀποκτείνας αὐτόν.
					<milestone n="7" unit="section" />ἀξιῶν δὲ διὰ τὸ φανερὰν εἶναι τὴν ὑποψίαν αὐτῷ μὴ καταδοκεῖσθαι ὑφ᾽ ὑμῶν, οὐκ ὀρθῶς ἀξιοῖ. εἰ γὰρ<note anchored="yes" lang="la" resp="ed" place="unspecified"><foreign lang="greek">εἰ γὰρ</foreign> Reiske: <foreign lang="greek">οὐ γὰρ</foreign> codd.</note> τοῦτον ἐν τοῖς μεγίστοις κινδύνοις ὄντα ἱκανὴ ἦν ἡ ὑποψία ἀποτρέψαι<note anchored="yes" lang="la" resp="ed" place="unspecified"><foreign lang="greek">ἀποτρέψαι</foreign> Reiske: <foreign lang="greek">ἀποστρέψαι</foreign> codd.</note> τῆς ἐπιθέσεως, οὐδείς γ᾽ ἂν<note anchored="yes" lang="la" resp="ed" place="unspecified"><foreign lang="greek">γ᾽ ἂν</foreign> Reiske: <foreign lang="greek">γὰρ</foreign> codd.</note> ἐπεβούλευσεν αὐτῷ: πᾶς γὰρ ἄν τις τῶν ἧσσον κινδυνευόντων, τὴν ὑποψίαν μᾶλλον τοῦ κινδύνου φοβούμενος, ἧσσον ἢ οὗτος ἐπέθετο<note anchored="yes" lang="la" resp="ed" place="unspecified"><foreign lang="greek">ἐπέθετο</foreign> Maetzner, quem dubitanter secutus sum:<foreign lang="greek">ἡγεῖτο</foreign></note> αὐτῷ.
					<milestone n="8" unit="section" />αἱ δ᾽ εἰσφοραὶ καὶ χορηγίαι εὐδαιμονίας μὲν ἱκανὸν σημεῖόν ἐστι, τοῦ δὲ μὴ ἀποκτεῖναι τἀναντία: περὶ γὰρ αὐτῆς τῆς εὐδαιμονίας τρέμων μὴ ἀποστερηθῇ, εἰκότως μὲν ἀνοσίως δὲ ἀπέκτεινε<note anchored="yes" lang="la" resp="ed" place="unspecified"><foreign lang="greek">ἀπολύσεσθε</foreign> Sauppe: <foreign lang="greek">ἀπολύεσθε</foreign> codd.</note> τὸν ἄνδρα. φάσκων δὲ οὐ τοὺς εἰκότως ἀλλ᾽ ὄντως<note anchored="yes" lang="la" resp="ed" place="unspecified"><foreign lang="greek">ἀλλ᾽ ὄντως</foreign> Funkhanel: <foreign lang="greek">ἀλλὰ τοὺς</foreign> codd.</note> ἀποκτείναντας φονέας εἶναι, περὶ μὲν τῶν ἀποκτεινάντων ὀρθῶς λέγει, εἴπερ ἐγένετο φανερὸν ἡμῖν τίνες ἦσαν οἱ ἀποκτείναντες αὐτόν: μὴ δεδηλωμένων δὲ τῶν ἀποκτεινάντων, ὑπὸ τῶν εἰκότων ἐλεγχόμενος οὗτος ἂν καὶ οὐδεὶς ἕτερος &lt;ὁ&gt;<note anchored="yes" lang="la" resp="ed" place="unspecified"><foreign lang="greek">ὁ</foreign> add. Weidner.</note> ἀποκτείνας αὐτὸν εἴη. οὐ γὰρ ἐπὶ<note anchored="yes" lang="la" resp="ed" place="unspecified"><foreign lang="greek">ἐπὶ</foreign> Ald.: <foreign lang="greek">ὑπὸ</foreign> codd.</note> μαρτύρων ἀλλὰ κρυπτόμενα πράσσεται τὰ τοιαῦτα.
					<milestone n="9" unit="section" />οὕτω δὲ φανερῶς ἐκ τῆς αὑτοῦ ἀπολογίας ἐλεγχθεὶς διαφθείρας αὐτόν, οὐδὲν ἕτερον ὑμῶν δεῖται ἢ τὴν αὑτοῦ μιαρίαν εἰς ὑμᾶς αὐτοὺς ἐκτρέψαι. ἡμεῖς δὲ ὑμῶν δεόμεθα μὲν οὐδέν, λέγομεν δ᾽ ὑμῖν, εἰ μήτε ἐκ τῶν εἰκότων μήτε ἐκ τῶν μαρτυρουμένων οὗτος νῦν ἐλέγχεται, οὐκ ἔστιν ἔτι τῶν διωκομένων ἔλεγχος οὐδείς.
					<milestone n="10" unit="section" />σαφῆ μὲν γὰρ τὸν θάνατον γιγνώσκοντες, φανερῶς δὲ τὰ ἴχνη τῆς ὑποψίας εἰς τοῦτον φέροντα, πιστῶς δὲ τοῦ ἀκολούθου μαρτυροῦντος, πῶς ἂν δικαίως ἀπολύοιτε αὐτόν; ἀδίκως δ᾽ ἀπολυομένου τούτου ὑφ᾽ ὑμῶν, ἡμῖν μὲν προστρόπαιος ὁ ἀποθανὼν οὐκ ἔσται, ὑμῖν δὲ ἐνθύμιος γενήσεται.<note anchored="yes" lang="la" resp="ed" place="unspecified"><foreign lang="greek">ἀδίκως ... γενήσεται</foreign> huc transposuit Jernstedt: ante</note>
					<milestone n="11" unit="section" />ταῦτα οὖν εἰδότες βοηθεῖτε μὲν τῷ ἀποθανόντι, τιμωρεῖσθε δὲ τὸν ἀποκτείναντα, ἁγνεύετε δὲ τὴν πόλιν. τρία γὰρ ἀγαθὰ πράξετε: ἐλάσσους μὲν τοὺς ἐπιβουλεύοντας καταστήσετε, πλείους δὲ τοὺς τὴν εὐσέβειαν ἐπιτηδεύοντας, ἀπολύσεσθε<note anchored="yes" lang="la" resp="ed" place="unspecified">habent codd.</note> δ᾽ αὐτοὶ τῆς ὑπὲρ τούτου μιαρίας.
				</p></div2></div1></body></text></TEI.2>