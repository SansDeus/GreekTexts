<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="696" unit="card" /></p></sp>
<sp>
<speaker>Γυνή</speaker><p>
<lb />ὁ δὲ θεὸς ὑμῖν οὐ προσῄειν;</p></sp>
<sp>
<speaker>Καρίων</speaker><p>
οὐδέπω.
<lb />μετὰ τοῦτο δ᾽ ἤδη καὶ γέλοιον δῆτά τι
<lb />ἐποίησα. προσιόντος γὰρ αὐτοῦ μέγα πάνυ
<lb />ἀπέπαρδον: ἡ γαστὴρ γὰρ ἐπεφύσητό μου.</p></sp>
<sp>
<speaker>Γυνή</speaker><p>
<lb rend="displayNum" n="700" />ἦ πού σε διὰ τοῦτ᾽ εὐθὺς ἐβδελύττετο.</p></sp>
<sp>
<speaker>Καρίων</speaker><p>
<lb />οὔκ, ἀλλ᾽ Ἰασὼ μέν τις ἀκολουθοῦσ᾽ ἅμα
<lb />ὑπηρυθρίασε χἠ Πανάκει᾽ ἀπεστράφη
<lb />τὴν ῥῖν᾽ ἐπιλαβοῦσ᾽: οὐ λιβανωτὸν γὰρ βδέω.</p></sp>
<sp>
<speaker>Γυνή</speaker><p>
<lb />αὐτὸς δ᾽ ἐκεῖνος;</p></sp>
<sp>
<speaker>Καρίων</speaker><p>
οὐ μὰ Δί᾽ οὐδ᾽ ἐφρόντισεν.</p></sp>
<sp>
<speaker>Γυνή</speaker><p>
<lb rend="displayNum" n="705" />λέγεις ἄγροικον ἄρα σύ γ᾽ εἶναι τὸν θεόν.</p></sp>
<sp>
<speaker>Καρίων</speaker><p>
<lb />μὰ Δί᾽ οὐκ ἔγωγ᾽, ἀλλὰ σκατοφάγον.</p></sp>
<sp>
<speaker>Γυνή</speaker><p>
αἲ τάλαν.</p></sp>
<sp>
<speaker>Καρίων</speaker><p>
<lb />μετὰ ταῦτ᾽ ἐγὼ μὲν εὐθὺς ἐνεκαλυψάμην
<lb />δείσας, ἐκεῖνος δ᾽ ἐν κύκλῳ τὰ νοσήματα
<lb />σκοπῶν περιῄει πάντα κοσμίως πάνυ.
<lb rend="displayNum" n="710" />ἔπειτα παῖς αὐτῷ λίθινον θυείδιον
<lb />παρέθηκε καὶ δοίδυκα καὶ κιβώτιον.</p></sp>
<sp>
<speaker>Γυνή</speaker><p>
<lb />λίθινον;</p></sp>
<sp>
<speaker>Καρίων</speaker><p>
μὰ Δί᾽ οὐ δῆτ᾽ οὐχὶ τό γε κιβώτιον.</p></sp>
<sp>
<speaker>Γυνή</speaker><p>
<lb />σὺ δὲ πῶς ἑώρας ὦ κάκιστ᾽ ἀπολούμενε,
<lb />ὃς ἐγκεκαλύφθαι φῄς;</p></sp>
<sp>
<speaker>Καρίων</speaker><p>
διὰ τοῦ τριβωνίου:
<lb rend="displayNum" n="715" />ὀπὰς γὰρ εἶχεν οὐκ ὀλίγας μὰ τὸν Δία.
<lb />πρῶτον δὲ πάντων τῷ Νεοκλείδῃ φάρμακον
<lb />καταπλαστὸν ἐνεχείρησε τρίβειν, ἐμβαλὼν
<lb />σκορόδων κεφαλὰς τρεῖς Τηνίων. ἔπειτ᾽ ἔφλα
<lb />ἐν τῇ θυείᾳ συμπαραμιγνύων ὀπὸν
<lb rend="displayNum" n="720" />καὶ σχῖνον: εἶτ᾽ ὄξει διέμενος Σφηττίῳ
<lb />κατέπλασεν αὐτοῦ τὰ βλέφαρ᾽ ἐκστρέψας, ἵνα
<lb />ὀδυνῷτο μᾶλλον. ὁ δὲ κεκραγὼς καὶ βοῶν
<lb />ἔφευγ᾽ ἀνᾴξας: ὁ δὲ θεὸς γελάσας ἔφη:
<lb /><q direct="unspecified">ἐνταῦθα νῦν κάθησο καταπεπλασμένος,
<lb rend="displayNum" n="725" />ἵν᾽ ὑπομνύμενον παύσω σε τὰς ἐκκλησίας.</q></p></sp>
<sp>
<speaker>Γυνή</speaker><p>
<lb />ὡς φιλόπολίς τίς ἐσθ᾽ ὁ δαίμων καὶ σοφός.</p></sp>
<sp>
<speaker>Καρίων</speaker><p>
<lb />μετὰ τοῦτο τῷ Πλούτωνι παρεκαθέζετο,
<lb />καὶ πρῶτα μὲν δὴ τῆς κεφαλῆς ἐφήψατο,
<lb />ἔπειτα καθαρὸν ἡμιτύβιον λαβὼν
<lb rend="displayNum" n="730" />τὰ βλέφαρα περιέψησεν: ἡ Πανάκεια δὲ
<lb />κατεπέτασ᾽ αὐτοῦ τὴν κεφαλὴν φοινικίδι
<lb />καὶ πᾶν τὸ πρόσωπον: εἶθ᾽ ὁ θεὸς ἐπόππυσεν.
<lb />ἐξῃξάτην οὖν δύο δράκοντ᾽ ἐκ τοῦ νεὼ
<lb />ὑπερφυεῖς τὸ μέγεθος.</p></sp>
<sp>
<speaker>Γυνή</speaker><p>
ὦ φίλοι θεοί.</p></sp>
<sp>
<speaker>Καρίων</speaker><p>
<lb rend="displayNum" n="735" />τούτω δ᾽ ὑπὸ τὴν φοινικίδ᾽ ὑποδύνθ᾽ ἡσυχῇ
<lb />τὰ βλέφαρα περιέλειχον, ὥς γ᾽ ἐμοὶ δοκεῖ:
<lb />καὶ πρίν σε κοτύλας ἐκπιεῖν οἴνου δέκα,
<lb />ὁ Πλοῦτος ὦ δέσποιν᾽ ἀνειστήκει βλέπων:
<lb />ἐγὼ δὲ τὼ χεῖρ᾽ ἀνεκρότησ᾽ ὑφ᾽ ἡδονῆς
<lb rend="displayNum" n="740" />τὸν δεσπότην τ᾽ ἤγειρον. ὁ θεὸς δ᾽ εὐθέως
<lb />ἠφάνισεν αὑτὸν οἵ τ᾽ ὄφεις ἐς τὸν νεών.
<lb />οἱ δ᾽ ἐγκατακείμενοι παρ᾽ αὐτῷ πῶς δοκεῖς
<lb />τὸν Πλοῦτον ἠσπάζοντο καὶ τὴν νύχθ᾽ ὅλην
<lb />ἐγρηγόρεσαν, ἕως διέλαμψεν ἡμέρα.
<lb rend="displayNum" n="745" />ἐγὼ δ᾽ ἐπῄνουν τὸν θεὸν πάνυ σφόδρα,
<lb />ὅτι βλέπειν ἐποίησε τὸν Πλοῦτον ταχύ,
<lb />τὸν δὲ Νεοκλείδην μᾶλλον ἐποίησεν τυφλόν.</p></sp></div1></body></text></TEI.2>