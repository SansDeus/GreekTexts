<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="748" unit="card" /></p></sp>
<sp>
<speaker>Γυνή</speaker><p>
<lb />ὅσην ἔχεις τὴν δύναμιν ὦναξ δέσποτα.
<lb />ἀτὰρ φράσον μοι, ποῦ᾽ σθ᾽ ὁ Πλοῦτος;</p></sp>
<sp>
<speaker>Καρίων</speaker><p>
ἔρχεται.
<lb rend="displayNum" n="750" />ἀλλ᾽ ἦν περὶ αὐτὸν ὄχλος ὑπερφυὴς ὅσος.
<lb />οἱ γὰρ δίκαιοι πρότερον ὄντες καὶ βίον
<lb />ἔχοντες ὀλίγον αὐτὸν ἠσπάζοντο καὶ
<lb />ἐδεξιοῦνθ᾽ ἅπαντες ὑπὸ τῆς ἡδονῆς:
<lb />ὅσοι δ᾽ ἐπλούτουν οὐσίαν τ᾽ εἶχον συχνὴν
<lb rend="displayNum" n="755" />οὐκ ἐκ δικαίου τὸν βίον κεκτημένοι,
<lb />ὀφρῦς ξυνῆγον ἐσκυθρώπαζόν θ᾽ ἅμα.
<lb />οἱ δ᾽ ἠκολούθουν κατόπιν ἐστεφανωμένοι
<lb />γελῶντες εὐφημοῦντες: ἐκτυπεῖτο δὲ
<lb />ἐμβὰς γερόντων εὐρύθμοις προβήμασιν.
<lb rend="displayNum" n="760" />ἀλλ᾽ εἶ᾽ ἁπαξάπαντες ἐξ ἑνὸς λόγου
<lb />ὀρχεῖσθε καὶ σκιρτᾶτε καὶ χορεύετε:
<lb />οὐδεὶς γὰρ ὑμῖν εἰσιοῦσιν ἀγγελεῖ,
<lb />ὡς ἄλφιτ᾽ οὐκ ἔνεστιν ἐν τῷ θυλάκῳ.</p></sp>
<sp>
<speaker>Γυνή</speaker><p>
<lb />νὴ τὴν Ἑκάτην κἀγὼ δ᾽ ἀναδῆσαι βούλομαι
<lb rend="displayNum" n="765" />εὐαγγέλιά σε κριβανωτῶν ὁρμαθῷ
<lb />τοιαῦτ᾽ ἀπαγγείλαντα.</p></sp>
<sp>
<speaker>Καρίων</speaker><p>
μή νυν μέλλ᾽ ἔτι,
<lb />ὡς ἅνδρες ἐγγύς εἰσιν ἤδη τῶν θυρῶν.</p></sp>
<sp>
<speaker>Γυνή</speaker><p>
<lb />φέρε νυν ἰοῦσ᾽ εἴσω κομίσω καταχύσματα
<lb />ὥσπερ νεωνήτοισιν ὀφθαλμοῖς ἐγώ.</p></sp>
<sp>
<speaker>Καρίων</speaker><p>
<lb rend="displayNum" n="770" />ἐγὼ δ᾽ ἀπαντῆσαί γ᾽ ἐκείνοις βούλομαι.</p></sp></div1></body></text></TEI.2>