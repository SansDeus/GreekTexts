<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="epirrheme" org="uniform" sample="complete"><sp><p><milestone ed="p" n="598" unit="card" /></p></sp></div2>
<div2 type="pnigos" org="uniform" sample="complete">
<sp><speaker>Χρεμύλος</speaker><p>
<lb />ἀλλὰ φθείρου καὶ μὴ γρύξῃς
<lb />ἔτι μηδ᾽ ὁτιοῦν.
<lb rend="displayNum" n="600" />οὐ γὰρ πείσεις, οὐδ᾽ ἢν πείσῃς.</p></sp>
<sp><speaker>Πενία</speaker><p>
<lb />ὦ πόλις Ἄργους, κλύεθ᾽ οἷα λέγει.</p></sp>
<sp><speaker>Χρεμύλος</speaker><p>
<lb />Παύσωνα κάλει τὸν ξύσσιτον.</p></sp>
<sp><speaker>Πενία</speaker><p>
<lb />τί πάθω τλήμων;</p></sp>
<sp><speaker>Χρεμύλος</speaker><p>
<lb />ἔρρ᾽ ἐς κόρακας θᾶττον ἀφ᾽ ἡμῶν.</p></sp>
<sp><speaker>Πενία</speaker><p>
<lb rend="displayNum" n="605" />εἶμι δὲ ποῖ γῆς;</p></sp>
<sp><speaker>Χρεμύλος</speaker><p>
<lb />ἐς τὸν κύφων᾽: ἀλλ᾽ οὐ μέλλειν
<lb />χρῆν σ᾽, ἀλλ᾽ ἀνύειν.</p></sp>
<sp><speaker>Πενία</speaker><p>
<lb />ἦ μὴν ὑμεῖς γ᾽ ἔτι μ᾽ ἐνταυθοῖ
<lb />μεταπέμψεσθον.</p></sp>
<sp><speaker>Χρεμύλος</speaker><p>
<lb rend="displayNum" n="610" />τότε νοστήσεις: νῦν δὲ φθείρου.
<lb />κρεῖττον γάρ μοι πλουτεῖν ἐστίν,
<lb />σὲ δ᾽ ἐᾶν κλάειν μακρὰ τὴν κεφαλήν.</p></sp>
<sp><speaker>Βλεψίδημος</speaker><p>
<lb />νὴ Δί᾽ ἐγὼ γοῦν ἐθέλω πλουτῶν
<lb />εὐωχεῖσθαι μετὰ τῶν παίδων
<lb rend="displayNum" n="615" />τῆς τε γυναικός, καὶ λουσάμενος
<lb />λιπαρὸς χωρῶν ἐκ βαλανείου
<lb />τῶν χειροτεχνῶν
<lb />καὶ τῆς Πενίας καταπαρδεῖν.</p></sp></div2></div1>
<div1 type="Episode" org="uniform" sample="complete">
<sp>
<speaker>Χρεμύλος</speaker><p>
<lb />αὕτη μὲν ἡμῖν ἡπίτριπτος οἴχεται.
<lb rend="displayNum" n="620" />ἐγὼ δὲ καὶ σύ γ᾽ ὡς τάχιοτα τὸν θεὸν
<lb />ἐγκατακλινοῦντ᾽ ἄγωμεν εἰς Ἀσκληπιοῦ.</p></sp>
<sp>
<speaker>Βλεψίδημος</speaker><p>
<lb />καὶ μὴ διατρίβωμέν γε, μὴ πάλιν τις αὖ
<lb />ἐλθὼν διακωλύσῃ τι τῶν προὔργου ποιεῖν.</p></sp>
<sp>
<speaker>Χρεμύλος</speaker><p>
<lb />παῖ Καρίων τὰ στρώματ᾽ ἐκφέρειν σ᾽ ἐχρῆν
<lb rend="displayNum" n="625" />αὐτόν τ᾽ ἄγειν τὸν Πλοῦτον, ὡς νομίζεται,
<lb />καὶ τἄλλ᾽ ὅσ᾽ ἐστὶν ἔνδον ηὐτρεπισμένα.</p></sp></div1></body></text></TEI.2>