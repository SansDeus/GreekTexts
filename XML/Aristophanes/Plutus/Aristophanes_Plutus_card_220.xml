<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="220" unit="card" /></p></sp>
<sp>
<speaker>Πλοῦτος</speaker><p>
<lb rend="displayNum" n="220" />παπαῖ πονηρούς γ᾽ εἶπας ἡμῖν συμμάχους.</p></sp>
<sp>
<speaker>Χρεμύλος</speaker><p>
<lb />οὐκ ἤν γε πλουτήσωσιν ἐξ ἀρχῆς πάλιν.
<lb />ἀλλ᾽ ἴθι σὺ μὲν ταχέως δραμών—</p></sp>
<sp>
<speaker>Καρίων</speaker><p>
τί δρῶ; λέγε.</p></sp>
<sp>
<speaker>Χρεμύλος</speaker><p>
<lb />τοὺς ξυγγεώργους κάλεσον, εὑρήσεις δ᾽ ἴσως
<lb />ἐν τοῖς ἀγροῖς αὐτοὺς ταλαιπωρουμένους,
<lb rend="displayNum" n="225" />ὅπως ἂν ἴσον ἕκαστος ἐνταυθοῖ παρὼν
<lb />ἡμῖν μετάσχῃ τοῦδε τοῦ Πλούτου μέρος.</p></sp>
<sp>
<speaker>Καρίων</speaker><p>
<lb />καὶ δὴ βαδίζω: τουτοδὶ τὸ κρεᾴδιον
<lb />τῶν ἔνδοθέν τις εἰσενεγκάτω λαβών.</p></sp>
<sp>
<speaker>Χρεμύλος</speaker><p>
<lb />ἐμοὶ μελήσει τοῦτό γ᾽: ἀλλ᾽ ἀνύσας τρέχε.
<lb rend="displayNum" n="230" />σὺ δ᾽ ὦ κράτιστε Πλοῦτε πάντων δαιμόνων
<lb />εἴσω μετ᾽ ἐμοῦ δεῦρ᾽ εἴσιθ᾽: ἡ γὰρ οἰκία
<lb />αὕτη 'στὶν ἣν δεῖ χρημάτων σε τήμερον
<lb />μεστὴν ποιῆσαι καὶ δικαίως κἀδίκως.</p></sp>
<sp>
<speaker>Πλοῦτος</speaker><p>
<lb />ἀλλ᾽ ἄχθομαι μὲν εἰσιὼν νὴ τοὺς θεοὺς
<lb rend="displayNum" n="235" />εἰς οἰκίαν ἑκάστοτ᾽ ἀλλοτρίαν πάνυ:
<lb />ἀγαθὸν γὰρ ἀπέλαυσ᾽ οὐδὲν αὐτοῦ πώποτε.
<lb />ἢν μὲν γὰρ ὡς φειδωλὸν εἰσελθὼν τύχω,
<lb />εὐθὺς κατώρυξέν με κατὰ τῆς γῆς κάτω:
<lb />κἄν τις προσέλθῃ χρηστὸς ἄνθρωπος φίλος
<lb rend="displayNum" n="240" />αἰτῶν λαβεῖν τι σμικρὸν ἀργυρίδιον,
<lb />ἔξαρνός ἐστι μηδ᾽ ἰδεῖν με πώποτε.
<lb />ἢν δ᾽ ὡς παραπλῆγ᾽ ἄνθρωπον εἰσελθὼν τύχω,
<lb />πόρναισι καὶ κύβοισι παραβεβλημένος
<lb />γυμνὸς θύραζ᾽ ἐξέπεσον ἐν ἀκαρεῖ χρόνου.</p></sp>
<sp>
<speaker>Χρεμύλος</speaker><p>
<lb rend="displayNum" n="245" />μετρίου γὰρ ἀνδρὸς οὐκ ἐπέτυχες πώποτε.
<lb />ἐγὼ δὲ τούτου τοῦ τρόπου πώς εἰμ᾽ ἀεί,
<lb />χαίρω τε γὰρ φειδόμενος ὡς οὐδεὶς ἀνὴρ
<lb />πάλιν τ᾽ ἀναλῶν, ἡνίκ᾽ ἂν τούτου δέῃ.
<lb />ἀλλ᾽ εἰσίωμεν, ὡς ἰδεῖν σε βούλομαι
<lb rend="displayNum" n="250" />καὶ τὴν γυναῖκα καὶ τὸν υἱὸν τὸν μόνον,
<lb />ὃν ἑγὼ φιλῶ μάλιστα μετὰ σέ.</p></sp>
<sp>
<speaker>Πλοῦτος</speaker><p>
πείθομαι.</p></sp>
<sp>
<speaker>Χρεμύλος</speaker><p>
<lb />τί γὰρ ἄν τις οὐχὶ πρὸς σὲ τἀληθῆ λέγοι;</p></sp></div1></body></text></TEI.2>