<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="253" unit="card" /></p></sp></div1>
<div1 type="Parodos" org="uniform" sample="complete">
<sp>
<speaker>Καρίων</speaker><p>
<lb />ὦ πολλὰ δὴ τῷ δεσπότῃ ταὐτὸν θύμον φαγόντες,
<lb />ἄνδρες φίλοι καὶ δημόται καὶ τοῦ πονεῖν ἐρασταί,
<lb rend="displayNum" n="255" />ἴτ᾽ ἐγκονεῖτε σπεύδεθ᾽, ὡς ὁ καιρὸς οὐχὶ μέλλειν,
<lb />ἀλλ᾽ ἔστ᾽ ἐπ᾽ αὐτῆς τῆς ἀκμῆς, ᾗ δεῖ παρόντ᾽ ἀμύνειν.</p></sp>
<sp>
<speaker>Χορός</speaker><p>
<lb />οὔκουν ὁρᾷς ὁρμωμένους ἡμᾶς πάλαι προθύμως,
<lb />ὡς εἰκός ἐστιν ἀσθενεῖς γέροντας ἄνδρας ἤδη;
<lb />σὺ δ᾽ ἀξιοῖς ἴσως με θεῖν, πρὶν ταῦτα καὶ φράσαι μοι
<lb rend="displayNum" n="260" />ὅτου χάριν μ᾽ ὁ δεσπότης ὁ σὸς κέκληκε δῦρο.</p></sp>
<sp>
<speaker>Καρίων</speaker><p>
<lb />οὔκουν πάλαι δήπου λέγω; σὺ δ᾽ αὐτὸς οὐκ ἀκούεις.
<lb />ὁ δεσπότης γάρ φησιν ὑμᾶς ἡδέως ἅπαντας
<lb />ψυχροῦ βίου καὶ δυσκόλου ζήσειν ἀπαλλαγέντας.</p></sp>
<sp>
<speaker>Χορός</speaker><p>
<lb />ἔστιν δὲ δὴ τί καὶ πόθεν τὸ πρᾶγμα τοῦθ᾽ ὅ φησιν;</p></sp>
<sp>
<speaker>Καρίων</speaker><p>
<lb rend="displayNum" n="265" />ἔχων ἀφῖκται δεῦρο πρεσβύτην τιν᾽ ὦ πόνηροι
<lb />ῥυπῶντα κυφὸν ἄθλιον ῥυσὸν μαδῶντα νωδόν:
<lb />οἶμαι δὲ νὴ τὸν οὐρανὸν καὶ ψωλὸν αὐτὸν εἶναι.</p></sp>
<sp>
<speaker>Χορός</speaker><p>
<lb />ὦ χρυσὸν ἀγγείλας ἐπῶν πῶς φῄς; πάλιν φράσον μοι.
<lb />δηλοῖς γὰρ αὐτὸν σωρὸν ἥκειν χρημάτων ἔχοντα.</p></sp>
<sp>
<speaker>Καρίων</speaker><p>
<lb rend="displayNum" n="270" />πρεσβυτικῶν μὲν οὖν κακῶν ἔγωγ᾽ ἔχοντα σωρόν.</p></sp>
<sp>
<speaker>Χορός</speaker><p>
<lb />μῶν ἀξιοῖς φενακίσας ἔπειτ᾽ ἀπαλλαγῆναι
<lb />ἀζήμοις, καὶ ταῦτ᾽ ἐμοῦ βακτηρίαν ἔχοντος;</p></sp>
<sp>
<speaker>Καρίων</speaker><p>
<lb />πάντως γὰρ ἄνθρωπον φύσει τοιοῦτον ἐς τὰ πάντα
<lb />ἡγεῖσθέ μ᾽ εἶναι κοὐδὲν ἂν νομίζεθ᾽ ὑγιὲς εἰπεῖν;</p></sp>
<sp>
<speaker>Χορός</speaker><p>
<lb rend="displayNum" n="275" />ὡς σεμνὸς οὑπίτριπτος: αἱ κνῆμαι δέ σου βοῶσιν
<lb /><q direct="unspecified">ἰοὺ ἰού,</q> τὰς χοίνικας καὶ τὰς πέδας ποθοῦσαι.</p></sp>
<sp>
<speaker>Καρίων</speaker><p>
<lb />ἐν τῇ σορῷ νυνὶ λαχὸν τὸ γράμμα σου δικάζειν,
<lb />σὺ δ᾽ οὐ βαδίζεις, ὁ δὲ Χάρων τὸ ξύμβολον δίδωσιν.</p></sp>
<sp>
<speaker>Χορός</speaker><p>
<lb />διαρραγείης, ὡς μόθων εἶ καὶ φύσει κόβαλος,
<lb rend="displayNum" n="280" />ὅστις φενακίζεις, φράσαι δ᾽ οὔπω τέτληκας ἡμῖν,
<lb />οἳ πολλὰ μοχθήσαντες οὐκ οὔσης σχολῆς προθύμως
<lb />δεῦρ᾽ ἤλθομεν, πολλῶν θύμων ῥίζας διεκπερῶντες.</p></sp>
<sp>
<speaker>Καρίων</speaker><p>
<lb />ἀλλ᾽ οὐκέτ᾽ ἂν κρύψαιμι. τὸν Πλοῦτον γὰρ ὦνδρες ἥκει
<lb rend="displayNum" n="285" />ἄγων ὁ δεσπότης, ὃς ὑμᾶς πλουσίους ποιήσει.</p></sp>
<sp>
<speaker>Χορός</speaker><p>
<lb />ὄντως γὰρ ἔστι πλουσίοις ἡμῖν ἅπασιν εἶναι;</p></sp>
<sp>
<speaker>Καρίων</speaker><p>
<lb />νὴ τοὺς θεοὺς Μίδαις μὲν οὖν, ἢν ὦτ᾽ ὄνου λάβητε.</p></sp>
<sp>
<speaker>Χορός</speaker><p>
<lb />ὡς ἥδομαι καὶ τέρπομαι καὶ βούλομαι χορεῦσαι
<lb />ὑφ᾽ ἡδονῆς, εἴπερ λέγεις ὄντως σὺ ταῦτ᾽ ἀληθῆ.</p></sp></div1></body></text></TEI.2>