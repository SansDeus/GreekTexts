<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="651" unit="card" /></p></sp>
<sp>
<speaker>Γυνή</speaker><p>
<lb />μὴ δῆτ᾽ ἔμοιγ᾽ ἐς τὴν κεφαλήν.</p></sp>
<sp>
<speaker>Καρίων</speaker><p>
μὴ τἀγαθὰ
<lb />ἃ νῦν γεγένηται;</p></sp>
<sp>
<speaker>Γυνή</speaker><p>
μὴ μὲν οὖν τὰ πράγματα.</p></sp>
<sp>
<speaker>Καρίων</speaker><p>
<lb />ὡς γὰρ τάχιστ᾽ ἀφικόμεθα πρὸς τὸν θεὸν
<lb />ἄγοντες ἄνδρα τότε μὲν ἀθλιώτατον
<lb rend="displayNum" n="655" />νῦν δ᾽ εἴ τιν᾽ ἄλλον μακάριον κεὐδαίμονα,
<lb />πρῶτον μὲν αὐτὸν ἐπὶ θάλατταν ἤγομεν,
<lb />ἔπειτ᾽ ἐλοῦμεν.</p></sp>
<sp>
<speaker>Γυνή</speaker><p>
νὴ Δί᾽ εὐδαίμων ἄρ᾽ ἦν
<lb />ἀνὴρ γέρων ψυχρᾷ θαλάττῃ λούμενος.</p></sp>
<sp>
<speaker>Καρίων</speaker><p>
<lb />ἔπειτα πρὸς τὸ τέμενος ᾖμεν τοῦ θεοῦ.
<lb rend="displayNum" n="660" />ἐπεὶ δὲ βωμῷ πόπανα καὶ προθύματα
<lb />καθωσιώθη πέλανος Ἡφαίστου φλογί,
<lb />κατεκλίναμεν τὸν Πλοῦτον, ὥσπερ εἰκὸς ἦν:
<lb />ἡμῶν δ᾽ ἕκαστος στιβάδα παρεκαττύετο.</p></sp>
<sp>
<speaker>Γυνή</speaker><p>
<lb />ἦσαν δέ τινες κἄλλοι δεόμενοι τοῦ θεοῦ;</p></sp>
<sp>
<speaker>Καρίων</speaker><p>
<lb rend="displayNum" n="665" />εἷς μέν γε Νεοκλείδης, ὅς ἐστι μὲν τυφλός,
<lb />κλέπτων δὲ τοὺς βλέποντας ὑπερηκόντικεν:
<lb />ἕτεροί τε πολλοὶ παντοδαπὰ νοσήματα
<lb />ἔχοντες: ὡς δὲ τοὺς λύχνους ἀποσβέσας
<lb />ἡμῖν παρήγγειλεν καθεύδειν τοῦ θεοῦ
<lb rend="displayNum" n="670" />ὁ πρόπολος, εἰπών, ἤν τις αἴσθηται ψόφου
<lb />σιγᾶν, ἅπαντες κοσμίως κατεκείμεθα.
<lb />κἀγὼ καθεύδειν οὐκ ἐδυνάμην, ἀλλά με
<lb />ἀθάρης χύτρα τις ἐξέπληττε κειμένη
<lb />ὀλίγον ἄπωθεν τῆς κεφαλῆς του γρᾳδίου,
<lb rend="displayNum" n="675" />ἐφ᾽ ἣν ἐπεθύμουν δαιμονίως ἐφερπύσαι.
<lb />ἔπειτ᾽ ἀναβλέψας ὁρῶ τὸν ἱερέα
<lb />τοὺς φθοῖς ἀφαρπάζοντα καὶ τὰς ἰσχάδας
<lb />ἀπὸ τῆς τραπέζης τῆς ἱερᾶς: μετὰ τοῦτο δὲ
<lb />περιῆλθε τοὺς βωμοὺς ἅπαντας ἐν κύκλῳ,
<lb rend="displayNum" n="680" />εἴ που πόπανον εἴη τι καταλελειμμένον:
<lb />ἔπειτα ταῦθ᾽ ἥγιζεν ἐς σάκταν τινά.
<lb />κἀγὼ νομίσας πολλὴν ὁσίαν τοῦ πράγματος
<lb />ἐπὶ τὴν χύτραν τῆς ἀθάρης ἀνίσταμαι.</p></sp>
<sp>
<speaker>Γυνή</speaker><p>
<lb />ταλάντατ᾽ ἀνδρῶν οὐκ ἐδεδοίκεις τὸν θεόν;</p></sp>
<sp>
<speaker>Καρίων</speaker><p>
<lb rend="displayNum" n="685" />νὴ τοὺς θεοὺς ἔγωγε μὴ φθάσειέ με
<lb />ἐπὶ τὴν χύτραν ἐλθὼν ἔχων τὰ στέμματα:
<lb />ὁ γὰρ ἱερεὺς αὐτοῦ με προὐδιδάξατο.
<lb />τὸ γρᾴδιον δ᾽ ὡς ᾔσθετο δή μου τὸν ψόφον,
<lb />ἄρασ᾽ ὑφῄρει: κᾆτα συρίξας ἐγὼ
<lb rend="displayNum" n="690" />ὀδὰξ ἐλαβόμην ὡς παρείας ὢν ὄφις.
<lb />ἡ δ᾽ εὐθέως τὴν χεῖρα πάλιν ἀνέσπασεν,
<lb />κατέκειτο δ᾽ αὑτὴν ἐντυλίξασ᾽ ἡσυχῇ
<lb />ὑπὸ τοῦ δέους βδέουσα δριμύτερον γαλῆς.
<lb />κἀγὼ τότ᾽ ἤδη τῆς ἀθάρης πολλὴν ἔφλων:
<lb rend="displayNum" n="695" />ἔπειτ᾽ ἐπειδὴ μεστὸς ἦν, ἀνεπαλλόμην.</p></sp></div1></body></text></TEI.2>