<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="epirrheme" org="uniform" sample="complete"><sp><p><milestone ed="p" n="535" unit="card" /></p></sp>
<sp><speaker>Χρεμύλος</speaker><p>
<lb rend="displayNum" n="535" />σὺ γὰρ ἂν πορίσαι τί δύναι᾽ ἀγαθὸν φῴδων ἐκ βαλανείου
<lb />καὶ παιδαρίων ὑποπεινώντων καὶ γραι:δίων κολοσυρτόν;
<lb />φθειρῶν τ᾽ ἀριθμὸν καὶ κωνώπων καὶ ψυλλῶν οὐδὲ λέγω σοι
<lb />ὑπὸ τοῦ πλήθους, αἳ βομβοῦσαι περὶ τὴν κεφαλὴν ἀνιῶσιν,
<lb />ἐπεγείρουσαι καὶ φράζουσαι, <q direct="unspecified">πεινήσεις, ἀλλ᾽ ἐπανίστω.</q>
<lb rend="displayNum" n="540" />πρὸς δέ γε τούτοις ἀνθ᾽ ἱματίου μὲν ἔχειν ῥάκος: ἀντὶ δὲ κλίνης
<lb />στιβάδα σχοίνων κόρεων μεστήν, ἣ τοὺς εὕδοντας ἐγείρει:
<lb />καὶ φορμὸν ἔχειν ἀντὶ τάπητος σαπρόν: ἀντὶ δὲ προσκεφαλαίου
<lb />λίθον ἐυμεγέθη πρὸς τῇ κεφαλῇ: σιτεῖσθαι δ᾽ ἀντὶ μὲν ἄρτων
<lb />μαλάχης πτόρθους, ἀντὶ δὲ μάζης φυλλεῖ᾽ ἰσχνῶν ῥαφανίδων,
<lb rend="displayNum" n="545" />ἀντὶ δὲ θράνους στάμνου κεφαλὴν κατεαγότος, ἀντὶ δὲ μάκτρας
<lb />φιδάκνης πλευρὰν ἐρρωγυῖαν καὶ ταύτην. ἆρά γε πολλῶν
<lb />ἀγαθῶν πᾶσιν τοῖς ἀνθρὠποις ἀποφαίνω σ᾽ αἴτιον οὖσαν;</p></sp>
<sp><speaker>Πενία</speaker><p>
<lb />σὺ μὲν οὐ τὸν ἐμὸν βίον εἴρηκας, τὸν τῶν πτωχῶν δ᾽ ὑπεκρούσω.</p></sp>
<sp><speaker>Χρεμύλος</speaker><p>
<lb />οὐκοῦν δήπου τῆς Πτωχείας Πενίαν φαμὲν εἶναι ἀδελφήν.</p></sp>
<sp><speaker>Πενία</speaker><p>
<lb rend="displayNum" n="550" />ὑμεῖς γ᾽ οἵπερ καὶ Θρασυβούλῳ Διονύσιον εἶναι ὅμοιον.
<lb />ἀλλ᾽ οὐχ οὑμὸς τοῦτο πέπονθεν βίος οὐ μὰ Δί᾽, οὐδέ γε μέλλει.
<lb />πτωχοῦ μὲν γὰρ βίος, ὃν σὺ λέγεις, ζῆν ἐστιν μηδὲν ἔχοντα:
<lb />τοῦ δὲ πένητος ζῆν φειδόμενον καὶ τοῖς ἔργοις προς έχοντα,
<lb />περιγίγνεσθαι δ᾽ αὐτῷ μηδέν, μὴ μέντοι μηδ᾽ ἐπιλείπειν.</p></sp>
<sp><speaker>Χρεμύλος</speaker><p>
<lb rend="displayNum" n="555" />ὡς μακαρίτην ὦ Δάματερ τὸν βίον αὐτοῦ κατέλεξας,
<lb />εἰ φεισάμενος καὶ μοχθήσας καταλείψει μηδὲ ταφῆναι.</p></sp>
<sp><speaker>Πενία</speaker><p>
<lb />σκώπτειν πειρᾷ καὶ κωμῳδεῖν τοῦ σπουδάζειν ἀμελήσας,
<lb />οὐ γιγνώσκων ὅτι τοῦ Πλούτου παρέχω βελτίονας ἄνδρας
<lb />καὶ τὴν γνώμην καὶ τὴν ἰδέαν. παρὰ τῷ μὲν γὰρ ποδαγρῶντες
<lb rend="displayNum" n="560" />καὶ γαστρώδεις καὶ παχύκνημοι καὶ πίονές εἰσιν ἀσελγῶς,
<lb />παρ᾽ ἐμοὶ δ᾽ ἰσχνοὶ καὶ σφηκώδεις καὶ τοῖς ἐχθροῖς ἀνιαροί.</p></sp>
<sp><speaker>Χρεμύλος</speaker><p>
<lb />ἀπὸ τοῦ λιμοῦ γὰρ ἴσως αὐτοῖς τὸ σφηκῶδες σὺ πορίζεις.</p></sp>
<sp><speaker>Πενία</speaker><p>
<lb />περὶ σωφροσύνης ἤδη τοίνυν περανῶ σφῷν κἀναδιδάξω
<lb />ὅτι κοσμιότης οἰκεῖ μετ᾽ ἐμοῦ, τοῦ Πλούτου δ᾽ ἐστὶι ὑβρίζειν.</p></sp>
<sp><speaker>Χρεμύλος</speaker><p>
<lb rend="displayNum" n="565" />πάνυ γοῦν κλέπτειν κόσμιόν ἐστιν καὶ τοὺς τοίχους διορύττειν.</p></sp>
<sp><speaker>Βλεψίδημος</speaker><p>
<lb />†νὴ τὸν Δί᾽, εἰ δεῖ λαθεῖν αὐτόν, πῶς οὐχὶ κόσμιόν ἐστι;†</p></sp>
<sp><speaker>Πενία</speaker><p>
<lb />σκέψαι τοίνυν ἐν ταῖς πόλεσιν τοὺς ῥήτορας, ὡς ὁπόταν μὲν
<lb />ὦσι πένητες, περὶ τὸν δῆμον καὶ τὴν πόλιν εἰσὶ δίκαιοι,
<lb />πλουτήσαντες δ᾽ ἀπὸ τῶν κοινῶν παραχρῆμ᾽ ἄδικοι γεγένηνται,
<lb rend="displayNum" n="570" />ἐπιβουλεύουσί τε τῷ πλήθει καὶ τῷ δήμῳ πολεμοῦσιν.</p></sp>
<sp><speaker>Χρεμύλος</speaker><p>
<lb />ἀλλ᾽ οὐ ψεύδει τούτων γ᾽ οὐδέν, καίπερ σφόδρα βάσκανος οὖσα.
<lb />ἀτὰρ οὐχ ἧττόν γ᾽ οὐδὲν κλαύσει, μηδὲν ταύτῃ γε κομήσῃς,
<lb />ὁτιὴ ζητεῖς τοῦτ᾽ ἀναπείθειν ἡμᾶς, ὡς ἔστιν ἄμεινον
<lb />Πενία Πλούτου.</p></sp>
<sp><speaker>Πενία</speaker><p>
καὶ σύ γ᾽ ἐλέγξαι μ᾽ οὔπω δύνασαι περὶ τούτου,
<lb rend="displayNum" n="575" />ἀλλὰ φλυαρεῖς καὶ πτερυγίζεις.</p></sp>
<sp><speaker>Χρεμύλος</speaker><p>
καὶ πῶς φεύγουσί σ᾽ ἅπαντες;</p></sp>
<sp><speaker>Πενία</speaker><p>
<lb />ὅτι βελτίους αὐτοὺς ποιῶ. σκέψασθαι δ᾽ ἔστι μάλιστα
<lb />ἀπὸ τῶν παίδων: τοὺς γὰρ πατέρας φεύγουσι φρονοῦντας ἄριστα
<lb />αὐτοῖς. οὕτω διαγιγνώσκειν χαλεπὸν πρᾶγμ᾽ ἐστὶ δίκαιον.</p></sp>
<sp><speaker>Χρεμύλος</speaker><p>
<lb />τὸν Δία φήσεις ἆρ᾽ οὐκ ὀρθῶς διαγιγνώσκειν τὸ κράτιστον:
<lb rend="displayNum" n="580" />κἀκεῖνος γὰρ τὸν Πλοῦτον ἔχει.</p></sp>
<sp><speaker>Βλεψίδημος</speaker><p>
ταύτην δ᾽ ἡμῖν ἀποπέμπει.</p></sp>
<sp><speaker>Πενία</speaker><p>
<lb />ἀλλ᾽ ὦ Κρονικαῖς λήμαις ὄντως λημῶντες τὰς φρένας ἄμφω,
<lb />ὁ Ζεὺς δήπου πένεται, καὶ τοῦτ᾽ ἤδη φανερῶς σε διδάξω.
<lb />εἰ γὰρ ἐπλούτει, πῶς ἂν ποιῶν τὸν Ὀλυμπικὸν αὐτὸς ἀγῶνα
<lb />ἵνα τοὺς Ἕλληνας ἅπαντας ἀεὶ δι᾽ ἔτους πέμπτου ξυναγείρει,
<lb rend="displayNum" n="585" />ἀνεκήρυττεν τῶν ἀσκητῶν τοὺς νικῶντας στεφανώσας
<lb />κοτίνου στεφάνῳ; καίτοι χρυσῷ μᾶλλον ἐχρῆν, εἴπερ ἐπλούτει.</p></sp>
<sp><speaker>Χρεμύλος</speaker><p>
<lb />οὐκοῦν τούτῳ δήπου δηλοῖ τιμῶν τὸν Πλοῦτον ἐκεῖνος:
<lb />φειδόμενος γὰρ καὶ βουλόμενος τούτου μηδὲν δαπανᾶσθαι,
<lb />λήροις ἀναδῶν τοὺς νικῶντας τὸν Πλοῦτον ἐᾷ παρ᾽ ἑαυτῷ.</p></sp>
<sp><speaker>Πενία</speaker><p>
<lb rend="displayNum" n="590" />πολὺ τῆς Πενίας πρᾶγμ᾽ αἴσχιον ζητεῖς αὐτῷ περιάψαι,
<lb />εἰ πλούσιος ὢν ἀνελεύθερός ἐσθ᾽ οὑτωσὶ καὶ φιλοκερδής.</p></sp>
<sp><speaker>Χρεμύλος</speaker><p>
<lb />ἀλλὰ σέ γ᾽ ὁ Ζεὺς ἐξολέσειεν κοτίνου στεφάνῳ στεφανώσας.</p></sp>
<sp><speaker>Πενία</speaker><p>
<lb />τὸ γὰρ ἀντιλέγειν τολμᾶν ὑμᾶς ὡς οὐ πάντ᾽ ἔστ᾽ ἀγάθ᾽ ὑμῖν
<lb />διὰ τὴν Πενίαν.</p></sp>
<sp><speaker>Χρεμύλος</speaker><p>
παρὰ τῆς Ἑκάτης ἔξεστιν τοῦτο πυθέσθαι,
<lb rend="displayNum" n="595" />εἴτε τὸ πλουτεῖν εἴτε τὸ πεινῆν βέλτιον. φησὶ γὰρ αὕτη
<lb />τοὺς μὲν ἔχοντας καὶ πλουτοῦντας δεῖπνον κατὰ μῆν᾽ ἀποπέμπειν,
<lb />τοὺς δὲ πένητας τῶν ἀνθρώπων ἁρπάζειν πρὶν καταθεῖναι.</p></sp></div2></div1></body></text></TEI.2>