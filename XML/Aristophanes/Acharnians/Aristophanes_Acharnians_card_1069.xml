<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="1069" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Χορός</speaker><p>
<lb />καὶ μὴν ὁδί τις τὰς ὀφρῦς ἀνεσπακὼς:
<lb rend="displayNum" n="1070" />ὥσπερ τι δεινὸν ἀγγελῶν ἐπείγεται.</p></sp>
<sp>
<speaker>Ἄγγελος Α</speaker><p>
<lb />ἰὼ πόνοι τε καὶ μάχαι καὶ Λάμαχοι.</p></sp>
<sp>
<speaker>Λάμαχος</speaker><p>
<lb />τίς ἀμφὶ χαλκοφάλαρα δώματα κτυπεῖ;</p></sp>
<sp>
<speaker>Ἄγγελος Α</speaker><p>
<lb />ἰέναι σ᾽ ἐκέλευον οἱ στρατηγοὶ τήμερον
<lb />ταχέως λαβόντα τοὺς λόχους καὶ τοὺς λόφους:
<lb rend="displayNum" n="1075" />κἄπειτα τηρεῖν νειφόμενον τὰς ἐσβολάς.
<lb />ὑπὸ τοὺς Χοᾶς γὰρ καὶ Χύτρους αὐτοῖσί τις
<lb />ἤγγειλε λῃστὰς ἐμβαλεῖν Βοιωτίους.</p></sp>
<sp>
<speaker>Λάμαχος</speaker><p>
<lb />ἰὼ στρατηγοὶ πλείονες ἢ βελτίονες.
<lb />οὐ δεινὰ μὴ 'ξεῖναί με μηδ᾽ ἑορτάσαι;</p></sp>
<sp>
<speaker>Δικαιόπολις</speaker><p>
<lb rend="displayNum" n="1080" />ἰὼ στράτευμα πολεμολαμαχαϊκόν.</p></sp>
<sp>
<speaker>Λάμαχος</speaker><p>
<lb />οἴμοι κακοδαίμων καταγελᾷς ἤδη σύ μου.</p></sp>
<sp>
<speaker>Δικαιόπολις</speaker><p>
<lb />βούλει μάχεσθαι Γηρυόνῃ τετραπτίλῳ;</p></sp>
<sp>
<speaker>Λάμαχος</speaker><p>
<lb />αἰαῖ
<lb />οἵαν ὁ κῆρυξ ἀγγελίαν ἤγγειλέ μοι.</p></sp>
<sp>
<speaker>Δικαιόπολις</speaker><p>
<lb />αἰαῖ τίνα δ᾽ αὖ μοι προστρέχει τις ἀγγελῶν;</p></sp>
<sp>
<speaker>Ἄγγελος Β</speaker><p>
<lb rend="displayNum" n="1085" />Δικαιόπολι.</p></sp>
<sp>
<speaker>Δικαιόπολις</speaker><p>
τί ἔστιν;</p></sp>
<sp><speaker>Ἄγγελος Β</speaker><p>
ἐπὶ δεῖπνον ταχὺ
<lb />βάδιζε τὴν κίστην λαβὼν καὶ τὸν χοᾶ.
<lb />ὁ τοῦ Διονύσου γάρ σ᾽ ἱερεὺς μεταπέμπεται.
<lb />ἀλλ᾽ ἐγκόνει: δειπνεῖν κατακωλύεις πάλαι.
<lb />τὰ δ᾽ ἄλλα πάντ᾽ ἐστὶν παρεσκευασμένα,
<lb rend="displayNum" n="1090" />κλῖναι τράπεζαι προσκεφάλαια στρώματα
<lb />στέφανοι μύρον τραγήμαθ᾽, αἱ πόρναι πάρα,
<lb />ἄμυλοι πλακοῦντες σησαμοῦντες ἴτρια,
<lb />ὀρχηστρίδες, τὰ φίλταθ᾽ Ἁρμοδίου, καλαί.
<lb />ἀλλ᾽ ὡς τάχιστα σπεῦδε.</p></sp>
<sp>
<speaker>Λάμαχος</speaker><p>
κακοδαίμων ἐγώ.</p></sp></div1></body></text></TEI.2>