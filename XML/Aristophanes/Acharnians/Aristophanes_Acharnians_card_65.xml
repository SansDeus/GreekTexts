<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="65" unit="card" /></p></sp>
<sp>
<speaker>Πρέσβυς</speaker><p>
<lb rend="displayNum" n="65" />ἐπέμψαθ᾽ ἡμᾶς ὡς βασιλέα τὸν μέγαν
<lb />μισθὸν φέροντας δύο δραχμὰς τῆς ἡμέρας
<lb />ἐπ᾽ Εὐθυμένους ἄρχοντος.</p></sp>
<sp>
<speaker>Δικαιόπολις</speaker><p>
οἴμοι τῶν δραχμῶν.</p></sp>
<sp>
<speaker>Πρέσβυς</speaker><p>
<lb />καὶ δῆτ᾽ ἐτρυχόμεσθα διὰ Καϋστρίων
<lb />πεδίων ὁδοιπλανοῦντες ἐσκηνημένοι,
<lb rend="displayNum" n="70" />ἐφ᾽ ἁρμαμαξῶν μαλθακῶς κατακείμενοι,
<lb />ἀπολλύμενοι.</p></sp>
<sp>
<speaker>Δικαιόπολις</speaker><p>
σφόδρα γὰρ ἐσῳζόμην ἐγὼ
<lb />παρὰ τὴν ἔπαλξιν ἐν φορυτῷ κατακείμενος.</p></sp>
<sp>
<speaker>Πρέσβυς</speaker><p>
<lb />ξενιζόμενοι δὲ πρὸς βίαν ἐπίνομεν
<lb />ἐξ ὑαλίνων ἐκπωμάτων καὶ χρυσίδων
<lb rend="displayNum" n="75" />ἄκρατον οἶνον ἡδύν.</p></sp>
<sp>
<speaker>Δικαιόπολις</speaker><p>
ὦ Κραναὰ πόλις
<lb />ἆρ᾽ αἰσθάνει τὸν κατάγελων τῶν πρέσβεων;</p></sp>
<sp>
<speaker>Πρέσβυς</speaker><p>
<lb />οἱ βάρβαροι γὰρ ἄνδρας ἡγοῦνται μόνους
<lb />τοὺς πλεῖστα δυναμένους καταφαγεῖν καὶ πιεῖν.</p></sp>
<sp>
<speaker>Δικαιόπολις</speaker><p>
<lb />ἡμεῖς δὲ λαικαστάς τε καὶ καταπύγονας.</p></sp>
<sp>
<speaker>Πρέσβυς</speaker><p>
<lb rend="displayNum" n="80" />ἔτει τετάρτῳ δ᾽ ἐς τὰ βασίλει᾽ ἤλθομεν:
<lb />ἀλλ᾽ εἰς ἀπόπατον ᾤχετο στρατιὰν λαβών,
<lb />κἄχεζεν ὀκτὼ μῆνας ἐπὶ χρυσῶν ὀρῶν.</p></sp>
<sp>
<speaker>Δικαιόπολις</speaker><p>
<lb />πόσου δὲ τὸν πρωκτὸν χρόνου ξυνήγαγεν;</p></sp>
<sp>
<speaker>Πρέσβυς</speaker><p>
<lb />τῇ πανσελήνῳ: κᾆτ᾽ ἀπῆλθεν οἴκαδε.
<lb rend="displayNum" n="85" />εἶτ᾽ ἐξένιζε: παρετίθει δ᾽ ἡμῖν ὅλους
<lb />ἐκ κριβάνου βοῦς.</p></sp>
<sp>
<speaker>Δικαιόπολις</speaker><p>
καὶ τίς εἶδε πώποτε
<lb />βοῦς κριβανίτας; τῶν ἀλαζονευμάτων.</p></sp>
<sp>
<speaker>Πρέσβυς</speaker><p>
<lb />καὶ ναὶ μὰ Δί᾽ ὄρνιν τριπλάσιον Κλεωνύμου
<lb />παρέθηκεν ἡμῖν: ὄνομα δ᾽ ἦν αὐτῷ φέναξ.</p></sp>
<sp>
<speaker>Δικαιόπολις</speaker><p>
<lb rend="displayNum" n="90" />ταῦτ᾽ ἄρ ἐφενάκιζες σὺ δύο δραχμὰς φέρων.</p></sp>
<sp>
<speaker>Πρέσβυς</speaker><p>
<lb />καὶ νῦν ἄγοντες ἥκομεν Ψευδαρτάβαν,
<lb />τὸν βασιλέως ὀφθαλμόν.</p></sp>
<sp>
<speaker>Δικαιόπολις</speaker><p>
ἐκκόψειέ γε
<lb />κόραξ πατάξας, τόν τε σὸν τοῦ πρέσβεως.</p></sp>
<sp>
<speaker>Κῆρυξ</speaker><p>
<lb />ὁ βασιλέως ὀφθαλμός.</p></sp>
<sp>
<speaker>Δικαιόπολις</speaker><p>
ὦναξ Ἡράκλεις.
<lb rend="displayNum" n="95" />πρὸς τῶν θεῶν ἄνθρωπε ναύφαρκτον βλέπεις;
<lb />ἢ περὶ ἄκραν κάμπτων νεώσοικον σκοπεῖς;
<lb />ἄσκωμ᾽ ἔχεις που περὶ τὸν ὀφθαλμὸν κάτω.</p></sp>
<sp>
<speaker>Πρέσβυς</speaker><p>
<lb />ἄγε δὴ σὺ βασιλεὺς ἅττα σ᾽ ἀπέπεμψεν φράσον
<lb />λέξοντ᾽ Ἀθηναίοισιν ὦ Ψευδαρτάβα.</p></sp></div1></body></text></TEI.2>