<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="134" unit="card" /></p></sp>
<sp>
<speaker>Κῆρυξ</speaker><p>
<lb />προσίτω Θέωρος ὁ παρὰ Σιτάλκους.</p></sp>
<sp>
<speaker>Θέωρος</speaker><p>
ὁδί.</p></sp>
<sp>
<speaker>Δικαιόπολις</speaker><p>
<lb rend="displayNum" n="135" />ἕτερος ἀλαζὼν οὗτος ἐσκηρύττεται.</p></sp>
<sp>
<speaker>Θέωρος</speaker><p>
<lb />χρόνον μὲν οὐκ ἂν ἦμεν ἐν Θρᾴκῃ πολύν—</p></sp>
<sp>
<speaker>Δικαιόπολις</speaker><p>
<lb />μὰ Δί᾽ οὐκ ἄν, εἰ μισθόν γε μὴ 'φερες πολύν.</p></sp>
<sp>
<speaker>Θέωρος</speaker><p>
<lb />εἰ μὴ κατένειψε χιόνι τὴν Θρᾴκην ὅλην
<lb />καὶ τοὺς ποταμοὺς ἔπηξ᾽,
ὑπ᾽ αὐτὸν τὸν χρόνον,
<lb rend="displayNum" n="140" />ὅτ᾽ ἐνθαδὶ Θέογνις ἠγωνίζετο.
<lb />τοῦτον μετὰ Σιτάλκους ἔπινον τὸν χρόνον:
<lb />καὶ δῆτα φιλαθήναιος ἦν ὑπερφυῶς,
<lb />ὑμῶν τ᾽ ἐραστὴς ἦν ἀληθὴς ὥστε καὶ
<lb />ἐν τοῖσι τοίχοις ἔγραφ᾽, Ἀθηναῖοι καλοί.
<lb rend="displayNum" n="145" />ὁ δ᾽ υἱός, ὃν Ἀθηναῖον ἐπεποιήμεθα,
<lb />ἤρα φαγεῖν ἀλλᾶντας ἐξ Ἀπατουρίων,
<lb />καὶ τὸν πατέρ᾽ ἠντεβόλει βοηθεῖν τῇ πάτρᾳ:
<lb />ὁ δ᾽ ὤμοσε σπένδων βοηθήσειν ἔχων
<lb />στρατιὰν τοσαύτην ὥστ᾽ Ἀθηναίους ἐρεῖν,
<lb rend="displayNum" n="150" />ὅσον τὸ χρῆμα παρνόπων προσέρχεται.</p></sp>
<sp>
<speaker>Δικαιόπολις</speaker><p>
<lb />κάκιστ᾽ ἀπολοίμην, εἴ τι τούτων πείθομαι
<lb />ὧν εἶπας ἐνταυθοῖ σὺ πλὴν τῶν παρνόπων.</p></sp>
<sp>
<speaker>Θέωρος</speaker><p>
<lb />καὶ νῦν ὅπερ μαχιμώτατον Θρᾳκῶν ἔθνος
<lb />ἔπεμψεν ὑμῖν.</p></sp>
<sp>
<speaker>Δικαιόπολις</speaker><p>
τοῦτο μέν γ᾽ ἤδη σαφές.</p></sp>
<sp>
<speaker>Κῆρυξ</speaker><p>
<lb rend="displayNum" n="155" />οἱ Θρᾷκες ἴτε δεῦρ᾽, οὓς Θέωρος ἤγαγεν.</p></sp>
<sp>
<speaker>Δικαιόπολις</speaker><p>
<lb />τουτὶ τί ἐστι τὸ κακόν;</p></sp>
<sp>
<speaker>Θέωρος</speaker><p>
Ὀδομάντων στρατός.</p></sp>
<sp>
<speaker>Δικαιόπολις</speaker><p>
<lb />ποίων Ὀδομάντων; εἰπέ μοι τουτὶ τί ἦν;
<lb />τίς τῶν Ὀδομάντων τὸ πέος ἀποτεθρίακεν;</p></sp>
<sp>
<speaker>Θέωρος</speaker><p>
<lb />τούτοις ἐάν τις δύο δραχμὰς μισθὸν διδῷ,
<lb rend="displayNum" n="160" />καταπελτάσονται τὴν Βοιωτίαν ὅλην.</p></sp>
<sp>
<speaker>Δικαιόπολις</speaker><p>
<lb />τοισδὶ δύο δραχμὰς τοῖς ἀπεψωλημένοις;
<lb />ὑποστένοι μέντἂν ὁ θρανίτης λεὼς
<lb />ὁ σωσίπολις. οἴμοι τάλας ἀπόλλυμαι,
<lb />ὑπὸ τῶν Ὀδομάντων τὰ σκόροδα πορθούμενος.
<lb />οὐ καταβαλεῖτε τὰ σκόροδ᾽;</p></sp>
<sp>
<speaker>Θέωρος</speaker><p>
ὦ μόχθηρε σὺ
<lb rend="displayNum" n="166" />οὐ μὴ πρόσει τούτοισιν ἐσκοροδισμένοις.</p></sp>
<sp>
<speaker>Δικαιόπολις</speaker><p>
<lb />ταυτὶ περιείδεθ᾽ οἱ πρυτάνεις πάσχοντά με
<lb />ἐν τῇ πατρίδι καὶ ταῦθ᾽ ὑπ᾽ ἀνδρῶν βαρβάρων;
<lb />ἀλλ᾽ ἀπαγορεύω μὴ ποιεῖν ἐκκλησίαν
<lb rend="displayNum" n="170" />τοῖς Θρᾳξὶ περὶ μισθοῦ: λέγω δ᾽ ὑμῖν ὅτι
<lb />διοσημία 'στὶ καὶ ῥανὶς βέβληκέ με.
</p></sp></div1></body></text></TEI.2>