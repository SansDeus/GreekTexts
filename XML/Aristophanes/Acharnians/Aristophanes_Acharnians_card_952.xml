<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="952" unit="card" /></p></sp>
<sp>
<speaker>Δικαιόπολις</speaker><p>
<lb />μόλις γ᾽ ἐνέδησα τὸν κακῶς ἀπολούμενον.
<lb />αἴρου λαβὼν τὸν κέραμον ὦ Βοιώτιε.</p></sp>
<sp>
<speaker>Βοιωτός</speaker><p>
<lb />ὑπόκυπτε τὰν τύλαν ἰὼν Ἰσμήνιχε.</p></sp>
<sp>
<speaker>Δικαιόπολις</speaker><p>
<lb rend="displayNum" n="955" />χὤπως κατοίσεις αὐτὸν εὐλαβούμενος.
<lb />πάντως μὲν οἴσεις οὐδὲν ὑγιές, ἀλλ᾽ ὅμως:
<lb />κἂν τοῦτο κερδήνῃς ἄγων τὸ φορτίον,
<lb />εὐδαιμονήσεις συκοφαντῶν γ᾽ οὕνεκα.</p></sp></div2></div1>
<div1 type="Episode" org="uniform" sample="complete">
<sp>
<speaker>Θεράπων Λαμάχου</speaker><p>
<lb />Δικαιόπολι.</p></sp>
<sp>
<speaker>Δικαιόπολις</speaker><p>
τίς ἔστι; τί με βωστρεῖς;</p></sp>
<sp>
<speaker>Θεράπων Λαμάχου</speaker><p>
<lb />ὅ τι;
<lb rend="displayNum" n="960" />ἐκέλευε Λάμαχός σε ταυτησὶ δραχμῆς
<lb />ἐς τοὺς Χοᾶς αὑτῷ μεταδοῦναι τῶν κιχλῶν,
<lb />τριῶν δραχμῶν δ᾽ ἐκέλευε Κωπᾷδ᾽ ἔγχελυν.</p></sp>
<sp>
<speaker>Δικαιόπολις</speaker><p>
<lb />ὁ ποῖος οὗτος Λάμαχος τὴν ἔγχελυν;</p></sp>
<sp>
<speaker>Θεράπων Λαμάχου</speaker><p>
<lb />ὁ δεινός, ὁ ταλαύρινος, ὃς τὴν Γοργόνα
<lb rend="displayNum" n="965" />πάλλει κραδαίνων τρισὶ κατάσκιος λόφοις.</p></sp>
<sp>
<speaker>Δικαιόπολις</speaker><p>
<lb />οὐκ ἂν μὰ Δί᾽ εἰ δοίη γέ μοι τὴν ἀσπίδα:
<lb />ἀλλ᾽ ἐπὶ ταρίχει τοὺς λόφους κραδαινέτω:
<lb />ἢν δ᾽ ἀπολιγαίνῃ, τοὺς ἀγορανόμους καλῶ.
<lb />ἐγὼ δ᾽ ἐμαυτῷ τόδε λαβὼν τὸ φορτίον
<lb rend="displayNum" n="970" />εἴσειμ᾽ ὑπαὶ πτερύγων κιχλᾶν καὶ κοψίχων.
</p></sp></div1></body></text></TEI.2>