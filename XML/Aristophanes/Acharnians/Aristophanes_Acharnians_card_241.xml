<?xml version="1.0" encoding="utf-8"?>
<TEI.2><text><body><milestone ed="p" n="241" unit="card" />
<div1 type="Lyric-Scene" org="uniform" sample="complete">
<sp>
<speaker>Δικαιόπολις</speaker><p>
<lb />εὐφημεῖτε, εὐφημεῖτε.
<lb />προΐτω σ᾽ τὸ πρόσθεν ὀλίγον ἡ κανηφόρος:
<lb />ὁ Ξανθίας τὸν φαλλὸν ὀρθὸν στησάτω.
<lb />κατάθου τὸ κανοῦν ὦ θύγατερ, ἵν᾽ ἀπαρξώμεθα.</p></sp>
<sp>
<speaker>Θυγάτηρ</speaker><p>
<lb rend="displayNum" n="245" />ὦ μῆτερ ἀνάδος δεῦρο τὴν ἐτνήρυσιν,
<lb />ἵν᾽ ἔτνος καταχέω τοὐλατῆρος τουτουί.</p></sp>
<sp>
<speaker>Δικαιόπολις</speaker><p>
<lb />καὶ μὴν καλόν γ᾽ ἔστ᾽: ὦ Διόνυσε δέσποτα
<lb />κεχαρισμένως σοι τήνδε τὴν πομπὴν ἐμὲ
<lb />πέμψαντα καὶ θύσαντα μετὰ τῶν οἰκετῶν
<lb rend="displayNum" n="250" />ἀγαγεῖν τυχηρῶς τὰ κατ᾽ ἀγροὺς Διονύσια,
<lb />στρατιᾶς ἀπαλλαχθέντα: τὰς σπονδὰς δέ μοι
<lb />καλῶς ξυνενεγκεῖν τὰς τριακοντούτιδας.
<lb />ἄγ᾽ ὦ θύγατερ ὅπως τὸ κανοῦν καλὴ καλῶς
<lb />οἴσεις βλέπουσα θυμβροφάγον. ὡς μακάριος
<lb rend="displayNum" n="255" />ὅστις σ᾽ ὀπύσει κἀκποιήσεται γαλᾶς
<lb />σοῦ μηδὲν ἥττους βδεῖν, ἐπειδὰν ὄρθρος ᾖ.
<lb />πρόβαινε, κἀν τὤχλῳ φυλάττεσθαι σφόδρα
<lb />μή τις λαθών σου περιτράγῃ τὰ χρυσία.
<lb />ὦ Ξανθία, σφῷν δ᾽ ἐστὶν ὀρθὸς ἑκτέος
<lb rend="displayNum" n="260" />ὁ φαλλὸς ἐξόπισθε τῆς κανηφόρου:
<lb />ἐγὼ δ᾽ ἀκολουθῶν ᾁσομαι τὸ φαλλικόν:
<lb />σὺ δ᾽ ὦ γύναι θεῶ μ᾽ ἀπὸ τοῦ τέγους. πρόβα. </p></sp></div1></body></text></TEI.2>