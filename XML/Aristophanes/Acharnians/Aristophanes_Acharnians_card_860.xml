<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="strophe" n="4" org="uniform" sample="complete"><sp><p><milestone ed="p" n="860" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Βοιωτός</speaker><p>
<lb rend="displayNum" n="860" />ἴττω Ἡρακλῆς ἔκαμόν γα τὰν τύλαν κακῶς:
<lb />κατάθου τὺ τὰν γλάχων᾽ ἀτρέμας Ἰσμηνία:
<lb />ὑμὲς δ᾽ ὅσοι Θείβαθεν αὐληταὶ πάρα
<lb />τοῖς ὀστίνοις φυσῆτε τὸν πρωκτὸν κυνός.</p></sp>
<sp>
<speaker>Δικαιόπολις</speaker><p>
<lb />παῦ᾽ ἐς κόρακας. οἱ σφῆκες οὐκ ἀπὸ τῶν θυρῶν;
<lb rend="displayNum" n="865" />πόθεν προσέπτονθ᾽ οἱ κακῶς ἀπολούμενοι
<lb />ἐπὶ τὴν θύραν μοι Χαιριδῆς βομβαύλιοι;</p></sp>
<sp>
<speaker>Βοιωτός</speaker><p>
<lb />νεὶ τὸν Ἰόλαον ἐπεχαρίττα γ᾽ ὦ ξένε:
<lb />Θείβαθε γὰρ φυσᾶντες ἐξόπισθέ μου
<lb />τἄνθια τᾶς γλάχωνος ἀπέκιξαν χαμαί.
<lb rend="displayNum" n="870" />ἀλλ᾽ εἴ τι βούλει, πρίασο τῶν ἐγὼ φέρω
<lb />τῶν ὀρταλίχων ἢ τῶν τετραπτερυλλίδων.</p></sp>
<sp>
<speaker>Δικαιόπολις</speaker><p>
<lb />ὦ χαῖρε κολλικοφάγε Βοιωτίδιον.
<lb />τί φέρεις;</p></sp>
<sp>
<speaker>Βοιωτός</speaker><p>
ὅσ᾽ ἐστὶν ἀγαθὰ Βοιωτοῖς ἁπλῶς,
<lb />ὀρίγανον γλαχὼ ψιάθως θρυαλλίδας
<lb rend="displayNum" n="875" />νάσσας κολοιὼς ἀτταγᾶς φαλαρίδας
<lb />τροχίλως κολύμβως.</p></sp>
<sp>
<speaker>Δικαιόπολις</speaker><p>
ὡσπερεὶ χειμὼν ἄρα
<lb />ὀρνιθίας ἐς τὴν ἀγορὰν ἐλήλυθας.</p></sp>
<sp>
<speaker>Βοιωτός</speaker><p>
<lb />καὶ μὰν φέρω χᾶνας λαγὼς ἀλώπεκας
<lb />σκάλοπας ἐχίνως αἰελούρως πικτίδας
<lb rend="displayNum" n="880" />ἰκτῖδας ἐνύδρως ἐγχέλεις Κωπαΐδας.</p></sp>
<sp>
<speaker>Δικαιόπολις</speaker><p>
<lb />ὦ τερπνότατον σὺ τέμαχος ἀνθρώποις φέρων,
<lb />δός μοι προσειπεῖν, εἰ φέρεις, τὰς ἐγχέλεις.</p></sp>
<sp>
<speaker>Βοιωτός</speaker><p>
<lb />πρέσβειρα πεντήκοντα Κωπᾴδων κορᾶν,
<lb />ἔκβαθι τῶδε κἠπιχάριτται τῷ ξένῳ.</p></sp>
<sp>
<speaker>Δικαιόπολις</speaker><p>
<lb rend="displayNum" n="885" />ὦ φιλτάτη σὺ καὶ πάλαι ποθουμένη,
<lb />ἦλθες ποθεινὴ μὲν τρυγῳδικοῖς χοροῖς,
<lb />φίλη δὲ Μορύχῳ. δμῶες ἐξενέγκατε
<lb />τὴν ἐσχάραν μοι δεῦρο καὶ τὴν ῥιπίδα.
<lb />σκέψασθε παῖδες τὴν ἀρίστην ἔγχελυν,
<lb rend="displayNum" n="890" />ἥκουσαν ἕκτῳ μόλις ἔτει ποθουμένην:
<lb />προσείπατ᾽ αὐτὴν ὦ τέκν᾽: ἄνθρακας δ᾽ ἐγὼ
<lb />ὑμῖν παρέξω τῆσδε τῆς ξένης χάριν.
<lb />ἀλλ᾽ ἔσφερ᾽ αὐτήν: μηδὲ γὰρ θανών ποτε
<lb />σοῦ χωρὶς εἴην ἐντετευτλανωμένης.
</p></sp></div1></body></text></TEI.2>