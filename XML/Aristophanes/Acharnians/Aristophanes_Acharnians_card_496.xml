<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="iambics" org="uniform" sample="complete"><milestone ed="p" n="496" unit="card" />
<sp n="*dikaio/polos">
<speaker>Δικαιόπολις</speaker><p>
<lb />μή μοι φθονήσητ᾽ ἄνδρες οἱ θεώμενοι,
<lb />εἰ πτωχὸς ὢν ἔπειτ᾽ ἐν Ἀθηναίοις λέγειν
<lb />μέλλω περὶ τῆς πόλεως, τρυγῳδίαν ποιῶν.
<lb rend="displayNum" n="500" />τὸ γὰρ δίκαιον οἶδε καὶ τρυγῳδία.
<lb />ἐγὼ δὲ λέξω δεινὰ μὲν δίκαια δέ.
<lb />οὐ γάρ με νῦν γε διαβαλεῖ Κλέων ὅτι
<lb />ξένων παρόντων τὴν πόλιν κακῶς λέγω.
<lb />αὐτοὶ γάρ ἐσμεν οὑπὶ Ληναίῳ τ᾽ ἀγών,
<lb rend="displayNum" n="505" />κοὔπω ξένοι πάρεισιν: οὔτε γὰρ φόροι
<lb />ἥκουσιν οὔτ᾽ ἐκ τῶν πόλεων οἱ ξύμμαχοι:
<lb />ἀλλ᾽ ἐσμὲν αὐτοὶ νῦν γε περιεπτισμένοι:
<lb />τοὺς γὰρ μετοίκους ἄχυρα τῶν ἀστῶν λέγω.
<lb />ἐγὼ δὲ μισῶ μὲν Λακεδαιμονίους σφόδρα,
<lb rend="displayNum" n="510" />καὐτοῖς ὁ Ποσειδῶν οὑπὶ Ταινάρῳ θεὸς
<lb />σείσας ἅπασιν ἐμβάλοι τὰς οἰκίας:
<lb />κἀμοὶ γάρ ἐστ᾽ ἀμπέλια διακεκομμένα.
<lb />ἀτὰρ φίλοι γὰρ οἱ παρόντες ἐν λόγῳ,
<lb />τί ταῦτα τοὺς Λάκωνας αἰτιώμεθα;
<lb rend="displayNum" n="515" />ἡμῶν γὰρ ἄνδρες, κοὐχὶ τὴν πόλιν λέγω,
<lb />μέμνησθε τοῦθ᾽ ὅτι οὐχὶ τὴν πόλιν λέγω,
<lb />ἀλλ᾽ ἀνδράρια μοχθηρά, παρακεκομμένα,
<lb />ἄτιμα καὶ παράσημα καὶ παράξενα,
<lb />ἐσυκοφάντει Μεγαρέων τὰ χλανίσκια:
<lb rend="displayNum" n="520" />κεἴ που σίκυον ἴδοιεν ἢ λαγῴδιον
<lb />ἢ χοιρίδιον ἢ σκόροδον ἢ χόνδρους ἅλας,
<lb />ταῦτ᾽ ἦν Μεγαρικὰ κἀπέπρατ᾽ αὐθημερόν.
<lb />καὶ ταῦτα μὲν δὴ σμικρὰ κἀπιχώρια,
<lb />πόρνην δὲ Σιμαίθαν ἰόντες Μεγαράδε
<lb rend="displayNum" n="525" />νεανίαι κλέπτουσι μεθυσοκότταβοι:
<lb />κᾆθ᾽ οἱ Μεγαρῆς ὀδύναις πεφυσιγγωμένοι
<lb />ἀντεξέκλεψαν Ἀσπασίας πόρνα δύο:
<lb />κἀντεῦθεν ἀρχὴ τοῦ πολέμου κατερράγη
<lb />Ἕλλησι πᾶσιν ἐκ τριῶν λαικαστριῶν.
<lb rend="displayNum" n="530" />ἐντεῦθεν ὀργῇ Περικλέης οὑλύμπιος
<lb />ἤστραπτ᾽ ἐβρόντα ξυνεκύκα τὴν Ἑλλάδα,
<lb />ἐτίθει νόμους ὥσπερ σκόλια γεγραμμένους,
<lb />ὡς χρὴ Μεγαρέας μήτε γῇ μήτ᾽ ἐν ἀγορᾷ
<lb />μήτ᾽ ἐν θαλάττῃ μήτ᾽ ἐν οὐρανῷ μένειν.
<lb rend="displayNum" n="535" />ἐντεῦθεν οἱ Μεγαρῆς, ὅτε δὴ 'πείνων βάδην,
<lb />Λακεδαιμονίων ἐδέοντο τὸ ψήφισμ᾽ ὅπως
<lb />μεταστραφείη τὸ διὰ τὰς λαικαστρίας:
<lb />κοὐκ ἠθέλομεν ἡμεῖς δεομένων πολλάκις.
<lb />κἀντεῦθεν ἤδη πάταγος ἦν τῶν ἀσπίδων.
<lb rend="displayNum" n="540" />ἐρεῖ τις, οὐ χρῆν: ἀλλὰ τί ἐχρῆν, εἴπατε.
</p></sp></div2></div1></body></text></TEI.2>