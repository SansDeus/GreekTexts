<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="703" unit="card" /></p></sp></div2>
<div2 type="antepirrhema" met="trochees" org="uniform" sample="complete">
<sp><speaker>Χορός</speaker><p>
<lb />τῷ γὰρ εἰκὸς ἄνδρα κυφὸν ἡλίκον Θουκυδίδην
<lb />ἐξολέσθαι συμπλακέντα τῇ Σκυθῶν ἐρημίᾳ,
<lb rend="displayNum" n="705" />τῷδε τῷ Κηφισοδήμῳ τῷ λάλῳ ξυνηγόρῳ;
<lb />ὥστ᾽ ἐγὼ μὲν ἠλέησα κἀπεμορξάμην ἰδὼν
<lb />ἄνδρα πρεσβύτην ὑπ᾽ ἀνδρὸς τοξότου κυκώμενον,
<lb />ὃς μὰ τὴν Δήμητρ᾽, ἐκεῖνος ἡνίκ᾽ ἦν Θουκυδίδης,
<lb />οὐδ᾽ ἂν αὐτὴν τὴν Ἀχαίαν ῥᾳδίως ἠνέσχετο,
<lb rend="displayNum" n="710" />ἀλλὰ κατεπάλαισε μέντἂν πρῶτον Εὐάθλους δέκα,
<lb />κατεβόησε δ᾽ ἂν κεκραγὼς τοξότας τρισχιλίους,
<lb />περιετόξευσεν δ᾽ ἂν αὐτοῦ τοῦ πατρὸς τοὺς ξυγγενεῖς.
<lb />ἀλλ᾽ ἐπειδὴ τοὺς γέροντας οὐκ ἐᾶθ᾽ ὕπνου τυχεῖν,
<lb />ψηφίσασθε χωρὶς εἶναι τὰς γραφάς, ὅπως ἂν ᾖ
<lb rend="displayNum" n="715" />τῷ γέροντι μὲν γέρων καὶ νωδὸς ὁ ξυνήγορος,
<lb />τοῖς νέοισι δ᾽ εὐρύπρωκτος καὶ λάλος χὠ Κλεινίου.
<lb />κἀξελαύνειν χρὴ τὸ λοιπόν, κἂν φύγῃ τις ζημιοῦν,
<lb />τὸν γέροντα τῷ γέροντι, τὸν νέον δὲ τῷ νέῳ.
</p></sp></div2></div1></body></text></TEI.2>