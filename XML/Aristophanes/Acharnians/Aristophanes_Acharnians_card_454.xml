<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="454" unit="card" /></p></sp>
<sp>
<speaker>Εὐριπίδης</speaker><p>
<lb />τί δ᾽ ὦ τάλας σε τοῦδ᾽ ἔχει πλέκους χρέος;</p></sp>
<sp>
<speaker>Δικαιόπολις</speaker><p>
<lb rend="displayNum" n="455" />χρέος μὲν οὐδέν, βούλομαι δ᾽ ὅμως λαβεῖν.</p></sp>
<sp>
<speaker>Εὐριπίδης</speaker><p>
<lb />λυπηρὸς ἴσθ᾽ ὢν κἀποχώρησον δόμων.</p></sp>
<sp>
<speaker>Δικαιόπολις</speaker><p>
<lb />φεῦ:
<lb />εὐδαιμονοίης, ὥσπερ ἡ μήτηρ ποτέ.</p></sp>
<sp>
<speaker>Εὐριπίδης</speaker><p>
<lb />ἄπελθε νῦν μοι.</p></sp>
<sp>
<speaker>Δικαιόπολις</speaker><p>
μἀλλά μοι δὸς ἓν μόνον
<lb />κοτυλίσκιον τὸ χεῖλος ἀποκεκρουσμένον.</p></sp>
<sp>
<speaker>Εὐριπίδης</speaker><p>
<lb rend="displayNum" n="460" />φθείρου λαβὼν τόδ᾽: ἴσθ᾽ ὀχληρὸς ὢν δόμοις.</p></sp>
<sp>
<speaker>Δικαιόπολις</speaker><p>
<lb />οὔπω μὰ Δί᾽: οἶσθ᾽ οἷ᾽ αὐτὸς ἐργάζει κακά.
<lb />ἀλλ᾽ ὦ γλυκύτατ᾽ Εὐριπίδη τουτὶ μόνον
<lb />δός μοι χυτρίδιον σφογγίῳ βεβυσμένον.</p></sp>
<sp>
<speaker>Εὐριπίδης</speaker><p>
<lb />ὦνθρωπ᾽ ἀφαιρήσει με τὴν τραγῳδίαν:
<lb rend="displayNum" n="465" />ἄπελθε ταυτηνὶ λαβών.</p></sp>
<sp>
<speaker>Δικαιόπολις</speaker><p>
ἀπέρχομαι.
<lb />καίτοι τί δράσω; δεῖ γὰρ ἑνὸς οὗ μὴ τυχὼν
<lb />ἀπόλωλ᾽. ἄκουσον ὦ γλυκύτατ᾽ Εὐριπίδη:
<lb />τουτὶ λαβὼν ἄπειμι κοὐ πρόσειμ᾽ ἔτι:
<lb />ἐς τὸ σπυρίδιον ἰσχνά μοι φυλλεῖα δός.</p></sp>
<sp>
<speaker>Εὐριπίδης</speaker><p>
<lb rend="displayNum" n="470" />ἀπολεῖς μ᾽. ἰδού σοι. φροῦδά μοι τὰ δράματα.</p></sp>
<sp>
<speaker>Δικαιόπολις</speaker><p>
<lb />ἀλλ᾽ οὐκέτ᾽, ἀλλ᾽ ἄπειμι. καὶ γάρ εἰμ᾽ ἄγαν
<lb />ὀχληρός, οὐ δοκῶν με κοιράνους στυγεῖν.
<lb />οἴμοι κακοδαίμων, ὡς ἀπόλωλ᾽. ἐπελαθόμην
<lb />ἐν ᾧπέρ ἐστι πάντα μοι τὰ πράγματα.
<lb rend="displayNum" n="475" />Εὐριπίδιον ὦ φιλτάτιον καὶ γλυκύτατον,
<lb />κάκιστ᾽ ἀπολοίμην, εἴ τί σ᾽ αἰτήσαιμ᾽ ἔτι,
<lb />πλὴν ἓν μόνον, τουτὶ μόνον τουτὶ μόνον,
<lb />σκάνδικά μοι δὸς μητρόθεν δεδεγμένος.</p></sp>
<sp>
<speaker>Εὐριπίδης</speaker><p>
<lb />ἁνὴρ ὑβρίζει: κλῇε πηκτὰ δωμάτων.</p></sp>
<sp>
<speaker>Δικαιόπολις</speaker><p>
<lb rend="displayNum" n="480" />ὦ θύμ᾽ ἄνευ σκάνδικος ἐμπορευτέα.
<lb />ἆρ᾽ οἶσθ᾽ ὅσον τὸν ἀγῶν᾽ ἀγωνιεῖ τάχα,
<lb />μέλλων ὑπὲρ Λακεδαιμονίων ἀνδρῶν λέγειν;
<lb />πρόβαινέ νυν ὦ θυμέ: γραμμὴ δ᾽ αὑτηί.
<lb />ἕστηκας; οὐκ εἶ καταπιὼν Εὐριπίδην;
<lb rend="displayNum" n="485" />ἐπῄνεσ᾽: ἄγε νυν ὦ τάλαινα καρδία
<lb />ἄπελθ᾽ ἐκεῖσε, κᾆτα τὴν κεφαλὴν ἐκεῖ
<lb />παράσχες εἰποῦσ᾽ ἅττ᾽ ἂν αὐτῇ σοι δοκῇ.
<lb />τόλμησον ἴθι χώρησον, ἄγαμαι καρδίας.</p></sp></div2></div1></body></text></TEI.2>