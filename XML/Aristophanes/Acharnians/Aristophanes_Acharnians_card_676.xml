<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="strophe" org="uniform" sample="complete"><sp><p><milestone ed="p" n="676" unit="card" /></p></sp></div2>
<div2 type="epirrhema" met="trochees" org="uniform" sample="complete">
<sp><speaker>Χορός</speaker><p>
<lb />οἱ γέροντες οἱ παλαιοὶ μεμφόμεσθα τῇ πόλει:
<lb />οὐ γὰρ ἀξίως ἐκείνων ὧν ἐναυμαχήσαμεν
<lb />γηροβοσκούμεσθ᾽ ὑφ᾽ ὑμῶν, ἀλλὰ δεινὰ πάσχομεν,
<lb />οἵτινες γέροντας ἄνδρας ἐμβαλόντες ἐς γραφὰς
<lb rend="displayNum" n="680" />ὑπὸ νεανίσκων ἐᾶτε καταγελᾶσθαι ῥητόρων,
<lb />οὐδὲν ὄντας, ἀλλὰ κωφοὺς καὶ παρεξηυλημένους,
<lb />οἷς Ποσειδῶν ἀσφάλειός ἐστιν ἡ βακτηρία:
<lb />τονθορύζοντες δὲ γήρᾳ τῷ λίθῳ προσέσταμεν,
<lb />οὐχ ὁρῶντες οὐδὲν εἰ μὴ τῆς δίκης τὴν ἠλύγην.
<lb rend="displayNum" n="685" />ὁ δέ, νεανίας ἑαυτῷ σπουδάσας ξυνηγορεῖν,
<lb />ἐς τάχος παίει ξυνάπτων στρογγύλοις τοῖς ῥήμασιν:
<lb />κᾆτ᾽ ἀνελκύσας ἐρωτᾷ σκανδάληθρ᾽ ἱστὰς ἐπῶν
<lb />ἄνδρα Τιθωνὸν σπαράττων καὶ ταράττων καὶ κυκῶν.
<lb />ὁ δ᾽ ὑπὸ γήρως μασταρύζει, κᾆτ᾽ ὀφλὼν ἀπέρχεται,
<lb rend="displayNum" n="690" />εἶτα λύζει καὶ δακρύει καὶ λέγει πρὸς τοὺς φίλους,
<lb /><q direct="unspecified">οὗ μ᾽ ἐχρῆν σορὸν πρίασθαι τοῦτ᾽ ὀφλὼν ἀπέρχομαι.</q></p></sp></div2></div1></body></text></TEI.2>