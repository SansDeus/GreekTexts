<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="172" unit="card" /></p></sp>
<sp>
<speaker>Κῆρυξ</speaker><p>
<lb />τοὺς Θρᾷκας ἀπιέναι, παρεῖναι δ᾽ εἰς ἔνην.
<lb />οἱ γὰρ πρυτάνεις λύουσι τὴν ἐκκλησίαν.</p></sp>
<sp>
<speaker>Δικαιόπολις</speaker><p>
<lb />οἴμοι τάλας μυττωτὸν ὅσον ἀπώλεσα.
<lb rend="displayNum" n="175" />ἀλλ᾽ ἐκ Λακεδαίμονος γὰρ Ἀμφίθεος ὁδί.
<lb />χαῖρ᾽ Ἀμφίθεε.</p></sp>
<sp>
<speaker>Ἀμφίθεος</speaker><p>
μήπω γε πρίν γ᾽ ἂν στῶ τρέχων:
<lb />δεῖ γάρ με φεύγοντ᾽ ἐκφυγεῖν Ἀχαρνέας.</p></sp>
<sp>
<speaker>Δικαιόπολις</speaker><p>
<lb />τί δ᾽ ἔστ᾽;</p></sp>
<sp>
<speaker>Ἀμφίθεος</speaker><p>
ἐγὼ μὲν δεῦρό σοι σπονδὰς φέρων
<lb />ἔσπευδον: οἱ δ᾽ ὤσφροντο πρεσβῦταί τινες
<lb rend="displayNum" n="180" />Ἀχαρνικοί, στιπτοὶ γέροντες πρίνινοι
<lb />ἀτεράμονες Μαραθωνομάχαι σφενδάμνινοι.
<lb />ἔπειτ᾽ ἀνέκραγον πάντες, ὦ μιαρώτατε
<lb />σπονδὰς φέρεις τῶν ἀμπέλων τετμημένων;
<lb />κἀς τοὺς τρίβωνας ξυνελέγοντο τῶν λίθων:
<lb rend="displayNum" n="185" />ἐγὼ δ᾽ ἔφευγον: οἱ δ᾽ ἐδίωκον κἀβόων.</p></sp>
<sp>
<speaker>Δικαιόπολις</speaker><p>
<lb />οἱ δ᾽ οὖν βοώντων: ἀλλὰ τὰς σπονδὰς φέρεις;</p></sp>
<sp>
<speaker>Ἀμφίθεος</speaker><p>
<lb />ἔγωγέ φημι, τρία γε ταυτὶ γεύματα.
<lb />αὗται μέν εἰσι πεντέτεις. γεῦσαι λαβών.</p></sp>
<sp>
<speaker>Δικαιόπολις</speaker><p>
<lb />αἰβοῖ.</p></sp>
<sp>
<speaker>Ἀμφίθεος</speaker><p>
τί ἔστιν;</p></sp>
<sp>
<speaker>Δικαιόπολις</speaker><p>
οὐκ ἀρέσκουσίν μ᾽ ὅτι
<lb rend="displayNum" n="190" />ὄζουσι πίττης καὶ παρασκευῆς νεῶν.</p></sp>
<sp>
<speaker>Ἀμφίθεος</speaker><p>
<lb />σὺ δ᾽ ἀλλὰ τασδὶ τὰς δεκέτεις γεῦσαι λαβών.</p></sp>
<sp>
<speaker>Δικαιόπολις</speaker><p>
<lb />ὄζουσι χαὖται πρέσβεων ἐς τὰς πόλεις
<lb />ὀξύτατον ὥσπερ διατριβῆς τῶν ξυμμάχων.</p></sp>
<sp>
<speaker>Ἀμφίθεος</speaker><p>
<lb />ἀλλ᾽ αὑταιὶ σπονδαὶ τριακοντούτιδες
<lb rend="displayNum" n="195" />κατὰ γῆν τε καὶ θάλατταν.</p></sp>
<sp>
<speaker>Δικαιόπολις</speaker><p>
ὦ Διονύσια,
<lb />αὗται μὲν ὄζουσ᾽ ἀμβροσίας καὶ νέκταρος
<lb />καὶ μὴ 'πιτηρεῖν σιτί᾽ ἡμερῶν τριῶν,
<lb />κἀν τῷ στόματι λέγουσι, βαῖν᾽ ὅπῃ θέλεις.
<lb />ταύτας δέχομαι καὶ σπένδομαι κἀκπίομαι,
<lb rend="displayNum" n="200" />χαίρειν κελεύων πολλὰ τοὺς Ἀχαρνέας.
<lb />ἐγὼ δὲ πολέμου καὶ κακῶν ἀπαλλαγεὶς
<lb />ἄξω τὰ κατ᾽ ἀγροὺς εἰσιὼν Διονύσια.</p></sp>
<sp>
<speaker>Ἀμφίθεος</speaker><p>
<lb />ἐγὼ δὲ φευξοῦμαί γε τοὺς Ἀχαρνέας.
</p></sp></div1></body></text></TEI.2>