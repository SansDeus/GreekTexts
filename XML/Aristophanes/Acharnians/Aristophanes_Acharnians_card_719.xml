<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antepirrhema" met="trochees" org="uniform" sample="complete"><sp><p><milestone ed="p" n="719" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Δικαιόπολις</speaker><p>
<lb />ὅροι μὲν ἀγορᾶς εἰσιν οἵδε τῆς ἐμῆς.
<lb rend="displayNum" n="720" />ἐνταῦθ᾽ ἀγοράζειν πᾶσι Πελοποννησίοις
<lb />ἔξεστι καὶ Μεγαρεῦσι καὶ Βοιωτίοις,
<lb />ἐφ᾽ ᾧτε πωλεῖν πρὸς ἐμέ, Λαμάχῳ δὲ μή.
<lb />ἀγορανόμους δὲ τῆς ἀγορᾶς καθίσταμαι
<lb />τρεῖς τοὺς λαχόντας τούσδ᾽ ἱμάντας ἐκ Λεπρῶν.
<lb rend="displayNum" n="725" />ἐνταῦθα μήτε συκοφάντης εἰσίτω
<lb />μήτ᾽ ἄλλος ὅστις Φασιανός ἐστ᾽ ἀνήρ.
<lb />ἐγὼ δὲ τὴν στήλην καθ᾽ ἣν ἐσπεισάμην
<lb />μέτειμ᾽, ἵνα στήσω φανερὰν ἐν τἀγορᾷ.</p></sp>
<sp>
<speaker>Μεγαρεύς</speaker><p>
<lb />ἀγορὰ ν᾽ Ἀθάναις χαῖρε Μεγαρεῦσιν φίλα.
<lb rend="displayNum" n="730" />ἐπόθουν τυ ναὶ τὸν φίλιον ᾇπερ ματέρα.
<lb />ἀλλ᾽ ὦ πόνηρα κώρι᾽ ἀθλίω πατρός,
<lb />ἄμβατε ποττὰν μᾶδδαν, αἴ χ᾽ εὕρητέ πᾶ.
<lb />ἀκούετε δή, ποτέχετ᾽ ἐμὶν τὰν γαστέρα:
<lb />πότερα πεπρᾶσθαι χρῄδδετ᾽ ἢ πεινῆν κακῶς;</p></sp>
<div2 type="lyric" org="uniform" sample="complete">
<sp>
<speaker>Κόρα</speaker><p>
<lb rend="displayNum" n="735" />πεπρᾶσθαι πεπρᾶσθαι.</p></sp>
<sp>
<speaker>Μεγαρεύς</speaker><p>
<lb />ἐγώνγα καὐτός φαμι. τίς δ᾽ οὕτως ἄνους
<lb />ὃς ὑμέ κα πρίαιτο φανερὰν ζαμίαν;
<lb />ἀλλ᾽ ἔστι γάρ μοι Μεγαρικά τις μαχανά,
<lb />χοίρως γὰρ ὑμὲ σκευάσας φασῶ φέρειν.
<lb rend="displayNum" n="740" />περίθεσθε τάσδε τὰς ὁπλὰς τῶν χοιρίων.
<lb />ὅπως δὲ δοξεῖτ᾽ εἶμεν ἐξ ἀγαθᾶς ὑός:
<lb />ὡς ναὶ τὸν Ἑρμᾶν, αἴπερ ἱξεῖτ᾽ οἴκαδις
<lb />ἄπρατα, πειρασεῖσθε τᾶς λιμῶ κακῶς.
<lb />ἀλλ᾽ ἀμφίθεσθε καὶ ταδὶ τὰ ῥυγχία,
<lb rend="displayNum" n="745" />κἤπειτεν ἐς τὸυ σάκκον ὧδ᾽ ἐσβαίνετε.
<lb />ὅπως δὲ γρυλλιξεῖτε καὶ κοΐξετε
<lb />χἠσεῖτε φωνὰν χοιρίων μυστηρικῶν.
<lb />ἐγὼν δὲ καρυξῶ Δικαιόπολιν ὅπᾳ:
<lb />Δικαιόπολι, ἦ λῇς πρίασθαι χοιρία;
</p></sp></div2></div1></body></text></TEI.2>