<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="100" unit="card" /></p></sp>
<sp>
<speaker>Ψευδαρτάβας</speaker><p>
<lb rend="displayNum" n="100" />ἰαρταμὰν ἐξάρξαν ἀπισσόνα σάτρα.</p></sp>
<sp>
<speaker>Πρέσβυς</speaker><p>
<lb />ξυνήκαθ᾽ ὃ λέγει;</p></sp>
<sp>
<speaker>Δικαιόπολις</speaker><p>
μὰ τὸν Ἀπόλλω 'γὼ μὲν οὔ.</p></sp>
<sp>
<speaker>Πρέσβυς</speaker><p>
<lb />πέμψειν βασιλέα φησὶν ὑμῖν χρυσίον.
<lb />λέγε δὴ σὺ μεῖζον καὶ σαφῶς τὸ χρυσίον.</p></sp>
<sp>
<speaker>Ψευδαρτάβας</speaker><p>
<lb rend="displayNum" n="104" />οὐ λῆψι χρῦσο χαυνόπρωκτ᾽ Ἰαοναῦ.</p></sp>
<sp>
<speaker>Δικαιόπολις</speaker><p>
<lb />οἴμοι κακοδαίμων ὡς σαφῶς.</p></sp>
<sp>
<speaker>Πρέσβυς</speaker><p>
τί δ᾽ αὖ λέγει;</p></sp>
<sp>
<speaker>Δικαιόπολις</speaker><p>
<lb />ὅ τι; χαυνοπρώκτους τοὺς Ἰάονας λέγει,
<lb />εἰ προσδοκῶσι χρυσίον ἐκ τῶν βαρβάρων.</p></sp>
<sp>
<speaker>Δρ.</speaker><p>
<lb />οὔκ, ἀλλ᾽ ἀχάνας ὅδε γε χρυσίου λέγει.</p></sp>
<sp>
<speaker>Δικαιόπολις</speaker><p>
<lb />ποίας ἀχάνας; σὺ μὲν ἀλαζὼν εἶ μέγας.
<lb rend="displayNum" n="110" />ἀλλ᾽ ἄπιθ᾽: ἐγὼ δὲ βασανιῶ τοῦτον μόνος.
<lb />ἄγε δὴ σὺ φράσον ἐμοὶ σαφῶς πρὸς τουτονί,
<lb />ἵνα μή σε βάψω βάμμα Σαρδιανικόν:
<lb />βασιλεὺς ὁ μέγας ἡμῖν ἀποπέμψει χρυσίον; （ἀνανεύει.）
<lb />ἄλλως ἄρ᾽ ἐξαπατώμεθ᾽ ὑπὸ τῶν πρέσβεων; （ἐπινεύει.）
<lb rend="displayNum" n="115" />Ἑλληνικόν γ᾽ ἐπένευσαν ἅνδρες οὑτοιί,
<lb />κοὐκ ἔσθ᾽ ὅπως οὐκ εἰσὶν ἐνθένδ᾽ αὐτόθεν.
<lb />καὶ τοῖν μὲν εὐνούχοιν τὸν ἕτερον τουτονὶ
<lb />ἐγᾦδ᾽ ὅς ἐστι, Κλεισθένης ὁ Σιβυρτίου.
<lb />ὦ θερμόβουλον πρωκτὸν ἐξυρημένε,
<lb rend="displayNum" n="120" />τοιόνδε γ᾽ ὦ πίθηκε τὸν πώγων᾽ ἔχων
<lb />εὐνοῦχος ἡμῖν ἦλθες ἐσκευασμένος;
<lb />ὁδὶ δὲ τίς ποτ᾽ ἐστίν; οὐ δήπου Στράτων;</p></sp>
<sp>
<speaker>Κῆρυξ</speaker><p>
<lb />σίγα, κάθιζε.
<lb rend="displayNum" n="124" />τὸν βασιλέως ὀφθαλμὸν ἡ βουλὴ καλεῖ
<lb />ἐς τὸ πρυτανεῖον.</p></sp>
<sp>
<speaker>Δικαιόπολις</speaker><p>
ταῦτα δῆτ᾽ οὐχ ἀγχόνη;
<lb />κἄπειτ᾽ ἐγὼ δῆτ᾽ ἐνθαδὶ στραγγεύομαι;
<lb />τοὺς δὲ ξενίζειν οὐδέποτέ γ᾽ ἴσχει θύρα.
<lb />ἀλλ᾽ ἐργάσομαί τι δεινὸν ἔργον καὶ μέγα.
<lb />ἀλλ᾽ Ἀμφίθεός μοι ποῦ 'στιν;</p></sp>
<sp>
<speaker>Ἀμφίθεος</speaker><p>
οὑτοσὶ πάρα.</p></sp>
<sp>
<speaker>Δικαιόπολις</speaker><p>
<lb rend="displayNum" n="130" />ἐμοὶ σὺ ταυτασὶ λαβὼν ὀκτὼ δραχμὰς
<lb />σπονδὰς ποίησαι πρὸς Λακεδαιμονίους μόνῳ
<lb />καὶ τοῖσι παιδίοισι καὶ τῇ πλάτιδι:
<lb />ὑμεῖς δὲ πρεσβεύεσθε καὶ κεχήνετε.</p></sp></div1></body></text></TEI.2>