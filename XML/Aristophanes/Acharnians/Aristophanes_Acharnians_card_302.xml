<?xml version="1.0" encoding="utf-8"?>
<TEI.2><text><body><div1 type="Parodos" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="302" unit="card" /></p></sp></div2>
<div2 type="trochees" org="uniform" sample="complete">
<sp>
<speaker>Χορός</speaker><p>
<lb />σοῦ δ᾽ ἐγὼ λόγους λέγοντος οὐκ ἀκούσομαι μακρούς,
<lb />ὅστις ἐσπείσω Λάκωσιν, ἀλλὰ τιμωρήσομαι.</p></sp>
<sp>
<speaker>Δικαιόπολις</speaker><p>
<lb rend="displayNum" n="305" />ὦγαθοὶ τοὺς μὲν Λάκωνας ἐκποδὼν ἐάσατε,
<lb />τῶν δ᾽ ἐμῶν σπονδῶν ἀκούσατ᾽, εἰ καλῶς ἐσπεισάμην.</p></sp>
<sp>
<speaker>Χορός</speaker><p>
<lb />πῶς δέ γ᾽ ἂν καλῶς λέγοις ἄν, εἴπερ ἐσπείσω γ᾽ ἅπαξ
<lb />οἷσιν οὔτε βωμὸς οὔτε πίστις οὔθ᾽ ὅρκος μένει;</p></sp>
<sp>
<speaker>Δικαιόπολις</speaker><p>
<lb />οἶδ᾽ ἐγὼ καὶ τοὺς Λάκωνας, οἷς ἄγαν ἐγκείμεθα,
<lb rend="displayNum" n="310" />οὐχ ἁπάντων ὄντας ἡμῖν αἰτίους τῶν πραγμάτων.</p></sp>
<sp>
<speaker>Χορός</speaker><p>
<lb />οὐχ ἁπάντων ὦ πανοῦργε; ταῦτα δὴ τολμᾷς λέγειν
<lb />ἐμφανῶς ἤδη πρὸς ἡμᾶς; εἶτ᾽ ἐγώ σου φείσομαι;</p></sp>
<sp>
<speaker>Δικαιόπολις</speaker><p>
<lb />οὐχ ἁπάντων, οὐχ ἁπάντων: ἀλλ᾽ ἐγὼ λέγων ὁδὶ
<lb />πόλλ᾽ ἂν ἀποφήναιμ᾽ ἐκείνους ἔσθ᾽ ἃ κἀδικουμένους.</p></sp>
<sp>
<speaker>Χορός</speaker><p>
<lb rend="displayNum" n="315" />τοῦτο τοὔπος δεινὸν ἤδη καὶ ταραξικάρδιον,
<lb />εἰ σὺ τολμήσεις ὑπὲρ τῶν πολεμίων ἡμῖν λέγειν.</p></sp>
<sp>
<speaker>Δικαιόπολις</speaker><p>
<lb />κἄν γε μὴ λέγω δίκαια μηδὲ τῷ πλήθει δοκῶ,
<lb />ὑπὲρ ἐπιξήνου 'θελήσω τὴν κεφαλὴν ἔχων λέγειν.</p></sp>
<sp>
<speaker>Χορός</speaker><p>
<lb />εἰπέ μοι τί φειδόμεσθα τῶν λίθων ὦ δημόται
<lb rend="displayNum" n="320" />μὴ οὐ καταξαίνειν τὸν ἄνδρα τοῦτον ἐς φοινικίδα;</p></sp>
<sp>
<speaker>Δικαιόπολις</speaker><p>
<lb />οἷον αὖ μέλας τις ὑμῖν θυμάλωψ ἐπέζεσεν.
<lb />οὐκ ἀκούσεσθ᾽; οὐκ ἀκούσεσθ᾽ ἐτεὸν ὦχαρνηίδαι;</p></sp>
<sp>
<speaker>Χορός</speaker><p>
<lb />οὐκ ἀκουσόμεσθα δῆτα.</p></sp>
<sp>
<speaker>Δικαιόπολις</speaker><p>
δεινά τἄρα πείσομαι.</p></sp>
<sp>
<speaker>Χορός</speaker><p>
<lb />ἐξολοίμην, ἢν ἀκούσω.</p></sp>
<sp>
<speaker>Δικαιόπολις</speaker><p>
μηδαμῶς ὦχαρνικοί.</p></sp>
<sp>
<speaker>Χορός</speaker><p>
<lb />ὡς τεθνήξων ἴσθι νυνί.</p></sp>
<sp>
<speaker>Δικαιόπολις</speaker><p>
δήξομἄρ᾽ ὑμᾶς ἐγώ.
<lb rend="displayNum" n="326" />ἀνταποκτενῶ γὰρ ὑμῶν τῶν φίλων τοὺς φιλτάτους:
<lb />ὡς ἔχω γ᾽ ὑμῶν ὁμήρους, οὓς ἀποσφάξω λαβών.</p></sp>
<sp>
<speaker>Χορός</speaker><p>
<lb />εἰπέ μοι, τί τοῦτ᾽ ἀπειλεῖ τοὔπος ἄνδρες δημόται
<lb />τοῖς Ἀχαρνικοῖσιν ἡμῖν; μῶν ἔχει του παιδίον
<lb rend="displayNum" n="330" />τῶν παρόντων ἔνδον εἵρξας; ἢ 'πὶ τῷ θρασύνεται;</p></sp>
<sp>
<speaker>Δικαιόπολις</speaker><p>
<lb />βάλλετ᾽ εἰ βούλεσθ᾽. ἐγὼ γὰρ τουτονὶ διαφθερῶ.
<lb />εἴσομαι δ᾽ ὑμῶν τάχ᾽ ὅστις ἀνθράκων τι κήδεται.</p></sp>
<sp>
<speaker>Χορός</speaker><p>
<lb />ὡς ἀπωλόμεσθ᾽. ὁ λάρκος δημότης ὅδ᾽ ἔστ᾽ ἐμός.
<lb />ἀλλὰ μὴ δράσῃς ὃ μέλλεις: μηδαμῶς ὦ μηδαμῶς.
</p></sp></div2></div1></body></text></TEI.2>