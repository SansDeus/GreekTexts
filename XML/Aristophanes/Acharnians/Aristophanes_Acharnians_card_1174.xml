<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="1174" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Θεράπων Λαμάχου</speaker><p>
<lb />ὦ δμῶες οἳ κατ᾽ οἶκόν ἐστε Λαμάχου,
<lb rend="displayNum" n="1175" />ὕδωρ ὕδωρ ἐν χυτριδίῳ θερμαίνετε:
<lb />ὀθόνια, κηρωτὴν παρασκευάζετε,
<lb />ἔρι᾽ οἰσυπηρά, λαμπάδιον περὶ τὸ σφυρόν.
<lb />ἁνὴρ τέτρωται χάρακι διαπηδῶν τάφρον,
<lb />καὶ τὸ σφυρὸν παλίνορρον ἐξεκόκκισεν,
<lb rend="displayNum" n="1180" />καὶ τῆς κεφαλῆς κατέαγε περὶ λίθῳ πεσών,
<lb />καὶ Γοργόν᾽ ἐξήγειρεν ἐκ τῆς ἀσπίδος.
<lb />πτίλον δὲ τὸ μέγα κομπολακύθου πεσὸν
<lb />πρὸς ταῖς πέτραισι, δεινὸν ἐξηύδα μέλος:
<lb /><q direct="unspecified">ὦ κλεινὸν ὄμμα νῦν πανύστατόν σ᾽ ἰδὼν
<lb rend="displayNum" n="1185" />λείπω φάος γε τοὐμόν, οὐκέτ᾽ εἰμ᾽ ἐγώ.</q>
<lb />τοσαῦτα λέξας εἰς ὑδρορρόαν πεσὼν
<lb />ἀνίσταταί τε καὶ ξυναντᾷ δραπέταις
<lb />λῃστὰς ἐλαύνων καὶ κατασπέρχων δορί.
<lb />ὁδὶ δὲ καὐτός: ἀλλ᾽ ἄνοιγε τὴν θύραν.</p></sp>
<div2 type="strophe" org="uniform" sample="complete">
<sp><speaker>Λάμαχος</speaker><p>
<lb rend="displayNum" n="1190" />ἀτταταῖ ἀτταταῖ
<lb />στυγερὰ τάδε γε κρυερὰ πάθεα: τάλας ἐγώ.
<lb />διόλλυμαι δορὸς ὑπὸ πολεμίου τυπείς.
<lb rend="displayNum" n="1195" />ἐκεῖνο δ᾽ οὖν αἰακτὸν ἂν γένοιτο,
<lb />Δικαιόπολις εἴ μ᾽ ἴδοι τετρωμένον
<lb />κᾆτ᾽ ἐγχάνοι ταῖς ἐμαῖς τύχαισιν.</p></sp></div2>
<div2 type="antistrophe" org="uniform" sample="complete">
<sp><speaker>Δικαιόπολις</speaker><p>
<lb />ἀτταταῖ ἀτταταῖ
<lb />τῶν τιτθίων, ὡς σκληρὰ καὶ κυδώνια.
<lb rend="displayNum" n="1200" />φιλήσατόν με μαλθακῶς ὦ χρυσίω
<lb />τὸ περιπεταστὸν κἀπιμανδαλωτόν.
<lb /><gap desc="*" />
<lb />τὸν γὰρ χοᾶ πρῶτος ἐκπέπωκα.</p></sp></div2></div1></body></text></TEI.2>