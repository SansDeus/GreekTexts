<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="354" unit="card" /></p></sp>
<sp>
<speaker>Βλέπυρος</speaker><p>
<lb />κἄγωγ᾽, ἐπειδὰν ἀποπατήσω: νῦν δέ μου
<lb rend="displayNum" n="355" />ἀχράς τις ἐγκλῄσασ᾽ ἔχει τὰ σιτία.</p></sp>
<sp>
<speaker>Ἀνήρ</speaker><p>
<lb />μῶν ἣν Θρασύβουλος εἶπε τοῖς Λακωνικοῖς;</p></sp>
<sp>
<speaker>Βλέπυρος</speaker><p>
<lb />νὴ τὸν Διόνυσον ἐνέχεται γοῦν μοι σφόδρα.
<lb />ἀτὰρ τί δράσω; καὶ γὰρ οὐδὲ τοῦτό με
<lb />μόνον τὸ λυποῦν ἐστιν, ἀλλ᾽ ὅταν φάγω,
<lb rend="displayNum" n="360" />ὅποι βαδιεῖταί μοι τὸ λοιπὸν ἡ κόπρος.
<lb />νῦν μὲν γὰρ οὗτος βεβαλάνωκε τὴν θύραν,
<lb />ὅστις ποτ᾽ ἔσθ᾽ ἅνθρωπος ἁχραδούσιος.
<lb />τίς ἂν οὖν ἰατρόν μοι μετέλθοι καὶ τίνα;
<lb />τίς τῶν κατὰ πρωκτὸν δεινός ἐστι τὴν τέχνην;
<lb rend="displayNum" n="365" />ἀλλ᾽ οἶδ᾽, Ἀμύνων. ἀλλ᾽ ἴσως ἀρνήσεται.
<lb />Ἀντισθένη τις καλεσάτω πάσῃ τέχνῃ.
<lb />οὗτος γὰρ ἁνὴρ ἕνεκά γε στεναγμάτων
<lb />οἶδεν τί πρωκτὸς βούλεται χεζητιῶν.
<lb />ὦ πότνι᾽ Εἰλείθυια μή με περιίδῃς
<lb rend="displayNum" n="370" />διαρραγέντα μηδὲ βεβαλανωμένον,
<lb />ἵνα μὴ γένωμαι σκωραμὶς κωμῳδική.</p></sp>
<sp>
<speaker>Χρέμης</speaker><p>
<lb />οὗτος τί ποιεῖς; οὔτι που χέζεις;</p></sp>
<sp>
<speaker>Βλέπυρος</speaker><p>
ἐγώ;
<lb />οὐ δῆτ᾽ ἔτι γε μὰ τὸν Δί᾽, ἀλλ᾽ ἀνίσταμαι.</p></sp>
<sp>
<speaker>Χρέμης</speaker><p>
<lb />τὸ τῆς γυναικὸς δ᾽ ἀμπέχει χιτώνιον;</p></sp>
<sp>
<speaker>Βλέπυρος</speaker><p>
<lb rend="displayNum" n="375" />ἐν τῷ σκότῳ γὰρ τοῦτ᾽ ἔτυχον ἔνδον λαβών.
<lb />ἀτὰρ πόθεν ἥκεις ἐτεόν;</p></sp>
<sp>
<speaker>Χρέμης</speaker><p>
ἐξ ἐκκλησίας.</p></sp>
<sp>
<speaker>Βλέπυρος</speaker><p>
<lb />ἤδη λέλυται γάρ;</p></sp>
<sp>
<speaker>Χρέμης</speaker><p>
νὴ Δί᾽ ὄρθριον μὲν οὖν.
<lb />καὶ δῆτα πολὺν ἡ μίλτος ὦ Ζεῦ φίλτατε
<lb />γέλων παρέσχεν, ἣν προσέρραινον κύκλῳ.</p></sp>
<sp>
<speaker>Βλέπυρος</speaker><p>
<lb rend="displayNum" n="380" />τὸ τριώβολον δῆτ᾽ ἔλαβες;</p></sp>
<sp>
<speaker>Χρέμης</speaker><p>
εἰ γὰρ ὤφελον.
<lb />ἀλλ᾽ ὕστερος νῦν ἦλθον, ὥστ᾽ αἰσχύνομαι
<lb />μὰ τὸν Δί᾽ οὐδέν᾽ ἄλλον ἢ τὸν θύλακον.</p></sp>
<sp>
<speaker>Βλέπυρος</speaker><p>
<lb />τὸ δ᾽ αἴτιον τί;</p></sp>
<sp>
<speaker>Χρέμης</speaker><p>
πλεῖστος ἀνθρώπων ὄχλος,
<lb />ὅσος οὐδεπώποτ᾽ ἦλθ᾽ ἁθρόος ἐς τὴν πύκνα.
<lb rend="displayNum" n="385" />καὶ δῆτα πάντες σκυτοτόμοις ᾐκάζομεν
<lb />ὁρῶντες αὐτούς. οὐ γὰρ ἀλλ᾽ ὑπερφυῶς
<lb />ὡς λευκοπληθὴς ἦν ἰδεῖν ἡκκλησία:
<lb />ὥστ᾽ οὐκ ἔλαβον οὔτ᾽ αὐτὸς οὔτ᾽ ἄλλοι συχνοί.
</p></sp></div1></body></text></TEI.2>