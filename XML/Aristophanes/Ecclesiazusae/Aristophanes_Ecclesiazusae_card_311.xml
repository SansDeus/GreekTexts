<?xml version="1.0" encoding="utf-8"?>
<TEI.2><text><body><div1 type="Exodus" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="311" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Βλέπυρος</speaker><p>
<lb />τί τὸ πρᾶγμα; ποῖ ποθ᾽ ἡ γυνὴ φρούδη 'στί μοι;
<lb />ἐπεὶ πρὸς ἕω νῦν γ᾽ ἔστιν, ἡ δ᾽ οὐ φαίνεται.
<lb />ἐγὼ δὲ κατάκειμαι πάλαι χεζητιῶν,
<lb />τὰς ἐμβάδας ζητῶν λαβεῖν ἐν τῷ σκότῳ
<lb rend="displayNum" n="315" />καὶ θοἰμάτιον: ὅτε δὴ δ᾽ ἐκεῖνο ψηλαφῶν
<lb />οὐκ ἐδυνάμην εὑρεῖν, ὁ δ᾽ ἤδη τὴν θύραν
<lb />ἐπεῖχε κρούων ὁ κοπρεαῖος, λαμβάνω
<lb />τουτὶ τὸ τῆς γυναικὸς ἡμιδιπλοίδιον,
<lb />καὶ τὰς ἐκείνης Περσικὰς ὑφέλκομαι.
<lb rend="displayNum" n="320" />ἀλλ᾽ ἐν καθαρῷ ποῦ, ποῦ τις ἂν χέσας τύχοι;
<lb />ἢ πανταχοῦ τοι νυκτός ἐστιν ἐν καλῷ;
<lb />οὐ γάρ με νῦν χέζοντά γ᾽ οὐδεὶς ὄψεται.
<lb />οἴμοι κακοδαίμων, ὅτι γέρων ὢν ἠγόμην
<lb />γυναῖχ᾽: ὅσας εἴμ᾽ ἄξιος πληγὰς λαβεῖν.
<lb rend="displayNum" n="325" />οὐ γάρ ποθ᾽ ὑγιὲς οὐδὲν ἐξελήλυθεν
<lb />δράσουσ᾽. ὅμως δ᾽ οὖν ἐστιν ἀποπατητέον.</p></sp>
<sp>
<speaker>Ἀνήρ</speaker><p>
<lb />τίς ἔστιν; οὐ δήπου Βλέπυρος ὁ γειτνιῶν;</p></sp>
<sp>
<speaker>Βλέπυρος</speaker><p>
<lb />νὴ τὸν Δί᾽ αὐτὸς δῆτ᾽ ἐκεῖνος.</p></sp>
<sp>
<speaker>Ἀνήρ</speaker><p>
εἰπέ μοι,
<lb />τί τοῦτό σοι τὸ πυρρόν ἐστιν; οὔτι που
<lb rend="displayNum" n="330" />Κινησίας σου κατατετίληκέν ποθεν;</p></sp>
<sp>
<speaker>Βλέπυρος</speaker><p>
<lb />οὔκ, ἀλλὰ τῆς γυναικὸς ἐξελήλυθα
<lb />τὸ κροκωτίδιον ἀμπισχόμενος οὑνδύεται.</p></sp>
<sp>
<speaker>Ἀνήρ</speaker><p>
<lb />τὸ δ᾽ ἱμάτιόν σου ποῦ 'στιν;</p></sp>
<sp>
<speaker>Βλέπυρος</speaker><p>
οὐκ ἔχω φράσαι.
<lb />ζητῶν γὰρ αὔτ᾽ οὐχ ηὗρον ἐν τοῖς στρώμασιν.</p></sp>
<sp>
<speaker>Ἀνήρ</speaker><p>
<lb rend="displayNum" n="335" />εἶτ᾽ οὐδὲ τὴν γυναῖκ᾽ ἐκέλευσάς σοι φράσαι;</p></sp>
<sp>
<speaker>Βλέπυρος</speaker><p>
<lb />μὰ τὸν Δί᾽ οὐ γὰρ ἔνδον οὖσα τυγχάνει,
<lb />ἀλλ᾽ ἐκτετρύπηκεν λαθοῦσά μ᾽ ἔνδοθεν:
<lb />ὃ καὶ δέδοικα μή τι δρᾷ νεώτερον.</p></sp>
<sp>
<speaker>Ἀνήρ</speaker><p>
<lb />νὴ τὸν Ποσειδῶ ταὐτὰ τοίνυν ἄντικρυς
<lb rend="displayNum" n="340" />ἐμοὶ πέπονθας. καὶ γὰρ ᾗ ξύνειμ᾽ ἐγὼ
<lb />φρούδη 'στ᾽ ἔχουσα θοἰμάτιον οὑγὼ 'φόρουν.
<lb />κοὐ τοῦτο λυπεῖ μ᾽, ἀλλὰ καὶ τὰς ἐμβάδας.
<lb />οὔκουν λαβεῖν γ᾽ αὐτὰς ἐδυνάμην οὐδαμοῦ.</p></sp>
<sp>
<speaker>Βλέπυρος</speaker><p>
<lb />μὰ τὸν Διόνυσον οὐδ᾽ ἐγὼ γὰρ τὰς ἐμὰς
<lb rend="displayNum" n="345" />Λακωνικάς, ἀλλ᾽ ὡς ἔτυχον χεζητιῶν,
<lb />ἐς τὼ κοθόρνω τὼ πόδ᾽ ἐνθεὶς ἵεμαι,
<lb />ἵνα μὴ 'γχέσαιμ᾽ ἐς τὴν σισύραν: φανὴ γὰρ ἦν.</p></sp>
<sp>
<speaker>Ἀνήρ</speaker><p>
<lb />τί δῆτ᾽ ἂν εἴη; μῶν ἐπ᾽ ἄριστον γυνὴ
<lb />κέκληκεν αὐτὴν τῶν φίλων;</p></sp>
<sp>
<speaker>Βλέπυρος</speaker><p>
γνώμην γ᾽ ἐμήν.</p></sp>
<sp>
<speaker>Ἀνήρ</speaker><p>
<lb rend="displayNum" n="350" />οὔκουν πονηρά γ᾽ ἐστὶν ὅ τι κἄμ᾽ εἰδέναι.
<lb />ἀλλὰ σὺ μὲν ἱμονιάν τιν᾽ ἀποπατεῖς, ἐμοὶ δ᾽
<lb />ὥρα βαδίζειν ἐστὶν εἰς ἐκκλησίαν,
<lb />ἤνπερ λάβω θοἰμάτιον, ὅπερ ἦν μοι μόνον.
</p></sp></div1></body></text></TEI.2>