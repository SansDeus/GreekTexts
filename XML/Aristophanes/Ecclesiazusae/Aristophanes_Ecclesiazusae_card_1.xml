<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><milestone ed="p" n="1" unit="card" />
<sp>
<speaker>Πραξάγορα</speaker><p><lb />Ὦ λαμπρὸν ὄμμα τοῦ τροχηλάτου λύχνου
<lb />κάλλιστ᾽ ἐν εὐστόχοισιν ἐζητημένον:
<lb />γονάς τε γὰρ σὰς καὶ τύχας δηλώσομεν:
<lb />τροχῷ γὰρ ἐλαθεὶς κεραμικῆς ῥύμης ὕπο
<lb rend="displayNum" n="5" />μυκτῆρσι λαμπρὰς ἡλίου τιμὰς ἔχεις:
<lb />ὅρμα φλογὸς σημεῖα τὰ ξυγκείμενα.
<lb />σοὶ γὰρ μόνῳ δηλοῦμεν εἰκότως, ἐπεὶ
<lb />κἀν τοῖσι δωματίοισιν Ἀφροδίτης τρόπων
<lb />πειρωμέναισι πλησίον παραστατεῖς,
<lb rend="displayNum" n="10" />λορδουμένων τε σωμάτων ἐπιστάτην
<lb />ὀφθαλμὸν οὐδεὶς τὸν σὸν ἐξείργει δόμων.
<lb />μόνος δὲ μηρῶν εἰς ἀπορρήτους μυχοὺς
<lb />λάμπεις ἀφεύων τὴν ἐπανθοῦσαν τρίχα:
<lb />στοάς τε καρποῦ Βακχίου τε νάματος
<lb rend="displayNum" n="15" />πλήρεις ὑποιγνύσαισι συμπαραστατεῖς:
<lb />καὶ ταῦτα συνδρῶν οὐ λαλεῖς τοῖς πλησίον.
<lb />ἀνθ᾽ ὧν συνείσει καὶ τὰ νῦν βουλεύματα
<lb />ὅσα Σκίροις ἔδοξε ταῖς ἐμαῖς φίλαις.
<lb />ἀλλ᾽ οὐδεμία πάρεστιν ἃς ἥκειν ἐχρῆν.
<lb rend="displayNum" n="20" />καίτοι πρὸς ὄρθρον γ᾽ ἐστίν: ἡ δ᾽ ἐκκλησία
<lb />αὐτίκα μάλ᾽ ἔσται: καταλαβεῖν δ᾽ ἡμᾶς ἕδρας,
<lb />ἃς Φυρόμαχός ποτ᾽ εἶπεν, εἰ μέμνησθ᾽ ἔτι,
<lb />δεῖ τὰς ἑτέρας πως κἀγκαθεζομένας λαθεῖν.
<lb />τί δῆτ᾽ ἂν εἴη; πότερον οὐκ ἐρραμμένους
<lb rend="displayNum" n="25" />ἔχουσι τοὺς πώγωνας, οὓς εἴρητ᾽ ἔχειν;
<lb />ἢ θαἰμάτια τἀνδρεῖα κλεψάσαις λαθεῖν
<lb />ἦν χαλεπὸν αὐταῖς; ἀλλ᾽ ὁρῶ τονδὶ λύχνον
<lb />προσιόντα. φέρε νυν ἐπαναχωρήσω πάλιν,
<lb />μὴ καί τις ὢν ἀνὴρ ὁ προσιὼν τυγχάνῃ.</p></sp>
<sp>
<speaker>Γυνὴ Α</speaker><p>
<lb rend="displayNum" n="30" />ὥρα βαδίζειν, ὡς ὁ κῆρυξ ἀρτίως
<lb />ἡμῶν προσιουσῶν δεύτερον κεκόκκυκεν.</p></sp>
<sp>
<speaker>Πραξάγορα</speaker><p>
<lb />ἐγὼ δέ γ᾽ ὑμᾶς προσδοκῶσ᾽ ἠγρηγόρη
<lb />τὴν νύκτα πᾶσαν. ἀλλὰ φέρε τὴν γείτονα
<lb />τήνδ᾽ ἐκκαλέσωμαι θρυγονῶσα τὴν θύραν.
<lb rend="displayNum" n="35" />δεῖ γὰρ τὸν ἄνδρ᾽ αὐτῆς λαθεῖν.</p></sp>
<sp>
<speaker>Γυνὴ Β</speaker><p>
ἤκουσά τοι
<lb />ὑποδουμένη τὸ κνῦμά σου τῶν δακτύλων,
<lb />ἅτ᾽ οὐ καταδαρθοῦσ᾽. ὁ γὰρ ἀνὴρ ὦ φιλτάτη,
<lb />Σαλαμίνιος γάρ ἐστιν ᾧ ξύνειμ᾽ ἐγώ,
<lb />τὴν νύχθ᾽ ὅλην ἤλαυνέ μ᾽ ἐν τοῖς στρώμασιν,
<lb rend="displayNum" n="40" />ὥστ᾽ ἄρτι τουτὶ θοἰμάτιον αὐτοῦ 'λαβον.
</p></sp></div1></body></text></TEI.2>