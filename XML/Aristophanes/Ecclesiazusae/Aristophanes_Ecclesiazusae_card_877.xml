<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="877" unit="card" /></p></sp>
<stage>Χοροῦ</stage></div1>
<div1 type="Lyric-Scene" org="uniform" sample="complete">
<sp>
<speaker>Γραῦς Α</speaker><p>
<lb />τί ποθ᾽ ἅνδρες οὐχ ἥκουσιν; ὥρα δ᾽ ἦν πάλαι:
<lb />ἐγὼ δὲ καταπεπλασμένη ψιμυθίῳ
<lb />ἕστηκα καὶ κροκωτὸν ἠμφιεσμένη
<lb rend="displayNum" n="880" />ἀργός, μινυρομένη τι πρὸς ἐμαυτὴν μέλος,
<lb />ἀργός, μινυρομένη τι πρὸς ἐμαυτὴν μέλος,
<lb />παίζουσα. πῶς ἂν περιλάβοιμ᾽ αὐτῶν τινὰ
<lb />παριόντα; Μοῦσαι δεῦρ᾽ ἴτ᾽ ἐπὶ τοὐμὸν στόμα,
<lb />μελύδριον εὑροῦσαί τι τῶν Ἰωνικῶν.</p></sp>
<sp>
<speaker>Νεᾶνις</speaker><p>
<lb />νῦν μέν με παρακύψασα προὔφθης ὦ σαπρά.
<lb rend="displayNum" n="885" />ᾤου δ᾽ ἐρήμας οὐ παρούσης ἐνθάδε
<lb />ἐμοῦ τρυγήσειν καὶ προσάξεσθαί τινα
<lb />ᾁδουσ᾽: ἐγὼ δ᾽ ἢν τοῦτο δρᾷς ἀντᾴσομαι.
<lb />κεἰ γὰρ δι᾽ ὄχλου τοῦτ᾽ ἐστὶ τοῖς θεωμένοις,
<lb />ὅμως ἔχει τερπνόν τι καὶ κωμῳδικόν.</p></sp>
<sp>
<speaker>Γραῦς Α</speaker><p><lb rend="displayNum" n="890" />τούτῳ διαλέγου κἀποχώρησον: σὺ δὲ
<lb />φιλοττάριον αὐλητὰ τοὺς αὐλοὺς λαβὼν
<lb />ἄξιον ἐμοῦ καὶ σοῦ προσαύλησον μέλος.</p></sp>
<div2 type="lyric" org="uniform" sample="complete">
<sp><speaker>Γραῦς Α</speaker><p>
<lb />εἴ τις ἀγαθὸν βούλεται παθεῖν
<lb />τι, παρ᾽ ἐμοὶ χρὴ καθεύδειν.
<lb rend="displayNum" n="895" />οὐ γὰρ ἐν νέαις τὸ σοφὸν ἔνεστιν
<lb />ἀλλ᾽ ἐν ταῖς πεπείραις:
<lb />οὐδέ τις στέργειν ἂν ἐθέλοι μᾶλλον ἢ 'γὼ
<lb />τὸν φίλον ᾧπερ ξυνείην,
<lb />ἀλλ᾽ ἐφ᾽ ἕτερον ἂν πέτοιτο.
</p></sp></div2></div1></body></text></TEI.2>