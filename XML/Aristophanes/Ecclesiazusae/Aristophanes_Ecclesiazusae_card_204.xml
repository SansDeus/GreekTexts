<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="204" unit="card" /></p></sp>
<sp>
<speaker>Γυνὴ Α</speaker><p>
<lb />ὡς ξυνετὸς ἁνήρ.</p></sp>
<sp>
<speaker>Πραξάγορα</speaker><p>
νῦν καλῶς ἐπῄνεσας.
<lb rend="displayNum" n="205" />ὑμεῖς γάρ ἐστ᾽ ὦ δῆμε τούτων αἴτιοι.
<lb />τὰ δημόσια γὰρ μισθοφοροῦντες χρήματα
<lb />ἰδίᾳ σκοπεῖσθ᾽ ἕκαστος ὅ τι τις κερδανεῖ,
<lb />τὸ δὲ κοινὸν ὥσπερ Αἴσιμος κυλίνδεται.
<lb />ἢν οὖν ἐμοὶ πίθησθε, σωθήσεσθ᾽ ἔτι.
<lb rend="displayNum" n="210" />ταῖς γὰρ γυναιξὶ φημὶ χρῆναι τὴν πόλιν
<lb />ἡμᾶς παραδοῦναι. καὶ γὰρ ἐν ταῖς οἰκίαις
<lb />ταύταις ἐπιτρόποις καὶ ταμίαισι χρώμεθα.</p></sp>
<sp>
<speaker>Γυνὴ Α</speaker><p>
<lb />εὖ γ᾽ εὖ γε νὴ Δί᾽ εὖ γε.</p></sp>
<sp>
<speaker>Γυνὴ Β</speaker><p>
λέγε λέγ᾽ ὦγαθέ.</p></sp>
<sp>
<speaker>Πραξάγορα</speaker><p>
<lb />ὡς δ᾽ εἰσὶν ἡμῶν τοὺς τρόπους βελτίονες
<lb rend="displayNum" n="215" />ἐγὼ διδάξω. πρῶτα μὲν γὰρ τἄρια
<lb />βάπτουσι θερμῷ κατὰ τὸν ἀρχαῖον νόμον
<lb />ἁπαξάπασαι, κοὐχὶ μεταπειρωμένας
<lb />ἴδοις ἂν αὐτάς. ἡ δ᾽ Ἀθηναίων πόλις,
<lb />εἰ τοῦτο χρηστῶς εἶχεν, οὐκ ἂν ἐσῴζετο,
<lb rend="displayNum" n="220" />εἰ μή τι καινὸν ἄλλο περιηργάζετο.
<lb />καθήμεναι φρύγουσιν ὥσπερ καὶ πρὸ τοῦ:
<lb />ἐπὶ τῆς κεφαλῆς φέρουσιν ὥσπερ καὶ πρὸ τοῦ:
<lb />τὰ Θεσμοφόρι᾽ ἄγουσιν ὥσπερ καὶ πρὸ τοῦ:
<lb />πέττουσι τοὺς πλακοῦντας ὥσπερ καὶ πρὸ τοῦ:
<lb />τοὺς ἄνδρας ἐπιτρίβουσιν ὥσπερ καὶ πρὸ τοῦ:
<lb rend="displayNum" n="225" />μοιχοὺς ἔχουσιν ἔνδον ὥσπερ καὶ πρὸ τοῦ:
<lb />αὑταῖς παροψωνοῦσιν ὥσπερ καὶ πρὸ τοῦ:
<lb />οἶνον φιλοῦσ᾽ εὔζωρον ὥσπερ καὶ πρὸ τοῦ:
<lb />βινούμεναι χαίρουσιν ὥσπερ καὶ πρὸ τοῦ.
<lb />ταύταισιν οὖν ὦνδρες παραδόντες τὴν πόλιν
<lb rend="displayNum" n="230" />μὴ περιλαλῶμεν, μηδὲ πυνθανώμεθα
<lb />τί ποτ᾽ ἄρα δρᾶν μέλλουσιν, ἀλλ᾽ ἁπλῷ τρόπῳ
<lb />ἐῶμεν ἄρχειν, σκεψάμενοι ταυτὶ μόνα,
<lb />ὡς τοὺς στρατιώτας πρῶτον οὖσαι μητέρες
<lb />σῴζειν ἐπιθυμήσουσιν: εἶτα σιτία
<lb rend="displayNum" n="235" />τίς τῆς τεκούσης μᾶλλον ἐπιπέμψειεν ἄν;
<lb />χρήματα πορίζειν εὐπορώτατον γυνή,
<lb />ἄρχουσά τ᾽ οὐκ ἂν ἐξαπατηθείη ποτέ:
<lb />αὐταὶ γάρ εἰσιν ἐξαπατᾶν εἰθισμέναι.
<lb />τὰ δ᾽ ἄλλ᾽ ἐάσω: ταῦτ᾽ ἐὰν πίθησθέ μοι,
<lb rend="displayNum" n="240" />εὐδαιμονοῦντες τὸν βίον διάξετε.
</p></sp></div1></body></text></TEI.2>