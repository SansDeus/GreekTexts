<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="86" unit="card" /></p></sp>
<sp>
<speaker>Γυνὴ Α</speaker><p>
<lb />νὴ τὸν Δί᾽ ὥστε δεῖ σε καταλαβεῖν ἕδρας
<lb />ὑπὸ τῷ λίθῳ τῶν πρυτάνεων καταντικρύ.</p></sp>
<sp>
<speaker>Γυνὴ Β</speaker><p>
<lb />ταυτί γέ τοι νὴ τὸν Δί᾽ ἐφερόμην, ἵνα
<lb />πληρουμένης ξαίνοιμι τῆς ἐκκλησίας.</p></sp>
<sp>
<speaker>Πραξάγορα</speaker><p>
<lb rend="displayNum" n="90" />πληρουμένης τάλαινα;</p></sp>
<sp>
<speaker>Γυνὴ Β</speaker><p>
νὴ τὴν Ἄρτεμιν
<lb />ἔγωγε. τί γὰρ ἂν χεῖρον ἀκροῴμην ἄρα
<lb />ξαίνουσα; γυμνὰ δ᾽ ἐστί μου τὰ παιδία.</p></sp>
<sp>
<speaker>Πραξάγορα</speaker><p>
<lb />ἰδού γέ σε ξαίνουσαν, ἣν τοῦ σώματος
<lb />οὐδὲν παραφῆναι τοῖς καθημένοις ἔδει.
<lb rend="displayNum" n="95" />οὐκοῦν καλά γ᾽ ἂν πάθοιμεν, εἰ πλήρης τύχοι
<lb />ὁ δῆμος ὢν κἄπειθ᾽ ὑπερβαίνουσά τις
<lb />ἀναβαλλομένη δείξειε τὸν Φορμίσιον.
<lb />ἢν δ᾽ ἐγκαθεζώμεσθα πρότεραι, λήσομεν
<lb />ξυστειλάμεναι θαἰμάτια: τὸν πώγωνά τε
<lb rend="displayNum" n="100" />ὅταν καθῶμεν ὃν περιδησόμεσθ᾽ ἐκεῖ,
<lb />τίς οὐκ ἂν ἡμᾶς ἄνδρας ἡγήσαιθ᾽ ὁρῶν;</p></sp>
<sp>
<speaker>Γυνὴ Α</speaker><p>
<lb />Ἀγύρριος γοῦν τὸν Προνόμου πώγων᾽ ἔχων
<lb />λέληθε: καίτοι πρότερον ἦν οὗτος γυνή:
<lb />νυνὶ δ᾽, ὁρᾷς, πράττει τὰ μέγιστ᾽ ἐν τῇ πόλει.</p></sp>
<sp>
<speaker>Πραξάγορα</speaker><p>
<lb rend="displayNum" n="105" />τούτου γε τοίνυν τὴν ἐπιοῦσαν ἡμέραν
<lb />τόλμημα τολμῶμεν τοσοῦτον οὕνεκα,
<lb />ἤν πως παραλαβεῖν τῆς πόλεως τὰ πράγματα
<lb />δυνώμεθ᾽, ὥστ᾽ ἀγαθόν τι πρᾶξαι τὴν πόλιν:
<lb />νῦν μὲν γὰρ οὔτε θέομεν οὔτ᾽ ἐλαύνομεν.</p></sp>
<sp>
<speaker>Γυνὴ Α</speaker><p>
<lb rend="displayNum" n="110" />καὶ πῶς γυναικῶν θηλύφρων ξυνουσία
<lb />δημηγορήσει;</p></sp>
<sp>
<speaker>Πραξάγορα</speaker><p>
πολὺ μὲν οὖν ἄριστά που.
<lb />λέγουσι γὰρ καὶ τῶν νεανίσκων ὅσοι
<lb />πλεῖστα σποδοῦνται, δεινοτάτους εἶναι λέγειν:
<lb />ἡμῖν δ᾽ ὑπάρχει τοῦτο κατὰ τύχην τινά.</p></sp>
<sp>
<speaker>Γυνὴ Α</speaker><p>
<lb rend="displayNum" n="115" />οὐκ οἶδα: δεινὸν δ᾽ ἐστὶν ἡ μὴ 'μπειρία.</p></sp>
<sp>
<speaker>Πραξάγορα</speaker><p>
<lb />οὐκοῦν ἐπίτηδες ξυνελέγημεν ἐνθάδε,
<lb />ὅπως προμελετήσωμεν ἁκεῖ δεῖ λέγειν.
<lb />οὐκ ἂν φθάνοις τὸ γένειον ἂν περιδουμένη
<lb />ἄλλαι θ᾽ ὅσαι λαλεῖν μεμελετήκασί που.</p></sp>
<sp>
<speaker>Γυνὴ Α</speaker><p>
<lb rend="displayNum" n="120" />τίς δ᾽ ὦ μέλ᾽ ἡμῶν οὐ λαλεῖν ἐπίσταται;</p></sp>
<sp>
<speaker>Πραξάγορα</speaker><p>
<lb />ἴθι δὴ σὺ περιδοῦ καὶ ταχέως ἀνὴρ γενοῦ:
<lb />ἐγὼ δὲ θεῖσα τοὺς στεφάνους περιδήσομαι
<lb />καὐτὴ μεθ᾽ ὑμῶν, ἤν τί μοι δόξῃ λέγειν.</p></sp>
<sp>
<speaker>Γυνὴ Α</speaker><p>
<lb />δεῦρ᾽ ὦ γλυκυτάτη Πραξαγόρα, σκέψαι τάλαν
<lb rend="displayNum" n="125" />ὡς καὶ καταγέλαστον τὸ πρᾶγμα φαίνεται.</p></sp>
<sp>
<speaker>Πραξάγορα</speaker><p>
<lb />πῶς καταγέλαστον;</p></sp>
<sp>
<speaker>Γυνὴ Α</speaker><p>
ὥσπερ εἴ τις σηπίαις
<lb />πώγωνα περιδήσειεν ἐσταθευμέναις.
</p></sp></div1></body></text></TEI.2>