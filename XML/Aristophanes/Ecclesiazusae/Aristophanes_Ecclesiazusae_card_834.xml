<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="834" unit="card" /></p></sp>
<sp>
<speaker>Κηρύκαινα</speaker><p>
<lb />ὦ πάντες ἀστοί, νῦν γὰρ οὕτω ταῦτ᾽ ἔχει,
<lb rend="displayNum" n="835" />χωρεῖτ᾽ ἐπείγεσθ᾽ εὐθὺ τῆς στρατηγίδος,
<lb />ὅπως ἂν ὑμῖν ἡ τύχη κληρουμένοις
<lb />φράσῃ καθ᾽ ἕκαστον ἄνδρ᾽ ὅποι δειπνήσετε:
<lb />ὡς αἱ τράπεζαί γ᾽ εἰσὶν ἐπινενησμέναι
<lb />ἀγαθῶν ἁπάντων καὶ παρεσκευασμέναι,
<lb rend="displayNum" n="840" />κλῖναί τε σισυρῶν καὶ δαπίδων †νενασμέναι†,
<lb />κρατῆρα συγκιρνᾶσιν, αἱ μυροπώλιδες
<lb />ἑστᾶσ᾽ ἐφεξῆς, τὰ τεμάχη ῥιπίζεται,
<lb />λαγῷ᾽ ἀναπηγνύασι, πόπανα πέττεται,
<lb />στέφανοι πλέκονται, φρύγεται τραγήματα,
<lb rend="displayNum" n="845" />χύτρας ἔτνους ἕψουσιν αἱ νεώταται.
<lb />Σμοῖος δ᾽ ἐν αὐταῖς ἱππικὴν στολὴν ἔχων
<lb />τὰ τῶν γυναικῶν διακαθαίρει τρύβλια.
<lb />Γέρων δὲ χωρεῖ χλανίδα καὶ κονίποδε
<lb />ἔχων, καχάζων μεθ᾽ ἑτέρου νεανίου:
<lb rend="displayNum" n="850" />ἐμβὰς δὲ κεῖται καὶ τρίβων ἐρριμμένος.
<lb />πρὸς ταῦτα χωρεῖθ᾽, ὡς ὁ τὴν μᾶζαν φέρων
<lb />ἕστηκεν: ἀλλὰ τὰς γνάθους διοίγνυτε.</p></sp>
<sp>
<speaker>Ἀνὴρ Β</speaker><p>
<lb />οὐκοῦν βαδιοῦμαι δῆτα. τί γὰρ ἕστηκ᾽ ἔχων
<lb />ἐνταῦθ᾽, ἐπειδὴ ταῦτα τῇ πόλει δοκεῖ;</p></sp>
<sp>
<speaker>Ἀνὴρ Α</speaker><p>
<lb rend="displayNum" n="855" />καὶ ποῖ βαδιεῖ σὺ μὴ καταθεὶς τὴν οὐσίαν;</p></sp>
<sp>
<speaker>Ἀνὴρ Β</speaker><p>
<lb />ἐπὶ δεῖπνον.</p></sp>
<sp>
<speaker>Ἀνὴρ Α</speaker><p>
οὐ δῆτ᾽, ἤν γ᾽ ἐκείναις νοῦς ἐνῇ,
<lb />πρίν γ᾽ ἂν ἀπενέγκῃς.</p></sp>
<sp>
<speaker>Ἀνὴρ Β</speaker><p>
ἀλλ᾽ ἀποίσω.</p></sp>
<sp>
<speaker>Ἀνὴρ Α</speaker><p>
πηνίκα;</p></sp>
<sp>
<speaker>Ἀνὴρ Β</speaker><p>
<lb />οὐ τοὐμὸν ὦ τᾶν ἐμποδὼν ἔσται.</p></sp>
<sp>
<speaker>Ἀνὴρ Α</speaker><p>
τί δή;</p></sp>
<sp>
<speaker>Ἀνὴρ Β</speaker><p>
<lb />ἑτέρους ἀποίσειν φήμ᾽ ἔθ᾽ ὑστέρους ἐμοῦ.</p></sp>
<sp>
<speaker>Ἀνὴρ Α</speaker><p>
<lb rend="displayNum" n="860" />βαδιεῖ δὲ δειπνήσων ὅμως;</p></sp>
<sp>
<speaker>Ἀνὴρ Β</speaker><p>
τί γὰρ πάθω;
<lb />τὰ δυνατὰ γὰρ δεῖ τῇ πόλει ξυλλαμβάνειν
<lb />τοὺς εὖ φρονοῦντας.</p></sp>
<sp>
<speaker>Ἀνὴρ Α</speaker><p>
ἢν δὲ κωλύσωσι, τί;</p></sp>
<sp>
<speaker>Ἀνὴρ Β</speaker><p>
<lb />ὁμόσ᾽ εἶμι κύψας.</p></sp>
<sp>
<speaker>Ἀνὴρ Α</speaker><p>
ἢν δὲ μαστιγῶσι, τί;</p></sp>
<sp>
<speaker>Ἀνὴρ Β</speaker><p>
<lb />καλούμεθ᾽ αὐτάς.</p></sp>
<sp>
<speaker>Ἀνὴρ Α</speaker><p>
ἢν δὲ καταγελῶσι, τί;</p></sp>
<sp>
<speaker>Ἀνὴρ Β</speaker><p>
<lb rend="displayNum" n="865" />ἐπὶ ταῖς θύραις ἑστώς—</p></sp>
<sp>
<speaker>Ἀνὴρ Α</speaker><p>
τί δράσεις; εἰπέ μοι.</p></sp>
<sp>
<speaker>Ἀνὴρ Β</speaker><p>
<lb />τῶν ἐσφερόντων ἁρπάσομαι τὰ σιτία.</p></sp>
<sp>
<speaker>Ἀνὴρ Α</speaker><p>
<lb />βάδιζε τοίνυν ὕστερος: σὺ δ᾽ ὦ Σίκων
<lb />καὶ Παρμένων αἴρεσθε τὴν παμπησίαν.</p></sp>
<sp>
<speaker>Ἀνὴρ Β</speaker><p>
<lb />φέρε νυν ἐγώ σοι ξυμφέρω.</p></sp>
<sp>
<speaker>Ἀνὴρ Α</speaker><p>
μὴ μηδαμῶς.
<lb rend="displayNum" n="870" />δέδοικα γὰρ μὴ καὶ παρὰ τῇ στρατηγίδι,
<lb />ὅταν κατατιθῶ, προσποιῇ τῶν χρημάτων.</p></sp>
<sp>
<speaker>Ἀνὴρ Β</speaker><p>
<lb />νὴ τὸν Δία δεῖ γοῦν μηχανήματός τινος,
<lb />ὅπως τὰ μὲν ὄντα χρήμαθ᾽ ἕξω, τοισδεδὶ
<lb />τῶν ματτομένων κοινῇ μεθέξω πως ἐγώ.
<lb rend="displayNum" n="875" />ὀρθῶς ἔμοιγε φαίνεται: βαδιστέον
<lb />ὁμόσ᾽ ἐστὶ δειπνήσοντα κοὐ μελλητέον.
</p></sp></div1></body></text></TEI.2>