<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="katakeleusmenos" org="uniform" sample="complete"><sp><p><milestone ed="p" n="583" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Πραξάγορα</speaker><p>
<lb />καὶ μὴν ὅτι μὲν χρηστὰ διδάξω πιστεύω: τοὺς δὲ θεατάς,
<lb />εἰ καινοτομεῖν ἐθελήσουσιν καὶ μὴ τοῖς ἠθάσι λίαν
<lb rend="displayNum" n="585" />τοῖς τ᾽ ἀρχαίοις ἐνδιατρίβειν, τοῦτ᾽ ἔσθ᾽ ὃ μάλιστα δέδοικα.</p></sp>
<sp><speaker>Βλέπυρος</speaker><p>
<lb />περὶ μὲν τοίνυν τοῦ καινοτομεῖν μὴ δείσῃς: τοῦτο γὰρ ἡμῖν
<lb />δρᾶν ἀντ᾽ ἄλλης ἀρχῆς ἐστιν, τῶν δ᾽ ἀρχαίων ἀμελῆσαι.</p></sp>
<sp><speaker>Πραξάγορα</speaker><p>
<lb />μή νυν πρότερον μηδεὶς ὑμῶν ἀντείπῃ μηδ᾽ ὑποκρούσῃ,
<lb />πρὶν ἐπίστασθαι τὴν ἐπίνοιαν καὶ τοῦ φράζοντος ἀκοῦσαι.
<lb rend="displayNum" n="590" />κοινωνεῖν γὰρ πάντας φήσω χρῆναι πάντων μετέχοντας
<lb />κἀκ ταὐτοῦ ζῆν, καὶ μὴ τὸν μὲν πλουτεῖν, τὸν δ᾽ ἄθλιον εἶναι,
<lb />μηδὲ γεωργεῖν τὸν μὲν πολλήν, τῷ δ᾽ εἶναι μηδὲ ταφῆναι,
<lb />μηδ᾽ ἀνδραπόδοις τὸν μὲν χρῆσθαι πολλοῖς, τὸν δ᾽ οὐδ᾽ ἀκολούθῳ:
<lb />ἀλλ᾽ ἕνα ποιῶ κοινὸν πᾶσιν βίοτον καὶ τοῦτον ὅμοιον.</p></sp>
<sp><speaker>Βλέπυρος</speaker><p>
<lb rend="displayNum" n="595" />πῶς οὖν ἔσται κοινὸς ἅπασιν;</p></sp>
<sp><speaker>Πραξάγορα</speaker><p>
κατέδει πέλεθον πρότερός μου.</p></sp>
<sp><speaker>Βλέπυρος</speaker><p>
<lb />καὶ τῶν πελέθων κοινωνοῦμεν;</p></sp>
<sp><speaker>Πραξάγορα</speaker><p>
μὰ Δί᾽ ἀλλ᾽ ἔφθης μ᾽ ὑποκρούσας.
<lb />τοῦτο γὰρ ἤμελλον ἐγὼ λέξειν: τὴν γῆν πρώτιστα ποιήσω
<lb />κοινὴν πάντων καὶ τἀργύριον καὶ τἄλλ᾽ ὁπόσ᾽ ἐστὶν ἑκάστῳ.
<lb />εἶτ᾽ ἀπὸ τούτων κοινῶν ὄντων ἡμεῖς βοσκήσομεν ὑμᾶς
<lb rend="displayNum" n="600" />ταμιευόμεναι καὶ φειδόμεναι καὶ τὴν γνώμην προσέχουσαι.</p></sp>
<sp><speaker>Βλέπυρος</speaker><p>
<lb />πῶς οὖν ὅστις μὴ κέκτηται γῆν ἡμῶν, ἀργύριον δὲ
<lb />καὶ Δαρεικοὺς ἀφανῆ πλοῦτον;</p></sp>
<sp><speaker>Πραξάγορα</speaker><p>
τοῦτ᾽ ἐς τὸ μέσον καταθήσει.
<lb />καὶ μὴ καταθεὶς ψευδορκήσει.</p></sp>
<sp><speaker>Βλέπυρος</speaker><p>
κἀκτήσατο γὰρ διὰ τοῦτο.
</p></sp></div2></div1></body></text></TEI.2>