<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="epirrheme" org="uniform" sample="complete"><sp><p><milestone ed="p" n="635" unit="card" /></p></sp>
<sp><speaker>Βλέπυρος</speaker><p>
<lb rend="displayNum" n="635" />πῶς οὖν οὕτω ζώντων ἡμῶν τοὺς αὑτοῦ παῖδας ἕκαστος
<lb />ἔσται δυνατὸς διαγιγνώσκειν;</p></sp>
<sp><speaker>Πραξάγορα</speaker><p>
τί δὲ δεῖ; πατέρας <add>γὰρ</add> ἅπαντας
<lb />τοὺς πρεσβυτέρους αὑτῶν εἶναι τοῖσι χρόνοισιν νομιοῦσιν.</p></sp>
<sp><speaker>Βλέπυρος</speaker><p>
<lb />οὐκοῦν ἄγξουσ᾽ εὖ καὶ χρηστῶς ἑξῆς τὸν πάντα γέροντα
<lb />διὰ τὴν ἄγνοιαν, ἐπεὶ καὶ νῦν γιγνώσκοντες πατέρ᾽ ὄντα
<lb rend="displayNum" n="640" />ἄγχουσι. τί δῆθ᾽ ὅταν ἀγνὼς ᾖ; πῶς οὐ τότε κἀπιχεσοῦνται;</p></sp>
<sp><speaker>Πραξάγορα</speaker><p>
<lb />ἀλλ᾽ ὁ παρεστὼς οὐκ ἐπιτρέψει: τότε δ᾽ αὐτοῖς οὐκ ἔμελ᾽ οὐδὲν
<lb />τῶν ἀλλοτρίων ὅστις τύπτοι: νῦν δ᾽ ἢν πληγέντος ἀκούσῃ,
<lb />μὴ αὐτὸν ἐκεῖνον τύπτῃ δεδιὼς τοῖς δρῶσιν τοῦτο μαχεῖται.</p></sp>
<sp><speaker>Βλέπυρος</speaker><p>
<lb />τὰ μὲν ἄλλα λέγεις οὐδὲν σκαιῶς: εἰ δὲ προσελθὼν Ἐπίκουρος
<lb rend="displayNum" n="645" />ἢ Λευκολόφας πάππαν με καλεῖ, τοῦτ᾽ ἤδη δεινὸν ἀκοῦσαι.</p></sp>
<sp><speaker>Πραξάγορα</speaker><p>
<lb />πολὺ μέντοι δεινότερον τούτου τοῦ πράγματός ἐστι,</p></sp>
<sp><speaker>Βλέπυρος</speaker><p>
τὸ ποῖον;</p></sp>
<sp><speaker>Πραξάγορα</speaker><p>
<lb />εἴ σε φιλήσειεν Ἀρίστυλλος φάσκων αὑτοῦ πατέρ᾽ εἶναι.</p></sp>
<sp><speaker>Βλέπυρος</speaker><p>
<lb />οἰμώζοι γ᾽ ἂν καὶ κωκύοι.</p></sp>
<sp><speaker>Πραξάγορα</speaker><p>
σὺ δέ γ᾽ ὄζοις ἂν καλαμίνθης,
<lb />ἀλλ᾽ οὗτος μὲν πρότερον γέγονεν πρὶν τὸ ψήφισμα γενέσθαι,
<lb rend="displayNum" n="650" />ὥστ᾽ οὐχὶ δέος μή σε φιλήσῃ.</p></sp>
<sp><speaker>Βλέπυρος</speaker><p>
δεινὸν μέντἂν ἐπεπόνθη.
<lb />τὴν γῆν δὲ τίς ἔσθ᾽ ὁ γεωργήσων;</p></sp>
<sp><speaker>Πραξάγορα</speaker><p>
οἱ δοῦλοι. σοὶ δὲ μελήσει,
<lb />ὅταν ᾖ δεκάπουν τὸ στοιχεῖον, λιπαρὸν χωρεῖν ἐπὶ δεῖπνον.</p></sp>
<sp><speaker>Βλέπυρος</speaker><p>
<lb />περὶ δ᾽ ἱματίων τίς πόρος ἔσται; καὶ γὰρ τοῦτ᾽ ἔστιν ἐρέσθαι.</p></sp>
<sp><speaker>Πραξάγορα</speaker><p>
<lb />τὰ μὲν ὄνθ᾽ ὑμῖν πρῶτον ὑπάρξει, τὰ δὲ λοίφ᾽ ἡμεῖς ὑφανοῦμεν.</p></sp>
<sp><speaker>Βλέπυρος</speaker><p>
<lb rend="displayNum" n="655" />ἓν ἔτι ζητῶ: πῶς ἤν τις ὄφλῃ παρὰ τοῖς ἄρχουσι δίκην τῳ,
<lb />πόθεν ἐκτείσει ταύτην; οὐ γὰρ τῶν κοινῶν γ᾽ ἐστὶ δίκαιον.</p></sp>
<sp><speaker>Πραξάγορα</speaker><p>
<lb />ἀλλ᾽ οὐδὲ δίκαι πρῶτον ἔσονται.</p></sp>
<sp><speaker>Βλέπυρος</speaker><p>
τουτὶ τοὔπος σ᾽ ἐπιτρίψει.</p></sp>
<sp><speaker>Πραξάγορα</speaker><p>
<lb />κἀγὼ ταύτην γνώμην ἐθέμην: τοῦ γὰρ τάλαν οὕνεκ᾽ ἔσονται;</p></sp>
<sp><speaker>Βλέπυρος</speaker><p>
<lb />πολλῶν οὕνεκα νὴ τὸν Ἀπόλλω: πρῶτον δ᾽ ἑνὸς οὕνεκα δήπου,
<lb rend="displayNum" n="660" />ἤν τις ὀφείλων ἐξαρνῆται.</p></sp>
<sp><speaker>Πραξάγορα</speaker><p>
πόθεν οὖν ἐδάνεισ᾽ ὁ δανείσας
<lb />ἐν τῷ κοινῷ πάντων ὄντων; κλέπτων δήπου᾽ στ᾽ ἐπίδηλος.</p></sp>
<sp><speaker>Βλέπυρος</speaker><p>
<lb />νὴ τὴν Δήμητρ᾽ εὖ γε διδάσκεις. τουτὶ τοίνυν φρασάτω μοι,
<lb />τῆς αἰκείας οἱ τύπτοντες πόθεν ἐκτείσουσιν, ἐπειδὰν
<lb />εὐωχηθέντες ὑβρίζωσιν; τοῦτο γὰρ οἶμαί σ᾽ ἀπορήσειν.</p></sp>
<sp><speaker>Πραξάγορα</speaker><p>
<lb rend="displayNum" n="665" />ἀπὸ τῆς μάζης ἧς σιτεῖται: ταύτης γὰρ ὅταν τις ἀφαιρῇ,
<lb />οὐχ ὑβριεῖται φαύλως οὕτως αὖθις τῇ γαστρὶ κολασθείς.
</p></sp></div2></div1></body></text></TEI.2>