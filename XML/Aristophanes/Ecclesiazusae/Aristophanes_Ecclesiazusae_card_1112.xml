<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="antistrophe" n="2" org="uniform" sample="complete"><sp><p><milestone ed="p" n="1112" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Θεραπαίνα</speaker><p>
<lb />ὦ μακάριος μὲν δῆμος, εὐδαίμων δ᾽ ἐγώ,
<lb />αὐτή τέ μοι δέσποινα μακαριωτάτη,
<lb />ὑμεῖς θ᾽ ὅσαι παρέστατ᾽ ἐπὶ ταῖσιν θύραις
<lb rend="displayNum" n="1115" />οἱ γείτονές τε πάντες οἵ τε δημόται,
<lb />ἐγώ τε πρὸς τούτοισιν ἡ διάκονος,
<lb />ἥτις μεμύρισμαι τὴν κεφαλὴν μυρώμασιν,
<lb />ἀγαθοῖσιν ὦ Ζεῦ: πολὺ δ᾽ ὑπερπέπαικεν αὖ
<lb />τούτων ἁπάντων τὰ Θάσι᾽ ἀμφορείδια.
<lb rend="displayNum" n="1120" />ἐν τῇ κεφαλῇ γὰρ ἐμμένει πολὺν χρόνον:
<lb />τὰ δ᾽ ἄλλ᾽ ἀπανθήσαντα πάντ᾽ ἀπέπτετο:
<lb />ὥστ᾽ ἐστὶ πολὺ βέλτιστα, πολὺ δῆτ᾽ ὦ θεοί.
<lb />κέρασον ἄκρατον, εὐφρανεῖ τὴν νύχθ᾽ ὅλην
<lb />ἐκλεγομένας ὅ τι ἂν μάλιστ᾽ ὀσμὴν ἔχῃ.
<lb rend="displayNum" n="1125" />ἀλλ᾽ ὦ γυναῖκες φράσατέ μοι τὸν δεσπότην,
<lb />τὸν ἄνδρ᾽, ὅπου 'στί, τῆς ἐμῆς κεκτημένης.</p></sp>
<sp>
<speaker>Χορὸς</speaker><p>
<lb />αὐτοῦ μένουσ᾽ ἡμῖν γ᾽ ἂν ἐξευρεῖν δοκεῖς.</p></sp>
<sp>
<speaker>Θεραπαίνα</speaker><p>
<lb />μάλισθ᾽: ὁδὶ γὰρ ἐπὶ τὸ δεῖπνον ἔρχεται.
<lb />ὦ δέσποτ᾽ ὦ μακάριε καὶ τρισόλβιε.</p></sp>
<sp>
<speaker>Βλέπυρος</speaker><p>
<lb rend="displayNum" n="1130" />ἐγώ;</p></sp>
<sp>
<speaker>Θεραπαίνα</speaker><p>
σὺ μέντοι νὴ Δί᾽ ὥς γ᾽ οὐδεὶς ἀνήρ.
<lb />τίς γὰρ γένοιτ᾽ ἂν μᾶλλον ὀλβιώτερος,
<lb />ὅστις πολιτῶν πλεῖον ἢ τρισμυρίων
<lb />ὄντων τὸ πλῆθος οὐ δεδείπνηκας μόνος;</p></sp>
<sp>
<speaker>Χορὸς</speaker><p>
<lb />εὐδαιμονικόν γ᾽ ἄνθρωπον εἴρηκας σαφῶς.</p></sp>
<sp>
<speaker>Θεραπαίνα</speaker><p>
<lb rend="displayNum" n="1135" />ποῖ ποῖ βαδίζεις;</p></sp>
<sp>
<speaker>Βλέπυρος</speaker><p>
ἐπὶ τὸ δεῖπνον ἔρχομαι.</p></sp>
<sp>
<speaker>Θεραπαίνα</speaker><p>
<lb />νὴ τὴν Ἀφροδίτην πολύ γ᾽ ἁπάντων ὕστατος.
<lb />ὅμως δ᾽ ἐκέλευε συλλαβοῦσάν μ᾽ ἡ γυνὴ
<lb />ἄγειν σε καὶ τασδὶ μετὰ σοῦ τὰς μείρακας.
<lb />οἶνος δὲ Χῖός ἐστι περιλελειμμένος
<lb rend="displayNum" n="1140" />καὶ τἄλλ᾽ ἀγαθά. πρὸς ταῦτα μὴ βραδύνετε,
<lb />καὶ τῶν θεατῶν εἴ τις εὔνους τυγχάνει,
<lb />καὶ τῶν κριτῶν εἰ μή τις ἑτέρωσε βλέπει,
<lb />ἴτω μεθ᾽ ἡμῶν: πάντα γὰρ παρέξομεν.</p></sp>
<sp>
<speaker>Βλέπυρος</speaker><p>
<lb />οὔκουν ἅπασι δῆτα γενναίως ἐρεῖς
<lb rend="displayNum" n="1145" />καὶ μὴ παραλείψεις μηδέν᾽, ἀλλ᾽ ἐλευθέρως
<lb />καλεῖς γέροντα μειράκιον παιδίσκον; ὡς
<lb />τὸ δεῖπνον αὐτοῖς ἐστ᾽ ἐπεσκευασμένον
<lb />ἁπαξάπασιν, ἢν ἀπίωσιν οἴκαδε.
<lb />ἐγὼ δὲ πρὸς τὸ δεῖπνον ἤδη 'πείξομαι:
<lb rend="displayNum" n="1150" />ἔχω δέ τοι καὶ δᾷδα ταυτηνὶ καλῶς.</p></sp>
<sp>
<speaker>Χορὸς</speaker><p><lb />τί δῆτα διατρίβεις ἔχων, ἀλλ᾽ οὐκ ἄγεις
<lb />τασδὶ λαβών; ἐν ὅσῳ δὲ καταβαίνεις, ἐγὼ
<lb />ἐπᾴσομαι μέλος τι μελλοδειπνικόν.
<lb />σμικρὸν δ᾽ ὑποθέσθαι τοῖς κριταῖσι βούλομαι.</p></sp></div1></body></text></TEI.2>