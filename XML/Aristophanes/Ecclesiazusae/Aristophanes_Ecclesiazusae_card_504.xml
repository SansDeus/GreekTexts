<?xml version="1.0" encoding="utf-8"?>
<TEI.2><text><body><div1 type="Parodos" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="504" unit="card" /></p></sp></div2></div1>
<div1 type="Choral" org="uniform" sample="complete">
<sp>
<speaker>Πραξάγορα</speaker><p>
<lb />ταυτὶ μὲν ἡμῖν ὦ γυναῖκες εὐτυχῶς
<lb rend="displayNum" n="505" />τὰ πράγματ᾽ ἐκβέβηκεν ἁβουλεύσαμεν.
<lb />ἀλλ᾽ ὡς τάχιστα πρίν τιν᾽ ἀνθρώπων ἰδεῖν,
<lb />ῥιπτεῖτε χλαίνας, ἐμβὰς ἐκποδὼν ἴτω,
<lb />χάλα συναπτοὺς ἡνίας Λακωνικάς,
<lb />βακτηρίας ἄφεσθε. καὶ μέντοι σὺ μὲν
<lb rend="displayNum" n="510" />ταύτας κατευτρέπιζ᾽, ἐγὼ δὲ βούλομαι
<lb />εἴσω παρερπύσασα πρὶν τὸν ἄνδρα με
<lb />ἰδεῖν, καταθέσθαι θοἰμάτιον αὐτοῦ πάλιν
<lb />ὅθενπερ ἔλαβον τἄλλα θ᾽ ἁξηνεγκάμην.</p></sp>
<div2 type="anapests" org="uniform" sample="complete">
<sp>
<speaker>Χορὸς</speaker><p>
<lb />κεῖται <add>καὶ</add> δὴ πάνθ᾽ ἅπερ εἶπας, σὸν δ᾽ ἔργον τἄλλα διδάσκειν,
<lb rend="displayNum" n="515" />ὅ τί σοι δρῶσαι ξύμφορον ἡμεῖς δόξομεν ὀρθῶς ὑπακούειν.
<lb />οὐδεμιᾷ γὰρ δεινοτέρᾳ σου ξυμμείξασ᾽ οἶδα γυναικί.</p></sp>
<sp>
<speaker>Πραξάγορα</speaker><p>
<lb />περιμείνατέ νυν, ἵνα τῆς ἀρχῆς ἣν ἄρτι κεχιεροτόνημαι,
<lb />ξυμβούλοισιν πάσαις ὑμῖν χρήσωμαι. καὶ γὰρ ἐκεῖ μοι
<lb />ἐν τῷ θορύβῳ καὶ τοῖς δεινοῖς ἀνδρειόταται γεγένησθε.</p></sp></div2>
<div2 type="iambics" org="uniform" sample="complete">
<sp>
<speaker>Βλέπυρος</speaker><p>
<lb rend="displayNum" n="520" />αὕτη πόθεν ἥκεις Πραξαγόρα;</p></sp>
<sp>
<speaker>Πραξάγορα</speaker><p>
τί δ᾽ ὦ μέλε
<lb />σοὶ τοῦθ᾽;</p></sp>
<sp>
<speaker>Βλέπυρος</speaker><p>
ὅ τί μοι τοῦτ᾽ ἔστιν; ὡς εὐηθικῶς.</p></sp>
<sp>
<speaker>Πραξάγορα</speaker><p>
<lb />οὔτοι παρὰ τοῦ μοιχοῦ γε φήσεις.</p></sp>
<sp>
<speaker>Βλέπυρος</speaker><p>
οὐκ ἴσως
<lb />ἑνός γε.</p></sp>
<sp>
<speaker>Πραξάγορα</speaker><p>
καὶ μὴν βασανίσαι τουτί γέ σοι
<lb />ἔξεστι.</p></sp>
<sp>
<speaker>Βλέπυρος</speaker><p>
πῶς;</p></sp>
<sp>
<speaker>Πραξάγορα</speaker><p>
εἰ τῆς κεφαλῆς ὄζω μύρου.</p></sp>
<sp>
<speaker>Βλέπυρος</speaker><p>
<lb rend="displayNum" n="525" />τί δ᾽; οὐχὶ βινεῖται γυνὴ κἄνευ μύρου;</p></sp>
<sp>
<speaker>Πραξάγορα</speaker><p>
<lb />οὐ δῆτα τάλαν ἔγωγε.</p></sp>
<sp>
<speaker>Βλέπυρος</speaker><p>
πῶς οὖν ὄρθριον
<lb />ᾤχου σιωπῇ θοἰμάτιον λαβοῦσά μου;</p></sp>
<sp>
<speaker>Πραξάγορα</speaker><p>
<lb />γυνή μέ τις νύκτωρ ἑταίρα καὶ φίλη
<lb />μετεπέμψατ᾽ ὠδίνουσα.</p></sp>
<sp>
<speaker>Βλέπυρος</speaker><p>
κᾆτ᾽ οὐκ ἦν ἐμοὶ
<lb rend="displayNum" n="530" />φράσασαν ἰέναι;</p></sp>
<sp>
<speaker>Πραξάγορα</speaker><p>
τῆς λεχοῦς δ᾽ οὐ φροντίσαι
<lb />οὕτως ἐχούσης ὦνερ;</p></sp>
<sp>
<speaker>Βλέπυρος</speaker><p>
εἰποῦσάν γέ μοι.
<lb />ἀλλ᾽ ἔστιν ἐνταῦθά τι κακόν.</p></sp>
<sp>
<speaker>Πραξάγορα</speaker><p>
μὰ τὼ θεὼ
<lb />ἀλλ᾽ ὥσπερ εἶχον ᾠχόμην: ἐδεῖτο δὲ
<lb />ἥπερ μεθῆκέ μ᾽ ἐξιέναι πάσῃ τέχνῃ.</p></sp></div2></div1></body></text></TEI.2>