<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="epirrheme" org="uniform" sample="complete"><sp><p><milestone ed="p" n="667" unit="card" /></p></sp>
<sp><speaker>Βλέπυρος</speaker><p>
<lb />οὐδ᾽ αὖ κλέπτης οὐδεὶς ἔσται;</p></sp>
<sp><speaker>Πραξάγορα</speaker><p>
πῶς γὰρ κλέψει μετὸν αὐτῷ;</p></sp>
<sp><speaker>Βλέπυρος</speaker><p>
<lb />οὐδ᾽ ἀποδύσουσ᾽ ἄρα τῶν νυκτῶν;</p></sp>
<sp><speaker>Πραξάγορα</speaker><p>
οὐκ ἢν οἴκοι γε καθεύδῃς,
<lb />οὐδ᾽ ἤν γε θύραζ᾽ ὥσπερ πρότερον: βίοτος γὰρ πᾶσιν ὑπάρξει.
<lb rend="displayNum" n="670" />ἢν δ᾽ ἀποδύῃ γ᾽, αὐτὸς δώσει. τί γὰρ αὐτῷ πρᾶγμα μάχεσθαι;
<lb />ἔτερον γὰρ ἰὼν ἐκ τοῦ κοινοῦ κρεῖττον ἐκείνου κομιεῖται.</p></sp>
<sp><speaker>Βλέπυρος</speaker><p>
<lb />οὐδὲ κυβεύσουσ᾽ ἆρ᾽ ἄνθρωποι;</p></sp>
<sp><speaker>Πραξάγορα</speaker><p>
περὶ τοῦ γὰρ τοῦτο ποιήσει;</p></sp>
<sp><speaker>Βλέπυρος</speaker><p>
<lb />τὴν δὲ δίαιταν τίνα ποιήσεις;</p></sp>
<sp><speaker>Πραξάγορα</speaker><p>
κοινὴν πᾶσιν. τὸ γὰρ ἄστυ
<lb />μίαν οἴκησίν φημι ποιήσειν συρρήξασ᾽ εἰς ἓν ἅπαντα,
<lb rend="displayNum" n="675" />ὥστε βαδίζειν ὡς ἀλλήλους.</p></sp>
<sp><speaker>Βλέπυρος</speaker><p>
τὸ δὲ δεῖπνον ποῦ παραθήσεις;</p></sp>
<sp><speaker>Πραξάγορα</speaker><p>
<lb />τὰ δικαστήρια καὶ τὰς στοιὰς ἀνδρῶνας πάντα ποιήσω.</p></sp>
<sp><speaker>Βλέπυρος</speaker><p>
<lb />τὸ δὲ βῆμα τί σοι χρήσιμον ἔσται;</p></sp>
<sp><speaker>Πραξάγορα</speaker><p>
τοὺς κρατῆρας καταθήσω
<lb />καὶ τὰς ὑδρίας, καὶ ῥαψῳδεῖν ἔσται τοῖς παιδαρίοισιν
<lb />τοὺς ἀνδρείους ἐν τῷ πολέμῳ, κεἴ τις δειλὸς γεγένηται,
<lb rend="displayNum" n="680" />ἵνα μὴ δειπνῶσ᾽ αἰσχυνόμενοι.</p></sp>
<sp><speaker>Βλέπυρος</speaker><p>
νὴ τὸν Ἀπόλλω χάριέν γε.
<lb />τὰ δὲ κληρωτήρια ποῖ τρέψεις;</p></sp>
<sp><speaker>Πραξάγορα</speaker><p>
εἰς τὴν ἀγορὰν καταθήσω:
<lb />κᾆτα στήσασα παρ᾽ Ἁρμοδίῳ κληρώσω πάντας, ἕως ἂν
<lb />εἰδὼς ὁ λαχὼν ἀπίῃ χαίρων ἐν ὁποίῳ γράμματι δειπνεῖ:
<lb />και κηρύξει τοὺς ἐκ τοῦ βῆτ᾽ ἐπὶ τὴν στοιὰν ἀκολουθεῖν
<lb rend="displayNum" n="685" />τὴν βασίλειον δειπνήσοντας: τὸ δὲ θῆτ᾽ ἐς τὴν παρὰ ταύτην,
<lb />τοὺς δ᾽ ἐκ τοῦ κάππ᾽ ἐς τὴν στοιὰν χωρεῖν τὴν ἀλφιτόπωλιν.</p></sp>
<sp><speaker>Βλέπυρος</speaker><p>
<lb />ἵνα κάπτωσιν;</p></sp>
<sp><speaker>Πραξάγορα</speaker><p>
μὰ Δί᾽ ἀλλ᾽ ἵν᾽ ἐκεῖ δειπνῶσιν.</p></sp>
<sp><speaker>Βλέπυρος</speaker><p>
ὅτῳ δὲ τὸ γράμμα
<lb />μὴ 'ξελκυσθῇ καθ᾽ ὃ δειπνήσει, τούτους ἀπελῶσιν ἅπαντες.</p></sp></div2>
<div2 type="pnigos" org="uniform" sample="complete">
<sp><speaker>Πραξάγορα</speaker><p>
<lb />ἀλλ᾽ οὐκ ἔσται τοῦτο παρ᾽ ἡμῖν:
<lb rend="displayNum" n="690" />πᾶσι γὰρ ἄφθονα πάντα παρέξομεν,
<lb />ὥστε μεθυσθεὶς αὐτῷ στεφάνῳ
<lb />πᾶς τις ἄπεισιν τὴν δᾷδα λαβών.
<lb />αἱ δὲ γυναῖκες κατὰ τὰς διόδους
<lb />προσπίπτουσαι τοῖς ἀπὸ δείπνου
<lb rend="displayNum" n="695" />τάδε λέξουσιν: <q direct="unspecified">δεῦρο παρ᾽ ἡμᾶς:
<lb />ἐνθάδε μεῖράξ ἐσθ᾽ ὡραία.</q>
<lb /><q direct="unspecified">παρ᾽ ἐμοὶ δ᾽ ἑτέρα</q>
<lb />φήσει τις ἄνωθ᾽ ἐξ ὑπερῴου,
<lb /><q direct="unspecified">καὶ καλλίστη καὶ λευκοτάτη:
<lb rend="displayNum" n="700" />πρότερον μέντοι δεῖ σε καθεύδειν
<lb />αὐτῆς παρ᾽ ἐμοί.</q>
<lb />τοῖς εὐπρεπέσιν δ᾽ ἀκολουθοῦντες
<lb />καὶ μειρακίοις οἱ φαυλότεροι
<lb />τοιάδ᾽ ἐροῦσιν: <q direct="unspecified">ποῖ θεῖς οὗτος;
<lb />πάντως οὐδὲν δράσεις ἐλθών:
<lb rend="displayNum" n="705" />τοῖς γὰρ σιμοῖς καὶ τοῖς αἰσχροῖς
<lb />ἐψήφισται προτέροις βινεῖν,
<lb />ὑμᾶς δὲ τέως θρῖα λαβόντας
<lb />διφόρου συκῆς
<lb />ἐν τοῖς προθύροισι δέφεσθαι.</q></p></sp>
<sp>
<speaker>Πραξάγορα</speaker><p>
<lb rend="displayNum" n="710" />φέρε νυν φράσον μοι, ταῦτ᾽ ἀρέσκει σφῷν;</p></sp>
<sp>
<speaker>Βλέπυρος</speaker><p>
πάνυ.
</p></sp></div2></div1></body></text></TEI.2>