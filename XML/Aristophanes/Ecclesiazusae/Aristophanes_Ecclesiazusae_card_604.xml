<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="epirrheme" org="uniform" sample="complete"><sp><p><milestone ed="p" n="604" unit="card" /></p></sp>
<sp><speaker>Πραξάγορα</speaker><p>
<lb />ἀλλ᾽ οὐδέν τοι χρήσιμον ἔσται πάντως αὐτῷ.</p></sp>
<sp><speaker>Βλέπυρος</speaker><p>
κατὰ δὴ τί;</p></sp>
<sp><speaker>Πραξάγορα</speaker><p>
<lb rend="displayNum" n="605" />οὐδεὶς οὐδὲν πενίᾳ δράσει: πάντα γὰρ ἕξουσιν ἅπαντες,
<lb />ἄρτους τεμάχη μάζας χλαίνας οἶνον στεφάνους ἐρεβίνθους.
<lb />ὥστε τί κέρδος μὴ καταθεῖναι; σὺ γὰρ ἐξευρὼν ἀπόδειξον.</p></sp>
<sp><speaker>Βλέπυρος</speaker><p>
<lb />οὔκουν καὶ νῦν οὗτοι μᾶλλον κλέπτουσ᾽ οἷς ταῦτα πάρεστιν;</p></sp>
<sp><speaker>Πραξάγορα</speaker><p>
<lb />πρότερόν γ᾽ ὦταῖρ᾽ ὅτε τοῖσι νόμοις διεχρώμεθα τοῖς προτέροισιν:
<lb rend="displayNum" n="610" />νῦν δ᾽ ἔσται γὰρ βίος ἐκ κοινοῦ, τί τὸ κέρδος μὴ καταθεῖναι;</p></sp>
<sp><speaker>Βλέπυρος</speaker><p>
<lb />ἢν μείρακ᾽ ἰδὼν ἐπιθυμήσῃ καὶ βούληται σκαλαθῦραι,
<lb />ἕξει τούτων ἀφελὼν δοῦναι, τῶν ἐκ κοινοῦ δὲ μεθέξει
<lb />ξυγκαταδαρθών.</p></sp>
<sp><speaker>Πραξάγορα</speaker><p>
ἀλλ᾽ ἐξέσται προῖκ᾽ αὐτῷ ξυγκαταδαρθεῖν.
<lb />καὶ ταύτας γὰρ κοινὰς ποιῶ τοῖς ἀνδράσι συγκατακεῖσθαι
<lb rend="displayNum" n="615" />καὶ παιδοποιεῖν τῷ βουλομένῳ.</p></sp>
<sp><speaker>Βλέπυρος</speaker><p>
πῶς οὖν οὐ πάντες ἴασιν
<lb />ἐπὶ τὴν ὡραιοτάτην αὐτῶν καὶ ζητήσουσιν ἐρείδειν;</p></sp>
<sp><speaker>Πραξάγορα</speaker><p>
<lb />αἱ φαυλότεραι καὶ σιμότεραι παρὰ τὰς σεμνὰς καθεδοῦνται:
<lb />κᾆτ᾽ ἢν ταύτης ἐπιθυμήσῃ, τὴν αἰσχρὰν πρῶθ᾽ ὑποκρούσει.</p></sp>
<sp><speaker>Βλέπυρος</speaker><p>
<lb />καὶ πῶς ἡμᾶς τοὺς πρεσβύτας, ἢν ταῖς αἰσχραῖσι συνῶμεν,
<lb rend="displayNum" n="620" />οὐκ ἐπιλείψει τὸ πέος πρότερον πρὶν ἐκεῖσ᾽ οἷ φῂς ἀφικέσθαι;</p></sp>
<sp><speaker>Πραξάγορα</speaker><p>
<lb />οὐχὶ μαχοῦνται: περὶ σοῦ θάρρει: μὴ δείσῃς: οὐχὶ μαχοῦνται.</p></sp>
<sp><speaker>Βλέπυρος</speaker><p>
<lb />περὶ τοῦ;</p></sp>
<sp><speaker>Πραξάγορα</speaker><p>
τοῦ μὴ ξυγκαταδαρθεῖν. καὶ σοὶ τοιοῦτον ὑπάρχει.</p></sp>
<sp><speaker>Βλέπυρος</speaker><p>
<lb />τὸ μὲν ὑμέτερον γνώμην τιν᾽ ἔχει: προβεβούλευται γάρ, ὅπως ἂν
<lb />μηδεμιᾶς ᾖ τρύπημα κενόν: τὸ δὲ τῶν ἀνδρῶν τί ποιήσει;
<lb rend="displayNum" n="625" />φεύξονται γὰρ τοὺς αἰσχίους, ἐπὶ τοὺς δὲ καλοὺς βαδιοῦνται.</p></sp>
<sp><speaker>Πραξάγορα</speaker><p>
<lb />ἀλλὰ φυλάξουσ᾽ οἱ φαυλότεροι τοὺς καλλίους ἀπιόντας
<lb />ἀπὸ τοῦ δείπνου καὶ τηρήσουσ᾽ ἐπὶ τοῖσιν δημοσίοισιν:
<lb />κοὐκ ἐξέσται παρὰ τοῖσι καλοῖς <add>καὶ τοῖς μεγάλοις</add> καταδαρθεῖν
<lb />ταῖσι γυναιξὶ πρὶν <add>ἂν</add> τοῖς αἰσχροῖς καὶ τοῖς μικροῖς χαρίσωνται.</p></sp>
<sp><speaker>Βλέπυρος</speaker><p>
<lb rend="displayNum" n="630" />ἡ Λυσικράτους ἄρα νυνὶ ῥὶς ἴσα τοῖσι καλοῖσι φρονήσει.</p></sp>
<sp><speaker>Πραξάγορα</speaker><p>
<lb />νὴ τὸν Ἀπόλλω καὶ δημοτική γ᾽ ἡ γνώμη καὶ καταχήνη
<lb />τῶν σεμνοτέρων ἔσται πολλὴ καὶ τῶν σφραγῖδας ἐχόντων,
<lb />ὅταν ἐμβάδ᾽ ἔχων εἴπῃ πρότερος, <q direct="unspecified">παραχώρει κᾆτ᾽ ἐπιτήρει,
<lb />ὅταν ἤδη 'γὼ διαπραξάμενος παραδῶ σοι δευτεριάζειν.</q>
</p></sp></div2></div1></body></text></TEI.2>