<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="1565" unit="card" /></p></sp>
<sp>
<speaker>Ποσειδῶν</speaker><p>
<lb rend="displayNum" n="1565" />τὸ μὲν πόλισμα τῆς Νεφελοκοκκυγίας
<lb />ὁρᾶν τοδὶ πάρεστιν, οἷ πρεσβεύομεν.
<lb />οὗτος τί δρᾷς; ἐπ᾽ ἀριστέρ᾽ οὕτως ἀμπέχει;
<lb />οὐ μεταβαλεῖς θοἰμάτιον ὧδ᾽ ἐπιδέξια;
<lb />τί ὦ κακόδαιμον; Λαισποδίας εἶ τὴν φύσιν;
<lb rend="displayNum" n="1570" />ὦ δημοκρατία ποῖ προβιβᾷς ἡμᾶς ποτε,
<lb />εἰ τουτονί γ᾽ ἐχειροτόνησαν οἱ θεοί;</p></sp>
<sp>
<speaker>Τριβαλλός</speaker><p>
<lb />ἕξεις ἀτρέμας;</p></sp>
<sp>
<speaker>Ποσειδῶν</speaker><p>
οἴμωζε: πολὺ γὰρ δή σ᾽ ἐγὼ
<lb />ἑόρακα πάντων βαρβαρώτατον θεῶν.
<lb />ἄγε δὴ τί δρῶμεν Ἡράκλεις;</p></sp>
<sp>
<speaker>Ἡρακλῆς</speaker><p>
ἀκήκοας
<lb rend="displayNum" n="1575" />ἐμοῦ γ᾽ ὅτι τὸν ἄνθρωπον ἄγχειν βούλομαι,
<lb />ὅστις ποτ᾽ ἔσθ᾽ ὁ τοὺς θεοὺς ἀποτειχίσας.</p></sp>
<sp>
<speaker>Ποσειδῶν</speaker><p>
<lb />ἀλλ᾽ ὦγάθ᾽ ᾑρήμεσθα περὶ διαλλαγῶν
<lb />πρέσβεις.</p></sp>
<sp>
<speaker>Ἡρακλῆς</speaker><p>
διπλασίως μᾶλλον ἄγχειν μοι δοκεῖ.</p></sp>
<sp>
<speaker>Πισθέταιρος</speaker><p>
<lb />τὴν τυρόκνηστίν τις δότω: φέρε σίλφιον:
<lb rend="displayNum" n="1580" />τυρὸν φερέτω τις: πυρπόλει τοὺς ἄνθρακας.</p></sp>
<sp>
<speaker>Ποσειδῶν</speaker><p>
<lb />τὸν ἄνδρα χαίρειν οἱ θεοὶ κελεύομεν
<lb />τρεῖς ὄντες ἡμεῖς.</p></sp>
<sp>
<speaker>Πισθέταιρος</speaker><p>
ἀλλ᾽ ἐπικνῶ τὸ σίλφιον.</p></sp>
<sp>
<speaker>Ἡρακλῆς</speaker><p>
<lb />τὰ δὲ κρέα τοῦ ταῦτ᾽ ἐστίν;</p></sp>
<sp>
<speaker>Πισθέταιρος</speaker><p>
ὄρνιθές τινες
<lb />ἐπανιστάμενοι τοῖς δημοτικοῖσιν ὀρνέοις
<lb rend="displayNum" n="1585" />ἔδοξαν ἀδικεῖν.</p></sp>
<sp>
<speaker>Ἡρακλῆς</speaker><p>
εἶτα δῆτα σίλφιον
<lb />εἴπικνῇς πρότερον αὐτοῖσιν;</p></sp>
<sp>
<speaker>Πισθέταιρος</speaker><p>
ὦ χαῖρ᾽ Ἡράκλεις.
<lb />τί ἔστι;</p></sp>
<sp>
<speaker>Ποσειδῶν</speaker><p>
πρεσβεύοντες ἡμεῖς ἥκομεν
<lb />παρὰ τῶν θεῶν περὶ πολέμου καταλλαγῆς.</p></sp>
<sp>
<speaker>Πισθέταιρος</speaker><p>
<lb />ἔλαιον οὐκ ἔνεστιν ἐν τῇ ληκύθῳ.</p></sp>
<sp>
<speaker>Ἡρακλῆς</speaker><p>
<lb rend="displayNum" n="1590" />καὶ μὴν τά γ᾽ ὀρνίθεια λιπάρ᾽ εἶναι πρέπει.</p></sp>
<sp>
<speaker>Ποσειδῶν</speaker><p>
<lb />ἡμεῖς τε γὰρ πολεμοῦντες οὐ κερδαίνομεν,
<lb />ὑμεῖς τ᾽ ἂν ἡμῖν τοῖς θεοῖς ὄντες φίλοι
<lb />ὄμβριον ὕδωρ ἂν εἴχετ᾽ ἐν τοῖς τέλμασιν,
<lb />ἀλκυονίδας τ᾽ ἂν ἤγεθ᾽ ἡμέρας ἀεί.
<lb rend="displayNum" n="1595" />τούτων περὶ πάντων αὐτοκράτορες ἥκομεν.</p></sp>
<sp>
<speaker>Πισθέταιρος</speaker><p>
<lb />ἀλλ᾽ οὔτε πρότερον πώποθ᾽ ἡμεῖς ἤρξαμεν
<lb />πολέμου πρὸς ὑμᾶς, νῦν τ᾽ ἐθέλομεν, εἰ δοκεῖ,
<lb />ἐάν τι δίκαιον ἀλλὰ νῦν ἐθέλητε δρᾶν,
<lb />σπονδὰς ποιεῖσθαι. τὰ δὲ δίκαι᾽ ἐστὶν ταδί,
<lb rend="displayNum" n="1600" />τὸ σκῆπτρον ἡμῖν τοῖσιν ὄρνισιν πάλιν
<lb />τὸν Δί᾽ ἀποδοῦναι: κἂν διαλλαττώμεθα
<lb />ἐπὶ τοῖσδε, τοὺς πρέσβεις ἐπ᾽ ἄριστον καλῶ.</p></sp>
<sp>
<speaker>Ἡρακλῆς</speaker><p>
<lb />ἐμοὶ μὲν ἀπόχρη ταῦτα καὶ ψηφίζομαι.</p></sp>
<sp>
<speaker>Ποσειδῶν</speaker><p>
<lb />τί ὦ κακόδαιμον; ἠλίθιος καὶ γάστρις εἶ.
<lb rend="displayNum" n="1605" />ἀποστερεῖς τὸν πατέρα τῆς τυραννίδος;</p></sp></div2></div1></body></text></TEI.2>