<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="parabasis" org="uniform" sample="complete"><sp><p><milestone ed="p" n="708" unit="card" /></p></sp></div2>
<div2 type="parabasis" org="uniform" sample="complete">
<sp><speaker>Χορός</speaker><p>
<lb />πάντα δὲ θνητοῖς ἐστὶν ἀφ᾽ ἡμῶν τῶν ὀρνίθων τὰ μέγιστα.
<lb />πρῶτα μὲν ὥρας φαίνομεν ἡμεῖς ἦρος χειμῶνος ὀπώρας:
<lb rend="displayNum" n="710" />σπείρειν μέν, ὅταν γέρανος κρώζουσ᾽ ἐς τὴν Λιβύην  μεταχωρῇ.
<lb />καὶ πηδάλιον τότε ναυκλήρῳ φράζει κρεμάσαντι καθεύδειν,
<lb />εἶτα δ᾽ Ὀρέστῃ χλαῖναν ὑφαίνειν, ἵνα μὴ ῥιγῶν ἀποδύῃ.
<lb />ἰκτῖνος <add>δ᾽</add> αὖ μετὰ ταῦτα φανεὶς ἑτέραν ὥραν  ἀποφαίνει,
<lb />ἡνίκα πεκτεῖν ὥρα προβάτων πόκον ἠρινόν: εἶτα χελιδών,
<lb rend="displayNum" n="715" />ὅτε χρὴ χλαῖναν πωλεῖν ἤδη καὶ ληδάριόν τι πρίασθαι.
<lb />ἐσμὲν δ᾽ ὑμῖν Ἄμμων Δελφοὶ Δωδώνη Φοῖβος Ἀπόλλων.
<lb />ἐλθόντες γὰρ πρῶτον ἐπ᾽ ὄρνις οὕτω πρὸς ἅπαντα τρέπεσθε,
<lb />πρός τ᾽ ἐμπορίαν, καὶ πρὸς βιότου κτῆσιν, καὶ πρὸς γάμον  ἀνδρός.
<lb />ὄρνιν τε νομίζετε πάνθ᾽ ὅσαπερ περὶ μαντείας διακρίνει:
<lb rend="displayNum" n="720" />φήμη γ᾽ ὑμῖν ὄρνις ἐστί, πταρμόν τ᾽ ὄρνιθα  καλεῖτε,
<lb />ξύμβολον ὄρνιν, φωνὴν ὄρνιν, θεράποντ᾽ ὄρνιν, ὄνον ὄρνιν.
<lb />ἆρ᾽ οὐ φανερῶς ἡμεῖς ὑμῖν ἐσμὲν μαντεῖος Ἀπόλλων; </p></sp></div2></div1></body></text></TEI.2>