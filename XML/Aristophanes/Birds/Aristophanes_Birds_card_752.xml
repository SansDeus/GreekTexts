<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="752" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Χορός</speaker><p>
<lb />εἰ μετ᾽ ὀρνίθων τις ὑμῶν ὦ θεαταὶ βούλεται
<lb />διαπλέκειν ζῶν ἡδέως τὸ λοιπόν, ὡς ἡμᾶς ἴτω.
<lb rend="displayNum" n="755" />ὅσα γάρ ἐστιν ἐνθάδ᾽ αἰσχρὰ τῷ νόμῳ  κρατούμενα,
<lb />ταῦτα πάντ᾽ ἐστὶν παρ᾽ ἡμῖν τοῖσιν ὄρνισιν καλά.
<lb />εἰ γὰρ ἐνθάδ᾽ ἐστὶν αἰσχρὸν τὸν πατέρα τύπτειν νόμῳ,
<lb />τοῦτ᾽ ἐκεῖ καλὸν παρ᾽ ἡμῖν ἐστιν, ἤν τις τῷ πατρὶ
<lb />προσδραμὼν εἴπῃ πατάξας, <q direct="unspecified">αἶρε πλῆκτρον, εἰ μαχεῖ.</q>
<lb rend="displayNum" n="760" />εἰ δὲ τυγχάνει τις ὑμῶν δραπέτης ἐστιγμένος,
<lb />ἀτταγᾶς οὗτος παρ᾽ ἡμῖν ποικίλος κεκλήσεται.
<lb />εἰ δὲ τυγχάνει τις ὢν Φρὺξ μηδὲν ἦττον Σπινθάρου,
<lb />φρυγίλος ὄρνις ἐνθάδ᾽ ἔσται, τοῦ Φιλήμονος γένους.
<lb />εἰ δὲ δοῦλός ἐστι καὶ Κὰρ ὥσπερ Ἐξηκεστίδης,
<lb rend="displayNum" n="765" />φυσάτω πάππους παρ᾽ ἡμῖν, καὶ φανοῦνται φράτερες.
<lb />εἰ δ᾽ ὁ Πεισίου προδοῦναι τοῖς ἀτίμοις τὰς πύλας
<lb />βούλεται, πέρδιξ γενέσθω, τοῦ πατρὸς νεοττίον:
<lb />ὡς παρ᾽ ἡμῖν οὐδὲν αἰσχρόν ἐστιν ἐκπερδικίσαι.</p></sp></div2></div1></body></text></TEI.2>