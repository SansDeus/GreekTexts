<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="1263" unit="card" /></p></sp></div2>
<div2 type="antistrophe" n="1" org="uniform" sample="complete">
<sp><speaker>Χορός</speaker><p>
<lb />ἀποκεκλῄκαμεν διογενεῖς θεοὺς
<lb />μηκέτι τὴν ἐμὴν διαπερᾶν πόλιν,
<lb rend="displayNum" n="1265" />μηδέ <add>γέ</add> τιν᾽ ἱερόθυτον ἀνὰ δάπεδον ἔτι
<lb />τῇδε βροτῶν θεοῖσι πέμπειν καπνόν.</p></sp>
<sp>
<speaker>Πισθέταιρος</speaker><p>
<lb />δεινόν γε τὸν κήρυκα τὸν παρὰ τοὺς βροτοὺς
<lb rend="displayNum" n="1270" />οἰχόμενον, εἰ μηδέποτε νοστήσει πάλιν.</p></sp>
<sp>
<speaker>Κῆρυξ</speaker><p>
<lb />ὦ Πισθέταιρ᾽ ὦ μακάρι᾽ ὦ σοφώτατε,
<lb />ὦ κλεινότατ᾽ ὦ σοφώτατ᾽ ὦ γλαφυρώτατε,
<lb />ὦ τρισμακάρι᾽ ὦ κατακέλευσον.</p></sp>
<sp>
<speaker>Πισθέταιρος</speaker><p>
τί σὺ λέγεις;</p></sp>
<sp>
<speaker>Κῆρυξ</speaker><p>
<lb />στεφάνῳ σε χρυσῷ τῷδε σοφίας οὕνεκα
<lb rend="displayNum" n="1275" />στεφανοῦσι καὶ τιμῶσιν οἱ πάντες λεῴ.</p></sp>
<sp>
<speaker>Πισθέταιρος</speaker><p>
<lb />δέχομαι. τί δ᾽ οὕτως οἱ λεῲ τιμῶσί με;</p></sp>
<sp>
<speaker>Κῆρυξ</speaker><p>
<lb />ὦ κλεινοτάτην αἰθέριον οἰκίσας πόλιν,
<lb />οὐκ οἷσθ᾽ ὅσην τιμὴν παρ᾽ ἀνθρώποις φέρει,
<lb />ὅσους τ᾽ ἐραστὰς τῆσδε τῆς χώρας ἔχεις.
<lb rend="displayNum" n="1280" />πρὶν μὲν γὰρ οἰκίσαι σε τήνδε τὴν πόλιν,
<lb />ἐλακωνομάνουν ἅπαντες ἄνθρωποι τότε,
<lb />ἐκόμων ἐπείνων ἐρρύπων ἐσωκράτουν
<lb />σκυτάλι᾽ ἐφόρουν, νυνὶ δ᾽ ὑποστρέψαντες αὖ
<lb />ὀρνιθομανοῦσι, πάντα δ᾽ ὑπὸ τῆς ἡδονῆς
<lb rend="displayNum" n="1285" />ποιοῦσιν ἅπερ ὄρνιθες ἐκμιμούμενοι:
<lb />πρῶτον μὲν εὐθὺς πάντες ἐξ εὐνῆς ἅμα
<lb />ἐπέτονθ᾽ ἕωθεν ὥσπερ ἡμεῖς ἐπὶ νομόν:
<lb />κἄπειτ᾽ ἂν ἅμα κατῆραν ἐς τὰ βιβλία:
<lb />εἶτ᾽ ἀπενέμοντ᾽ ἐνταῦθα τὰ ψηφίσματα.
<lb rend="displayNum" n="1290" />ὠρνιθομάνουν δ᾽ οὕτω περιφανῶς ὥστε καὶ
<lb />πολλοῖσιν ὀρνίθων ὀνόματ᾽ ἦν κείμενα.
<lb />πέρδιξ μὲν εἷς κάπηλος ὠνομάζετο
<lb />χωλός, Μενίππῳ δ᾽ ἦν χελιδὼν τοὔνομα,
<lb />Ὀπουντίῳ δ᾽ ὀφθαλμὸν οὐκ ἔχων κόραξ,
<lb rend="displayNum" n="1295" />κορυδὸς Φιλοκλέει, χηναλώπηξ Θεογένει,
<lb />ἶβις Λυκούργῳ, Χαιρεφῶντι νυκτερίς,
<lb />Συρακοσίῳ δὲ κίττα: Μειδίας δ᾽ ἐκεῖ
<lb />ὄρτυξ ἐκαλεῖτο: καὶ γὰρ ᾔκειν ὄρτυγι
<lb />ὑπὸ στυφοκόπου τὴν κεφαλὴν πεπληγμένῳ.
<lb rend="displayNum" n="1300" />ᾖδον δ᾽ ὑπὸ φιλορνιθίας πάντες μέλη,
<lb />ὅπου χελιδὼν ἦν τις ἐμπεποιημένη
<lb />ἢ πηνέλοψ ἢ χήν τις ἢ περιστερὰ
<lb />ἢ πτέρυγες, ἢ πτεροῦ τι καὶ σμικρὸν προσῆν.
<lb />τοιαῦτα μὲν τἀκεῖθεν. ἓν δέ σοι λέγω:
<lb rend="displayNum" n="1305" />ἥξουσ᾽ ἐκεῖθεν δεῦρο πλεῖν ἢ μύριοι
<lb />πτερῶν δεόμενοι καὶ τρόπων γαμψωνύχων:
<lb />ὥστε πτερῶν σοι τοῖς ἐποίκοις δεῖ ποθέν.</p></sp>
<sp>
<speaker>Πισθέταιρος</speaker><p>
<lb />οὐκ ἆρα μὰ Δί᾽ ἡμῖν ἔτ᾽ ἔργον ἑστάναι.
<lb />ἀλλ᾽ ὡς τάχιστα σὺ μὲν ἰὼν τὰς ἀρρίχους
<lb rend="displayNum" n="1310" />καὶ τοὺς κοφίνους ἅπαντας ἐμπίμπλη πτερῶν:
<lb />Μανῆς δὲ φερέτω μοι θύραζε τὰ πτερά:
<lb />ἐγὼ δ᾽ ἐκείνων τοὺς προσιόντας δέξομαι.</p></sp></div2></div1></body></text></TEI.2>