<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="antikatakeleusmos" org="uniform" sample="complete"><sp><p><milestone ed="p" n="550" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Πισθέταιρος</speaker><p>
<lb rend="displayNum" n="550" />καὶ δὴ τοίνυν πρῶτα διδάσκω μίαν ὀρνίθων πόλιν εἶναι,
<lb />κἄπειτα τὸν ἀέρα πάντα κύκλῳ καὶ πᾶν τουτὶ τὸ μεταξὺ
<lb />περιτειχίζειν μεγάλαις πλίνθοις ὀπταῖς ὥσπερ Βαβυλῶνα.</p></sp>
<sp><speaker>Ἔποψ</speaker><p>
<lb />ὦ Κεβριόνη καὶ Πορφυρίων ὡς σμερδαλέον τὸ πόλισμα.</p></sp>
<sp><speaker>Πισθέταιρος</speaker><p>
<lb />κἄπειτ᾽ ἢν τοῦτ᾽ ἐπανεστήκῃ, τὴν ἀρχὴν τὸν Δί᾽ ἀπαιτεῖν:
<lb rend="displayNum" n="555" />κἂν μὲν μὴ φῇ μηδ᾽ ἐθελήσῃ μηδ᾽ εὐθὺς γνωσιμαχήσῃ,
<lb />ἱερὸν πόλεμον πρωὐδᾶν αὐτῷ, καὶ τοῖσι θεοῖσιν ἀπειπεῖν
<lb />διὰ τῆς χώρας τῆς ὑμετέρας ἐστυκόσι μὴ  διαφοιτᾶν,
<lb />ὥσπερ πρότερον μοιχεύσοντες τὰς Ἀλκμήνας κατέβαινον
<lb />καὶ τὰς Ἀλόπας καὶ τὰς Σεμέλας: ἤνπερ δ᾽ ἐπίωσ᾽, ἐπιβάλλειν
<lb rend="displayNum" n="560" />σφραγῖδ᾽ αὐτοῖς ἐπὶ τὴν ψωλήν, ἵνα μὴ βινῶσ᾽ ἔτ᾽  ἐκείνας.
<lb />τοῖς δ᾽ ἀνθρώποις ὄρνιν ἕτερον πέμψαι κήρυκα κελεύω,
<lb />ὡς ὀρνίθων βασιλευόντων θύειν ὄρνισι τὸ λοιπόν,
<lb />κἄπειτα θεοῖς ὕστερον αὖθις: προσνείμασθαι δὲ πρεπόντως
<lb />τοῖσι θεοῖσιν τῶν ὀρνίθων ὃς ἂν ἁρμόττῃ καθ᾽ ἕκαστον:
<lb rend="displayNum" n="565" />ἢν Ἀφροδίτῃ θύῃ, πυροὺς ὄρνιθι φαληρίδι θύειν:
<lb />ἢν δὲ Ποσειδῶνί τις οἶν θύῃ, νήττῃ πυροὺς καθαγίζειν:
<lb />ἢν δ᾽ Ἡρακλέει θύῃ τι, λάρῳ ναστοὺς θύειν μελιτοῦντας:
<lb />κἂν Διὶ θύῃ βασιλεῖ κριόν, βασιλεύς ἐστ᾽ ὀρχίλος ὄρνις,
<lb />ᾧ προτέρῳ δεῖ τοῦ Διὸς αὐτοῦ σέρφον ἐνόρχην σφαγιάζειν.</p></sp>
<sp><speaker>Ἐυελπίδης</speaker><p>
<lb rend="displayNum" n="570" />ἥσθην σέρφῳ σφαγιαζομένῳ. βροντάτω νῦν ὁ μέγας  Ζάν.</p></sp>
<sp><speaker>Χορός</speaker><p>
<lb />καὶ πῶς ἡμᾶς νομιοῦσι θεοὺς ἄνθρωποι κοὐχὶ κολοιούς,
<lb />οἳ πετόμεσθα πτέρυγάς τ᾽ ἔχομεν;</p></sp>
<sp><speaker>Πισθέταιρος</speaker><p>
ληρεῖς: καὶ νὴ Δί᾽ ὅ γ᾽ Ἑρμῆς
<lb />πέτεται θεὸς ὢν πτέρυγάς τε φορεῖ, κἄλλοι γε θεοὶ πάνυ πολλοί.
<lb />αὐτίκα Νίκη πέτεται πτερύγοιν χρυσαῖν καὶ νὴ Δί᾽ Ἔρως γε:
<lb rend="displayNum" n="575" />Ἥρην δέ γ᾽ Ὅμηρος ἔφασκ᾽ ἰκέλην εἶναι τρήρωνι  πελείῃ.</p></sp>
<sp><speaker>Ἐυελπίδης</speaker><p>
<lb />ὁ Ζεὺς δ᾽ ἡμῖν οὐ βροντήσας πέμψει πτερόεντα κεραυνόν;</p></sp>
<sp><speaker>Πισθέταιρος</speaker><p>
<lb />ἢν δ᾽ οὖν ὑμᾶς μὲν ὑπ᾽ ἀγνοίας εἶναι νομίσωσι τὸ μηδέν,
<lb />τούτους δὲ θεοὺς τοὺς ἐν Ὀλύμπῳ τότε χρὴ στρούθων νέφος  ἀρθὲν
<lb />καὶ σπερμολόγων ἐκ τῶν ἀγρῶν τὸ σπέρμ᾽ αὐτῶν ἀνακάψαι:
<lb rend="displayNum" n="580" />κἄπειτ᾽ αὐτοῖς ἡ Δημήτηρ πυροὺς πεινῶσι  μετρείτω.</p></sp>
<sp><speaker>Ἐυελπίδης</speaker><p>
<lb />οὐκ ἐθελήσει μὰ Δί᾽, ἀλλ᾽ ὄψει προφάσεις αὐτὴν παρέχουσαν.</p></sp>
<sp><speaker>Πισθέταιρος</speaker><p>
<lb />οἱ δ᾽ αὖ κόρακες τῶν ζευγαρίων, οἷσιν τὴν γῆν καταροῦσιν,
<lb />καὶ τῶν προβάτων τοὺς ὀφθαλμοὺς ἐκκοψάντων ἐπὶ πείρᾳ:
<lb />εἶθ᾽ ὅ γ᾽ Ἀπόλλων ἰατρός <add>γ᾽</add> ὢν ἰάσθω: μισθοφορεῖ δέ.</p></sp>
<sp><speaker>Ἐυελπίδης</speaker><p>
<lb rend="displayNum" n="585" />μὴ πρίν γ᾽ ἂν ἐγὼ τὼ βοιδαρίω τὠμὼ πρώτιστ᾽  ἀποδῶμαι.</p></sp>
<sp><speaker>Πισθέταιρος</speaker><p>
<lb />ἢν δ᾽ ἡγῶνται σὲ θεὸν σὲ βίον σὲ δὲ γῆν σὲ Κρόνον σὲ  Ποσειδῶ,
<lb />ἀγάθ᾽ αὐτοῖσιν πάντα παρέσται.</p></sp>
<sp><speaker>Ἔποψ</speaker><p>
λέγε δή μοι τῶν ἀγαθῶν ἕν.</p></sp>
<sp><speaker>Πισθέταιρος</speaker><p>
<lb />πρῶτα μὲν αὐτῶν τὰς οἰνάνθας οἱ πάρνοπες οὐ κατέδονται,
<lb />ἀλλὰ γλαυκῶν λόχος εἷς αὐτοὺς καὶ κερχνῄδων ἐπιτρίψει.
<lb rend="displayNum" n="590" />εἶθ᾽ οἱ κνῖπες καὶ ψῆνες ἀεὶ τὰς συκᾶς οὐ  κατέδονται,
<lb />ἀλλ᾽ ἀναλέξει πάντας καθαρῶς αὐτοὺς ἀγέλη μία κιχλῶν.</p></sp></div2></div1></body></text></TEI.2>