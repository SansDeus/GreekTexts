<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="1102" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Χορός</speaker><p>
<lb />τοῖς κριταῖς εἰπεῖν τι βουλόμεσθα τῆς νίκης πέρι,
<lb />ὅσ᾽ ἀγάθ᾽, ἢν κρίνωσιν ἡμᾶς, πᾶσιν αὐτοῖς δώσομεν,
<lb />ὥστε κρείττω δῶρα πολλῷ τῶν Ἀλεξάνδρου λαβεῖν.
<lb rend="displayNum" n="1105" />πρῶτα μὲν γὰρ οὗ μάλιστα πᾶς κριτὴς ἐφίεται,
<lb />γλαῦκες ὑμᾶς οὔποτ᾽ ἐπιλείψουσι Λαυρειωτικαί:
<lb />ἀλλ᾽ ἐνοικήσουσιν ἔνδον, ἔν τε τοῖς βαλλαντίοις
<lb />ἐννεοττεύσουσι κἀκλέψουσι μικρὰ κέρματα.
<lb />εἶτα πρὸς τούτοισιν ὥσπερ ἐν ἱεροῖς οἰκήσετε:
<lb rend="displayNum" n="1110" />τὰς γὰρ ὑμῶν οἰκίας ἐρέψομεν πρὸς αἰετόν:
<lb />κἂν λαχόντες ἀρχίδιον εἶθ᾽ ἁρπάσαι βούλησθέ τι,
<lb />ὀξὺν ἱερακίσκον ἐς τὰς χεῖρας ὑμῖν δώσομεν.
<lb />ἢν δέ που δειπνῆτε, πρηγορεῶνας ὑμῖν πέμψομεν.
<lb />ἢν δὲ μὴ κρίνητε, χαλκεύεσθε μηνίσκους φορεῖν
<lb rend="displayNum" n="1115" />ὥσπερ ἀνδριάντες: ὡς ὑμῶν ὃς ἂν μὴ μῆν᾽  ἔχῃ,
<lb />ὅταν ἔχητε χλανίδα λευκήν, τότε μάλισθ᾽ οὕτω δίκην
<lb />δώσεθ᾽ ἡμῖν, πᾶσι τοῖς ὄρνισι κατατιλώμενοι.</p></sp></div2></div1></body></text></TEI.2>