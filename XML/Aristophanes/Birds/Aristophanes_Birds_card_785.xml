<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="785" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Χορός</speaker><p>
<lb rend="displayNum" n="785" />οὐδέν ἐστ᾽ ἄμεινον οὐδ᾽ ἥδιον ἢ φῦσαι πτερά.
<lb />αὐτίχ᾽ ὑμῶν τῶν θεατῶν εἴ τις ἧν ὑπόπτερος,
<lb />εἶτα πεινῶν τοῖς χοροῖσι τῶν τραγῳδῶν ἤχθετο,
<lb />ἐκπτόμενος ἂν οὗτος ἠρίστησεν ἐλθὼν οἴκαδε,
<lb />κᾆτ᾽ ἂν ἐμπλησθεὶς ἐφ᾽ ἡμᾶς αὖθις αὖ κατέπτετο.
<lb rend="displayNum" n="790" />εἴ τε Πατροκλείδης τις ὑμῶν τυγχάνει χεζητιῶν,
<lb />οὐκ ἂν ἐξίδισεν ἐς θοἰμάτιον, ἀλλ᾽ ἀνέπτετο,
<lb />κἀποπαρδὼν κἀναπνεύσας αὖθις αὖ κατέπτετο:
<lb />εἴ τε μοιχεύων τις ὑμῶν ἐστιν ὅστις τυγχάνει,
<lb />κᾆθ᾽ ὁρᾷ τὸν ἄνδρα τῆς γυναικὸς ἐν βουλευτικῷ,
<lb rend="displayNum" n="795" />οὗτος ἂν πάλιν παρ᾽ ὑμῶν πτερυγίσας ἀνέπτετο,
<lb />εἶτα βινήσας ἐκεῖθεν αὖθις αὖ κατέπτετο.
<lb />ἆρ᾽ ὑπόπτερον γενέσθαι παντός ἐστιν ἄξιον;
<lb />ὡς Διειτρέφης γε πυτιναῖα μόνον ἔχων πτερὰ
<lb />ᾑρέθη φύλαρχος, εἶθ᾽ ἵππαρχος, εἶτ᾽ ἐξ οὐδενὸς
<lb rend="displayNum" n="800" />μεγάλα πράττει κἀστὶ νυνὶ ξουθὸς ἱππαλεκτρυών.</p></sp></div2></div1></body></text></TEI.2>