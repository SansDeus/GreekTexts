<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><milestone ed="p" n="1" unit="card" />
<sp>
<speaker>Ἐυελπίδης</speaker><p>
<lb />ὀρθὴν κελεύεις, ᾗ τὸ δένδρον φαίνεται;</p></sp>
<sp>
<speaker>Πισθέταιρος</speaker><p>
<lb />διαρραγείης: ἥδε δ᾽ αὖ κρώζει πάλιν.</p></sp>
<sp>
<speaker>Ἐυελπίδης</speaker><p>
<lb />τί ὦ πόνηρ᾽ ἄνω κάτω πλανύττομεν;
<lb />ἀπολούμεθ᾽ ἄλλως τὴν ὁδὸν προφορουμένω.</p></sp>
<sp>
<speaker>Πισθέταιρος</speaker><p>
<lb rend="displayNum" n="5" />τὸ δ᾽ ἐμὲ κορώνῃ πειθόμενον τὸν ἄθλιον
<lb />ὁδοῦ περιελθεῖν στάδια πλεῖν ἢ χίλια.</p></sp>
<sp>
<speaker>Ἐυελπίδης</speaker><p>
<lb />τὸ δ᾽ ἐμὲ κολοιῷ πειθόμενον τὸν δύσμορον
<lb />ἀποσποδῆσαι τοὺς ὄνυχας τῶν δακτύλων.</p></sp>
<sp>
<speaker>Πισθέταιρος</speaker><p>
<lb />ἀλλ᾽ οὐδ᾽ ὅπου γῆς ἐσμὲν οἶδ᾽ ἔγωγ᾽ ἔτι.</p></sp>
<sp>
<speaker>Ἐυελπίδης</speaker><p>
<lb rend="displayNum" n="10" />ἐντευθενὶ τὴν πατρίδ᾽ ἂν ἐξεύροις σύ που;</p></sp>
<sp>
<speaker>Πισθέταιρος</speaker><p>
<lb />οὐδ᾽ ἂν μὰ Δία γ᾽ ἐντεῦθεν Ἐξηκεστίδης.</p></sp>
<sp>
<speaker>Ἐυελπίδης</speaker><p>
<lb />οἴμοι.</p></sp>
<sp>
<speaker>Πισθέταιρος</speaker><p>
σὺ μὲν ὦ τᾶν τὴν ὁδὸν ταύτην ἴθι.</p></sp>
<sp>
<speaker>Ἐυελπίδης</speaker><p>
<lb />ἦ δεινὰ νὼ δέδρακεν οὑκ τῶν ὀρνέων,
<lb />ὁ πινακοπώλης φιλοκράτης μελαγχολῶν,
<lb rend="displayNum" n="15" />ὃς τώδ᾽ ἔφασκε νῷν φράσειν τὸν Τηρέα
<lb />τὸν ἔποφ᾽ ὃς ὄρνις ἐγένετ᾽ ἐκ τῶν ὀρνέων:
<lb />κἀπέδοτο τὸν μὲν Θαρρελείδου τουτονὶ
<lb />κολοιὸν ὀβολοῦ, τηνδεδὶ τριωβόλου.
<lb />τὼ δ᾽ οὐκ ἄρ᾽ ᾔστην οὐδὲν ἄλλο πλὴν δάκνειν.
<lb rend="displayNum" n="20" />καὶ νῦν τί κέχηνας; ἔσθ᾽ ὅποι κατὰ τῶν πετρῶν
<lb />ἡμᾶς ἔτ᾽ ἔξεις. οὐ γάρ ἐστ᾽ ἐνταῦθά τις
<lb />ὁδός.</p></sp>
<sp>
<speaker>Πισθέταιρος</speaker><p>
οὐδὲ μὰ Δί᾽ ἐνταῦθά γ᾽ ἀτραπὸς οὐδαμοῦ.</p></sp>
<sp>
<speaker>Ἐυελπίδης</speaker><p>
<lb />οὐδ᾽ ἡ κορώνη τῆς ὁδοῦ τι λέγει πέρι;</p></sp>
<sp>
<speaker>Πισθέταιρος</speaker><p>
<lb />οὐ ταὐτὰ κρώζει μὰ Δία νῦν τε καὶ τότε.</p></sp>
<sp>
<speaker>Ἐυελπίδης</speaker><p>
<lb rend="displayNum" n="25" />τί δὴ λέγει περὶ τῆς ὁδοῦ;</p></sp>
<sp>
<speaker>Πισθέταιρος</speaker><p>
τί δ᾽ ἄλλο γ᾽ ἢ
<lb />βρύκουσ᾽ ἀπέδεσθαί φησί μου τοὺς δακτύλους;</p></sp>
<sp>
<speaker>Ἐυελπίδης</speaker><p>
<lb />οὐ δεινὸν οὖν δῆτ᾽ ἐστὶν ἡμᾶς δεομένους
<lb />ἐς κόρακας ἐλθεῖν καὶ παρεσκευασμένους
<lb />ἔπειτα μὴ 'ξευρεῖν δύνασθαι τὴν ὁδόν;
<lb rend="displayNum" n="30" />ἡμεῖς γάρ, ὦνδρες οἱ παρόντες ἐν λόγῳ,
<lb />νόσον νοσοῦμεν τὴν ἐναντίαν Σάκᾳ:
<lb />ὁ μὲν γὰρ ὢν οὐκ ἀστὸς ἐσβιάζεται,
<lb />ἡμεῖς δὲ φυλῇ καὶ γένει τιμώμενοι,
<lb />ἀστοὶ μετ᾽ ἀστῶν, οὐ σοβοῦντος οὐδενὸς
<lb rend="displayNum" n="35" />ἀνεπτόμεσθ᾽ ἐκ τῆς πατρίδος ἀμφοῖν ποδοῖν,
<lb />αὐτὴν μὲν οὐ μισοῦντ᾽ ἐκείνην τὴν πόλιν
<lb />τὸ μὴ οὐ μεγάλην εἶναι φύσει κεὐδαίμονα
<lb />καὶ πᾶσι κοινὴν ἐναποτεῖσαι χρήματα.
<lb />οἱ μὲν γὰρ οὖν τέττιγες ἕνα μῆν᾽ ἢ δύο
<lb rend="displayNum" n="40" />ἐπὶ τῶν κραδῶν ᾁδουσ᾽, Ἀθηναῖοι δ᾽ ἀεὶ
<lb />ἐπὶ τῶν δικῶν ᾁδουσι πάντα τὸν βίον.
<lb />διὰ ταῦτα τόνδε τὸν βάδον βαδίζομεν,
<lb />κανοῦν δ᾽ ἔχοντε καὶ χύτραν καὶ μυρρίνας
<lb />πλανώμεθα ζητοῦντε τόπον ἀπράγμονα,
<lb rend="displayNum" n="45" />ὅποι καθιδρυθέντε διαγενοίμεθ᾽ ἄν.
<lb />ὁ δὲ στόλος νῷν ἐστι παρὰ τὸν Τηρέα
<lb />τὸν ἔποπα, παρ᾽ ἐκείνου πυθέσθαι δεομἐνω,
<lb />εἴ που τοιαύτην εἶδε πόλιν ᾗ 'πέπτετο.</p></sp></div1></body></text></TEI.2>