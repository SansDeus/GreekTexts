<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="1337" unit="card" /></p></sp>
<div2 type="lyric" org="uniform" sample="complete">
<sp>
<speaker>Πατραλοίας</speaker><p>
<lb />γενοίμαν αἰετὸς ὑψιπέτας,
<lb />ὡς ἀμποταθείην ὑπὲρ ἀτρυγέτου
<lb />γλαυκᾶς ἐπ᾽ οἶδμα λίμνας.</p></sp>
<sp>
<speaker>Πισθέταιρος</speaker><p>
<lb rend="displayNum" n="1340" />ἔοικεν οὐ ψευδαγγελήσειν ἅγγελος.
<lb />ᾁδων γὰρ ὅδε τις αἰετοὺς προσέρχεται.</p></sp>
<sp>
<speaker>Πατραλοίας</speaker><p>
<lb />αἰβοῖ:
<lb />οὐκ ἔστιν οὐδὲν τοῦ πέτεσθαι γλυκύτερον:
<lb />ὀρνιθομανῶ γὰρ καὶ πέτομαι καὶ βούλομαι
<lb rend="displayNum" n="1345" />οἰκεῖν μεθ᾽ ὑμῶν κἀπιθυμῶ τῶν νόμων.</p></sp>
<sp>
<speaker>Πισθέταιρος</speaker><p>
<lb />ποίων νόμων; πολλοὶ γὰρ ὀρνίθων νόμοι.</p></sp>
<sp>
<speaker>Πατραλοίας</speaker><p>
<lb />πάντων: μάλιστα δ᾽ ὅτι καλὸν νομίζεται
<lb />τὸν πατέρα τοῖς ὄρνισιν ἄγχειν καὶ δάκνειν.</p></sp>
<sp>
<speaker>Πισθέταιρος</speaker><p>
<lb />καὶ νὴ Δί᾽ ἀνδρεῖόν γε πάνυ νομιζομεν,
<lb rend="displayNum" n="1350" />ὃς ἂν πεπλήγῃ τὸν πατέρα νεοττὸς ὤν.</p></sp>
<sp>
<speaker>Πατραλοίας</speaker><p>
<lb />διὰ ταῦτα μέντοι δεῦρ᾽ ἀνοικισθεὶς ἐγὼ
<lb />ἄγχειν ἐπιθυμῶ τὸν πατέρα καὶ πάντ᾽ ἔχειν.</p></sp>
<sp>
<speaker>Πισθέταιρος</speaker><p>
<lb />ἀλλ᾽ ἔστιν ἡμῖν τοῖσιν ὄρνισιν νόμος
<lb />παλαιὸς ἐν ταῖς τῶν πελαργῶν κύρβεσιν:
<lb rend="displayNum" n="1355" />ἐπὴν ὁ πατὴρ ὁ πελαργὸς ἐκπετησίμους
<lb />πάντας ποιήσῃ τοὺς πελαργιδέας τρέφων,
<lb />δεῖ τοὺς νεοττοὺς τὸν πατέρα πάλιν τρέφειν.</p></sp>
<sp>
<speaker>Πατραλοίας</speaker><p>
<lb />ἀπέλαυσά τἄρα νὴ Δί᾽ ἐλθὼν ἐνθαδί,
<lb />εἴπερ γέ μοι καὶ τὸν πατέρα βοσκητέον.</p></sp>
<sp>
<speaker>Πισθέταιρος</speaker><p>
<lb rend="displayNum" n="1360" />οὐδέν γ᾽. ἐπειδήπερ γὰρ ἦλθες ὦ μέλε
<lb />εὔνους, πτερώσω σ᾽ ὥσπερ ὄρνιν ὀρφανόν.
<lb />σοὶ δ᾽ ὦ νεανίσκ᾽ οὐ κακῶς ὑποθήσομαι,
<lb />ἀλλ᾽ οἷάπερ αὐτὸς ἔμαθον ὅτε παῖς ἦ. σὺ γὰρ
<lb />τὸν μὲν πατέρα μὴ τύπτε: ταυτηνδὶ λαβὼν
<lb rend="displayNum" n="1365" />τὴν πτέρυγα καὶ τουτὶ τὸ πλῆκτρον θἀτέρᾳ,
<lb />νομίσας ἀλεκτρυόνος ἔχειν τονδὶ λόφον,
<lb />φρούρει στρατεύου μισθοφορῶν σαυτὸν τρέφε,
<lb />τὸν πατέρ ἔα ζῆν: ἀλλ᾽ ἐπειδὴ μάχιμος εἶ,
<lb />ἐς τἀπὶ Θρᾴκης ἀποπέτου κἀκεῖ μάχου.</p></sp>
<sp>
<speaker>Πατραλοίας</speaker><p>
<lb rend="displayNum" n="1370" />νὴ τὸν Διόνυσον εὖ γέ μοι δοκεῖς λέγειν,
<lb />καὶ πείσομαί σοι.</p></sp>
<sp>
<speaker>Πισθέταιρος</speaker><p>
νοῦν ἄρ᾽ ἔξεις νὴ Δία.</p></sp></div2></div1></body></text></TEI.2>