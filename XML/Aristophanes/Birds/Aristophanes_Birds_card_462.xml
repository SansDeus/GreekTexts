<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="katakeleusmos" org="uniform" sample="complete"><sp><p><milestone ed="p" n="462" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Πισθέταιρος</speaker><p>
<lb />καὶ μὴν ὀργῶ νὴ τὸν Δία καὶ προπεφύραται λόγος εἷς μοι,
<lb />ὃν διαμάττειν οὐ κωλύει: φέρε παῖ στέφανον: καταχεῖσθαι
<lb />κατὰ χειρὸς ὕδωρ φερέτω ταχύ τις.</p></sp>
<sp><speaker>Ἐυελπίδης</speaker><p>
δειπνήσειν μέλλομεν; ἢ τί;</p></sp>
<sp><speaker>Πισθέταιρος</speaker><p>
<lb rend="displayNum" n="465" />μὰ Δί᾽ ἀλλὰ λέγειν ζητῶ τι πάλαι μέγα καὶ λαρινὸν ἔπος  τι,
<lb />ὅ το τὴν τούτων θραύσει ψυχήν: οὕτως ὑμῶν ὑπεραλγῶ,
<lb />οἵτινες ὄντες πρότερον βασιλῆς —</p></sp>
<sp><speaker>Χορός</speaker><p>
ἡμεῖς βασιλῆς; τίνος;</p></sp>
<sp><speaker>Πισθέταιρος</speaker><p>
ὑμεῖς
<lb />πάντων ὁπόσ᾽ ἔστιν, ἐμοῦ πρῶτον, τουδί, καὶ τοῦ Διὸς αὐτοῦ,
<lb />ἀρχαιότεροι πρότεροί τε Κρόνου καὶ Τιτάνων ἐγένεσθε,
<lb />καὶ γῆς.</p></sp>
<sp><speaker>Χορός</speaker><p>
καὶ γῆς;</p></sp>
<sp><speaker>Πισθέταιρος</speaker><p>
νὴ τὸν Ἀπόλλω.</p></sp>
<sp><speaker>Χορός</speaker><p>
<lb rend="displayNum" n="470" />τουτὶ μὰ Δί᾽ οὐκ ἐπεπύσμην.</p></sp>
<sp><speaker>Πισθέταιρος</speaker><p>
<lb />ἀμαθὴς γὰρ ἔφυς κοὐ πολυπράγμων, οὐδ᾽ Αἴσωπον πεπάτηκας,
<lb />ὃς ἔφασκε λέγων κορυδὸν πάντων πρώτην ὄρνιθα γενέσθαι,
<lb />προτέραν τῆς γῆς, κἄπειτα νόσῳ τὸν πατέρ᾽ αὐτῆς  ἀποθνῄσκειν:
<lb />γῆν δ᾽ οὐκ εἶναι, τὸν δὲ προκεῖσθαι πεμπταῖον: τὴν δ᾽ ἀποροῦσαν
<lb rend="displayNum" n="475" />ὑπ᾽ ἀμηχανίας τὸν πατέρ᾽ αὑτῆς ἐν τῇ κεφαλῇ  κατορύξαι.</p></sp>
<sp><speaker>Ἐυελπίδης</speaker><p>
<lb />ὁ πατὴρ ἄρα τῆς κορυδοῦ νυνὶ κεῖται τεθνεὼς Κεφαλῆσιν.</p></sp>
<sp><speaker>Πισθέταιρος</speaker><p>
<lb />οὔκουν δῆτ᾽ εἰ πρότεροι μὲν γῆς πρότεροι δὲ θεῶν ἐγένοντο,
<lb />ὡς πρεσβυτάτων αὐτῶν ὄντῶν ὀρθῶς ἐσθ᾽ ἡ βασιλεία;</p></sp>
<sp><speaker>Ἐυελπίδης</speaker><p>
<lb />νὴ τὸν Ἀπόλλω: πάνυ τοίνυν χρὴ ῥύγχος βόσκειν σε τὸ  λοιπόν:
<lb rend="displayNum" n="480" />οὐκ ἀποδώσει ταχέως ὁ Ζεὺς τὸ σκῆπτρον τῷ δρυκολάπτῃ.</p></sp>
<sp><speaker>Πισθέταιρος</speaker><p>
<lb />ὡς δ᾽ οὐχὶ θεοὶ τοίνυν ἦρχον τῶν ἀνθρώπων τὸ παλαιόν,
<lb />ἀλλ᾽ ὄρνιθες, κἀβασίλευον, πόλλ᾽ ἐστὶ τεκμήρια τούτων.
<lb />αὐτίκα δ᾽ ὑμῖν πρῶτ᾽ ἐπιδείξω τὸν ἀλεκτρυόν᾽, ὡς ἐτυράννει
<lb />ἦρχέ τε Περσῶν πρῶτον πάντων Δαρείου καὶ Μεγαβάζου,
<lb rend="displayNum" n="485" />ὥστε καλεῖται Περσικὸς ὄρνις ἀπὸ τῆς ἀρχῆς ἔτ᾽ ἐκείνης.</p></sp>
<sp><speaker>Ἐυελπίδης</speaker><p>
<lb />διὰ ταῦτ᾽ ἄρ᾽ ἔχων καὶ νῦν ὥσπερ βασιλεὺς ὁ μέγας  διαβάσκει
<lb />ἐπὶ τῆς κεφαλῆς τὴν κυρβασίαν τῶν ὀρνίθων μόνος ὀρθήν.</p></sp>
<sp><speaker>Πισθέταιρος</speaker><p>
<lb />οὕτω δ᾽ ἴσχυσέ τε καὶ μέγας ἦν τότε καὶ πολύς, ὥστ᾽ ἔτι καὶ  νῦν
<lb />ὑπὸ τῆς ῥώμης τῆς τότ᾽ ἐκείνης, ὁπόταν μόνον ὄρθριον  ᾁσῃ,
<lb rend="displayNum" n="490" />ἀναπηδῶσιν πάντες ἐπ᾽ ἔργον χαλκῆς κεραμῆς  σκυλοδέψαι
<lb />σκυτῆς βαλανῆς ἀλφιταμοιβοὶ τορνευτολυρασπιδοπηγοί:
<lb />οἱ δὲ βαδίζουσ᾽ ὑποδησάμενοι νύκτωρ.</p></sp>
<sp><speaker>Ἐυελπίδης</speaker><p>
ἐμὲ τοῦτό γ᾽ ἐρώτα.
<lb />χλαῖναν γὰρ ἀπώλεσ᾽ ὁ μοχθηρὸς Φρυγίων ἐρίων διὰ τοῦτον.
<lb />ἐς δεκάτην γάρ ποτε παιδαρίου κληθεὶς ὑπέπινον ἐν ἄστει,
<lb rend="displayNum" n="495" />κἄρτι καθηῦδον, καὶ πρὶν δειπνεῖν τοὺς ἄλλους οὗτος  ἄρ᾽ ᾖσεν:
<lb />κἀγὼ νομίσας ὄρθρον ἐχώρουν Ἀλιμουντάδε, κἄρτι προκύπτω
<lb />ἔξω τείχους καὶ λωποδύτης παίει ῥοπάλῳ με τὸ νῶτον:
<lb />κἀγὼ πίπτω μέλλω τε βοᾶν, ὁ δ᾽ ἀπέβλισε θοἰμάτιόν μου.</p></sp></div2></div1></body></text></TEI.2>