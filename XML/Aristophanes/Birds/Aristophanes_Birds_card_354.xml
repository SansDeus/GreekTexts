<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="antikatakeleusmenos" org="uniform" sample="complete"><sp><p><milestone ed="p" n="354" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Ἐυελπίδης</speaker><p>
<lb />τοῦτ᾽ ἐκεῖνο: ποῖφύγω δύστηνος;</p></sp>
<sp><speaker>Πισθέταιρος</speaker><p>
οὗτος οὐ μενεῖς;</p></sp>
<sp><speaker>Ἐυελπίδης</speaker><p>
<lb rend="displayNum" n="355" />ἵν᾽ ὑπὸ τούτων διαφορηθῶ;</p></sp>
<sp><speaker>Πισθέταιρος</speaker><p>
πῶς γὰρ ἂν τούτους δοκεῖς
<lb />ἐκφυγεῖν;</p></sp>
<sp><speaker>Ἐυελπίδης</speaker><p>
οὐκ οἶδ᾽ ὅπως ἄν.</p></sp>
<sp><speaker>Πισθέταιρος</speaker><p>
ἀλλ᾽ ἐγώ τοί σοι λέγω,
<lb />ὅτι μένοντε δεῖ μάχεσθαι λαμβάνειν τε τῶν χυτρῶν.</p></sp>
<sp><speaker>Ἐυελπίδης</speaker><p>
<lb />τί δὲ χύτρα νώ γ᾽ ὠφελήσει;</p></sp>
<sp><speaker>Πισθέταιρος</speaker><p>
γλαῦξ μὲν οὐ πρόσεισι νῷν.</p></sp>
<sp><speaker>Ἐυελπίδης</speaker><p>
<lb />τοῖς δὲ γαμψώνυξι τοισδί;</p></sp>
<sp><speaker>Πισθέταιρος</speaker><p>
τὸν ὀβελίσκον ἁρπάσας
<lb rend="displayNum" n="360" />εἶτα κατάπηξον πρὸ σαυτοῦ.</p></sp>
<sp><speaker>Ἐυελπίδης</speaker><p>
τοῖσι δ᾽ ὀφθαλμοῖσι τί;</p></sp>
<sp><speaker>Πισθέταιρος</speaker><p>
<lb />ὀξύβαφον ἐντευθενὶ προσδοῦ λαβὼν ἢ τρύβλιον.</p></sp>
<sp><speaker>Ἐυελπίδης</speaker><p>
<lb />ὦ σοφώτατ᾽, εὖ γ᾽ ἀνηῦρες αὐτὸ καὶ στρατηγικῶς:
<lb />ὑπερακοντίζεις σύ γ᾽ ἤδη Νικίαν ταῖς μηχαναῖς.</p></sp>
<sp><speaker>Χορός</speaker><p>
<lb />ἐλελελεῦ χώρει κάθες τὸ ῥύγχος: οὐ μέλλειν ἐχρῆν.
<lb rend="displayNum" n="365" />ἕλκε τίλλε παῖε δεῖρε, κόπτε πρώτην τὴν χύτραν.</p></sp>
<sp><speaker>Ἔποψ</speaker><p>
<lb />εἰπέ μοι τί μέλλετ᾽ ὦ πάντων κάκιστα θηρίων
<lb />ἀπολέσαι παθόντες οὐδὲν ἄνδρε καὶ διασπάσαι
<lb />τῆς ἐμῆς γυναικὸς ὄντε ξυγγενεῖ καὶ φυλέτα;</p></sp>
<sp><speaker>Χορός</speaker><p>
<lb />φεισόμεσθα γάρ τι τῶνδε μᾶλλον ἡμεῖς ἢ λύκων;
<lb rend="displayNum" n="370" />ἢ τίνας τεισαίμεθ᾽ ἄλλους τῶνδ᾽ ἂν ἐχθίους  ἔτι;</p></sp>
<sp><speaker>Ἔποψ</speaker><p>
<lb />εἰ δὲ τὴν φύσιν μὲν ἐχθροὶ τὸν δὲ νοῦν εἰσιν φίλοι,
<lb />καὶ διδάξοντές τι δεῦρ᾽ ἥκουσιν ὑμᾶς χρήσιμον;</p></sp>
<sp><speaker>Χορός</speaker><p>
<lb />πῶς δ᾽ ἂν οἵδ᾽ ἡμᾶς τι χρήσιμον διδάξειάν ποτε
<lb />ἢ φράσειαν, ὄντες ἐχθροὶ τοῖσι πάπποις τοῖς ἐμοῖς;</p></sp>
<sp><speaker>Ἔποψ</speaker><p>
<lb rend="displayNum" n="375" />ἀλλ᾽ ἀπ᾽ ἐχθρῶν δῆτα πολλὰ μανθάνουσιν οἱ σοφοί.
<lb />ἡ γὰρ εὐλάβεια σῴζει πάντα. παρὰ μὲν οὖν φίλου
<lb />οὐ μάθοις ἂν τοῦθ᾽, ὁ δ᾽ ἐχθρὸς εὐθὺς ἐξηνάγκασεν.
<lb />αὐτίχ᾽ αἱ πόλεις παρ᾽ ἀνδρῶν γ᾽ ἔμαθον ἐχθρῶν κοὐ φίλων
<lb />ἐκπονεῖν θ᾽ ὑψηλὰ τείχη ναῦς τε κεκτῆσθαι μακράς:
<lb rend="displayNum" n="380" />τὸ δὲ μάθημα τοῦτο σῴζει παῖδας οἶκον χρήματα.</p></sp>
<sp><speaker>Χορός</speaker><p>
<lb />ἔστι μὲν λόγων ἀκοῦσαι πρῶτον, ὡς ἡμῖν δοκεῖ,
<lb />χρήσιμον: μάθοι γὰρ ἄν τις κἀπὸ τῶν ἐχθρῶν σοφόν.</p></sp>
<sp><speaker>Πισθέταιρος</speaker><p>
<lb />οἵδε τῆς ὀργῆς χαλᾶν εἴξασιν. ἄναγ᾽ ἐπὶ σκέλος.</p></sp>
<sp><speaker>Ἔποψ</speaker><p>
<lb />καὶ δίκαιόν γ᾽ ἐστὶ κἀμοὶ δεῖ νέμειν ὑμᾶς χάριν.</p></sp>
<sp><speaker>Χορός</speaker><p>
<lb rend="displayNum" n="385" />ἀλλὰ μὴν οὐδ᾽ ἄλλο σοί πω πρᾶγμ᾽ ἐνηντιώμεθα.</p></sp></div2></div1></body></text></TEI.2>