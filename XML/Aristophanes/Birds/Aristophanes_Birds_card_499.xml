<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="epirrheme" org="uniform" sample="complete"><sp><p><milestone ed="p" n="499" unit="card" /></p></sp>
<sp><speaker>Πισθέταιρος</speaker><p>
<lb />ἰκτῖνος δ᾽ οὖν τῶν Ἑλλήνων ἦρχεν τότε κἀβασίλευεν.</p></sp>
<sp><speaker>Χορός</speaker><p>
<lb rend="displayNum" n="500" />τῶν Ἑλλήνων;</p></sp>
<sp><speaker>Πισθέταιρος</speaker><p>
καὶ κατέδειξέν γ᾽ οὗτος πρῶτος βασιλεύων
<lb />προκυλινδεῖσθαι τοῖς ἰκτίνοις.</p></sp>
<sp><speaker>Ἐυελπίδης</speaker><p>
νὴ τὸν Διόνυσον, ἐγὼ γοῦν
<lb />ἐκυλινδούμην ἰκτῖνον ἰδών: κᾆθ᾽ ὕπτιος ὢν ἀναχάσκων
<lb />ὀβολὸν κατεβρόχθισα: κᾆτα κενὸν τὸν θύλακον οἴκαδ᾽  ἀφεῖλκον.</p></sp>
<sp><speaker>Πισθέταιρος</speaker><p>
<lb />Αἰγύπτου δ᾽ αὖ καὶ Φοινίκης πάσης κόκκυξ βασιλεὺς ἦν:
<lb rend="displayNum" n="505" />χὠπόθ᾽ ὁ κόκκυξ εἴποι <q direct="unspecified">κόκκυ,</q> τότ᾽ ἂν οἱ Φοίνικες  ἅπαντες
<lb />τοὺς πυροὺς ἂν καὶ τὰς κριθὰς ἐν τοῖς πεδίοις ἐθέριζον.</p></sp>
<sp><speaker>Ἐυελπίδης</speaker><p>
<lb />τοῦτ᾽ ἄρ᾽ ἐκεῖν᾽ ἦν τοὔπος ἀληθῶς: <q direct="unspecified">κόκκυψωλοὶ  πεδίονδε.</q></p></sp>
<sp><speaker>Πισθέταιρος</speaker><p>
<lb />ἦρχον δ᾽ οὕτω σφόδρα τὴν ἀρχήν, ὥστ᾽ εἴ τις καὶ  βασιλεύοι
<lb />ἐν ταῖς πόλεσιν τῶν Ἑλλήνων Ἀγαμέμνων ἢ Μενέλαος,
<lb rend="displayNum" n="510" />ἐπὶ τῶν σκήπτρων ἐκάθητ᾽ ὄρνις μετέχων ὅ τι δωροδοκοίη.</p></sp>
<sp><speaker>Ἐυελπίδης</speaker><p>
<lb />τουτὶ τοίνυν οὐκ ᾔδη 'γώ: καὶ δῆτά μ᾽ ἐλάμβανε θαῦμα,
<lb />ὁπότ᾽ ἐξέλθοι Πρίαμός τις ἔχων ὄρνιν ἐν τοῖσι τραγῳδοῖς,
<lb />ὁ δ᾽ ἄρ᾽ εἱστήκει τὸν Λυσικράτη τηρῶν ὅ τι δωροδοκοίη.</p></sp>
<sp><speaker>Πισθέταιρος</speaker><p>
<lb />ὃ δὲ δεινότατόν γ᾽ ἐστὶν ἁπάντων, ὁ Ζεὺς γὰρ ὁ νῦν  βασιλεύων
<lb rend="displayNum" n="515" />αἰετὸν ὄρνιν ἕστηκεν ἔχων ἐπὶ τῆς κεφαλῆς βασιλεὺς ὤν,
<lb />ἡ δ᾽ αὖ θυγάτηρ γλαῦχ᾽, ὁ δ᾽ Ἀπόλλων ὥσπερ θεράπων ἱέρακα.</p></sp>
<sp><speaker>Ἐυελπίδης</speaker><p>
<lb />νὴ τὴν Δήμητρ᾽ εὖ ταῦτα λέγεις. τίνος οὕνεκα ταῦτ᾽ ἄρ᾽  ἔχουσιν;</p></sp>
<sp><speaker>Πισθέταιρος</speaker><p>
<lb />ἵν᾽ ὅταν θύων τις ἔπειτ᾽ αὐτοῖς ἐς τὴν χεῖρ᾽, ὡς νόμος  ἐστίν,
<lb />τὰ σπλάγχνα διδῷ, τοῦ Διὸς αὐτοὶ πρότεροι τὰ σπλάγχνα λάβωσιν.
<lb rend="displayNum" n="520" />ὤμνυ τ᾽ οὐδεὶς τότ᾽ <add>ἂν</add> ἀνθρώπων θεόν, ἀλλ᾽  ὄρνιθας ἅπαντες:
<lb />Λάμπων δ᾽ ὄμνυσ᾽ ἔτι καὶ νυνὶ τὸν χῆν᾽, ὅταν ἐξαπατᾷ τι.
<lb />οὕτως ὑμᾶς πάντες πρότερον μεγάλους ἁγίους τ᾽ ἐνόμιζον,</p></sp></div2></div1></body></text></TEI.2>