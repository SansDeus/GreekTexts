<?xml version="1.0" encoding="utf-8"?>
<TEI.2><text><body><div1 type="Parodos" org="uniform" sample="complete"><div2 type="monody" org="uniform" sample="complete"><sp><p><milestone ed="p" n="227" unit="card" /></p></sp>
</div2>
<div2 type="monody" org="uniform" sample="complete">
<sp><speaker>Ἔποψ</speaker><p>
<lb />ἐποποῖ ποποποποποποποῖ,
<lb />ἰὼ ἰὼ ἰτὼ ἰτὼ ἰτὼ ἰτὼ,
<lb />ἴτω τις ὧδε τῶν ἐμῶν ὁμοπτέρων:
<lb rend="displayNum" n="230" />ὅσοι τ᾽ εὐσπόρους ἀγροίκων γύας
<lb />νέμεσθε, φῦλα μυρία κριθοτράγων
<lb />σπερμολόγων τε γένη
<lb />ταχὺ πετόμενα, μαλθακὴν ἱέντα γῆρυν:
<lb />ὅσα τ᾽ ἐν ἄλοκι θαμὰ
<lb rend="displayNum" n="235" />βῶλον ἀμφιτιττυβίζεθ᾽ ὧδε λεπτὸν
<lb />ἡδομένᾳ φωνᾷ:
<lb />τιὸ τιὸ τιὸ τιὸ τιὸ τιὸ τιὸ τιό.
<lb />ὅσα θ᾽ ὑμῶν κατὰ κήπους ἐπὶ κισσοῦ
<lb />κλάδεσι νομὸν ἔχει,
<lb rend="displayNum" n="240" />τά τε κατ᾽ ὄρεα τά τε κοτινοτράγα τά τε κομαροφάγα,
<lb />ἀνύσατε πετόμενα πρὸς ἐμὰν αὐδάν:
<lb />τριοτὸ τριοτὸ τοτοβρίξ:
<lb />οἵ θ᾽ ἑλείας παρ᾽ αὐλῶνας ὀξυστόμους
<lb rend="displayNum" n="245" />ἐμπίδας κάπτεθ᾽, ὅσα τ᾽ εὐδρόσους γῆς τόπους
<lb />ἔχετε λειμῶνά τ᾽ ἐρόεντα Μαραθῶνος, ὄρνις
<lb />πτερυγοποίκιλός τ᾽ ἀτταγᾶς ἀτταγᾶς.
<lb rend="displayNum" n="250" />ὧν τ᾽ ἐπὶ πόντιον οἶδμα θαλάσσης
<lb />φῦλα μετ᾽ ἀλκυόνεσσι ποτῆται,
<lb />δεῦρ᾽ ἴτε πευσόμενοι τὰ νεώτερα,
<lb />πάντα γὰρ ἐνθάδε φῦλ᾽ ἀθροΐζομεν
<lb />οἰωνῶν ταναοδείρων.
<lb rend="displayNum" n="255" />ἥκει γὰρ τις δριμὺς πρέσβυς
<lb />καινὸς γνώμην
<lb />καινῶν τ᾽ ἔργων ἐγχειρητής.
<lb />ἀλλ᾽ ἴτ᾽ ἐς λόγους ἅπαντα,
<lb />δεῦρο δεῦρο δεῦρο δεῦρο.</p></sp>
<sp><speaker>Χορὸς</speaker><p>
<lb rend="displayNum" n="260" />τοροτοροτοροτοροτίξ.
<lb />κικκαβαῦ κικκαβαῦ.
<lb />τοροτοροτοροτορολιλιλίξ. </p></sp></div2></div1></body></text></TEI.2>