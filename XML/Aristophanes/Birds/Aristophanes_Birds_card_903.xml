<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="903" unit="card" /></p></sp>
<sp>
<speaker>Πισθέταιρος</speaker><p>
<lb />θύοντες εὐξώμεσθα τοῖς πτερίνοις θεοῖς.</p></sp></div2>
<div2 type="lyric" org="uniform" sample="complete">
<sp>
<speaker>Ποιητής</speaker><p>
<lb />Νεφελοκοκκυγίαν τὰν εὐδαίμονα
<lb rend="displayNum" n="905" />κλῇσον ὦ Μοῦσα τεαῖς ἐν ὓμνων ἀοιδαῖς.</p></sp>
<sp>
<speaker>Πισθέταιρος</speaker><p>
<lb />τουτὶ τὸ πρᾶγμα ποδαπόν; εἰπέ μοι τίς εἶ;</p></sp>
<sp>
<speaker>Ποιητής</speaker><p>
<lb />ἐγὼ μελιγλώσσων ἐπέων ἱεὶς ἀοιδὰν
<lb />Μουσάων θεράπων ὀτρηρός,
<lb rend="displayNum" n="910" />κατὰ τὸν Ὅμηρον.</p></sp>
<sp>
<speaker>Πισθέταιρος</speaker><p>
<lb />ἔπειτα δῆτα δοῦλος ὢν κόμην ἔχεις;</p></sp>
<sp>
<speaker>Ποιητής</speaker><p>
<lb />οὔκ, ἀλλὰ πάντες ἐσμὲν οἱ διδάσκαλοι
<lb />Μουσάων θεράποντες ὀτρηροί,
<lb />κατὰ τὸν Ὅμηρον.</p></sp>
<sp>
<speaker>Πισθέταιρος</speaker><p>
<lb rend="displayNum" n="915" />οὐκ ἐτὸς ὀτρηρὸν καὶ τὸ ληδάριον ἔχεις.
<lb />ἀτὰρ ὦ ποιητὰ κατὰ τί δεῦρ᾽ ἀνεφθάρης;</p></sp>
<sp>
<speaker>Ποιητής</speaker><p>
<lb />μέλη πεποίηκ᾽ ἐς τὰς Νεφελοκοκκυγίας
<lb />τὰς ὑμετέρας κύκλιά τε πολλὰ καὶ καλὰ
<lb />καὶ παρθένεια καὶ κατὰ τὰ Σιμωνίδου.</p></sp>
<sp>
<speaker>Πισθέταιρος</speaker><p>
<lb rend="displayNum" n="920" />ταυτὶ σὺ πότ᾽ ἐποίησας; ἀπὸ ποίου χρόνου;</p></sp>
<sp>
<speaker>Ποιητής</speaker><p>
<lb />πάλαι πάλαι δὴ τήνδ᾽ ἐγὼ κλῄζω πόλιν.</p></sp>
<sp>
<speaker>Πισθέταιρος</speaker><p>
<lb />οὐκ ἄρτι θύω τὴν δεκάτην ταύτης ἐγώ,
<lb />καὶ τοὔνομ᾽ ὥσπερ παιδίῳ νῦν δὴ 'θέμην;</p></sp>
<sp>
<speaker>Ποιητής</speaker><p>
<lb />ἀλλά τις ὠκεῖα Μουσάων φάτις
<lb rend="displayNum" n="925" />οἷάπερ ἵππων ἀμαρυγά.
<lb />σὺ δὲ πάτερ κτίστορ Αἴτνας,
<lb />ζαθέων ἱερῶν ὁμώνυμε,
<lb />δὸς ἐμὶν ὅ τι περ
<lb />τεᾷ κεφαλᾷ θέλῃς
<lb rend="displayNum" n="930" />πρόφρων δόμεν ἐμὶν τείν.</p></sp>
<sp>
<speaker>Πισθέταιρος</speaker><p>
<lb />τουτὶ παρέξει τὸ κακὸν ἡμῖν πράγματα,
<lb />εἰ μή τι τούτῳ δόντες ἀποφευξούμεθα.
<lb />οὗτος, σὺ μέντοι σπολάδα καὶ χιτῶν᾽ ἔχεις,
<lb />ἀπόδυθι καὶ δὸς τῷ ποιητῇ τῷ σοφῷ.
<lb rend="displayNum" n="935" />ἔχε τὴν σπολάδα: πάντως δέ μοι ῥιγῶν δοκεῖς.</p></sp>
<sp>
<speaker>Ποιητής</speaker><p>
<lb />τόδε μὲν οὐκ ἀέκουσα φίλα
<lb />Μοῦσα δῶρον δέχεται:
<lb />τὺ δὲ τεᾷ φρενὶ μάθε Πινδάρειον ἔπος —</p></sp>
<sp>
<speaker>Πισθέταιρος</speaker><p>
<lb rend="displayNum" n="940" />ἅνθρωπος ἡμῶν οὐκ ἀπαλλαχθήσεται.</p></sp></div2></div1></body></text></TEI.2>