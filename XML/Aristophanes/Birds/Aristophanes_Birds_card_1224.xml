<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="1224" unit="card" /></p></sp>
<sp>
<speaker>Ἶρις</speaker><p>
<lb />ἀλλ᾽ ἀθάνατός εἰμ᾽.</p></sp>
<sp>
<speaker>Πισθέταιρος</speaker><p>
ἀλλ᾽ ὅμως ἂν ἀπέθανες.
<lb rend="displayNum" n="1225" />δεινότατα γάρ τοι πεισόμεσθ᾽, ἐμοὶ δοκεῖ,
<lb />εἰ τῶν μὲν ἄλλων ἄρχομεν, ὑμεῖς δ᾽ οἱ θεοὶ
<lb />ἀκολαστανεῖτε, κοὐδέπω γνώσεσθ᾽ ὅτι
<lb />ἀκροατέον ὑμῖν ἐν μέρει τῶν κρειττόνων.
<lb />φράσον δέ τοί μοι τὼ πτέρυγε ποῖ ναυστολεῖς;</p></sp>
<sp>
<speaker>Ἶρις</speaker><p>
<lb rend="displayNum" n="1230" />ἐγώ; πρὸς ἀνθρώπους πέτομαι παρὰ τοῦ πατρὸς
<lb />φράσουσα θύειν τοῖς Ὀλυμπίοις θεοῖς
<lb />μηλοσφαγεῖν τε βουθύτοις ἐπ᾽ ἐσχάραις
<lb />κνισᾶν τ᾽ ἀγυιάς.</p></sp>
<sp>
<speaker>Πισθέταιρος</speaker><p>
τί σὺ λέγεις; ποίοις θεοῖς;</p></sp>
<sp>
<speaker>Ἶρις</speaker><p>
<lb />ποίοισιν; ἡμῖν τοῖς ἐν οὐρανῷ θεοῖς.</p></sp>
<sp>
<speaker>Πισθέταιρος</speaker><p>
<lb rend="displayNum" n="1235" />θεοὶ γὰρ ὑμεῖς;</p></sp>
<sp>
<speaker>Ἶρις</speaker><p>
τίς γάρ ἐστ᾽ ἄλλος θεός;</p></sp>
<sp>
<speaker>Πισθέταιρος</speaker><p>
<lb />ὄρνιθες ἀνθρώποισι νῦν εἰσιν θεοί,
<lb />οἷς θυτέον αὐτούς, ἀλλὰ μὰ Δί᾽ οὐ τῷ Διί.</p></sp>
<sp>
<speaker>Ἶρις</speaker><p>
<lb />ὦ μῶρε μῶρε μὴ θεῶν κίνει φρένας
<lb />δεινάς, ὅπως μή σου γένος πανώλεθρον
<lb rend="displayNum" n="1240" />Διὸς μακέλλῃ πᾶν ἀναστρέψῃ Δίκη,
<lb />λιγνὺς δὲ σῶμα καὶ δόμων περιπτυχὰς
<lb />καταιθαλώσῃ σου Λικυμνίαις βολαῖς.</p></sp>
<sp>
<speaker>Πισθέταιρος</speaker><p>
<lb />ἄκουσον αὕτη: παῦε τῶν παφλασμάτων:
<lb />ἔχ᾽ ἀτρέμα. φέρ᾽ ἴδω, πότερα Λυδὸν ἢ Φρύγα
<lb rend="displayNum" n="1245" />ταυτὶ λέγουσα μορμολύττεσθαι δοκεῖς;
<lb />ἆρ᾽ οἶσθ᾽ ὅτι Ζεὺς εἴ με λυπήσει πέρα,
<lb />μέλαθρα μὲν αὐτοῦ καὶ δόμους Ἀμφίονος
<lb />καταιθαλώσω πυρφόροισιν αἰετοῖς;
<lb />πέμψω δὲ πορφυρίωνας ἐς τὸν οὐρανὸν
<lb rend="displayNum" n="1250" />ὄρνις ἐπ᾽ αὐτὸν παρδαλᾶς ἐνημμένους
<lb />πλεῖν ἑξακοσίους τὸν ἀριθμόν. καὶ δή ποτε
<lb />εἷς Πορφυρίων αὐτῷ παρέσχε πράγματα.
<lb />σὺ δ᾽ εἴ με λυπήσεις τι, τῆς διακόνου
<lb />πρώτης ἀνατείνας τὼ σκέλει διαμηριῶ
<lb rend="displayNum" n="1255" />τὴν Ἶριν αὐτήν, ὥστε θαυμάζειν ὅπως
<lb />οὕτω γέρων ὢν στύομαι τριέμβολον.</p></sp>
<sp>
<speaker>Ἶρις</speaker><p>
<lb />διαρραγείης ὦ μέλ᾽ αὐτοῖς ῥήμασιν.</p></sp>
<sp>
<speaker>Πισθέταιρος</speaker><p>
<lb />οὐκ ἀποσοβήσεις; οὐ ταχέως; εὐρὰξ πατάξ.</p></sp>
<sp>
<speaker>Ἶρις</speaker><p>
<lb />ἦ μήν σε παύσει τῆς ὕβρεως οὑμὸς πατήρ.</p></sp>
<sp>
<speaker>Πισθέταιρος</speaker><p>
<lb rend="displayNum" n="1260" />οἴμοι τάλας. οὔκουν ἑτέρωσε πετομένη
<lb />καταιθαλώσεις τῶν νεωτέρων τινά;</p></sp></div2></div1></body></text></TEI.2>