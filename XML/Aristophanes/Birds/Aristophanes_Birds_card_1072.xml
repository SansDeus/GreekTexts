<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="1072" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Χορός</speaker><p>
<lb />τῇδε μέντοι θἠμέρᾳ μάλιστ᾽ ἐπαναγορεύεται,
<lb />ἢν ἀποκτείνῃ τις ὑμῶν Διαγόραν τὸν Μήλιον,
<lb />λαμβάνειν τάλαντον, ἤν τε τῶν τυράννων τίς τινα
<lb rend="displayNum" n="1075" />τῶν τεθνηκότων ἀποκτείνῃ, τάλαντον λαμβάνειν.
<lb />βουλόμεσθ᾽ οὖν νυν ἀνειπεῖν ταὐτὰ χἠμεῖς ἐνθάδε.
<lb />ἢν ἀποκτείνῃ τις ὑμῶν Φιλοκράτη τὸν Στρούθιον,
<lb />λήψεται τάλαντον, ἢν δὲ ζῶντά <add>γ᾽</add> ἀγάγῃ, τέτταρα,
<lb />ὅτι συνείρων τοὺς σπίνους πωλεῖ καθ᾽ ἑπτὰ τοὐβολοῦ,
<lb rend="displayNum" n="1080" />εἶτα φυσῶν τὰς κίχλας δείκνυσι καὶ λυμαίνεται,
<lb />τοῖς τε κοψίχοισιν ἐς τὰς ῥῖνας ἐγχεῖ τὰ πτερά,
<lb />τὰς περιστεράς θ᾽ ὁμοίως ξυλλαβὼν εἵρξας ἔχει,
<lb />κἀπαναγκάζει παλεύειν δεδεμένας ἐν δικτύῳ.
<lb />ταῦτα βουλόμεσθ᾽ ἀνειπεῖν: κεἴ τις ὄρνιθας τρέφει
<lb rend="displayNum" n="1085" />εἱργμένους ὑμῶν ἐν αὐλῇ, φράζομεν μεθιέναι.
<lb />ἢν δὲ μὴ πίθησθε, συλληφθέντες ὑπὸ τῶν ὀρνέων
<lb />αὖθις ὑμεῖς αὖ παρ᾽ ἡμῖν δεδεμένοι παλεύσετε.</p></sp></div2></div1></body></text></TEI.2>