<?xml version="1.0" encoding="utf-8"?>
<TEI.2><text><body><div1 type="Parodos" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="331" unit="card" /></p></sp>
<sp>
<speaker>Κηρύκαινα</speaker><p>
<lb />εὔχεσθε τοῖς θεοῖσι τοῖς Ὀλυμπίοις
<lb />καὶ ταῖς Ὀλυμπίαισι καὶ τοῖς Πυθίοις
<lb />καὶ ταῖσι Πυθίαισι καὶ τοῖς Δηλίοις
<lb />καὶ ταῖσι Δηλίαισι τοῖς <add>τ᾽</add> ἄλλοις θεοῖς,
<lb rend="displayNum" n="335" />εἴ τις ἐπιβουλεύει τι τῷ δήμῳ κακὸν
<lb />τῷ τῶν γυναικῶν ἢ 'πικηρυκεύεται
<lb />Εὐριπίδῃ Μήδοις <add>τ᾽</add> ἐπὶ βλάβῃ τινὶ
<lb />τῇ τῶν γυναικῶν, ἢ τυραννεῖν ἐπινοεῖ
<lb />ἢ τὸν τύραννον συγκατάγειν, ἢ παιδίον
<lb rend="displayNum" n="340" />ὑποβαλλομένης κατεῖπεν, ἢ δούλη τινὸς
<lb />προαγωγὸς οὖσ᾽ ἐνετρύλλισεν τῷ δεσπότῃ
<lb />ἢ πεμπομένη τις ἀγγελίας ψευδεῖς φέρει,
<lb />ἢ μοιχὸς εἴ τις ἐξαπατᾷ ψευδῆ λέγων
<lb />καὶ μὴ δίδωσιν ἃν ὑπόσχηταί ποτε,
<lb rend="displayNum" n="345" />ἢ δῶρά τις δίδωσι μοιχῷ γραῦς γυνή,
<lb />ἢ καὶ δέχεται προδιδοῦσ᾽ ἑταίρα τὸν φίλον,
<lb />κεἴ τις κάπηλος ἢ καπηλὶς τοῦ χοῶς
<lb />ἢ τῶν κοτυλῶν τὸ νόμισμα διαλυμαίνεται,
<lb />κακῶς ἀπολέσθαι τοῦτον αὐτὸν κᾠκίαν
<lb rend="displayNum" n="350" />ἀρᾶσθε, ταῖς δ᾽ ἄλλαισιν ὑμῖν τοὺς θεοὺς
<lb />εὔχεσθε πάσαις πολλὰ δοῦναι κἀγαθά.</p></sp></div2></div1></body></text></TEI.2>