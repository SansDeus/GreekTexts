<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="strophe" n="2" org="uniform" sample="complete"><sp><p><milestone ed="p" n="466" unit="card" /></p></sp>
<sp>
<speaker>Μνησίλοχος</speaker><p>
<lb rend="displayNum" n="466" />τὸ μὲν ὦ γυναῖκες ὀξυθυμεῖσθαι σφόδρα
<lb />Εὐριπίδῃ, τοιαῦτ᾽ ἀκουούσας κακά,
<lb />οὐ θαυμάσιόν ἐστ᾽, οὐδ᾽ ἐπιζεῖν τὴν χολήν.
<lb />καὐτὴ γὰρ ἔγωγ᾽, οὕτως ὀναίμην τῶν τέκνων,
<lb rend="displayNum" n="470" />μισῶ τὸν ἄνδρ᾽ ἐκεῖνον, εἰ μὴ μαίνομαι.
<lb />ὅμως δ᾽ ἐν ἀλλήλαισι χρὴ δοῦναι λόγον:
<lb />αὐταὶ γάρ ἐσμεν, κοὐδεμί᾽ ἔκφορος λόγου.
<lb />τί ταῦτ᾽ ἔχουσαι 'κεῖνον αἰτιώμεθα
<lb />βαρέως τε φέρομεν, εἰ δύ᾽ ἡμῶν ἢ τρία
<lb rend="displayNum" n="475" />κακὰ ξυνειδὼς εἶπε δρώσας μυρία;
<lb />ἐγὼ γὰρ αὐτὴ πρῶτον, ἵνα μἄλλην λέγω,
<lb />ξύνοιδ᾽ ἐμαυτῇ πολλὰ <add>δείν᾽:</add> ἐκεῖνο δ᾽ οὖν
<lb />δεινότατον, ὅτε νύμφη μὲν ἦν τρεῖς ἡμέρας,
<lb />ὁ δ᾽ ἀνὴρ παρ᾽ ἐμοὶ καθηῦδεν: ἦν δέ μοι φίλος,
<lb rend="displayNum" n="480" />ὅσπερ με διεκόρησεν οὖσαν ἑπτέτιν.
<lb />οὖτος πόθῳ μου 'κνυεν ἐλθὼν τὴν θύραν:
<lb />κᾆτ᾽ εὐφὺς ἔγνων: εἶτα καταβαίνω λάθρᾳ.
<lb />ὁ δ᾽ ἀνὴρ ἐρωτᾷ <q direct="unspecified">ποῖ σὺ καταβαίνεις</q>; <q direct="unspecified">ὅποι;
<lb />στρόφος μ᾽ ἔχει τὴν γαστέρ ὦνερ κὠδύνη:
<lb rend="displayNum" n="485" />ἐς τὸν κοπρῶν᾽ οὖν ἔρχομαι.</q> <q direct="unspecified">βάδιζέ νυν:</q>
<lb />κᾆθ᾽ ὁ μὲν ἔτριβε κεδρίδας ἄννηθον σφάκον:
<lb />ἐγὼ δὲ καταχέασα τοῦ στροφέως ὕδωρ
<lb />ἐξῆλθον ὡς τὸν μοιχόν: εἶτ᾽ ἠρειδόμην
<lb />παρὰ τὸν Ἀγυιᾶ κύβδ᾽ ἐχομένη τῆς δάφνης.
<lb rend="displayNum" n="490" />ταῦτ᾽ οὐδεπώποτ᾽ εἶφ᾽, ὁρᾶτ᾽, Εὐριπίδης:
<lb />οὐδ᾽ ὡς ὑπὸ τῶν δούλων τε κὠρεωκόμων
<lb />σποδούμεθ᾽, ἢν μὴ 'χωμεν ἕτερον, οὐ λέγει:
<lb />οὐδ᾽ ὡς ὅταν μάλισθ᾽ ὑπό του ληκώμεθα
<lb />τὴν νύχθ᾽, ἕωθεν σκόροδα διαμασώμεθα,
<lb rend="displayNum" n="495" />ἵν᾽ ὀσφρόμενος ἁνὴρ ἀπὸ τείχους εἰσιὼν
<lb />μηδὲν κακὸν δρᾶν ὑποτοπῆται. ταῦθ᾽, ὁρᾷς,
<lb />οὐπώποτ᾽ εἶπεν. εἰ δὲ Φαίδραν λοιδορεῖ,
<lb />ἡμῖν τί τοῦτ᾽ ἔστ᾽; οὐδ᾽ ἐκεῖν᾽ εἴρηκέ πω,
<lb />ὡς ἡ γυνὴ δεικνῦσα τἀνδρὶ τοὔγκυκλον
<lb rend="displayNum" n="500" />†ὑπ᾽ αὐγὰς † οἷόν ἐστιν, ἐγκεκαλυμμένον
<lb />τὸν μοιχὸν ἐξέπεμψεν, οὐκ εἴρηκέ πω.
<lb />ἑτέραν δ᾽ ἐγᾦδ᾽ ἣ 'φασκεν ὠδίνειν γυνὴ
<lb />δέχ᾽ ἡμέρας, ἔως ἐπρίατο παιδίον:
<lb />ὁ δ᾽ ἀνὴρ περιέτρεχ᾽ ὠκυτόκι᾽ ὠνούμενος:
<lb rend="displayNum" n="505" />τὸ δ᾽ εἰσέφερε γραῦς ἐν χύτρᾳ τὸ παιδίον,
<lb />ἵνα μὴ βό η, κηρίῳ βεβυσμένον:
<lb />εἶθ᾽ ὡς ἔνευσεν ἡ φέρουσ᾽, εὐθὺς βοᾷ,
<lb /><q direct="unspecified">ἄπελθ᾽ ἄπελθ᾽, ἤδη γὰρ ὦνέρ μοι δοκῶ
<lb />τέξειν.</q> τὸ γὰρ ἦτρον τῆς χύτρας ἐλάκτισεν:
<lb rend="displayNum" n="510" />χὠ μὲν γεγηθὼς ἔτρεχεν, ἡ δ᾽ ἐξέσπασεν
<lb />ἐκ τοῦ στόματος τοῦ παιδίου, τὸ δ᾽ ἀνέκραγεν.
<lb />εἶθ᾽ ἡ μιαρὰ γραῦς, ἣ 'φερεν τὸ παιδίον,
<lb />θεῖ μειδιῶσα πρὸς τὸν ἄνδρα καὶ λέγει,
<lb /><q direct="unspecified">λέων λέων σοι γέγονεν, αὔτ᾽ ἔκμαγμα σόν,
<lb rend="displayNum" n="515" />τά τ᾽ ἄλλ᾽ ἁπαξάπαντα καὶ τὸ πόσθιον
<lb />τῷ σῷ προσόμοιον, στρεβλὸν ὥσπερ κύτταρον.</q>
<lb />ταῦτ᾽ οὐ ποιοῦμεν τὰ κακά; νὴ τὴν Ἄρτεμιν
<lb />ἡμεῖς γε. κᾆτ᾽ Εὐριπίδῃ θυμούμεθα,
<lb />οὐδὲν παθοῦσαι μεῖζον ἢ δεδράκαμεν;</p></sp></div2></div1></body></text></TEI.2>