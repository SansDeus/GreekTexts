<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="pnigos" org="uniform" sample="complete"><sp><p><milestone ed="p" n="830" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Χορός</speaker><p>
<lb rend="displayNum" n="830" />πόλλ᾽ ἂν αἱ γυναῖκες ἡμεῖς ἐν δίκῃ μεμψαίμεθ᾽ ἂν
<lb />τοῖσιν ἀνδράσιν δικαίως, ἓν δ᾽ ὑπερφυέστατον.
<lb />χρῆν γάρ, ἡμῶν εἰ τέκοι τις ἄνδρα χρηστὸν τῇ πόλει,
<lb />ταξίαρχον ἢ στρατηγόν, λαμβάνειν τιμήν τινα,
<lb />προεδρίαν τ᾽ αὐτῇ δίδοσθαι Στηνίοισι καὶ Σκίροις
<lb rend="displayNum" n="835" />ἔν τε ταῖς ἄλλαις ἑορταῖς αἷσιν ἡμεῖς ἤγομεν:
<lb />εἰ δὲ δειλὸν καὶ πονηρὸν ἄνδρα τις τέκοι γυνή,
<lb />ἢ τριήραρχον πονηρὸν ἢ κυβερνήτην κακόν,
<lb />ὑστέραν αὐτὴν καθῆσθαι σκάφιον ἀποκεκαρμένην
<lb />τῆς τὸν ἀνδρεῖον τεκούσης. τῷ γὰρ εἰκὸς ὦ πόλις
<lb rend="displayNum" n="840" />τὴν Ὑπερβόλου καθῆσθαι μητέρ᾽ ἠμφιεσμένην
<lb />λευκὰ καὶ κόμας καθεῖσαν πλησίον τῆς Λαμάχου,
<lb />καὶ δανείζειν χρήμαθ᾽, ᾗ χρῆν, εἰ δανείσειέν τινι
<lb />καὶ τόκον πράττοιτο, διδόναι μηδέν᾽ ἀνθρώπων τόκον,
<lb />ἀλλ᾽ ἀφαιρεῖσθαι βίᾳ τὰ χρήματ᾽ εἰπόντας τοδί,
<lb rend="displayNum" n="845" /><q direct="unspecified">ἀξία γοῦν εἶ τόκου τεκοῦσα τοιοῦτον τόκον.</q>
</p></sp></div2></div1></body></text></TEI.2>