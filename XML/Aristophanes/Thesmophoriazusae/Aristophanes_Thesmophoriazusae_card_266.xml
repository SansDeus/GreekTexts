<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="266" unit="card" /></p></sp>
<sp>
<speaker>Εὐριπίδης</speaker><p>
<lb />ἁνὴρ μὲν ἡμῖν οὑτοσὶ καὶ δὴ γυνὴ
<lb />τό γ᾽ εἶδος: ἢν λαλῇς δ᾽, ὅπως τῷ φθέγματι
<lb />γυναικιεῖς εὖ καὶ πιθανῶς.</p></sp>
<sp>
<speaker>Μνησίλοχος</speaker><p>
πειράσομαι.</p></sp>
<sp>
<speaker>Εὐριπίδης</speaker><p>
<lb />βάδιζε τοίνυν.</p></sp>
<sp>
<speaker>Μνησίλοχος</speaker><p>
μὰ τὸν Ἀπόλλω οὔκ, ἤν γε μὴ
<lb rend="displayNum" n="270" />ὀμόσῃς ἐμοί—</p></sp>
<sp>
<speaker>Εὐριπίδης</speaker><p>
τί χρῆμα;</p></sp>
<sp>
<speaker>Μνησίλοχος</speaker><p>
συσσώσειν ἐμὲ
<lb />πάσαις τέχναις, ἤν μοί τι περιπίπτῃ κακόν.</p></sp>
<sp>
<speaker>Εὐριπίδης</speaker><p>
<lb />ὄμνυμι τοίνυν αἰθέρ᾽ οἴκησιν Διός.</p></sp>
<sp>
<speaker>Μνησίλοχος</speaker><p>
<lb />τί μᾶλλον ἢ τὴν Ἱπποκράτους ξυνοικίαν;</p></sp>
<sp>
<speaker>Εὐριπίδης</speaker><p>
<lb />ὄμνυμι τοίνυν πάντας ἄρδην τοὺς θεούς.</p></sp>
<sp>
<speaker>Μνησίλοχος</speaker><p>
<lb rend="displayNum" n="275" />μέμνησο τοίνυν ταῦθ᾽, ὅτι ἡ φρὴν ὤμοσεν,
<lb />ἡ γλῶττα δ᾽ οὐκ ὀμώμοκ᾽: οὐδ᾽ ὥρκωσ᾽ ἐγώ.</p></sp>
<sp>
<speaker>Εὐριπίδης</speaker><p>
<lb />ἔκσπευδε ταχέως: ὡς τὸ τῆς ἐκκλησίας
<lb />σημεῖον ἐν τῷ Θεσμοφορείῳ φαίνεται.
<lb />ἐγὼ δ᾽ ἄπειμι.</p></sp>
<sp>
<speaker>Μνησίλοχος</speaker><p>
δεῦρό νυν ὦ Θρᾷτθ᾽ ἕπου.
<lb rend="displayNum" n="280" />ὦ Θρᾷττα θέασαι, καομένων τῶν λαμπάδων
<lb />ὅσον τὸ χρῆμ᾽ ἀνέρχεθ᾽ ὑπὸ τῆς λιγνύος.
<lb />ἀλλ᾽ ὦ περικαλλεῖ Θεσμοφόρω δέξασθέ με
<lb />ἀγαθῇ τύχῃ καὶ δεῦρο <add>καὶ</add> πάλιν οἴκαδε.
<lb />ὦ Θρᾷττα τὴν κίστην κάθελε, κᾆτ᾽ ἔξελε
<lb rend="displayNum" n="285" />τὸ πόπανον, ὅπως λαβοῦσα θύσω τοῖν θεοῖν.
<lb />δέσποινα πολυτίμητε Δήμητερ φίλη
<lb />καὶ Φερρέφαττα, πολλὰ πολλάκις μέ σοι
<lb />θύειν ἔχουσαν, εἰ δὲ μἀλλὰ νῦν λαθεῖν.
<lb />καὶ τοῦ θυγατρίου χοῖρον ἀνδρός μοι τυχεῖν
<lb rend="displayNum" n="290" />πλουτοῦντος, ἄλλως δ᾽ ἠλιθίου κἀβελτέρου,
<lb />καὶ ποσθαλίσκον νοῦν ἔχειν μοι καὶ φρένας.
<lb />ποῦ ποῦ καθίζωμ᾽ ἐν καλῷ, τῶν ῥητόρων
<lb />ἵν᾽ ἐξακούω; σὺ δ᾽ ἄπιθ᾽ ὦ Θρᾷττ᾽ ἐκποδών.
<lb /><del status="unremarkable">δούλοις γὰρ οὐκ ἔξεστ᾽ ἀκούειν τῶν λόγων.</del></p></sp></div2></div1></body></text></TEI.2>