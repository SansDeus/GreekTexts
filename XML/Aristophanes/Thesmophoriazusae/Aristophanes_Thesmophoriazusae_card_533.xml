<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="katakeleusmenos" org="uniform" sample="complete"><sp><p><milestone ed="p" n="533" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Γυνὴ Α</speaker><p>
<lb />οὔ τοι μὰ τὴν Ἄγλαυρον ὦ γυναῖκες εὖ φρονεῖτε,
<lb />ἀλλ᾽ ἢ πεφάρμαχθ᾽ ἢ κακόν τι μέγα πεπόνθατ᾽ ἄλλο,
<lb rend="displayNum" n="535" />ταύτην ἐῶσαι τὴν φθόρον τοιαῦτα περιυβρίζειν
<lb />ἡμᾶς ἁπάσας. εἰ μὲν οἶν τις ἔστιν: εἰ δὲ μή, ἡμεῖς
<lb />αὐταί τε καὶ τὰ δουλάρια τέφραν ποθὲν λαβοῦσαι
<lb />ταύτης ἀποψιλώσομεν τὸν χοῖρον, ἵνα διδαχθῇ
<lb />γυνὴ γυναῖκας οὖσα μὴ κακῶς λέγειν τὸ λοιπόν.</p></sp>
<sp><speaker>Μνησίλοχος</speaker><p>
<lb rend="displayNum" n="540" />μὴ δῆτα τόν γε χοῖρον ὦ γυναῖκες. εἰ γὰρ οὔσης
<lb />παρρησίας κἀξὸν λέγειν ὅσαι πάρεσμεν ἀσταί,
<lb />εἶτ᾽ εἶπον ἁγίγνωσκον ὑπὲρ Εὐριπίδου δίκαια,
<lb />διὰ τοῦτο τιλλομένην με δεῖ δοῦναι δίκην ὑφ᾽ ὑμῶν;</p></sp>
<sp><speaker>Γυνὴ Α</speaker><p>
<lb />οὐ γάρ σε δεῖ δοῦναι δίκην; ἥτις μόνη τέτληκας
<lb rend="displayNum" n="545" />ὑπὲρ ἀνδρὸς ἀντειπεῖν, ὃς ἡμᾶς πολλὰ κακὰ δέδρακεν
<lb />ἐπίτηδες εὑρίσκων λόγους, ὅπου γυνὴ πονηρὰ
<lb />ἐγένετο, Μελανίππας ποιῶν Φαίδρας τε: Πηνελόπην δὲ
<lb />οὐπώποτ᾽ ἐποίησ᾽, ὅτι γυνὴ σώφρων ἔδοξεν εἶναι.</p></sp>
<sp><speaker>Μνησίλοχος</speaker><p>
<lb />ἐγὼ γὰρ οἶδα ταἴτιον. Μίαν γὰρ οὐκ ἂν εἴποις
<lb rend="displayNum" n="550" />τῶν νῦν γυναικῶν Πηνελόπην, Παίδρας δ᾽ ἁπαξαπάσας.</p></sp>
<sp><speaker>Γυνὴ Α</speaker><p>
<lb />ἀκούετ᾽ ὦ γυναῖκες οἷ᾽ εἴρηκεν ἡ πανοῦργος
<lb />ἡμᾶς ἁπάσας αὖθις αὖ.</p></sp>
<sp><speaker>Μνησίλοχος</speaker><p>
καὶ νὴ Δί᾽ οὐδέπω γε
<lb />εἴρηχ᾽ ὅσα ξύνοιδ᾽: ἐπεὶ βούλεσθε πλείον᾽ εἴπω;</p></sp>
<sp><speaker>Γυνὴ Α</speaker><p>
<lb />ἀλλ᾽ οὐκ ἂν ἔτ᾽ ἔχοις: ὅσα γὰρ ᾔδησθ᾽ ἐξέχεας ἅπαντα.</p></sp>
<sp><speaker>Μνησίλοχος</speaker><p>
<lb rend="displayNum" n="555" />μὰ Δί᾽ οὐδέπω τὴν μυριοστὴν μοῖραν ὧν ποιοῦμεν.
<lb />ἐπεὶ τάδ᾽ οὐκ εἴρηχ᾽, ὁρᾷς, ὡς στλεγγίδας λαβοῦσαι
<lb />ἔπειτα σιφωνίζομεν τὸν οἶνον.</p></sp>
<sp><speaker>Γυνὴ Α</speaker><p>
ἐπιτριβείης.</p></sp>
<sp><speaker>Μνησίλοχος</speaker><p>
<lb />ὥς τ᾽ αὖ τὰ κρέ᾽ ἐξ Ἀπατουρίων ταῖς μαστροποῖς διδοῦσαι
<lb />ἔπειτα τὴν γαλῆν φαμεν—</p></sp>
<sp><speaker>Γυνὴ Α</speaker><p>
τάλαιν᾽ ἐγώ: φλυαρεῖς.</p></sp>
<sp><speaker>Μνησίλοχος</speaker><p>
<lb rend="displayNum" n="560" />οὐδ᾽ ὡς τὸν ἄνδρα τῷ πελέκει γυνὴ κατεσπόδησεν,
<lb />οὐκ εἶπον: οὐδ᾽ ὡς φαρμάκοις ἑτέρα τὸν ἄνδρ᾽ ἔμηνεν,
<lb />οὐδ᾽ ὡς ὑπὸ τῇ πυέλῳ κατώρυξέν ποτ᾽—</p></sp>
<sp><speaker>Γυνὴ Α</speaker><p>
ἐξόλοιο.</p></sp>
<sp><speaker>Μνησίλοχος</speaker><p>
<lb />ἁχαρνικὴ τὸν πατέρα.</p></sp>
<sp><speaker>Γυνὴ Α</speaker><p>
ταυτὶ δῆτ᾽ ἀνέκτ᾽ ἀκούειν;</p></sp>
<sp><speaker>Μνησίλοχος</speaker><p>
<lb rend="displayNum" n="565" />οὐδ᾽ ὡς σὺ τῆς δούλης τεκούσης ἄρρεν εἶτα σαυτῇ
<lb />τοῦθ᾽ ὑπεβάλου, τὸ σὸν δὲ θυγάτριον παρῆκας αὐτῇ.</p></sp>
<sp><speaker>Γυνὴ Α</speaker><p>
<lb />οὔ τοι μὰ τὼ θεὼ σὺ καταπροίξει λέγουσα ταυτί,
<lb />ἀλλ᾽ ἐκποκιῶ σου τὰς ποκάδας.</p></sp>
<sp><speaker>Μνησίλοχος</speaker><p>
οὐ δὴ μὰ Δία σύ γ᾽ ἅψει.</p></sp>
<sp><speaker>Γυνὴ Α</speaker><p>
<lb />καὶ μὴν ἰδού.</p></sp>
<sp><speaker>Μνησίλοχος</speaker><p>
καὶ μὴν ἰδού.</p></sp>
<sp><speaker>Γυνὴ Α</speaker><p>
λαβὲ θοἰμάτιον Φιλίστη.</p></sp>
<sp><speaker>Μνησίλοχος</speaker><p>
<lb />πρόσθες μόνον, κἀγώ σε νὴ τὴν Ἄρτεμιν—</p></sp>
<sp><speaker>Γυνὴ Α</speaker><p>
τί δράσεις;</p></sp>
<sp><speaker>Μνησίλοχος</speaker><p>
<lb rend="displayNum" n="570" />τὸν σησαμοῦνθ᾽ ὃν κατέφαγες, τοῦτον χεσεῖν ποιήσω.</p></sp>
<sp><speaker>Χορός</speaker><p>
<lb />παύσασθε λοιδορούμεναι: καὶ γὰρ γυνή τις ἡμῖν
<lb />ἐσπουδακυῖα προστρέχει. πρὶν οὖν ὁμοῦ γενέσθαι,
<lb />σιγᾶθ᾽, ἵν᾽ αὐτῆς κοσμίως πυθώμεθ᾽ ἅττα λέξει.</p></sp></div2></div1></body></text></TEI.2>