<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="443" unit="card" /></p></sp>
<sp>
<speaker>Γυνὴ Β</speaker><p>
<lb />ὀλίγων ἕνεκα καὐτὴ παρῆλθον ῥημάτων.
<lb />τὰ μὲν γὰρ ἄλλ᾽ αὕτη κατηγόρηκεν εὖ:
<lb rend="displayNum" n="445" />ἃ δ᾽ ἐγὼ πέπονθα, ταῦτα λέξαι βούλομαι.
<lb />ἐμοὶ γὰρ ἁνὴρ ἀπέθανεν μὲν ἐν Κύπρῳ
<lb />παιδάρια πέντε καταλιπών, ἁγὼ μόλις
<lb />στεφανηπλοκοῦσ᾽ ἔβοσκον ἐν ταῖς μυρρίναις.
<lb />τέως μὲν οὖν ἀλλ᾽ ἡμικάκως ἐβοσκόμην:
<lb rend="displayNum" n="450" />νῦν δ᾽ οὗτος ἐν ταῖσιν τραγῳδίαις ποιῶν
<lb />τοὺς ἄνδρας ἀναπέπεικεν οὐκ εἶναι θεούς:
<lb />ὥστ᾽ οὐκέτ᾽ ἐμπολῶμεν οὐδ᾽ εἰς ἥμισυ.
<lb />νῦν οὖν ἁπάσαισιν παραινῶ καὶ λέγω
<lb />τοῦτον κολάσαι τὸν ἄνδρα πολλῶν οὕνεκα:
<lb rend="displayNum" n="455" />ἄγρια γὰρ ἡμᾶς ὦ γυναῖκες δρᾷ κακά,
<lb />ἅτ᾽ ἐν ἀγρίοισι τοῖς λαχάνοις αὐτὸς τραφείς.
<lb />ἀλλ᾽ εἰς ἀγορὰν ἄπειμι: δεῖ γὰρ ἀνδράσιν
<lb />πλέξαι στεφάνους συνθηματιαίους εἴκοσιν.</p></sp></div2></div1></body></text></TEI.2>