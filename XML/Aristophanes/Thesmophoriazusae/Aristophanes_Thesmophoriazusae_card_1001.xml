<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="antistrophe" n="3" org="uniform" sample="complete"><sp><p><milestone ed="p" n="1001" unit="card" /></p></sp></div2></div1>
<div1 type="Lyric-Scene" org="uniform" sample="complete">
<sp>
<speaker>Τοξότης</speaker><p>
<lb />ἐνταῦτα νῦν οἰμῶξι πρὸς τὴν αἰτρίαν.</p></sp>
<sp>
<speaker>Μνησίλοχος</speaker><p>
<lb />ὦ τοξόθ᾽ ἱκετεύω σε.</p></sp>
<sp>
<speaker>Τοξότης</speaker><p>
μή μ᾽ ἰκετεῦσι σύ.</p></sp>
<sp>
<speaker>Μνησίλοχος</speaker><p>
<lb />χάλασον τὸν ἧλον.</p></sp>
<sp>
<speaker>Τοξότης</speaker><p>
ἀλλὰ ταῦτα δρᾶσ᾽ ἐγώ.</p></sp>
<sp>
<speaker>Μνησίλοχος</speaker><p>
<lb />οἴμοι κακοδαίμων, μᾶλλον ἐπικρούεις σύ γε.</p></sp>
<sp>
<speaker>Τοξότης</speaker><p>
<lb rend="displayNum" n="1005" />ἔτι μᾶλλο βοῦλις;</p></sp>
<sp>
<speaker>Μνησίλοχος</speaker><p>
ἀτταταῖ ἰατταταῖ:
<lb />κακῶς ἀπόλοιο.</p></sp>
<sp>
<speaker>Τοξότης</speaker><p>
σῖγα κακοδαίμων γέρον.
<lb />πέρ᾽ ἐγὼ 'ξινίγκι πορμός, ἴνα πυλάξι σοι.</p></sp>
<sp>
<speaker>Μνησίλοχος</speaker><p>
<lb />ταυτὶ τὰ βέλτιστ᾽ ἀπολέλαυκ᾽ Εὐριπίδου.
<lb />ἔα: θεοί, Ζεῦ σῶτερ, εἰσὶν ἐλπίδες.
<lb rend="displayNum" n="1010" />ἁνὴρ ἔοικεν οὐ προδώσειν, ἀλλά μοι
<lb />σημεῖον ὑπεδήλωσε Περσεὺς ἐκδραμών,
<lb />ὅτι δεῖ με γίγνεσθ᾽ Ἀνδρομέδαν: πάντως δέ μοι
<lb />τὰ δέσμ᾽ ὑπάρχει. δῆλον οὖν <add>τοῦτ᾽</add> ἔσθ᾽ ὅτι
<lb rend="displayNum" n="1015" />ἥξει με σώσων: οὐ γὰρ ἂν παρέπτετο.</p></sp>
<div2 type="lyric" org="uniform" sample="complete">
<sp>
<speaker>Εὐριπίδης</speaker><p>
<lb />φίλαι παρθένοι φίλαι, πῶς ἂν <add>οὖν</add>
<lb />ἐπέλθοιμι καὶ
<lb />τὸν Σκύθην λάθοιμι;
<lb />κλύεις; ὦ πρὸς αἰδοῦς σὲ τὰν ἐν ἄντροις,
<lb rend="displayNum" n="1020" />κατάνευσον, ἔασον ὡς
<lb />τὴν γυναῖκά μ᾽ ἐλθεῖν.</p></sp>
<sp>
<speaker>Μνησίλοχος</speaker><p>
<lb />ἄνοικτος ὅς μ᾽ ἔδησε τὸν
<lb />πολυστονώτατον βροτῶν:
<lb />μόλις δὲ γραῖαν ἀποφυγὼν
<lb rend="displayNum" n="1025" />σαπρὰν ἀπωλόμην ὅμως.
<lb />ὅδε γὰρ ὁ Σκύθης πάλαι <add>μοι</add> φύλαξ
<lb />ἐφεστὼς ὀλοὸν ἄφιλον ἐκρέμασεν
<lb />κόραξι δεῖπνον. ὁρᾷς; οὐ
<lb rend="displayNum" n="1030" />χοροῖσιν οὐδ᾽ ὑφ᾽ ἡλίκων νεανίδων
<lb />κημὸν ἕστηκ᾽ ἔχουσ᾽,
<lb />ἀλλ᾽ ἐν πυκνοῖς δεσμοῖσιν ἐμπεπλεγμένη
<lb />κήτει βορὰ Γλαυκέτῃ πρόκειμαι,
<lb />γαμηλίῳ μὲν οὐ ξὺν
<lb rend="displayNum" n="1035" />παιῶνι δεσμίῳ δὲ
<lb />γοᾶσθέ μ᾽ ὦ γυναῖκες, ὡς
<lb />μέλεα μὲν πέπονθα μέλεος,
<lb />ὦ τάλας ἐγὼ τάλας,
<lb />ἀπὸ δὲ συγγόνων τάλαν᾽ ἄνομα πάθεα,
<lb rend="displayNum" n="1040" />φῶτά <add>τε</add> λιτομέναν, πολυδάκρυτον Ἀίδα
<lb />γόον †φεύγουσαν†
<lb />αἰαῖ αἰαῖ ἒ ἒ,
<lb />ὃς ἔμ᾽ ἀπεξύρησε πρῶτον,
<lb />ὃς ἐμὲ κροκόεντ᾽ ἐνέδυσεν:
<lb rend="displayNum" n="1045" />ἐπὶ δὲ τοῖσδ᾽ <add>ἐς</add> τόδ᾽ ἀνέπεμψεν
<lb />ἱερόν, ἔνθα γυναῖκες.
<lb />ἰώ μοι μοίρας ἄτεγκτε δαίμων:
<lb />ὦ κατάρατος ἐγώ:
<lb />τίς ἐμὸν οὐκ ἐπόψεται
<lb />πάθος ἀμέγαρτον ἐπὶ κακῶν παρουσίᾳ;
<lb rend="displayNum" n="1050" />εἴθε με πυρφόρος αἰθέρος ἀστὴρ—
<lb />τὸν βάρβαρον ἐξολέσειεν.
<lb />οὐ γὰρ ἔτ᾽ ἀθανάταν φλόγα λεύσσειν
<lb />ἐστὶν ἐμοὶ φίλον, ὡς ἐκρεμάσθην,
<lb />λαιμότμητ᾽ ἄχη δαιμόνων αἰόλαν
<lb rend="displayNum" n="1055" />νέκυσιν ἐπὶ πορείαν.</p></sp></div2></div1></body></text></TEI.2>