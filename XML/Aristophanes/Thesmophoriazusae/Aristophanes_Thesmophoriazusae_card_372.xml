<?xml version="1.0" encoding="utf-8"?>
<TEI.2><text><body><div1 type="Parodos" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="372" unit="card" /></p></sp></div2></div1>
<div1 type="Lyric-Scene" org="uniform" sample="complete">
<sp>
<speaker>Κηρύκαινα</speaker><p>
<lb />ἄκουε πᾶς. ἔδοξε τῇ βουλῇ τάδε
<lb />τῇ τῶν γυναικῶν: Τιμόκλει᾽ ἐπεστάτει,
<lb rend="displayNum" n="375" />Λύσιλλ᾽ ἐγραμμάτευεν, εἶπε Ζωστράτη:
<lb />ἐκκλησίαν ποιεῖν ἕωθεν τῇ μέσῃ
<lb />τῶν Θεσμοφορίων, ᾗ μάλισθ᾽ ἡμῖν σχολή,
<lb />καὶ χρηματίζειν πρῶτα περὶ Εὐριπίδου,
<lb />ὅ τι χρὴ παθεῖν ἐκεῖνον: ἀδικεῖν γὰρ δοκεῖ
<lb />ἡμῖν ἁπάσαις. τίς ἀγορεύειν βούλεται;</p></sp>
<sp>
<speaker>Γυνὴ Α</speaker><p>
<lb rend="displayNum" n="380" />ἐγώ.</p></sp>
<sp>
<speaker>Κηρύκαινα</speaker><p>
περίθου νυν τόνδε πρῶτον πρὶν λέγειν.</p></sp>
<sp>
<speaker>Χορός</speaker><p>
<lb />σίγα σιώπα, πρόσεχε τὸν νοῦν: χρέμπτεται γὰρ ἤδη
<lb />ὅπερ ποιοῦσ᾽ οἱ ῥήτορες. μακρὰν ἔοικε λέξειν.</p></sp>
<sp>
<speaker>Γυνὴ Α</speaker><p>
<lb />φιλοτιμίᾳ μὲν οὐδεμιᾷ μὰ τὼ θεὼ
<lb />λέξουσ᾽ ἀνέστην ὦ γυναῖκες: ἀλλὰ γὰρ
<lb rend="displayNum" n="385" />βαρέως φέρω τάλαινα πολὺν ἤδη χρόνον
<lb />προπηλακιζομένας ὁρῶς ἡμᾶς ὑπὸ
<lb />Εὐριπίδου τοῦ τῆς λαχανοπωλητρίας
<lb />καὶ πολλὰ καὶ παντοῖ᾽ ἀκουούσας κακά.
<lb />τί γὰρ οὗτος ἡμᾶς οὐκ ἐπισμῇ τῶν κακῶν;
<lb rend="displayNum" n="390" />ποῦ δ᾽ οὐχὶ διαβέβληχ᾽, ὅπουπερ ἔμβραχυ
<lb />εἰσὶν θεαταὶ καὶ τραγῳδοὶ καὶ χοροί,
<lb />τὰς μοιχοτρόπους, τὰς ἀνδρεραστίας καλῶν,
<lb />τὰς οἰνοπότιδας, τὰς προδότιδας, τὰς λάλους,
<lb />τὰς οὐδὲν ὑγιές, τὰς μέγ᾽ ἀνδράσιν κακόν:
<lb rend="displayNum" n="395" />ὥστ᾽ εὐθὺς εἰσιόντες ἀπὸ τῶν ἰκρίων
<lb />ὑποβλέπουσ᾽ ἡμᾶς σκοποῦνταί τ᾽ εὐθέως
<lb />μὴ μοιχὸς ἔνδον ᾖ τις ἀποκεκρυμμένος.
<lb />δρᾶσαι δ᾽ ἔθ᾽ ἡμῖν οὐδὲν ὥσπερ καὶ πρὸ τοῦ
<lb />ἔξεστι: τοιαῦθ᾽ οὗτος ἐδίδαξεν κακὰ
<lb rend="displayNum" n="400" />τοὺς ἄνδρας ἡμῶν: ὥστ᾽ ἐάνπερ τις πλέκῃ
<lb />γυνὴ στέφανον, ἐρᾶν δοκεῖ: κἂν ἐκβάλῃ
<lb />σκεῦός τι κατὰ τὴν οἰκίαν πλανωμένη,
<lb />ἁνὴρ ἐρωτᾷ, 'τῷ κατέαγεν ἡ χύτρα;
<lb />οὐκ ἔσθ᾽ ὅπως οὐ τῷ Κορινθίῳ ξένῳ.'
<lb rend="displayNum" n="405" />κάμνει κόρη τις, εὐθὺς ἁδελφὸς λέγει,
<lb /><q direct="unspecified">τὸ χρῶμα τοῦτό μ᾽ οὐκ ἀρέσκει τῆς κόρης.</q>
<lb />εἶεν, γυνή τις ὑποβαλέσθαι βούλεται
<lb />ἀποροῦσα παίδων, οὐδὲ τοῦτ᾽ ἔστιν λαθεῖν.
<lb />ἅνδρες γὰρ ἤδη παρακάθηνται πλησίον:
<lb rend="displayNum" n="410" />πρὸς τοὺς γέροντάς θ᾽ οἳ πρὸ τοῦ τὰς μείρακας
<lb />ἤγοντο, διαβέβληκεν, ὥστ᾽ οὐδεὶς γέρων
<lb />γαμεῖν ἐθέλει γυναῖκα διὰ τοὔπος τοδὶ
<lb /><q direct="unspecified">δέσποινα γὰρ γέροντι νυμφίῳ γυνή.</q>
<lb />εἶτα διὰ τοῦτον ταῖς γυναικωνίτισιν
<lb rend="displayNum" n="415" />σφραγῖδας ἐπιβάλλουσιν ἤδη καὶ μοχλοὺς
<lb />τηροῦντες ἡμᾶς, καὶ προσέτι Μολοττικοὺς
<lb />τρέφουσι μορμολυκεῖα τοῖς μοιχοῖς κύνας.
<lb />καὶ ταῦτα μὲν ξυγγνώσθ᾽. ἃ δ᾽ ἦν ἡμῖν πρὸ τοῦ
<lb />αὐταῖς ταμιεῦσαι καὶ προαιρούσαις λαθεῖν
<lb rend="displayNum" n="420" />ἄλφιτον ἔλαιον οἶνον, οὐδὲ ταῦτ᾽ ἔτι
<lb />ἔξεστιν. οἱ γὰρ ἄνδρες ἤδη κλῄδια
<lb />αὐτοὶ φοροῦσι κρυπτὰ κακοηθέστατα
<lb />Λακωνίκ᾽ ἄττα, τρεῖς ἔχοντα γομφίους.
<lb />πρὸ τοῦ μὲν οὖν ἦν ἀλλ᾽ ὑποῖξαι τὴν θύραν
<lb rend="displayNum" n="425" />ποιησαμέναισι δακτύλιον τριωβόλου,
<lb />νῦν δ᾽ οὗτος αὐτοὺς ᾡκότριψ Εὐριπίδης
<lb />ἐδίδαξε θριπήδεστ᾽ ἔχειν σφραγίδια
<lb />ἐξαψαμένους. νῦν οὖν ἐμοὶ τούτῳ δοκεῖ
<lb />ὄλεθρόν τιν᾽ ἡμᾶς κυρκανᾶν ἁμωσγέπως,
<lb rend="displayNum" n="430" />ἢ φαρμάκοισιν ἢ μιᾷ γέ τῳ τέχνῃ,
<lb />ὅπως ἀπολεῖται. ταῦτ᾽ ἐγὼ φανερῶς λέγω,
<lb />τὰ δ᾽ ἄλλα μετὰ τῆς γραμματέως συγγράψομαι.</p></sp></div1></body></text></TEI.2>