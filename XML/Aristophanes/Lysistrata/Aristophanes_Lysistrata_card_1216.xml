<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="antistrophe" n="3" org="uniform" sample="complete"><sp><p><milestone ed="p" n="1216" unit="card" /></p></sp></div2>
</div1>
<div1 type="Lyric-Scene" org="uniform" sample="complete">
<sp>
<speaker>Ἀθηναῖος Α.</speaker><p>
<lb />ἄνοιγε τὴν θύραν: παραχωρεῖν οὐ θέλεις;
<lb />ὑμεῖς τί κάθησθε; μῶν ἐγὼ τῇ λαμπάδι
<lb />ὑμᾶς κατακαύσω; φορτικὸν τὸ χωρίον.
<lb />οὐκ ἂν ποιήσαιμ᾽. εἰ δὲ πάνυ δεῖ τοῦτο δρᾶν,
<lb rend="displayNum" n="1220" />ὑμῖν χαρίσασθαι, προσταλαιπωρήσομεν.</p></sp>
<sp>
<speaker>Ἀθηναῖος Β</speaker><p>
<lb />χἠμεῖς γε μετὰ σοῦ ξυνταλαιπωρήσομεν.</p></sp>
<sp>
<speaker>Ἀθηναῖος Α.</speaker><p>
<lb />οὐκ ἄπιτε; κωκύσεσθε τὰς τρίχας μακρά.
<lb />οὐκ ἄπιθ᾽, ὅπως ἂν οἱ Λάκωνες ἔνδοθεν
<lb />καθ᾽ ἡσυχίαν ἀπίωσιν εὐωχημένοι;</p></sp>
<sp>
<speaker>Ἀθηναῖος Β.</speaker><p>
<lb rend="displayNum" n="1225" />οὔπω τοιοῦτον συμπόσιον ὄπωπ᾽ ἐγώ.
<lb />ἦ καὶ χαρίεντες ἦσαν οἱ Λακωνικοί:
<lb />ἡμεῖς δ᾽ ἐν οἴνῳ συμπόται σοφώτατοι.</p></sp>
<sp>
<speaker>Ἀθηναῖος Α.</speaker><p>
<lb />ὀρθῶς γ᾽, ὁτιὴ νήφοντες οὐχ ὑγιαίνομεν:
<lb />ἢν τοὺς Ἀθηναίους ἐγὼ πείσω λέγων,
<lb rend="displayNum" n="1230" />μεθύοντες ἀεὶ πανταχοῖ πρεσβεύσομεν.
<lb />νῦν μὲν γὰρ ὅταν ἔλθωμεν ἐς Λακεδαίμονα
<lb />νήφοντες, εὐθὺς βλέπομεν ὅ τι ταράξομεν:
<lb />ὥσθ᾽ ὅ τι μὲν ἂν λέγωσιν οὐκ ἀκούομεν,
<lb />ἃ δ᾽ οὐ λέγουσι, ταῦθ᾽ ὑπονενοήκαμεν,
<lb rend="displayNum" n="1235" />ἀγγέλλομεν δ᾽ οὐ ταὐτὰ τῶν αὐτῶν πέρι.
<lb />νυνὶ δ᾽ ἅπαντ᾽ ἤρεσκεν: ὥστ᾽ εἰ μέν γέ τις
<lb />ᾁδοι Τελαμῶνος, Κλειταγόρας ᾁδειν δέον,
<lb />ἐπῃνέσαμεν ἂν καὶ προσεπιωρκήσαμεν.
<lb />ἀλλ᾽ οὑτοιὶ γὰρ αὖθις ἔρχονται πάλιν
<lb rend="displayNum" n="1240" />ἐς ταὐτόν. οὐκ ἐρρήσετ᾽ ὦ μαστιγίαι;</p></sp>
<sp>
<speaker>Ἀθηναῖος Β.</speaker><p>
<lb />νὴ τὸν Δί᾽ ὡς ἤδη γε χωροῦσ᾽ ἔνδοθεν.</p></sp>
<sp>
<speaker>Λάκων</speaker><p>
<lb />ὦ Πολυχαρείδα λαβὲ τὰ φυσατήρια,
<lb />ἵν᾽ ἐγὼ διποδιάξω τε κἀείσω καλὸν
<lb />ἐς τὼς Ἀσαναίως τε † καὶ ἐς ἡμᾶς ἅμα †.</p></sp>
<sp>
<speaker>Ἀθηναῖος</speaker><p>
<lb rend="displayNum" n="1245" />λαβὲ δῆτα τὰς φυσαλλίδας πρὸς τῶν θεῶν,
<lb />ὡς ἥδομαί γ᾽ ὑμᾶς ὁρῶν ὀρχουμένους.
</p></sp></div1></body></text></TEI.2>