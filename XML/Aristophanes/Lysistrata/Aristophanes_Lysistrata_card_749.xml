<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="749" unit="card" /></p></sp>
<sp>
<speaker>Λυσιστράτη</speaker><p>
<lb />μὰ τὴν Ἀφροδίτην οὐ σύ γ᾽, ἀλλ᾽ ἢ χαλκίον
<lb rend="displayNum" n="750" />ἔχειν τι φαίνει κοῖλον: εἴσομαι δ᾽ ἐγώ.
<lb />ὦ καταγέλαστ᾽ ἔχουσα τὴν ἱερὰν κυνῆν
<lb />κυεῖν ἔφασκες;</p></sp>
<sp>
<speaker>Γυνὴ Γ</speaker><p>
καὶ κυῶ γε νὴ Δία.</p></sp>
<sp>
<speaker>Λυσιστράτη</speaker><p>
<lb />τί δῆτα ταύτην εἶχες;</p></sp>
<sp>
<speaker>Γυνὴ Γ</speaker><p>
ἵνα μ᾽ εἰ καταλάβοι
<lb />ὁ τόκος ἔτ᾽ ἐν πόλει, τέκοιμ᾽ ἐς τὴν κυνῆν
<lb rend="displayNum" n="755" />ἐσβᾶσα ταύτην, ὥσπερ αἱ περιστεραί.</p></sp>
<sp>
<speaker>Λυσιστράτη</speaker><p>
<lb />τί λέγεις; προφασίζει: περιφανῆ τὰ πράγματα.
<lb />οὐ τἀμφιδρόμια τῆς κυνῆς αὐτοῦ μενεῖς;</p></sp>
<sp>
<speaker>Γυνὴ Γ</speaker><p>
<lb />ἀλλ᾽ οὐ δύναμαι 'γωγ᾽ οὐδὲ κοιμᾶσθ᾽ ἐν πόλει,
<lb />ἐξ οὗ τὸν ὄφιν εἶδον τὸν οἰκουρόν ποτε.</p></sp>
<sp>
<speaker>Γυνὴ Δ</speaker><p>
<lb rend="displayNum" n="760" />ἐγὼ δ᾽ ὑπὸ τῶν γλαυκῶν γε τάλαιν᾽ ἀπόλλυμαι
<lb />ταῖς ἀγρυπνίαισι κακκαβαζουσῶν ἀεί.</p></sp>
<sp>
<speaker>Λυσιστράτη</speaker><p>
<lb />ὦ δαιμόνιαι παύσασθε τῶν τερατευμάτων.
<lb />ποθεῖτ᾽ ἴσως τοὺς ἄνδρας: ἡμᾶς δ᾽ οὐκ οἴει
<lb />ποθεῖν ἐκείνους; ἀργαλέας γ᾽ εὖ οἶδ᾽ ὅτι
<lb rend="displayNum" n="765" />ἄγουσι νύκτας. ἀλλ᾽ ἀνάσχεσθ᾽ ὦγαθαί,
<lb />καὶ προσταλαιπωρήσατ᾽ ἔτ᾽ ὀλίγον χρόνον,
<lb />ὡς χρησμὸς ἡμῖν ἐστιν ἐπικρατεῖν, ἐὰν
<lb />μὴ στασιάσωμεν: ἔστι δ᾽ ὁ χρησμὸς οὑτοσί.</p></sp>
<sp>
<speaker>Γυνὴ Α</speaker><p>
<lb />λέγ᾽ αὐτὸν ἡμῖν ὅ τι λέγει.</p></sp>
<sp>
<speaker>Λυσιστράτη</speaker><p>
σιγᾶτε δή.
<lb rend="displayNum" n="770" />ἀλλ᾽ ὁπόταν πτήξωσι χελιδόνες εἰς ἕνα χῶρον,
<lb />τοὺς ἔποπας φεύγουσαι, ἀπόσχωνταί τε φαλήτων,
<lb />παῦλα κακῶν ἔσται, τὰ δ᾽ ὑπέρτερα νέρτερα θήσει
<lb />Ζεὺς ὑψιβρεμέτης—</p></sp>
<sp>
<speaker>Γυνὴ Β</speaker><p>
ἐπάνω κατακεισόμεθ᾽ ἡμεῖς;</p></sp>
<sp>
<speaker>Λυσιστράτη</speaker><p>
<lb />ἢν δὲ διαστῶσιν καὶ ἀναπτῶνται πτερύγεσσιν
<lb rend="displayNum" n="775" />ἐξ ἱεροῦ ναοῖο χελιδόνες, οὐκέτι δόξει
<lb />ὄρνεον οὐδ᾽ ὁτιοῦν καταπυγωνέστερον εἶναι.</p></sp>
<sp>
<speaker>Γυνὴ Α</speaker><p>
<lb />σαφής γ᾽ ὁ χρησμὸς νὴ  Δί᾽.</p></sp>
<sp>
<speaker>Λυσιστράτη</speaker><p>
ὦ πάντες θεοί,
<lb />μή νυν ἀπείπωμεν ταλαιπωρούμεναι,
<lb />ἀλλ᾽ εἰσίωμεν. καὶ γὰρ αἰσχρὸν τουτογὶ
<lb rend="displayNum" n="780" />ὦ φίλταται, τὸν χρησμὸν εἰ προδώσομεν.
</p></sp></div1></body></text></TEI.2>