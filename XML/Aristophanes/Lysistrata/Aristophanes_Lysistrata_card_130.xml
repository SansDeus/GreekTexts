<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="130" unit="card" /></p></sp>
<sp>
<speaker>Μυρρίνη</speaker><p>
<lb rend="displayNum" n="130" />μὰ Δί᾽ οὐδ᾽ ἐγὼ γάρ, ἀλλ᾽ ὁ πόλεμος ἑρπέτω.</p></sp>
<sp>
<speaker>Λυσιστράτη</speaker><p>
<lb />ταυτὶ σὺ λέγεις ὦ ψῆττα; καὶ μὴν ἄρτι γε
<lb />ἔφησθα σαυτῆς κἂν παρατεμεῖν θἤμισυ.</p></sp>
<sp>
<speaker>Καλονίκη</speaker><p>
<lb />ἄλλ᾽ ἄλλ᾽ ὅ τι βούλει: κἄν με χρῇ διὰ τοῦ πυρὸς
<lb />ἐθέλω βαδίζειν: τοῦτο μᾶλλον τοῦ πέους.
<lb rend="displayNum" n="135" />οὐδὲν γὰρ οἷον ὦ φίλη Λυσιστράτη.</p></sp>
<sp>
<speaker>Λυσιστράτη</speaker><p>
<lb />τί δαὶ σύ;</p></sp>
<sp>
<speaker>Ἄλλη</speaker><p>
κἀγὼ βούλομαι διὰ τοῦ πυρός.</p></sp>
<sp>
<speaker>Λυσιστράτη</speaker><p>
<lb />ὦ παγκατάπυγον θἠμέτερον ἅπαν γένος,
<lb />οὐκ ἐτὸς ἀφ᾽ ἡμῶν εἰσιν αἱ τραγῳδίαι.
<lb />οὐδὲν γάρ ἐσμεν πλὴν Ποσειδῶν καὶ σκάφη.
<lb rend="displayNum" n="140" />ἀλλ᾽ ὦ φίλη Λάκαινα, σὺ γὰρ ἐὰν γένῃ
<lb />μόνη μετ᾽ ἐμοῦ, τὸ πρᾶγμ᾽ ἀνασωσαίμεσθ᾽ ἔτ᾽ <add>ἄν</add>,
<lb />ξυμψήφισαί μοι.</p></sp>
<sp>
<speaker>Λαμπιτώ</speaker><p>
χαλεπὰ μὲν ναὶ τὼ σιὼ
<lb />γυναῖκάς ἐσθ᾽ ὑπνῶν ἄνευ ψωλᾶς μόνας.
<lb />ὅμως γα μάν: δεῖ τᾶς γὰρ εἰράνας μάλ᾽ αὖ.</p></sp>
<sp>
<speaker>Λυσιστράτη</speaker><p>
<lb rend="displayNum" n="145" />ὦ φιλτάτη σὺ καὶ μόνη τούτων γυνή.</p></sp>
<sp>
<speaker>Καλονίκη</speaker><p>
<lb />εἰ δ᾽ ὡς μάλιστ᾽ ἀπεχοίμεθ᾽ οὗ σὺ δὴ λέγεις,
<lb />ὃ μὴ γένοιτο, μᾶλλον ἂν διὰ τουτογὶ
<lb />γένοιτ᾽ ἂν εἰρήνη;</p></sp>
<sp>
<speaker>Λυσιστράτη</speaker><p>
πολύ γε νὴ τὼ θεώ.
<lb />εἰ γὰρ καθοίμεθ᾽ ἔνδον ἐντετριμμέναι,
<lb rend="displayNum" n="150" />κἀν τοῖς χιτωνίοισι τοῖς Ἀμοργίνοις
<lb />γυμναὶ παρίοιμεν δέλτα παρατετιλμέναι,
<lb />στύοιντο δ᾽ ἅνδρες κἀπιθυμοῖεν σπλεκοῦν,
<lb />ἡμεῖς δὲ μὴ προσίοιμεν ἀλλ᾽ ἀπεχοίμεθα,
<lb />σπονδὰς ποιήσαιντ᾽ ἂν ταχέως, εὖ οἶδ᾽ ὅτι.</p></sp>
<sp>
<speaker>Λαμπιτώ</speaker><p>
<lb rend="displayNum" n="155" />ὁ γῶν Μενέλαος τᾶς Ἑλένας τὰ μᾶλά πᾳ
<lb />γυμνᾶς παραϊδὼν ἐξέβαλ᾽, οἰῶ, τὸ ξίφος.</p></sp>
<sp>
<speaker>Καλονίκη</speaker><p>
<lb />τί δ᾽ ἢν ἀφιῶσ᾽ ἅνδρες ἡμᾶς ὦ μέλε;</p></sp>
<sp>
<speaker>Λυσιστράτη</speaker><p>
<lb />τὸ τοῦ Φερεκράτους, κύνα δέρειν δεδαρμένην.</p></sp>
<sp>
<speaker>Καλονίκη</speaker><p>
<lb />φλυαρία ταῦτ᾽ ἐστὶ τὰ μεμιμημένα.
<lb rend="displayNum" n="160" />ἐὰν λαβόντες δ᾽ ἐς τὸ δωμάτιον βίᾳ
<lb />ἕλκωσιν ἡμᾶς;</p></sp>
<sp>
<speaker>Λυσιστράτη</speaker><p>
ἀντέχου σὺ τῶν θυρῶν.</p></sp>
<sp>
<speaker>Καλονίκη</speaker><p>
<lb />ἐὰν δὲ τύπτωσιν;</p></sp>
<sp>
<speaker>Λυσιστράτη</speaker><p>
παρέχειν χρὴ κακὰ κακῶς.
<lb />οὐ γὰρ ἔνι τούτοις ἡδονὴ τοῖς πρὸς βίαν.
<lb />κἄλλως ὀδυνᾶν χρή: κἀμέλει ταχέως πάνυ
<lb rend="displayNum" n="165" />ἀπεροῦσιν. οὐ γὰρ οὐδέποτ᾽ εὐφρανθήσεται
<lb />ἀνήρ, ἐὰν μὴ τῇ γυναικὶ συμφέρῃ.</p></sp>
<sp>
<speaker>Καλονίκη</speaker><p>
<lb />εἴ τοι δοκεῖ σφῷν ταῦτα, χἠμῖν ξυνδοκεῖ.</p></sp>
<sp>
<speaker>Λαμπιτώ</speaker><p>
<lb />καὶ τὼς μὲν ἁμῶν ἄνδρας ἁμὲς πείσομες
<lb />παντᾷ δικαίως ἄδολον εἰράναν ἄγειν:
<lb rend="displayNum" n="170" />τὸν τῶν Ἀσαναίων γα μὰν ῥυάχετον
<lb />πᾷ κά τις ἀμπείσειεν αὖ μὴ πλαδδιῆν;</p></sp>
<sp>
<speaker>Λυσιστράτη</speaker><p>
<lb />ἡμεῖς ἀμέλει σοι τά γε παρ᾽ ἡμῖν πείσομεν.</p></sp>
<sp>
<speaker>Λαμπιτώ</speaker><p>
<lb />οὐχ ἇς πόδας κ᾽ ἔχωντι ταὶ τριήρεες,
<lb />καὶ τὠργύριον τὤβυσσον ᾖ πὰρ τᾷ σιῷ.
</p></sp></div1></body></text></TEI.2>