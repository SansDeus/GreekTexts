<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="443" unit="card" /></p></sp>
<sp>
<speaker>Γυνὴ Β</speaker><p>
<lb />εἴ τἄρα νὴ τὴν Φωσφόρον τὴν χεῖρ᾽ ἄκραν
<lb />ταύτῃ προσοίσεις, κύαθον αἰτήσεις τάχα.</p></sp>
<sp>
<speaker>Πρόβουλος</speaker><p>
<lb rend="displayNum" n="445" />τουτὶ τί ἦν; ποῦ τοξότης; ταύτης ἔχου.
<lb />παύσω τιν᾽ ὑμῶν τῆσδ᾽ ἐγὼ τῆς ἐξόδου.</p></sp>
<sp>
<speaker>Γυνὴ Γ</speaker><p>
<lb />εἴ τἄρα νὴ τὴν Ταυροπόλον ταύτῃ πρόσει,
<lb />ἐκκοκκιῶ σου τὰς στενοκωκύτους τρίχας.</p></sp>
<sp>
<speaker>Πρόβουλος</speaker><p>
<lb />οἴμοι κακοδαίμων: ἐπιλέλοιφ᾽ ὁ τοξότης.
<lb rend="displayNum" n="450" />ἀτὰρ οὐ γυναικῶν οὐδέποτ᾽ ἔσθ᾽ ἡττητέα
<lb />ἡμῖν: ὁμόσε χωρῶμεν αὐταῖς ὦ Σκύθαι
<lb />ξυνταξάμενοι.</p></sp>
<sp>
<speaker>Λυσιστράτη</speaker><p>
νὴ τὼ θεὼ γνώσεσθ᾽ ἄρα
<lb />ὅτι καὶ παρ᾽ ἡμῖν εἰσι τέτταρες λόχοι
<lb />μαχίμων γυναικῶν ἔνδον ἐξωπλισμένων.</p></sp>
<sp>
<speaker>Πρόβουλος</speaker><p>
<lb rend="displayNum" n="455" />ἀποστρέφετε τὰς χεῖρας αὐτῶν ὦ Σκύθαι.</p></sp>
<sp>
<speaker>Λυσιστράτη</speaker><p>
<lb />ὦ ξύμμαχοι γυναῖκες ἐκθεῖτ᾽ ἔνδοθεν,
<lb />ὦ σπερμαγοραιολεκιθολαχανοπώλιδες,
<lb />ὦ σκοροδοπανδοκευτριαρτοπώλιδες,
<lb />οὐχ ἕλξετ᾽, οὐ παιήσετ᾽, οὐκ ἀράξετε;
<lb rend="displayNum" n="460" />οὐ λοιδορήσετ᾽, οὐκ ἀναισχυντήσετε;
<lb />παύσασθ᾽, ἐπαναχωρεῖτε, μὴ σκυλεύετε.</p></sp>
<sp>
<speaker>Πρόβουλος</speaker><p>
<lb />οἴμ᾽ ὡς κακῶς πέπραγέ μου τὸ τοξικόν.</p></sp>
<sp>
<speaker>Λυσιστράτη</speaker><p>
<lb />ἀλλὰ τί γὰρ ᾤου; πότερον ἐπὶ δούλας τινὰς
<lb />ἥκειν ἐνόμισας, ἢ γυναιξὶν οὐκ οἴει
<lb rend="displayNum" n="465" />χολὴν ἐνεῖναι;</p></sp>
<sp>
<speaker>Πρόβουλος</speaker><p>
νὴ τὸν Ἀπόλλω καὶ μάλα
<lb />πολλήν γ᾽, ἐάνπερ πλησίον κάπηλος ᾖ.</p></sp></div1></body></text></TEI.2>