<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="antikatakeleusmenos" org="uniform" sample="complete"><sp><p><milestone ed="p" n="551" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Λυσιστράτη</speaker><p>
<lb />ἀλλ᾽ ἤνπερ ὅ <add>τε</add> γλυκύθυμος Ἔρως χἠ Κυπρογένει᾽ Ἀφροδίτη
<lb />ἵμερον ἡμῶν κατὰ τῶν κόλπων καὶ τῶν μηρῶν καταπνεύσῃ,
<lb />κᾆτ᾽ ἐντήξῃ τέτανον τερπνὸν τοῖς ἀνδράσι καὶ ῥοπαλισμούς,
<lb />οἶμαί ποτε Λυσιμάχας ἡμᾶς ἐν τοῖς Ἕλλησι καλεῖσθαι.</p></sp>
<sp><speaker>Πρόβουλος</speaker><p>
<lb rend="displayNum" n="555" />τί ποιησάσας;</p></sp>
<sp><speaker>Λυσιστράτη</speaker><p>
ἢν παύσωμεν πρώτιστον μὲν ξὺν ὅπλοισιν
<lb />ἀγοράζοντας καὶ μαινομένους.</p></sp>
<sp><speaker>Γυνὴ Α.</speaker><p>
νὴ τὴν Παφίαν Ἀφροδίτην.</p></sp>
<sp><speaker>Λυσιστράτη</speaker><p>
<lb />νῦν μὲν γὰρ δὴ κἀν ταῖσι χύτραις κἀν τοῖς λαχάνοισιν ὁμοίως
<lb />περιέρχονται κατὰ τὴν ἀγορὰν ξὺν ὅπλοις ὥσπερ Κορύβαντες.</p></sp>
<sp><speaker>Πρόβουλος</speaker><p>
<lb />νὴ Δία: χρὴ γὰρ τοὺς ἀνδρείους.</p></sp>
<sp><speaker>Λυσιστράτη</speaker><p>
καὶ μὴν τό γε πρᾶγμα γέλοιον,
<lb rend="displayNum" n="560" />ὅταν ἀσπίδ᾽ ἔχων καὶ Γοργόνα τις κᾆτ᾽ ὠνῆται κορακίνους.</p></sp>
<sp><speaker>Γυνὴ Β.</speaker><p>
<lb />νὴ Δί᾽ ἐγὼ γοῦν ἄνδρα κομήτην φυλαρχοῦντ᾽ εἶδον ἐφ᾽ ἵππου
<lb />ἐς τὸν χαλκοῦν ἐμβαλλόμενον πῖλον λέκιθον παρὰ γραός:
<lb />ἕτερος δ᾽ <add>αὖ</add> Θρᾷξ πέλτην σείων κἀκόντιον ὥσπερ ὁ Τηρεύς,
<lb />ἐδεδίσκετο τὴν ἰσχαδόπωλιν καὶ τὰς δρυπεπεῖς κατέπινεν.</p></sp>
<sp><speaker>Πρόβουλος</speaker><p>
<lb rend="displayNum" n="565" />πῶς οὖν ὑμεῖς δυναταὶ παῦσαι τεταραγμένα πράγματα πολλὰ
<lb />ἐν ταῖς χώραις καὶ διαλῦσαι;</p></sp>
<sp><speaker>Λυσιστράτη</speaker><p>
φαύλως πάνυ.</p></sp>
<sp><speaker>Πρόβουλος</speaker><p>
πῶς; ἀπόδειξον.</p></sp>
<sp><speaker>Λυσιστράτη</speaker><p>
<lb />ὥσπερ κλωστῆρ᾽, ὅταν ἡμῖν ᾖ τεταραγμένος, ὧδε λαβοῦσαι,
<lb />ὑπενεγκοῦσαι τοῖσιν ἀτράκτοις τὸ μὲν ἐνταυθοῖ τὸ δ᾽ ἐκεῖσε,
<lb />οὕτως καὶ τὸν πόλεμον τοῦτον διαλύσομεν, ἤν τις ἐάσῃ,
<lb rend="displayNum" n="570" />διενεγκοῦσαι διὰ πρεσβειῶν τὸ μὲν ἐνταυθοῖ τὸ δ᾽ ἐκεῖσε.</p></sp>
<sp><speaker>Πρόβουλος</speaker><p>
<lb />ἐξ ἐρίων δὴ καὶ κλωστήρων καὶ ἀτράκτων πράγματα δεινὰ
<lb />παύσειν οἴεσθ᾽ ὦ ἀνόητοι;</p></sp>
<sp><speaker>Λυσιστράτη</speaker><p>
κἂν ὑμῖν γ᾽ εἴ τις ἐνῆν νοῦς,
<lb />ἐκ τῶν ἐρίων τῶν ἡμετέρων ἐπολιτεύεσθ᾽ ἂν ἅπαντα.</p></sp>
<sp><speaker>Πρόβουλος</speaker><p>
<lb />πῶς δή; φέρ᾽ ἴδω.</p></sp>
<sp><speaker>Λυσιστράτη</speaker><p>
πρῶτον μὲν ἐχρῆν, ὥσπερ πόκου ἐν βαλανείῳ
<lb rend="displayNum" n="575" />ἐκπλύναντας τὴν οἰσπώτην, ἐκ τῆς πόλεως ἐπὶ κλίνης
<lb />ἐκραβδίζειν τοὺς μοχθηροὺς καὶ τοὺς τριβόλους ἀπολέξαι,
<lb />καὶ τούς γε συνισταμένους τούτους καὶ τοὺς πιλοῦντας ἑαυτοὺς
<lb />ἐπὶ ταῖς ἀρχαῖσι διαξῆναι καὶ τὰς κεφαλὰς ἀποτῖλαι:
<lb />εἶτα ξαίνειν ἐς καλαθίσκον κοινὴν εὔνοιαν, ἅπαντας
<lb rend="displayNum" n="580" />καταμιγνύντας τούς τε μετοίκους κεἴ τις ξένος ἢ φίλος ὑμῖν,
<lb />κεἴ τις ὀφείλει τῷ δημοσίῳ, καὶ τούτους ἐγκαταμεῖξαι:
<lb />καὶ νὴ Δία τάς γε πόλεις, ὁπόσαι τῆς γῆς τῆσδ᾽ εἰσὶν ἄποικοι,
<lb />διαγιγνώσκειν ὅτι ταῦθ᾽ ἡμῖν ὥσπερ τὰ κατάγματα κεῖται
<lb />χωρὶς ἕκαστον: κᾆτ᾽ ἀπὸ τούτων πάντων τὸ κάταγμα λαβόντας
<lb rend="displayNum" n="585" />δεῦρο ξυνάγειν καὶ συναθροίξειν εἰς ἕν, κἄπειτα ποιῆσαι
<lb />τολύπην μεγάλην κᾆτ᾽ ἐκ ταύτης τῷ δήμῳ χλαῖναν ὑφῆναι.</p></sp>
<sp><speaker>Πρόβουλος</speaker><p>
<lb />οὔκουν δεινὸν ταυτὶ ταύτας ῥαβδίξειν καὶ τολυπεύειν,
<lb />αἶς οὐδὲ μετῆν πάνυ τοῦ πολέμου;</p></sp>
<sp><speaker>Λυσιστράτη</speaker><p>
καὶ μὴν ὦ παγκατάρατε
<lb />πλεῖν ἤ γε διπλοῦν αὐτὸν φέρομεν, πρώτιστον μέν γε τεκοῦσαι
<lb rend="displayNum" n="590" />κἀκπέμψασαι παῖδας ὁπλίτας.</p></sp>
<sp><speaker>Πρόβουλος</speaker><p>
σίγα, μὴ μνησικακήσῃς.</p></sp>
<sp><speaker>Λυσιστράτη</speaker><p>
<lb />εἶθ᾽ ἡνίκα χρῆν εὐφρανθῆναι καὶ τῆς ἥβης ἀπολαῦσαι,
<lb />μονοκοιτοῦμεν διὰ τὰς στρατιάς. καὶ θἠμέτερον μὲν ἐᾶτε,
<lb />περὶ τῶν δὲ κορῶν ἐν τοῖς θαλάμοις γηρασκουσῶν ἀνιῶμαι.</p></sp>
<sp><speaker>Πρόβουλος</speaker><p>
<lb />οὔκουν χἄνδρες γηράσκουσιν;</p></sp>
<sp><speaker>Λυσιστράτη</speaker><p>
μὰ Δί᾽ ἀλλ᾽ οὐκ
<lb />εἶπας ὅμοιον.
<lb rend="displayNum" n="595" />ὁ μὲν ἥκων γάρ, κἂν ᾖ πολιός, ταχὺ παῖδα κόρην γεγάμηκεν:
<lb />τῆς δὲ γυναικὸς σμικρὸς ὁ καιρός, κἂν τούτου μὴ 'πιλάβηται,
<lb />οὐδεὶς ἐθέλει γῆμαι ταύτην, ὀττευομένη δὲ κάθηται.
</p></sp></div2></div1></body></text></TEI.2>