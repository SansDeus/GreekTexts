<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="1072" unit="card" /></p></sp></div2>
<div2 type="anapests" org="uniform" sample="complete">
<sp>
<speaker>Χορός</speaker><p>
<lb />καὶ μὴν ἀπὸ τῆς Σπάρτης οἱδὶ πρέσβεις ἕλκοντες ὑπήνας
<lb />χωροῦσ᾽, ὥσπερ χοιροκομεῖον περὶ τοῖς μηροῖσιν ἔχοντες.</p></sp>
<sp><speaker>Χορός</speaker><p>
<lb />ἄνδρες Λάκωνες πρῶτα μέν μοι χαίρετε,
<lb rend="displayNum" n="1075" />εἶτ᾽ εἴπαθ᾽ ἡμῖν πῶς ἔχοντες ἥκετε.</p></sp>
<sp>
<speaker>Λάκων</speaker><p>
<lb />τί δεῖ ποθ᾽ ὑμὲ πολλὰ μυσίδδειν ἔπη;
<lb />ὁρῆν γὰρ ἔξεσθ᾽ ὡς ἔχοντες ἵκομες.</p></sp>
<sp>
<speaker>Χορός </speaker><p>
<lb />βαβαί: νενεύρωται μὲν ἥδε συμφορὰ
<lb />δεινῶς, †τεθερμῶσθαί γε† χεῖρον φαίνεται.</p></sp>
<sp>
<speaker>Λάκων</speaker><p>
<lb rend="displayNum" n="1080" />ἄφατα. τί κα λέγοι τις; ἀλλ᾽ ὅπᾳ σέλει
<lb />παντᾷ τις ἐλσὼν ἁμὶν εἰράναν σέτω.</p></sp>
<sp>
<speaker>Χορός </speaker><p>
<lb />καὶ μὴν ὁρῶ καὶ τούσδε τοὺς αὐτόχθονας
<lb />ὥσπερ παλαιστὰς ἄνδρας ἀπὸ τῶν γαστέρων
<lb />θαἰμάτι᾽ ἀποστέλλοντας: ὥστε φαίνεται
<lb rend="displayNum" n="1085" />ἀσκητικὸν τὸ χρῆμα τοῦ νοσήματος.</p></sp>
<sp>
<speaker>Ἀθηναῖος</speaker><p>
<lb />τίς ἂν φράσεις ποῦ᾽ στιν ἡ Λυσιστράτη;
<lb />ὡς ἄνδρες ἡμεῖς οὑτοιὶ τοιουτοιί.</p></sp>
<sp>
<speaker>Χορός </speaker><p>
<lb />χαὔτη ξυνᾴδει χἠτέρα ταύτῃ νόσῳ.
<lb />ἦ που πρὸς ὄρθρον σπασμὸς ὑμᾶς λαμβάνει;</p></sp>
<sp>
<speaker>Ἀθηναῖος</speaker><p>
<lb rend="displayNum" n="1090" />μὰ Δί᾽ ἀλλὰ ταυτὶ δρῶντες ἐπιτετρίμμεθα.
<lb />ὥστ᾽ εἴ τις ἡμᾶς μὴ διαλλάξει ταχύ,
<lb />οὐκ ἔσθ᾽ ὅπως οὐ Κλεισθένη βινήσομεν.</p></sp>
<sp>
<speaker>Χορός</speaker><p>
<lb />εἰ σωφρονεῖτε, θαἰμάτια λήψεσθ᾽, ὅπως
<lb />τῶν Ἑρμοκοπιδῶν μή τις ὑμᾶς ὄψεται.</p></sp>
<sp>
<speaker>Ἀθηναῖος</speaker><p>
<lb rend="displayNum" n="1095" />νὴ τὸν Δί᾽ εὖ μέντοι λέγεις.</p></sp>
<sp>
<speaker>Λάκων</speaker><p>
ναὶ τὼ σιὼ
<lb />παντᾷ γα. φέρε τὸ ἔσθος ἀμβαλώμεθα.</p></sp>
<sp>
<speaker>Ἀθηναῖος</speaker><p>
<lb />ὢ χαίρετ᾽ ὦ Λάκωνες: αἰσχρά γ᾽ ἐπάθομεν.</p></sp>
<sp>
<speaker>Λάκων</speaker><p>
<lb />ὦ Πολυχαρείδα δεινά κ᾽ αὖ 'πεπόνθεμες,
<lb />αἰ εἶδον ἁμὲ τὤνδρες ἀμπεφλασμένως.</p></sp>
<sp>
<speaker>Ἀθηναῖος</speaker><p>
<lb rend="displayNum" n="1100" />ἄγε δὴ Λάκωνες αὔθ᾽ ἕκαστα χρὴ λέγειν.
<lb />ἐπὶ τί πάρεστε δεῦρο;</p></sp>
<sp>
<speaker>Λάκων</speaker><p>
περὶ διαλλαγᾶν
<lb />πρέσβεις.</p></sp>
<sp>
<speaker>Ἀθηναῖος</speaker><p>
καλῶς δὴ λέγετε: χἠμεῖς τουτογί.
<lb />τί οὐ καλοῦμεν δῆτα τὴν Λυσιστράην,
<lb />ἥπερ διαλλάξειεν ἡμᾶς ἂν μόνη;</p></sp>
<sp>
<speaker>Λάκων</speaker><p>
<lb rend="displayNum" n="1105" />ναὶ τὼ σιὼ κἂν λῆτε τὸν Λυσίστρατον.</p></sp>
<sp>
<speaker>Ἀθηναῖος</speaker><p>
<lb />ἀλλ᾽ οὐδὲν ἡμᾶς, ὡς ἔοικε, δεῖ καλεῖν:
<lb />αὐτὴ γάρ, ὡς ἤκουσεν, ἥδ᾽ ἐξέρχεται.</p></sp></div2>
<div2 type="anapests" org="uniform" sample="complete">
<sp>
<speaker>Χορός</speaker><p>
<lb />χαῖρ᾽ ὦ πασῶν ἀνδρειοτάτη: δεῖ δὴ νυνί σε γενέσθαι
<lb />δεινὴν <add>δειλὴν</add> ἀγαθὴν φαύλην σεμνὴν ἀγανὴν πολύπειρον:
<lb rend="displayNum" n="1110" />ὡς οἱ πρῶτοι τῶν Ἑλλήνων τῇ σῇ ληφθέντες ἴυγγι
<lb />συνεχώρησάν σοι καὶ κοινῇ τἀγκλήματα πάντ᾽ ἐπέτρεψαν.
</p></sp></div2></div1></body></text></TEI.2>