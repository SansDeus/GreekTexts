<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="1014" unit="card" /></p></sp></div2></div1>
<div1 type="Choral" org="uniform" sample="complete">
<div2 type="trochees" org="uniform" sample="complete">
<sp>
<speaker>Χορὸς γερόντων</speaker><p>
<lb />οὐδέν ἐστι θηρίον γυναικὸς ἀμαχώτερον,
<lb rend="displayNum" n="1015" />οὐδὲ πῦρ, οὐδ᾽ ὧδ᾽ ἀναιδὴς οὐδεμία πόρδαλις.</p></sp>
<sp>
<speaker>Χορὸς Γυναικῶν</speaker><p>
<lb />ταῦτα μέντοι <add>σὺ</add> ξυνιεὶς εἶτα πολεμεῖς ἐμοί,
<lb />ἐξὸν ὦ πόνηρε σοὶ βέβαιον ἔμ᾽ ἔχειν φίλην;</p></sp>
<sp>
<speaker>Χορὸς γερόντων</speaker><p>
<lb />ὡς ἐγὼ μισῶν γυναῖκας οὐδέποτε παύσομαι.</p></sp>
<sp>
<speaker>Χορὸς Γυναικῶν</speaker><p>
<lb />ἀλλ᾽ ὅταν βούλῃ σύ: νῦν δ᾽ οὖν οὔ σε περιόψομαι
<lb rend="displayNum" n="1020" />γυμνὸν ὄνθ᾽ οὕτως. ὁρῶ γὰρ ὡς καταγέλαστος εἶ.
<lb />ἀλλὰ τὴν ἐξωμίδ᾽ ἐνδύσω σε προσιοῦσ᾽ ἐγώ.</p></sp>
<sp>
<speaker>Χορὸς γερόντων</speaker><p>
<lb />τοῦτο μὲν μὰ τὸν Δί᾽ οὐ πονηρὸν ἐποιήσατε:
<lb />ἀλλ᾽ ὑπ᾽ ὀργῆς γὰρ πονηρᾶς καὶ τότ᾽ ἀπέδυν ἐγώ.</p></sp>
<sp>
<speaker>Χορὸς Γυναικῶν</speaker><p>
<lb />πρῶτα μὲν φαίνει γ᾽ ἀνήρ, εἶτ᾽ οὐ καταγέλαστος εἶ.
<lb rend="displayNum" n="1025" />κεἴ με μὴ 'λύπεις, ἐγώ σου κἂν τόδε τὸ θηρίον
<lb />τοὐπὶ τὠφθαλμῷ λαβοῦσ᾽ ἐξεῖλον ἂν ὃ νῦν ἔνι.</p></sp>
<sp>
<speaker>Χορὸς γερόντων</speaker><p>
<lb />τοῦτ᾽ ἄρ᾽ ἦν με τοὐπιτρῖβον, δακτύλιος οὑτοσί:
<lb />ἐκσκάλευσον αὐτό, κᾆτα δεῖξον ἀφελοῦσά μοι:
<lb />ὡς τὸν ὀφθαλμόν γέ μου νὴ τὸν Δία πάλαι δάκνει.</p></sp>
<sp>
<speaker>Χορὸς Γυναικῶν</speaker><p>
<lb rend="displayNum" n="1030" />ἀλλὰ δράσω ταῦτα: καίτοι δύσκολος ἔφυς ἀνήρ.
<lb />ἦ μέγ᾽ ὦ Ζεῦ χρῆμ᾽ ἰδεῖν τῆς ἐμπίδος ἔνεστί σοι.
<lb />οὐχ ὁρᾷς; οὐκ ἐμπίς ἐστιν ἥδε Τρικορυσία;</p></sp>
<sp>
<speaker>Χορὸς γερόντων</speaker><p>
<lb />νὴ Δί᾽ ὤνησάς γέ μ᾽, ὡς πάλαι γέ μ᾽ ἐφρεωρύχει,
<lb />ὥστ᾽ ἐπειδὴ 'ξῃρέθη, ῥεῖ μου τὸ δάκρυον πολύ.</p></sp>
<sp>
<speaker>Χορὸς Γυναικῶν</speaker><p>
<lb rend="displayNum" n="1035" />ἀλλ᾽ ἀποψήσω σ᾽ ἐγώ, καίτοι πάνυ πονηρὸς εἶ,
<lb />καὶ φιλήσω.</p></sp>
<sp>
<speaker>Χορὸς γερόντων</speaker><p>
μὴ φιλήσῃς.</p></sp>
<sp>
<speaker>Χορὸς Γυναικῶν</speaker><p>
ἤν τε
<lb />βούλῃ γ᾽ ἤν τε μή.</p></sp>
<sp>
<speaker>Χορὸς γερόντων</speaker><p>
<lb />ἀλλὰ μὴ ὥρασ᾽ ἵκοισθ᾽: ὡς ἐστὲ θωπικαὶ φύσει,
<lb />κἄστ᾽ ἐκεῖνο τοὔπος ὀρθῶς κοὐ κακῶς εἰρημένον,
<lb />οὔτε σὺν πανωλέθροισιν οὔτ᾽ ἄνευ πανωλέθρων.
<lb rend="displayNum" n="1040" />ἀλλὰ νυνὶ σπένδομαί σοι, καὶ τὸ λοιπὸν οὐκέτι
<lb />οὔτε δράσω φλαῦρον οὐδὲν οὔθ᾽ ὑφ᾽ ὑμῶν πείσομαι.
<lb />ἀλλὰ κοινῇ συσταλέντες τοῦ μέλους ἀρξώμεθα.
</p></sp></div2></div1></body></text></TEI.2>