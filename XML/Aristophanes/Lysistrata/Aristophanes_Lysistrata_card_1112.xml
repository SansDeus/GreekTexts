<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1112" unit="card" /></p></sp>
<sp>
<speaker>Λυσιστράτη</speaker><p>
<lb />ἀλλ᾽ οὐχὶ χαλεπὸν τοὔργον, εἰ λάβοι γέ τις
<lb />ὀργῶντας ἀλλήλων τε μὴ 'κπειρωμένους.
<lb />τάχα δ᾽ εἴσομαι 'γώ. ποῦ 'στιν ἡ Διαλλαγή;
<lb rend="displayNum" n="1115" />πρόσαγε λαβοῦσα πρῶτα τοὺς Λακωνικούς,
<lb />καὶ μὴ χαλεπῇ τῇ χειρὶ μηδ᾽ αὐθαδικῇ,
<lb />μηδ᾽ ὥσπερ ἡμῶν ἅνδρες ἀμαθῶς τοῦτ᾽ ἔδρων,
<lb />ἀλλ᾽ ὡς γυναῖκας εἰκός, οἰκείως πάνυ,
<lb />ἢν μὴ διδῷ τὴν χεῖρα, τῆς σάθης ἄγε.
<lb rend="displayNum" n="1120" />ἴθι καὶ σὺ τούτους τοὺς Ἀθηναίους ἄγε,
<lb />οὗ δ᾽ ἂν διδῶσι πρόσαγε τούτους λαβομένη.
<lb />ἄνδρες Λάκωνες στῆτε παρ᾽ ἐμὲ πλησίον,
<lb />ἐνθένδε δ᾽ ὑμεῖς, καὶ λόγων ἀκούσατε.
<lb />ἐγὼ γυνὴ μέν εἰμι, νοῦς δ᾽ ἔνεστί μοι,
<lb rend="displayNum" n="1125" />αὐτὴ δ᾽ ἐμαυτῆς οὐ κακῶς γνώμης ἔχω,
<lb />τοὺς δ᾽ ἐκ πατρός τε καὶ γεραιτέρων λόγους
<lb />πολλοὺς ἀκούσασ᾽ οὐ μεμούσωμαι κακῶς.
<lb />λαβοῦσα δ᾽ ὑμᾶς λοιδορῆσαι βούλομαι
<lb />κοινῇ δικαίως, οἳ μιᾶς ἐκ χέρνιβος
<lb rend="displayNum" n="1130" />βωμοὺς περιρραίνοντες ὥσπερ ξυγγενεῖς
<lb />Ὀλυμπίασιν, ἐν Πύλαις, Πυθοῖ （πόσους
<lb />εἴποιμ᾽ ἂν ἄλλους, εἴ με μηκύνειν δέοι;）
<lb />ἐχθρῶν παρόντων βαρβάρων στρατεύματι
<lb />Ἕλληνας ἄνδρας καὶ πόλεις ἀπόλλυτε.
<lb rend="displayNum" n="1135" />εἷς μὲν λόγος μοι δεῦρ᾽ ἀεὶ περαίνεται.</p></sp>
<sp>
<speaker>Ἀθηναῖος</speaker><p>
<lb />ἐγὼ δ᾽ ἀπόλλυμαί γ᾽ ἀπεψωλημένος.</p></sp>
<sp>
<speaker>Λυσιστράτη</speaker><p>
<lb />εἶτ᾽ ὦ Λάκωνες, πρὸς γὰρ ὑμᾶς τρέψομαι,
<lb />οὐκ ἴσθ᾽ ὅτ᾽ ἐλθὼν δεῦρο Περικλείδας ποτὲ
<lb />ὁ Λάκων Ἀθηναίων ἱκέτης καθέζετο
<lb rend="displayNum" n="1140" />ἐπὶ τοῖσι βωμοῖς ὠχρὸς ἐν φοινικίδι
<lb />στρατιὰν προσαιτῶν; ἡ δὲ Μεσσήνη τότε
<lb />ὑμῖν ἐπέκειτο χὠ θεὸς σείων ἅμα.
<lb />ἐλθὼν δὲ σὺν ὁπλίταισι τετρακισχιλίοις
<lb />Κίμων ὅλην ἔσωσε τὴν Λακεδαίμονα.
<lb rend="displayNum" n="1145" />ταυτὶ παθόντες τῶν Ἀθηναίων ὕπο
<lb />δῃοῦτε χώραν, ἧς ὑπ᾽ εὖ πεπόνθατε;</p></sp>
<sp>
<speaker>Ἀθηναῖος</speaker><p>
<lb />ἀδικοῦσιν οὗτοι νὴ Δί᾽ ὦ Λυσιστράτη.</p></sp>
<sp>
<speaker>Λάκων</speaker><p>
<lb />ἀδικίομες: ἀλλ᾽ ὁ πρωκτὸς ἄφατον ὡς καλός.</p></sp>
<sp>
<speaker>Λυσιστράτη</speaker><p>
<lb />ὑμᾶς δ᾽ ἀφήσειν τοὺς Ἀθηναίους <add>μ᾽</add> οἴει;
<lb rend="displayNum" n="1150" />οὐκ ἴσθ᾽ ὅθ᾽ ὑμᾶς οἱ Λάκωνες αὖθις αὖ
<lb />κατωνάκας φοροῦντας ἐλθόντες δορὶ
<lb />πολλοὺς μὲν ἄνδρας Θετταλῶν ἀπώλεσαν,
<lb />πολλοὺς δ᾽ ἑταίρους Ἱππίου καὶ ξυμμάχους,
<lb />ξυνεκμαχοῦντες τῇ τόθ᾽ ἡμέρᾳ μόνοι,
<lb rend="displayNum" n="1155" />κἠλευθέρωσαν κἀντὶ τῆς κατωνάκης
<lb />τὸν δῆμον ὑμῶν χλαῖναν ἠμπέσχον πάλιν;
</p></sp></div2></div1></body></text></TEI.2>