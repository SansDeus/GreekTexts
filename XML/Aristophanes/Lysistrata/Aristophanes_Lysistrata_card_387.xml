<?xml version="1.0" encoding="utf-8"?>
<TEI.2><text><body><div1 type="Parodos" org="uniform" sample="complete"><div2 type="tetrameters" org="uniform" sample="complete"><sp><p><milestone ed="p" n="387" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Πρόβουλος</speaker><p>
<lb />ἆρ᾽ ἐξέλαμψε τῶν γυναικῶν ἡ τρυφὴ
<lb />χὠ τυμπανισμὸς χοἰ πυκνοὶ Σαβάζιοι,
<lb />ὅ τ᾽ Ἀδωνιασμὸς οὗτος οὑπὶ τῶν τεγῶν,
<lb rend="displayNum" n="390" />οὗ 'γώ ποτ᾽ ὢν ἤκουον ἐν τἠκκλησίᾳ;
<lb />ἔλεγε δ᾽ ὁ μὴ ὥρασι μὲν Δημόστρατος
<lb />πλεῖν ἐς Σικελίαν, ἡ γυνὴ δ᾽ ὀρχουμένη
<lb /><q direct="unspecified">αἰαῖ Ἄδωνιν</q> φησίν, ὁ δὲ Δημόστρατος
<lb />ἔλεγεν ὁπλίτας καταλέγειν Ζακυνθίων:
<lb rend="displayNum" n="395" />ἡ δ᾽ ὑποπεπωκυῖ᾽ ἡ γυνὴ 'πὶ τοῦ τέγους
<lb /><q direct="unspecified">κόπτεσθ᾽ Ἄδωνιν</q> φησίν: ὁ δ᾽ ἐβιάζετο
<lb />ὁ θεοῖσιν ἐχθρὸς καὶ μιαρὸς Χολοζύγης.
<lb />τοιαῦτ᾽ ἀπ᾽ αὐτῶν ἐστιν ἀκόλαστ᾽ ᾁσματα.</p></sp>
<sp>
<speaker>Χορὸς γερόντων</speaker><p>
<lb />τί δῆτ᾽ ἂν εἰ πύθοιο καὶ τὴν τῶνδ᾽ ὕβριν;
<lb rend="displayNum" n="400" />αἳ τἄλλα θ᾽ ὑβρίκασι κἀκ τῶν καλπίδων
<lb />ἔλουσαν ἡμᾶς, ὥστε θαἰματίδια
<lb />σείειν πάρεστιν ὥσπερ ἐνεουρηκότας.</p></sp>
<sp>
<speaker>Πρόβουλος</speaker><p>
<lb />νὴ τὸν Ποσειδῶ τὸν ἁλυκὸν δίκαιά γε.
<lb />ὅταν γὰρ αὐτοὶ ξυμπονηρευώμεθα
<lb rend="displayNum" n="405" />ταῖσιν γυναιξὶ καὶ διδάσκωμεν τρυφᾶν,
<lb />τοιαῦτ᾽ ἀπ᾽ αὐτῶν βλαστάνει βουλεύματα.
<lb />οἳ λέγομεν ἐν τῶν δημιουργῶν τοιαδί:
<lb /><q direct="unspecified">ὦ χρυσοχόε τὸν ορμον ὃν ἐπεσκεύασας,
<lb />ὀρχουμένης μου τῆς γυναικὸς ἑσπέρας
<lb rend="displayNum" n="410" />ἡ βάλανος ἐκπέπτωκεν ἐκ τοῦ τρήματος.
<lb />ἐμοὶ μὲν οὖν ἔστ᾽ ἐς Σαλαμῖνα πλευστέα:
<lb />σὺ δ᾽ ἢν σχολάσῃς, πάσῃ τέχνῃ πρὸς ἑσπέραν
<lb />ἐλθὼν ἐκείνῃ τὴν βάλανον ἐνάρμοσον.</q>
<lb />ἕτερος δέ τις πρὸς σκυτοτόμον ταδὶ λέγει
<lb rend="displayNum" n="415" />νεανίαν καὶ πέος ἔχοντ᾽ οὐ παιδικόν:
<lb /><q direct="unspecified">ὦ σκυτοτόμε μου τῆς γυναικὸς τοῦ ποδὸς
<lb />τὸ δακτυλίδιον ξυμπιέζει τὸ ζυγὸν
<lb />ἅθ᾽ ἁπαλὸν ὄν: τοῦτ᾽ οὖν σὺ τῆς μεσημβρίας
<lb />ἐλθὼν χάλασον, ὅπως ἂν εὐρυτέρως ἔχῃ.</q>
<lb rend="displayNum" n="420" />τοιαῦτ᾽ ἀπήντηκ᾽ ἐς τοιαυτὶ πράγματα,
<lb />ὅτε γ᾽ ὢν ἐγὼ πρόβουλος, ἐκπορίσας ὅπως
<lb />κωπῆς ἔσονται, τἀργυρίου νυνὶ δέον,
<lb />ὑπὸ τῶν γυναικῶν ἀποκέκλῃμαι ταῖς πύλαις.
<lb />ἀλλ᾽ οὐδὲν ἔργον ἑστάναι. φέρε τοὺς μοχλούς,
<lb rend="displayNum" n="425" />ὅπως ἂν αὐτὰς τῆς ὕβρεως ἐγὼ σχέθω.
<lb />τί κέχηνας ὦ δύστηνε; ποῖ δ᾽ αὖ σὺ βλέπεις,
<lb />οὐδὲν ποιῶν ἀλλ᾽ ἢ καπηλεῖον σκοπῶν;
<lb />οὐχ ὑποβαλόντες τοὺς μοχλοὺς ὑπὸ τὰς πύλας
<lb />ἐντεῦθεν ἐκμοχλεύσετ᾽; ἐνθενδὶ δ᾽ ἐγὼ
<lb rend="displayNum" n="430" />ξυνεκμοχλεύσω.</p></sp>
<sp>
<speaker>Λυσιστράτη</speaker><p>
μηδὲν ἐκμοχλεύετε:
<lb />ἐξέρχομαι γὰρ αὐτομάτη. τί δεῖ μοχλῶν;
<lb />οὐ γὰρ μοχλῶν δεῖ μᾶλλον ἢ νοῦ καὶ φρενῶν.</p></sp>
<sp>
<speaker>Πρόβουλος</speaker><p>
<lb />ἄληθες ὦ μιαρὰ σύ; ποῦ 'σθ᾽ ὁ τοξότης;
<lb />ξυλλάμβαν᾽ αὐτὴν κὠπίσω τὼ χεῖρε δεῖ.</p></sp>
<sp>
<speaker>Λυσιστράτη</speaker><p>
<lb rend="displayNum" n="435" />εἴ τἄρα νὴ τὴν Ἄρτεμιν τὴν χεῖρά μοι
<lb />ἄκραν προσοίσει δημόσιος ὤν, κλαύσεται.</p></sp>
<sp>
<speaker>Πρόβουλος</speaker><p>
<lb />ἔδεισας οὗτος; οὐ ξυναρπάσει μέσην
<lb />καὶ σὺ μετὰ τούτου κἀνύσαντε δήσετον;</p></sp>
<sp>
<speaker>Γυνὴ Α</speaker><p>
<lb />εἴ τἄρα νὴ τὴν Πάνδροσον ταύτῃ μόνον
<lb rend="displayNum" n="440" />τὴν χεῖρ᾽ ἐπιβαλεῖς, ἐπιχεσεῖ πατούμενος.</p></sp>
<sp>
<speaker>Πρόβουλος</speaker><p>
<lb />ἰδού γ᾽ἐπιχεσεῖ. ποῦ 'στιν ἕτερος τοξότης;
<lb />ταύτην προτέραν ξύνδησον, ὁτιὴ καὶ λαλεῖ.
</p></sp></div1></body></text></TEI.2>