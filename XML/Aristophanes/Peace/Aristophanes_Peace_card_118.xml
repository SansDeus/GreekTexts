<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><div2 type="dactyls" org="uniform" sample="complete"><sp><p><milestone ed="p" n="118" unit="card" />
<lb />ἔστι τι τῶνδ᾽ ἐτύμως; εἴπ᾽ ὦ πάτερ, εἴ τι φιλεῖς με.</p></sp>
<sp>
<speaker>Τρυγαῖος</speaker><p>
<lb />δοξάσαι ἔστι κόραι, τὸ δ᾽ ἐτήτυμον ἄχθομαι ὑμῖν,
<lb rend="displayNum" n="120" />ἡνίκ᾽ ἂν αἰτίζητ᾽ ἄρτον πάππαν με καλοῦσαι,
<lb />ἔνδον δ᾽ ἀργυρίου μηδὲ ψακὰς ᾖ πάνυ πάμπαν.
<lb />ἢν δ᾽ ἐγὼ εὖ πράξας ἔλθω πάλιν, ἕξετ᾽ ἐν ὥρᾳ
<lb />κολλύραν μεγάλην καὶ κόνδυλον ὄψον ἐρ᾽ αὐτῇ.</p></sp></div2>
<div2 type="iambics" org="uniform" sample="complete">
<sp>
<speaker>Παιδίον</speaker><p>
<lb />καὶ τίς πόρος σοι τῆς ὁδοῦ γενήσεται;
<lb rend="displayNum" n="125" />ναῦς μὲν γὰρ οὐκ ἄξει σε ταύτην τὴν ὁδόν.</p></sp>
<sp>
<speaker>Τρυγαῖος</speaker><p>
<lb />πτηνὸς πορεύσει πῶλος: οὐ ναυσθλώσομαι.</p></sp>
<sp>
<speaker>Παιδίον</speaker><p>
<lb />τίς δ᾽ ἡ 'πίνοιά σοὐστὶν ὥστε κάνθαρον
<lb />ζεύξαντ᾽ ἐλαύνειν ἐς θεοὺς ὦ παππία;</p></sp>
<sp>
<speaker>Τρυγαῖος</speaker><p>
<lb />ἐν τοῖσιν Αἰσώπου λόγοις ἐξηυρέθη
<lb rend="displayNum" n="130" />μόνος πετεινῶν ἐς θεοὺς ἀφιγμένος.</p></sp>
<sp>
<speaker>Παιδίον</speaker><p>
<lb />ἄπιστον εἶπας μῦθον ὦ πάτερ πάτερ,
<lb />ὅπως κάκοσμον ζῷον ἦλθεν ἐς θεούς.</p></sp>
<sp>
<speaker>Τρυγαῖος</speaker><p>
<lb />ἦλθεν κατ᾽ ἔχθραν αἰετοῦ πάλαι ποτέ,
<lb />ᾤ᾽ ἐκκυλίνδων κἀντιτιμωρούμενος.</p></sp>
<sp>
<speaker>Παιδίον</speaker><p>
<lb rend="displayNum" n="135" />οὐκοῦν ἐχρῆν σε Πηγάσου ζεῦξαι πτερόν,
<lb />ὅπως ἐφαίνου τοῖς θεοῖς τραγικώτερος.</p></sp>
<sp>
<speaker>Τρυγαῖος</speaker><p>
<lb />ἀλλ᾽ ὦ μέλ᾽ ἄν μοι σιτίων διπλῶν ἔδει:
<lb />νῦν δ᾽ ἃττ᾽ ἂν αὐτὸς καταφάγω τὰ σιτία,
<lb />τούτοισι τοῖς αὐτοῖσι τοῦτον χορτάσω.</p></sp>
<sp>
<speaker>Παιδίον</speaker><p>
<lb rend="displayNum" n="140" />τί δ᾽ ἢν ἐς ὑγρὸν πόντιον πέσῃ βάθος;
<lb />πῶς ἐξολισθεῖν πτηνὸς ὢν δυνήσεται;</p></sp>
<sp>
<speaker>Τρυγαῖος</speaker><p>
<lb />ἐπίτηδες εἶχον πηδάλιον, ᾧ χρήσομαι:
<lb />τὸ δὲ πλοῖον ἔσται Ναξιουργὴς κάνθαρος.</p></sp>
<sp>
<speaker>Παιδίον</speaker><p>
<lb />λιμὴν δὲ τίς σε δέξεται φορούμενον;</p></sp>
<sp>
<speaker>Τρυγαῖος</speaker><p>
<lb rend="displayNum" n="145" />ἐν Πειραιεῖ δήπου 'στὶ Κανθάρου λιμήν.</p></sp>
<sp>
<speaker>Παιδίον</speaker><p>
<lb />ἐκεῖνο τήρει, μὴ σφαλεὶς καταρρυῇς
<lb />ἐντεῦθεν, εἶτα χωλὸς ὢν Εὐριπίδῃ
<lb />λόγον παράσχῃς καὶ τραγῳδία γένῃ.</p></sp>
<sp>
<speaker>Τρυγαῖος</speaker><p>
<lb />ἐμοὶ μελήσει ταῦτά γ᾽. ἀλλὰ χαίρετε.
<lb rend="displayNum" n="150" />ὑμεῖς δέ γ᾽, ὑπὲρ ὧν τοὺς πόνους ἐγὼ πονῶ,
<lb />μὴ βδεῖτε μηδὲ χέζεθ᾽ ἡμερῶν τριῶν:
<lb />ὡς εἰ μετέωρος οὗτος ὢν ὀσφρήσεται,
<lb />κατωκάρα ῥίψας με βουκολήσεται.
</p></sp></div2></div1></body></text></TEI.2>