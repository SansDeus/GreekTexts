<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="antistrophe" n="2" org="uniform" sample="complete"><sp><p><milestone ed="p" n="601" unit="card" /></p></sp></div2>
<div2 type="katakeleusmos" org="uniform" sample="complete">
<sp><speaker>Χορός</speaker><p>
<lb />ἀλλὰ ποῦ ποτ᾽ ἦν ἀφ᾽ ἡμῶν τὸν πολὺν τοῦτον χρόνον
<lb />ἥδε; τοῦθ᾽ ἡμᾶς δίδαξον ὦ θεῶν εὐνούστατε.</p></sp></div2>
<div2 type="epirrheme" org="uniform" sample="complete">
<sp><speaker>Ἑρμῆς</speaker><p>
<lb />ὦ σοφώτατοι γεωργοί, τἀμὰ δὴ ξυνίετε
<lb />ῥήματ᾽, εἰ βούλεσθ᾽ ἀκοῦσαι τήνδ᾽ ὅπως ἀπώλετο.
<lb rend="displayNum" n="605" />πρῶτα μὲν γὰρ †αὐτῆς ἦρξεν† Φειδίας πράξας κακῶς:
<lb />εἶτα Περικλέης φοβηθεὶς μὴ μετάσχοι τῆς τύχης,
<lb />τὰς φύσεις ὑμῶν δεδοικὼς καὶ τὸν αὐτοδὰξ τρόπον,
<lb />πρὶν παθεῖν τι δεινὸν αὐτός, ἐξέφλεξε τὴν πόλιν.
<lb />ἐμβαλὼν σπινθῆρα μικρὸν Μεγαρικοῦ ψηφίσματος,
<lb rend="displayNum" n="610" />ἐξεφύσησεν τοσοῦτον πόλεμον ὥστε τῷ καπνῷ
<lb />πάντας Ἕλληνας δακρῦσαι, τούς τ᾽ ἐκεῖ τούς τ᾽ ἐνθάδε.
<lb />ὡς δ᾽ ἅπαξ †τὸ πρῶτον ἄκουσ᾽† ἐψόφησεν ἄμπελος
<lb />καὶ πίθος πληγεὶς ὑπ᾽ ὀργῆς ἀντελάκτισεν πίθῳ,
<lb />οὐκέτ᾽ ἦν οὐδεὶς ὁ παύσων, ἥδε δ᾽ ἠφανίζετο.</p></sp>
<sp><speaker>Τρυγαῖος</speaker><p>
<lb rend="displayNum" n="615" />ταῦτα τοίνυν μὰ τὸν Ἀπόλλω 'γὼ 'πεπύσμην οὐδενός,
<lb />οὐδ᾽ ὅπως αὐτῇ προσήκοι Φειδίας ἠκηκόη.</p></sp>
<sp><speaker>Χορός</speaker><p>
<lb />οὐδ᾽ ἔγωγε πλήν γε νυνί. ταῦτ᾽ ἄρ᾽ εὐπρόσωπος ἦν,
<lb />οὖσα συγγενὴς ἐκείνου. πολλά γ᾽ ἡμᾶς λανθάνει.</p></sp>
<sp><speaker>Ἑρμῆς</speaker><p>
<lb />κᾆτ᾽ ἐπειδὴ 'γνωσαν ὑμᾶς αἱ πόλεις ὧν ἤρχετε
<lb rend="displayNum" n="620" />ἠγριωμένους ἐπ᾽ ἀλλήλοισι καὶ σεσηρότας,
<lb />πάντ᾽ ἐμηχανῶντ᾽ ἐφ᾽ ὑμῖν τοὺς φόρους φοβούμεναι,
<lb />κἀνέπειθον τῶν Λακώνων τοὺς μεγίστους χρήμασιν.
<lb />οἱ δ᾽ ἅτ᾽ ὄντες αἰσχροκερδεῖς καὶ διειρωνόξενοι
<lb />τήνδ᾽ ἀπορρίψαντες αἰσχρῶς τὸν πόλεμον ἀνήρπασαν:
<lb rend="displayNum" n="625" />κᾆτα τἀκείνων γε κέρδη τοῖς γεωργοῖς ἦν κακά:
<lb />αἱ γὰρ ἐνθένδ᾽ αὖ τριήρεις ἀντιτιμωρούμεναι
<lb />οὐδὲν αἰτίων ἂν ἀνδρῶν τὰς κράδας κατήσθιον.</p></sp>
<sp><speaker>Τρυγαῖος</speaker><p>
<lb />ἐν δίκῃ μὲν οὖν, ἐπεί τοι τὴν κορώνεών γέ μου
<lb />ἐξέκοψαν, ἣν ἐγὼ 'φύτευσα κἀξεθρεψάμην.</p></sp>
<sp><speaker>Χορός</speaker><p>
<lb rend="displayNum" n="630" />νὴ Δί᾽ ὦ μέλ᾽ ἐνδίκως <add>γε</add> δῆτ᾽, ἐπεὶ κἀμοῦ λίθον
<lb />ἐμβαλόντες ἑξμέδιμνον κυψέλην ἀπώλεσαν.</p></sp>
<sp><speaker>Ἑρμῆς</speaker><p>
<lb />κᾆτα δ᾽ ὡς ἐκ τῶν ἀγρῶν ξυνῆλθεν οὑργάτης λεώς,
<lb />τὸν τρόπον πωλούμενος τὸν αὐτὸν οὐκ ἐμάνθανεν,
<lb />ἀλλ᾽ ἅτ᾽ ὢν ἄνευ γιγάρτων καὶ φιλῶν τὰς ἰσχάδας
<lb rend="displayNum" n="635" />ἔβλεπεν πρὸς τοὺς λέγοντας: οἱ δὲ γιγνώσκοντες εὖ
<lb />τοὺς πένητας ἀσθενοῦντας κἀποροῦντας ἀλφίτων,
<lb />τήνδε μὲν δικροῖς ἐώθουν τὴν θεὸν κεκράγμασιν,
<lb />πολλάκις φανεῖσαν αὐτὴν τῆσδε τῆς χώρας πόθῳ,
<lb />τῶν δὲ συμμάχων ἔσειον τοὺς παχεῖς καὶ πλουσίους,
<lb rend="displayNum" n="640" />αἰτίας ἂν προστιθέντες, ὡς φρονεῖ τὰ Βρασίδου.
<lb />εἶτ᾽ ἂν ὑμεῖς τοῦτον ὥσπερ κυνίδι᾽ ἐσπαράττετε:
<lb />ἡ πόλις γὰρ ὠχριῶσα κἀν φόβῳ καθημένη,
<lb />ἅττα διαβάλοι τις αὐτῇ, ταῦτ᾽ ἂν ἥδιστ᾽ ἤσθιεν.
<lb />οἳ δὲ τὰς πληγὰς ὁρῶντες ἃς ἐτύπτονθ᾽ οἱ ξένοι
<lb rend="displayNum" n="645" />χρυσίῳ τῶν ταῦτα ποιούντων ἐβύνουν τὸ στόμα,
<lb />ὥστ᾽ ἐκείνους μὲν ποιῆσαι πλουσίους, ἡ δ᾽ Ἑλλὰς ἂν
<lb />ἐξερημωθεῖσ᾽ ἂν ὑμᾶς ἔλαθε. ταῦτα δ᾽ ἦν ὁ δρῶν
<lb />βυρσοπώλης.</p></sp>
<sp><speaker>Τρυγαῖος</speaker><p>
παῦε παῦ᾽ ὦ δέσποθ᾽ Ἑρμῆ, μὴ λέγε,
<lb />ἀλλ᾽ ἔα τὸν ἄνδρ᾽ ἐκεῖνον οὗπερ ἔστ᾽ εἶναι κάτω:
<lb rend="displayNum" n="650" />οὐ γὰρ ἡμέτερος ἔτ᾽ ἔστ᾽ ἐκεῖνος ἁνὴρ ἀλλὰ σός.</p></sp></div2></div1></body></text></TEI.2>