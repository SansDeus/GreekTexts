<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="400" unit="card" /></p></sp>
<sp>
<speaker>Τρυγαῖος</speaker><p>
<lb rend="displayNum" n="400" />ἴθ᾽, ἀντιβολῶ σ᾽, ἐλέησον αὐτῶν τὴν ὄπα,
<lb />ἐπεί σε καὶ τιμῶσι μᾶλλον ἢ πρὸ τοῦ.
<lb />κλέπται γάρ εἰσι νῦν γε μᾶλλον ἢ πρὸ τοῦ.
<lb />καί σοι φράσω τι πρᾶγμα δεινὸν καὶ μέγα,
<lb />ὃ τοῖς θεοῖς ἅπασιν ἐπιβουλεύεται.</p></sp>
<sp>
<speaker>Ἑρμῆς</speaker><p>
<lb rend="displayNum" n="405" />ἴθι δὴ κάτειπ᾽: ἴσως γὰρ ἂν πείσαις ἐμέ.</p></sp>
<sp>
<speaker>Τρυγαῖος</speaker><p>
<lb />ἡ γὰρ Σελήνη χὠ πανοῦργος Ἥλιος
<lb />ὑμῖν ἐπιβουλεύοντε πολὺν ἤδη χρόνον
<lb />τοῖς βαρβάροισι προδίδοτον τὴν Ἑλλάδα.</p></sp>
<sp>
<speaker>Ἑρμῆς</speaker><p>
<lb />ἵνα δὴ τί τοῦτο δρᾶτον;</p></sp>
<sp>
<speaker>Τρυγαῖος</speaker><p>
ὁτιὴ νὴ Δία
<lb rend="displayNum" n="410" />ἡμεῖς μὲν ὑμῖν θύομεν, τούτοισι δὲ
<lb />οἱ βάρβαροι θύουσι. διὰ τοῦτ᾽ εἰκότως
<lb />βούλοιντ᾽ ἂν ἡμᾶς πάντας ἐξολωλέναι,
<lb />ἵνα τὰς τελετὰς λάβοιεν αὐτοὶ τῶν θεῶν.</p></sp>
<sp>
<speaker>Ἑρμῆς</speaker><p>
<lb />ταῦτ᾽ ἄρα πάλαι τῶν ἡμερῶν παρεκλεπτέτην
<lb rend="displayNum" n="415" />καὶ τοῦ κύκλου παρέτρωγον ὑφ᾽ ἁμαρτωλίας.</p></sp>
<sp>
<speaker>Τρυγαῖος</speaker><p>
<lb />ναὶ μὰ Δία. πρὸς ταῦτ᾽ ὦ φίλ᾽ Ἑρμῆ ξύλλαβε
<lb />ἡμῖν προθύμως τήνδε καὶ ξυνέλκυσον.
<lb />καί σοι τὰ μεγάλ᾽ ἡμεῖς Παναθήναι᾽ ἄξομεν
<lb />πάσας τε τὰς ἄλλας τελετὰς τὰς τῶν θεῶν,
<lb rend="displayNum" n="420" />μυστήρι᾽ Ἑρμῇ, Διιπόλει᾽, Ἀδώνια:
<lb />ἄλλαι τέ σοι πόλεις πεπαυμέναι κακῶν
<lb />ἀλεξικάκῳ θύσουσιν Ἑρμῇ πανταχοῦ.
<lb />χἄτερ᾽ ἔτι πόλλ᾽ ἕξεις ἀγαθά. πρῶτον δέ σοι
<lb />δῶρον δίδωμι τήνδ᾽, ἵνα σπένδειν ἔχῃς.</p></sp>
<sp>
<speaker>Ἑρμῆς</speaker><p>
<lb rend="displayNum" n="425" />οἴμ᾽ ὡς ἐλεήμων εἴμ᾽ ἀεὶ τῶν χρυσίδων.</p></sp></div2></div1></body></text></TEI.2>