<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="922" unit="card" /></p></sp></div2></div1>
<div1 type="Lyric-Scene" org="uniform" sample="complete">
<sp>
<speaker>Οἰκέτης</speaker><p>
<lb />ἄγε δὴ τί νῷν ἐντευθενὶ ποιητέον;</p></sp>
<sp>
<speaker>Τρυγαῖος</speaker><p>
<lb />τί δ᾽ ἄλλο γ᾽ ἢ ταύτην χύτραις ἱδρυτέον;</p></sp>
<sp>
<speaker>Χορός</speaker><p>
<lb />χύτραισιν, ὥσπερ μεμφόμενον Ἑρμῄδιον;</p></sp>
<sp>
<speaker>Τρυγαῖος</speaker><p>
<lb rend="displayNum" n="925" />τί δαὶ δοκεῖ; βούλεσθε λαρινῷ βοΐ;</p></sp>
<sp>
<speaker>Χορός</speaker><p>
<lb />βοΐ; μηδαμῶς, ἵνα μὴ βοηθεῖν ποι δέῃ.</p></sp>
<sp>
<speaker>Τρυγαῖος</speaker><p>
<lb />ἀλλ᾽ ὑὶ παχείᾳ καὶ μεγάλῃ;</p></sp>
<sp>
<speaker>Χορός</speaker><p>
μὴ μή.</p></sp>
<sp>
<speaker>Τρυγαῖος</speaker><p>
τιή;</p></sp>
<sp>
<speaker>Χορός</speaker><p>
<lb />ἵνα μὴ γένηται Θεογένους ὑηνία.</p></sp>
<sp>
<speaker>Τρυγαῖος</speaker><p>
<lb />τῷ δὴ δοκεῖ σοι δῆτα τῶν λοιπῶν;</p></sp>
<sp>
<speaker>Χορός</speaker><p>
ὀί.</p></sp>
<sp>
<speaker>Τρυγαῖος</speaker><p>
<lb rend="displayNum" n="930" />ὀί;</p></sp>
<sp>
<speaker>Χορός</speaker><p>
ναὶ μὰ Δί᾽.</p></sp>
<sp>
<speaker>Τρυγαῖος</speaker><p>
ἀλλὰ τοῦτό γ᾽ ἔστ᾽ Ἰωνικὸν
<lb />τὸ ῥῆμ᾽.</p></sp>
<sp>
<speaker>Χορός</speaker><p>
ἐπίτηδές γ᾽, ἵν᾽ <add>ὅταν</add> ἐν τἠκκλησίᾳ
<lb />ὡς χρὴ πολεμεῖν λέγῃ τις, οἱ καθήμενοι
<lb />ὑπὸ τοῦ δέους λέγωσ᾽ Ἰωνικῶς ὀὶ—</p></sp>
<sp>
<speaker>Τρυγαῖος</speaker><p>
<lb />εὖ τοι λέγεις.</p></sp>
<sp>
<speaker>Χορός</speaker><p>
καὶ τἄλλα γ᾽ ὦσιν ἤπιοι.
<lb rend="displayNum" n="935" />ὥστ᾽ ἐσόμεθ᾽ ἀλλήλοισιν ἀμνοὶ τοὺς τρόπους
<lb />καὶ τοῖσι συμμάχοισι πρᾳότεροι πολύ.</p></sp>
<sp>
<speaker>Τρυγαῖος</speaker><p>
<lb />ἴθι νυν ἄγ᾽ ὡς τάχιστα τὸ πρόβατον λαβών:
<lb />ἐγὼ δὲ ποριῶ βωμὸν ἐφ᾽ ὅτου θύσομεν.
</p></sp></div1></body></text></TEI.2>