<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antipnigos" org="uniform" sample="complete"><sp><p><milestone ed="p" n="1191" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Τρυγαῖος</speaker><p>
<lb />ἰοὺ ἰού.
<lb />ὅσον τὸ χρῆμ᾽ ἐπὶ δεῖπνον ἦλθ᾽ ἐς τοὺς γάμους.
<lb />ἔχ᾽ ἀποκάθαιρε τὰς τραπέζας ταυτῃί:
<lb />πάντως γὰρ οὐδὲν ὄφελός ἐστ᾽ αὐτῆς ἔτι.
<lb rend="displayNum" n="1195" />ἔπειτ᾽ ἐπιφόρει τοὺς ἀμύλους καὶ τὰς κίχλας
<lb />καὶ τῶν λαγῴων πολλὰ καὶ τοὺς κολλάβους.</p></sp>
<sp>
<speaker>Δρεπανουργός</speaker><p>
<lb />ποῦ ποῦ Τρυγαῖός ἐστιν;</p></sp>
<sp>
<speaker>Τρυγαῖος</speaker><p>
ἀναβράττω κίχλας.</p></sp>
<sp>
<speaker>Δρεπανουργός</speaker><p>
<lb />ὦ φίλτατ᾽ ὦ Τρυγαἶ ὅσ᾽ ἡμᾶς τἀγαθὰ
<lb />δέδρακας εἰρήνην ποιήσας: ὡς πρὸ τοῦ
<lb rend="displayNum" n="1200" />οὐδεὶς ἐπρίατ᾽ ἂν δρέπανον οὐδὲ κολλύβου,
<lb />νυνὶ δὲ πεντήκοντα δραχμῶν ἐμπολῶ:
<lb />ὁδὶ δὲ τριδράχμους τοὺς κάδους ἐς τοὺς ἀγρούς.
<lb />ἀλλ᾽ ὦ Τρυγαῖε τῶν δρεπάνων τε λάμβανε
<lb />καὶ τῶνδ᾽ ὅ τι βούλει προῖκα: καὶ ταυτὶ δέχου:
<lb rend="displayNum" n="1205" />ἀφ᾽ ὧν γὰρ ἀπεδόμεσθα κἀκερδήναμεν
<lb />τὰ δῶρα ταυτί σοι φέρομεν ἐς τοὺς γάμους.</p></sp>
<sp>
<speaker>Τρυγαῖος</speaker><p>
<lb />ἴθι νυν καταθέμενοι παρ᾽ ἐμοὶ ταῦτ᾽ εἴσιτε
<lb />ἐπὶ δεῖπνον ὡς τάχιστα: καὶ γὰρ οὑτοσὶ
<lb />ὅπλων κάπηλος ἀχθόμενος προσέρχεται.</p></sp>
<sp>
<speaker>Λοφοποιός</speaker><p>
<lb rend="displayNum" n="1210" />οἴμ᾽ ὡς προθέλυμνόν μ᾽ ὦ Τρυγαἶ ἀπώλεσας.</p></sp>
<sp>
<speaker>Τρυγαῖος</speaker><p>
<lb />τί δ᾽ ἔστιν ὦ κακόδαιμον; οὔτι που λοφᾷς;</p></sp>
<sp>
<speaker>Λοφοποιός</speaker><p>
<lb />ἀπώλεσάς μου τὴν τέχνην καὶ τὸν βίον,
<lb />καὶ τουτουὶ καὶ τοῦ δορυξοῦ 'κεινονί.</p></sp>
<sp>
<speaker>Τρυγαῖος</speaker><p>
<lb />τί δῆτα τουτοινὶ καταθῶ σοι τοῖν λόφοιν;</p></sp>
<sp>
<speaker>Λοφοποιός</speaker><p>
<lb rend="displayNum" n="1215" />αὐτὸς σὺ τί δίδως;</p></sp>
<sp>
<speaker>Τρυγαῖος</speaker><p>
ὅ τι δίδωμ᾽; αἰσχύνομαι.
<lb />ὅμως δ᾽ ὅτι τὸ σφήκωμ᾽ ἔχει πόνον πολύν,
<lb />δοίην ἂν αὐτοῖν ἰσχάδων τρεῖς χοίνικας.
<lb />ἵν᾽ ἀποκαθαίρω τὴν τράπεζαν τουτῳί.</p></sp>
<sp>
<speaker>Λοφοποιός</speaker><p>
<lb />ἔνεγκε τοίνυν εἰσιὼν τὰς ἰσχάδας:
<lb rend="displayNum" n="1220" />κρεῖττον γὰρ ὦ τᾶν ἐστιν ἢ μηδὲν λαβεῖν.</p></sp>
<sp>
<speaker>Τρυγαῖος</speaker><p>
<lb />ἀπόφερ᾽ ἀπόφερ᾽ ἐς κόρακας ἀπὸ τῆς οἰκίας.
<lb />τριχορρυεῖτον, οὐδέν ἐστον τὼ λόφω.
<lb />οὐκ ἂν πριαίμην οὐδ᾽ ἂν ἰσχάδος μιᾶς.</p></sp>
<sp>
<speaker>Θωρακόπωλης</speaker><p>
<lb />τί δαὶ δεκάμνῳ τῷδε θώρηκος κύτει
<lb rend="displayNum" n="1225" />ἐνημμένῳ κάλλιστα χρήσομαι τάλας;</p></sp>
<sp>
<speaker>Τρυγαῖος</speaker><p>
<lb />οὗτος μὲν οὐ μή σοι ποιήσει ζημίαν.
<lb />ἀλλ᾽ αἶρέ μοι τοῦτόν γε τῆς ἰσωνίας:
<lb />ἐναποπατεῖν γάρ ἐστ᾽ ἐπιτήδειος πάνυ—</p></sp>
<sp>
<speaker>Θωρακοπώλης</speaker><p>
<lb />παῦσαί μ᾽ ὑβρίζων τοῖς ἐμοῖσι χρήμασιν.
</p></sp></div1></body></text></TEI.2>