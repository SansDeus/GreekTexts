<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="173" unit="card" /></p></sp>
<sp>
<speaker>Τρυγαῖος</speaker><p>
<lb />οἴμ᾽ ὡς δέδοικα, κοὐκέτι σκώπτων λέγω.
<lb />ὦ μηχανοποιὲ πρόσεχε τὸν νοῦν ὡς ἐμέ:
<lb rend="displayNum" n="175" />ἤδη στρέφει τι πνεῦμα περὶ τὸν ὀμφαλόν,
<lb />κεἰ μὴ φυλάξει, χορτάσω τὸν κάνθαρον.
<lb />ἀτὰρ ἐγγὺς εἶναι τῶν θεῶν ἐμοὶ δοκῶ,
<lb />καὶ δὴ καθορῶ τὴν οἰκίαν τὴν τοῦ Διός.
<lb />τίς ἐν Διὸς θύραισιν; οὐκ ἀνοίξετε;</p></sp>
<sp>
<speaker>Ἑρμῆς</speaker><p>
<lb rend="displayNum" n="180" />πόθεν βροτοῦ με προσέβαλ᾽; ὦναξ Ἡράκλεις
<lb />τουτὶ τί ἐστι τὸ κακόν;</p></sp>
<sp>
<speaker>Τρυγαῖος</speaker><p>
ἱπποκάνθαρος.</p></sp>
<sp>
<speaker>Ἑρμῆς</speaker><p>
<lb />ὦ βδελυρὲ καὶ τολμηρὲ κἀναίσχυντε σὺ
<lb />καὶ μιαρὲ καὶ παμμίαρε καὶ μιαρώτατε,
<lb />πῶς δεῦρ᾽ ἀνῆλθες ὦ μιαρῶν μιαρώτατε;
<lb rend="displayNum" n="185" />τί σοί ποτ᾽ ἔστ᾽ ὄνομ᾽; οὐκ ἐρεῖς;</p></sp>
<sp>
<speaker>Τρυγαῖος</speaker><p>
μιαρώτατος.</p></sp>
<sp>
<speaker>Ἑρμῆς</speaker><p>
<lb />ποδαπὸς τὸ γένος δ᾽ εἶ; φράζε μοι.</p></sp>
<sp>
<speaker>Τρυγαῖος</speaker><p>
μιαρώτατος.</p></sp>
<sp>
<speaker>Ἑρμῆς</speaker><p>
<lb />πατὴρ δέ σοι τίς ἐστ᾽;</p></sp>
<sp>
<speaker>Τρυγαῖος</speaker><p>
ἐμοί; μιαρώτατος.</p></sp>
<sp>
<speaker>Ἑρμῆς</speaker><p>
<lb />οὔτοι μὰ τὴν γῆν ἔσθ᾽ ὅπως οὐκ ἀποθανεῖ,
<lb />εἰ μὴ κατερεῖς μοι τοὔνομ᾽ ὅ τι ποτ᾽ ἔστι σοι.</p></sp>
<sp>
<speaker>Τρυγαῖος</speaker><p>
<lb rend="displayNum" n="190" />Τρυγαῖος Ἀθμονεύς, ἀμπελουργὸς δεξιός,
<lb />οὐ συκοφάντης οὐδ᾽ ἐραστὴς πραγμάτων.</p></sp>
<sp>
<speaker>Ἑρμῆς</speaker><p>
<lb />ἥκεις δὲ κατὰ τί;</p></sp>
<sp>
<speaker>Τρυγαῖος</speaker><p>
τὰ κρέα ταυτί σοι φέρων.</p></sp>
<sp>
<speaker>Ἑρμῆς</speaker><p>
<lb />ὦ δειλακρίων πῶς ἦλθες;</p></sp>
<sp>
<speaker>Τρυγαῖος</speaker><p>
ὦ γλίσχρων ὁρᾷς
<lb />ὡς οὐκέτ᾽ εἶναί σοι δοκῶ μιαρώτατος;
<lb rend="displayNum" n="195" />ἴθι νυν κάλεσόν μοι τὸν Δί᾽.</p></sp>
<sp>
<speaker>Ἑρμῆς</speaker><p>
ἰὴ ἰὴ ἰή,
<lb />ὅτι οὐδὲ μέλλεις ἐγγὺς εἶναι τῶν θεῶν:
<lb />φροῦδοι γὰρ ἐχθές εἰσιν ἐξῳκισμένοι.</p></sp>
<sp>
<speaker>Τρυγαῖος</speaker><p>
<lb />ποῖ γῆς;</p></sp>
<sp>
<speaker>Ἑρμῆς</speaker><p>
ἰδοὺ γῆς.</p></sp>
<sp>
<speaker>Τρυγαῖος</speaker><p>
ἀλλὰ ποῖ;</p></sp>
<sp>
<speaker>Ἑρμῆς</speaker><p>
πόρρω πάνυ;
<lb />ὑπ᾽ αὐτὸν ἀτεχνῶς τοὐρανοῦ τὸν κύτταρον.
</p></sp></div2></div1></body></text></TEI.2>