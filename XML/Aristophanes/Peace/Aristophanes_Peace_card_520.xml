<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="strophe" n="3" org="uniform" sample="complete"><sp><p><milestone ed="p" n="520" unit="card" /></p></sp>
<sp>
<speaker>Τρυγαῖος</speaker><p>
<lb rend="displayNum" n="520" />ὦ πότνια βοτρυόδωρε τί προσείπω σ᾽ ἔπος;
<lb />πόθεν ἂν λάβοιμι ῥῆμα μυριάμφορον
<lb />ὅτῳ προσείπω σ᾽; οὐ γὰρ εἶχον οἴκοθεν.
<lb />ὦ χαῖρ᾽ Ὀπώρα, καὶ σὺ δ᾽ ὦ Θεωρία.
<lb />οἷον δ᾽ ἔχεις τὸ πρόσωπον ὦ Θεωρία,
<lb rend="displayNum" n="525" />οἷον δὲ πνεῖς, ὡς ἡδὺ κατὰ τῆς καρδίας,
<lb />γλυκύτατον ὥσπερ ἀστρατείας καὶ μύρου.</p></sp>
<sp>
<speaker>Ἑρμῆς</speaker><p>
<lb />μῶν οὖν ὅμοιον καὶ γυλιοῦ στρατιωτικοῦ;</p></sp>
<sp>
<speaker>Τρυγαῖος</speaker><p>
<lb />ἀπέπτυσ᾽ ἐχθροῦ φωτὸς ἔχθιστον πλέκος.
<lb />τοῦ μὲν γὰρ ὄζει κρομμυοξυρεγμίας,
<lb rend="displayNum" n="530" />ταύτης δ᾽ ὀπώρας, ὑποδοχῆς, Διονυσίων,
<lb />αὐλῶν, τραγῳδῶν, Σοφοκλέους μελῶν, κιχλῶν,
<lb />ἐπυλλίων Εὐριπίδου—</p></sp>
<sp>
<speaker>Ἑρμῆς</speaker><p>
κλαύσἄρα σὺ
<lb />ταύτης καταψευδόμενος: οὐ γὰρ ἥδεται
<lb />αὕτη ποιητῇ ῥηματίων δικανικῶν.</p></sp>
<sp>
<speaker>Τρυγαῖος</speaker><p>
<lb rend="displayNum" n="535" />κιττοῦ, τρυγοίπου, προβατίων βληχωμένων,
<lb />† κόλπου † γυναικῶν διατρεχουσῶν εἰς ἀγρόν,
<lb />δούλης μεθυούσης, ἀνατετραμμένου χοῶς,
<lb />ἄλλων τε πολλῶν κἀγαθῶν—</p></sp>
<sp>
<speaker>Ἑρμῆς</speaker><p>
ἴθι νυν ἄθρει
<lb />οἷον πρὸς ἀλλήλας λαλοῦσιν αἱ πόλεις
<lb rend="displayNum" n="540" />διαλλαγεῖσαι καὶ γελῶσιν ἄσμεναι,
<lb />καὶ ταῦτα δαιμονίως ὑπωπιασμέναι
<lb />ἁπαξάπασαι καὶ κυάθους προσκείμεναι.</p></sp>
<sp>
<speaker>Τρυγαῖος</speaker><p>
<lb />καὶ τῶνδε τοίνυν τῶν θεωμένων σκόπει
<lb />τὰ πρόσωφ᾽, ἵνα γνῷς τὰς τέχνας.</p></sp>
<sp>
<speaker>Ἑρμῆς</speaker><p>
αἰβοῖ τάλας,</p></sp>
<sp>
<speaker>Τρυγαῖος</speaker><p>
<lb rend="displayNum" n="545" />ἐκεινονὶ γοῦν τὸν λοφοποιὸν οὐχ ὁρᾷς
<lb />τίλλονθ᾽ ἑαυτόν;</p></sp>
<sp>
<speaker>Ἑρμῆς</speaker><p>
ὁ δέ γε τὰς σμινύας ποιῶν
<lb />κατέπαρδεν ἄρτι τοῦ ξιφουργοῦ 'κεινουί.</p></sp>
<sp>
<speaker>Τρυγαῖος</speaker><p>
<lb />ὁ δὲ δρεπανουργὸς οὐχ ὁρᾷς ὡς ἥδεται,
<lb />καὶ τὸν δορυξὸν οἷον ἐσκιμάλισεν;</p></sp>
<sp>
<speaker>Ἑρμῆς</speaker><p>
<lb rend="displayNum" n="550" />ἴθι νυν ἄνειπε τοὺς γεωργοὺς ἀπιέναι.</p></sp></div2></div1></body></text></TEI.2>