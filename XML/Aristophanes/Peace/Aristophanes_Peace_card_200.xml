<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="200" unit="card" /></p></sp>
<sp>
<speaker>Τρυγαῖος</speaker><p>
<lb rend="displayNum" n="200" />πῶς οὖν σὺ δῆτ᾽ ἐνταῦθα κατελείφθης μόνος;</p></sp>
<sp>
<speaker>Ἑρμῆς</speaker><p>
<lb />τὰ λοιπὰ τηρῶ σκευάρια τὰ τῶν θεῶν,
<lb />χυτρίδια καὶ σανίδια κἀμφορείδια.</p></sp>
<sp>
<speaker>Τρυγαῖος</speaker><p>
<lb />ἐξῳκίσαντο δ᾽ οἱ θεοὶ τίνος οὕνεκα;</p></sp>
<sp>
<speaker>Ἑρμῆς</speaker><p>
<lb />Ἕλλησιν ὀργισθέντες. εἶτ᾽ ἐνταῦθα μὲν
<lb rend="displayNum" n="205" />ἵν᾽ ἦσαν αὐτοὶ τὸν Πόλεμον κατῴκισαν,
<lb />ὑμᾶς παραδόντες δρᾶν ἀτεχνῶς ὅ τι βούλεται:
<lb />αὐτοὶ δ᾽ ἀνῳκίσανθ᾽ ὅπως ἀνωτάτω,
<lb />ἵνα μὴ βλέποιεν μαχομένους ὑμᾶς ἔτι
<lb />μηδ᾽ ἀντιβολούντων μηδὲν αἰσθανοίατο.</p></sp>
<sp>
<speaker>Τρυγαῖος</speaker><p>
<lb rend="displayNum" n="210" />τοῦ δ᾽ οὕνεχ᾽ ἡμᾶς ταῦτ᾽ ἔδρασαν; εἰπέ μοι.</p></sp>
<sp>
<speaker>Ἑρμῆς</speaker><p>
<lb />ὁτιὴ πολεμεῖν ᾑρεῖσθ᾽ ἐκείνων πολλάκις
<lb />σπονδὰς ποιούντων: κεἰ μὲν οἱ Λακωνικοὶ
<lb />ὑπερβάλοιντο μικρόν, ἔλεγον ἂν ταδί:
<lb /><q direct="unspecified">ναὶ τὼ σιὼ νῦν ὡττικίων δωσεῖ δίκαν.</q>
<lb rend="displayNum" n="215" />εἰ δ᾽ αὖ τι πράξαιτ᾽ ἀγαθὸν ἁττικωνικοί
<lb />κἄλθοιεν οἱ Λάκωνες εἰρήνης πέρι,
<lb />ἐλέγετ᾽ ἂν ὑμεῖς εὐθύς: <q direct="unspecified">ἐξαπατώμεθα
<lb />νὴ τὴν Ἀθηνᾶν, νὴ Δί᾽, οὐχὶ πειστέον:
<lb />ἥξουσι καὖθις, ἢν ἔχωμεν τὴν Πύλον.</q></p></sp>
<sp>
<speaker>Τρυγαῖος</speaker><p>
<lb rend="displayNum" n="220" />ὁ γοῦν χαρακτὴρ ἡμεδαπὸς τῶν ῥημάτων.</p></sp>
<sp>
<speaker>Ἑρμῆς</speaker><p>
<lb />ὧν οὕνεκ᾽ οὐκ οἶδ᾽ εἴ ποτ᾽ Εἰρήνην ἔτι
<lb />τὸ λοιπὸν ὄψεσθ᾽.</p></sp>
<sp>
<speaker>Τρυγαῖος</speaker><p>
ἀλλὰ ποῖ γὰρ οἴχεται;</p></sp>
<sp>
<speaker>Ἑρμῆς</speaker><p>
<lb />ὁ Πόλεμος αὐτὴν ἐνέβαλ᾽ εἰς ἄντρον βαθύ.</p></sp>
<sp>
<speaker>Τρυγαῖος</speaker><p>
<lb />ἐς ποῖον;</p></sp>
<sp>
<speaker>Ἑρμῆς</speaker><p>
ἐς τουτὶ τὸ κάτω, κἄπειθ᾽ ὁρᾷς
<lb rend="displayNum" n="225" />ὅσους ἄνωθεν ἐπεφόρησε τῶν λίθων,
<lb />ἵνα μὴ λάβητε μηδέποτ᾽ αὐτήν.</p></sp>
<sp>
<speaker>Τρυγαῖος</speaker><p>
εἰπέ μοι,
<lb />ἡμᾶς δὲ δὴ τί δρᾶν παρασκευάζεται;</p></sp>
<sp>
<speaker>Ἑρμῆς</speaker><p>
<lb />οὐκ οἶδα πλὴν ἕν, ὅτι θυείαν ἑσπέρας
<lb />ὑπερφυᾶ τὸ μέγεθος εἰσηνέγκατο.</p></sp>
<sp>
<speaker>Τρυγαῖος</speaker><p>
<lb rend="displayNum" n="230" />τί δῆτα ταύτῃ τῇ θυείᾳ χρήσεται;</p></sp>
<sp>
<speaker>Ἑρμῆς</speaker><p>
<lb />τρίβειν ἐν αὐτῇ τὰς πόλεις βουλεύεται.
<lb />ἀλλ᾽ εἶμι: καὶ γὰρ ἐξιέναι γνώμην ἐμὴν
<lb />μέλλει: θορυβεῖ γοῦν ἔνδον.</p></sp>
<sp>
<speaker>Τρυγαῖος</speaker><p>
οἴμοι δείλαιος.
<lb />φέρ᾽ αὐτὸν ἀποδρῶ: καὶ γὰρ ὥσπερ ᾐσθόμην
<lb rend="displayNum" n="235" />καὐτὸς θυείας φθέγμα πολεμιστηρίας.</p></sp>
<sp>
<speaker>Πόλεμος</speaker><p>
<lb />ἰὼ βροτοὶ βροτοὶ βροτοὶ πολυτλήμονες,
<lb />ὡς αὐτίκα μάλα τὰς γνάθους ἀλγήσετε.</p></sp>
<sp>
<speaker>Τρυγαῖος</speaker><p>
<lb />ὦναξ Ἄπολλον τῆς θυείας τοῦ πλάτους,
<lb />ὅσον κακόν, καὶ τοῦ Πολέμου τοῦ βλέμματος.
<lb rend="displayNum" n="240" />ἆρ᾽ οὗτός ἐστ᾽ ἐκεῖνος ὃν καὶ φεύγομεν,
<lb />ὁ δεινός, ὁ ταλαύρινος, ὁ κατὰ τοῖν σκελοῖν;</p></sp>
<sp>
<speaker>Πόλεμος</speaker><p>
<lb />ἰὼ Πρασιαὶ τρὶς ἄθλιαι καὶ πεντάκις
<lb />καὶ πολλοδεκάκις, ὡς ἀπολεῖσθε τήμερον.</p></sp>
<sp>
<speaker>Τρυγαῖος</speaker><p>
<lb />τουτὶ μὲν ἄνδρες οὐδὲν ἡμῖν πρᾶγμά πω:
<lb rend="displayNum" n="245" />τὸ γὰρ κακὸν τοῦτ᾽ ἐστὶ τῆς Λακωνικῆς.</p></sp>
<sp>
<speaker>Πόλεμος</speaker><p>
<lb />ὦ Μέγαρα Μέγαρ᾽ ὡς ἐπιτετρίψεσθ᾽ αὐτίκα
<lb />ἁπαξάπαντα καταμεμυττωτευμένα.</p></sp>
<sp>
<speaker>Τρυγαῖος</speaker><p>
<lb />βαβαὶ βαβαιὰξ ὡς μεγάλα καὶ δριμέα
<lb />τοῖσι Μεγαρεῦσιν ἐνέβαλεν τὰ κλαύματα.
</p></sp></div2></div1></body></text></TEI.2>