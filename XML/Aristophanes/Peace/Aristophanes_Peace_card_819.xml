<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="819" unit="card" /></p></sp></div2></div1>
<div1 type="Lyric-Scene" org="uniform" sample="complete">
<sp>
<speaker>Τρυγαῖος</speaker><p>
<lb />ὡς χαλεπὸν ἐλθεῖν ἦν ἄρ᾽ εὐθὺ τῶν θεῶν.
<lb rend="displayNum" n="820" />ἔγωγέ τοι πεπόνηκα κομιδῇ τὼ σκέλει.
<lb />μικροὶ δ᾽ ὁρᾶν ἄνωθεν ἦστ᾽. ἔμοιγέ τοι
<lb />ἀπὸ τοὐρανοῦ 'φαίνεσθε κακοήθεις πάνυ,
<lb />ἐντευθενὶ δὲ πολύ τι κακοηθέστεροι.</p></sp>
<sp>
<speaker>Οἰκέτης</speaker><p>
<lb />ὦ δέσποθ᾽ ἥκεις;</p></sp>
<sp>
<speaker>Τρυγαῖος</speaker><p>
ὡς ἐγὼ 'πυθόμην τινός.</p></sp>
<sp>
<speaker>Οἰκέτης</speaker><p>
<lb rend="displayNum" n="825" />τί δ᾽ ἔπαθες;</p></sp>
<sp>
<speaker>Τρυγαῖος</speaker><p>
ἤλγουν τὼ σκέλει μακρὰν ὁδὸν
<lb />διεληλυθώς.</p></sp>
<sp>
<speaker>Οἰκέτης</speaker><p>
ἴθι νυν κάτειπέ μοι—</p></sp>
<sp>
<speaker>Τρυγαῖος</speaker><p>
τὸ τί;</p></sp>
<sp>
<speaker>Οἰκέτης</speaker><p>
<lb />ἄλλον τιν᾽ εἶδες ἄνδρα κατὰ τὸν ἀέρα
<lb />πλανώμενον πλὴν σαυτόν;</p></sp>
<sp>
<speaker>Τρυγαῖος</speaker><p>
οὔκ, εἰ μή γέ που
<lb /> ψυχὰς δύ᾽ ἢ τρεῖς διθυραμβοδιδασκάλων.</p></sp>
<sp>
<speaker>Οἰκέτης</speaker><p>
<lb rend="displayNum" n="830" />τί δ᾽ ἔδρων;</p></sp>
<sp>
<speaker>Τρυγαῖος</speaker><p>
ξυνελέγοντ᾽ ἀναβολὰς ποτώμεναι
<lb />τὰς ἐνδιαεριαυερινηχέτους τινάς.</p></sp>
<sp>
<speaker>Οἰκέτης</speaker><p>
<lb />οὐκ ἦν ἄρ᾽ οὐδ᾽ ἃ λέγουσι, κατὰ τὸν ἀέρα
<lb />ὡς ἀστέρες γιγνόμεθ᾽, ὅταν τις ἀποθάνῃ;</p></sp>
<sp>
<speaker>Τρυγαῖος</speaker><p>
<lb />μάλιστα.</p></sp>
<sp>
<speaker>Οἰκέτης</speaker><p>
καὶ τίς ἐστιν ἀστὴρ νῦν ἐκεῖ;</p></sp>
<sp>
<speaker>Τρυγαῖος</speaker><p>
<lb rend="displayNum" n="835" />Ἴων ὁ Χῖος, ὅσπερ ἐποίησεν πάλαι
<lb />ἐνθάδε τὸν ἀοῖόν ποθ᾽: ὡς δ᾽ ἦλθ᾽, εὐθέως
<lb />ἀοῖον αὐτὸν πάντες ἐκάλουν ἀστέρα.</p></sp>
<sp>
<speaker>Οἰκέτης</speaker><p>
<lb />τίνες γάρ εἰσ᾽ οἱ διατρέχοντες ἀστέρες,
<lb />οἳ καόμενοι θέουσιν;</p></sp>
<sp>
<speaker>Τρυγαῖος</speaker><p>
ἀπὸ δείπνου τινὲς
<lb rend="displayNum" n="840" />τῶν πλουσίων οὗτοι βαδίζουσ᾽ ἀστέρων,
<lb />ἰπνοὺς ἔχοντες, ἐν δὲ τοῖς ἰπνοῖσι πῦρ.
<lb />ἀλλ᾽ εἴσαγ᾽ ὡς τάχιστα ταυτηνὶ λαβών,
<lb />καὶ τὴν πύελον κατάκλυζε καὶ θέρμαιν᾽ ὕδωρ,
<lb />στόρνυ τ᾽ ἐμοὶ καὶ τῇδε κουρίδιον λέχος.
<lb rend="displayNum" n="845" />καὶ ταῦτα δράσας ἧκε δεῦρ᾽ αὖθις πάλιν:
<lb />ἐγὼ δ᾽ ἀποδώσω τήνδε τῇ βουλῇ τέως.</p></sp>
<sp>
<speaker>Οἰκέτης</speaker><p>
<lb />πόθεν δ᾽ ἔλαβες ταύτας;</p></sp>
<sp>
<speaker>Τρυγαῖος</speaker><p>
ὁπόθεν; ἐκ τοὐρανοῦ.</p></sp>
<sp>
<speaker>Οἰκέτης</speaker><p>
<lb />οὐκ ἂν ἔτι δοίην τῶν θεῶν τριώβολον,
<lb />εἰ πορνοβοσκοῦσ᾽ ὥσπερ ἡμεῖς οἱ βροτοί.</p></sp>
<sp>
<speaker>Τρυγαῖος</speaker><p>
<lb rend="displayNum" n="850" />οὔκ, ἀλλὰ κἀκεῖ ζῶσιν ἀπὸ τούτων τινές.
<lb />ἄγε νυν ἴωμεν.</p></sp>
<sp>
<speaker>Οἰκέτης</speaker><p>
εἰπέ μοι, δῶ καταφαγεῖν
<lb />ταύτῃ τι;</p></sp>
<sp>
<speaker>Τρυγαῖος</speaker><p>
μηδέν: οὐ γὰρ ἐθελήσει θαγεῖν
<lb />οὔτ᾽ ἄρτον οὔτε μᾶζαν, εἰωθυῖ᾽ ἀεὶ
<lb />παρὰ τοῖς θεοῖσιν ἀμβροσίαν λείχειν ἄνω.</p></sp>
<sp>
<speaker>Οἰκέτης</speaker><p>
<lb rend="displayNum" n="855" />λείχειν ἄρ᾽ αὐτῇ κἀνθάδε σκευαστέον.
</p></sp></div1></body></text></TEI.2>