<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="50" unit="card" /></p></sp>
<sp>
<speaker>Οἰκέτης Α</speaker><p>
<lb rend="displayNum" n="50" />ἐγὼ δὲ τὸν λόγον γε τοῖσι παιδίοις
<lb />καὶ τοῖσιν ἀνδρίοισι καὶ τοῖς ἀνδράσιν
<lb />καὶ τοῖς ὑπερτάτοισιν ἀνδράσιν φράσω
<lb />καὶ τοῖς ὑπερηνορέουσιν ἔτι τούτοις μάλα.
<lb />ὁ δεσπότης μου μαίνεται καινὸν τρόπον,
<lb rend="displayNum" n="55" />οὐχ ὅνπερ ὑμεῖς, ἀλλ᾽ ἕτερον καινὸν πάνυ.
<lb />δι᾽ ἡμέρας γὰρ ἐς τὸν οὐρανὸν βλέπων
<lb />ὡδὶ κεχηνὼς λοιδορεῖται τῷ Διὶ
<lb />καί φησιν, <q direct="unspecified">ὦ Ζεῦ τί ποτε βουλεύει ποιεῖν;
<lb />κατάθου τὸ κόρημα: μὴ 'κκόρει τὴν Ἑλλάδα.</q>
<lb rend="displayNum" n="60" />ἔα ἔα.
<lb />σιγήσαθ᾽, ὡς φωνῆς ἀκούειν μοι δοκῶ.</p></sp>
<sp>
<speaker>Τρυγαῖος</speaker><p>
<lb />ὦ Ζεῦ τί δρασείεις ποθ᾽ ἡμῶν τὸν λεών;
<lb />λήσεις σεαυτὸν τὰς πόλεις ἐκκοκκίσας.</p></sp>
<sp>
<speaker>Οἰκέτης Α</speaker><p>
<lb />τοῦτ᾽ ἔστι τουτὶ τὸ κακὸν αὔθ᾽ οὑγὼ 'λεγον.
<lb rend="displayNum" n="65" />τὸ γὰρ παράδειγμα τῶν μανιῶν ἀκούετε:
<lb />ἃ δ᾽ εἶπε πρῶτον ἡνίκ᾽ ἤρχεθ᾽ ἡ χολή,
<lb />πεύσεσθ᾽. ἔφασκε γὰρ πρὸς αὑτὸν ἐνθαδί:
<lb /><q direct="unspecified">πῶς ἄν ποτ᾽ ἀφικοίμην ἂν εὐθὺ τοῦ Διός;</q>
<lb />ἔπειτα λεπτὰ κλιμάκια ποιούμενος,
<lb rend="displayNum" n="70" />πρὸς ταῦτ᾽ ἀνηρριχᾶτ᾽ ἂν ἐς τὸν οὐρανόν,
<lb />ἕως ξυνετρίβη τῆς κεφαλῆς καταρρυείς.
<lb />ἐχθὲς δὲ μετὰ ταῦτ᾽ ἐκφθαρεὶς οὐκ οἶδ᾽ ὅποι
<lb />εἰσήγαγ᾽ Αἰτναῖον μέγιστον κάνθαρον,
<lb />κἄπειτα τοῦτον ἱπποκομεῖν μ᾽ ἠνάγκασεν,
<lb rend="displayNum" n="75" />καὐτὸς καταψῶν αὐτὸν ὥσπερ πωλίον,
<lb /><q direct="unspecified">ὦ Πηγάσειον,</q> φησί, <q direct="unspecified">γενναῖον πτερόν,
<lb />ὅπως πετήσει μ᾽ εὐθὺ τοῦ Διὸς λαβών.</q>
<lb />ἀλλ᾽ ὅ τι ποιεῖ τῃδὶ διακύψας ὄψομαι.
<lb />οἴμοι τάλας: ἴτε δεῦρο δεῦρ ὦ γείτονες:
<lb rend="displayNum" n="80" />ὁ δεσπότης γάρ μου μετέωρος αἴρεται
<lb />ἱππηδὸν ἐς τὸν ἀέρ᾽ ἐπὶ τοῦ κανθάρου.
</p></sp></div1></body></text></TEI.2>