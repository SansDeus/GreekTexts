<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="1172" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Χορός</speaker><p>
<lb />μᾶλλον ἢ θεοῖσιν ἐχθρὸν ταξίαρχον προσβλέπων
<lb />τρεῖς λόφους ἔχοντα καὶ φοινικίδ᾽ ὀξεῖαν πάνυ,
<lb />ἣν ἐκεῖνός φησιν εἶναι βάμμα Σαρδιανικόν:
<lb rend="displayNum" n="1175" />ἢν δέ που δέῃ μάχεσθ᾽ ἔχοντα τὴν φοινικίδα,
<lb />τηνικαῦτ᾽ αὐτὸς βέβαπται βάμμα Κυζικηνικόν:
<lb />κᾆτα φεύγει πρῶτος ὥσπερ ξουθὸς ἱππαλεκτρυὼν
<lb />τοὺς λόφους σείων: ἐγὼ δ᾽ ἕστηκα †λινοπτώμενος.†
<lb />ἡνίκ᾽ ἂν δ᾽ οἴκοι γένωνται, δρῶσιν οὐκ ἀνασχετά,
<lb rend="displayNum" n="1180" />τοὺς μὲν ἐγγράφοντες ἡμῶν τοὺς δ᾽ ἄνω τε καὶ κάτω
<lb />ἐξαλείφοντες δὶς ἢ τρίς. αὔριον δ᾽ ἔσθ᾽ ἡ 'ξοδος:
<lb />τῷ δὲ σιτί᾽ οὐκ ἐώνητ᾽: οὐ γὰρ ᾔδειν ἐξιών:
<lb />εἶτα προστὰς πρὸς τὸν ἀνδριάντα τὸν Πανδίονος
<lb />εἶδεν αὑτόν, κἀπορῶν θεῖ τῷ κακῷ βλέπων ὀπόν.
<lb rend="displayNum" n="1185" />ταῦτα δ᾽ ἡμᾶς τοὺς ἀγροίκους δρῶσι, τοὺς δ᾽ ἐξ ἄστεως
<lb />ἧττον, οἱ θεοῖσιν οὗτοι κἀνδράσιν ῥιψάσπιδες.
<lb />ὧν ἔτ᾽ εὐθύνας ἐμοὶ δώσουσιν, ἢν θεὸς θέλῃ.</p></sp></div2></div1></body></text></TEI.2>