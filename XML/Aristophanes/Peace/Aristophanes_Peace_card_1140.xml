<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="1140" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Χορός</speaker><p>
<lb rend="displayNum" n="1140" />οὐ γὰρ ἔσθ᾽ ἥδιον ἢ τυχεῖν μὲν ἤδη 'σπαρμένα,
<lb />τὸν θεὸν δ᾽ ἐπιψακάζειν, καὶ τιν᾽ εἰπεῖν γείτονα,
<lb />εἰπέ μοι τί τηνικαῦτα δρῶμεν ὦ Κωμαρχίδη;
<lb />ἐμπιεῖν ἔμοιγ᾽ ἀρέσκει τοῦ θεοῦ δρῶντος καλῶς.
<lb />ἀλλ᾽ ἄφευε τῶν φασήλων ὦ γύναι τρεῖς χοίνικας,
<lb rend="displayNum" n="1145" />τῶν τε πυρῶν μεῖξον αὐτοῖς, τῶν τε σύκων ἔξελε,
<lb />τόν τε Μανῆν ἡ Σύρα βωστρησάτω κ᾽ τοῦ χωρίου.
<lb />οὐ γὰρ οἷόν τ᾽ ἐστὶ πάντως οἰναρίζειν τήμερον
<lb />οὐδὲ τυντλάζειν, ἐπειδὴ παρδακὸν τὸ χωρίον.
<lb />κἀξ ἐμοῦ δ᾽ ἐνεγκάτω τις τὴν κίχλην καὶ τὼ σπίνω:
<lb rend="displayNum" n="1150" />ἦν δὲ καὶ πυός τις ἔνδον καὶ λαγῷα τέτταρα,
<lb />εἴ τι μὴ 'ξήνεγκεν αὐτῶν ἡ γαλῆ τῆς ἑσπέρας:
<lb />ἐψόφει γοῦν ἔνδον οὐκ οἶδ᾽ ἅττα κἀκυδοιδόπα:
<lb />ὧν ἔνεγκ᾽ ὦ παῖ τρἴ ἡμῖν, ἓν δὲ δοῦναι τῷ πατρί:
<lb />μυρρίνας τ᾽ αἴτησον ἐξ Αἰσχινάδου τῶν καρπίμων:
<lb rend="displayNum" n="1155" />χἄμα τῆς αὐτῆς ὁδοῦ Χαρινάδην τις βωσάτω,</p></sp></div2></div1></body></text></TEI.2>