<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="strophe" n="3" org="uniform" sample="complete"><sp><p><milestone ed="p" n="551" unit="card" /></p></sp>
<sp>
<speaker>Τρυγαῖος</speaker><p>
<lb />ἀκούετε λεῴ: τοὺς γεωργοὺς ἀπιέναι
<lb />τὰ γεωργικὰ σκεύη λαβόντας εἰς ἀγρὸν</p></sp></div2>
<div2 type="trochees" org="uniform" sample="complete">
<sp><speaker>Τρυγαῖος</speaker><p>
<lb />ὡς τάχιστ᾽ ἄνευ δορατίου καὶ ξίφους κἀκοντίου:
<lb />ὡς ἅπαντ᾽ ἤδη 'στὶ μεστὰ τἀνθάδ᾽ εἰρήνης σαπρᾶς.
<lb rend="displayNum" n="555" />ἀλλὰ πᾶς χώρει πρὸς ἔργον εἰς ἀγρὸν παιωνίσας.</p></sp>
<sp>
<speaker>Χορός</speaker><p>
<lb />ὦ ποθεινὴ τοῖς δικαίοις καὶ γεωργοῖς ἡμέρα,
<lb />ἄσμενός σ᾽ ἰδὼν προσειπεῖν βούλομαι τὰς ἀμπέλους,
<lb />τάς τε συκᾶς, ἃς ἐγὼ 'φύτευον ὢν νεώτερος,
<lb />ἀσπάσασθαι θυμὸς ἡμῖν ἐστι πολλοστῷ χρόνῳ.</p></sp>
<sp>
<speaker>Τρυγαῖος</speaker><p>
<lb rend="displayNum" n="560" />νῦν μὲν οὖν ὦνδρες προσευξώμεσθα πρῶτον τῇ θεῷ,
<lb />ἥπερ ἡμῶν τοὺς λόφους ἀφεῖλε καὶ τὰς Γοργόνας:
<lb />εἶθ᾽ ὅπως Λιταργιοῦμεν οἴκαδ᾽ ἐς τὰ χωρία,
<lb />ἐμπολήσαντές τι χρηστὸν εἰς ἀγρὸν ταρίχιον.</p></sp>
<sp>
<speaker>Ἑρμῆς</speaker><p>
<lb />ὦ Πόσειδον ὡς καλὸν τὸ στῖφος αὐτῶν φαίνεται
<lb rend="displayNum" n="565" />καὶ πυκνὸν καὶ γοργὸν ὥσπερ μᾶζα καὶ πανδαισία.</p></sp>
<sp>
<speaker>Τρυγαῖος</speaker><p>
<lb />νὴ Δί᾽ ἡ γὰρ σφῦρα λαμπρὸν ἦν ἄρ᾽ ἐξωπλισμένη,
<lb />αἵ τε θρίνακες διαστίλβουσι πρὸς τὸν ἥλιον.
<lb />ἦ καλῶς αὐτῶν ἀπαλλάξειεν ἂν μετόρχιον.
<lb />ὥστ᾽ ἔγωγ᾽ ἤδη 'πιθυμῶ καὐτὸς ἐλθεῖν εἰς ἀγρὸν
<lb rend="displayNum" n="570" />καὶ τριαινοῦν τῇ δικέλλῃ διὰ χρόνου τὸ γῄδιον.
</p></sp></div2></div1></body></text></TEI.2>