<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="868" unit="card" /></p></sp></div2>
<div2 type="iambics" org="uniform" sample="complete">
<sp>
<speaker>Οἰκέτης</speaker><p>
<lb />ἡ παῖς λέλουται καὶ τὰ τῆς πυγῆς καλά:
<lb />ὁ πλακοῦς πέπεπται, σησαμῆ ξυμπλάττεται.
<lb rend="displayNum" n="870" />καὶ τἄλλ᾽ ἁπαξάπαντα: τοῦ πέους δὲ δεῖ.</p></sp>
<sp>
<speaker>Τρυγαῖος</speaker><p>
<lb />ἴθι νυν ἀποδῶμεν τήνδε τὴν Θεωρίαν
<lb />ἀνύσαντε τῇ βουλῇ.</p></sp>
<sp>
<speaker>Οἰκέτης</speaker><p>
τίς αὑτηί;</p></sp>
<sp>
<speaker>Τρυγαῖος</speaker><p>
τί φῄς;
<lb />αὕτη Θεωρία 'στίν.</p></sp>
<sp>
<speaker>Οἰκέτης</speaker><p>
ἣν ἡμεῖς ποτε
<lb />ἐπαίομεν Βραυρωνάδ᾽ ὑποπεπωκότες;</p></sp>
<sp>
<speaker>Τρυγαῖος</speaker><p>
<lb rend="displayNum" n="875" />σάφ᾽ ἴσθι, κἀλήφθη γε μόλις.</p></sp>
<sp>
<speaker>Οἰκέτης</speaker><p>
ὦ δέσποτα
<lb />ὅσην ἔχει τὴν πρωκτοπεντετηρίδα.</p></sp>
<sp>
<speaker>Τρυγαῖος</speaker><p>
<lb />εἶεν, τίς ἐσθ᾽ ὑμῶν δίκαιος, τίς ποτε;
<lb />τίς διαφυλάξει τήνδε τῇ βουλῇ λαβών;
<lb />οὗτος τί περιγράφεις;</p></sp>
<sp>
<speaker>Οἰκέτης</speaker><p>
τὸ δεῖν᾽ εἰς Ἴσθμια
<lb rend="displayNum" n="880" />σκηνὴν ἐμαυτοῦ τῷ πέει καταλαμβάνω.</p></sp>
<sp>
<speaker>Τρυγαῖος</speaker><p>
<lb />οὔπω λέγεθ᾽ ὑμεῖς τίς ὁ φυλάξων. δεῦρο σύ:
<lb />καταθήσομαι γὰρ αὐτὸς ἐς μέσους ἄγων.</p></sp>
<sp>
<speaker>Οἰκέτης</speaker><p>
<lb />ἐκεινοσὶ νεύει.</p></sp>
<sp>
<speaker>Τρυγαῖος</speaker><p>
τίς;</p></sp>
<sp>
<speaker>Οἰκέτης</speaker><p>
ὅστις; Ἀριφράδης,
<lb />ἄγειν παρ᾽ αὑτὸν ἀντιβολῶν.</p></sp>
<sp>
<speaker>Τρυγαῖος</speaker><p>
ἀλλ᾽ ὦ μέλε
<lb rend="displayNum" n="885" />τὸν ζωμὸν αὐτῆς προσπεσὼν ἐκλάψεται.
<lb />ἄγε δὴ σὺ κατάθου πρῶτα τὰ σκεύη χαμαί.
<lb />βουλή, πρυτάνεις, ὁρᾶτε τὴν Θεωρίαν.
<lb />σκέψασθ᾽ ὅσ᾽ ὑμῖν ἀγαθὰ παραδώσω φέρων,
<lb />ὥστ᾽ εὐθέως ἄραντας ὑμᾶς τὼ σκέλει
<lb rend="displayNum" n="890" />ταύτης μετέωρα καταγαγεῖν ἀνάρρυσιν.
<lb />τουτὶ δ᾽ ὁρᾶτ᾽ ὀπτάνιον ἡμῖν ὡς καλόν.</p></sp>
<sp>
<speaker>Οἰκέτης</speaker><p>
<lb />διὰ ταῦτα καὶ κεκάπνικ᾽ ἄρ᾽: ἐνταυθοῖ γὰρ <add>οὖν</add>
<lb />πρὸ τοῦ πολέμου τὰ λάσανα τῇ βουλῇ ποτ᾽ ἦν.</p></sp>
<sp>
<speaker>Τρυγαῖος</speaker><p>
<lb />ἔπειτ᾽ ἀγῶνά γ᾽ εὐθὺς ἐξέσται ποιεῖν
<lb rend="displayNum" n="895" />ταύτην ἔχουσιν αὔριον καλὸν πάνυ,
<lb />ἐπὶ γῆς παλαίειν, τετραποδηδὸν ἑστάναι,
<lb />πλαγίαν καταβάλλειν, ἐς γόνατα κύβδ᾽ ἑστάναι,
<lb />καὶ παγκράτιόν γ᾽ ὑπαλειψαμένοις νεανικῶς
<lb />παίειν ὀρύττειν πὺξ ὁμοῦ καὶ τῷ πέει:
<lb rend="displayNum" n="900" />τρίτῃ δὲ μετὰ ταῦθ᾽ ἱπποδρομίαν ἄξετε,
<lb />ἵνα δὴ κέλης κέλητα παρακελητιεῖ,
<lb />ἅρματα δ᾽ ἐπ᾽ ἀλλήλοισιν ἀνατετραμμένα
<lb />φυσῶντα καὶ πνέοντα προσκινήσεται:
<lb />ἕτεροι δὲ κείσονταί γ᾽ ἀπεψωλημένοι
<lb rend="displayNum" n="905" />περὶ ταῖσι καμπαῖς ἡνίοχοι πεπτωκότες.
<lb />ἀλλ᾽ ὦ πρυτάνεις δέχεσθε τὴν Θεωρίαν.
<lb />θέασ᾽ ὡς προθύμως ὁ πρύτανις παρεδέξατο.
<lb />ἀλλ᾽ οὐκ ἂν εἴ τι προῖκα προσαγαγεῖν σ᾽ ἔδει,
<lb />ἀλλ᾽ ηὗρον ἄν σ᾽ ὑπέχοντα τὴν ἐκεχειρίαν.
</p></sp></div2></div1></body></text></TEI.2>