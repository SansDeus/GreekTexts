<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="974" unit="card" /></p></sp></div2>
<div2 type="anapests" org="uniform" sample="complete">
<sp>
<speaker>Τρυγαῖος</speaker><p>
<lb />ὦ σεμνοτάτη βασίλεια θεὰ
<lb rend="displayNum" n="975" />πότνι᾽ Εἰρήνη,
<lb />δέσποινα χορῶν, δέσποινα γάμων,
<lb />δέξαι θυσίαν τὴν ἡμετέραν.</p></sp>
<sp>
<speaker>Χορός</speaker><p>
<lb />δέξαι δῆτ᾽ ὦ πολυτιμήτη
<lb />νὴ Δία, καὶ μὴ ποίει γ᾽ ἅπερ αἱ
<lb rend="displayNum" n="980" />μοιχευόμεναι δρῶσι γυναῖκες.
<lb />καὶ γὰρ ἐκεῖναι παρακλίνασαι
<lb />τῆς αὐλείας παρακύπτουσιν,
<lb />κἄν τις προσέχῃ τὸν νοῦν αὐταῖς
<lb />ἀναχωροῦσιν,
<lb rend="displayNum" n="985" />κᾆτ᾽ ἢν ἀπίῃ παρακύπτουσιν.
<lb />τούτων σὺ ποίει μηδὲν ἔθ᾽ ἡμᾶς.</p></sp>
<sp>
<speaker>Τρυγαῖος</speaker><p>
<lb />μὰ Δί᾽ ἀλλ᾽ ἀπόφηνον ὅλην σαυτὴν
<lb />γενναιοπρεπῶς τοῖσιν ἐρασταῖς
<lb />ἡμῖν, οἵ σου τρυχόμεθ᾽ ἤδη
<lb rend="displayNum" n="990" />τρία καὶ δέκ᾽ ἔτη,
<lb />λῦσον δὲ μάχας καὶ κορκορυγάς,
<lb />ἵνα Λυσιμάχην σε καλῶμεν.
<lb />παῦσον δ᾽ ἡμῶν τὰς ὑπονοίας
<lb />τὰς περικόμψους,
<lb rend="displayNum" n="995" />αἷς στωμυλλόμεθ᾽ εἰς ἀλλήλους:
<lb />μεῖξον δ᾽ ἡμᾶς τοὺς Ἕλληνας
<lb />πάλιν ἐξ ἀρχῆς
<lb />φιλίας χυλῷ καὶ συγγνώμῃ
<lb />τινὶ πρᾳοτέρᾳ κέρασον τὸν νοῦν:
<lb />καὶ τὴν ἀγορὰν ἡμῖν ἀγαθῶν
<lb rend="displayNum" n="1000" />ἐμπλησθῆναι, μεγάλων σκορόδων,
<lb />σικύων πρῴων, μήλων, ῥοιῶν.
<lb />δούλοισι χλανισκιδίων μικρῶν:
<lb />κἀκ Βοιωτῶν γε φέροντας ἰδεῖν
<lb />χῆνας νήττας φάττας τροχίλους:
<lb rend="displayNum" n="1005" />καὶ Κωπᾴδων ἐλθεῖν σπυρίδας,
<lb />καὶ περὶ ταύτας ἡμᾶς ἁθρόους
<lb />ὀψωνοῦντας τυρβάζεσθαι
<lb />Μορύχῳ Τελέᾳ Γλαυκέτῃ, ἄλλοις
<lb />τένθαις πολλοῖς: κᾆτα Μελάνθιον
<lb rend="displayNum" n="1010" />ἥκειν ὕστερον ἐς τὴν ἀγοράν,
<lb />τὰς δὲ πεπρᾶσθαι, τὸν δ᾽ ὀτοτύζειν,
<lb />εἶτα μονῳδεῖν ἐκ Μηδείας,
<lb /><q direct="unspecified">ὀλόμαν ὀλόμαν, ἀποχηρωθεὶς
<lb />τᾶς ἐν τεύτλοισι λοχευομένας:</q>
<lb rend="displayNum" n="1015" />τοὺς δ᾽ ἀνθρώπους ἐπιχαίρειν.</p></sp></div2></div1></body></text></TEI.2>