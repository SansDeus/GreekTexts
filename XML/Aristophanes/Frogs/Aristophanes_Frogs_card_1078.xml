<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="Antepirrheme" org="uniform" sample="complete"><sp><p><milestone ed="p" n="1078" unit="card" /></p></sp></div2>
<div2 type="Antipnigos" org="uniform" sample="complete">
<sp><speaker>Αἰσχύλος</speaker><p>
<lb />ποίων δὲ κακῶν οὐκ αἴτιός ἐστ᾽;
<lb />οὐ προαγωγοὺς κατέδειξ᾽ οὗτος,
<lb rend="displayNum" n="1080" />καὶ τικτούσας ἐν τοῖς ἱεροῖς,
<lb />καὶ μιγνυμένας τοῖσιν ἀδελφοῖς,
<lb />καὶ φασκούσας οὐ ζῆν τὸ ζῆν;
<lb />κᾆτ᾽ ἐκ τούτων ἡ πόλις ἡμῶν
<lb />ὑπογραμματέων ἀνεμεστώθη
<lb rend="displayNum" n="1085" />καὶ βωμολόχων δημοπιθήκων
<lb />ἐξαπατώντων τὸν δῆμον ἀεί,
<lb />λαμπάδα δ᾽ οὐδεὶς οἷός τε φέρειν
<lb />ὑπ᾽ ἀγυμνασίας ἔτι νυνί.</p></sp>
<sp><speaker>Διόνυσος</speaker><p>
<lb />μὰ Δί᾽ οὐ δῆθ᾽, ὥστ᾽ ἐπαφαυάνθην
<lb rend="displayNum" n="1090" />Παναθηναίοισι γελῶν, ὅτε δὴ
<lb />βραδὺς ἄνθρωπός τις ἔθει κύψας
<lb />λευκὸς πίων ὑπολειπόμενος
<lb />καὶ δεινὰ ποιῶν: κᾆθ᾽ οἱ Κεραμῆς
<lb />ἐν ταῖσι πύλαις παίουσ᾽ αὐτοῦ
<lb rend="displayNum" n="1095" />γαστέρα πλευρὰς λαγόνας πυγήν,
<lb />ὁ δὲ τυπτόμενος ταῖσι πλατείαις
<lb />ὑποπερδόμενος
<lb />φυσῶν τὴν λαμπάδ᾽ ἔφευγεν.</p></sp></div2></div1></body></text></TEI.2>