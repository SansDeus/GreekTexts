<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="89" unit="card" /></p></sp>
<sp>
<speaker>Ἡρακλῆς</speaker><p>
<lb />οὔκουν ἕτερ᾽ ἔστ᾽ ἐνταῦθα μειρακύλλια
<lb rend="displayNum" n="90" />τραγῳδίας ποιοῦντα πλεῖν ἢ μύρια,
<lb />Εὐριπίδου πλεῖν ἢ σταδίῳ λαλίστερα.</p></sp>
<sp>
<speaker>Διόνυσος</speaker><p>
<lb />ἐπιφυλλίδες ταῦτ᾽ ἐστὶ καὶ στωμύλματα,
<lb />χελιδόνων μουσεῖα, λωβηταὶ τέχνης,
<lb />ἃ φροῦδα θᾶττον, ἢν μόνον χορὸν λάβῃ,
<lb rend="displayNum" n="95" />ἅπαξ προσουρήσαντα τῇ τραγῳδίᾳ.
<lb />γόνιμον δὲ ποιητὴν ἂν οὐχ εὕροις ἔτι
<lb />ζητῶν ἄν, ὅστις ῥῆμα γενναῖον λάκοι.</p></sp>
<sp>
<speaker>Ἡρακλῆς</speaker><p>
<lb />πῶς γόνιμον;</p></sp>
<sp>
<speaker>Διόνυσος</speaker><p>
ὡδὶ γόνιμον, ὅστις φθέγξεται
<lb />τοιουτονί τι παρακεκινδυνευμένον,
<lb rend="displayNum" n="100" />αἰθέρα Διὸς δωμάτιον, ἢ χρόνου πόδα,
<lb />ἢ φρένα μὲν οὐκ ἐθέλουσαν ὀμόσαι καθ᾽ ἱερῶν,
<lb />γλῶτταν δ᾽ ἐπιορκήσασαν ἰδίᾳ τῆς φρενός.</p></sp>
<sp>
<speaker>Ἡρακλῆς</speaker><p>
<lb />σὲ δὲ ταῦτ᾽ ἀρέσκει;</p></sp>
<sp>
<speaker>Διόνυσος</speaker><p>
μἀλλὰ πλεῖν ἢ μαίνομαι.</p></sp>
<sp>
<speaker>Ἡρακλῆς</speaker><p>
<lb />ἦ μὴν κόβαλά γ᾽ ἐστίν, ὡς καὶ σοὶ δοκεῖ.</p></sp>
<sp>
<speaker>Διόνυσος</speaker><p>
<lb rend="displayNum" n="105" />μὴ τὸν ἐμὸν οἴκει νοῦν: ἔχεις γὰρ οἰκίαν.</p></sp>
<sp>
<speaker>Ἡρακλῆς</speaker><p>
<lb />καὶ μὴν ἀτεχνῶς γε παμπόνηρα φαίνεται.</p></sp>
<sp>
<speaker>Διόνυσος</speaker><p>
<lb />δειπνεῖν με δίδασκε.</p></sp>
<sp>
<speaker>Ξανθίας</speaker><p>
περὶ ἐμοῦ δ᾽ οὐδεὶς λόγος.</p></sp>
<sp>
<speaker>Διόνυσος</speaker><p>
<lb />ἀλλ᾽ ὦνπερ ἕνεκα τήνδε τὴν σκευὴν ἔχων
<lb />ἦλθον κατὰ σὴν μίμησιν, ἵνα μοι τοὺς ξένους
<lb rend="displayNum" n="110" />τοὺς σοὺς φράσειας, εἰ δεοίμην, οἷσι σὺ
<lb />ἐχρῶ τόθ᾽, ἡνίκ᾽ ἐπὶ τὸν Κέρβερον,
<lb />τούτους φράσον μοι, λιμένας ἀρτοπώλια
<lb />πορνεῖ᾽ ἀναπαύλας ἐκτροπὰς κρήνας ὁδοὺς
<lb />πόλεις διαίτας πανδοκευτρίας, ὅπου
<lb />κόρεις ὀλίγιστοι.</p></sp>
<sp>
<speaker>Ξανθίας</speaker><p>
περὶ ἐμοῦ δ᾽ οὐδεὶς λόγος.</p></sp></div1></body></text></TEI.2>