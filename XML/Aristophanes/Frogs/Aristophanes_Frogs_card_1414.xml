<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="trochees" org="uniform" sample="complete"><sp><p><milestone ed="p" n="1414" unit="card" /></p></sp>
<sp>
<speaker>Πλούτων</speaker><p>
<lb />οὐδὲν ἄρα πράξεις ὧνπερ ἦλθες οὕνεκα;</p></sp>
<sp>
<speaker>Διόνυσος</speaker><p>
<lb rend="displayNum" n="1415" />ἐὰν δὲ κρίνω;</p></sp>
<sp>
<speaker>Πλούτων</speaker><p>
τὸν ἕτερον λαβὼν ἄπει,
<lb />ὁπότερον ἂν κρίνῃς, ἵν᾽ ἔλθῃς μὴ μάτην.</p></sp>
<sp>
<speaker>Διόνυσος</speaker><p>
<lb />εὐδαιμονοίης. φέρε πύθεσθέ μου ταδί.
<lb />ἐγὼ κατῆλθον ἐπὶ ποιητήν. τοῦ χάριν;
<lb />ἵν᾽ ἡ πόλις σωθεῖσα τοὺς χοροὺς ἄγῃ.
<lb rend="displayNum" n="1420" />ὁπότερος οὖν ἂν τῇ πόλει παραινέσῃ
<lb />μᾶλλόν τι χρηστόν, τοῦτον ἄξειν μοι δοκῶ.
<lb />πρῶτον μὲν οὖν περὶ Ἀλκιβιάδου τίν᾽ ἔχετον
<lb />γνώμην ἑκάτερος; ἡ πόλις γὰρ δυστοκεῖ.</p></sp>
<sp>
<speaker>Εὐριπίδης</speaker><p>
<lb />ἔχει δὲ περὶ αὐτοῦ τίνα γνώμην;</p></sp>
<sp>
<speaker>Διόνυσος</speaker><p>
τίνα;
<lb rend="displayNum" n="1425" />ποθεῖ μέν, ἐχθαίρει δέ, βούλεται δ᾽ ἔχειν.
<lb />ἀλλ᾽ ὅ τι νοεῖτον εἴπατον τούτου πέρι.</p></sp>
<sp>
<speaker>Εὐριπίδης</speaker><p>
<lb />μισῶ πολίτην, ὅστις ὠφελεῖν πάτραν
<lb />βραδὺς πέφυκε μεγάλα δὲ βλάπτειν ταχύς,
<lb />καὶ πόριμον αὑτῷ τῇ πόλει δ᾽ ἀμήχανον.</p></sp>
<sp>
<speaker>Διόνυσος</speaker><p>
<lb rend="displayNum" n="1430" />εὖ γ᾽ ὦ Πόσειδον: σὺ δὲ τίνα γνώμην ἔχεις;</p></sp>
<sp>
<speaker>Δις.</speaker><p>
<lb />οὐ χρὴ λέοντος σκύμνον ἐν πόλει τρέφειν,
<lb /><del status="unremarkable">μάλιστα μὲν λέοντα μὴ ν᾽ πόλει τρέφειν,</del>
<lb />ἢν δ᾽ ἐκτραφῇ τις, τοῖς τρόποις ὑπηρετεῖν.</p></sp>
<sp>
<speaker>Διόνυσος</speaker><p>
<lb />νὴ τὸν Δία τὸν σωτῆρα δυσκρίτως γ᾽ ἔχω:
<lb />ὁ μὲν σοφῶς γὰρ εἶπεν, ὁ δ᾽ ἕτερος σαφῶς.
<lb rend="displayNum" n="1435" />ἀλλ᾽ ἔτι μίαν γνώμην ἑκάτερος εἴπατον
<lb />περὶ τῆς πόλεως ἥντιν᾽ ἔχετον σωτηρίαν.</p></sp>
<sp>
<speaker>Εὐριπίδης</speaker><p>
<lb />εἴ τις πτερώσας Κλεόκριτον Κινησίᾳ,
<lb />αἴροιεν αὖραι πελαγίαν ὑπὲρ πλάκα.</p></sp>
<sp>
<speaker>Διόνυσος</speaker><p>
<lb />γέλοιον ἂν φαίνοιτο: νοῦν δ᾽ ἔχει τίνα;</p></sp>
<sp>
<speaker>Εὐριπίδης</speaker><p>
<lb rend="displayNum" n="1440" />εἰ ναυμαχοῖεν κᾆτ᾽ ἔχοντες ὀξίδας
<lb />ῥαίνοιεν ἐς τὰ βλέφαρα τῶν ἐναντίων.
<lb />ἐγὼ μὲν οἶδα καὶ θέλω φράζειν.</p></sp>
<sp>
<speaker>Διόνυσος</speaker><p>
λέγε.</p></sp>
<sp>
<speaker>Εὐριπίδης</speaker><p>
<lb />ὅταν τὰ νῦν ἄπιστα πίσθ᾽ ἡγώμεθα,
<lb />τὰ δ᾽ ὄντα πίστ᾽ ἄπιστα.</p></sp>
<sp>
<speaker>Διόνυσος</speaker><p>
πῶς; οὐ μανθάνω.
<lb rend="displayNum" n="1445" />ἀμαθέστερόν πως εἰπὲ καὶ σαφέστερον.</p></sp>
<sp>
<speaker>Εὐριπίδης</speaker><p>
<lb />εἰ τῶν πολιτῶν οἷσι νῦν πιστεύομεν,
<lb />τούτοις ἀπιστήσαιμεν, οἷς δ᾽ οὐ χρώμεθα,
<lb />τούτοισι χρησαίμεσθ᾽, ἴσως σωθεῖμεν ἄν.
<lb />εἰ νῦν γε δυστυχοῦμεν ἐν τούτοισι, πῶς
<lb rend="displayNum" n="1450" />τἀναντί᾽ <add>ἂν</add> πράττοντες οὐ σῳζοίμεθ᾽ ἄν;</p></sp>
<sp>
<speaker>Διόνυσος</speaker><p>
<lb />εὖ γ᾽ ὦ Παλάμηδες, ὦ σοφωτάτη φύσις.
<lb />ταυτὶ πότερ᾽ αὐτὸς ηὗρες ἢ Κηφισοφῶν;</p></sp>
<sp>
<speaker>Εὐριπίδης</speaker><p>
<lb />ἐγὼ μόνος: τὰς δ᾽ ὀξίδας Κηφισοφῶν.
<lb />τί δαὶ σύ; τί λέγεις;</p></sp>
<sp>
<speaker>Αἰσχύλος</speaker><p>
τὴν πόλιν νῦν μοι φράσον
<lb />πρῶτον τίσι χρῆται: πότερα τοῖς χρηστοῖς;</p></sp>
<sp>
<speaker>Διόνυσος</speaker><p>
πόθεν;
<lb rend="displayNum" n="1456" />μισεῖ κάκιστα.</p></sp>
<sp>
<speaker>Αἰσχύλος</speaker><p>
τοῖς πονηροῖς δ᾽ ἥδεται;</p></sp>
<sp>
<speaker>Διόνυσος</speaker><p>
<lb />οὐ δῆτ᾽ ἐκείνη γ᾽, ἀλλὰ χρῆται πρὸς βίαν.</p></sp>
<sp>
<speaker>Αἰσχύλος</speaker><p>
<lb />πῶς οὖν τις ἂν σώσειε τοιαύτην πόλιν,
<lb />ᾗ μήτε χλαῖνα μήτε σισύρα συμφέρει;</p></sp></div2></div1></body></text></TEI.2>