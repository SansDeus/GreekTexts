<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="strophe" n="4" org="uniform" sample="complete"><sp><p><milestone ed="p" n="830" unit="card" /></p></sp></div2></div1>
<div1 type="Lyric-Scene" org="uniform" sample="complete">
<sp>
<speaker>Εὐριπίδης</speaker><p>
<lb rend="displayNum" n="830" />οὐκ ἂν μεθείμην τοῦ θρόνου, μὴ νουθέτει.
<lb />κρείττων γὰρ εἶναί φημι τούτου τὴν τέχνην.</p></sp>
<sp>
<speaker>Διόνυσος</speaker><p>
<lb />Αἰσχύλε τί σιγᾷς; αἰσθάνει γὰρ τοῦ λόγου.</p></sp>
<sp>
<speaker>Εὐριπίδης</speaker><p>
<lb />ἀποσεμνυνεῖται πρῶτον, ἅπερ ἑκάστοτε
<lb />ἐν ταῖς τραγῳδίαισιν ἐτερατεύετο.</p></sp>
<sp>
<speaker>Διόνυσος</speaker><p>
<lb rend="displayNum" n="835" />ὦ δαιμόνι᾽ ἀνδρῶν μὴ μεγάλα λίαν λέγε.</p></sp>
<sp>
<speaker>Εὐριπίδης</speaker><p>
<lb />ἐγᾦδα τοῦτον καὶ διέσκεμμαι πάλαι,
<lb />ἄνθρωπον ἀγριοποιὸν αὐθαδόστομον,
<lb />ἔχοντ᾽ ἀχάλινον ἀκρατὲς ἀπύλωτον στόμα,
<lb />ἀπεριλάλητον κομποφακελορρήμονα.</p></sp>
<sp>
<speaker>Αἰσχύλος</speaker><p>
<lb rend="displayNum" n="840" />ἄληθες ὦ παῖ τῆς ἀρουραίας θεοῦ;
<lb />σὺ δή με ταῦτ᾽ ὦ στωμυλιοσυλλεκτάδη
<lb />καὶ πτωχοποιὲ καὶ ῥακιοσυρραπτάδη;
<lb />ἀλλ᾽ οὔ τι χαίρων αὔτ᾽ ἐρεῖς.</p></sp>
<sp>
<speaker>Διόνυσος</speaker><p>
παῦ᾽ Αἰσχύλε,
<lb />καὶ μὴ πρὸς ὀργὴν σπλάγχνα θερμήνῃς κότῳ.</p></sp>
<sp>
<speaker>Αἰσχύλος</speaker><p>
<lb rend="displayNum" n="845" />οὐ δῆτα πρίν γ᾽ ἂν τοῦτον ἀποφήνω σαφῶς
<lb />τὸν χωλοποιὸν οἷος ὢν θρασύνεται.</p></sp>
<sp>
<speaker>Διόνυσος</speaker><p>
<lb />ἄρν᾽ ἄρνα μέλανα παῖδες ἐξενέγκατε:
<lb />τυφὼς γὰρ ἐκβαίνειν παρασκευάζεται.</p></sp>
<sp>
<speaker>Αἰσχύλος</speaker><p>
<lb />ὦ Κρητικὰς μὲν συλλέγων μονῳδίας,
<lb rend="displayNum" n="850" />γάμους δ᾽ ἀνοσίους ἐσφέρων ἐς τὴν τέχνην.</p></sp>
<sp>
<speaker>Διόνυσος</speaker><p>
<lb />ἐπίσχες οὗτος ὦ πολυτίμητ᾽ Αἰσχύλε.
<lb />ἀπὸ τῶν χαλαζῶν δ᾽ ὦ πόνηρ᾽ Εὐριπίδη
<lb />ἄναγε σεαυτὸν ἐκποδών, εἰ σωφρονεῖς,
<lb />ἵνα μὴ κεφαλαίῳ τὸν κρόταφόν σου ῥήματι
<lb rend="displayNum" n="855" />θενὼν ὑπ᾽ ὀργῆς ἐκχέῃ τὸν Τήλεφον:
<lb />σὺ δὲ μὴ πρὸς ὀργὴν Αἰσχύλ᾽ ἀλλὰ πρᾳόνως
<lb />ἔλεγχ᾽ ἐλέγχου: λοιδορεῖσθαι δ᾽ οὐ πρέπει
<lb />ἄνδρας ποιητὰς ὥσπερ ἀρτοπώλιδας.
<lb />σὺ δ᾽ εὐθὺς ὥσπερ πρῖνος ἐμπρησθεὶς βοᾷς.</p></sp></div1></body></text></TEI.2>