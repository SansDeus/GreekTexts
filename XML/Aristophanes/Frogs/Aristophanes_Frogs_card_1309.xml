<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1309" unit="card" /></p></sp></div2>
<div2 type="lyric" org="uniform" sample="complete">
<sp>
<speaker>Αἰσχύλος</speaker><p>
<lb />ἀλκυόνες, αἳ παρ᾽ ἀενάοις θαλάσσης
<lb rend="displayNum" n="1310" />κύμασι στωμύλλετε,
<lb />τέγγουσαι νοτίοις πτερῶν
<lb />ῥανίσι χρόα δροσιζόμεναι:
<lb />αἵ θ᾽ ὑπωρόφιοι κατὰ γωνίας
<lb />εἱειειειλίσσετε δακτύλοις φάλαγγες
<lb rend="displayNum" n="1315" />ἱστόπονα πηνίσματα,
<lb />κερκίδος ἀοιδοῦ μελέτας,
<lb />ἵν᾽ ὁ φίλαυλος ἔπαλλε δελφὶς
<lb />πρῴραις κυανεμβόλοις
<lb />μαντεῖα καὶ σταδίους,
<lb rend="displayNum" n="1320" />οἰνάνθας γάνος ἀμπέλου,
<lb />βότρυος ἕλικα παυσίπονον.
<lb />περίβαλλ᾽ ὦ τέκνον ὠλένας.
<lb />ὁρᾷς τὸν πόδα τοῦτον;</p></sp></div2>
<div2 type="lyric" org="uniform" sample="complete">
<sp>
<speaker>Διόνυσος</speaker><p>
ὁρῶ.</p></sp></div2>
<div2 type="lyric" org="uniform" sample="complete">
<sp>
<speaker>Αἰσχύλος</speaker><p>
<lb />τί δαί; τοῦτον ὁρᾷς;</p></sp></div2>
<div2 type="lyric" org="uniform" sample="complete">
<sp>
<speaker>Διόνυσος</speaker><p>
ὁρῶ.</p></sp></div2>
<div2 type="lyric" org="uniform" sample="complete">
<sp>
<speaker>Αἰσχύλος</speaker><p>
<lb rend="displayNum" n="1325" />τοιαυτὶ μέντοι σὺ ποιῶν
<lb />τολμᾷς τἀμὰ μέλη ψέγειν,
<lb />ἀνὰ τὸ δωδεκαμήχανον
<lb />Κυρήνης μελοποιῶν;
<lb />τὰ μὲν μέλη σου ταῦτα: βούλομαι δ᾽ ἔτι
<lb rend="displayNum" n="1330" />τὸν τῶν μονῳδιῶν διεξελθεῖν τρόπον.
<lb />ὦ νυκτὸς κελαινοφαὴς
<lb />ὄρφνα, τίνα μοι
<lb />δύστανον ὄνειρον
<lb />πέμπεις ἐξ ἀφανοῦς,
<lb />Ἀίδα πρόμολον,
<lb />ψυχὰν ἄψυχον ἔχοντα,
<lb rend="displayNum" n="1335" />μελαίνας Νυκτὸς παῖδα,
<lb />φρικώδη δεινὰν ὄψιν,
<lb />μελανονεκυείμονα,
<lb />φόνια φόνια δερκόμενον,
<lb />μεγάλους ὄνυχας ἔχοντα.
<lb />ἀλλά μοι ἀμφίπολοι λύχνον ἅψατε
<lb />κάλπισί τ᾽ ἐκ ποταμῶν δρόσον ἄρατε, θέρμετε δ᾽ ὕδωρ,
<lb rend="displayNum" n="1340" />ὡς ἂν θεῖον ὄνειρον ἀποκλύσω.
<lb />ἰὼ πόντιε δαῖμον,
<lb />τοῦτ᾽ ἐκεῖν᾽: ἰὼ ξύνοικοι,
<lb />τάδε τέρα θεάσασθε.
<lb />τὸν ἀλεκτρυόνα μου συναρπάσασα
<lb />φρούδη Γλύκη.
<lb />Νύμφαι ὀρεσσίγονοι.
<lb rend="displayNum" n="1345" />ὦ Μανία ξύλλαβε.
<lb />ἐγὼ δ᾽ ἁ τάλαινα προσέχουσ᾽ ἔτυχον
<lb />ἐμαυτῆς ἔργοισι,
<lb />λίνου μεστὸν ἄτρακτον
<lb />εἱειειειλίσσουσα χεροῖν
<lb />κλωστῆρα ποιοῦσ᾽, ὅπως
<lb rend="displayNum" n="1350" />κνεφαῖος εἰς ἀγορὰν
<lb />φέρουσ᾽ ἀποδοίμαν:
<lb />ὁ δ᾽ ἀνέπτατ᾽ ἀνέπτατ᾽ ἐς αἰθέρα
<lb />κουφοτάταις πτερύγων ἀκμαῖς:
<lb />ἐμοὶ δ᾽ ἄχε᾽ ἄχεα κατέλιπε,
<lb />δάκρυα δάκρυά τ᾽ ἀπ᾽ ὀμμάτων
<lb rend="displayNum" n="1355" />ἔβαλον ἔβαλον ἁ τλάμων.
<lb />ἀλλ᾽ ὦ Κρῆτες, Ἴδας τέκνα,
<lb />τὰ τόξα λαβόντες ἐπαμύνατε,
<lb />τὰ κῶλά τ᾽ ἀμπάλλετε κυκλούμενοι τὴν οἰκίαν.
<lb />ἅμα δὲ Δίκτυννα παῖς Ἄρτεμις καλὰ
<lb rend="displayNum" n="1360" />τὰς κυνίσκας ἔχουσ᾽ ἐλθέτω διὰ δόμων πανταχῇ,
<lb />σὺ δ᾽ ὦ Διὸς διπύρους ἀνέχουσα
<lb />λαμπάδας ὀξυτάτας χεροῖν Ἑκάτα παράφηνον
<lb />ἐς Γλύκης, ὅπως ἂν
<lb />εἰσελθοῦσα φωράσω.</p></sp>
<sp>
<speaker>Διόνυσος</speaker><p>
<lb />παύσασθον ἤδη τῶν μελῶν.</p></sp>
<sp>
<speaker>Αἰσχύλος</speaker><p>
κἄμοιγ᾽ ἅλις.
<lb rend="displayNum" n="1365" />ἐπὶ τὸν σταθμὸν γὰρ αὐτὸν ἀγαγεῖν βούλομαι,
<lb />ὅπερ ἐξελέγξει τὴν ποίησιν νῷν μόνον.
<lb />τὸ γὰρ βάρος νὼ βασανιεῖ τῶν ῥημάτων.</p></sp>
<sp>
<speaker>Διόνυσος</speaker><p>
<lb />ἴτε δεῦρό νυν, εἴπερ γε δεῖ καὶ τοῦτό με
<lb />ἀνδρῶν ποιητῶν τυροπωλῆσαι τέχνην.</p></sp></div2></div1></body></text></TEI.2>