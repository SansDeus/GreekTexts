<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="Epirrheme" org="uniform" sample="complete"><sp><p><milestone ed="p" n="937" unit="card" /></p></sp>
<sp><speaker>Εὐριπίδης</speaker><p>
<lb />οὐχ ἱππαλεκτρυόνας μὰ Δί᾽ οὐδὲ τραγελάφους, ἅπερ σύ,
<lb />ἃν τοῖσι παραπετάσμασιν τοῖς Μηδικοῖς γράφουσιν:
<lb />ἀλλ᾽ ὡς παρέλαβον τὴν τέχνην παρὰ σοῦ τὸ πρῶτον εὐθὺς
<lb rend="displayNum" n="940" />οἰδοῦσαν ὑπὸ κομπασμάτων καὶ ῥημάτων ἐπαχθῶν,
<lb />ἴσχνανα μὲν πρώτιστον αὐτὴν καὶ τὸ βάρος ἀφεῖλον
<lb />ἐπυλλίοις καὶ περιπάτοις καὶ τευτλίοισι λευκοῖς,
<lb />χυλὸν διδοὺς στωμυλμάτων ἀπὸ βιβλίων ἀπηθῶν:
<lb />εἶτ᾽ ἀνέτρεφον μονῳδίαις—</p></sp>
<sp><speaker>Διόνυσος</speaker><p>
Κηφισοφῶντα μιγνύς.</p></sp>
<sp><speaker>Εὐριπίδης</speaker><p>
<lb rend="displayNum" n="945" />εἶτ᾽ οὐκ ἐλήρουν ὅ τι τύχοιμ᾽ οὐδ᾽ ἐμπεσὼν ἔφυρον,
<lb />ἀλλ᾽ οὑξιὼν πρώτιστα μέν μοι τὸ γένος εἶπ᾽ ἂν εὐθὺς
<lb />τοῦ δράματος.</p></sp>
<sp><speaker>Διόνυσος</speaker><p>
κρεῖττον γὰρ ἦν σοι νὴ Δί᾽ ἢ τὸ σαυτοῦ.</p></sp>
<sp><speaker>Εὐριπίδης</speaker><p>
<lb />ἔπειτ᾽ ἀπὸ τῶν πρώτων ἐπῶν οὐδὲν παρῆκ᾽ ἂν ἀργόν,
<lb />ἀλλ᾽ ἔλεγεν ἡ γυνή τέ μοι χὠ δοῦλος οὐδὲν ἧττον,
<lb rend="displayNum" n="950" />χὠ δεσπότης χἠ παρθένος χἠ γραῦς ἄν.</p></sp>
<sp><speaker>Αἰσχύλος</speaker><p>
εἶτα δῆτα
<lb />οὐκ ἀποθανεῖν σε ταῦτ᾽ ἐχρῆν τολμῶντα;</p></sp>
<sp><speaker>Εὐριπίδης</speaker><p>
μὰ τὸν Ἀπόλλω:
<lb />δημοκρατικὸν γὰρ αὔτ᾽ ἔδρων.</p></sp>
<sp><speaker>Διόνυσος</speaker><p>
τοῦτο μὲν ἔασον ὦ τᾶν.
<lb />οὐ σοὶ γάρ ἐστι περίπατος κάλλιστα περί γε τούτου.</p></sp>
<sp><speaker>Εὐριπίδης</speaker><p>
<lb />ἔπειτα τουτουσὶ λαλεῖν ἐδίδαξα—</p></sp>
<sp><speaker>Αἰσχύλος</speaker><p>
φημὶ κἀγώ.
<lb rend="displayNum" n="955" />ὡς πρὶν διδάξαι γ᾽ ὤφελες μέσος διαρραγῆναι.</p></sp>
<sp><speaker>Εὐριπίδης</speaker><p>
<lb />λεπτῶν τε κανόνων ἐσβολὰς ἐπῶν τε γωνιασμούς,
<lb />νοεῖν ὁρᾶν ξυνιέναι στρέφειν ἐρᾶν τεχνάζειν,
<lb />κάχ᾽ ὑποτοπεῖσθαι, περινοεῖν ἅπαντα—</p></sp>
<sp><speaker>Αἰσχύλος</speaker><p>
φημὶ κἀγώ.</p></sp>
<sp><speaker>Εὐριπίδης</speaker><p>
<lb />οἰκεῖα πράγματ᾽ εἰσάγων, οἷς χρώμεθ᾽, οἷς ξύνεσμεν,
<lb rend="displayNum" n="960" />ἐξ ὧν γ᾽ ἂν ἐξηλεγχόμην: ξυνειδότες γὰρ οὗτοι
<lb />ἤλεγχον ἄν μου τὴν τέχνην: ἀλλ᾽ οὐκ ἐκομπολάκουν
<lb />ἀπὸ τοῦ φρονεῖν ἀποσπάσας, οὐδ᾽ ἐξέπληττον αὐτούς,
<lb />Κύκνους ποιῶν καὶ Μέμνονας κωδωνοφαλαροπώλους.
<lb />γνώσει δὲ τοὺς τούτου τε κἀμοὺς ἑκατέρου μαθητάς.
<lb rend="displayNum" n="965" />τουτουμενὶ Φορμίσιος Μεγαίνετός θ᾽ ὁ Μανῆς,
<lb />σαλπιγγολογχυπηνάδαι, σαρκασμοπιτυοκάμπται,
<lb />οὑμοὶ δὲ Κλειτοφῶν τε καὶ Θηραμένης ὁ κομψός.</p></sp>
<sp><speaker>Διόνυσος</speaker><p>
<lb />Θηραμένης; σοφός γ᾽ ἀνὴρ καὶ δεινὸς ἐς τὰ πάντα,
<lb />ὃς ἢν κακοῖς που περιπέσῃ καὶ πλησίον παραστῇ,
<lb rend="displayNum" n="970" />πέπτωκεν ἔξω τῶν κακῶν, οὐ Χῖος ἀλλὰ Κεῖος.</p></sp></div2></div1></body></text></TEI.2>