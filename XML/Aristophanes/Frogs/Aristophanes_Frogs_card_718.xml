<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="718" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Χορός</speaker><p>
<lb />πολλάκις γ᾽ ἡμῖν ἔδοξεν ἡ πόλις πεπονθέναι
<lb />ταὐτὸν ἔς τε τῶν πολιτῶν τοὺς καλούς τε κἀγαθοὺς
<lb rend="displayNum" n="720" />ἔς τε τἀρχαῖον νόμισμα καὶ τὸ καινὸν χρυσίον.
<lb />οὔτε γὰρ τούτοισιν οὖσιν οὐ κεκιβδηλευμένοις,
<lb />ἀλλὰ καλλίστοις ἁπάντων, ὡς δοκεῖ, νομισμάτων
<lb />καὶ μόνοις ὀρθῶς κοπεῖσι καὶ κεκωδωνισμένοις
<lb />ἔν τε τοῖς Ἕλλησι καὶ τοῖς βαρβάροισι πανταχοῦ
<lb />χρώμεθ᾽ οὐδέν, ἀλλὰ τούτοις τοῖς πονηροῖς χαλκίοις
<lb rend="displayNum" n="726" />χθές τε καὶ πρώην κοπεῖσι τῷ κακίστῳ κόμματι.
<lb />τῶν πολιτῶν θ᾽ οὓς μὲν ἴσμεν εὐγενεῖς καὶ σώφρονας
<lb />ἄνδρας ὄντας καὶ δικαίους καὶ καλούς τε κἀγαθοὺς
<lb />καὶ τραφέντας ἐν παλαίστραις καὶ χοροῖς καὶ μουσικῇ,
<lb />προυσελοῦμεν, τοῖς δὲ χαλκοῖς καὶ ξένοις καὶ πυρρίαις
<lb rend="displayNum" n="731" />καὶ πονηροῖς κἀκ πονηρῶν εἰς ἅπαντα χρώμεθα
<lb />ὑστάτοις ἀφιγμένοισιν, οἷσιν ἡ πόλις πρὸ τοῦ
<lb />οὐδὲ φαρμακοῖσιν εἰκῇ ῥᾳδίως ἐχρήσατ᾽ ἄν.
<lb />ἀλλὰ καὶ νῦν ὦνόητοι μεταβαλόντες τοὺς τρόπους
<lb rend="displayNum" n="735" />χρῆσθε τοῖς χρηστοῖσιν αὖθις: καὶ κατορθώσασι γὰρ
<lb />εὔλογον, κἄν τι σφαλῆτ᾽, ἐξ ἀξίου γοῦν τοῦ ξύλου,
<lb />ἤν τι καὶ πάσχητε, πάσχειν τοῖς σοφοῖς δοκήσετε.</p></sp></div2></div1></body></text></TEI.2>