<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="Katakeleusmos" org="uniform" sample="complete"><sp><p><milestone ed="p" n="907" unit="card" /></p></sp></div2>
<div2 type="Epirrheme" org="uniform" sample="complete">
<sp><speaker>Εὐριπίδης</speaker><p>
<lb />καὶ μὴν ἐμαυτὸν μέν γε τὴν ποίησιν οἷός εἰμι,
<lb />ἐν τοῖσιν ὑστάτοις φράσω, τοῦτον δὲ πρῶτ᾽ ἐλέγξω,
<lb />ὡς ἦν ἀλαζὼν καὶ φέναξ οἵοις τε τοὺς θεατὰς
<lb rend="displayNum" n="910" />ἐξηπάτα μώρους λαβὼν παρὰ Φρυνίχῳ τραφέντας.
<lb />πρώτιστα μὲν γὰρ ἕνα τιν᾽ ἂν καθῖσεν ἐγκαλύψας,
<lb />Ἀχιλλέα τιν᾽ ἢ Νιόβην, τὸ πρόσωπον οὐχὶ δεικνύς,
<lb />πρόσχημα τῆς τραγῳδίας, γρύζοντας οὐδὲ τουτί.</p></sp>
<sp><speaker>Διόνυσος</speaker><p>
<lb />μὰ τὸν Δί᾽ οὐ δῆθ᾽.</p></sp>
<sp><speaker>Εὐριπίδης</speaker><p>
ὁ δὲ χορός γ᾽ ἤρειδεν ὁρμαθοὺς ἂν
<lb rend="displayNum" n="915" />μελῶν ἐφεξῆς τέτταρας ξυνεχῶς ἄν οἱ δ᾽ ἐσίγων.</p></sp>
<sp><speaker>Διόνυσος</speaker><p>
<lb />ἐγὼ δ᾽ ἔχαιρον τῇ σιωπῇ, καί με τοῦτ᾽ ἔτερπεν
<lb />οὐχ ἧττον ἢ νῦν οἱ λαλοῦντες.</p></sp>
<sp><speaker>Εὐριπίδης</speaker><p>
ἠλίθιος γὰρ ἦσθα,
<lb />σάφ᾽ ἴσθι.</p></sp>
<sp><speaker>Διόνυσος</speaker><p>
κἀμαυτῷ δοκῶ. τί δὲ ταῦτ᾽ ἔδρασ᾽ ὁ δεῖνα;</p></sp>
<sp><speaker>Εὐριπίδης</speaker><p>
<lb />ὑπ᾽ ἀλαζονείας, ἵν᾽ ὁ θεατὴς προσδοκῶν καθοῖτο,
<lb rend="displayNum" n="920" />ὁπόθ᾽ ἡ Νιόβη τι φθέγξεται: τὸ δρᾶμα δ᾽ ἂν διῄει.</p></sp>
<sp><speaker>Διόνυσος</speaker><p>
<lb />ὢ παμπόνηρος, οἷ᾽ ἄρ᾽ ἐφενακιζόμην ὑπ᾽ αὐτοῦ.
<lb />τί σκορδινᾷ καὶ δυσφορεῖς;</p></sp>
<sp><speaker>Εὐριπίδης</speaker><p>
ὅτι αὐτὸν ἐξελέγχω.
<lb />κἄπειτ᾽ ἐπειδὴ ταῦτα ληρήσειε καὶ τὸ δρᾶμα
<lb />ἤδη μεσοίη, ῥήματ᾽ ἂν βόεια δώδεκ᾽ εἶπεν,
<lb rend="displayNum" n="925" />ὀφρῦς ἔχοντα καὶ λόφους, δείν᾽ ἄττα μορμορωπά,
<lb />ἄγνωτα τοῖς θεωμένοις.</p></sp>
<sp><speaker>Αἰσχύλος</speaker><p>
οἴμοι τάλας.</p></sp>
<sp><speaker>Διόνυσος</speaker><p>
σιώπα.</p></sp>
<sp><speaker>Εὐριπίδης</speaker><p>
<lb />σαφὲς δ᾽ ἂν εἶπεν οὐδὲ ἕν—</p></sp>
<sp><speaker>Διόνυσος</speaker><p>
μὴ πρῖε τοὺς ὀδόντας.</p></sp>
<sp><speaker>Εὐριπίδης</speaker><p>
<lb />ἀλλ᾽ ἢ Σκαμάνδρους ἢ τάφρους ἢ 'π᾽ ἀσπίδων ἐπόντας
<lb />γρυπαιέτους χαλκηλάτους καὶ ῥήμαθ᾽ ἱππόκρημνα,
<lb rend="displayNum" n="930" />ἃ ξυμβαλεῖν οὐ ῥᾴδι᾽ ἦν.</p></sp>
<sp><speaker>Διόνυσος</speaker><p>
νὴ τοὺς θεοὺς ἐγὼ γοῦν
<lb />ἤδη ποτ᾽ ἐν μακρῷ χρόνῳ νυκτὸς διηγρύπνησα
<lb />τὸν ξουθὸν ἱππαλεκτρυόνα ζητῶν τίς ἐστιν ὄρνις.</p></sp>
<sp><speaker>Αἰσχύλος</speaker><p>
<lb />σημεῖον ἐν ταῖς ναυσὶν ὦμαθέστατ᾽ ἐνεγέγραπτο.</p></sp>
<sp><speaker>Διόνυσος</speaker><p>
<lb />ἐγὼ δὲ τὸν Φιλοξένου γ᾽ ᾤμην Ἔρυξιν εἶναι.</p></sp>
<sp><speaker>Εὐριπίδης</speaker><p>
<lb rend="displayNum" n="935" />εἶτ᾽ ἐν τραγῳδίαις ἐχρῆν κἀλεκτρυόνα ποιῆσαι;</p></sp>
<sp><speaker>Αἰσχύλος</speaker><p>
<lb />σὺ δ᾽ ὦ θεοῖσιν ἐχθρὲ ποῖ᾽ ἄττ᾽ ἐστὶν ἅττ᾽ ἐποίεις;</p></sp></div2></div1></body></text></TEI.2>