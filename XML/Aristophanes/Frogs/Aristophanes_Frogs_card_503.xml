<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><sp><p><milestone ed="p" n="503" unit="card" /></p></sp>
<sp>
<speaker>Θεράπαινα</speaker><p>
<lb />ὦ φίλταθ᾽ ἥκεις Ἡράκλεις; δεῦρ᾽ εἴσιθι.
<lb />ἡ γὰρ θεός <add>σ᾽</add> ὡς ἐπύθεθ᾽ ἥκοντ᾽, εὐθέως
<lb rend="displayNum" n="505" />ἔπεττεν ἄρτους, ἧψε κατερεικτῶν χύτρας
<lb />ἔτνους δύ᾽ ἢ τρεῖς, βοῦν ἀπηνθράκιζ᾽ ὅλον,
<lb />πλακοῦντας ὤπτα κολλάβους. ἀλλ᾽ εἴσιθι.</p></sp>
<sp>
<speaker>Ξανθίας</speaker><p>
<lb />κάλλιστ᾽, ἐπαινῶ.</p></sp>
<sp>
<speaker>Θεράπαινα</speaker><p>
μὰ τὸν Ἀπόλλω οὐ μή σ᾽ ἐγὼ
<lb />περιόψομἀπελθόντ᾽, ἐπεί τοι καὶ κρέα
<lb rend="displayNum" n="510" />ἀνέβραττεν ὀρνίθεια, καὶ τραγήματα
<lb />ἔφρυγε, κᾦνον ἀνεκεράννυ γλυκύτατον.
<lb />ἀλλ᾽ εἴσιθ᾽ ἅμ᾽ ἐμοί.</p></sp>
<sp>
<speaker>Ξανθίας</speaker><p>
πάνυ καλῶς.</p></sp>
<sp>
<speaker>Θεράπαινα</speaker><p>
ληρεῖς ἔχων
<lb />οὐ γάρ σ᾽ ἀφήσω. καὶ γὰρ αὐλητρίς γέ σοι
<lb />ἥδ᾽ ἔνδον ἔσθ᾽ ὡραιοτάτη κὠρχηστρίδες
<lb rend="displayNum" n="515" />ἕτεραι δύ᾽ ἢ τρεῖς.</p></sp>
<sp>
<speaker>Ξανθίας</speaker><p>
πῶς λέγεις; ὀρχηστρίδες;</p></sp>
<sp>
<speaker>Θεράπαινα</speaker><p>
<lb />ἡβυλλιῶσαι κἄρτι παρατετιλμέναι.
<lb />ἀλλ᾽ εἴσιθ᾽, ὡς ὁ μάγειρος ἤδη τὰ τεμάχη
<lb />ἔμελλ᾽ ἀφαιρεῖν χἠ τράπεζ᾽ εἰσῄρετο.</p></sp>
<sp>
<speaker>Ξανθίας</speaker><p>
<lb />ἴθι νυν φράσον πρώτιστα ταῖς ὀρχηστρίσιν
<lb rend="displayNum" n="520" />ταῖς ἔνδον οὔσαις αὐτὸς ὅτι εἰσέρχομαι.
<lb />ὁ παῖς ἀκολούθει δεῦρο τὰ σκεύη φέρων.</p></sp>
<sp>
<speaker>Διόνυσος</speaker><p>
<lb />ἐπίσχες οὗτος. οὔ τί που σπουδὴν ποιεῖ,
<lb />ὁτιή σε παίζων Ἡρακλέα 'νεσκεύασα;
<lb />οὐ μὴ φλυαρήσεις ἔχων ὦ Ξανθία,
<lb rend="displayNum" n="525" />ἀλλ᾽ ἀράμενος οἴσεις πάλιν τὰ στρώματα.</p></sp>
<sp>
<speaker>Ξανθίας</speaker><p>
<lb />τί δ᾽ ἔστιν; οὔ τι πού μ᾽ ἀφελέσθαι διανοεῖ
<lb />ἅδωκας αὐτός;</p></sp>
<sp>
<speaker>Διόνυσος</speaker><p>
οὐ τάχ᾽, ἀλλ᾽ ἤδη ποιῶ.
<lb />κατάθου τὸ δέρμα.</p></sp>
<sp>
<speaker>Ξανθίας</speaker><p>
ταῦτ᾽ ἐγὼ μαρτύρομαι
<lb />καὶ τοῖς θεοῖσιν ἐπιτρέπω.</p></sp>
<sp>
<speaker>Διόνυσος</speaker><p>
ποίοις θεοῖς;
<lb rend="displayNum" n="530" />τὸ δὲ προσδοκῆσαί σ᾽ οὐκ ἀνόητον καὶ κενὸν
<lb />ὡς δοῦλος ὢν καὶ θνητὸς Ἀλκμήνης ἔσει;</p></sp>
<sp>
<speaker>Ξανθίας</speaker><p>
<lb />ἀμέλει καλῶς: ἔχ᾽ αὔτ᾽. ἴσως γάρ τοί ποτε
<lb />ἐμοῦ δεηθείης ἄν, εἰ θεὸς θέλοι.</p></sp></div1></body></text></TEI.2>