<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="Antikatakeleusmos" org="uniform" sample="complete"><sp><p><milestone ed="p" n="1006" unit="card" /></p></sp></div2>
<div2 type="Antepirrheme" org="uniform" sample="complete">
<sp><speaker>Αἰσχύλος</speaker><p>
<lb rend="displayNum" n="1006" />θυμοῦμαι μὲν τῇ ξυντυχίᾳ, καὶ μου τὰ σπλάγχν᾽ ἀγανακτεῖ,
<lb />εἰ πρὸς τοῦτον δεῖ μ᾽ ἀντιλέγειν: ἵνα μὴ φάσκῃ δ᾽ ἀπορεῖν με,
<lb />ἀπόκριναί μοι, τίνος οὕνεκα χρὴ θαυμάζειν ἄνδρα ποιητήν;</p></sp>
<sp><speaker>Εὐριπίδης</speaker><p>
<lb />δεξιότητος καὶ νουθεσίας, ὅτι βελτίους τε ποιοῦμεν
<lb rend="displayNum" n="1010" />τοὺς ἀνθρώπους ἐν ταῖς πόλεσιν.</p></sp>
<sp><speaker>Αἰσχύλος</speaker><p>
τοῦτ᾽ οὖν εἰ μὴ πεποίηκας,
<lb />ἀλλ᾽ ἐκ χρηστῶν καὶ γενναίων μοχθηροτάτους ἀπέδειξας,
<lb />τί παθεῖν φήσεις ἄξιος εἶναι;</p></sp>
<sp><speaker>Διόνυσος</speaker><p>
τεθνάναι: μὴ τοῦτον ἐρώτα.</p></sp>
<sp><speaker>Αἰσχύλος</speaker><p>
<lb />σκέψαι τοίνυν οἵους αὐτοὺς παρ᾽ ἐμοῦ παρεδέξατο πρῶτον,
<lb />εἰ γενναίους καὶ τετραπήχεις, καὶ μὴ διαδρασιπολίτας,
<lb rend="displayNum" n="1015" />μηδ᾽ ἀγοραίους μηδὲ κοβάλους ὥσπερ νῦν μηδὲ πανούργους,
<lb />ἀλλὰ πνέοντας δόρυ καὶ λόγχας καὶ λευκολόφους τρυφαλείας
<lb />καὶ πήληκας καὶ κνημῖδας καὶ θυμοὺς ἑπταβοείους.</p></sp>
<sp><speaker>Διόνυσος</speaker><p>
<lb />καὶ δὴ χωρεῖ τουτὶ τὸ κακόν: κρανοποιῶν αὖ μ᾽ ἐπιτρίψει.</p></sp>
<sp><speaker>Εὐριπίδης</speaker><p>
<lb />καὶ τί σὺ δράσας οὕτως αὐτοὺς γενναίους ἐξεδίδαξας;</p></sp>
<sp><speaker>Διόνυσος</speaker><p>
<lb rend="displayNum" n="1020" />Αἰσχύλε λέξον, μηδ᾽ αὐθάδως σεμνυνόμενος χαλέπαινε.</p></sp>
<sp><speaker>Αἰσχύλος</speaker><p>
<lb />δρᾶμα ποιήσας Ἄρεως μεστόν.</p></sp>
<sp><speaker>Διόνυσος</speaker><p>
ποῖον;</p></sp>
<sp><speaker>Αἰσχύλος</speaker><p>
τοὺς ἕπτ᾽ ἐπὶ Θήβας:
<lb />ὃ θεασάμενος πᾶς ἄν τις ἀνὴρ ἠράσθη δάιος εἶναι.</p></sp>
<sp><speaker>Διόνυσος</speaker><p>
<lb />τουτὶ μέν σοι κακὸν εἴργασται: Θηβαίους γὰρ πεποίηκας
<lb />ἀνδρειοτέρους ἐς τὸν πόλεμον, καὶ τούτου γ᾽ οὕνεκα τύπτου.</p></sp>
<sp><speaker>Αἰσχύλος</speaker><p>
<lb rend="displayNum" n="1025" />ἀλλ᾽ ὑμῖν αὔτ᾽ ἐξῆν ἀσκεῖν, ἀλλ᾽ οὐκ ἐπὶ τοῦτ᾽ ἐτράπεσθε.
<lb />εἶτα διδάξας Πέρσας μετὰ τοῦτ᾽ ἐπιθυμεῖν ἐξεδίδαξα
<lb />νικᾶν ἀεὶ τοὺς ἀντιπάλους, κοσμήσας ἔργον ἄριστον.</p></sp>
<sp><speaker>Διόνυσος</speaker><p>
<lb />ἐχάρην γοῦν, †ἡνίκ᾽ ἤκουσα περὶ Δαρείου τεθνεῶτος,†
<lb />ὁ χορὸς δ᾽ εὐθὺς τὼ χεῖρ᾽ ὡδὶ συγκρούσας εἶπεν <q direct="unspecified">ἰαυοῖ.</q></p></sp>
<sp><speaker>Αἰσχύλος</speaker><p>
<lb rend="displayNum" n="1030" />ταῦτα γὰρ ἄνδρας χρὴ ποιητὰς ἀσκεῖν. σκέψαι γὰρ ἀπ᾽ ἀρχῆς
<lb />ὡς ὠφέλιμοι τῶν ποιητῶν οἱ γενναῖοι γεγένηνται.
<lb />Ὀρφεὺς μὲν γὰρ τελετάς θ᾽ ἡμῖν κατέδειξε φόνων τ᾽ ἀπέχεσθαι,
<lb />Μουσαῖος δ᾽ ἐξακέσεις τε νόσων καὶ χρησμούς, Ἡσίοδος δὲ
<lb />γῆς ἐργασίας, καρπῶν ὥρας, ἀρότους: ὁ δὲ θεῖος Ὅμηρος
<lb rend="displayNum" n="1035" />ἀπὸ τοῦ τιμὴν καὶ κλέος ἔσχεν πλὴν τοῦδ᾽ ὅτι χρήστ᾽ ἐδίδαξεν,
<lb />τάξεις ἀρετὰς ὁπλίσεις ἀνδρῶν;</p></sp>
<sp><speaker>Διόνυσος</speaker><p>
καὶ μὴν οὐ Παντακλέα γε
<lb />ἐδίδαξεν ὅμως τὸν σκαιότατον: πρώην γοῦν, ἡνίκ᾽ ἔπεμπεν,
<lb />τὸ κράνος πρῶτον περιδησάμενος τὸν λόφον ἤμελλ᾽ ἐπιδήσειν.</p></sp>
<sp><speaker>Αἰσχύλος</speaker><p>
<lb />ἀλλ᾽ ἄλλους τοι πολλοὺς ἀγαθούς, ὧν ἦν καὶ Λάμαχος ἥρως:
<lb rend="displayNum" n="1040" />ὅθεν ἡμὴ φρὴν ἀπομαξαμένη πολλὰς ἀρετὰς ἐποίησεν,
<lb />Πατρόκλων, Τεύκρων θυμολεόντων, ἵν᾽ ἐπαίροιμ᾽ ἄνδρα πολίτην
<lb />ἀντεκτείνειν αὑτὸν τούτοις, ὁπόταν σάλπιγγος ἀκούσῃ.
<lb />ἀλλ᾽ οὐ μὰ Δί᾽ οὐ Φαίδρας ἐποίουν πόρνας οὐδὲ Σθενεβοίας,
<lb />οὐδ᾽ οἶδ᾽ οὐδεὶς ἥντιν᾽ ἐρῶσαν πώποτ᾽ ἐποίησα γυναῖκα.</p></sp></div2></div1></body></text></TEI.2>