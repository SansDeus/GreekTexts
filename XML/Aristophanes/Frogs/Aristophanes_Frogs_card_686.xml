<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="strophe" org="uniform" sample="complete"><sp><p><milestone ed="p" n="686" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Χορός</speaker><p>
<lb />τὸν ἱερὸν χορὸν δίκαιόν ἐστι χρηστὰ τῇ πόλει
<lb />ξυμπαραινεῖν καὶ διδάσκειν. πρῶτον οὖν ἡμῖν δοκεῖ
<lb />ἐξισῶσαι τοὺς πολίτας κἀφελεῖν τὰ δείματα,
<lb />κεἴ τις ἥμαρτε σφαλείς τι Φρυνίχου παλαίσμασιν,
<lb rend="displayNum" n="690" />ἐγγενέσθαι φημὶ χρῆναι τοῖς ὀλισθοῦσιν τότε
<lb />αἰτίαν ἐκθεῖσι λῦσαι τὰς πρότερον ἁμαρτίας.
<lb />εἶτ᾽ ἄτιμόν φημι χρῆναι μηδέν᾽ εἶν᾽ ἐν τῇ πόλει:
<lb />καὶ γὰρ αἰσχρόν ἐστι τοὺς μὲν ναυμαχήσαντας μίαν
<lb />καὶ Πλαταιᾶς εὐθὺς εἶναι κἀντὶ δούλων δεσπότας.
<lb />κοὐδὲ ταῦτ᾽ ἔγωγ᾽ ἔχοιμ᾽ ἂν μὴ οὐ καλῶς φάσκειν ἔχειν,
<lb />ἀλλ᾽ ἐπαινῶ: μόνα γὰρ αὐτὰ νοῦν ἔχοντ᾽ ἐδράσατε.
<lb rend="displayNum" n="697" />πρὸς δὲ τούτοις εἰκὸς ὑμᾶς, οἳ μεθ᾽ ὑμῶν πολλὰ δὴ
<lb />χοἰ πατέρες ἐναυμάχησαν καὶ προσήκουσιν γένει,
<lb />τὴν μίαν ταύτην παρεῖναι ξυμφορὰν αἰτουμένοις.
<lb rend="displayNum" n="700" />ἀλλὰ τῆς ὀργῆς ἀνέντες ὦ σοφώτατοι φύσει
<lb />πάντας ἀνθρώπους ἑκόντες συγγενεῖς κτησώμεθα
<lb />κἀπιτίμους καὶ πολίτας, ὅστις ἂν ξυνναυμαχῇ.
<lb />εἰ δὲ ταῦτ᾽ ὀγκωσόμεσθα κἀποσεμνυνούμεθα,
<lb />τὴν πόλιν καὶ ταῦτ᾽ ἔχοντες κυμάτων ἐν ἀγκάλαις,
<lb rend="displayNum" n="705" />ὑστέρῳ χρόνῳ ποτ᾽ αὖθις εὖ φρονεῖν οὐ δόξομεν.</p></sp></div2></div1></body></text></TEI.2>