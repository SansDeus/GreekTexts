<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="760" unit="card" /></p></sp></div2></div1>
<div1 type="Episode" org="uniform" sample="complete">
<sp><speaker>Βδελυκλέων</speaker><p>
<lb rend="displayNum" n="760" />ἴθ᾽ ὦ πάτερ πρὸς τῶν θεῶν ἐμοὶ πιθοῦ.</p></sp>
<sp>
<speaker>Φιλοκλέων</speaker><p>
<lb />τί σοι πίθωμαι; λέγ᾽ ὅ τι βούλει πλὴν ἑνός.</p></sp>
<sp>
<speaker>Βδελυκλέων</speaker><p>
<lb />ποίου; φέρ᾽ ἴδω.</p></sp>
<sp>
<speaker>Φιλοκλέων</speaker><p>
τοῦ μὴ δικάζειν. τοῦτο δὲ
<lb />Ἅιδης διακρινεῖ πρότερον ἢ 'γὼ πείσομαι.</p></sp>
<sp>
<speaker>Βδελυκλέων</speaker><p>
<lb />σὺ δ᾽ οὖν, ἐπειδὴ τοῦτο κεχάρηκας ποιῶν,
<lb rend="displayNum" n="765" />ἐκεῖσε μὲν μηκέτι βάδιζ᾽, ἀλλ᾽ ἐνθάδε
<lb />αὐτοῦ μένων δίκαζε τοῖσιν οἰκέταις.</p></sp>
<sp>
<speaker>Φιλοκλέων</speaker><p>
<lb />περὶ τοῦ; τί ληρεῖς;</p></sp>
<sp>
<speaker>Βδελυκλέων</speaker><p>
ταὔθ᾽ ἅπερ ἐκεῖ πράττεται:
<lb />ὅτι τὴν θύραν ἀνέῳξεν ἡ σηκὶς λάθρᾳ,
<lb />ταύτης ἐπιβολὴν ψηφιεῖ μίαν μόνην.
<lb rend="displayNum" n="770" />πάντως δὲ κἀκεῖ ταῦτ᾽ ἔδρας ἑκάστοτε.
<lb />καὶ ταῦτα μέν νυν εὐλόγως, ἢν ἐξέχῃ
<lb />ἕλη κατ᾽ ὄρθρον, ἡλιάσει πρὸς ἥλιον:
<lb />ἐὰν δὲ νείφῃ, πρὸς τὸ πῦρ καθήμενος:
<lb />ὕοντος εἴσει: κἄν ἔγρῃ μεσημβρινός,
<lb rend="displayNum" n="775" />οὐδείς σ᾽ ἀποκλῄσει θεσμοθέτης τῇ κιγκλίδι.</p></sp>
<sp>
<speaker>Φιλοκλέων</speaker><p>
<lb />τουτί μ᾽ ἀρέσκει.</p></sp>
<sp>
<speaker>Βδελυκλέων</speaker><p>
πρὸς δὲ τούτοις γ᾽, ἢν δίκην
<lb />λέγῃ μακράν τις, οὐχὶ πεινῶν ἀναμενεῖς
<lb />δάκνων σεαυτὸν καὶ τὸν ἀπολογούμενον.</p></sp>
<sp>
<speaker>Φιλοκλέων</speaker><p>
<lb />πῶς οὖν διαγιγνώσκειν καλῶς δυνήσομαι
<lb rend="displayNum" n="780" />ὥσπερ πρότερον τὰ πράγματ᾽ ἔτι μασώμενος;</p></sp>
<sp>
<speaker>Βδελυκλέων</speaker><p>
<lb />πολλῷ γ᾽ ἄμεινον: καὶ λέγεται γὰρ τουτογί,
<lb />ὡς οἱ δικασταὶ ψευδομένων τῶν μαρτύρων
<lb />μόλις τὸ πρᾶγμ᾽ ἔγνωσαν ἀναμασώμενοι.</p></sp>
<sp>
<speaker>Φιλοκλέων</speaker><p>
<lb />ἀνά τό με πείθεις. ἀλλ᾽ ἐκεῖν᾽ οὔπω λέγεις,
<lb rend="displayNum" n="785" />τὸν μισθὸν ὁπόθεν λήψομαι.</p></sp>
<sp>
<speaker>Βδελυκλέων</speaker><p>
παρ᾽ ἐμοῦ.</p></sp>
<sp>
<speaker>Φιλοκλέων</speaker><p>
καλῶς,
<lb />ὁτιὴ κατ᾽ ἐμαυτὸν κοὐ μεθ᾽ ἑτέρου λήψομαι.
<lb />αἴσχιστα γάρ τοί μ᾽ ἠργάσατο Λυσίστρατος
<lb />ὁ σκωπτόλης. δραχμὴν μετ᾽ ἐμοῦ πρώην λαβὼν
<lb />ἐλθὼν διεκερματίζετ᾽ ἐν τοῖς ἰχθύσιν,
<lb rend="displayNum" n="790" />κἄπειτ᾽ ἐνέθηκε τρεῖς λοπίδας μοι κεστρέων:
<lb />κἀγὼ 'νέκαψ᾽: ὀβολοὺς γὰρ ᾠόμην λαβεῖν:
<lb />κᾆτα βδελυχθεὶς ὀσφρόμενος ἐξέπτυσα:
<lb />κᾆθ᾽ εἷλκον αὐτόν.</p></sp>
<sp>
<speaker>Βδελυκλέων</speaker><p>
ὁ δὲ τί πρὸς ταῦτ᾽ εἶφ᾽;</p></sp>
<sp>
<speaker>Φιλοκλέων</speaker><p>
ὅ τι;
<lb />ἀλεκτρυόνος μ᾽ ἔφασκε κοιλίαν ἔχειν:
<lb rend="displayNum" n="795" /><q direct="unspecified">ταχὺ γοῦν καθέψεις τἀργύριον,</q> ἦ δ᾽ ὃς λέγων.</p></sp>
<sp>
<speaker>Βδελυκλέων</speaker><p>
<lb />ὁρᾷς ὅσον καὶ τοῦτο δῆτα κερδανεῖς.</p></sp>
<sp>
<speaker>Φιλοκλέων</speaker><p>
<lb />οὐ πάνυ τι μικρόν. ἀλλ᾽ ὅπερ μέλλεις ποίει.</p></sp>
<sp>
<speaker>Βδελυκλέων</speaker><p>
<lb />ἀνάμενέ νυν: ἐγὼ δὲ ταῦθ᾽ ἥξω φέρων.</p></sp></div1></body></text></TEI.2>