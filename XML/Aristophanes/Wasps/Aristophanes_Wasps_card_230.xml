<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="230" unit="card" /></p></sp></div1>
<div1 type="Parodos" org="uniform" sample="complete">
<div2 type="prelude" org="uniform" sample="complete">
<sp>
<speaker>Χορός</speaker><p>
<lb rend="displayNum" n="230" />χώρει πρόβαιν᾽ ἐρρωμένως. ὦ Κωμία βραδύνεις.
<lb />μὰ τὸν Δί᾽ οὐ μέντοι πρὸ τοῦ γ᾽, ἀλλ᾽ ἦσθ᾽ ἱμὰς κύνειος:
<lb />νυνὶ δὲ κρείττων ἐστί σου Χαρινάδης βαδίζειν.
<lb />ὦ Στρυμόδωρε Κονθυλεῦ, βέλτιστε συνδικαστῶν,
<lb />Εὐεργίδης ἆρ᾽ ἐστί που 'νταῦθ᾽ ἢ Χάβης ὁ Φλυεύς;
<lb rend="displayNum" n="235" />πάρεσθ᾽ ὃ δὴ λοιπόν γ᾽ ἔτ᾽ ἐστίν, ἀππαπαῖ παπαιάξ,
<lb />ἥβης ἐκείνης ἡνίκ᾽ ἐν Βυζαντίῳ ξυνῆμεν
<lb />φρουροῦντ᾽ ἐγώ τε καὶ σύ: κᾆτα περιπατοῦντε νύκτωρ
<lb />τῆς ἀρτοπώλιδος λαθόντ᾽ ἐκλέψαμεν τὸν ὅλμον,
<lb />κᾆθ᾽ ἥψομεν τοῦ κορκόρου κατασχίσαντες αὐτόν.
<lb rend="displayNum" n="240" />ἀλλ᾽ ἐγκονῶμεν ὦνδρες, ὡς ἔσται Λάχητι νυνί:
<lb />σίμβλον δέ φασι χρημάτων ἔχειν ἅπαντες αὐτόν.
<lb />χθὲς οὖν Κλέων ὁ κηδεμὼν ἡμῖν ἐφεῖτ᾽ ἐν ὥρᾳ
<lb />ἥκειν ἔχοντας ἡμερῶν ὀργὴν τριῶν πονηρὰν
<lb />ἐπ᾽ αὐτόν, ὡς κολωμένους ὧν ἠδίκησεν. ἀλλὰ
<lb rend="displayNum" n="245" />σπεύδωμεν ὦνδρες ἥλικες πρὶν ἡμέραν γενέσθαι.
<lb />χωρῶμεν ἅμα τε τῷ λύχνῳ πάντῃ διασκοπῶμεν,
<lb />μή που λίθος τις ἐμποδὼν ἡμᾶς κακόν τι δράσῃ.</p></sp>
<sp>
<speaker>Παίς</speaker><p>
<lb />τὸν πηλὸν ὦ πάτερ πάτερ τουτονὶ φύλαξαι.</p></sp>
<sp>
<speaker>Χορός</speaker><p>
<lb />κάρφος χαμᾶθέν νυν λαβὼν τὸν λύχνον πρόμυξον.</p></sp>
<sp>
<speaker>Παίς</speaker><p>
<lb rend="displayNum" n="250" />οὔκ, ἀλλὰ τῳδί μοι δοκῶ τὸν λύχνον προβύσειν.</p></sp>
<sp>
<speaker>Χορός</speaker><p>
<lb />τί δὴ μαθὼν τῷ δακτύλῳ τὴν θρυαλλίδ᾽ ὠθεῖς,
<lb />καὶ ταῦτα τοὐλαίου σπανίζοντος ὦνόητε;
<lb />οὐ γὰρ δάκνει σ᾽, ὅταν δέῃ τίμιον πρίασθαι.</p></sp>
<sp>
<speaker>Παίς</speaker><p>
<lb />εἰ νὴ Δί᾽ αὖθις κονδύλοις νουθετήσεθ᾽ ἡμᾶς,
<lb rend="displayNum" n="255" />ἀποσβέσαντες τοὺς λύχνους ἄπιμεν οἴκαδ᾽ αὐτοί:
<lb />κἄπειτ᾽ ἴσως ἐν τῷ σκότῳ τουτουὶ στερηθεὶς
<lb />τὸν πηλὸν ὥσπερ ἀτταγᾶς τυρβάσεις βαδίζων.</p></sp>
<sp>
<speaker>Χορός</speaker><p>
<lb />ἦ μὴν ἐγὼ σοῦ χἀτέρους μείζονας κολάζω.
<lb />ἀλλ᾽ οὑτοσί μοι βόρβορος φαίνεται πατοῦντι:
<lb rend="displayNum" n="260" />κοὐκ ἔσθ᾽ ὅπως οὐχ ἡμερῶν τεττάρων τὸ πλεῖστον
<lb />ὕδωρ ἀναγκαίως ἔχει τὸν θεὸν ποιῆσαι.
<lb />ἔπεισι γοῦν τοῖσιν λύχνοις οὑτοιὶ μύκητες:
<lb />φιλεῖ δ᾽, ὅταν τοῦτ᾽ ᾖ, ποιεῖν ὑετὸν μάλιστα.
<lb />δεῖται δὲ καὶ τῶν καρπίμων ἅττα μή 'στι πρῷα
<lb rend="displayNum" n="265" />ὕδωρ γενέσθαι κἀπιπνεῦσαι βόρειον αὐτοῖς.
<lb />τί χρῆμ᾽ ἄρ᾽ οὑκ τῆς οἰκίας τῆσδε συνδικαστὴς
<lb />πέπονθεν, ὡς οὐ φαίνεται δεῦρο πρὸς τὸ πλῆθος;
<lb />οὐ μὴν πρὸ τοῦ γ᾽ ἐφολκὸς ἦν, ἀλλὰ πρῶτος ἡμῶν
<lb />ἡγεῖτ᾽ ἂν ᾁδων Φρυνίχου: καὶ γάρ ἐστιν ἁνὴρ
<lb rend="displayNum" n="270" />φιλῳδός. ἀλλά μοι δοκεῖ στάντας ἐνθάδ᾽ ὦνδρες
<lb />ᾁδοντας αὐτὸν ἐκκαλεῖν, ἤν τί πως ἀκούσας
<lb />τοὐμοῦ μέλους ὑφ᾽ ἡδονῆς ἑρπύσῃ θύραζε.</p></sp></div2></div1></body></text></TEI.2>