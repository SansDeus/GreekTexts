<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="903" unit="card" /></p></sp>
<sp>
<speaker>Κύων</speaker><p>
<lb />αὗ αὗ.</p></sp>
<sp>
<speaker>Βδελυκλέων</speaker><p>
<lb />πάρεστιν οὗτος.</p></sp>
<sp>
<speaker>Φιλοκλέων</speaker><p>
ἕτερος οὗτος αὖ Λάβης.</p></sp>
<sp>
<speaker>Βδελυκλέων</speaker><p>
<lb />ἀγαθός γ᾽ ὑλακτεῖν καὶ διαλείχειν τὰς χύτρας.
<lb rend="displayNum" n="905" />σίγα, κάθιζε: σὺ δ᾽ ἀναβὰς κατηγόρει.</p></sp>
<sp>
<speaker>Φιλοκλέων</speaker><p>
<lb />φέρε νυν ἅμα τήνδ᾽ ἐγχεάμενος κἀγὼ ῥοφῶ.</p></sp>
<sp>
<speaker>Σωσίας</speaker><p>
<lb />τῆς μὲν γραφῆς ἠκούσαθ᾽ ἣν ἐγραψάμην
<lb />ἄνδρες δικασταὶ τουτονί. δεινότατα γὰρ
<lb />ἔργων δέδρακε κἀμὲ καὶ τὸ ῥυππαπαῖ.
<lb rend="displayNum" n="910" />ἀποδρὰς γὰρ ἐς τὴν γωνίαν τυρὸν πολὺν
<lb />κατεσικέλιζε κἀνέπλητ᾽ ἐν τῷ σκότῳ —</p></sp>
<sp>
<speaker>Φιλοκλέων</speaker><p>
<lb />νὴ τὸν Δί᾽ ἀλλὰ δῆλός ἐστ᾽: ἔμοιγέ τοι
<lb />τυροῦ κάκιστον ἀρτίως ἐνήρυγεν
<lb />ὁ βδελυρὸς οὗτος.</p></sp>
<sp>
<speaker>Σωσίας</speaker><p>
κοὐ μετέδωκ᾽ αἰτοῦντί μοι.
<lb rend="displayNum" n="915" />καίτοι τίς ὑμᾶς εὖ ποιεῖν δυνήσεται,
<lb />ἢν μή τι κἀμοί τις προβάλλῃ τῷ κυνί;</p></sp>
<sp>
<speaker>Φιλοκλέων</speaker><p>
<lb />οὐδὲν μετέδωκεν οὐδὲ τῷ κοινῷ γ᾽ ἐμοί.
<lb />θερμὸς γὰρ ἁνὴρ οὐδὲν ἧττον τῆς φακῆς.</p></sp>
<sp>
<speaker>Βδελυκλέων</speaker><p>
<lb />πρὸς τῶν θεῶν μὴ προκαταγίγνωσκ᾽ ὦ πάτερ,
<lb rend="displayNum" n="920" />πρὶν ἄν γ᾽ ἀκούσῃς ἀμφοτέρων.</p></sp>
<sp>
<speaker>Φιλοκλέων</speaker><p>
ἀλλ᾽ ὦγαθὲ
<lb />τὸ πρᾶγμα φανερόν ἐστιν: αὐτὸ γὰρ βοᾷ.</p></sp>
<sp>
<speaker>Σωσίας</speaker><p>
<lb />μή νυν ἀφῆτέ γ᾽ αὐτόν, ὡς ὄντ᾽ αὖ πολὺ
<lb />κυνῶν ἁπάντων ἄνδρα μονοφαγίστατον,
<lb />ὅστις περιπλεύσας τὴν θυείαν ἐν κύκλῳ
<lb rend="displayNum" n="925" />ἐκ τῶν πόλεων τὸ σκῖρον ἐξεδήδοκεν.</p></sp>
<sp>
<speaker>Φιλοκλέων</speaker><p>
<lb />ἐμοὶ δέ γ᾽ οὐκ ἔστ᾽ οὐδὲ τὴν ὑδρίαν πλάσαι.</p></sp>
<sp>
<speaker>Σωσίας</speaker><p>
<lb />πρὸς ταῦτα τοῦτον κολάσατ᾽: οὐ γὰρ ἄν ποτε
<lb />τρέφειν δύναιτ᾽ ἂν μία λόχμη κλέπτα δύο:
<lb />ἵνα μὴ κεκλάγγω διὰ κενῆς ἄλλως ἐγώ:
<lb rend="displayNum" n="930" />ἐὰν δὲ μή, τὸ λοιπὸν οὐ κεκλάγξομαι.</p></sp>
<sp>
<speaker>Φιλοκλέων</speaker><p>
<lb />ἰοὺ ἰού.
<lb />ὅσας κατηγόρησε τὰς πανουργίας.
<lb />κλέπτον τὸ χρῆμα τἀνδρός: οὐ καὶ σοὶ δοκεῖ
<lb />ὦλεκτρυόν; νὴ τὸν Δί᾽ ἐπιμύει γέ τοι.
<lb rend="displayNum" n="935" />ὁ θεσμοθέτης: ποῦ 'σθ᾽ οὗτος; ἀμίδα μοι δότω.</p></sp>
<sp>
<speaker>Βδελυκλέων</speaker><p>
<lb />αὐτὸς καθελοῦ: τοὺς μάρτυρας γὰρ ἐσκαλῶ.
<lb />Λάβητι μάρτυρας παρεῖναι τρύβλιον
<lb />δοίδυκα τυρόκνηστιν ἐσχάραν χύτραν,
<lb />καὶ τἄλλα, τὰ σκεύη τὰ προσκεκαυμένα.
<lb rend="displayNum" n="940" />ἀλλ᾽ ἔτι σύ γ᾽ οὐρεῖς καὶ καθίζεις οὐδέπω;</p></sp>
<sp>
<speaker>Φιλοκλέων</speaker><p>
<lb />τοῦτον δέ γ᾽ οἶμ᾽ ἐγὼ χεσεῖσθαι τήμερον.</p></sp>
<sp>
<speaker>Βδελυκλέων</speaker><p>
<lb />οὐκ αὖ σὺ παύσει χαλεπὸς ὢν καὶ δύσκολος,
<lb />καὶ ταῦτα τοῖς φεύγουσιν, ἀλλ᾽ ὀδὰξ ἔχει;
<lb />ἀνάβαιν᾽, ἀπολογοῦ. τί σεσιώπηκας; λέγε.</p></sp>
<sp>
<speaker>Φιλοκλέων</speaker><p>
<lb rend="displayNum" n="945" />ἀλλ᾽ οὐκ ἔχειν οὗτός γ᾽ ἔοικεν ὅ τι λέγῃ.</p></sp>
<sp>
<speaker>Βδελυκλέων</speaker><p>
<lb />οὔκ, ἀλλ᾽ ἐκεῖνό μοι δοκεῖ πεπονθέναι,
<lb />ὅπερ ποτὲ φεύγων ἔπαθε καὶ Θουκυδίδης:
<lb />ἀπόπληκτος ἐξαίφνης ἐγένετο τὰς γνάθους.
<lb />πάρεχ᾽ ἐκποδών. ἐγὼ γὰρ ἀπολογήσομαι.
<lb rend="displayNum" n="950" />χαλεπὸν μὲν ὦνδρες ἐστὶ διαβεβλημένου
<lb />ὑπεραποκρίνεσθαι κυνός, λέξω δ᾽ ὅμως.
<lb />ἀγαθὸς γάρ ἐστι καὶ διώκει τοὺς λύκους.</p></sp></div1></body></text></TEI.2>