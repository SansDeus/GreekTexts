<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="trochees" org="uniform" sample="complete"><sp><p><milestone ed="p" n="488" unit="card" /></p></sp>
<sp>
<speaker>Βδελυκλέων</speaker><p>
<lb />ὡς ἅπανθ᾽ ὑμῖν τυραννίς ἐστι καὶ ξυνωμόται,
<lb />ἤν τε μεῖζον ἤν τ᾽ ἔλαττον πρᾶγμά τις κατηγορῇ,
<lb rend="displayNum" n="490" />ἧς ἐγὼ οὐκ ἤκουσα τοὔνομ᾽ οὐδὲ πεντήκοντ᾽ ἐτῶν:
<lb />νῦν δὲ πολλῷ τοῦ ταρίχους ἐστὶν ἀξιωτέρα,
<lb />ὥστε καὶ δὴ τοὔνομ᾽ αὐτῆς ἐν ἀγορᾷ κυλίνδεται.
<lb />ἢν μὲν ὠνῆταί τις ὀρφὼς μεμβράδας δὲ μὴ 'θέλῃ,
<lb />εὐθέως εἴρηχ᾽ ὁ πωλῶν πλησίον τὰς μεμβράδας:
<lb rend="displayNum" n="495" />'οὗτος ὀψωνεῖν ἔοιχ᾽ ἅνθρωπος ἐπὶ τυραννίδι.'
<lb />ἢν δὲ γήτειον προσαιτῇ ταῖς ἀφύαις ἥδυσμά τι,
<lb />ἡ λαχανόπωλις παραβλέψασά φησι θατέρῳ:
<lb /><q direct="unspecified">εἰπέ μοι, γήτειον αἰτεῖς: πότερον ἐπὶ τυραννίδι,
<lb />ἢ νομίζεις τὰς Ἀθήνας σοὶ φέρειν ἡδύσματα;</q></p></sp>
<sp>
<speaker>Ξανθίας</speaker><p>
<lb rend="displayNum" n="500" />κἀμέ γ᾽ ἡ πόρνη χθὲς εἰσελθόντα τῆς μεσημβρίας,
<lb />ὅτι κελητίσαι 'κέλευον, ὀξυθυμηθεῖσά μοι
<lb />ἤρετ᾽ εἰ τὴν Ἱππίου καθίσταμαι τυραννίδα.</p></sp>
<sp>
<speaker>Βδελυκλέων</speaker><p>
<lb />ταῦτα γὰρ τούτοις ἀκούειν ἡδἔ, εἰ καὶ νῦν ἐγὼ
<lb />τὸν πατέρ᾽ ὅτι βούλομαι τούτων ἀπαλλαχθέντα τῶν
<lb rend="displayNum" n="505" />ὀρθροφοιτοσυκοφαντοδικοταλαιπώρων τρόπων
<lb />ζῆν βίον γενναῖον ὥσπερ Μόρυχος, αἰτίαν ἔχω
<lb />ταῦτα δρᾶν ξυνωμότης ὢν καὶ φρονῶν τυραννικά.</p></sp>
<sp>
<speaker>Φιλοκλέων</speaker><p>
<lb />νὴ Δί᾽ ἐν δίκῃ γ᾽: ἐγὼ γὰρ οὐδ᾽ ἂν ὀρνίθων γάλα
<lb />ἀντὶ τοῦ βίου λάβοιμ᾽ ἂν οὗ με νῦν ἀποστερεῖς:
<lb rend="displayNum" n="510" />οὐδὲ χαίρω βατίσιν οὐδ᾽ ἐγχέλεσιν, ἀλλ᾽ ἥδιον ἄν
<lb />δικίδιον σμικρὸν φάγοιμ᾽ ἂν ἐν λοπάδι πεπνιγμένον.</p></sp>
<sp>
<speaker>Βδελυκλέων</speaker><p>
<lb />νὴ Δί᾽ εἰθίσθης γὰρ ἥδεσθαι τοιούτοις πράγμασιν:
<lb />ἀλλ᾽ ἐὰν σιγῶν ἀνάσχῃ καὶ μάθῃς ἁγὼ λέγω,
<lb />ἀναδιδάξειν οἴομαί σ᾽ ὡς πάντα ταῦθ᾽ ἁμαρτάνεις.</p></sp>
<sp>
<speaker>Φιλοκλέων</speaker><p>
<lb rend="displayNum" n="515" />ἐξαμαρτάνω δικάζων;</p></sp>
<sp>
<speaker>Βδελυκλέων</speaker><p>
καταγελώμενος μὲν οὖν
<lb />οὐκ ἐπαϊεις ὑπ᾽ ἀνδρῶν, οὓς σὺ μόνον οὐ προσκυνεῖς.
<lb />ἀλλὰ δουλεύων λέληθας.</p></sp>
<sp>
<speaker>Φιλοκλέων</speaker><p>
παῦε δουλείαν λέγων,
<lb />ὅστις ἄρχω τῶν ἁπάντων.</p></sp>
<sp>
<speaker>Βδελυκλέων</speaker><p>
οὐ σύ γ᾽, ἀλλ᾽ ὑπηρετεῖς
<lb />οἰόμενος ἄρχειν: ἐπεὶ δίδαξον ἡμᾶς ὦ πάτερ,
<lb rend="displayNum" n="520" />ἥτις ἡ τιμή 'στί σοι καρπουμένῳ τὴν Ἑλλάδα.</p></sp>
<sp>
<speaker>Φιλοκλέων</speaker><p>
<lb />πάνυ γε, καὶ τούτοισί γ᾽ ἐπιτρέψαι 'θέλω.</p></sp>
<sp>
<speaker>Βδελυκλέων</speaker><p>
καὶ μὴν ἐγώ.
<lb />ἄφετέ νυν ἅπαντες αὐτόν.</p></sp>
<sp>
<speaker>Φιλοκλέων</speaker><p>
καὶ ξίφος γέ μοι δότε.
<lb />ἢν γὰρ ἡττηθῶ λέγων σου, περιπεσοῦμαι τῷ ξίφει.</p></sp>
<sp>
<speaker>Βδελυκλέων</speaker><p>
<lb />εἰπέ μοι, τί δ᾽ ἤν, τὸ δεῖνα, τῇ διαίτῃ μὴ 'μμένῃς;</p></sp>
<sp>
<speaker>Φιλοκλέων</speaker><p>
<lb rend="displayNum" n="525" />μηδέποτε πίοιμ᾽ ἀκράτου μισθὸν ἀγαθοῦ δαίμονος.</p></sp></div2></div1></body></text></TEI.2>