<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="strophe" org="uniform" sample="complete"><sp><p><milestone ed="p" n="1071" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Χορός</speaker><p>
<lb />εἴ τις ὑμῶν ὦ θεαταὶ τὴν ἐμὴν ἰδὼν φύσιν
<lb />εἶτα θαυμάζει μ᾽ ὁρῶν μέσον διεσφηκωμένον,
<lb />ἥτις ἡμῶν ἐστὶν ἡ 'πίνοια τῆς ἐγκεντρίδος,
<lb />ῥᾳδίως ἐγὼ διδάξω, κἂν ἄμουσος ᾖ τὸ πρίν.
<lb rend="displayNum" n="1075" />ἐσμὲν ἡμεῖς, οἷς πρόσεστι τοῦτο τοὐρροπύγιον,
<lb />Ἀττικοὶ μόνοι δικαίως ἐγγενεῖς αὐτόχθονες,
<lb />ἀνδρικώτατον γένος καὶ πλεῖστα τήνδε τὴν πόλιν
<lb />ὠφελῆσαν ἐν μάχαισιν, ἡνίκ᾽ ἦλθ᾽ ὁ βάρβαρος,
<lb />τῷ καπνῷ τύφων ἅπασαν τὴν πόλιν καὶ πυρπολῶν,
<lb rend="displayNum" n="1080" />ἐξελεῖν ἡμῶν μενοινῶν πρὸς βίαν τἀνθρήνια.
<lb />εὐθέως γὰρ ἐκδραμόντες ξὺν δορὶ ξὺν ἀσπίδι
<lb />ἐμαχόμεσθ᾽ αὐτοῖσι, θυμὸν ὀξίνην πεπωκότες,
<lb />στὰς ἀνὴρ παρ᾽ ἄνδρ᾽, ὑπ᾽ ὀργῆς τὴν χελύνην ἐσθίων:
<lb />ὑπὸ δὲ τῶν τοξευμάτων οὐκ ἦν ἰδεῖν τὸν οὐρανόν.
<lb rend="displayNum" n="1085" />ἀλλ᾽ ὅμως ἐωσάμεσθα ξὺν θεοῖς πρὸς ἑσπέραν.
<lb />γλαῦξ γὰρ ἡμῶν πρὶν μάχεσθαι τὸν στρατὸν διέπτετο:
<lb />εἶτα δ᾽ εἱπόμεσθα θυννάζοντες ἐς τοὺς θυλάκους,
<lb />οἱ δ᾽ ἔφευγον τὰς γνάθους καὶ τὰς ὀφρῦς κεντούμενοι:
<lb />ὥστε παρὰ τοῖς βαρβάροισι πανταχοῦ καὶ νῦν ἔτι
<lb rend="displayNum" n="1090" />μηδὲν Ἀττικοῦ καλεῖσθαι σφηκὸς ἀνδρικώτερον.</p></sp></div2></div1></body></text></TEI.2>