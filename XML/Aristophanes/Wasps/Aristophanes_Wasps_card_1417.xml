<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1417" unit="card" /></p></sp>
<sp>
<speaker>Κατήγορος</speaker><p>
<lb />οἴμοι κακοδαίμων. προσκαλοῦμαί σ᾽ ὦ γέρον
<lb />ὕβρεως.</p></sp>
<sp>
<speaker>Βδελυκλέων</speaker><p>
ὕβρεως; μὴ μὴ καλέσῃ πρὸς τῶν θεῶν:
<lb />ἐγὼ γὰρ ὑπὲρ αὐτοῦ δίκην δίδωμί σοι
<lb rend="displayNum" n="1420" />ἣν ἂν σὺ τάξῃς, καὶ χάριν προσείσομαι.</p></sp>
<sp>
<speaker>Φιλοκλέων</speaker><p>
<lb />ἐγὼ μὲν οὖν αὐτῷ διαλλαχθήσομαι
<lb />ἑκών: ὁμολογῶ γὰρ πατάξαι καὶ βαλεῖν.
<lb />ἀλλ᾽ ἐλθὲ δευρί: πότερον ἐπιτρέπεις ἐμοί,
<lb />ὅ τι χρή μ᾽ ἀποτείσαντ᾽ ἀργύριον τοῦ πράγματος
<lb rend="displayNum" n="1425" />εἶναι φίλον τὸ λοιπόν, ἢ σύ μοι φράσεις;</p></sp>
<sp>
<speaker>Κατήγορος</speaker><p>
<lb />σὺ λέγε. δικῶν γὰρ οὐ δέομ᾽ οὐδὲ πραγμάτων.</p></sp>
<sp>
<speaker>Φιλοκλέων</speaker><p>
<lb />ἀνὴρ Συβαρίτης ἐξέπεσεν ἐξ ἅρματος,
<lb />καί πως κατεάγη τῆς κεφαλῆς μέγα σφόδρα:
<lb />ἐτύγχανεν γὰρ οὐ τρίβων ὢν ἱππικῆς.
<lb rend="displayNum" n="1430" />κἄπειτ᾽ ἐπιστὰς εἶπ᾽ ἀνὴρ αὐτῷ φίλος:
<lb /><q direct="unspecified">ἔρδοι τις ἣν ἕκαστος εἰδείη τέχνην.</q>
<lb />οὕτω δὲ καὶ σὺ παράτρεχ᾽ ἐς τὰ Πιττάλου.</p></sp>
<sp>
<speaker>Βδελυκλέων</speaker><p>
<lb />οὕμοιά σου καὶ ταῦτα τοῖς ἄλλοις τρόποις.</p></sp>
<sp>
<speaker>Κατήγορος</speaker><p>
<lb />ἀλλ᾽ οὖν σὺ μέμνησ᾽ αὐτὸς ἁπεκρίνατο.</p></sp>
<sp>
<speaker>Φιλοκλέων</speaker><p>
<lb rend="displayNum" n="1435" />ἄκουε, μὴ φεῦγ᾽. ἐν Συβάρει γυνή ποτε
<lb />κατέαξ᾽ ἐχῖνον.</p></sp>
<sp>
<speaker>Κατήγορος</speaker><p>
ταῦτ᾽ ἐγὼ μαρτύρομαι.</p></sp>
<sp>
<speaker>Φιλοκλέων</speaker><p>
<lb />οὑχῖνος οὖν ἔχων τιν᾽ ἐπεμαρτύρατο:
<lb />εἶθ᾽ ἡ Συβαρῖτις εἶπεν,  <q direct="unspecified">εἰ ναὶ τὰν κόραν
<lb />τὴν μαρτυρίαν ταύτην ἐάσας ἐν τάχει
<lb rend="displayNum" n="1440" />ἐπίδεσμον ἐπρίω, νοῦν ἂν εἶχες πλείονα.</q></p></sp>
<sp>
<speaker>Κατήγορος</speaker><p>
<lb />ὕβριζ᾽ ἕως ἂν τὴν δίκην ἅρχων καλῇ.</p></sp>
<sp>
<speaker>Βδελυκλέων</speaker><p>
<lb />οὔτοι μὰ τὴν Δήμητρ᾽ ἔτ᾽ ἐνταυθοῖ μενεῖς,
<lb />ἀλλ᾽ ἀράμενος οἴσω σε —</p></sp>
<sp>
<speaker>Φιλοκλέων</speaker><p>
τί ποιεῖς;</p></sp>
<sp>
<speaker>Βδελυκλέων</speaker><p>
ὅ τι ποιῶ;
<lb />εἴσω φέρω σ᾽ ἐντεῦθεν: εἰ δὲ μή, τάχα
<lb rend="displayNum" n="1445" />κλητῆρες ἐπιλείψουσι τοὺς καλουμένους.</p></sp>
<sp>
<speaker>Φιλοκλέων</speaker><p>
<lb />Αἴσωπον οἱ Δελφοί ποτ᾽ —</p></sp>
<sp>
<speaker>Βδελυκλέων</speaker><p>
ὀλίγον μοι μέλει.</p></sp>
<sp>
<speaker>Φιλοκλέων</speaker><p>
<lb />φιάλην ἐπῃτιῶντο κλέψαι τοῦ θεοῦ:
<lb />ὁ δ᾽ ἔλεξεν αὐτοῖς, ὡς ὁ κάνθαρός ποτε —</p></sp>
<sp>
<speaker>Βδελυκλέων</speaker><p>
<lb />οἴμ᾽ ὡς ἀπολῶ σ᾽ αὐτοῖσι τοῖσι κανθάροις.</p></sp></div2></div1></body></text></TEI.2>