<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="antikatakeleusmenos" org="uniform" sample="complete"><sp><p><milestone ed="p" n="381" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Φιλοκλέων</speaker><p>
<lb />ἄγε νυν, ἢν αἰσθομένω τούτω ζητῆτόν μ᾽ ἐσκαλαμᾶσθαι
<lb />κἀνασπαστὸν ποιεῖν εἴσω, τί ποιήσετε; φράζετε νυνί.</p></sp>
<sp><speaker>Χορός</speaker><p>
<lb />ἀμυνοῦμέν σοι τὸν πρινώδη θυμὸν ἅπαντες καλέσαντες
<lb />ὥστ᾽ οὐ δυνατόν σ᾽ εἵργειν ἔσται: τοιαῦτα ποιήσομεν ἡμεῖς.</p></sp>
<sp><speaker>Φιλοκλέων</speaker><p>
<lb rend="displayNum" n="385" />δράσω τοίνυν ὑμῖν πίσυνος, καὶ — μανθάνετ᾽; — ἤν τι πάθω 'γώ,
<lb />ἀνελόντες καὶ κατακλαύσαντες θεῖναί μ᾽ ὑπὸ τοῖσι δρυφάκτοις.</p></sp>
<sp><speaker>Χορός</speaker><p>
<lb />οὐδὲν πείσει: μηδὲν δείσῃς. ἀλλ᾽ ὦ βέλτιστε καθίει
<lb />σαυτὸν θαρρῶν κἀπευξάμενος τοῖσι πατρῴοισι θεοῖσιν.</p></sp>
<sp><speaker>Φιλοκλέων</speaker><p>
<lb rend="displayNum" n="389" />ὦ Λύκε δέσποτα, γείτων ἥρως: σὺ γὰρ οἷσπερ ἐγὼ κεχάρησαι,
<lb />τοῖς δακρύοισιν τῶν φευγόντων ἀεὶ καὶ τοῖς ὀλοφυρμοῖς:
<lb />ᾤκησας γοῦν ἐπίτηδες ἰὼν ἐνταῦθ᾽ ἵνα ταῦτ᾽ ἀκροῷο,
<lb />κἀβουλήθης μόνος ἡρώων παρὰ τὸν κλάοντα καθῆσθαι.
<lb />ἐλέησον καὶ σῶσον νυνὶ τὸν σαυτοῦ πλησιόχωρον:
<lb />κοὐ μή ποτέ σου παρὰ τὰς κάννας οὐρήσω μηδ᾽ ἀποπάρδω.</p></sp>
<sp><speaker>Βδελυκλέων</speaker><p>
<lb rend="displayNum" n="395" />οὗτος ἐγείρου.</p></sp>
<sp><speaker>Ξανθίας</speaker><p>
τί τὸ πρᾶγμ᾽;</p></sp>
<sp><speaker>Βδελυκλέων</speaker><p>
ὥσπερ φωνή μέ τις ἐγκεκύκλωται.</p></sp>
<sp><speaker>Ξανθίας</speaker><p>
<lb />μῶν ὁ γέρων πῃ διαδύεται <add>αὖ</add>;</p></sp>
<sp><speaker>Βδελυκλέων</speaker><p>
μὰ Δί᾽ οὐ δῆτ᾽, ἀλλὰ καθιμᾷ
<lb />αὑτὸν δήσας.</p></sp>
<sp><speaker>Ξανθίας</speaker><p>
ὦ μιαρώτατε τί ποιεῖς; οὐ μὴ καταβήσει;</p></sp>
<sp><speaker>Βδελυκλέων</speaker><p>
<lb />ἀνάβαιν᾽ ἀνύσας κατὰ τὴν ἑτέραν καὶ ταῖσιν φυλλάσι παῖε,
<lb />ἤν πως πρύμνην ἀνακρούσηται πληγεὶς ταῖς εἰρεσιώναις.</p></sp>
<sp><speaker>Φιλοκλέων</speaker><p>
<lb />οὐ ξυλλήψεσθ᾽ ὁπόσοισι δίκαι τῆτες μέλλουσιν ἔσεσθαι,
<lb />ὦ Σμικυθίων καὶ Τεισιάδη καὶ Χρήμων καὶ Φερέδειπνε;
<lb />πότε δ᾽, εἰ μὴ νῦν, ἐπαρήξετέ μοι, πρίν μ᾽ εἴσω μᾶλλον ἄγεσθαι;</p></sp></div2></div1></body></text></TEI.2>