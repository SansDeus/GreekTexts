<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="epirrheme" org="uniform" sample="complete"><sp><p><milestone ed="p" n="605" unit="card" /></p></sp>
<sp><speaker>Φιλοκλέων</speaker><p>
<lb rend="displayNum" n="605" />ὃ δέ γ᾽ ἥδιστον τούτων ἐστὶν πάντων, οὗ 'γὼ 'πελελήσμην,
<lb />ὅταν οἴκαδ᾽ ἴω τὸν μισθὸν ἔχων, κἄπειθ᾽ ἥκονθ᾽ ἅμα πάντες
<lb />ἀσπάζωνται διὰ τἀργύριον, καὶ πρῶτα μὲν ἡ θυγάτηρ με
<lb />ἀπονίζῃ καὶ τὼ πόδ᾽ ἀλείφῃ καὶ προσκύψασα φιλήσῃ
<lb />καὶ παππίζουσ᾽ ἅμα τῇ γλώττῃ <add>τὸ</add> τριώβολον ἐκκαλαμᾶται,
<lb rend="displayNum" n="610" />καὶ τὸ γύναιόν μ᾽ ὑποθωπεῦσαν φυστὴν μᾶζαν προσενέγκῃ,
<lb />κἄπειτα καθεζομένη παρ᾽ ἐμοὶ προσαναγκάζῃ, 'φάγε τουτί,
<lb />ἔντραγε τουτί:' τούτοισιν ἐγὼ γάνυμαι, κοὐ μή με δεήσῃ
<lb />ἐς σὲ βλέψαι καὶ τὸν ταμίαν, ὁπότ᾽ ἄριστον παραθήσει
<lb />καταρασάμενος καὶ τονθορύσας. ἀλλ᾽ ἢν μή μοι ταχὺ μάξῃ,
<lb />τάδε κέκτημαι πρόβλημα κακῶν, σκευὴν βελέων ἀλεωρήν.
<lb rend="displayNum" n="616" />κἂν οἶνόν μοι μὴ 'γχῇς σὺ πιεῖν, τὸν ὄνον τόνδ᾽ ἐσκεκόμισμαι
<lb />οἴνου μεστόν, κᾆτ᾽ ἐγχέομαι κλίνας: οὗτος δὲ κεχηνὼς
<lb />βρωμησάμενος τοῦ σοῦ δίνου μέγα καὶ στράτιον κατέπαρδεν.
<lb rend="displayNum" n="620" />ἆρ᾽ οὐ μεγάλην ἀρχὴν ἄρχω καὶ τοῦ Διὸς οὐδὲν ἐλάττω,</p></sp></div2></div1></body></text></TEI.2>