<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1388" unit="card" /></p></sp>
<sp>
<speaker>Αρτόπωλις</speaker><p>
<lb />ἴθι μοι παράστηθ᾽, ἀντιβολῶ πρὸς τῶν θεῶν.
<lb />ὁδὶ γὰρ ἁνήρ ἐστιν ὅς μ᾽ ἀπώλεσεν
<lb rend="displayNum" n="1390" />τῇ δᾳδὶ παίων, κἀξέβαλεν ἐντευθενὶ
<lb />ἄρτους δέκ᾽ ὀβολῶν κἀπιθήκην τέτταρας.</p></sp>
<sp>
<speaker>Βδελυκλέων</speaker><p>
<lb />ὁρᾷς ἃ δέδρακας; πράγματ᾽ αὖ δεῖ καὶ δίκας
<lb />ἔχειν διὰ τὸν σὸν οἶνον.</p></sp>
<sp>
<speaker>Φιλοκλέων</speaker><p>
οὐδαμῶς γ᾽, ἐπεὶ
<lb />λόγοι διαλλάξουσιν αὐτὰ δεξιοί:
<lb rend="displayNum" n="1395" />ὥστ᾽ οἶδ᾽ ὁτιὴ ταύτῃ διαλλαχθήσομαι.</p></sp>
<sp>
<speaker>Αρτόπωλις</speaker><p>
<lb />οὔτοι μὰ τὼ θεὼ καταπροίξει Μυρτίας
<lb />τῆς Ἀγκυλίωνος θυγατέρος καὶ Σωστράτης,
<lb />οὕτω διαφθείρας ἐμοῦ τὰ φορτία.</p></sp>
<sp>
<speaker>Φιλοκλέων</speaker><p>
<lb />ἄκουσον ὦ γύναι: λόγον σοι βούλομαι
<lb rend="displayNum" n="1400" />λέξαι χαρίεντα.</p></sp>
<sp>
<speaker>Αρτόπωλις</speaker><p>
μὰ Δία μὴ 'μοί γ᾽ ὦ μέλε.</p></sp>
<sp>
<speaker>Φιλοκλέων</speaker><p>
<lb />Αἴσωπον ἀπὸ δείπνου βαδίζονθ᾽ ἑσπέρας
<lb />θρασεῖα καὶ μεθύση τις ὑλάκτει κύων.
<lb />κἄπειτ᾽ ἐκεῖνος εἶπεν, <q direct="unspecified">ὦ κύον κύον,
<lb />εἰ νὴ Δί᾽ ἀντὶ τῆς κακῆς γλώττης ποθὲν
<lb rend="displayNum" n="1405" />πυροὺς πρίαιο, σωφρονεῖν ἄν μοι δοκεῖς.</q></p></sp>
<sp>
<speaker>Αρτόπωλις</speaker><p>
<lb />καὶ καταγελᾷς μου; προσκαλοῦμαί σ᾽ ὅστις εἶ
<lb />πρὸς τοὺς ἀγορανόμους βλάβης τῶν φορτίων,
<lb />κλητῆρ᾽ ἔχουσα Χαιρεφῶντα τουτονί.</p></sp>
<sp>
<speaker>Φιλοκλέων</speaker><p>
<lb />μὰ Δί᾽ ἀλλ᾽ ἄκουσον, ἤν τί σοι δόξω λέγειν.
<lb rend="displayNum" n="1410" />Λᾶσός ποτ᾽ ἀντεδίδασκε καὶ Σιμωνίδης:
<lb />ἔπειθ᾽ ὁ Λᾶσος εἶπεν, <q direct="unspecified">ὀλίγον μοι μέλει.</q></p></sp>
<sp>
<speaker>Αρτόπωλις</speaker><p>
<lb />ἄληθες οὗτος;</p></sp>
<sp>
<speaker>Φιλοκλέων</speaker><p>
καὶ σὺ δή μοι Χαιρεφῶν
<lb />γυναικὶ † κλητεύειν ἐοικὼς † θαψίνῃ,
<lb />Ἰνοῖ κρεμαμένῃ πρὸς ποδῶν Εὐριπίδου.</p></sp>
<sp>
<speaker>Βδελυκλέων</speaker><p>
<lb rend="displayNum" n="1415" />ὁδί τις ἕτερος, ὡς ἔοικεν, ἔρχεται
<lb />καλούμενός σε: τόν γέ τοι κλητῆρ᾽ ἔχει.</p></sp></div2></div1></body></text></TEI.2>