<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="trochees" org="uniform" sample="complete"><sp><p><milestone ed="p" n="430" unit="card" /></p></sp>
<sp>
<speaker>Φιλοκλέων</speaker><p>
<lb rend="displayNum" n="430" />εἶά νυν ὦ ξυνδικασταὶ σφῆκες ὀξυκάρδιοι,
<lb />οἱ μὲν ἐς τὸν πρωκτὸν αὐτῶν ἐσπέτεσθ᾽ ὠργισμένοι,
<lb />οἱ δὲ τὠφθαλμὼ κύκλῳ κεντεῖτε καὶ τοὺς δακτύλους.</p></sp>
<sp>
<speaker>Βδελυκλέων</speaker><p>
<lb />ὦ Μίδα καὶ Φρὺξ βοήθει δεῦρο καὶ Μασιντύα,
<lb />καὶ λάβεσθε τουτουὶ καὶ μὴ μεθῆσθε μηδενί:
<lb rend="displayNum" n="435" />εἰ δὲ μή, 'ν πέδαις παχείαις οὐδὲν ἀριστήσετε.
<lb />ὡς ἐγὼ πολλῶν ἀκούσας οἶδα θρίων τὸν ψόφον.</p></sp>
<sp>
<speaker>Χορός</speaker><p>
<lb />εἰ δὲ μὴ τοῦτον μεθήσεις, ἔν τί σοι παγήσεται.</p></sp>
<sp>
<speaker>Φιλοκλέων</speaker><p>
<lb />ὦ Κέκροψ ἥρως ἄναξ τὰ πρὸς ποδῶν Δρακοντίδη,
<lb />περιορᾷς οὕτω μ᾽ ὑπ᾽ ἀνδρῶν βαρβάρων χειρούμενον,
<lb rend="displayNum" n="440" />οὓς ἐγὼ 'δίδαξα κλάειν τέτταρ᾽ ἐς τὴν χοίνικα;</p></sp>
<sp>
<speaker>Χορός</speaker><p>
<lb />εἶτα δῆτ᾽ οὐ πόλλ᾽ ἔνεστι δεινὰ τῷ γήρᾳ κακά;
<lb />δηλαδή: καὶ νῦν γε τούτω τὸν παλαιὸν δεσπότην
<lb />πρὸς βίαν χειροῦσιν, οὐδὲν τῶν πάλαι μεμνημένοι
<lb />διφθερῶν κἀξωμίδων, ἃς οὗτος αὐτοῖς ἠμπόλα,
<lb rend="displayNum" n="445" />καὶ κυνᾶς: καὶ τοὺς πόδας χειμῶνος ὄντος ὠφέλει,
<lb />ὥστε μὴ ῥιγῶν ἑκάστοτ᾽: ἀλλὰ τούτοις γ᾽ οὐκ ἔνι
<lb />οὐδ᾽ ἐν ὀφθαλμοῖσιν αἰδὼς τῶν παλαιῶν ἐμβάδων.</p></sp>
<sp>
<speaker>Φιλοκλέων</speaker><p>
<lb />οὐκ ἀφήσεις οὐδὲ νυνί μ᾽ ὦ κάκιστον θηρίον,
<lb />οὐδ᾽ ἀναμνησθεὶς ὅθ᾽ εὑρὼν τοὺς βότρυς κλέπτοντά σε
<lb rend="displayNum" n="450" />προσαγαγὼν πρὸς τὴν ἐλάαν ἐξέδειρ᾽ εὖ κἀνδρικῶς,
<lb />ὥστε σε ζηλωτὸν εἶναι; σὺ δ᾽ ἀχάριστος ἦσθ᾽ ἄρα.
<lb />ἀλλ᾽ ἄνες με καὶ σὺ καὶ σύ, πρὶν τὸν υἱὸν ἐκδραμεῖν.</p></sp>
<sp>
<speaker>Χορός</speaker><p>
<lb />ἀλλὰ τούτων μὲν τάχ᾽ ἡμῖν δώσετον καλὴν δίκην,
<lb />οὐκέτ᾽ ἐς μακρὰν ἵν᾽ εἰδῆθ᾽ οἷός ἐστ᾽ ἀνδρῶν τρόπος
<lb rend="displayNum" n="455" />ὀξυθύμων καὶ δικαίων καὶ βλεπόντων κάρδαμα.</p></sp>
<sp>
<speaker>Βδελυκλέων</speaker><p>
<lb />παῖε παἶ ὦ Ξανθία τοὺς σφῆκας ἀπὸ τῆς οἰκίας.</p></sp>
<sp>
<speaker>Ξανθίας</speaker><p>
<lb />ἀλλὰ δρῶ τοῦτ᾽: ἀλλὰ καὶ σὺ τῦφε πολλῷ τῷ καπνῷ.</p></sp>
<sp>
<speaker>Σωσίας</speaker><p>
<lb />οὐχὶ σοῦσθ᾽; οὐκ ἐς κόρακας; οὐκ ἄπιτε; παῖε τῷ ξύλῳ.</p></sp>
<sp>
<speaker>Ξανθίας</speaker><p>
<lb />καὶ σὺ προσθεὶς Αἰσχίνην ἔντυφε τὸν Σελλαρτίου.
<lb rend="displayNum" n="460" />ἆρ᾽ ἐμέλλομέν ποθ᾽ ὑμᾶς ἀποσοβήσειν τῷ χρόνῳ.</p></sp></div2></div1></body></text></TEI.2>