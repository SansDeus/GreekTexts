<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="antepirrheme" org="uniform" sample="complete"><sp><p><milestone ed="p" n="1292" unit="card" /></p></sp></div2></div1>
<div1 type="Episode" org="uniform" sample="complete">
<sp><speaker>Ξανθίας</speaker><p>
<lb />ἰὼ χελῶναι μακάριαι τοῦ δέρματος,
<lb />καὶ τρὶς μακάριαι τοῦ 'πὶ ταῖς πλευραῖς τέγους.
<lb />ὡς εὖ κατηρέψασθε καὶ νουβυστικῶς
<lb rend="displayNum" n="1295" />κεράμῳ τὸ νῶτον ὥστε τὰς πληγὰς στέγειν.
<lb />ἐγὼ δ᾽ ἀπόλωλα στιζόμενος βακτηρίᾳ.</p></sp>
<sp>
<speaker>Χορός</speaker><p>
<lb />τί δ᾽ ἔστιν ὦ παῖ; παῖδα γάρ, κἂν ᾖ γέρων,
<lb />καλεῖν δίκαιον ὅστις ἂν πληγὰς λάβῃ.</p></sp>
<sp>
<speaker>Ξανθίας</speaker><p>
<lb />οὐ γὰρ ὁ γέρων ἀτηρότατον ἄρ᾽ ἦν κακὸν
<lb rend="displayNum" n="1300" />καὶ τῶν ξυνόντων πολὺ παροινικώτατος;
<lb />καίτοι παρῆν Ἵππυλλος Ἀντιφῶν Λύκων
<lb />Λυσίστρατος Θούφραστος οἱ περὶ Φρύνιχον.
<lb />τούτων ἁπάντων ἦν ὑβριστότατος μακρῷ.
<lb />εὐθὺς γὰρ ὡς ἐνέπλητο πολλῶν κἀγαθῶν,
<lb rend="displayNum" n="1305" />ἐνήλατ᾽ ἐσκίρτα 'πεπόρδει κατεγέλα
<lb />ὥσπερ καχρύων ὀνίδιον εὐωχημένον
<lb />κἄτυπτεν ἐμὲ νεανικῶς <q direct="unspecified">παῖ παῖ</q> καλῶν.
<lb />εἶτ᾽ αὐτὸν ὡς εἶδ᾽ ᾔκασεν Λυσίστρατος:
<lb /><q direct="unspecified">ἔοικας ὦ πρεσβῦτα νεοπλούτῳ τρυγὶ
<lb rend="displayNum" n="1310" />κλητῆρί τ᾽ εἰς ἀχυρμὸν ἀποδεδρακότι.</q>
<lb />ὁ δ᾽ ἀνακραγὼν ἀντῄκασ᾽ αὐτὸν πάρνοπι
<lb />τὰ θρῖα τοῦ τρίβωνος ἀποβεβληκότι,
<lb />Σθενέλῳ τε τὰ σκευάρια διακεκαρμένῳ.
<lb />οἱ δ᾽ ἀνεκρότησαν, πλήν γε Θουφράστου μόνου:
<lb rend="displayNum" n="1315" />οὗτος δὲ διεμύλλαινεν ὡς δὴ δεξιός.
<lb />ὁ γέρων δὲ τὸν Θούφραστον ἤρετ᾽: 'εἰπέ μοι,
<lb />ἐπὶ τῷ κομᾷς καὶ κομψὸς εἶναι προσποιεῖ,
<lb />κωμῳδολοιχῶν περὶ τὸν εὖ πράττοντ᾽ ἀεί;᾽
<lb />τοιαῦτα περιύβριζεν αὐτοὺς ἐν μέρει,
<lb rend="displayNum" n="1320" />σκώπτων ἀγροίκως καὶ προσέτι λόγους λέγων
<lb />ἀμαθέστατ᾽ οὐδὲν εἰκότας τῷ πράγματι.
<lb />ἔπειτ᾽ ἐπειδὴ 'μέθυεν, οἴκαδ᾽ ἔρχεται
<lb />τύπτων ἅπαντας, ἤν τις αὐτῷ ξυντύχῃ.
<lb />ὁδὶ δὲ καὶ δὴ σφαλλόμενος προσέρχεται.
<lb rend="displayNum" n="1325" />ἀλλ᾽ ἐκποδὼν ἄπειμι πρὶν πληγὰς λαβεῖν.</p></sp></div1></body></text></TEI.2>