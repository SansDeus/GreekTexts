<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1342" unit="card" /></p></sp>
<sp><speaker>Φιλοκλέων</speaker><p>  
<lb />ἀνάβαινε δεῦρο χρυσομηλολόνθιον,
<lb />τῇ χειρὶ τουδὶ λαβομένη τοῦ σχοινίου.
<lb />ἔχου: φυλάττου δ᾽, ὡς σαπρὸν τὸ σχοινίον:
<lb />ὅμως γε μέντοι τριβόμενον οὐκ ἄχθεται.
<lb rend="displayNum" n="1345" />ὁρᾷς ἐγώ σ᾽ ὡς δεξιῶς ὑφειλόμην
<lb />μέλλουσαν ἤδη λεσβιᾶν τοὺς ξυμπότας:
<lb />ὧν οὕνεκ᾽ ἀπόδος τῷ πέει τῳδὶ χάριν.
<lb />ἀλλ᾽ οὐκ ἀποδώσεις οὐδ᾽ ἐφιαλεῖς οἶδ᾽ ὅτι,
<lb />ἀλλ᾽ ἐξαπατήσεις κἀγχανεῖ τούτῳ μέγα:
<lb rend="displayNum" n="1350" />πολλοῖς γὰρ ἤδη χἀτέροις αὔτ᾽ ἠργάσω.
<lb />ἐὰν γένῃ δὲ μὴ κακὴ νυνὶ γυνή,
<lb />ἐγώ σ᾽ ἐπειδὰν οὑμὸς υἱὸς ἀποθάνῃ,
<lb />λυσάμενος ἕξω παλλακὴν ὦ χοιρίον.
<lb />νῦν δ᾽ οὐ κρατῶ 'γὼ τῶν ἐμαυτοῦ χρημάτων
<lb rend="displayNum" n="1355" />νέος γάρ εἰμι καὶ φυλάττομαι σφόδρα.
<lb />τὸ γὰρ υἵδιον τηρεῖ με, κἄστι δύσκολον
<lb />κἄλλως κυμινοπριστοκαρδαμογλύφον.
<lb />ταῦτ᾽ οὖν περί μου δέδοικε μὴ διαφθαρῶ.
<lb />πατὴρ γὰρ οὐδείς ἐστιν αὐτῷ πλὴν ἐμοῦ.
<lb rend="displayNum" n="1360" />ὁδὶ δὲ καὐτὸς ἐπὶ σὲ κἄμ᾽ ἔοικε θεῖν.
<lb />ἀλλ᾽ ὡς τάχιστα στῆθι τάσδε τὰς δετὰς
<lb />λαβοῦσ᾽, ἵν᾽ αὐτὸν τωθάσω νεανικῶς,
<lb />οἵοις ποθ᾽ οὗτος ἐμὲ πρὸ τῶν μυστηρίων.</p></sp>
<sp>
<speaker>Βδελυκλέων</speaker><p>
<lb />ὦ οὗτος οὗτος τυφεδανὲ καὶ χοιρόθλιψ,
<lb rend="displayNum" n="1365" />ποθεῖν ἐρᾶν τ᾽ ἔοικας ὡραίας σοροῦ.
<lb />οὔτοι καταπροίξει μὰ τὸν Ἀπόλλω τοῦτο δρῶν.</p></sp>
<sp>
<speaker>Φιλοκλέων</speaker><p>
<lb />ὡς ἡδέως φάγοις ἂν ἐξ ὄξους δίκην.</p></sp>
<sp>
<speaker>Βδελυκλέων</speaker><p>
<lb />οὐ δεινὰ τωθάζειν σε τὴν αὐλητρίδα
<lb />τῶν ξυμποτῶν κλέψαντα;</p></sp>
<sp>
<speaker>Φιλοκλέων</speaker><p>
ποίαν αὐλητρίδα;
<lb rend="displayNum" n="1370" />τί ταῦτα ληρεῖς ὥσπερ ἀπὸ τύμβου πεσών;</p></sp>
<sp>
<speaker>Βδελυκλέων</speaker><p>
<lb />νὴ τὸν Δί᾽ αὕτη πού 'στί σοί γ᾽ ἡ Δαρδανίς.</p></sp>
<sp>
<speaker>Φιλοκλέων</speaker><p>
<lb />οὔκ, ἀλλ᾽ ἐν ἀγορᾷ τοῖς θεοῖς δᾲς κάεται.</p></sp>
<sp>
<speaker>Βδελυκλέων</speaker><p>
<lb />δᾲς ἥδε;</p></sp>
<sp>
<speaker>Φιλοκλέων</speaker><p>
δᾲς δῆτ᾽. οὐχ ὁρᾷς ἐστιγμένην;</p></sp>
<sp>
<speaker>Βδελυκλέων</speaker><p>
<lb />τί δὲ τὸ μέλαν τοῦτ᾽ ἐστὶν αὐτῆς τοὐν μέσῳ;</p></sp>
<sp>
<speaker>Φιλοκλέων</speaker><p>
<lb rend="displayNum" n="1375" />ἡ πίττα δήπου καομένης ἐξέρχεται.</p></sp>
<sp>
<speaker>Βδελυκλέων</speaker><p>
<lb />ὁ δ᾽ ὄπισθεν οὐχὶ πρωκτός ἐστιν οὑτοσί;</p></sp>
<sp>
<speaker>Φιλοκλέων</speaker><p>
<lb />ὄζος μὲν οὖν τῆς δᾳδὸς οὗτος ἐξέχει.</p></sp>
<sp>
<speaker>Βδελυκλέων</speaker><p>
<lb />τί λέγεις σύ; ποῖος ὄζος; οὐκ εἶ δεῦρο σύ;</p></sp>
<sp>
<speaker>Φιλοκλέων</speaker><p>
<lb />ἆ ἆ τί μέλλεις δρᾶν;</p></sp>
<sp>
<speaker>Βδελυκλέων</speaker><p>
ἄγειν ταύτην λαβὼν
<lb rend="displayNum" n="1380" />ἀφελόμενός σε καὶ νομίσας εἶναι σαπρὸν
<lb />κοὐδὲν δύνασθαι δρᾶν.</p></sp>
<sp>
<speaker>Φιλοκλέων</speaker><p>
ἄκουσόν νυν ἐμοῦ.
<lb />Ὀλυμπίασιν, ἡνίκ᾽ ἐθεώρουν ἐγώ,
<lb />Ἐφουδίων ἐμαχέσατ᾽ Ἀσκώνδᾳ καλῶς
<lb />ἤδη γέρων ὤν: εἶτα τῇ πυγμῇ θενὼν
<lb rend="displayNum" n="1385" />ὁ πρεσβύτερος κατέβαλε τὸν νεώτερον.
<lb />πρὸς ταῦτα τηροῦ μὴ λάβῃς ὑπώπια.</p></sp>
<sp>
<speaker>Βδελυκλέων</speaker><p>
<lb />νὴ τὸν Δί᾽ ἐξέμαθές γε τὴν Ὀλυμπίαν.</p></sp></div2></div1></body></text></TEI.2>