<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="1102" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Χορός</speaker><p>
<lb />πολλαχοῦ σκοποῦντες ἡμᾶς εἰς ἅπανθ᾽ εὑρήσετε
<lb />τοὺς τρόπους καὶ τὴν δίαιταν σφηξὶν ἐμφερεστάτους.
<lb />πρῶτα μὲν γὰρ οὐδὲν ἡμῶν ζῷον ἠρεθισμένον
<lb rend="displayNum" n="1105" />μᾶλλον ὀξύθυμόν ἐστιν οὐδὲ δυσκολώτερον:
<lb />εἶτα τἄλλ᾽ ὅμοια πάντα σφηξὶ μηχανώμεθα.
<lb />ξυλλεγέντες γὰρ καθ᾽ ἑσμούς, ὡσπερεὶ τἀνθρήνια,
<lb />οἱ μὲν ἡμῶν οὗπερ ἅρχων, οἱ δὲ παρὰ τοὺς ἕνδεκα,
<lb />οἱ δ᾽ ἐν ᾠδείῳ δικάζουσ᾽, οἱ δὲ πρὸς τοῖς τειχίοις
<lb rend="displayNum" n="1110" />ξυμβεβυσμένοι πυκνόν, νεύοντες ἐς τὴν γῆν, μόλις
<lb />ὥσπερ οἱ σκώληκες ἐν τοῖς κυττάροις κινούμενοι.
<lb />ἔς τε τὴν ἄλλην δίαιτάν ἐσμεν εὐπορώτατοι.
<lb />πάντα γὰρ κεντοῦμεν ἄνδρα κἀκπορίζομεν βίον.
<lb />ἀλλὰ γὰρ κηφῆνες ἡμῖν εἰσιν ἐγκαθήμενοι
<lb rend="displayNum" n="1115" />οὐκ ἔχοντες κέντρον, οἳ μένοντες ἡμῶν τοῦ φόρου
<lb />τὸν πόνον κατεσθίουσιν, οὐ ταλαιπωρούμενοι.
<lb />τοῦτο δ᾽ ἔστ᾽ ἄλγιστον ἡμῖν, ἤν τις ἀστράτευτος ὢν
<lb />ἐκροφῇ τὸν μισθὸν ἡμῶν, τῆσδε τῆς χώρας ὕπερ
<lb />μήτε κώπην μήτε λόγχην μήτε φλύκταιναν λαβών.
<lb rend="displayNum" n="1120" />ἀλλ᾽ ἐμοὶ δοκεῖ τὸ λοιπὸν τῶν πολιτῶν ἔμβραχυ
<lb />ὅστις ἂν μὴ 'χῃ τὸ κέντρον, μὴ φέρειν τριώβολον.</p></sp></div2></div1></body></text></TEI.2>