<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="54" unit="card" /></p></sp>
<sp>
<speaker>Ξανθίας</speaker><p>
<lb />φέρε νυν κατείπω τοῖς θεαταῖς τὸν λόγον,
<lb rend="displayNum" n="55" />ὀλίγ᾽ ἄτθ᾽ ὑπειπὼν πρῶτον αὐτοῖσιν ταδί,
<lb />μηδὲν παρ᾽ ἡμῶν προσδοκᾶν λίαν μέγα,
<lb />μηδ᾽ αὖ γέλωτα Μεγαρόθεν κεκλεμμένον.
<lb />ἡμῖν γὰρ οὐκ ἔστ᾽ οὔτε κάρυ᾽ ἐκ φορμίδος
<lb />δούλω διαρριπτοῦντε τοῖς θεωμένοις,
<lb rend="displayNum" n="60" />οὔθ᾽ Ἡρακλῆς τὸ δεῖπνον ἐξαπατώμενος,
<lb />οὐδ᾽ αὖθις ἀνασελγαινόμενος Εὐριπίδης:
<lb />οὐδ᾽ εἰ Κλέων γ᾽ ἔλαμψε τῆς τύχης χάριν,
<lb />αὖθις τὸν αὐτὸν ἄνδρα μυττωτεύσομεν.
<lb />ἀλλ᾽ ἔστιν ἡμῖν λογίδιον γνώμην ἔχον,
<lb rend="displayNum" n="65" />ὑμῶν μὲν αὐτῶν οὐχὶ δεξιώτερον,
<lb />κωμῳδίας δὲ φορτικῆς σοφώτερον.
<lb />ἔστιν γὰρ ἡμῖν δεσπότης ἐκεινοσὶ
<lb />ἅνω καθεύδων, ὁ μέγας, οὑπὶ τοῦ τέγους.
<lb />οὗτος φυλάττειν τὸν πατέρ᾽ ἐπέταξε νῷν,
<lb rend="displayNum" n="70" />ἔνδον καθείρξας, ἵνα θύραζε μὴ 'ξίῃ.
<lb />νόσον γὰρ ὁ πατὴρ ἀλλόκοτον αὐτοῦ νοσεῖ,
<lb />ἣν οὐδ᾽ ἂν εἷς γνοίη ποτ᾽ οὐδ᾽ ἂν ξυμβάλοι
<lb />εἰ μὴ πύθοιθ᾽ ἡμῶν: ἐπεὶ τοπάζετε.
<lb />Ἀμυνίας μὲν ὁ Προνάπους φήσ᾽ οὑτοσὶ
<lb rend="displayNum" n="75" />εἶναι φιλόκυβον αὐτόν: ἀλλ᾽ οὐδὲν λέγει.</p></sp>
<sp>
<speaker>Σωσίας</speaker><p>
<lb />μὰ Δί᾽, ἀλλ᾽ ἀφ᾽ αὑτοῦ τὴν νόσον τεκμαίρεται.</p></sp>
<sp>
<speaker>Ξανθίας</speaker><p>
<lb />οὔκ, ἀλλὰ <q direct="unspecified">φιλο</q> μέν ἐστιν ἀρχὴ τοῦ κακοῦ.
<lb />ὁδὶ δέ φησι Σωσίας πρὸς Δερκύλον
<lb />εἶναι φιλοπότην αὐτόν.</p></sp>
<sp>
<speaker>Σωσίας</speaker><p>
οὐδαμῶς γ᾽, ἐπεὶ
<lb rend="displayNum" n="80" />αὕτη γε χρηστῶν ἐστιν ἀνδρῶν ἡ νόσος.</p></sp>
<sp>
<speaker>Ξανθίας</speaker><p>
<lb />Νικόστρατος δ᾽ αὖ φησιν ὁ Σκαμβωνίδης
<lb />εἶναι φιλοθύτην αὐτὸν ἢ φιλόξενον.</p></sp>
<sp>
<speaker>Σωσίας</speaker><p>
<lb />μὰ τὸν κύν᾽ ὦ Νικόστρατ᾽ οὐ φιλόξενος,
<lb />ἐπεὶ καταπύγων ἐστὶν ὅ γε Φιλόξενος.</p></sp></div1></body></text></TEI.2>