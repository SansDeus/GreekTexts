<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="56" unit="card" /></p></sp>
<sp>
<speaker>Θεράπων</speaker><p>
<lb />ἔλαιον ἡμῖν οὐκ ἔνεστ᾽ ἐν τῷ λύχνῳ.</p></sp>
<sp>
<speaker>Στρεψιάδης</speaker><p>
<lb />οἴμοι: τί γάρ μοι τὸν πότην ἧπτες λύχνον;
<lb />δεῦρ᾽ ἔλθ᾽ ἵνα κλάῃς.</p></sp>
<sp>
<speaker>Θεράπων</speaker><p>
διὰ τί δῆτα κλαύσομαι;</p></sp>
<sp>
<speaker>Στρεψιάδης</speaker><p>
<lb />ὅτι τῶν παχειῶν ἐνετίθεις θρυαλλίδων.
<lb rend="displayNum" n="60" />μετὰ ταῦθ᾽, ὅπως νῷν ἐγένεθ᾽ υἱὸς οὑτοσί,
<lb />ἐμοί τε δὴ καὶ τῇ γυναικὶ τἀγαθῇ,
<lb />περὶ τοὐνόματος δὴ 'ντεῦθεν ἐλοιδορούμεθα:
<lb />ἡ μὲν γὰρ ἵππον προσετίθει πρὸς τοὔνομα,
<lb />Ξάνθιππον ἤ Χαριππον ἢ Καλλιππίδην,
<lb rend="displayNum" n="65" />ἐγὼ δὲ τοῦ πάππου 'τιθέμην Φειδωνίδην.
<lb />τέως μὲν οὖν ἐκρινόμεθ᾽: εἶτα τῷ χρόνῳ
<lb />κοινῇ ξυνέβημεν κἀθέμεθα Φειδιππίδην.
<lb />τοῦτον τὸν υἱὸν λαμβάνουσ᾽ ἐκορίζετο,
<lb /><q direct="unspecified">ὅταν σὺ μέγας ὢν ἅρμ᾽ ἐλαύνῃς πρὸς πόλιν,
<lb rend="displayNum" n="70" />ὥσπερ Μεγακλέης, ξυστίδ᾽ ἔχων.</q> ἐγὼ δ᾽ ἔφην,
<lb /><q direct="unspecified">ὅταν μὲν οὖν τὰς αἶγας ἐκ τοῦ φελλέως,
<lb />ὥσπερ ὁ πατήρ σου, διφθέραν ἐνημμένος.</q>
<lb />ἀλλ᾽ οὐκ ἐπίθετο τοῖς ἐμοῖς οὐδὲν λόγοις,
<lb />ἀλλ᾽ ἵππερόν μου κατέχεεν τῶν χρημάτων.
<lb rend="displayNum" n="75" />νῦν οὖν ὅλην τὴν νύκτα φροντίζων ὁδοῦ
<lb />μίαν ηὗρον ἀτραπὸν δαιμονίως ὑπερφυᾶ,
<lb />ἣν ἢν ἀναπείσω τουτονί, σωθήσομαι.
<lb />ἀλλ᾽ ἐξεγεῖραι πρῶτον αὐτὸν βούλομαι.
<lb />πῶς δῆτ᾽ ἂν ἥδιστ᾽ αὐτὸν ἐπεγείραιμι; πῶς;
<lb rend="displayNum" n="80" />Φειδιππίδη Φειδιππίδιον.</p></sp>
<sp>
<speaker>Φειδιππίδης</speaker><p>
τί ὦ πάτερ;</p></sp>
<sp>
<speaker>Στρεψιάδης</speaker><p>
<lb />κύσον με καὶ τὴν χεῖρα δὸς τὴν δεξιάν.</p></sp>
<sp>
<speaker>Φειδιππίδης</speaker><p>
<lb />ἰδού. τί ἔστιν;</p></sp>
<sp>
<speaker>Στρεψιάδης</speaker><p>
εἰπέ μοι, φιλεῖς ἐμέ;</p></sp>
<sp>
<speaker>Φειδιππίδης</speaker><p>
<lb />νὴ τὸν Ποσειδῶ τουτονὶ τὸν ἵππιον.</p></sp>
<sp>
<speaker>Στρεψιάδης</speaker><p>
<lb />μὴ 'μοί γε τοῦτον μηδαμῶς τὸν ἵππιον:
<lb rend="displayNum" n="85" />οὗτος γὰρ ὁ θεὸς αἴτιός μοι τῶν κακῶν.
<lb />ἀλλ᾽ εἴπερ ἐκ τῆς καρδίας μ᾽ ὄντως φιλεῖς,
<lb />ὦ παῖ πιθοῦ.</p></sp>
<sp>
<speaker>Φειδιππίδης</speaker><p>
τί οὖν πίθωμαι δῆτά σοι;</p></sp>
<sp>
<speaker>Στρεψιάδης</speaker><p>
<lb />ἔκστρεψον ὡς τάχιστα τοὺς σαυτοῦ τρόπους,
<lb />καὶ μάνθαν᾽ ἐλθὼν ἃν ἐγὼ παραινέσω.</p></sp></div1></body></text></TEI.2>