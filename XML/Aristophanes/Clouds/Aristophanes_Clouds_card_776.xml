<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="776" unit="card" /></p></sp>
<sp>
<speaker>Σωκράτης</speaker><p>
<lb />ὅπως ἀποστρέψαι᾽ ἂν ἀντιδικῶν δίκην
<lb />μέλλων ὀφλήσειν μὴ παρόντων μαρτύρων.</p></sp>
<sp>
<speaker>Στρεψιάδης</speaker><p>
<lb />φαυλότατα καὶ ῥᾷστ᾽.</p></sp>
<sp>
<speaker>Σωκράτης</speaker><p>
εἰπὲ δή.</p></sp>
<sp>
<speaker>Στρεψιάδης</speaker><p>
καὶ δὴ λέγω.
<lb />εἰ πρόσθεν ἔτι μιᾶς ἐνεστώσης δίκης,
<lb rend="displayNum" n="780" />πρὶν τὴν ἐμὴν καλεῖσθ᾽, ἀπαγξαίμην τρέχων.</p></sp>
<sp>
<speaker>Σωκράτης</speaker><p>
<lb />οὐδὲν λέγεις.</p></sp>
<sp>
<speaker>Στρεψιάδης</speaker><p>
νὴ τοὺς θεοὺς ἔγωγ᾽, ἐπεὶ
<lb />οὐδεὶς κατ᾽ ἐμοῦ τεθνεῶτος εἰσάξει δίκην.</p></sp>
<sp>
<speaker>Σωκράτης</speaker><p>
<lb />ὑθλεῖς: ἄπερρ᾽, οὐκ ἂν διδάξαιμ᾽ ἄν σ᾽ ἔτι.</p></sp>
<sp>
<speaker>Στρεψιάδης</speaker><p>
<lb />ὁτιὴ τί; ναὶ πρὸς τῶν θεῶν ὦ Σώκρατες.</p></sp>
<sp>
<speaker>Σωκράτης</speaker><p>
<lb rend="displayNum" n="785" />ἀλλ᾽ εὐθὺς ἐπιλήθει σύ γ᾽ ἅττ᾽ ἂν καὶ μάθῃς:
<lb />ἐπεὶ τί νυνὶ πρῶτον ἐδιδάχθης; λέγε.</p></sp>
<sp>
<speaker>Στρεψιάδης</speaker><p>
<lb />φέρ᾽ ἴδω τί μέντοι πρῶτον ἦν; τί πρῶτον ἦν;
<lb />τίς ἦν ἐν ᾗ 'ματτόμεθα μέντοι τἄλφιτα;
<lb />οἴμοι τίς ἦν;</p></sp>
<sp>
<speaker>Σωκράτης</speaker><p>
οὐκ ἐς κόρακας ἀποφθερεῖ,
<lb rend="displayNum" n="790" />ἐπιλησμότατον καὶ σκαιότατον γερόντιον;</p></sp>
<sp>
<speaker>Στρεψιάδης</speaker><p>
<lb />οἴμοι τί οὖν δῆθ᾽ ὁ κακοδαίμων πείσομαι;
<lb />ἀπὸ γὰρ ὀλοῦμαι μὴ μαθὼν γλωττοστροφεῖν.
<lb />ἀλλ᾽ ὦ Νεφέλαι χρηστόν τι συμβουλεύσατε.</p></sp>
<sp>
<speaker>Χορός</speaker><p>
<lb />ἡμεῖς μὲν ὦ πρεσβῦτα συμβουλεύομεν,
<lb rend="displayNum" n="795" />εἴ σοί τις υἱός ἐστιν ἐκτεθραμμένος,
<lb />πέμπειν ἐκεῖνον ἀντὶ σαυτοῦ μανθάνειν.</p></sp>
<sp>
<speaker>Στρεψιάδης</speaker><p>
<lb />ἀλλ᾽ ἔστ᾽ ἔμοιγ᾽ υἱὸς καλός τε κἀγαθός:
<lb />ἀλλ᾽ οὐκ ἐθέλει γὰρ μανθάνειν. τί ἐγὼ πάθω;</p></sp>
<sp>
<speaker>Χορός</speaker><p>
<lb />σὺ δ᾽ ἐπιτρέπεις;</p></sp>
<sp>
<speaker>Στρεψιάδης</speaker><p>
εὐσωματεῖ γὰρ καὶ σφριγᾷ,
<lb rend="displayNum" n="800" />κἄστ᾽ ἐκ γυναικῶν εὐπτέρων τῶν Κοισύρας.
<lb />ἀτὰρ μέτειμί γ᾽ αὐτόν: ἢν δὲ μὴ 'θέλῃ,
<lb />οὐκ ἔσθ᾽ ὅπως οὐκ ἐξελῶ κ᾽ τῆς οἰκίας.
<lb />ἀλλ᾽ ἐπανάμεινόν μ᾽ ὀλίγον εἰσελθὼν χρόνον.</p></sp></div2></div1></body></text></TEI.2>