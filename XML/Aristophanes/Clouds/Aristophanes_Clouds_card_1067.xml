<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="antepirrheme" org="uniform" sample="complete"><sp><p><milestone ed="p" n="1067" unit="card" /></p></sp>
<sp><speaker>Δίκαιος Λόγος</speaker><p>
<lb />καὶ τὴν Θέτιν γ᾽ ἔγημε διὰ τὸ σωφρονεῖν ὁ Πηλεύς.</p></sp>
<sp><speaker>Ἄδικος Λόγος</speaker><p>
<lb />κᾆτ᾽ ἀπολιποῦσά γ᾽ αὐτὸν ᾤχετ᾽: οὐ γὰρ ἦν ὑβριστὴς
<lb />οὐδ᾽ ἡδὺς ἐν τοῖς στρώμασιν τὴν νύκτα παννυχίζειν:
<lb rend="displayNum" n="1070" />γυνὴ δὲ σιναμωρουμένη χαίρει: σὺ δ᾽ εἶ Κρόνιππος.
<lb />σκέψαι γὰρ ὦ μειράκιον ἐν τῷ σωφρονεῖν ἅπαντα
<lb />ἅνεστιν, ἡδονῶν θ᾽ ὅσων μέλλεις ἀποστερεῖσθαι,
<lb />παίδων γυναικῶν κοττάβων ὄψων πότων κιχλισμῶν.
<lb />καίτοι τί σοι ζῆν ἄξιον, τούτων ἐὰν στερηθῇς;
<lb rend="displayNum" n="1075" />εἶεν. πάρειμ᾽ ἐντεῦθεν ἐς τὰς τῆς φύσεως ἀνάγκας.
<lb />ἥμαρτες, ἠράσθης, ἐμοίχευσάς τι, κᾆτ᾽ ἐλήφθης:
<lb />ἀπόλωλας: ἀδύνατος γὰρ εἶ λέγειν. ἐμοὶ δ᾽ ὁμιλῶν
<lb />χρῶ τῇ φύσει, σκίρτα, γέλα, νόμιζε μηδὲν αἰσχρόν.
<lb />μοιχὸς γὰρ ἢν τύχῃς ἁλούς, τάδ᾽ ἀντερεῖς πρὸς αὐτόν,
<lb rend="displayNum" n="1080" />ὡς οὐδὲν ἠδίκηκας: εἶτ᾽ ἐς τὸν Δί᾽ ἐπανενεγκεῖν,
<lb />κἀκεῖνος ὡς ἥττων ἔρωτός ἐστι καὶ γυναικῶν:
<lb />καίτοι σὺ θνητὸς ὢν θεοῦ πῶς μεῖζον ἂν δύναιο;</p></sp>
<sp><speaker>Δίκαιος Λόγος</speaker><p>
<lb />τί δ᾽ ἢν ῥαφανιδωθῇ πιθόμενός σοι τέφρᾳ τε τιλθῇ,
<lb />ἕξει τινὰ γνώμην λέγειν τὸ μὴ εὐρύπρωκτος εἶναι;</p></sp>
<sp><speaker>Ἄδικος Λόγος</speaker><p>
<lb rend="displayNum" n="1085" />ἢν δ᾽ εὐρύπρωκτος ᾖ, τί πείσεται κακόν;</p></sp></div2></div1></body></text></TEI.2>