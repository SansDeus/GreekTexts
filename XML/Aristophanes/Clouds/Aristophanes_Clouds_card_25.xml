<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="25" unit="card" /></p></sp>
<sp>
<speaker>Φειδιππίδης</speaker><p>
<lb rend="displayNum" n="25" />Φίλων ἀδικεῖς: ἔλαυνε τὸν σαυτοῦ δρόμον.</p></sp>
<sp>
<speaker>Στρεψιάδης</speaker><p>
<lb />τοῦτ᾽ ἔστι τουτὶ τὸ κακὸν ὅ μ᾽ ἀπολώλεκεν:
<lb />ὀνειροπολεῖ γὰρ καὶ καθεύδων ἱππικήν.</p></sp>
<sp>
<speaker>Φειδιππίδης</speaker><p>
<lb />πόσους δρόμους ἐλᾷ τὰ πολεμιστήρια;</p></sp>
<sp>
<speaker>Στρεψιάδης</speaker><p>
<lb />ἐμὲ μὲν σὺ πολλοὺς τὸν πατέρ᾽ ἐλαύνεις δρόμους.
<lb rend="displayNum" n="30" />ἀτὰρ τί χρέος ἔβα με μετὰ τὸν Πασίαν;
<lb />τρεῖς μναῖ διφρίσκου καὶ τροχοῖν Ἀμυνίᾳ.</p></sp>
<sp>
<speaker>Φειδιππίδης</speaker><p>
<lb />ἄπαγε τὸν ἵππον ἐξαλίσας οἴκαδε.</p></sp>
<sp>
<speaker>Στρεψιάδης</speaker><p>
<lb />ἀλλ᾽ ὦ μέλ᾽ ἐξήλικας ἐμέ γ᾽ ἐκ τῶν ἐμῶν,
<lb />ὅτε καὶ δίκας ὤφληκα χἄτεροι τόκου
<lb rend="displayNum" n="35" />ἐνεχυράσεσθαί φασιν.</p></sp>
<sp>
<speaker>Φειδιππίδης</speaker><p>
ἐτεὸν ὦ πάτερ
<lb />τί δυσκολαίνεις καὶ στρέφει τὴν νύχθ᾽ ὅλην;</p></sp>
<sp>
<speaker>Στρεψιάδης</speaker><p>
<lb />δάκνει μὲ δήμαρχός τις ἐκ τῶν στρωμάτων.</p></sp>
<sp>
<speaker>Φειδιππίδης</speaker><p>
<lb />ἔασον ὦ δαιμόνιε καταδαρθεῖν τί με.</p></sp>
<sp>
<speaker>Στρεψιάδης</speaker><p>
<lb />σὺ δ᾽ οὖν κάθευδε: τὰ δὲ χρέα ταῦτ᾽ ἴσθ᾽ ὅτι
<lb rend="displayNum" n="40" />ἐς τὴν κεφαλὴν ἅπαντα τὴν σὴν τρέψεται. φεῦ.
<lb />εἴθ᾽ ὤφελ᾽ ἡ προμνήστρι᾽ ἀπολέσθαι κακῶς,
<lb />ἥτις με γῆμ᾽ ἐπῆρε τὴν σὴν μητέρα:
<lb />ἐμοὶ γὰρ ἦν ἄγροικος ἥδιστος βίος
<lb />εὐρωτιῶν, ἀκόρητος, εἰκῇ κείμενος,
<lb rend="displayNum" n="45" />βρύων μελίτταις καὶ προβάτοις καὶ στεμφύλοις.
<lb />ἔπειτ᾽ ἔγημα Μεγακλέους τοῦ Μεγακλέους
<lb />ἀδελφιδῆν ἄγροικος ὢν ἐξ ἄστεως,
<lb />σεμνὴν τρυφῶσαν ἐγκεκοισυρωμένην.
<lb />ταύτην ὅτ᾽ ἐγάμουν, συγκατεκλινόμην ἐγὼ
<lb rend="displayNum" n="50" />ὄζων τρυγὸς τρασιᾶς ἐρίων περιουσίας,
<lb />ἡ δ᾽ αὖ μύρου κρόκου καταγλωττισμάτων,
<lb />δαπάνης λαφυγμοῦ Κωλιάδος Γενετυλλίδος.
<lb />οὐ μὴν ἐρῶ γ᾽ ὡς ἀργὸς ἦν, ἀλλ᾽ ἐσπάθα.
<lb />ἐγὼ δ᾽ ἂν αὐτῇ θοἰμάτιον δεικνὺς τοδὶ
<lb rend="displayNum" n="55" />πρόφασιν ἔφασκον, ὦ γύναι λίαν σπαθᾷς.</p></sp></div1></body></text></TEI.2>