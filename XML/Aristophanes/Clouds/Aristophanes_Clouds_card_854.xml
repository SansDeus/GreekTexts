<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="854" unit="card" /></p></sp>
<sp>
<speaker>Στρεψιάδης</speaker><p>
<lb />χἄτερά γε πόλλ᾽: ἀλλ᾽ ὅ τι μάθοιμ᾽ ἑκάστοτε,
<lb rend="displayNum" n="855" />ἐπελανθανόμην ἂν εὐθὺς ὑπὸ πλήθους ἐτῶν.</p></sp>
<sp>
<speaker>Φειδιππίδης</speaker><p>
<lb />διὰ ταῦτα δὴ καὶ θοἰμάτιον ἀπώλεσας;</p></sp>
<sp>
<speaker>Στρεψιάδης</speaker><p>
<lb />ἀλλ᾽ οὐκ ἀπολώλεκ᾽, ἀλλὰ καταπεφρόντικα.</p></sp>
<sp>
<speaker>Φειδιππίδης</speaker><p>
<lb />τὰς δ᾽ ἐμβάδας ποῖ τέτροφας ὦνόητε σύ;</p></sp>
<sp>
<speaker>Στρεψιάδης</speaker><p>
<lb />ὥσπερ Περικλέης ἐς τὸ δέον ἀπώλεσα.
<lb rend="displayNum" n="860" />ἀλλ᾽ ἴθι βάδιζ᾽, ἴωμεν: εἶτα τῷ πατρὶ
<lb />πιθόμενος ἐξάμαρτε: κἀγώ τοί ποτε,
<lb />οἶδ᾽, ἑξέτει σοι τραυλίσαντι πιθόμενος,
<lb />ὃν πρῶτον ὀβολὸν ἔλαβον ἡλιαστικόν,
<lb />τούτου 'πριάμην σοι Διασίοις ἁμαξίδα.</p></sp>
<sp>
<speaker>Φειδιππίδης</speaker><p>
<lb rend="displayNum" n="865" />ἦ μὴν σὺ τούτοις τῷ χρόνῳ ποτ᾽ ἀχθέσει.</p></sp>
<sp>
<speaker>Στρεψιάδης</speaker><p>
<lb />εὖ γ᾽ ὅτι ἐπείσθης. δεῦρο δεῦρ᾽ ὦ Σώκρατες,
<lb />ἔξελθ᾽: ἄγω γάρ σοι τὸν υἱὸν τουτονὶ
<lb />ἄκοντ᾽ ἀναπείσας.</p></sp>
<sp>
<speaker>Σωκράτης</speaker><p>
νηπύτιος γάρ ἐστ᾽ ἔτι,
<lb />καὶ τῶν κρεμαθρῶν οὔπω τρίβων τῶν ἐνθάδε.</p></sp>
<sp>
<speaker>Φειδιππίδης</speaker><p>
<lb rend="displayNum" n="870" />αὐτὸς τρίβων εἴης ἄν, εἰ κρέμαιό γε.</p></sp>
<sp>
<speaker>Στρεψιάδης</speaker><p>
<lb />οὐκ ἐς κόρακας; καταρᾷ σὺ τῷ διδασκάλῳ;</p></sp>
<sp>
<speaker>Σωκράτης</speaker><p>
<lb />ἰδοὺ κρέμαι᾽, ὡς ἠλίθιον ἐφθέγξατο
<lb />καὶ τοῖσι χείλεσιν διερρυηκόσιν.
<lb />πῶς ἂν μάθοι ποθ᾽ οὗτος ἀπόφυξιν δίκης
<lb rend="displayNum" n="875" />ἢ κλῆσιν ἢ χαύνωσιν ἀναπειστηρίαν;
<lb />καίτοι γε ταλάντου τοῦτ᾽ ἔμαθεν Ὑπέρβολος.</p></sp>
<sp>
<speaker>Στρεψιάδης</speaker><p>
<lb />ἀμέλει δίδασκε: θυμόσοφός ἐστιν φύσει:
<lb />εὐθύς γέ τοι παιδάριον ὄν τυννουτονὶ
<lb />ἔπλαττεν ἔνδον οἰκίας ναῦς τ᾽ ἔγλυφεν,
<lb rend="displayNum" n="880" />ἁμαξίδας τε σκυτίνας ἠργάζετο,
<lb />κἀκ τῶν σιδίων βατράχους ἐποίει πῶς δοκεῖς.
<lb />ὅπως δ᾽ ἐκείνω τὼ λόγω μαθήσεται,
<lb />τὸν κρείττον᾽ ὅστις ἐστὶ καὶ τὸν ἥττονα,
<lb />ὃς τἄδικα λέγων ἀνατρέπει τὸν κρείττονα:
<lb rend="displayNum" n="885" />ἐὰν δὲ μή, τὸν γοῦν ἄδικον πάσῃ τέχνῃ.</p></sp>
<sp>
<speaker>Σωκράτης</speaker><p>
<lb />αὐτὸς μαθήσεται παρ᾽ αὐτοῖν τοῖν λόγοιν.
<lb />ἐγὼ δ᾽ ἀπέσομαι.</p></sp>
<sp>
<speaker>Στρεψιάδης</speaker><p>
τοῦτό νυν μέμνησ᾽, ὅπως
<lb />πρὸς πάντα τὰ δίκαι᾽ ἀντιλέγειν δυνήσεται.</p></sp></div2></div1></body></text></TEI.2>