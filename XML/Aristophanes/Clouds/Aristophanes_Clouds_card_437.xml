<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="437" unit="card" /></p></sp>
<sp>
<speaker>Στρεψιάδης</speaker><p>
<lb />δράσω ταῦθ᾽ ὑμῖν πιστεύσας: ἡ γὰρ ἀνάγκη με πιέζει
<lb />διὰ τοὺς ἵππους τοὺς κοππατίας καὶ τὸν γάμον ὅς μ᾽ ἐπέτριψεν.
<lb />νῦν οὖν ἀτεχνῶς ὅ τι βούλονται
<lb rend="displayNum" n="440" />τουτὶ τοὐμὸν σῶμ᾽ αὐτοῖσιν
<lb />παρέχω, τύπτειν πεινῆν διψῆν
<lb />αὐχμεῖν ῥιγῶν ἀσκὸν δείρειν,
<lb />εἴπερ τὰ χρέα διαφευξοῦμαι,
<lb />τοῖς τ᾽ ἀνθρώποις εἶναι δόξω
<lb rend="displayNum" n="445" />θρασὺς εὔγλωττος τολμηρὸς ἴτης
<lb />βδελυρὸς ψευδῶν συγκολλητὴς
<lb />εὑρησιεπὴς περίτριμμα δικῶν
<lb />κύρβις κρόταλον κίναδος τρύμη
<lb />μάσθλης εἴρων γλοιὸς ἀλαζὼν
<lb rend="displayNum" n="450" />κέντρων μιαρὸς στρόφις ἀργαλέος
<lb />ματιολοιχός:
<lb />ταῦτ᾽ εἴ με καλοῦσ᾽ ἁπαντῶντες,
<lb />δρώντων ἀτεχνῶς ὅ τι χρῄζουσιν,
<lb />κεἰ βούλονται
<lb rend="displayNum" n="455" />νὴ τὴν Δήμητρ᾽ ἔκ μου χορδὴν
<lb />τοῖς φροντισταῖς παραθέντων.</p></sp></div2></div1></body></text></TEI.2>