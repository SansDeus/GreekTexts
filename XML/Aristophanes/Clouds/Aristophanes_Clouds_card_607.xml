<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="607" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Χορός</speaker><p>
<lb />ἡνίχ᾽ ἡμεῖς δεῦρ᾽ ἀφορμᾶσθαι παρεσκευάσμεθα,
<lb />ἡ σελήνη συντυχοῦσ᾽ ἡμῖν ἐπέστειλεν φράσαι,
<lb />πρῶτα μὲν χαίρειν Ἀθηναίοισι καὶ τοῖς ξυμμάχοις:
<lb rend="displayNum" n="610" />εἶτα θυμαίνειν ἔφασκε: δεινὰ γὰρ πεπονθέναι
<lb />ὠφελοῦσ᾽ ὑμᾶς ἅπαντας οὐ λόγοις ἀλλ᾽ ἐμφανῶς.
<lb />πρῶτα μὲν τοῦ μηνὸς ἐς δᾷδ᾽ οὐκ ἔλαττον ἢ δραχμήν,
<lb />ὥστε καὶ λέγειν ἅπαντας ἐξιόντας ἑσπέρας,
<lb /><q direct="unspecified">μὴ πρίῃ παῖ δᾷδ᾽, ἐπειδὴ φῶς σεληναίας καλόν.</q>
<lb rend="displayNum" n="615" />ἄλλα τ᾽ εὖ δρᾶν φησιν, ὑμᾶς δ᾽ οὐκ ἄγειν τὰς ἡμέρας
<lb />οὐδὲν ὀρθῶς, ἀλλ᾽ ἄνω τε καὶ κάτω κυδοιδοπᾶν:
<lb />ὥστ᾽ ἀπειλεῖν φησιν αὐτῇ τοὺς θεοὺς ἑκάστοτε
<lb />ἡνίκ᾽ ἂν ψευσθῶσι δείπνου κἀπίωσιν οἴκαδε,
<lb />τῆς ἑορτῆς μὴ τυχόντες κατὰ λόγον τῶν ἡμερῶν.
<lb rend="displayNum" n="620" />κᾆθ᾽ ὅταν θύειν δέῃ, στρεβλοῦτε καὶ δικάζετε:
<lb />πολλάκις δ᾽ ἡμῶν ἀγόντων τῶν θεῶν ἀπαστίαν,
<lb />ἡνίκ᾽ ἂν πενθῶμεν ἢ τὸν Μέμνον᾽ ἢ Σαρπηδόνα,
<lb />σπένδεθ᾽ ὑμεῖς καὶ γελᾶτ᾽: ἀνθ᾽ ὧν λαχὼν Ὑπέρβολος
<lb />τῆτες ἱερομνημονεῖν, κἄπειθ᾽ ὑφ᾽ ἡμῶν τῶν θεῶν
<lb rend="displayNum" n="625" />τὸν στέφανον ἀφῃρέθη: μᾶλλον γὰρ οὕτως εἴσεται
<lb />κατὰ σελήνην ὡς ἄγειν χρὴ τοῦ βίου τὰς ἡμέρας.</p></sp></div2></div1></body></text></TEI.2>