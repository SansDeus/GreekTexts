<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="proagon" org="uniform" sample="complete"><sp><p><milestone ed="p" n="920" unit="card" /></p></sp>
<sp><speaker>Ἄδικος Λόγος</speaker><p><lb />αὐχμεῖς αἰσχρῶς.</p></sp>
<sp><speaker>Δίκαιος Λόγος</speaker><p>σὺ δέ γ᾽ εὖ πράττεις.
<lb rend="displayNum" n="921" />καίτοι πρότερόν γ᾽ ἐπτώχευες,
<lb />Τήλεφος εἶναι Μυσὸς φάσκων,
<lb />ἐκ πηριδίου
<lb />γνώμας τρώγων Πανδελετείους.</p></sp>
<sp><speaker>Ἄδικος Λόγος</speaker><p><lb rend="displayNum" n="925" />ὤμοι σοφίας —</p></sp>
<sp><speaker>Δίκαιος Λόγος</speaker><p>ὤμοι μανίας —</p></sp>
<sp><speaker>Ἄδικος Λόγος</speaker><p><lb />ἧς ἐμνήσθης —</p></sp>
<sp><speaker>Δίκαιος Λόγος</speaker><p><lb />τῆς σῆς, πόλεώς θ᾽ ἥτις σε τρέφει
<lb />λυμαινόμενον τοῖς μειρακίοις.</p></sp>
<sp><speaker>Ἄδικος Λόγος</speaker><p><lb />οὐχὶ διδάξεις τοῦτον Κρόνος ὤν.</p></sp>
<sp><speaker>Δίκαιος Λόγος</speaker><p><lb rend="displayNum" n="930" />εἴπερ γ᾽ αὐτὸν σωθῆναι χρὴ
<lb />καὶ μὴ λαλιὰν μόνον ἀσκῆσαι.</p></sp>
<sp><speaker>Ἄδικος Λόγος</speaker><p><lb />δεῦρ᾽ ἴθι, τοῦτον δ᾽ ἔα μαίνεσθαι.</p></sp>
<sp><speaker>Δίκαιος Λόγος</speaker><p><lb />κλαύσει, τὴν χεῖρ᾽ ἢν ἐπιβάλλῃς.</p></sp>
<sp><speaker>Χορός</speaker><p><lb />παύσασθε μάχης καὶ λοιδορίας.
<lb rend="displayNum" n="935" />ἀλλ᾽ ἐπίδειξαι σύ τε τοὺς προτέρους
<lb />ἅττ᾽ ἐδίδασκες, σύ τε τὴν καινὴν
<lb />παίδευσιν, ὅπως ἂν ἀκούσας σφῷν
<lb />ἀντιλεγόντοιν κρίνας φοιτᾷ.</p></sp>
<sp><speaker>Δίκαιος Λόγος</speaker><p><lb />δρᾶν ταῦτ᾽ ἐθέλω.</p></sp>
<sp><speaker>Ἄδικος Λόγος</speaker><p>κἄγωγ᾽ ἐθέλω.</p></sp>
<sp><speaker>Χορός</speaker><p><lb rend="displayNum" n="940" />φέρε δὴ πότερος λέξει πρότερος;</p></sp>
<sp><speaker>Ἄδικος Λόγος</speaker><p><lb />τούτῳ δώσω:
<lb />κᾆτ᾽ ἐκ τούτων ὧν ἂν λέξῃ
<lb />ῥηματίοισιν καινοῖς αὐτὸν
<lb />καὶ διανοίαις κατατοξεύσω.
<lb rend="displayNum" n="945" />τὸ τελευταῖον δ᾽, ἢν ἀναγρύζῃ,
<lb />τὸ πρόσωπον ἅπαν καὶ τὠφθαλμὼ
<lb />κεντούμενος ὥσπερ ὑπ᾽ ἀνθρηνῶν
<lb />ὑπὸ τῶν γνωμῶν ἀπολεῖται.</p></sp></div2></div1></body></text></TEI.2>