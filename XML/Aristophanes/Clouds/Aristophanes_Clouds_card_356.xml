<?xml version="1.0" encoding="utf-8"?>
<TEI.2><text><body><div1 type="Parodos" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="356" unit="card" /></p></sp></div2></div1>
<div1 type="Choral" org="uniform" sample="complete">
<div2 type="anapests" org="uniform" sample="complete">
<sp>
<speaker>Στρεψιάδης</speaker><p><lb />χαίρετε τοίνυν ὦ δέσποιναι: καὶ νῦν, εἴπερ τινὶ κἄλλῳ,
<lb />οὐρανομήκη ῥήξατε κἀμοὶ φωνήν, ὦ παμβασίλειαι.</p></sp>
<sp>
<speaker>Χορός</speaker><p><lb />χαῖρ᾽ ὦ πρεσβῦτα παλαιογενὲς θηρατὰ λόγων φιλομούσων,
<lb />σύ τε λεπτοτάτων λήρων ἱερεῦ, φράζε πρὸς ἡμᾶς ὅ τι χρῄζεις:
<lb rend="displayNum" n="360" />οὐ γὰρ ἂν ἄλλῳ γ᾽ ὑπακούσαιμεν τῶν νῦν μετεωροσοφιστῶν
<lb />πλὴν ἢ Προδίκῳ, τῷ μὲν σοφίας καὶ γνώμης οὕνεκα, σοὶ δέ,
<lb />ὅτι βρενθύει τ᾽ ἐν ταῖσιν ὁδοῖς καὶ τὠφθαλμὼ παραβάλλεις,
<lb />κἀνυπόδητος κακὰ πόλλ᾽ ἀνέχει κἀφ᾽ ἡμῖν σεμνοπροσωπεῖς.</p></sp>
<sp>
<speaker>Στρεψιάδης</speaker><p><lb />ὦ γῆ τοῦ φθέγματος, ὡς ἱερὸν καὶ σεμνὸν καὶ τερατῶδες.</p></sp>
<sp>
<speaker>Σωκράτης</speaker><p><lb rend="displayNum" n="365" />αὗται γάρ τοι μόναι εἰσὶ θεαί, τἄλλα δὲ πάντ᾽ ἐστὶ φλύαρος.</p></sp>
<sp>
<speaker>Στρεψιάδης</speaker><p><lb />ὁ Ζεὺς δ᾽ ἡμῖν, φέρε πρὸς τῆς γῆς, οὑλύμπιος οὐ θεός ἐστιν;</p></sp>
<sp>
<speaker>Σωκράτης</speaker><p><lb />ποῖος Ζεύς; οὐ μὴ ληρήσεις: οὐδ᾽ ἔστι Ζεύς.</p></sp>
<sp>
<speaker>Στρεψιάδης</speaker><p>τί λέγεις σύ;
<lb />ἀλλὰ τίς ὕει; τουτὶ γὰρ ἔμοιγ᾽ ἀπόφηναι πρῶτον ἁπάντων.</p></sp>
<sp>
<speaker>Σωκράτης</speaker><p><lb />αὗται δήπου: μεγάλοις δέ σ᾽ ἐγὼ σημείοις αὐτὸ διδάξω.
<lb />φέρε ποῦ γὰρ πώποτ᾽ ἄνευ Νεφελῶν ὕοντ᾽ ἤδη τεθέασαι;
<lb rend="displayNum" n="371" />καίτοι χρῆν αἰθρίας ὕειν αὐτόν, ταύτας δ᾽ ἀποδημεῖν.</p></sp>
<sp>
<speaker>Στρεψιάδης</speaker><p><lb />νὴ τὸν Ἀπόλλω τοῦτό γέ τοι δὴ τῷ νῦν λόγῳ εὖ προσέφυσας:
<lb />καίτοι πρότερον τὸν Δί᾽ ἀληθῶς ᾤμην διὰ κοσκίνου οὐρεῖν.
<lb />ἀλλ᾽ ὅστις ὁ βροντῶν ἐστι φράσον: τοῦτό με ποιεῖ τετρεμαίνειν.</p></sp>
<sp>
<speaker>Σωκράτης</speaker><p><lb rend="displayNum" n="375" />αὗται βροντῶσι κυλινδόμεναι.</p></sp>
<sp>
<speaker>Στρεψιάδης</speaker><p>τῷ τρόπῳ ὦ πάντα σὺ τολμῶν;</p></sp>
<sp>
<speaker>Σωκράτης</speaker><p><lb />ὅταν ἐμπλησθῶσ᾽ ὕδατος πολλοῦ κἀναγκασθῶσι φέρεσθαι,
<lb />κατακρημνάμεναι πλήρεις ὄμβρου δι᾽ ἀνάγκην, εἶτα βαρεῖαι
<lb />εἰς ἀλλήλας ἐμπίπτουσαι ῥήγνυνται καὶ παταγοῦσιν.</p></sp>
<sp>
<speaker>Στρεψιάδης</speaker><p><lb />ὁ δ᾽ ἀναγκάζων ἐστὶ τίς αὐτάς, οὐχ ὁ Ζεύς, ὥστε φέρεσθαι;</p></sp>
<sp>
<speaker>Σωκράτης</speaker><p><lb rend="displayNum" n="380" />ἥκιστ᾽ ἀλλ᾽ αἰθέριος Δῖνος.</p></sp>
<sp>
<speaker>Στρεψιάδης</speaker><p>Δῖνος; τουτί μ᾽ ἐλελήθειν,
<lb />ὁ Ζεὺς οὐκ ὤν, ἀλλ᾽ ἀντ᾽ αὐτοῦ Δῖνος νυνὶ βασιλεύων.
<lb />ἀτὰρ οὐδέν πω περὶ τοῦ πατάγου καὶ τῆς βροντῆς μ᾽ ἐδίδαξας.</p></sp>
<sp>
<speaker>Σωκράτης</speaker><p><lb />οὐκ ἤκουσάς μου τὰς Νεφέλας ὕδατος μεστὰς ὅτι φημὶ
<lb />ἐμπιπτούσας εἰς ἀλλήλας παταγεῖν διὰ τὴν πυκνότητα;</p></sp>
<sp>
<speaker>Στρεψιάδης</speaker><p><lb rend="displayNum" n="385" />φέρε τουτὶ τῷ χρὴ πιστεύειν;</p></sp>
<sp>
<speaker>Σωκράτης</speaker><p>ἀπὸ σαυτοῦ 'γώ σε διδάξω.
<lb />ἤδη ζωμοῦ Παναθηναίοις ἐμπλησθεὶς εἶτ᾽ ἐταράχθης
<lb />τὴν γαστέρα, καὶ κλόνος ἐξαίφνης αὐτὴν διεκορκορύγησεν;</p></sp>
<sp>
<speaker>Στρεψιάδης</speaker><p><lb />νὴ τὸν Ἀπόλλω καὶ δεινὰ ποιεῖ γ᾽ εὐθύς μοι, καὶ τετάρακται
<lb />χὤσπερ βροντὴ τὸ ζωμίδιον παταγεῖ καὶ δεινὰ κέκραγεν:
<lb rend="displayNum" n="390" />ἀτρέμας πρῶτον παππὰξ παππάξ, κἄπειτ᾽ ἐπάγει παπαπαππάξ,
<lb />χὤταν χέζω, κομιδῇ βροντᾷ παπαπαππὰξ ὥσπερ ἐκεῖναι.</p></sp></div2></div1></body></text></TEI.2>