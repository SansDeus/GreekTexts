<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="strophe" org="uniform" sample="complete"><sp><p><milestone ed="p" n="575" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Χορός</speaker><p>
<lb rend="displayNum" n="575" />ὦ σοφώτατοι θεαταὶ δεῦρο  τὸν νοῦν προσέχετε.
<lb />ἠδικημέναι γὰρ ὑμῖν μεμφόμεσθ᾽ ἐναντίον:
<lb />πλεῖστα γὰρ θεῶν ἁπάντων ὠφελούσαις τὴν πόλιν,
<lb />δαιμόνων ἡμῖν μόναις οὐ θύετ᾽ οὐδὲ σπένδετε,
<lb />αἵτινες τηροῦμεν ὑμᾶς. ἢν γὰρ ᾖ τις ἔξοδος
<lb rend="displayNum" n="580" />μηδενὶ ξὺν νῷ, τότ᾽ ἢ βροντῶμεν ἢ ψακάζομεν.
<lb />εἶτα τὸν θεοῖσιν ἐχθρὸν βυρσοδέψην Παφλαγόνα
<lb />ἡνίχ᾽ ᾑρεῖσθε στρατηγόν, τὰς ὀφρῦς συνήγομεν
<lb />κἀποιοῦμεν δεινά, βροντὴ δ᾽ ἐρράγη δι᾽ ἀστραπῆς:
<lb />ἡ σελήνη δ᾽ ἐξέλειπε τὰς ὁδούς, ὁ δ᾽ ἥλιος
<lb rend="displayNum" n="585" />τὴν θρυαλλίδ᾽ εἰς ἑαυτὸν εὐθέως ξυνελκύσας
<lb />οὐ φανεῖν ἔφασκεν ὑμῖν, εἰ στρατηγήσει Κλέων.
<lb />ἀλλ᾽ ὅμως εἵλεσθε τοῦτον. φασὶ γὰρ δυσβουλίαν
<lb />τῇδε τῇ πόλει προσεῖναι, ταῦτα μέντοι τοὺς θεοὺς
<lb />ἅττ᾽ ἂν ὑμεῖς ἐξαμάρτητ᾽ ἐπὶ τὸ βέλτιον τρέπειν.
<lb rend="displayNum" n="590" />ὡς δὲ καὶ τοῦτο ξυνοίσει ῥᾳδίως διδάξομεν:
<lb />ἢν Κλέωνα τὸν λάρον δώρων ἑλόντες καὶ κλοπῆς
<lb />εἶτα φιμώσητε τούτου τῷ ξύλῳ τὸν αὐχένα,
<lb />αὖθις ἐς τἀρχαῖον ὑμῖν, εἴ τι κἀξημάρτετε,
<lb rend="displayNum" n="594" />ἐπὶ τὸ βέλτιον τὸ πρᾶγμα τῇ πόλει συνοίσεται.</p></sp></div2></div1></body></text></TEI.2>