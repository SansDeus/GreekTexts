<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="889" unit="card" /></p></sp></div2></div1>
<div1 type="Agon" org="uniform" sample="complete">
<div2 type="proagon" org="uniform" sample="complete">
<sp><speaker>Δίκαιος Λόγος</speaker><p>
<lb />χώρει δευρί, δεῖξον σαυτὸν
<lb rend="displayNum" n="890" />τοῖσι θεαταῖς, καίπερ θρασὺς ὤν.</p></sp>
<sp><speaker>Ἄδικος Λόγος</speaker><p>
<lb />ἴθ᾽ ὅποι χρῄζεις. πολὺ γὰρ μᾶλλόν 'ς
<lb />ἐν τοῖς πολλοῖσι λέγων ἀπολῶ.</p></sp>
<sp><speaker>Δίκαιος Λόγος</speaker><p><lb />ἀπολεῖς σύ; τίς ὤν;</p></sp>
<sp><speaker>Ἄδικος Λόγος</speaker><p>λόγος.</p></sp>
<sp><speaker>Δίκαιος Λόγος</speaker><p>ἥττων
<lb />γ᾽ ὤν.</p></sp>
<sp><speaker>Ἄδικος Λόγος</speaker><p><lb />ἀλλά σε νικῶ τὸν ἐμοῦ κρείττω
<lb rend="displayNum" n="895" />φάσκοντ᾽ εἶναι.</p></sp>
<sp><speaker>Δίκαιος Λόγος</speaker><p>τί σοφὸν ποιῶν;</p></sp>
<sp><speaker>Ἄδικος Λόγος</speaker><p><lb />γνώμας καινὰς ἐξευρίσκων.</p></sp>
<sp><speaker>Δίκαιος Λόγος</speaker><p><lb />ταῦτα γὰρ ἀνθεῖ διὰ τουτουσὶ
<lb />τοὺς ἀνοήτους.</p></sp>
<sp><speaker>Ἄδικος Λόγος</speaker><p><lb />οὔκ, ἀλλὰ σοφούς.</p></sp>
<sp><speaker>Δίκαιος Λόγος</speaker><p>ἀπολῶ σε κακῶς.</p></sp>
<sp><speaker>Ἄδικος Λόγος</speaker><p><lb rend="displayNum" n="900" />εἰπὲ τί ποιῶν;</p></sp>
<sp><speaker>Δίκαιος Λόγος</speaker><p>τὰ δίκαια λέγων.</p></sp>
<sp><speaker>Ἄδικος Λόγος</speaker><p><lb />ἀλλ᾽ ἀνατρέψω γ᾽ αὔτ᾽ ἀντιλέγων:
<lb />οὐδὲ γὰρ εἶναι πάνυ φημὶ δίκην.</p></sp>
<sp><speaker>Δίκαιος Λόγος</speaker><p><lb />οὐκ εἶναι φῄς;</p></sp>
<sp><speaker>Ἄδικος Λόγος</speaker><p>φέρε γὰρ ποῦ 'στιν;</p></sp>
<sp><speaker>Δίκαιος Λόγος</speaker><p><lb />παρὰ τοῖσι θεοῖς.</p></sp>
<sp><speaker>Ἄδικος Λόγος</speaker><p><lb />πῶς δῆτα δίκης οὔσης ὁ Ζεὺς
<lb rend="displayNum" n="905" />οὐκ ἀπόλωλεν τὸν πατέρ᾽ αὑτοῦ
<lb />δήσας;</p></sp>
<sp><speaker>Δίκαιος Λόγος</speaker><p>αἰβοῖ τουτὶ καὶ δὴ
<lb />χωρεῖ τὸ κακόν: δότε μοι λεκάνην.</p></sp>
<sp><speaker>Ἄδικος Λόγος</speaker><p><lb />τυφογέρων εἶ κἀνάρμοστος.</p></sp>
<sp><speaker>Δίκαιος Λόγος</speaker><p><lb />καταπύγων εἶ κἀναίσχυντος.</p></sp>
<sp><speaker>Ἄδικος Λόγος</speaker><p><lb rend="displayNum" n="910" />ῥόδα μ᾽ εἴρηκας.</p></sp>
<sp><speaker>Δίκαιος Λόγος</speaker><p>καὶ βωμολόχος.</p></sp>
<sp><speaker>Ἄδικος Λόγος</speaker><p><lb />κρίνεσι στεφανοῖς.</p></sp>
<sp><speaker>Δίκαιος Λόγος</speaker><p>καὶ πατραλοίας.</p></sp>
<sp><speaker>Ἄδικος Λόγος</speaker><p><lb />χρυσῷ πάττων μ᾽ οὐ γιγνώσκεις.</p></sp>
<sp><speaker>Δίκαιος Λόγος</speaker><p><lb />οὐ δῆτα πρὸ τοῦ γ᾽, ἀλλὰ μολύβδῳ.</p></sp>
<sp><speaker>Ἄδικος Λόγος</speaker><p><lb />νῦν δέ γε κόσμος τοῦτ᾽ ἐστὶν ἐμοί.</p></sp>
<sp><speaker>Δίκαιος Λόγος</speaker><p><lb rend="displayNum" n="915" />θρασὺς εἶ πολλοῦ.</p></sp>
<sp><speaker>Ἄδικος Λόγος</speaker><p>σὺ δέ γ᾽ ἀρχαῖος.</p></sp>
<sp><speaker>Δίκαιος Λόγος</speaker><p><lb />διὰ σὲ δὲ φοιτᾶν
<lb />οὐδεὶς ἐθέλει τῶν μειρακίων:
<lb />καὶ γνωσθήσει ποτ᾽ Ἀθηναίοις
<lb />οἶα διδάσκεις τοὺς ἀνοήτους.</p></sp></div2></div1></body></text></TEI.2>