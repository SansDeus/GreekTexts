<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="epirrheme" org="uniform" sample="complete"><sp><p><milestone ed="p" n="1131" unit="card" /></p></sp></div2></div1>
<div1 type="Lyric-Scene" org="uniform" sample="complete">
<sp>
<speaker>Στρεψιάδης</speaker><p>
<lb />πέμπτη, τετράς, τρίτη, μετὰ ταύτην δευτέρα,
<lb />εἶθ᾽ ἣν ἐγὼ μάλιστα πασῶν ἡμερῶν
<lb />δέδοικα καὶ πέφρικα καὶ βδελύττομαι,
<lb />εὐθὺς μετὰ ταύτην ἔσθ᾽ ἕνη τε καὶ νέα.
<lb rend="displayNum" n="1135" />πᾶς γάρ τις ὀμνὺς οἷς ὀφείλων τυγχάνω,
<lb />θείς μοι πρυτανεῖ᾽ ἀπολεῖν μέ φησι κἀξολεῖν,
<lb />κἀμοῦ μέτριά τε καὶ δίκαι᾽ αἰτουμένου,
<lb /><q direct="unspecified">ὦ δαιμόνιε τὸ μέν τι νυνὶ μὴ λάβῃς,
<lb />τὸ δ᾽ ἀναβαλοῦ μοι, τὸ δ᾽ ἄφες</q>, οὔ φασίν ποτε
<lb rend="displayNum" n="1140" />οὕτως ἀπολήψεσθ᾽, ἀλλὰ λοιδοροῦσί με
<lb />ὡς ἄδικός εἰμι, καὶ δικάσεσθαί φασί μοι.
<lb />νῦν οὖν δικαζέσθων: ὀλίγον γάρ μοι μέλει,
<lb />εἴπερ μεμάθηκεν εὖ λέγειν Φειδιππίδης.
<lb />τάχα δ᾽ εἴσομαι κόψας τὸ φροντιστήριον.
<lb rend="displayNum" n="1145" />παῖ, ἠμί, παῖ παῖ.</p></sp>
<sp>
<speaker>Σωκράτης</speaker><p>
Στρεψιάδην ἀσπάζομαι.</p></sp>
<sp>
<speaker>Στρεψιάδης</speaker><p>
<lb />κἄγωγέ σ᾽: ἀλλὰ τουτονὶ πρῶτον λαβέ:
<lb />χρὴ γὰρ ἐπιθαυμάζειν τι τὸν διδάσκαλον.
<lb />καί μοι τὸν υἱὸν εἰ μεμάθηκε τὸν λόγον
<lb />ἐκεῖνον εἴφ᾽ ὃν ἀρτίως εἰσήγαγες.</p></sp>
<sp>
<speaker>Σωκράτης</speaker><p>
<lb rend="displayNum" n="1150" />μεμάθηκεν.</p></sp>
<sp>
<speaker>Στρεψιάδης</speaker><p>
εὖ γ᾽ ὦ παμβασίλει᾽ Ἀπαιόλη.</p></sp>
<sp>
<speaker>Σωκράτης</speaker><p>
<lb />ὥστ᾽ ἀποφύγοις ἂν ἥντιν᾽ ἂν βούλῃ δίκην.</p></sp>
<sp>
<speaker>Στρεψιάδης</speaker><p>
<lb />κεἰ μάρτυρες παρῆσαν, ὅτ᾽ ἐδανειζόμην;</p></sp>
<sp>
<speaker>Σωκράτης</speaker><p>
<lb />πολλῷ γε μᾶλλον, κἂν παρῶσι χίλιοι.</p></sp></div1></body></text></TEI.2>