<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="antipnigos" org="uniform" sample="complete"><sp><p><milestone ed="p" n="1452" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Στρεψιάδης</speaker><p>
<lb />ταυτὶ δι᾽ ὑμᾶς ὦ Νεθέλαι πέπονθ᾽ ἐγώ,
<lb />ὑμῖν ἀναθεὶς ἅπαντα τἀμὰ πράγματα.</p></sp>
<sp>
<speaker>Χορός</speaker><p>
<lb />αὐτὸς μὲν οὖν σαυτῷ σὺ τούτων αἴτιος,
<lb rend="displayNum" n="1455" />στρέψας σεαυτὸν ἐς πονηρὰ πράγματα.</p></sp>
<sp>
<speaker>Στρεψιάδης</speaker><p>
<lb />τί δῆτα ταῦτ᾽ οὔ μοι τότ᾽ ἠγορεύετε,
<lb />ἀλλ᾽ ἄνδρ᾽ ἄγροικον καὶ γέροντ᾽ ἐπῄρετε;</p></sp>
<sp>
<speaker>Χορός</speaker><p>
<lb />ἡμεῖς ποιοῦμεν ταῦθ᾽ ἑκάστοθ᾽ ὅταν τινὰ
<lb />γνῶμεν πονηρῶν ὄντ᾽ ἐραστὴν πραγμάτων,
<lb rend="displayNum" n="1460" />ἕως ἂν αὐτὸν ἐμβάλωμεν ἐς κακόν,
<lb />ὅπως ἂν εἰδῇ τοὺς θεοὺς δεδοικέναι.</p></sp>
<sp>
<speaker>Στρεψιάδης</speaker><p>
<lb />ὤμοι πονηρά γ᾽ ὦ Νεφέλαι, δίκαια δέ.
<lb />οὐ γάρ μ᾽ ἐχρῆν τὰ χρήμαθ᾽ ἁδανεισάμην
<lb />ἀποστερεῖν. νῦν οὖν ὅπως ὦ φίλτατε
<lb rend="displayNum" n="1465" />τὸν Χαιρεφῶντα τὸν μιαρὸν καὶ Σωκράτη
<lb />ἀπολεῖς μετ᾽ ἐμοῦ 'λθών, οἳ σὲ κἄμ᾽ ἐξηπάτων.</p></sp>
<sp>
<speaker>Φειδιππίδης</speaker><p>
<lb />ἀλλ᾽ οὐκ ἂν ἀδικήσαιμι τοὺς διδασκάλους.</p></sp>
<sp>
<speaker>Στρεψιάδης</speaker><p>
<lb />ναὶ ναὶ καταιδέσθητι πατρῷον Δία.</p></sp>
<sp>
<speaker>Φειδιππίδης</speaker><p>
<lb />ἰδού γε Δία πατρῷον: ὡς ἀρχαῖος εἶ.
<lb rend="displayNum" n="1470" />Ζεὺς γάρ τις ἔστιν;</p></sp>
<sp>
<speaker>Στρεψιάδης</speaker><p>
ἔστιν.</p></sp>
<sp>
<speaker>Φειδιππίδης</speaker><p>
οὐκ ἔστ᾽, οὔκ, ἐπεὶ
<lb />Δῖνος βασιλεύει τὸν Δί᾽ ἐξεληλακώς.</p></sp>
<sp>
<speaker>Στρεψιάδης</speaker><p>
<lb />οὐκ ἐξελήλακ᾽, ἀλλ᾽ ἐγὼ τοῦτ᾽ ᾠόμην
<lb />διὰ τουτονὶ τὸν δῖνον. οἴμοι δείλαιος
<lb />ὅτε καὶ σὲ χυτρεοῦν ὄντα θεὸν ἡγησάμην.</p></sp>
<sp>
<speaker>Φειδιππίδης</speaker><p>
<lb rend="displayNum" n="1475" />ἐνταῦθα σαυτῷ παραφρόνει καὶ φληνάφα.</p></sp></div1></body></text></TEI.2>