<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="1476" unit="card" /></p></sp>
<sp>
<speaker>Στρεψιάδης</speaker><p>
<lb />οἴμοι παρανοίας: ὡς ἐμαινόμην ἄρα,
<lb />ὅτ᾽ ἐξέβαλλον τοὺς θεοὺς διὰ Σωκράτη.
<lb />ἀλλ᾽ ὦ φίλ᾽ Ἑρμῆ μηδαμῶς θύμαινέ μοι
<lb />μηδέ μ᾽ ἐπιτρίψῃς, ἀλλὰ συγγνώμην ἔχε
<lb rend="displayNum" n="1480" />ἐμοῦ παρανοήσαντος ἀδολεσχίᾳ:
<lb />καί μοι γενοῦ ξύμβουλος, εἴτ᾽ αὐτοὺς γραφὴν
<lb />διωκάθω γραψάμενος εἴθ᾽ ὅ τι σοι δοκεῖ.
<lb />ὀρθῶς παραινεῖς οὐκ ἐῶν δικορραφεῖν,
<lb />ἀλλ᾽ ὡς τάχιστ᾽ ἐμπιμπράναι τὴν οἰκίαν
<lb rend="displayNum" n="1485" />τῶν ἀδολεσχῶν. δεῦρο δεῦρ᾽ ὦ Ξανθία,
<lb />κλίμακα λαβὼν ἔξελθε καὶ σμινύην φέρων,
<lb />κἄπειτ᾽ ἐπαναβὰς ἐπὶ τὸ φροντιστήριον
<lb />τὸ τέγος κατάσκαπτ᾽, εἰ φιλεῖς τὸν δεσπότην,
<lb />ἕως ἂν αὐτοῖς ἐμβάλῃς τὴν οἰκίαν:
<lb rend="displayNum" n="1490" />ἐμοὶ δὲ δᾷδ᾽ ἐνεγκάτω τις ἡμμένην,
<lb />κἀγώ τιν᾽ αὐτῶν τήμερον δοῦναι δίκην
<lb />ἐμοὶ ποιήσω, κεἰ σφόδρ᾽ εἴσ᾽ ἀλαζόνες.</p></sp>
<sp>
<speaker>Μαθητής Α</speaker><p>
<lb />ἰοὺ ἰού.</p></sp>
<sp>
<speaker>Στρεψιάδης</speaker><p>
<lb />σὸν ἔργον ὦ δᾲς ἱέναι πολλὴν φλόγα.</p></sp>
<sp>
<speaker>Μαθητής Α</speaker><p>
<lb rend="displayNum" n="1495" /> ἄνθρωπε, τί ποιεῖς;</p></sp>
<sp>
<speaker>Στρεψιάδης</speaker><p>
ὅ τι ποιῶ; τί δ᾽ ἄλλο γ᾽ ἢ
<lb />διαλεπτολογοῦμαι ταῖς δοκοῖς τῆς οἰκίας;</p></sp>
<sp>
<speaker>Μαθητής Β</speaker><p>
<lb />οἴμοι τίς ἡμῶν πυρπολεῖ τὴν οἰκίαν;</p></sp>
<sp>
<speaker>Στρεψιάδης</speaker><p>
<lb />ἐκεῖνος οὗπερ θοἰμάτιον εἰλήφατε.</p></sp>
<sp>
<speaker>Μαθητής Γ</speaker><p>
<lb />ἀπολεῖς ἀπολεῖς.</p></sp>
<sp>
<speaker>Στρεψιάδης</speaker><p>
τοῦτ᾽ αὐτὸ γὰρ καὶ βούλομαι,
<lb rend="displayNum" n="1500" />ἢν ἡ σμινύη μοι μὴ προδῷ τὰς ἐλπίδας,
<lb />ἢ 'γὼ πρότερόν πως ἐκτραχηλισθῶ πεσών.</p></sp>
<sp>
<speaker>Σωκράτης</speaker><p>
<lb />οὗτος τί ποιεῖς ἐτεὸν οὑπὶ τοῦ τέγους;</p></sp>
<sp>
<speaker>Στρεψιάδης</speaker><p>
<lb />ἀεροβατῶ καὶ περιφρονῶ τὸν ἥλιον.</p></sp>
<sp>
<speaker>Σωκράτης</speaker><p>
<lb />οἴμοι τάλας δείλαιος ἀποπνιγήσομαι.</p></sp>
<sp>
<speaker>Χαιρεφῶν</speaker><p>
<lb rend="displayNum" n="1505" />ἐγὼ δὲ κακοδαίμων γε κατακαυθήσομαι.</p></sp>
<sp>
<speaker>Στρεψιάδης</speaker><p>
<lb />τί γὰρ μαθόντες τοὺς θεοὺς ὑβρίζετε,
<lb />καὶ τῆς σελήνης ἐσκοπεῖσθε τὴν ἕδραν;</p></sp>
<sp>
<speaker>Ερμῆς</speaker><p>
<lb />δίωκε βάλλε παῖε, πολλῶν οὕνεκα,
<lb />μάλιστα δ᾽ εἰδὼς τοὺς θεοὺς ὡς ἠδίκουν.</p></sp></div1>
<div1 type="Exodus" org="uniform" sample="complete">
<div2 type="anapests" org="uniform" sample="complete">
<sp>
<speaker>Χορός</speaker><p>
<lb rend="displayNum" n="1510" />ἡγεῖσθ᾽ ἔξω: κεχόρευται γὰρ μετρίως τό γε τήμερον ἡμῖν.</p></sp></div2></div1></body></text></TEI.2>