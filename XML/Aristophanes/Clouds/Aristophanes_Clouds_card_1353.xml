<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="katakeleusmenos" org="uniform" sample="complete"><sp><p><milestone ed="p" n="1353" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Στρεψιάδης</speaker><p>
<lb />καὶ μὴν ὅθεν γε πρῶτον ἠρξάμεσθα λοιδορεῖσθαι
<lb />ἐγὼ φράσω: 'πειδὴ γὰρ εἱστιώμεθ᾽, ὥσπερ ἴστε,
<lb rend="displayNum" n="1355" />πρῶτον μὲν αὐτὸν τὴν λύραν λαβόντ᾽ ἐγὼ 'κέλευσα
<lb />ᾆσαι Σιμωνίδου μέλος, τὸν Κριὸν ὡς ἐπέχθη.
<lb />ὁ δ᾽ εὐθέως ἀρχαῖον εἶν᾽ ἔφασκε τὸ κιθαρίζειν
<lb />ᾁδειν τε πίνονθ᾽ ὡσπερεὶ κάχρυς γυναῖκ᾽ ἀλοῦσαν.</p></sp>
<sp><speaker>Φειδιππίδης</speaker><p>
<lb />οὐ γὰρ τότ᾽ εὐθὺς χρῆν σ᾽ ἄρα τύπτεσθαί τε καὶ πατεῖσθαι,
<lb rend="displayNum" n="1360" />ᾁδειν κελεύονθ᾽ ὡσπερεὶ τέττιγας ἑστιῶντα;</p></sp>
<sp><speaker>Στρεψιάδης</speaker><p>
<lb />τοιαῦτα μέντοι καὶ τότ᾽ ἔλεγεν ἔνδον οἷάπερ νῦν,
<lb />καὶ τὸν Σιμωνίδην ἔφασκ᾽ εἶναι κακὸν ποιητήν.
<lb />κἀγὼ μόλις μὲν ἀλλ᾽ ὅμως ἠνεσχόμην τὸ πρῶτον:
<lb />ἔπειτα δ᾽ ἐκέλευσ᾽ αὐτὸν ἀλλὰ μυρρίνην λαβόντα
<lb rend="displayNum" n="1365" />τῶν Αἰσχύλου λέξαι τί μοι: κᾆθ᾽ οὗτος εὐθὺς εἶπεν:
<lb /><q direct="unspecified">ἐγὼ γὰρ Αἰσχύλον νομίζω πρῶτον ἐν ποιηταῖς,
<lb />ψόφου πλέων ἀξύστατον στόμφακα κρημνοποιόν;</q>
<lb />κἀνταῦθα πῶς οἴεσθέ μου τὴν καρδίαν ὀρεχθεῖν;
<lb />ὅμως δὲ τὸν θυμὸν δακὼν ἔφην, <q direct="unspecified">σὺ δ᾽ ἀλλὰ τούτων
<lb rend="displayNum" n="1370" />λέξον τι τῶν νεωτέρων, ἅττ᾽ ἐστὶ τὰ σοφὰ ταῦτα.</q>
<lb />ὁ δ᾽ εὐθὺς ᾖσ᾽ Εὐριπίδου ῥῆσίν τιν᾽, ὡς ἐκίνει
<lb />ἀδελφὸς ὦλεξίκακε τὴν ὁμομητρίαν ἀδελφήν.
<lb />κἀγὼ οὐκέτ᾽ ἐξηνεσχόμην, ἀλλ᾽ εὐθέως ἀράττω
<lb />πολλοῖς κακοῖς καἰσχροῖσι: κᾆτ᾽ ἐντεῦθεν, οἷον εἰκός,
<lb rend="displayNum" n="1375" />ἔπος πρὸς ἔπος ἠρειδόμεσθ᾽: εἶθ᾽ οὗτος ἐπαναπηδᾶ,
<lb />κἄπειτ᾽ ἔφλα με κἀσπόδει κἄπνιγε κἀπέθλιβεν.</p></sp>
<sp><speaker>Φειδιππίδης</speaker><p>
<lb />οὔκουν δικαίως, ὅστις οὐκ Εὐριπίδην ἐπαινεῖς
<lb />σοφώτατον;</p></sp>
<sp><speaker>Στρεψιάδης</speaker><p>
σοφώτατόν γ᾽ ἐκεῖνον:ὦ — τί σ᾽ εἴπω;
<lb />ἀλλ᾽ αὖθις αὖ τυπτήσομαι.</p></sp>
<sp><speaker>Φειδιππίδης</speaker><p>
νὴ τὸν Δί᾽ ἐν δίκῃ γ᾽ ἄν.</p></sp>
<sp><speaker>Στρεψιάδης</speaker><p>
<lb rend="displayNum" n="1380" />καὶ πῶς δικαίως; ὅστις ὦ 'ναίσχυντέ σ᾽ ἐξέθρεψα,
<lb />αἰσθανόμενός σου πάντα τραυλίζοντος, ὅ τι νοοίης.
<lb />εἰ μέν γε βρῦν εἴποις, ἐγὼ γνοὺς ἂν πιεῖν ἐπέσχον:
<lb />μαμμᾶν δ᾽ ἂν αἰτήσαντος ἧκόν σοι φέρων ἂν ἄρτον:
<lb />κακκᾶν δ᾽ ἂν οὐκ ἔφθης φράσας, κἀγὼ λαβὼν θύραζε
<lb rend="displayNum" n="1385" />ἐξέφερον ἂν καὶ προὐσχόμην σε: σὺ δ᾽ ἐμὲ νῦν ἀπάγχων</p></sp></div2></div1></body></text></TEI.2>