<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="antikatakeleusmenos" org="uniform" sample="complete"><sp><p><milestone ed="p" n="1036" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Ἄδικος Λόγος</speaker><p>
<lb />καὶ μὴν πάλαι γ᾽ ἐπνιγόμην τὰ σπλάγχνα κἀπεθύμουν
<lb />ἅπαντα ταῦτ᾽ ἐναντίαις γνώμαισι συνταράξαι.
<lb />ἐγὼ γὰρ ἥττων μὲν λόγος δι᾽ αὐτὸ τοῦτ᾽ ἐκλήθην
<lb />ἐν τοῖσι φροντισταῖσιν, ὅτι πρώτιστος ἐπενόησα
<lb rend="displayNum" n="1040" />τοῖσιν νόμοις καὶ ταῖς δίκαις τἀναντί᾽ ἀντιλέξαι.
<lb />καὶ τοῦτο πλεῖν ἢ μυρίων ἔστ᾽ ἄξιον στατήρων,
<lb />αἱρούμενον τοὺς ἥττονας λόγους ἔπειτα νικᾶν.
<lb />σκέψαι δὲ τὴν παίδευσιν ᾗ πέποιθεν ὡς ἐλέγξω,
<lb />ὅστις σε θερμῷ φησι λοῦσθαι πρῶτον οὐκ ἐάσειν.
<lb rend="displayNum" n="1045" />καίτοι τίνα γνώμην ἔχων ψέγεις τὰ θερμὰ λουτρά;</p></sp>
<sp><speaker>Δίκαιος Λόγος</speaker><p>
<lb />ὁτιὴ κάκιστόν ἐστι καὶ δειλὸν ποιεῖ τὸν ἄνδρα.</p></sp>
<sp><speaker>Ἄδικος Λόγος</speaker><p>
<lb />ἐπίσχες: εὐθὺς γάρ σ᾽ ἔχω μέσον λαβὼν ἄφυκτον.
<lb />καί μοι φράσον, τῶν τοῦ Διὸς παίδων τίν᾽ ἄνδρ᾽ ἄριστον
<lb />ψυχὴν νομίζεις, εἰπέ, καὶ πλείστους πόνους πονῆσαι.</p></sp>
<sp><speaker>Δίκαιος Λόγος</speaker><p>
<lb rend="displayNum" n="1050" />ἐγὼ μὲν οὐδέν᾽ Ἡρακλέους βελτίον᾽ ἄνδρα κρίνω.</p></sp>
<sp><speaker>Ἄδικος Λόγος</speaker><p>
<lb />ποῦ ψυχρὰ δῆτα πώποτ᾽ εἶδες Ἡράκλεια λουτρά;
<lb />καίτοι τίς ἀνδρειότερος ἦν;</p></sp>
<sp><speaker>Δίκαιος Λόγος</speaker><p>
ταῦτ᾽ ἐστὶ ταῦτ᾽ ἐκεῖνα,
<lb />ἃ τῶν νεανίσκων ἀεὶ δι᾽ ἡμέρας λαλούντων
<lb />πλῆρες τὸ βαλανεῖον ποιεῖ, κενὰς δὲ τὰς παλαίστρας.</p></sp>
<sp><speaker>Ἄδικος Λόγος</speaker><p>
<lb rend="displayNum" n="1055" />εἶτ᾽ ἐν ἀγορᾷ τὴν διατριβὴν ψέγεις: ἐγὼ δ᾽ ἐπαινῶ.
<lb />εἰ γὰρ πονηρὸν ἦν, Ὅμηρος οὐδέποτ᾽ ἂν ἐποίει
<lb />τὸν Νέστορ᾽ ἀγορητὴν ἂν οὐδὲ τοὺς σοφοὺς ἅπαντας.
<lb />ἄνειμι δῆτ᾽ ἐντεῦθεν ἐς τὴν γλῶτταν, ἣν ὁδὶ μὲν
<lb />οὔ φησι χρῆναι τοὺς νέους ἀσκεῖν, ἐγὼ δέ φημι.
<lb rend="displayNum" n="1060" />καὶ σωφρονεῖν αὖ φησι χρῆναι: δύο κακὼ μεγίστω.
<lb />ἐπεὶ σὺ διὰ τὸ σωφρονεῖν τῷ πώποτ᾽ εἶδες ἤδη
<lb />ἀγαθάν τι γενόμενον, φράσον, καί μ᾽ ἐξέλεγξον εἰπών.</p></sp>
<sp><speaker>Δίκαιος Λόγος</speaker><p>
<lb />πολλοῖς. ὁ γοῦν Πηλεὺς ἔλαβε διὰ τοῦτο τὴν μάχαιραν.</p></sp>
<sp><speaker>Ἄδικος Λόγος</speaker><p>
<lb />μάχαιραν; ἀστεῖόν γε κέρδος ἔλαβεν ὁ κακοδαίμων.
<lb rend="displayNum" n="1065" />Ὑπέρβολος δ᾽ οὑκ τῶν λύχνων πλεῖν ἢ τάλαντα πολλὰ
<lb />εἴληφε διὰ πονηρίαν, ἀλλ᾽ οὐ μὰ Δί᾽ οὐ μάχαιραν.</p></sp></div2></div1></body></text></TEI.2>