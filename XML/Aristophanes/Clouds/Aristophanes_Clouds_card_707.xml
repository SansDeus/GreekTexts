<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="strophe" org="uniform" sample="complete"><sp><p><milestone ed="p" n="707" unit="card" /></p></sp></div2>
<div2 type="iambics" org="uniform" sample="complete">
<sp>
<speaker>Στρεψιάδης</speaker><p>
<lb rend="displayNum" n="707" />ἀτταταῖ ἀτταταῖ.</p></sp>
<sp>
<speaker>Χορός</speaker><p><lb />τί πάσχεις; τί κάμνεις;</p></sp>
<sp>
<speaker>Στρεψιάδης</speaker><p><lb />ἀπόλλυμαι δείλαιος: ἐκ τοῦ σκίμποδος
<lb rend="displayNum" n="710" />δάκνουσί μ᾽ ἐξέρποντες οἱ Κορίνθιοι,
<lb />καὶ τὰς πλευρὰς δαρδάπτουσιν
<lb />καὶ τὴν ψυχὴν ἐκπίνουσιν
<lb />καὶ τοὺς ὄρχεις ἐξέλκουσιν
<lb />καὶ τὸν πρωκτὸν διορύττουσιν,
<lb rend="displayNum" n="715" />καί μ᾽ ἀπολοῦσιν.</p></sp>
<sp>
<speaker>Χορός</speaker><p>
<lb />μή νυν βαρέως ἄλγει λίαν.</p></sp>
<sp>
<speaker>Στρεψιάδης</speaker><p><lb />καὶ πῶς; ὅτε μου
<lb />φροῦδα τὰ χρήματα, φρούδη χροιά,
<lb />φρούδη ψυχή, φρούδη δ᾽ ἐμβάς:
<lb rend="displayNum" n="720" />καὶ πρὸς τούτοις ἔτι τοῖσι κακοῖς
<lb />φρουρᾶς ᾁδων
<lb />ὀλίγου φροῦδος γεγένημαι.
</p></sp>
<sp>
<speaker>Σωκράτης</speaker><p>
<lb />οὗτος τί ποιεῖς; οὐχὶ φροντίζεις;</p></sp>
<sp>
<speaker>Στρεψιάδης</speaker><p>
ἐγώ;
<lb />νὴ τὸν Ποσειδῶ.</p></sp>
<sp>
<speaker>Σωκράτης</speaker><p>
καὶ τί δῆτ᾽ ἐφρόντισας;</p></sp>
<sp>
<speaker>Στρεψιάδης</speaker><p>
<lb rend="displayNum" n="725" />ὑπὸ τῶν κόρεων εἴ μού τι περιλειφθήσεται.</p></sp>
<sp>
<speaker>Σωκράτης</speaker><p>
<lb />ἀπολεῖ κάκιστ᾽.</p></sp>
<sp>
<speaker>Στρεψιάδης</speaker><p>
ἀλλ᾽ ὦγάθ᾽ ἀπόλωλ᾽ ἀρτίως.</p></sp>
<sp>
<speaker>Σωκράτης</speaker><p>
<lb />οὐ μαλθακιστέ᾽ ἀλλὰ περικαλυπτέα.
<lb />ἐξευρετέος γὰρ νοῦς ἀποστερητικὸς
<lb />κἀπαιόλημ᾽.</p></sp>
<sp>
<speaker>Στρεψιάδης</speaker><p>
οἴμοι τίς ἂν δῆτ᾽ ἐπιβάλοι
<lb rend="displayNum" n="730" />ἐξ ἀρνακίδων γνώμην ἀποστερητρίδα;</p></sp></div2></div1></body></text></TEI.2>