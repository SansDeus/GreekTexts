<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="728" unit="card" /></p></sp>
<sp>
<speaker>Δῆμος</speaker><p>
<lb />τίνες οἱ βοῶντες; οὐκ ἄπιτ᾽ ἀπὸ τῆς θύρας;
<lb />τὴν εἰρεσιώνην μου κατεσπαράξατε.
<lb rend="displayNum" n="730" />τίς ὦ Παφλαγὼν ἀδικεῖ σε;</p></sp>
<sp>
<speaker>Κλέων</speaker><p>
διὰ σὲ τύπτομαι
<lb />ὑπὸ τουτουὶ καὶ τῶν νεανίσκων.</p></sp>
<sp>
<speaker>Δῆμος</speaker><p>
τιή;</p></sp>
<sp>
<speaker>Κλέων</speaker><p>
<lb />ὁτιὴ φιλῶ σ᾽ ὦ Δῆμ᾽ ἐραστής τ᾽ εἰμὶ σός.</p></sp>
<sp>
<speaker>Δῆμος</speaker><p>
<lb />σὺ δ᾽ εἶ τίς ἐτεόν;</p></sp>
<sp>
<speaker>Ἀλλαντοπώλης</speaker><p>
ἀντεραστὴς τουτουί,
<lb />ἐρῶν πάλαι σου βουλόμενός τέ σ᾽ εὖ ποιεῖν,
<lb rend="displayNum" n="735" />ἄλλοι τε πολλοὶ καὶ καλοί τε κἀγαθοί.
<lb />ἀλλ᾽ οὐχ οἷοί τ᾽ ἐσμὲν διὰ τουτονί. σὺ γὰρ
<lb />ὅμοιος εἶ τοῖς παισὶ τοῖς ἐρωμένοις:
<lb />τοὺς μὲν καλούς τε κἀγαθοὺς οὐ προσδέχει,
<lb />σαυτὸν δὲ λυχνοπώλαισι καὶ νευρορράφοις
<lb rend="displayNum" n="740" />καὶ σκυτοτόμοις καὶ βυρσοπώλαισιν δίδως.:</p></sp>
<sp>
<speaker>Κλέων</speaker><p>
<lb />εὖ γὰρ ποιῶ τὸν δῆμον.</p></sp>
<sp>
<speaker>Ἀλλαντοπώλης</speaker><p>
εἰπέ νυν τί δρῶν;</p></sp>
<sp>
<speaker>Κλέων</speaker><p>
<lb />ὅ τι; †τῶν στρατηγῶν ὑποδραμὼν τῶν ἐκ Πύλου, †
<lb />πλεύσας ἐκεῖσε, τοὺς Λάκωνας ἤγαγον.</p></sp>
<sp>
<speaker>Ἀλλαντοπώλης</speaker><p>
<lb />ἐγὼ δὲ περιπατῶν γ᾽ ἀπ᾽ ἐργαστηρίου
<lb rend="displayNum" n="745" />ἕψοντος ἑτερου τὴν χύτραν ὑφειλόμην.</p></sp>
<sp>
<speaker>Κλέων</speaker><p>
<lb />καὶ μὴν ποιήσας αὐτίκα μάλ᾽ ἐκκλησίαν
<lb />ὦ Δῆμ᾽ ἵν᾽ εἰδῇς ὁπότερος νῷν ἐστί σοι
<lb />εὐνούστερος, διάκρινον, ἵνα τοῦτον φιλῇς.</p></sp>
<sp>
<speaker>Ἀλλαντοπώλης</speaker><p>
<lb />ναὶ ναὶ διάκρινον δῆτα, πλὴν μὴ 'ν τῇ πυκνί.</p></sp>
<sp>
<speaker>Δῆμος</speaker><p>
<lb rend="displayNum" n="750" />οὐκ ἂν καθιζοίμην ἐν ἄλλῳ χωρίῳ.
<lb />ἀλλ᾽ ἐς τὸ πρόσθε. χρὴ παρεῖν᾽ ἐς τὴν πύκνα.</p></sp>
<sp>
<speaker>Ἀλλαντοπώλης</speaker><p>
<lb />οἴμοι κακοδαίμων ὡς ἀπόλωλ᾽. ὁ γὰρ γέρων
<lb />οἴκοι μὲν ἀνδρῶν ἐστι δεξιώτατος,
<lb />ὅταν δ᾽ ἐπὶ ταυτησὶ καθῆται τῆς πέτρας,
<lb rend="displayNum" n="755" />κέχηνεν ὥσπερ ἐμποδίζων ἰσχάδας.</p></sp></div2></div1></body></text></TEI.2>