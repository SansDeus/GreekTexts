<?xml version="1.0" encoding="utf-8"?>
<TEI.2><text><body><div1 type="Choral" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1335" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Δῆμος</speaker><p>
<lb rend="displayNum" n="1335" />ὦ φίλτατ᾽ ἀνδρῶν ἐλθὲ δεῦρ᾽ Ἀγοράκριτε.
<lb />ὅσα με δέδρακας ἀγάθ᾽ ἀφεψήσας.</p></sp>
<sp>
<speaker>Ἀλλαντοπώλης</speaker><p>
ἐγώ;
<lb />ἀλλ᾽ ὦ μέλ᾽ οὐκ οἶσθ᾽ οἷος ἦσθ᾽ αὐτὸς πάρος,
<lb />οὐδ᾽ οἷ᾽ ἔδρας: ἐμὲ γὰρ νομίζοις ἂν θεόν.</p></sp>
<sp>
<speaker>Δῆμος</speaker><p>
<lb />τί δ᾽ ἔδρων, κάτειπέ μοι, πρὸ τοῦ; ποῖός τις ἦ;</p></sp>
<sp>
<speaker>Ἀλλαντοπώλης</speaker><p>
<lb rend="displayNum" n="1340" />πρῶτον μέν, ὁπότ᾽ εἴποι τις ἐν τἠκκλησίᾳ,
<lb /><q direct="unspecified">ὦ Δῆμ᾽ ἐραστής εἰμι σὸς φιλῶ τέ σε
<lb />καὶ κήδομαί σου καὶ προβουλεύω μόνος,</q>
<lb />τούτοις ὁπότε χρήσαιτό τις προοιμίοις,
<lb />ἀνωρτάλιζες κἀκερουτίας.</p></sp>
<sp>
<speaker>Δῆμος</speaker><p>
ἐγώ;</p></sp>
<sp>
<speaker>Ἀλλαντοπώλης</speaker><p>
<lb rend="displayNum" n="1345" />εἶτ᾽ ἐξαπατήσας σ᾽ ἀντὶ τούτων ᾤχετο.</p></sp>
<sp>
<speaker>Δῆμος</speaker><p>
<lb />τί φῄς;
<lb />ταυτί μ᾽ ἔδρων, ἐγὼ δὲ τοῦτ᾽ οὐκ ᾐσθόμην;</p></sp>
<sp>
<speaker>Ἀλλαντοπώλης</speaker><p>
<lb />τὰ δ᾽ ὦτά γ᾽ ἄν σου νὴ Δί᾽ ἐξεπετάννυτο
<lb />ὥσπερ σκιάδειον καὶ πάλιν ξυνήγετο.</p></sp>
<sp>
<speaker>Δῆμος</speaker><p>
<lb />οὕτως ἀνόητος ἐγεγενήμην καὶ γέρων;</p></sp>
<sp>
<speaker>Ἀλλαντοπώλης</speaker><p>
<lb rend="displayNum" n="1350" />καὶ νὴ Δί᾽ εἴ γε δύο λεγοίτην ῥήτορε,
<lb />ὁ μὲν ποιεῖσθαι ναῦς μακρὰς ὁ δ᾽ ἕτερος αὖ
<lb />καταμισθοφορῆσαι τοῦθ᾽, ὁ τὸν μισθὸν λέγων
<lb />τὸν τὰς τριήρεις παραδραμὼν ἂν ᾤχετο.
<lb />οὗτος τί κύπτεις; οὐχὶ κατὰ χώραν μενεῖς;</p></sp>
<sp>
<speaker>Δῆμος</speaker><p>
<lb rend="displayNum" n="1355" />αἰσχύνομαί τοι ταῖς πρότερον ἁμαρτίαις.</p></sp>
<sp>
<speaker>Ἀλλαντοπώλης</speaker><p>
<lb />ἀλλ᾽ οὐ σὺ τούτων αἴτιος, μὴ φροντίσῃς,
<lb />ἀλλ᾽ οἵ σε ταῦτ᾽ ἐξηπάτων. νυνδὶ φράσον:
<lb />ἐάν τις εἴπῃ βωμολόχος ξυνήγορος:
<lb /><q direct="unspecified">οὐκ ἔστιν ὑμῖν τοῖς δικασταῖς ἄλφιτα,
<lb rend="displayNum" n="1360" />εἰ μὴ καταγνώσεσθε ταύτην τὴν δίκην:</q>
<lb />τοῦτον τί δράσεις, εἰπέ, τὸν ξυνήγορον;</p></sp></div1></body></text></TEI.2>