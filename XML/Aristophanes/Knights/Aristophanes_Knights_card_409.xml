<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="antikatakeleusmos" org="uniform" sample="complete"><sp><p><milestone ed="p" n="409" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Κλέων</speaker><p>
<lb />οὔτοί μ᾽ ὑπερβαλεῖσθ᾽ ἀναιδείᾳ μὰ τὸν Ποσειδῶ,
<lb rend="displayNum" n="410" />ἢ μή ποτ᾽ ἀγοραίου Διὸς σπλάλχνοισι παραγενοίμην.</p></sp>
<sp><speaker>Ἀλλαντοπώλης</speaker><p>
<lb />ἔγωγε νὴ τοὺς κονδύλους οὓς πολλὰ δὴ 'πὶ πολλοῖς
<lb />ἠνεσχόμην ἐκ παιδίων, μαχαιρίδων τε πληγάς,
<lb />ὑπερβαλεῖσθαί σ᾽ οἴομαι τούτοισιν, ἢ μάτην γ᾽ ἂν
<lb />ἀπομαγδαλιὰς σιτούμενος τοσοῦτος ἐκτραφείην.</p></sp>
<sp><speaker>Κλέων</speaker><p>
<lb rend="displayNum" n="415" />ἀπομαγδαλιὰς ὥσπερ κύων; ὦ παμπόνηρε πῶς οὖν
<lb />κυνὸς βορὰν σιτούμενος μαχεῖ σὺ κυνοκεφάλλῳ;</p></sp>
<sp><speaker>Ἀλλαντοπώλης</speaker><p>
<lb />καὶ νὴ Δί᾽ ἄλλα γ᾽ ἐστί μου κόβαλα παιδὸς ὄντος.
<lb />ἐξηπάτων γὰρ τοὺς μαγείρους ἐπιλέγων τοιαυτί:
<lb /><q direct="unspecified">σκέψασθε παῖδες: οὐχ ὁρᾶθ᾽; ὥρα νέα, χελιδών.</q>
<lb rend="displayNum" n="420" />οἱ δ᾽ ἔβλεπον, κἀγὼ 'ν τοσούτῳ τῶν κρεῶν ἔκλεπτον.</p></sp>
<sp><speaker>Χορός</speaker><p>
<lb />ὦ δεξιώτατον κρέας σοφῶς γε προὐνοήσω:
<lb />ὥσπερ ἀκαλήφας ἐσθίων πρὸ χελιδόνων ἔκλεπτες.</p></sp>
<sp><speaker>Ἀλλαντοπώλης</speaker><p>
<lb />καὶ ταῦτα δρῶν ἐλάνθανόν γ᾽: εἰ δ᾽ οὖν ἴδοι τις αὐτῶν,
<lb />ἀποκρυπτόμενος ἐς τὼ κοχώνα τοὺς θεοὺς ἀπώμνυν:
<lb rend="displayNum" n="425" />ὥστ᾽ εἶπ᾽ ἀνὴρ τῶν ῥητόρων ἰδών με τοῦτο δρῶντα:
<lb /><q direct="unspecified">οὐκ ἔσθ᾽ ὅπως ὁ παῖς ὅδ᾽ οὐ τὸν δῆμον ἐπιτροπεύσει.</q></p></sp>
<sp><speaker>Χορός</speaker><p>
<lb />εὖ γε ξυνέβαλεν αὔτ᾽: ἀτὰρ δῆλόν γ᾽ ἀφ᾽ οὗ ξυνέγνω:
<lb />ὁτιὴ 'πιώρκεις θ᾽ ἡρπακὼς καὶ κρέας ὁ πρωκτὸς εἶχεν.</p></sp>
<sp><speaker>Κλέων</speaker><p>
<lb />ἐγώ σε παύσω τοῦ θράσους, οἶμαι δὲ μᾶλλον ἄμφω.
<lb rend="displayNum" n="430" />ἔξειμι γάρ σοι λαμπρὸς ἤδη καὶ μέγας καθιείς,
<lb />ὁμοῦ ταράττων τήν τε γῆν καὶ τὴν θάλατταν εἰκῇ.</p></sp>
<sp><speaker>Ἀλλαντοπώλης</speaker><p>
<lb />ἐγὼ δὲ συστείλας γε τοὺς ἀλλᾶντας εἶτ᾽ ἀφήσω
<lb />κατὰ κῦμ᾽ ἐμαυτὸν οὔριον, κλάειν σε μακρὰ κελεύσας.</p></sp>
<sp><speaker>Δημοσθένης</speaker><p>
<lb />κἄγωγ᾽, ἐάν τι παραχαλᾷ, τὴν ἀντλίαν φυλάξω.</p></sp>
<sp><speaker>Κλέων</speaker><p>
<lb rend="displayNum" n="435" />οὔτοι μὰ τὴν Δήμητρα καταπροίξει τάλαντα πολλὰ
<lb />κλέψας Ἀθηναίων.</p></sp>
<sp><speaker>Δημοσθένης</speaker><p>
ἄθρει καὶ τοῦ ποδὸς παρίει:
<lb />ὡς οὗτος ἤδη καικίας καὶ συκοφαντίας πνεῖ.</p></sp>
<sp><speaker>Ἀλλαντοπώλης</speaker><p>
<lb />σὲ δ᾽ ἐκ Ποτειδαίας ἔχοντ᾽ εὖ οἶδα δέκα τάλαντα.</p></sp>
<sp><speaker>Κλέων</speaker><p>
<lb />τί δῆτα; βούλει τῶν ταλάντων ἓν λαβὼν σιωπᾶν;</p></sp>
<sp><speaker>Χορός</speaker><p>
<lb rend="displayNum" n="440" />ἁνὴρ ἂν ἡδέως λάβοι. τοὺς τερθρίους παρίει:</p></sp></div2></div1></body></text></TEI.2>