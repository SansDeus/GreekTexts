<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="strophe" org="uniform" sample="complete"><sp><p><milestone ed="p" n="624" unit="card" /></p></sp></div2>
<div2 type="iambics" org="uniform" sample="complete">
<sp><speaker>Ἀλλαντοπώλης</speaker><p>
<lb />καὶ μὴν ἀκοῦσαί γ᾽ ἄξιον τῶν πραγμάτων.
<lb rend="displayNum" n="625" />εὐθὺς γὰρ αὐτοῦ κατόπιν ἐνθένδ᾽ ἱέμην:
<lb />ὁ δ᾽ ἄρ᾽ ἔνδον ἐλασίβροντ᾽ ἀναρρηγνὺς ἔπη
<lb />τερατευόμενος ἤρειδε κατὰ τῶν ἱππέων,
<lb />κρημνοὺς †ἐρείδων† καὶ ξυνωμότας λέγων
<lb />πιθανώταθ᾽: ἡ βουλὴ δ᾽ ἅπασ᾽ ἀκροωμένη
<lb rend="displayNum" n="630" />ἐγένεθ᾽ ὑπ᾽ αὐτοῦ ψευδατραφάξυος πλέα,
<lb />κἄβλεψε νᾶπυ καὶ τὰ μέτωπ᾽ ἀνέσπασεν.
<lb />κἄγωγ᾽ ὅτε δὴ γ᾽νων ἐνδεχομένην τοὺς λόγους
<lb />καὶ τοῖς φενακισμοῖσιν ἐξαπατωμένην,
<lb /><q direct="unspecified">ἄγε δὴ Σκίταλοι καὶ Φένακες,</q> ἦν δ᾽ ἐγώ,
<lb rend="displayNum" n="635" /><q direct="unspecified">Βερέσχεθοί τε καὶ Κόβαλοι καὶ Μόθων,
<lb />ἀγορά τ᾽ ἐν ᾗ παῖς ὢν ἐπαιδεύθην ἐγώ,
<lb />νῦν μοι φράσος καὶ γλῶτταν εὔπορον δότε
<lb />φωνήν τ᾽ ἀναιδῆ.</q> ταῦτα φροντίζοντί μοι
<lb />ἐκ δεξιᾶς ἀπέπαρδε καταπύγων ἀνήρ.
<lb rend="displayNum" n="640" />κἀγὼ προσέκυσα: κᾆτα τῷ πρωκτῷ θενὼν
<lb />τὴν κιγκλίδ᾽ ἐξήραξα κἀναχανὼν μέγα
<lb />ἀνέκραγον: <q direct="unspecified">ὦ βουλὴ λόγους ἀγαθοὺς φέρων
<lb />εὐαγγελίσασθαι πρῶτον ὑμῖν βούλομαι:
<lb />ἐξ οὗ γὰρ ἡμῖν ὁ πόλεμος κατερράγη,
<lb rend="displayNum" n="645" />οὐπώποτ᾽ ἀφύας εἶδον ἀξιωτέρας.</q>
<lb />τῶν δ᾽ εὐθέως τὰ πρόσωπα διεγαλήνισεν:
<lb />εἶτ᾽ ἐστεφάνουν μ᾽ εὐαγγέλια: κἀγὼ φρασα
<lb />αὐτοῖς ἀπόρρητον ποιησάμενος ταχύ,
<lb />ἵνα τὰς ἀφύας ὠνοῖντο πολλὰς τοὐβολοῦ,
<lb rend="displayNum" n="650" />τῶν δημιουργῶν ξυλλαβεῖν τὰ τρύβλια.
<lb />οἱ δ᾽ ἀνεκρότησαν καὶ πρὸς ἔμ᾽ ἐκεχήνεσαν.
<lb />ὁ δ᾽ ὑπονοήσας ὁ Παφλαγών, εἰδὼς ἄρα
<lb />οἶς ἥδεθ᾽ ἡ βουλὴ μάλιστα ῥήμασιν,
<lb />γνώμην ἔλεξεν: <q direct="unspecified">ἄνδρες, ἤδη μοι δοκεῖ
<lb rend="displayNum" n="655" />ἐπὶ συμφοραῖς ἀγαθαῖσιν εἰσηγγελμέναις
<lb />εὐαγγέλια θύειν ἑκατὸν βοῦς τῇ θεῷ.</q>
<lb />ἐπένευσεν εἰς ἐκεῖνον ἡ βουλὴ πάλιν.</p></sp></div2></div1></body></text></TEI.2>