<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="strophe" org="uniform" sample="complete"><sp><p><milestone ed="p" n="1274" unit="card" /></p></sp></div2> 
<div2 type="epirrheme" org="uniform" sample="complete">
<sp><speaker>Χορός</speaker><p>
<lb />λοιδορῆσαι τοὺς πονηροὺς οὐδέν ἐστ᾽ ἐπίφθονον,
<lb rend="displayNum" n="1275" />ἀλλὰ τιμὴ τοῖσι χρηστοῖς, ὅστις εὖ λογίζεται.
<lb />εἰ μὲν οὖν ἄνθρωπος, ὃν δεῖ πόλλ᾽ ἀκοῦσαι καὶ κακά,
<lb />αὐτὸς ἦν ἔνδηλος, οὐκ ἂν ἀνδρὸς ἐμνήσθην φίλου.
<lb />νῦν δ᾽ Ἀρίγνωτον γὰρ οὐδεὶς ὅστις οὐκ ἐπίσταται,
<lb />ὅστις ἢ τὸ λευκὸν οἶδεν ἢ τὸν ὄρθιον νόμον.
<lb rend="displayNum" n="1280" />ἔστιν οὖν ἀδελφὸς αὐτῷ τοὺς τρόπους οὐ συγγενής,
<lb />Ἀριφράδης πονηρός. ἀλλὰ τοῦτο μὲν καὶ βούλεται:
<lb />ἔστι δ᾽ οὐ μόνον πονηρός, οὐ γὰρ οὐδ᾽ ἂν ᾐσθόμην,
<lb />οὐδὲ παμπόνηρος, ἀλλὰ καὶ προσεξηύρηκέ τι.
<lb />τὴν γὰρ αὑτοῦ γλῶτταν αἰσχραῖς ἡδοναῖς λυμαίνεται,
<lb rend="displayNum" n="1285" />ἐν κασωρείοισι λείχων τὴν ἀπόπτυστον δρόσον,
<lb />καὶ μολύνων τὴν ὑπήνην καὶ κυκῶν τὰς ἐσχάρας,
<lb />καὶ Πολυμνήστεια ποιῶν καὶ ξυνὼν Οἰωνίχῳ.
<lb />ὅστις οὖν τοιοῦτον ἄνδρα μὴ σφόδρα βδελύττεται,
<lb />οὔ ποτ᾽ ἐκ ταὐτοῦ μεθ᾽ ἡμῶν πίεται ποτηρίου.</p></sp></div2></div1></body></text></TEI.2>