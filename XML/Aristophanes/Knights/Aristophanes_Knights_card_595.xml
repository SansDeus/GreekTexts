<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="595" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Χορός</speaker><p>
<lb rend="displayNum" n="595" />ἃ ξύνισμεν τοῖσιν ἵπποις, βουλόμεσθ᾽ ἐπαινέσαι.
<lb />ἄξιοι δ᾽ εἴσ᾽ εὐλογεῖσθαι: πολλὰ γὰρ δὴ πάγματα
<lb />ξυνδιήνεγκαν μεθ᾽ ἡμῶν, ἐσβολάς τε καὶ μάχας.
<lb />ἀλλὰ τἀν τῇ μὲν αὐτῶν οὐκ ἄγαν θαυμάζομεν,
<lb />ὡς ὅτ᾽ ἐς τὰς ἱππαγωγοὺς εἰσεπήδων ἀνδρικῶς,
<lb rend="displayNum" n="600" />πριάμενοι κώθωνας, οἱ δὲ καὶ σκόροδα καὶ κρόμμυα:
<lb />εἶτα τὰς κώπας λαβόντες ὥσπερ ἡμεῖς οἱ βροτοὶ
<lb />ἐμβαλόντες ἀνεβρύαξαν, <q direct="unspecified">ἱππαπαῖ, τίς ἐμβαλεῖ;
<lb />ληπτέον μᾶλλον. τί δρῶμεν; οὐκ ἐλᾷς ὦ σαμφόρα;</q>
<lb />ἐξεπήδων τ᾽ ἐς Κόρινθον: εἶτα δ᾽ οἱ νεώτεροι
<lb rend="displayNum" n="605" />ταῖς ὁπλαῖς ὤρυττον εὐνὰς καὶ μετῇσαν στρώματα:
<lb />ἤσθιον δὲ τοὺς παγούρους ἀντὶ ποίας Μηδικῆς,
<lb />εἴ τις ἐξέρποι θύραζε κἀκ βυθοῦ θηρώμενοι:
<lb />ὥστ᾽ ἔφη Θέωρος εἰπεῖν καρκίνον Κορίνθιον,
<lb /><q direct="unspecified">δεινά γ᾽ ὦ Πόσειδον εἰ μήτ᾽ ἐν βυθῷ δυνήσομαι
<lb rend="displayNum" n="610" />μήτε γῇ μήτ᾽ ἐν θαλάττῃ διαφυγεῖν τοὺς ἱππέας.</q></p></sp></div2></div1></body></text></TEI.2>