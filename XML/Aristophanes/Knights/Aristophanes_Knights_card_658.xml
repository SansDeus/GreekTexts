<?xml version="1.0" encoding="utf-8"?>
<TEI.2><text><body><div1 type="Lyric-Scene" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="658" unit="card" />
<lb />κἄγωγ᾽ ὅτε δὴ γ᾽νων τοῖς βολίτοις ἡττημένος,
<lb />διακοσίαισι βουσὶν ὑπερηκόντισα,
<lb rend="displayNum" n="660" />τῇ δ᾽ Ἀγροτέρᾳ κατὰ χιλιῶν παρῄνεσα
<lb />εὐχὴν ποιήσασθαι χιμάρων εἰς αὔριον,
<lb />αἱ τριχίδες εἰ γενοίαθ᾽ ἑκατὸν τοὐβολοῦ.
<lb />ἐκαραδόκησεν εἰς ἔμ᾽ ἡ βουλὴ πάλιν.
<lb />ὁ δὲ ταῦτ᾽ ἀκούσας ἐκπλαγεὶς ἐφληνάφα.
<lb rend="displayNum" n="665" />κᾆθ᾽ εἷλκον αὐτὸν οἱ πρυτάνεις χοἰ τοξόται.
<lb />οἱ δ᾽ ἐθορύβουν περὶ τῶν ἀφύων ἑστηκότες:
<lb />ὁ δ᾽ ἠντεβόλει γ᾽ αὐτοὺς ὀλίγον μεῖναι χρόνον,
<lb /><q direct="unspecified">ἵν᾽ ἅτθ᾽ ὁ κῆρυξ οὑκ Λακεδαίμονος λέγει
<lb />πύθησθ᾽, ἀφῖκται γὰρ περὶ σπονδῶν,</q> λέγων.
<lb rend="displayNum" n="670" />οἱ δ᾽ ἐξ ἑνὸς στόματος ἅπαντες ἀνέκραγον:
<lb /><q direct="unspecified">νυνὶ περὶ σπονδῶν; ἐπειδή γ᾽ ὦ μέλε
<lb />ᾔσθοντο τὰς ἀφύας παρ᾽ ἡμῖν ἀξίας.
<lb />οὐ δεόμεθα σπονδῶν: ὁ πόλεμος ἑρπέτω.</q>
<lb />ἐκεκράγεσάν τε τοὺς πρυτάνεις ἀφιέναι:
<lb rend="displayNum" n="675" />εἶθ᾽ ὑπερεπήδων τοὺς δρυφάκτους πανταχῇ.
<lb />ἐγὼ δὲ τὰ κορίανν᾽ ἐπριάμην ὑποδραμὼν
<lb />ἅπαντα τά τε γήτεἰ ὅσ᾽ ἦν ἐν τἀγορᾷ:
<lb />ἔπειτα ταῖς ἀφύαις ἐδίδουν ἡδύσματα
<lb />ἀποροῦσιν αὐτοῖς προῖκα κἀχαριζόμην.
<lb rend="displayNum" n="680" />οἱ δ᾽ ὑπερεπῄνουν ὑπερεπύππαζόν τέ με
<lb />ἅπαντες οὕτως ὥστε τὴν βουλὴν ὅλην
<lb />ὀβολοῦ κοριάννοις ἀναλαβὼν ἐλήλυθα.</p></sp></div2></div1></body></text></TEI.2>