<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="40" unit="card" /></p></sp>
<sp>
<speaker>Δημοσθένης</speaker><p>
<lb rend="displayNum" n="40" />λέγοιμ᾽ ἂν ἤδη. νῷν γάρ ἐστι δεσπότης
<lb />ἄγροικος ὀργὴν κυαμοτρὼξ ἀκράχολος,
<lb />Δῆμος πυκνίτης, δύσκολον γερόντιον
<lb />ὑπόκωφον. οὗτος τῇ προτέρᾳ νουμηνίᾳ
<lb />ἐπρίατο δοῦλον, βυρσοδέψην Παφλαγόνα,
<lb rend="displayNum" n="45" />πανουργότατον καὶ διαβολώτατόν τινα.
<lb />οὗτος καταγνοὺς τοῦ γέροντος τοὺς τρόπους,
<lb />ὁ βυρσοπαφλαγών, ὑποπεσὼν τὸν δεσπότην
<lb />ᾔκαλλ᾽ ἐθώπευ᾽ ἐκολάκευ᾽ ἐξηπάτα
<lb />κοσκυλματίοις ἄκροισι τοιαυτὶ λέγων:
<lb rend="displayNum" n="50" />ὦ Δῆμε λοῦσαι πρῶτον ἐκδικάσας μίαν,
<lb />ἐνθοῦ ῥόφησον ἔντραγ᾽ ἔχε τριώβολον.
<lb />βούλει παραθῶ σοι δόρπον; εἶτ᾽ ἀναρπάσας
<lb />ὅ τι ἄν τις ἡμῶν σκευάσῃ, τῷ δεσπότῃ
<lb />Παφλαγὼν κεχάρισται τοῦτο. καὶ πρώην γ᾽ ἐμοῦ
<lb rend="displayNum" n="55" />μᾶζαν μεμαχότος ἐν Πύλῳ Λακωνικήν,
<lb />πανουργότατά πως περιδραμὼν ὑφαρπάσας
<lb />αὐτὸς παρέθηκε τὴν ὑπ᾽ ἐμοῦ μεμαγμένην,
<lb />ἡμᾶς δ᾽ ἀπελαύνει κοὐκ ἐᾷ τὸν δεσπότην
<lb />ἄλλον θεραπεύειν, ἀλλὰ βυρσίνην ἔχων
<lb rend="displayNum" n="60" />δειπνοῦντος ἑστὼς ἀποσοβεῖ τοὺς ῥήτορας.
<lb />ᾁδει δὲ χρησμούς: ὁ δὲ γέρων σιβυλλιᾷ.
<lb />ὁ δ᾽ αὐτὸν ὡς ὁρᾷ μεμακκοακότα,
<lb />τέχνην πεποίηται. τοὺς γὰρ ἔνδον ἄντικρυς
<lb />ψευδῆ διαβάλλει: κᾆτα μαστιγούμεθα
<lb rend="displayNum" n="65" />ἡμεῖς: Παφλαγὼν δὲ περιθέων τοὺς οἰκέτας
<lb />αἰτεῖ ταράττει δωροδοκεῖ λέγων τάδε:
<lb /><q direct="unspecified">ὁρᾶτε τὸν Ὕλαν δι᾽ ἐμὲ μαστιγούμενον;
<lb />εἰ μή μ᾽ ἀναπείσετ᾽, ἀποθανεῖσθε τήμερον.</q>
<lb />ἡμεῖς δὲ δίδομεν: εἰ δὲ μή, πατούμενοι
<lb rend="displayNum" n="70" />ὑπὸ τοῦ γέροντος ὀκταπλάσιον χέζομεν.
<lb />νῦν οὖν ἀνύσαντε φροντίσωμεν ὦγαθέ,
<lb />ποίαν ὁδὸν νὼ τρεπτέον καὶ πρὸς τίνα.</p></sp>
<sp>
<speaker>Νικίας</speaker><p>
<lb />κράτιστ᾽ ἐκείνην τὴν μόλωμεν ὦγαθέ.</p></sp>
<sp>
<speaker>Δημοσθένης</speaker><p>
<lb />ἀλλ᾽ οὐχ οἷόν τε τὸν Παφλαγόν᾽ οὐδὲν λαθεῖν:
<lb rend="displayNum" n="75" />ἐφορᾷ γὰρ οὗτος πάντ᾽. ἔχει γὰρ τὸ σκέλος
<lb />τὸ μὲν ἐν Πύλῳ, τὸ δ᾽ ἓτερον ἐν τἠκκλησίᾳ.
<lb />τοσόνδε δ᾽ αὐτοῦ βῆμα διαβεβηκότος
<lb />ὁ πρωκτός ἐστιν αὐτόχρημ᾽ ἐν Χάοσιν,
<lb />τὼ χεῖρ᾽ ἐν Αἰτωλοῖς, ὁ νοῦς δ᾽ ἐν Κλωπιδῶν.</p></sp>
<sp>
<speaker>Νικίας</speaker><p>
<lb rend="displayNum" n="80" />κράτιστον οὖν νῷν ἀποθανεῖν.</p></sp>
<sp>
<speaker>Δημοσθένης</speaker><p>
ἀλλὰ σκόπει,
<lb />ὅπως ἂν ἀποθάνοιμεν ἀνδρικώτατα.</p></sp>
<sp>
<speaker>Νικίας</speaker><p>
<lb />πῶς δῆτα πῶς γένοιτ᾽ ἂν ἀνδρικώτατα;
<lb />βέλτιστον ἡμῖν αἷμα ταύρειον πιεῖν.
<lb />ὁ Θεμιστοκλέους γὰρ θάνατος αἱρετώτερος.</p></sp></div1></body></text></TEI.2>