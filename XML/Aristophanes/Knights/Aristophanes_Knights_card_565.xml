<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="strophe" org="uniform" sample="complete"><sp><p><milestone ed="p" n="565" unit="card" /></p></sp></div2>
<div2 type="epirrheme" org="uniform" sample="complete">
<sp><speaker>Χορός</speaker><p>
<lb rend="displayNum" n="565" />εὐλογῆσαι βουλόμεσθα τοὺς πατέρας ἡμῶν, ὅτι
<lb />ἄνδρες ἦσαν τῆσδε τῆς γῆς ἄξιοι καὶ τοῦ πέπλου,
<lb />οἵτινες πεζαῖς μάχαισιν ἔν τε ναυφάρκτῳ στρατῷ
<lb />πανταχοῦ νικῶντες ἀεὶ τήνδ᾽ ἐκόσμησαν πόλιν:
<lb />οὐ γὰρ οὐδεὶς πώποτ᾽ αὐτῶν τοῦς ἐναντίους ἰδὼν
<lb rend="displayNum" n="570" />ἠρίθμησεν, ἀλλ᾽ ὁ θυμὸς εὐθὺς ἦν Ἀμυνίας:
<lb />εἰ δέ που πέσοιεν ἐς τὸν ὦμον ἐν μάχῃ τινί,
<lb />τοῦτ᾽ ἀπεψήσαντ᾽ ἄν, εἶτ᾽ ἠρνοῦντο μὴ πεπτωκέναι,
<lb />ἀλλὰ διεπάλαιον αὖθις. καὶ στρατηγὸς οὐδ᾽ ἂν εἷς
<lb />τῶν πρὸ τοῦ σίτησιν ᾔτησ᾽ ἐρόμενος Κλεαίνετον:
<lb rend="displayNum" n="575" />νῦν δ᾽ ἐὰν μὴ προεδρίαν φέρωσι καὶ τὰ σιτία,
<lb />οὐ μαχεῖσθαί φασιν. ἡμεῖς δ᾽ ἀξιοῦμεν τῇ πόλει
<lb />προῖκα γενναίως ἀμύνειν καὶ θεοῖς ἐγχωρίοις.
<lb />καὶ πρὸς οὐκ αἰτοῦμεν οὐδὲν πλὴν τοσουτονὶ μόνον:
<lb />ἤν ποτ᾽ εἰρήνη γένηται καὶ πόνων παυσώμεθα,
<lb rend="displayNum" n="580" />μὴ φθονεῖθ᾽ ἡμῖν κομῶσι μηδ᾽ ἀπεστλεγγισμένοις.</p></sp></div2></div1></body></text></TEI.2>