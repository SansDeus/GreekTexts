<?xml version="1.0" encoding="utf-8"?>
<TEI.2><text><body><div1 type="Parabasis" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="1300" unit="card" /></p></sp></div2>
<div2 type="antepirrheme" org="uniform" sample="complete">
<sp><speaker>Χορός</speaker><p>
<lb rend="displayNum" n="1300" />φασὶν ἀλλήλαις ξυνελθεῖν τὰς τριήρεις ἐς λόγον,
<lb />καὶ μίαν λέξαι τιν᾽ αὐτῶν ἥτις ἦν γεραιτέρα:
<lb /><q direct="unspecified">οὐδὲ πυνθάνεσθε ταῦτ᾽ ὦ παρθένοι τἀν τῇ πόλει;
<lb />φασὶν αἰτεῖσθαί τιν᾽ ἡμῶν ἑκατὸν ἐς Καρχηδόνα
<lb />ἄνδρα μοχθηρὸν πολίτην ὀξίνην Ὑπέρβολον:</q>
<lb rend="displayNum" n="1305" />ταῖς δὲ δόξαι δεινὸν εἶναι τοῦτο κοὐκ ἀνασχετόν,
<lb />καί τιν᾽ εἰπεῖν ἥτις ἀνδρῶν ἆσσον οὐκ ἐληλύθει:
<lb /><q direct="unspecified">ἀποτρόπαἰ οὐ δῆτ᾽ ἐμοῦ γ᾽ ἄρξει ποτ᾽, ἀλλ᾽ ἐάν με χρῇ,
<lb />ὑπὸ τερηδόνων σαπεῖσ᾽ ἐνταῦθα καταγηράσομαι:</q>
<lb /><q direct="unspecified">οὐδὲ Ναυφάντης γε τῆς Ναύσωνος, οὐ δῆτ᾽ ὦ θεοί,
<lb rend="displayNum" n="1310" />εἴπερ ἐκ πεύκης γε κἀγὼ καὶ ξύλων ἐπηγνύμην.
<lb />ἢν δ᾽ ἀρέσκῃ ταῦτ᾽ Ἀθηναίοις, καθῆσθαί μοι δοκεῖ
<lb />ἐς τὸ Θησεῖον πλεούσαις ἢ 'πὶ τῶν σεμνῶν θεῶν.
<lb />οὐ γὰρ ἡμῶν γε στρατηγῶν ἐγχανεῖται τῇ πόλει:
<lb />ἀλλὰ πλείτω χωρὶς αὐτὸς ἐς κόρακας, εἰ βούλεται,
<lb rend="displayNum" n="1315" />τὰς σκάφας, ἐν αἷς ἐπώλει τοὺς λύχνους, καθελκύσας.</q></p></sp></div2></div1></body></text></TEI.2>