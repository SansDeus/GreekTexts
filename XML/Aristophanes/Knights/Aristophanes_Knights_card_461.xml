<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="sphragis" org="uniform" sample="complete"><sp><p><milestone ed="p" n="461" unit="card" /></p></sp></div2></div1>
<div1 type="Episode" org="uniform" sample="complete">
<sp>
<speaker>Κλέων</speaker><p>
<lb />ταυτὶ μὰ τὴν Δήμητρά μ᾽ οὐκ ἐλάνθανεν
<lb />τεκταινόμενα τὰ πράγματ᾽, ἀλλ᾽ ἠπιστάμην
<lb />γομφούμεν᾽ αὐτὰ πάντα καὶ κολλώμενα.</p></sp>
<sp>
<speaker>Χορός</speaker><p>
<lb />οἴμοι σὺ δ᾽ οὐδὲν ἐξ ἁμαξουργοῦ λέγεις;</p></sp>
<sp>
<speaker>Ἀλλαντοπώλης</speaker><p>
<lb rend="displayNum" n="465" />οὔκουν μ᾽ ἐν Ἄργει γ᾽ οἷα πράττεις λανθάνει.
<lb />πρόφασιν μὲν Ἀργείους φίλους ἡμῖν ποιεῖ,
<lb />ἰδίᾳ δ᾽ ἐκεῖ Λακεδαιμονίοις ξυγγίγνεται.
<lb />καὶ ταῦτ᾽ ἐφ᾽ οἷσίν ἐστι συμφυσώμενα
<lb />ἐγᾦδ᾽: ἐπὶ γὰρ τοῖς δεδεμένοις χαλκεύεται.</p></sp>
<sp>
<speaker>Χορός</speaker><p>
<lb rend="displayNum" n="470" />εὖ γ᾽ εὖ γε, χάλκεὐ ἀντὶ τῶν κολλωμένων.</p></sp>
<sp>
<speaker>Ἀλλαντοπώλης</speaker><p>
<lb />καὶ ξυγκροτοῦσιν ἄνδρες αὔτ᾽ ἐκεῖθεν αὖ,
<lb />καὶ ταῦτά μ᾽ οὔτ᾽ ἀργύριον οὔτε χρυσίον
<lb />διδοὺς ἀναπείσεις οὔτε προσπέμπων φίλους,
<lb />ὅπως ἐγὼ ταῦτ᾽ οὐκ Ἀθηναίοις φράσω.</p></sp>
<sp>
<speaker>Κλέων</speaker><p>
<lb rend="displayNum" n="475" />ἐγὼ μὲν οὖν αὐτίκα μάλ᾽ ἐς βουλὴν ἰὼν
<lb />ὑμῶν ἁπάντων τὰς ξυνωμοσίας ἐρῶ,
<lb />καὶ τὰς ξυνόδους τὰς νυκτερινὰς τὰς ἐν πόλει,
<lb />καὶ πάνθ᾽ ἃ Μήδοις καὶ βασιλεῖ ξυνόμνυτε,
<lb />καὶ τἀκ Βοιωτῶν ταῦτα συντυρούμενα.</p></sp>
<sp>
<speaker>Ἀλλαντοπώλης</speaker><p>
<lb rend="displayNum" n="480" />πῶς οὖν ὁ τυρὸς ἐν Βοιωτοῖς ὤνιος;</p></sp>
<sp>
<speaker>Κλέων</speaker><p>
<lb />ἐγώ σε νὴ τὸν Ἡρακλέα παραστορῶ.</p></sp>
<sp>
<speaker>Χορός</speaker><p>
<lb />ἄγε δὴ σὺ τίνα νοῦν ἢ τίνα ψυχὴν ἔχεις;
<lb />νυνί γε δείξεις, εἴπερ ἀπεκρύψω τότε
<lb />ἐς τὼ κοχώνα τὸ κρέας, ὡς αὐτὸς λέγεις:
<lb rend="displayNum" n="485" />θεύσει γὰρ ᾁξας ἐς τὸ βουλευτήριον,
<lb />ὡς οὗτος ἐσπεσὼν ἐκεῖσε διαβαλεῖ
<lb />ἡμᾶς ἅπαντας καὶ κράγον κεκράξεται.</p></sp>
<sp>
<speaker>Ἀλλαντοπώλης</speaker><p>
<lb />ἀλλ᾽ εἶμι: πρῶτον δ᾽ ὡς ἔχω τὰς κοιλίας
<lb />καὶ τὰς μαχαίρας ἐνθαδὶ καταθήσομαι.</p></sp>
<sp>
<speaker>Δημοσθένης</speaker><p>
<lb rend="displayNum" n="490" />ἔχε νυν, ἄλειψον τὸν τράχηλον τουτῳί,
<lb />ἵν᾽ ἐξολισθάνειν δύνῃ τὰς διαβολάς.</p></sp>
<sp>
<speaker>Ἀλλαντοπώλης</speaker><p>
<lb />ἀλλ᾽ εὖ λέγεις καὶ παιδοτριβικῶς ταυταγί.</p></sp>
<sp>
<speaker>Δημοσθένης</speaker><p>
<lb />ἔχε νυν, ἐπέγκαψον λαβὼν ταδί.</p></sp>
<sp>
<speaker>Ἀλλαντοπώλης</speaker><p>
τί δαί;</p></sp>
<sp>
<speaker>Δημοσθένης</speaker><p>
<lb />ἵν᾽ ἄμεινον ὦ τᾶν ἐσκοροδισμένος μάχῃ.
<lb rend="displayNum" n="495" />καὶ σπεῦδε ταχέως.</p></sp>
<sp>
<speaker>Ἀλλαντοπώλης</speaker><p>
ταῦτα δρῶ.</p></sp>
<sp>
<speaker>Δημοσθένης</speaker><p>
μέμνησό νυν
<lb />δάκνειν διαβάλλειν, τοὺς λόφους κατεσθίειν,
<lb />χὤπως τὰ κάλλαἰ ἀποφαγὼν ἥξεις πάλιν.</p></sp></div1></body></text></TEI.2>