<?xml version="1.0" encoding="utf-8"?>
<TEI.2><text><body><div1 type="Agon" org="uniform" sample="complete"><div2 type="Katakeleusmos" org="uniform" sample="complete"><sp><p><milestone ed="p" n="763" unit="card" /></p></sp></div2>
<div2 type="Epirrheme" org="uniform" sample="complete">
<sp><speaker>Κλέων</speaker><p>
<lb />τῇ μὲν δεσποίνῃ Ἀθηναίᾳ τῇ τῆς πόλεως μεδεούσῃ
<lb />εὔχομαι, εἰ μὲν περὶ τὸν δῆμον τὸν Ἀθηναίων γεγένημαι
<lb rend="displayNum" n="765" />βέλτιστος ἀνὴρ μετὰ Λυσικλέα καὶ Κύνναν καὶ Σαλαβακχώ,
<lb />ὥσπερ νυνὶ μηδὲν δράσας δειπνεῖν ἐν πρυτανείῳ:
<lb />εἰ δέ σε μισῶ καὶ μὴ περὶ σοῦ μάχομαι μόνος ἀντιβεβηκώς,
<lb />ἀπολοίμην καὶ διαπρισθείην κατατμηθείην τε λέπαδνα.</p></sp>
<sp><speaker>Ἀλλαντοπώλης</speaker><p>
<lb />κἄγωγ᾽ ὦ Δῆμ᾽, εἰ μή σε φιλῶ καὶ μὴ στέργω, κατατμηθεὶς
<lb rend="displayNum" n="770" />ἑψοίμην ἐν περικομματίοις: κεἰ μὴ τούτοισι πέποιθας,
<lb />ἐπὶ ταυτησὶ κατακνησθείην ἐν μυττωτῷ μετὰ τυροῦ,
<lb />καὶ τῇ κρεάγρᾳ τῶν ὀρχιπέδων ἑλκοίμην ἐς Κεραμεικόν.</p></sp>
<sp><speaker>Κλέων</speaker><p>
<lb />καὶ πῶς ἂν ἐμοῦ μᾶλλόν σε φιλῶν ὦ Δῆμε γένοιτο πολίτης;
<lb />ὃς πρῶτα μὲν ἡνίκ᾽ ἐβούλευον σοὶ χρήματα πλεῖστ᾽ ἀπέδειξα
<lb rend="displayNum" n="775" />ἐν τῷ κοινῷ, τοὺς μὲν στρεβλῶν τοὺς δ᾽ ἄγχων τοὺς δὲ μεταιτῶν,
<lb />οὐ φροντίζων τῶν ἰδιωτῶν οὐδενός, εἰ σοὶ χαριοίμην.</p></sp>
<sp><speaker>Ἀλλαντοπώλης</speaker><p>
<lb />τοῦτο μὲν ὦ Δῆμ᾽ οὐδὲν σεμνόν: κἀγὼ γὰρ τοῦτό σε δράσω.
<lb />ἁρπάζων γὰρ τοὺς ἄρτους σοι τοὺς ἀλλοτρίους παραθήσω.
<lb />ὡς δ᾽ οὐχὶ φιλεῖ σ᾽ οὐδ᾽ ἔστ᾽ εὔνους, τοῦτ᾽ αὐτό σε πρῶτα διδάξω,
<lb rend="displayNum" n="780" />ἀλλ᾽ ἢ διὰ τοῦτ᾽ αὔθ᾽ ὁτιή σου τῆς ἀνθρακιᾶς ἀπολαύει.
<lb />σὲ γάρ, ὃς Μήδοισι διεξιφίσω περὶ τῆς χώρας Μαραθῶνι,
<lb />καὶ νικήσας ἡμῖν μεγάλως ἐγγλωττοτυπεῖν παρέδωκας,
<lb />ἐπὶ ταῖσι πέτραις οὐ φροντίζει σκληρῶς σε καθήμενον οὕτως,
<lb />οὐχ ὥσπερ ἐγὼ ῥαψάμενός σοι τουτὶ φέρω. ἀλλ᾽ ἐπαναίρου,
<lb rend="displayNum" n="785" />κᾆτα καθίζου μαλακῶς, ἵνα μὴ τρίβῃς τὴν ἐν Σαλαμῖνι.</p></sp>
<sp><speaker>Δῆμος</speaker><p>
<lb />ἄνθρωπε τίς εἶ; μῶν ἔκγονος εἶ τῶν Ἁρμοδίου τις ἐκείνων;
<lb />τοῦτό γέ τοί σου τοὔργον ἀληθῶς γενναῖον καὶ φιλόδημον.</p></sp>
<sp><speaker>Κλέων</speaker><p>
<lb />ὡς ἀπὸ μικρῶν εὔνους αὐτῷ θωπευματίων γεγένησαι.</p></sp>
<sp><speaker>Ἀλλαντοπώλης</speaker><p>
<lb />καὶ σὺ γὰρ αὐτὸν πολὺ μικροτέροις τούτων δελεάσμασιν εἷλες.</p></sp></div2></div1></body></text></TEI.2>