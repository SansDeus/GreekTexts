<?xml version="1.0" encoding="utf-8"?>
<TEI.2><text><body><div1 type="Episode" org="uniform" sample="complete"><sp><p><milestone ed="p" n="1231" unit="card" /></p></sp>
<sp>
<speaker>Ἀλλαντοπώλης</speaker><p>
<lb />τοὐμόν γε φράζων ὄνομα καὶ λίαν σαφῶς.</p></sp>
<sp>
<speaker>Κλέων</speaker><p>
<lb />καὶ μήν σ᾽ ἐλέγξαι βούλομαι τεκμηρίῳ,
<lb />εἴ τι ξυνοίσεις τοῦ θεοῦ τοῖς θεσφάτοις.
<lb />καί σου τοσοῦτον πρῶτον ἐκπειράσομαι:
<lb rend="displayNum" n="1235" />παῖς ὢν ἐφοίτας ἐς τίνος διδασκάλου;</p></sp>
<sp>
<speaker>Ἀλλαντοπώλης</speaker><p>
<lb />ἐν ταῖσιν εὕστραις κονδύλοις ἡρμοττόμην.</p></sp>
<sp>
<speaker>Κλέων</speaker><p>
<lb />πῶς εἶπας; ὥς μου χρησμὸς ἅπτεται φρενῶν.
<lb />εἶεν.
<lb />ἐν παιδοτρίβου δὲ τίνα πάλην ἐμάνθανες;</p></sp>
<sp>
<speaker>Ἀλλαντοπώλης</speaker><p>
<lb />κλέπτων ἐπιορκεῖν καὶ βλέπειν ἐναντίον:</p></sp>
<sp>
<speaker>Κλέων</speaker><p>
<lb rend="displayNum" n="1240" />ὦ Φοῖβ᾽ Ἄπολλον Λύκιε τί ποτέ μ᾽ ἐργάσει;
<lb />τέχνην δὲ τίνα ποτ᾽ εἶχες ἐξανδρούμενος;</p></sp>
<sp>
<speaker>Ἀλλαντοπώλης</speaker><p>
<lb />ἠλλαντοπώλουν καί τι καὶ βινεσκόμην.</p></sp>
<sp>
<speaker>Κλέων</speaker><p>
<lb />οἴμοι κακοδαίμων: οὐκέτ᾽ οὐδέν εἰμ᾽ ἐγώ.
<lb />λεπτή τις ἐλπίς ἐστ᾽ ἐφ᾽ ἧς ὀχούμεθα.
<lb rend="displayNum" n="1245" />καί μοι τοσοῦτον εἰπέ: πότερον ἐν ἀγορᾷ
<lb />ἠλλαντοπώλεις ἐτεὸν ἢ 'πὶ ταῖς πύλαις;</p></sp>
<sp>
<speaker>Ἀλλαντοπώλης</speaker><p>
<lb />ἐπὶ ταῖς πύλαισιν, οὗ τὸ τάριχος ὤνιον.</p></sp>
<sp>
<speaker>Κλέων</speaker><p>
<lb />οἴμοι πέπρακται τοῦ θεοῦ τὸ θέσφατον.
<lb />κυλίνδετ᾽ εἴσω τόνδε τὸν δυσδαίμονα.
<lb rend="displayNum" n="1250" />ὦ στέφανε χαίρων ἄπιθι, κεἴ σ᾽ ἄκων ἐγὼ
<lb />λείπω: σὲ δ᾽ ἄλλος τις λαβὼν κεκτήσεται,
<lb />κλέπτης μὲν οὐκ ἂν μᾶλλον, εὐτυχὴς δ᾽ ἴσως.</p></sp>
<sp>
<speaker>Ἀλλαντοπώλης</speaker><p>
<lb />Ἑλλάνιε Ζεῦ σὸν τὸ νικητήριον.</p></sp>
<sp>
<speaker>Χορός</speaker><p>
<lb />ὦ χαῖρε καλλίνικε καὶ μέμνησ᾽ ὅτι
<lb rend="displayNum" n="1255" />ἀνὴρ γεγένησαι δι᾽ ἐμέ: καί σ᾽ αἰτῶ βραχύ,
<lb />ὅπως ἔσομαί σοι Φανὸς ὑπογραφεὺς δικῶν.</p></sp>
<sp>
<speaker>Δῆμος</speaker><p>
<lb />ἐμοὶ δέ γ᾽ ὅ τι σοι τοὔνομ᾽ εἴπ᾽.</p></sp>
<sp>
<speaker>Ἀλλαντοπώλης</speaker><p>
Ἀγοράκριτος:
<lb />ἐν τἀγορᾷ γὰρ κρινόμενος ἐβοσκόμην.</p></sp>
<sp>
<speaker>Δῆμος</speaker><p>
<lb />Ἀγορακρίτῳ τοίνυν ἐμαυτὸν ἐπιτρέπω,
<lb rend="displayNum" n="1260" />καὶ τὸν Παφλαγόνα παραδίδωμι τουτονί.</p></sp>
<sp>
<speaker>Ἀλλαντοπώλης</speaker><p>
<lb />καὶ μὴν ἐγώ σ᾽ ὦ Δῆμε θεραπεύσω καλῶς,
<lb />ὥσθ᾽ ὁμολογεῖν σε μηδέν᾽ ἀνθρώπων ἐμοῦ
<lb />ἰδεῖν ἀμείνω τῇ Κεχηναίων πόλει.</p></sp></div1></body></text></TEI.2>