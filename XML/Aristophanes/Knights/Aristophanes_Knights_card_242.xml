<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="242" unit="card" /></p></sp></div1>
<div1 type="Parodos" org="uniform" sample="complete">
<div2 type="trochees" org="uniform" sample="complete">
<sp>
<speaker>Δημοσθένης</speaker><p>
<lb />ἄνδρες ἱππῆς παραγένεσθε: νῦν ὁ καιρός. ὦ Σίμων,
<lb />ὦ Παναίτι᾽ οὐκ ἐλᾶτε πρὸς τὸ δεξιὸν κέρας;
<lb />ἅνδρες ἐγγύς. ἀλλ᾽ ἀμύνου κἀπαναστρέφου πάλιν.
<lb rend="displayNum" n="245" />ὁ κονιορτὸς δῆλος αὐτῶν ὡς ὁμοῦ προσκειμένων.
<lb />ἀλλ᾽ ἀμύνου καὶ δίωκε καὶ τροπὴν αὐτοῦ ποιοῦ.</p></sp>
<sp>
<speaker>Χορός Ἱππεῶν</speaker><p>
<lb />παῖε παῖε τὸν πανοῦργον καὶ ταραξιππόστρατον
<lb />καὶ τελώνην καὶ φάραγγα καὶ Χάρυβδιν ἁρπαγῆς,
<lb />καὶ πανοῦργον καὶ πανοῦργον: πολλάκις γὰρ αὔτ᾽ ἐρῶ.
<lb rend="displayNum" n="250" />καὶ γὰρ οὗτος ἦν πανοῦργος πολλάκις τῆς ἡμέρας.
<lb />ἀλλὰ παῖε καὶ δίωκε καὶ τάραττε καὶ κύκα
<lb />καὶ βδελύττου, καὶ γὰρ ἡμεῖς, κἀπικείμενος βόα:
<lb />εὐλαβοῦ δὲ μὴ 'κφύγῃ σε: καὶ γὰρ οἶδε τὰς ὁδούς,
<lb />ἅσπερ Εὐκράτης ἔφευγεν εὐθὺ τῶν κυρηβίων.</p></sp>
<sp>
<speaker>Κλέων</speaker><p>
<lb rend="displayNum" n="255" />ὦ γέροντες ἡλιασταί, φράτερες τριωβόλου,
<lb />οὓς ἐγὼ βόσκω κεκραγὼς καὶ δίκαια κἄδικα,
<lb />παραβοηθεῖθ᾽, ὡς ὑπ᾽ ἀνδρῶν τύπτομαι ξυνωμοτῶν.</p></sp>
<sp>
<speaker>Χορός</speaker><p>
<lb />ἐν δίκῃ γ᾽, ἐπεὶ τὰ κοινὰ πρὶν λαχεῖν κατεσθίεις,
<lb />κἀποσυκάζεις πιέζων τοὺς ὑπευθύνους σκοπῶν,
<lb rend="displayNum" n="260" />ὅστις αὐτῶν ὠμός ἐστιν ἢ πέπων ἢ μὴ πέπων,
<lb />κἄν τιν᾽ αὐτῶν γνῷς ἀπράγμον᾽ ὄντα καὶ κεχηνότα,
<lb />καταγαγὼν ἐκ Χερρονήσου διαβαλὼν ἀγκυρίσας
<lb />εἶτ᾽ ἀποστρέψας τὸν ὦμον αὐτὸν ἐνεκολήβασας:
<lb />καὶ σκοπεῖς γε τῶν πολιτῶν ὅστις ἐστὶν ἀμνοκῶν,
<lb rend="displayNum" n="265" />πλούσιος καὶ μὴ πονηρὸς καὶ τρέμων τὰ πράγματα.</p></sp>
<sp>
<speaker>Κλέων</speaker><p>
<lb />ξυνεπίκεισθ᾽ ὑμεῖς; ἐγὼ δ᾽ ἄνδρες δι᾽ ὑμᾶς τύπτομαι,
<lb />ὅτι λέγειν γνώμην ἔμελλον ὡς δίκαιον ἐν πόλει
<lb />ἑστάναι μνημεῖον ὑμῶν ἐστιν ἀνδρείας χάριν.</p></sp>
<sp>
<speaker>Χορός</speaker><p>
<lb />ὡς δ᾽ ἀλαζών, ὡς δὲ μάσθλης: εἶδες οἷ᾽ ὑπέρχεται
<lb rend="displayNum" n="270" />ὡσπερεὶ γέροντας ἡμᾶς καὶ κοβαλικεύεται;
<lb />ἀλλ᾽ ἐὰν ταύτῃ γε νικᾷ, ταυτῃὶ πεπλήξεται:
<lb />ἢν δ᾽ ὑπεκκλίνῃ γε δευρί, τὸ σκέλος κυρηβάσει.</p></sp>
<sp>
<speaker>Κλέων</speaker><p>
<lb />ὦ πόλις καὶ δῆμ᾽ ὑφ᾽ οἵων θηρίων γαστρίζομαι.</p></sp>
<sp>
<speaker>Χορός</speaker><p>
<lb />καὶ κέκραγας, ὥσπερ ἀεὶ τὴν πόλιν καταστρέφει;</p></sp>
<sp>
<speaker>Κλέων</speaker><p>
<lb rend="displayNum" n="275" />ἀλλ᾽ ἐγώ σε τῇ βοῇ ταύτῃ γε πρῶτα τρέψομαι.</p></sp>
<sp>
<speaker>Χορός</speaker><p>
<lb />ἀλλ᾽ ἐὰν μέντοι γε νικᾷς τῇ βοῇ, τήνελλος εἶ:
<lb />ἢν δ᾽ ἀναιδείᾳ παρέλθῃ σ᾽, ἡμέτερος ὁ πυραμοῦς.</p></sp>
<sp>
<speaker>Κλέων</speaker><p>
<lb />τουτονὶ τὸν ἄνδρ᾽ ἐγὼ 'νδείκνυμι, καὶ φήμ᾽ ἐξάγειν
<lb />ταῖσι Πελοποννησίων τριήρεσι ζωμεύματα.</p></sp>
<sp>
<speaker>Ἀλλαντοπώλης</speaker><p>
<lb rend="displayNum" n="280" />ναὶ μὰ Δία κἄγωγε τοῦτον, ὅτι κενῇ τῇ κοιλίᾳ
<lb />ἐσδραμὼν ἐς τὸ πρυτανεῖον, εἶτα πάλιν ἐκθεῖ πλέᾳ.</p></sp>
<sp>
<speaker>Δημοσθένης</speaker><p>
<lb />νὴ Δί᾽ ἐξάγων γε τἀπόρρηθ᾽, ἅμ᾽ ἄρτον καὶ κρέας
<lb />καὶ τέμαχος, οὗ Περικλέης οὐκ ἠξιώθη πώποτε.</p></sp></div2></div1></body></text></TEI.2>