<?xml version="1.0" encoding="utf-8"?>
<TEI.2><text><body><div1 type="Prologue" org="uniform" sample="complete"><sp><p><milestone ed="p" n="213" unit="card" /></p></sp>
<sp>
<speaker>Δημοσθένης</speaker><p>
<lb />φαυλότατον ἔργον: ταῦθ᾽ ἅπερ ποιεῖς ποίει:
<lb />τάραττε καὶ χόρδευ᾽ ὁμοῦ τὰ πράγματα
<lb rend="displayNum" n="215" />ἅπαντα, καὶ τὸν δῆμον ἀεὶ προσποιοῦ
<lb />ὑπογλυκαίνων ῥηματίοις μαγειρικοῖς.
<lb />τὰ δ᾽ ἄλλα σοι πρόσεστι δημαγωγικά,
<lb />φωνὴ μιαρά, γέγονας κακῶς, ἀγοραῖος εἶ:
<lb />ἔχεις ἅπαντα πρὸς πολιτείαν ἃ δεῖ:
<lb rend="displayNum" n="220" />χρησμοί τε συμβαίνουσι καὶ τὸ Πυθικόν.
<lb />ἀλλὰ στεφανοῦ καὶ σπένδε τῷ Κοαλέμῳ:
<lb />χὤπως ἀμυνεῖ τὸν ἄνδρα.</p></sp>
<sp>
<speaker>Ἀλλαντοπώλης</speaker><p>
καὶ τίς ξύμμαχος
<lb />γενήσεταί μοι; καὶ γὰρ οἵ τε πλούσιοι
<lb />δεδίασιν αὐτὸν ὅ τε πένης βδύλλει λεώς.</p></sp>
<sp>
<speaker>Δημοσθένης</speaker><p>
<lb rend="displayNum" n="225" />ἀλλ᾽ εἰσὶν ἱππῆς ἄνδρες ἀγαθοὶ χίλιοι
<lb />μισοῦντες αὐτόν, οἳ βοηθήσουσί σοι,
<lb />καὶ τῶν πολιτῶν οἱ καλοί τε κἀγαθοί,
<lb />καὶ τῶν θεατῶν ὅστις ἐστὶ δεξιός,
<lb />κἀγὼ μετ᾽ αὐτῶν χὠ θεὸς ξυλλήψεται.
<lb rend="displayNum" n="230" />καὶ μὴ δέδιθ᾽: οὐ γάρ ἐστιν ἐξῃκασμένος,
<lb />ὑπὸ τοῦ δέους γὰρ αὐτὸν οὐδεὶς ἤθελεν
<lb />τῶν σκευοποιῶν εἰκάσαι. πάντως γε μὴν
<lb />γνωσθήσεται: τὸ γὰρ θέατρον δεξιόν.</p></sp>
<sp>
<speaker>Ἀλλαντοπώλης</speaker><p>
<lb />οἴμοι κακοδαίμων ὁ Παφλαγὼν ἐξέρχεται.</p></sp>
<sp>
<speaker>Κλέων</speaker><p>
<lb rend="displayNum" n="235" />οὔτοι μὰ τοὺς δώδεκα θεοὺς χαιρήσετον,
<lb />ὁτιὴ 'πὶ τῷ δήμῳ ξυνόμνυτον πάλαι.
<lb />τουτὶ τί δρᾷ τὸ Χαλκιδικὸν ποτήριον;
<lb />οὐκ ἔσθ᾽ ὅπως οὐ Χαλκιδέας ἀφίστατον.
<lb />ἀπολεῖσθον ἀποθανεῖσθον ὦ μιαρωτάτω.</p></sp>
<sp>
<speaker>Δημοσθένης</speaker><p>
<lb rend="displayNum" n="240" />οὗτος τί φεύγεις; οὐ μενεῖς; ὦ γεννάδα
<lb />ἀλλαντοπῶλα μὴ προδῷς τὰ πράγματα.</p></sp></div1></body></text></TEI.2>