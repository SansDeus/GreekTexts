<?xml version="1.0" encoding="utf-8"?>
<TEI.2><text><body><div1 type="book" n="18" org="uniform" sample="complete">
<div2 type="chapter" n="pr" org="uniform" sample="complete"><p>
τάδε ἔνεστιν ἐν τῇ ὀκτωκαιδεκάτῃ τῶν Διοδώρου βύβλων. </p>
<p><num>α</num>. ἡ γενομένη ταραχὴ καὶ στάσις μετὰ τὴν Ἀλεξάνδρου τελευτὴν
ἐν ταῖς δυνάμεσιν.</p>
<p><num>β</num>. Περδίκκου παράληψις τῆς κατὰ τὴν βασιλείαν ἐπιμελείας
καὶ διαίρεσις τῶν σατραπειῶν.</p>
<p><num>γ</num>. ἀπόστασις τῶν ἐν ταῖς ἄνω σατραπείαις Ἑλλήνων καὶ ἀποστολὴ
στρατηγοῦ Πίθωνος ἐπ᾽ αὐτούς.</p>
<p><num>δ</num>. ἀπαγγελία τῆς κατὰ τὴν Ἀσίαν θέσεως καὶ τῶν ἐν αὐτῇ σατραπειῶν.</p>
<p><num>ε</num>. ὡς Πίθων κατεπολέμησε τοὺς ἀποστάντας Ἕλληνας.</p>
<p><num>ς</num>. ὡς Ἀθηναῖοι πόλεμον ἐξήνεγκαν πρὸς Ἀντίπατρον τὸν ὀνομασθέντα Δαμιακόν. </p>
<p><num>ζ</num>. ὡς Λεωσθένης ἀναδειχθεὶς στρατηγὸς καὶ συστησάμενος
δύναμιν ἐνίκησε μάχῃ τὸν Ἀντίπατρον καὶ συνέκλεισεν εἰς πόλιν Λάμιαν.</p>
<p><num>η</num>. Λεωσθένους τοῦ στρατηγοῦ τελευτὴ καὶ ἐπιτάφιος. </p>
<p><num>θ</num>. παράληψις τῶν σατραπειῶν ὑπὸ τῶν μεμερισμένων αὐτάς.</p>
<p><num>ι</num>. ἱππομαχία τῶν Ἑλλήνων πρὸς Λεοννάτον καὶ νίκη τῶν Ἑλλήνων.</p>
<p><num>α</num>. ὡς Ἀντίπατρος Λεοννάτου σφαγέντος ἐν τῇ μάχῃ παρέλαβε
τὴν Λεοννάτου δύναμιν.</p>
<p><num>β</num>. ὡς Κλεῖτος ὁ τῶν Μακεδόνων ναύαρχος ἐνίκησε δυσὶ ναυμαχίαις τοὺς Ἕλληνας.
<pb id="v.4.p.317" /></p>
<p><num>γ</num>. ὡς Περδίκκας Ἀριαράθην τὸν βασιλέα παρατάξει μεγάλῃ
νικήσας ἐζώγρησε τὸν βασιλέα μετὰ καὶ πολλῶν ἄλλων.</p>
<p><num>δ</num>. ὡς Κρατερὸς βοηθήσας Ἀντιπάτρῳ ἐνίκησε τοὺς Ἕλληνας
καὶ κατέλυσε τὸν Λαμιακὸν πόλεμον.</p>
<p><num>ε</num>. περὶ τῶν ὑπ᾽ Ἀντιπάτρου πραχθέντων πρὸς Ἀθηναίους καὶ
τοὺς ἄλλους Ἕλληνας.</p>
<p><num>ς</num>. περὶ τῶν πραχθέντων ἐν τῷ κατὰ Κυρήνην πολέμῳ Πτολεμαίῳ.</p>
<p><num>ζ</num>. ὡς Περδίκκας ἐμβαλὼν εἰς τὴν Πισιδίαν Λαρανδεῖς μὲν
ἐξηνδραποδίσατο, Ἰσαυρεῖς δὲ πολιορκήσας συνηνάγκασεν
ἑαυτούς τε κατασφάξαι καὶ τὴν πόλιν ἐμπρῆσαι.</p>
<p><num>η</num>. Ἀντιπάτρου καὶ Κρατεροῦ στρατεία εἰς Αἰτωλίαν.</p>
<p><num>θ</num>. κατακομιδὴ τοῦ Ἀλεξάνδρου σώματος ἐκ Βαβυλῶνος εἰς
Ἀλεξάνδρειαν καὶ τῆς κατὰ τὴν ἁρμάμαξαν πολυτελείας
ἀπαγγελία.</p>
<p><num>κ</num>. ὡς Εὐμενὴς παρατάξει νικήσας Κρατερὸν κατέσφαξεν ἐν τῇ
μάχῃ καὶ Νεοπτόλεμον.</p>
<p><num>α</num>. ὡς Περδίκκας εἰς Αἴγυπτον στρατεύσας ὑπὸ τῶν φίλων ἀνῃρέθη.</p>
<p><num>β</num>. ὡς τῶν βασιλέων ἐπιμελητὴς ᾑρέθη Πίθων καὶ μετ᾽ αὐτοῦ
Ἀρριδαῖος, ὕστερον δ᾽ Ἀντίπατρος.</p>
<p><num>γ</num>. ὡς Ἀντίπατρος ἡγεμὼν κατασταθεὶς τῶν ὅλων ἐμερίσατο
τὰς σατραπείας ἐξ ἀρχῆς ἔν Τριπαραδείσῳ τῆς Συρίας.</p>
<p><num>δ</num>. ὡς Ἀντίγονος ὑπ᾽ Ἀντιπάτρου κατασταθεὶς στρατηγὸς κατεπολέμησε
τὸν Εὐμένη.</p>
<p><num>ε</num>. περὶ Εὐμενοῦς καὶ τῶν περὶ αὐτὸν γενομένων παραδόξων μεταβολῶν.</p>
<p><num>ς</num>. ὡς Πτολεμαῖος τήν τε Φοινίκην καὶ τὴν Κοίλην Συρίαν προσεκτήσατο.
<pb id="v.4.p.318" /></p>
<p><num>ζ</num>. ὡς Ἀντίγονος Ἀλκέταν ἐνίκησεν ἐπιφανεῖ καρατάξει.</p>
<p><num>η</num>. Ἀντιπάτρου θάνατος καὶ τῆς βασιλικῆς δυνάμεως παράληψις
ὑπὸ Πολυπέρχοντος.</p>
<p><num>θ</num>. ὡς Ἀντίγονος μετεωρισθεὶς ἐπί τε τῇ Ἀντιπάτρου τελευτῇ
καὶ τοῖς ὑφ᾽ αὑτοῦ κατειργασμένοις ἀντεποιήσατο τῆς βασιλείας. </p>
<p><num>λ</num>. Εὐμενοῦς αὔξησις παράδοξος καὶ παράληψις τῆς τε τῶν
βασιλέων ἐπιμελείας καὶ τῆς Μακεδονικῆς δυνάμεως.</p>
<p><num>α</num>. Κασάνδρου αὔξησις καὶ πόλεμος πρὸς Πολυπέρχοντα τὸν
ἐπιμελητὴν τῶν βασιλέων καὶ κοινοπραγία πρὸς Ἀντίγονον. </p>
<p><num>β</num>. ὡς Εὐμενὴς ἐν Κιλικίᾳ τοὺς ἀργυράσπιδας παραλαβὼν εἰς
τὰς ἄνω σατραπείας ἀπῆλθε καὶ δύναμιν ἀξιόλογον παρεσκευάσατο.</p>
<p><num>γ</num>. περὶ τῆς Εὐμενοῦς ἀγχινοίας καὶ στρατηγίας καὶ τῶν ὑπ᾽
αὐτοῦ πραχθέντων μέχρι τῆς τελευτῆς. </p>
<p><num>δ</num>. τὰ συμβάντα περὶ Κάσανδρον κατὰ τὴν Ἀττικὴν καὶ Νικάνορα
τὸν φρουροῦντα τὴν Μουνυχίαν.</p>
<p><num>ε</num>. Φωκίωνος τοῦ χρηστοῦ προσαγορευθέντος θάνατος.</p>
<p><num>ς</num>. ὡς Πολυπέρχων Μεγαλοπολίτας πολιορκήσας καὶ πολλὰ
παθὼν καὶ δράσας ἄπρακτος ἐπανῆλθεν. </p>
<p><num>ζ</num>. ὡς Κλεῖτος ὁ Πολυπέρχοντος ναύαρχος ἐνίκησε ναυμαχίᾳ
Νικάνορα τὸν Κασάνδρου ναύαρχον.</p>
<p><num>η</num>. ὡς Ἀντίγονος ἐπιφανῶς νικήσας ναυμαχίᾳ τὸν Κλεῖτον
ἐθαλαττοκράτησεν.</p>
<p><num>θ</num>. ὡς Εὐμενὴς ὑπὸ Σελεύκου περὶ τὴν Βαβυλῶνα συγκλεισθεὶς
εἰς τοὺς ἐσχάτους κινδύνους ἐσώθη διὰ τὴν ἰδίαν ἀγχίνοιαν.</p>
<p><num>μ</num>. ὡς Πολυπέρχων καταφρονηθεὶς ὑπὸ τῶν Ἑλλήνων καὶ
ταπεινωθεὶς διεπολέμει πρὸς Κάσανδρον.</p></div2>
<pb id="v.4.p.319" />
<div2 type="chapter" n="1" org="uniform" sample="complete"><p><milestone unit="section" n="1" />
Πυθαγόρας ὁ Σάμιος καί τινες ἕτεροι τῶν παλαιῶν 
φυσικῶν ἀπεφήναντο τὰς ψυχὰς τῶν ἀνθρώπων
ὑπάρχειν ἀθανάτους, ἀκολούθως δὲ τῷ δόγματι
τούτῳ καὶ προγινώσκειν αὐτὰς τὰ μέλλοντα καθ᾽ ὃν
 ἂν καιρὸν ἐν τῇ τελευτῇ τὸν ἀπὸ τοῦ σώματος χωρισμὸν
ποιῶνται. 
<milestone unit="section" n="2" />τούτοις δὲ ἔοικε συμφωνεῖν καὶ ὁ 
ποιητὴς Ὅμηρος, παρεισάγων τὸν Ἕκτορα κατὰ τὸν
τῆς τελευτῆς καιρὸν προλέγοντα τῷ Ἀχιλλεῖ τὸν μέλλοντα
συντόμως αὐτῷ συνακολουθήσειν θάνατον.
 
<milestone unit="section" n="3" />ὁμοίως δὲ καὶ κατὰ τοὺς νεωτέρους χρόνους ἐπὶ πολλῶν 
καταστρεφόντων τὸν βίον ἱστορεῖται γεγονέναι
τὸ προειρημένον καὶ μάλιστα ἐπὶ τῆς Ἀλεξάνδρου τοῦ
Μακεδόνος τελευτῆς. 
<milestone unit="section" n="4" />οὗτος γὰρ ἐν Βαβυλῶνι μεταλλάττων 
τὸν βίον, κατὰ τὴν ἐσχάτην ἀναπνοὴν ἐρωτηθεὶς
 ὑπὸ τῶν φίλων τίνι τὴν βασιλείαν ἀπολείπει,
εἶπεν Τῷ ἀρίστῳ: προορῶμαι γὰρ ἐπιτάφιον μέγαν
ἀγῶνα γενησόμενόν μοι τῶν φίλων. 
<milestone unit="section" n="5" />ὅπερ καὶ πρὸς 
ἀλήθειαν ἐξέβη: οἱ γὰρ ἐπιφανέστατοι τῶν φίλων ὑπὲρ
τοῦ πρωτείου διενεχθέντες πολλοὺς <del status="unremarkable">πολέμους</del> καὶ
<pb id="v.4.p.320" />
μεγάλους ἀγῶνας συνεστήσαντο μετὰ τὴν Ἀλεξάνδρου
τελευτήν. τὰς δὲ συντελεσθείσας ὑπ᾽ αὐτῶν πράξεις
ἡ βύβλος αὕτη περιέχουσα ποιήσει φανερὸν τὸ ῥηθὲν
τοῖς φιλαναγνωστοῦσιν. <milestone unit="section" n="6" /> ἡ μὲν γὰρ πρὸ ταύτης <del status="unremarkable">συντελεσθεῖσα</del>
βύβλος τὰς Ἀλεξάνδρου πράξεις ἁπάσας
περιείληφε μέχρι τῆς τελευτῆς: αὕτη δὲ τὰ τοῖς διαδεξαμένοις
τὴν τούτου βασιλείαν πεπραγμένα περιέχουσα
τελευτὴν μὲν ἔχει τὸν προηγούμενον ἐνιαυτὸν
τῆς Ἀγαθοκλέους τυραννίδος, περιείληφεν δ᾽ ἔτη ἑπτά.
</p></div2>

<div2 type="chapter" n="2" org="uniform" sample="complete"><p><milestone unit="section" n="1" /> ἐπ᾽ ἄρχοντος γὰρ Ἀθήνησι Κηφισοδώρου Ῥωμαῖοι
μὲν κατέστησαν ὑπάτους Λεύκιον Φρούριον καὶ Δέκιον
Ἰούνιον. ἐπὶ δὲ τούτων Ἀλεξάνδρου τοῦ βασιλέως
τετελευτηκότος ἄπαιδος ἀναρχία καὶ πολλὴ στάσις
ἐγένετο περὶ τῆς ἡγεμονίας. <milestone unit="section" n="2" /> ἡ μὲν γὰρ τῶν πεζῶν
φάλαγξ Ἀρριδαῖον τὸν Φιλίππου μὲν υἱόν, ψυχικοῖς
δὲ πάθεσι συνεχόμενον ἀνιάτοις προῆγεν ἐπὶ τὴν βασιλείαν:
οἱ δὲ μέγιστον ἔχοντες ἀξίωμα τῶν φίλων
καὶ σωματοφυλάκων συνεδρεύσαντες καὶ προσλαβόμενοι
τὸ τῶν ἱππέων τῶν ἑταίρων ὀνομαζομένων
σύστημα τὸ μὲν πρῶτον διαγωνίζεσθαι τοῖς ὅπλοις
πρὸς τὴν φάλαγγα διέγνωσαν καὶ πρέσβεις ἀπέστειλαν
πρὸς τοὺς πεζοὺς ἐκ τῶν ἀξίωμα ἐχόντων ἀνδρῶν, ὧν
ἦν ἐπιφανέστατος Μελέαγρος, ἀξιοῦντες πειθαρχεῖν
αὐτοῖς. <milestone unit="section" n="3" /> ὁ δὲ Μελέαγρος ὡς ἧκεν πρὸς τοὺς φαλαγγίτας,
<pb id="v.4.p.321" />
τῆς μὲν πρεσβείας οὐδεμίαν ἐποιήσατο μνείαν,
τοὐναντίον δ᾽ ἐπαινέσας αὐτοὺς ἐπὶ τοῖς δεδογμένοις
παρώξυνε κατὰ τῶν ἐναντιουμένων. διόπερ οἱ Μακεδόνες
ἡγεμόνα καταστήσαντες ἑαυτῶν τὸν Μελέαγρον
 προῆγον πρὸς τοὺς ἀντιλέγοντας μετὰ τῶν ὅπλων.

<milestone unit="section" n="4" />τῶν δὲ σωματοφυλάκων ἀποχωρησάντων ἐκ τῆς Βαβυλῶνος 
καὶ παρασκευαζομένων εἰς πόλεμον οἱ χαριέστατοι
τῶν ἀνδρῶν ἔπεισαν αὐτοὺς ὁμονοῆσαι. εὐθὺ δὲ
βασιλέα κατέστησαν τὸν Φιλίππου υἱὸν Ἀρριδαῖον καὶ
 μετωνόμασαν Φίλιππον, ἐπιμελητὴν δὲ τῆς βασιλείας
Περδίκκαν, ᾧ καὶ ὁ βασιλεὺς τὸν δακτύλιον τελευτῶν
δεδώκει, τοὺς δὲ ἀξιολογωτάτους τῶν φίλων
καὶ σωματοφυλάκων παραλαβεῖν τὰς σατραπείας καὶ
ὑπακούειν τῷ τε βασιλεῖ καὶ τῷ Περδίκκᾳ.
</p></div2>

<div2 type="chapter" n="3" org="uniform" sample="complete"><p><milestone unit="section" n="1" /> οὗτος δὲ παραλαβὼν τὴν τῶν ὅλων ἡγεμονίαν
καὶ συνεδρεύσας μετὰ τῶν ἡγεμόνων Πτολεμαίῳ μὲν
τῷ Λάγου τὴν Αἴγυπτον ἔδωκεν, Λαομέδοντι δὲ τῷ
Μιτυληναίῳ Συρίαν, Φιλώτᾳ δὲ Κιλικίαν καὶ Πίθωνι
μὲν Μηδίαν, Εὐμενεῖ δὲ Παφλαγονίαν καὶ Καππαδοκίαν
 καὶ πάσας τὰς συνοριζούσας ταύταις χώρας,
ἃς Ἀλέξανδρος οὐκ ἐπῆλθεν ἐκκλεισθεὶς ὑπὸ τῶν καιρῶν,
ὅτε διεπολέμει πρὸς Δαρεῖον, Ἀντιγόνῳ δὲ
Παμφυλίαν καὶ Λυκίαν καὶ τὴν μεγάλην καλουμένην
Φρυγίαν, μετὰ δὲ ταῦτα Κασάνδρῳ μὲν Καρίαν,
<pb id="v.4.p.322" />
Μελεάγρῳ δὲ Λυδίαν, Λεοννάτῳ δὲ τὴν ἐφ᾽ Ἑλλησπόντῳ
Φρυγίαν. αὗται μὲν οὖν αἱ σατραπεῖαι τοῦτον
τὸν τρόπον ἐμερίσθησαν. <milestone unit="section" n="2" /> κατὰ δὲ τὴν Εὐρώπην
Λυσιμάχῳ μὲν ἐδόθη Θρᾴκη καὶ τὰ συνορίζοντα τῶν
ἐθνῶν παρὰ τὴν Ποντικὴν θάλασσαν, ἡ δὲ Μακεδονία
καὶ τὰ πλησιόχωρα τῶν ἐθνῶν Ἀντιπάτρῳ προσωρίσθη.
τὰς δὲ κατὰ τὴν Ασίαν παραλελειμμένας σατραπείας
ἔδοξε μὴ κινεῖν, ἀλλ᾽ ἐᾶν ὑπὸ τοὺς αὐτοὺς ἡγεμόνας
τεταγμένας: <add>ὁμοίως δὲ καὶ Ταξίλην καὶ Πῶρον
κυρίους εἶναι τῶν ἰδίων βασιλειῶν, καθάπερ αὐτὸς
<milestone unit="section" n="3" /> Ἀλέξανδρος ἦν τεταχώς.</add> τούτων δὲ τὴν συνορίζουσαν
σατραπείαν τοῖς περὶ Ταξίλην βασιλεῦσι συνεχώρησε:
τὴν δὲ παρὰ τὸν Καύκασον κειμένην, ὀνομαζομένην
δὲ Παροπανισαδῶν προσώρισεν Ὀξυάρτῃ τῷ
Βακτριανῷ <del status="unremarkable">βασιλεῖ</del>, οὗ τὴν θυγατέρα Ῥωξάνην γεγαμηκὼς
ἦν Ἀλέξανδρος. καὶ Σιβυρτίῳ μὲν ἔδωκεν
Ἀραχωσίαν καὶ Κεδρωσίαν, Στασάνορι δὲ τῷ Σολίῳ
τὴν Ἀρίαν καὶ Δραγγινήν, Φιλίππῳ δὲ προσώρισε
Βακτριανὴν καὶ Σογδιανήν, Φραταφέρνῃ δὲ Παρθυαίαν
καὶ Ὑρκανίαν καὶ Πευκέστῃ μὲν Περσίδα, Τληπολέμῳ
δὲ Καρμανίαν, Ἀτροπάτῃ δὲ Μηδίαν, Ἄρχωνι δὲ τὴν
<pb id="v.4.p.323" />
Βαβυλωνίαν, Ἀρκεσιλάῳ δὲ Μεσοποταμίαν. 
<milestone unit="section" n="4" />Σέλευκον 
δ᾽ ἔταξεν ἐπὶ τὴν ἱππαρχίαν τῶν ἑταίρων, οὖσαν ἐπιφανεστάτην:
ταύτης γὰρ Ἡφαιστίων πρῶτος μὲν ἡγήσατο,
μετὰ δὲ τοῦτον Περδίκκας, τρίτος δ᾽ ὁ προειρημένος
 Σέλευκος. 
<milestone unit="section" n="5" />ἐπὶ δὲ τὴν κατακομιδὴν τοῦ σώματος 
καὶ τὴν κατασκευὴν τῆς ἁρμαμάξης τῆς μελλούσης
κομίζειν τὸ σῶμα τοῦ τετελευτηκότος βασιλέως εἰς
Ἄμμωνα ἔταξαν Ἀρριδαῖον.
</p></div2>

<div2 type="chapter" n="4" org="uniform" sample="complete"><p><milestone unit="section" n="1" />κρατερὸς δὲ τῶν ἐπιφανεστάτων <add>ἀνδρῶν</add>> ὑπάρχων
 ἔτυχε προαπεσταλμένος εἰς Κιλικίαν ὑπ᾽ Ἀλεξάνδρου
μετὰ τῶν ἀπολυθέντων τῆς στρατείας, ὄντων
μυρίων. ἅμα δ᾽ εἰληφὼς ἐντολὰς ἦν ἐγγράπτους, ἃς
ἔδωκε μὲν ὁ βασιλεὺς αὐτῷ συντελέσαι, μεταλλάξαντος
δ᾽ Ἀλεξάνδρου τοῖς διαδόχοις ἔδοξε μὴ συντελεῖν τὰ
 βεβουλευμένα. 
<milestone unit="section" n="2" />ὁ γὰρ Περδίκκας παραλαβὼν ἐν τοῖς 
ὑπομνήμασι τοῦ βασιλέως τήν τε συντέλειαν τῆς
Ἡφαιστίωνος πυρᾶς, πολλῶν δεομένην χρημάτων, τάς
τε λοιπὰς αὐτοῦ ἐπιβολὰς πολλὰς καὶ μεγάλας οὔσας
καὶ δαπάνας ἀνυπερβλήτους ἐχούσας ἔκρινε συμφέρειν
 ἀκύρους ποιῆσαι. 
<milestone unit="section" n="3" />ἵνα δὲ μὴ δόξῃ διὰ τῆς ἰδίας 
γνώμης καθαιρεῖν τι τῆς Ἀλεξάνδρου δόξης ἐπὶ τὸ
κοινὸν τῶν Μακεδόνων πλῆθος ἀνήνεγκε τὴν περὶ
τούτων βουλήν. ἦν δὲ τῶν ὑπομνημάτων τὰ μέγιστα
καὶ μνήμης ἄξια τάδε, 
<milestone unit="section" n="4" />χιλίας μὲν ναῦς μακρὰς μείζους 
 τριήρων ναυπηγήσασθαι κατὰ τὴν Φοινίκην καὶ Συρίαν
<pb id="v.4.p.324" />
καὶ Κιλικίαν καὶ Κύπρον πρὸς τὴν στρατείαν τὴν ἐπὶ
Καρχηδονίους καὶ τοὺς ἄλλους τοὺς παρὰ θάλατταν
κατοικοῦντας τῆς τε Λιβύης καὶ Ἰβηρίας καὶ τῆς
ὁμόρου χώρας παραθαλαττίου μέχρι Σικελίας, ὁδοποιῆσαι
δὲ τὴν παραθαλάττιον τῆς Λιβύης μέχρι
στηλῶν Ἡρακλείων, <add>ἀκολούθως δὲ τῷ τηλικούτῳ
στόλῳ λιμένας καὶ νεώρια κατασκευάσαι κατὰ τοὺς
ἐπικαίρους τῶν τόπων</add>, ναούς τε κατασκευάσαι πολυτελεῖς
ἕξ, ἀπὸ ταλάντων χιλίων καὶ πεντακοσίων
ἕκαστον, πρὸς δὲ τούτοις πόλεων συνοικισμοὺς καὶ
σωμάτων μεταγωγὰς ἐκ τῆς Ἀσίας εἰς τὴν Εὐρώπην
καὶ κατὰ τοὐναντίον ἐκ τῆς Εὐρώπης εἰς τὴν Ἀσίαν,
ὅπως τὰς μεγίστας ἠπείρους ταῖς ἐπιγαμίαις καὶ ταῖς
οἰκειώσεσιν εἰς κοινὴν ὁμόνοιαν καὶ συγγενικὴν φιλίαν
καταστήσῃ. <milestone unit="section" n="5" /> τοὺς δὲ προειρημένους ναοὺς ἔδει κατασκευασθῆναι
ἐν Δήλῳ καὶ Δελφοῖς καὶ Δωδώνῃ, κατὰ
δὲ τὴν Μακεδονίαν ἐν Δίῳ μὲν τοῦ Διός, ἐν Ἀμφιπόλει
δὲ τῆς Ταυροπόλου, ἐν Κύρνῳ δὲ τῆς Ἀθηνᾶς:
ὁμοίως δὲ καὶ ἐν Ἰλίῳ ταύτης τῆς θεᾶς κατασκευασθῆναι
ναὸν ὑπερβολὴν ἑτέρῳ μὴ καταλείποντα.
τοῦ δὲ πατρὸς Φιλίππου τάφον πυραμίδι παραπλήσιον
μιᾷ τῇ μεγίστῃ κατὰ τὴν Αἴγυπτον, ἃς ἐν τοῖς ἑπτά
τινες μεγίστοις ἔργοις καταριθμοῦσιν. <milestone unit="section" n="6" /> ἀναγνωσθέντων
δὲ τῶν ὑπομνημάτων οἱ Μακεδόνες, καίπερ ἀποδεδεγμένοι
καλῶς τὸν Ἀλέξανδρον, ὅμως ὑπερόγκους καὶ
<pb id="v.4.p.325" />
δυσεφίκτους τὰς ἐπιβολὰς ὁρῶντες ἔκριναν μηδὲν τῶν
εἰρημένων συντελεῖν.

<milestone unit="section" n="7" />Περδίκκας δὲ τὸ μὲν πρῶτον τοὺς ταραχώδεις 
τῶν στρατιωτῶν καὶ μάλιστα ἀλλοτρίως ἔχοντας τὰ
 πρὸς αὐτὸν ἀπέκτεινεν, ὄντας τριάκοντα. μετὰ δὲ
ταῦτα καὶ Μελέαγρον ἐν τῇ στάσει καὶ πρεσβείᾳ προδότην
γεγενημένον, ἐπιβαλόμενος οἰκείας διαβολὰς καὶ
κατηγορίας, ὡς ἐπιβουλὴν κατ᾽ αὐτοῦ πεποιημένον
ἐκόλασε. 
<milestone unit="section" n="8" />μετὰ δὲ ταῦτα ἐν ταῖς ἄνω σατραπείαις τῶν 
 κατοικισθέντων Ἑλλήνων ἀποστάντων καὶ δύναμιν
ἀξιόλογον συστησαμένων ἕνα τῶν ἐπιφανῶν ἀνδρῶν ἐξέπεμψε Πίθωνα, διαπολεμήσοντα πρὸς αὐτούς.</p></div2>

<div2 type="chapter" n="5" org="uniform" sample="complete"><p><milestone unit="section" n="1" />ἡμεῖς
δὲ πρὸς τὰς μελλούσας ἱστορεῖσθαι πράξεις οἰκεῖον
εἶναι νομίζομεν ἐκθεῖναι πρότερον τάς τε αἰτίας τῆς
 ἀποστάσεως καὶ τῆς ὅλης Ἀσίας τὴν θέσιν καὶ τῶν
σατραπειῶν τὰ μεγέθη καὶ τὰς ἰδιότητας. οὕτως γὰρ
μάλιστα εὐπαρακολούθητος τοῖς ἀναγινώσκουσιν ἡ
διήγησις ἔσται, πρὸ ὀφθαλμῶν τεθείσης τῆς ὅλης
τοποθεσίας καὶ τῶν διαστημάτων.
 
<milestone unit="section" n="2" />ἀπὸ τοίνυν τοῦ κατὰ Κιλικίαν Ταύρου συνεχὲς 
ὄρος δι᾽ ὅλης τῆς Ἀσίας διήκει μέχρι τοῦ Καυκάσου
καὶ τοῦ πρὸς ἀνατολὰς Ὠκεανοῦ: τοῦτο δὲ παντοδαποῖς
ἀναστήμασι λόφων διειλημμένον ἰδίας καθ᾽
ἕκαστον ἔχει προσηγορίας. 
<milestone unit="section" n="3" />τοῦτον δὲ τὸν τρόπον εἰς 
 δύο μέρη διαιρουμένης τῆς Ἀσίας τὸ μὲν πρὸς τὰς
ἄρκτους αὐτῆς νένευκεν, τὸ δὲ πρὸς τὴν μεσημβρίαν.
ἀκολούθως δὲ τούτοις τοῖς κλίμασι τῶν ποταμῶν τὰς
<pb id="v.4.p.326" />

ῥύσεις ἐχόντων ἀντιπροσώπους οἱ μὲν εἰς τὴν Κασπίαν
θάλατταν, οἱ δὲ εἰς τὸν Εὔξεινον Πόντον, ἔνιοι δὲ
εἰς τὸν ὑπὸ τὰς ἄρκτους Ὠκεανὸν ἐξερεύγονται. οἱ
δ᾽ ἀντικείμενοι τούτοις οἱ μὲν εἰς τὸν κατὰ τὴν
Ἰνδικήν, οἱ δ᾽ ἐπὶ τὸν συνεχῆ τῆς ἠπείρου ταύτης 
κείμενον Ὠκεανὸν ἐκβάλλουσιν, ἔνιοι δ᾽ εἰς τὴν καλουμένην
Ἐρυθρὰν θάλατταν καταφέρονται. <milestone unit="section" n="4" />ὁμοίως δὲ
τούτοις διειλημμένων τῶν σατραπειῶν αἱ μὲν ἐπὶ τὴν
ἄρκτον, αἱ δ᾽ ἐπὶ τὴν μεσημβρίαν ἔχουσι τὰς κλίσεις.
καὶ πρώτη μὲν τῶν πρὸς τὴν ἄρκτον ἐστραμμένων
κεῖται παρὰ τὸν Τάναϊν ποταμὸν Σογδιανὴ καὶ
Βακτριανὴ καὶ τούτων ἐχομένη Ἀρία καὶ Παρθυαία
<add>καὶ Ὑρκανία</add>, δι᾽ ἧς συμβαίνει περιέχεσθαι τὴν
Ὑρκανίαν θάλατταν, οὖσαν καθ᾽ αὑτήν: μετὰ δὲ ταῦτα
Μηδία, πολλὰς μὲν ἔχουσα τόπων προσηγορίας, μεγίστη
δ᾽ οὖσα πασῶν τῶν σατραπειῶν: ἑξῆς δ᾽ Ἀρμενία καὶ
Λυκαονία καὶ Καππαδοκία, πᾶσαι τὸν ἀέρα δυσχείμερον
ἔχουσαι: ταύταις δὲ συνορίζουσαι κατ᾽ εὐθεῖαν μὲν ἥ
τε μεγάλη Φρυγία καὶ ἡ ἐφ᾽ Ἑλλησπόντῳ κειμένη, ἐκ
δὲ τῶν πλαγίων Λυδία καὶ Καρία, ὑπερδέξιος δὲ τῆς
Φρυγίας καὶ παράλληλος ἡ Πισιδικὴ καὶ ταύτης ἐχομένη
Λυκία. <milestone unit="section" n="5" /> ἐν δὲ τοῖς παρὰ θάλασσαν τόποις τούτων
τῶν σατραπειῶν αἱ τῶν Ἑλλήνων πόλεις καθίδρυνται,
ὧν τὰς προσηγορίας γράφειν οὐκ ἀναγκαῖον
πρὸς τὴν ὑποκειμένην ὑπόθεσιν. αἱ μὲν οὖν πρὸς
τὴν ἄρκτον ἐστραμμέναι σατραπεῖαι τὸν εἰρημένον τρόπον καθίδρυνται.</p></div2>

<div2 type="chapter" n="6" org="uniform" sample="complete"><p><milestone unit="section" n="1" />
τῶν δὲ πρὸς μεσημβρίαν ἐστραμμένων
<pb id="v.4.p.327" />
πρώτη μὲν παρὰ τὸν Καύκασόν ἐστιν Ἰνδική,
βασιλεία μεγάλη καὶ πολυάνθρωπος, οἰκουμένη δ᾽ ὑπὸ
πλειόνων Ἰνδικῶν ἐθνῶν, ὧν ἐστι μέγιστον τὸ τῶν
Γανδαριδῶν ἔθνος, ἐφ᾽ οὓς διὰ τὸ πλῆθος τῶν παρ᾽
 αὐτοῖς ἐλεφάντων οὐκ ἐπεστράτευσεν ὁ Ἀλέξανδρος.

<milestone unit="section" n="2" />ὁρίζει δὲ τὴν χώραν ταύτην καὶ τὴν ἑξῆς Ἰνδικὴν 
ποταμὸς ὁ <add>ὀνομαζόμενος Γάγγης</add>, μέγιστος ὢν τῶν
περὶ τοὺς τόπους καὶ τὸ πλάτος ἔχων σταδίων τριάκοντα.
ἐχομένη δὲ ταύτης ἡ λοιπὴ τῆς Ἰνδικῆς, ἣν
 κατεπολέμησεν ὁ Ἀλέξανδρος, <del status="unremarkable">παρα</del>ποταμίοις ὕδασι
κατάρρυτος καὶ κατὰ τὴν εὐδαιμονίαν ἐπιφανεστάτη,
καθ᾽ ἣν ὑπῆρχε σὺν ἄλλαις πλείοσι βασιλείαις ἥ τε
τοῦ Πώρου καὶ Ταξίλου δυναστεία, δι᾽ ἧς συμβαίνει
ῥεῖν τὸν Ἰνδὸν ποταμόν, ἀφ᾽ οὗ τὴν προσηγορίαν
 ἔσχεν ἡ χώρα. 
<milestone unit="section" n="3" />ἐχομένη δὲ τῆς Ἰνδικῆς ἀφώριστο 
σατραπείας Ἀραχωσία καὶ Κεδρωσία καὶ Καρμανία,
πρὸς δὲ ταύταις Περσίς, ἐν ᾗ τὴν Σουσιανὴν καὶ
Σιττακινὴν κεῖσθαι συμβέβηκεν: ἑξῆς δὲ Βαβυλωνία
μέχρι τῆς κατὰ τὴν Ἀραβίαν ἀοικήτου: ἐκ δὲ θατέρου
 μέρους, ἀφ᾽ οὗ ποιούμεθα τὴν ἀνάβασιν, Μεσοποταμία
περιειλημμένη δυσὶ ποταμοῖς, τῷ τε Εὐφράτῃ καὶ
Τίγριδι, δι᾽ οὓς τέτευχε ταύτης τῆς προσηγορίας: ἐχομένη
δὲ τῆς Βαβυλωνίας Συρία ἡ ἄνω καλουμένη καὶ
αἱ συνεχεῖς ταύτῃ παραθαλάττιοι Κιλικία καὶ Παμφυλία
<pb id="v.4.p.328" />
καὶ ἡ Κοίλη Συρία, καθ᾽ ἣν ἡ Φοινίκη περιείληπται.
παρὰ δὲ τὰ πέρατα τῆς Κοίλης Συρίας καὶ
τὴν συνεχῶς κειμένην ἔρημον, καθ᾽ ἣν ὁ Νεῖλος φερόμενος
ὁρίζει Συρίαν τε καὶ τὴν Αἴγυπτον, ἀπεδέδεικτο
σατραπεία πασῶν ἀρίστη καὶ προσόδους ἔχουσα μεγάλας 
<milestone unit="section" n="4" /> Αἴγυπτος. πᾶσαι δ᾽ αὗται καυματώδεις εἰσίν, ὡς ἀντιπνέοντος
τοῦ κατὰ μεσημβρίαν ἀέρος τῷ πρὸς ἄρκτους
καθήκοντι. αἱ μὲν οὖν ὑπ᾽ Ἀλεξάνδρου καταπολεμηθεῖσαι
σατραπεῖαι τὸν εἰρημένον τρόπον κείμεναι
διεμερίσθησαν τοῖς ἀξιολογωτάτοις τῶν ἀνδρῶν.
</p></div2>

<div2 type="chapter" n="7" org="uniform" sample="complete"><p><milestone unit="section" n="1" /> οἱ δ᾽ ἐν ταῖς ἄνω καλουμέναις σατραπείαις κατοικισθέντες
Ἕλληνες ὑπ᾽ Ἀλεξάνδρου, ποθοῦντες μὲν
τὴν Ἑλληνικὴν ἀγωγὴν καὶ δίαιταν, ἐν δὲ ταῖς ἐσχατιαῖς
τῆς βασιλείας ἐξερριμμένοι, ζῶντος μὲν τοῦ βασιλέως
ὑπέμενον διὰ τὸν φόβον, τελευτήσαντος δὲ ἀπέστησαν.
<milestone unit="section" n="2" /> συμφρονήσαντες δὲ καὶ ἑλόμενοι στρατηγὸν
Φίλωνα τὸν Αἰνιᾶνα δύναμιν ἀξιόλογον συνεστήσαντο.
πεζοὺς μὲν γὰρ εἶχον πλείους τῶν δισμυρίων, ἱππεῖς
δὲ τρισχιλίους, πάντας δὲ τῶν κατὰ τὸν πόλεμον ἀγώνων
πολλάκις πεῖραν εἰληφότας καὶ διαφόρους ταῖς
ἀνδραγαθίαις. <milestone unit="section" n="3" /> Περδίκκας δὲ πυθόμενος τὴν τῶν Ἑλλήνων
ἀπόστασιν ἐκλήρωσεν ἐκ τῶν Μακεδόνων πεζοὺς
μὲν τρισχιλίους, ἱππεῖς δὲ ὀκτακοσίους. τοῦ δὲ πλήθους
ἑλόμενος στρατηγὸν Πίθωνα τὸν σωματοφύλακα
μὲν Ἀλεξάνδρου γεγονότα, φρονήματος δὲ πλήρη καὶ
δυνάμενον στρατηγεῖν παρέδωκε τούτῳ τοὺς ἀποκληρωθέντας.
δοὺς δ᾽ αὐτῷ πρὸς τοὺς σατράπας ἐπιστολὰς,
<pb id="v.4.p.329" />
ἐν αἷς γεγραμμένον ἦν στρατιώτας δοῦναι τῷ
Πίθωνι μυρίους μὲν πεζούς, ἱππεῖς δὲ ὀκτακισχιλίους,
ἐξαπέστειλεν ἐπὶ τοὺς ἀποστάντας. 
<milestone unit="section" n="4" />ὁ δὲ Πίθων μεγαλεπίβολος 
ὢν ἀσμένως ὑπήκουσεν εἰς τὴν στρατείαν,
 διανοούμενος τοὺς μὲν Ἕλληνας ταῖς φιλανθρωπίαις
προσάγεσθαι, τὴν δὲ δύναμιν τῇ τούτων συμμαχίᾳ
μεγάλην ποιήσας ἰδιοπραγεῖν καὶ τῶν ἄνω σατραπειῶν
δυναστεύειν. 
<milestone unit="section" n="5" />ὁ δὲ Περδίκκας ὑφορώμενος αὐτοῦ τὴν 
ἐπιβολήν διεκελεύσατο καταπολεμήσαντα τοὺς ἀφεστηκότας
 ἅπαντας ἀποκτεῖναι καὶ τὰ λάφυρα διαδοῦναι
τοῖς στρατιώταις. ὁ δὲ Πίθων ἀναζεύξας μετὰ τῶν
δεδομένων αὐτῷ στρατιωτῶν καὶ παρὰ τῶν σατραπῶν
προσλαβόμενος τοὺς συμμάχους ἧκεν μετὰ πάσης τῆς
δυνάμεως ἐπὶ τοὺς ἀφεστηκότας. διὰ δέ τινος Αἰνιᾶνος
 διαφθείρας Λητόδωρον, ἐπὶ τρισχιλίων στρατιωτῶν
παρὰ τοῖς ἀποστάταις τεταγμένον, τοῖς ὅλοις
προετέρησε. 
<milestone unit="section" n="6" />γινομένης γὰρ τῆς παρατάξεως καὶ τῆς 
νίκης ἀμφιδοξουμένης ὁ προδότης ἐγκαταλιπὼν τοὺς
συμμάχους ἀλόγως ἀπῆλθεν ἐπί τινα λόφον, ἔχων
 τρισχιλίους. οἱ δ᾽ ἄλλοι δόξαντες τούτους πρὸς φυγὴν
ὡρμηκέναι διεταράχθησαν καὶ τραπέντες ἔφυγον. 
<milestone unit="section" n="7" />ὁ δὲ 
Πίθων νικήσας τῇ μάχῃ διεκηρύξατο πρὸς τοὺς ἡττημένους,
<pb id="v.4.p.330" />
κελεύων τὰ μὲν ὅπλα καταθέσθαι, αὐτοὺς δὲ
τὰ πιστὰ λαβόντας ἐπὶ τὰς ἰδίας κατοικίας ἀναχωρῆσαι.
<milestone unit="section" n="8" /> γενομένων δ᾽ ἐπὶ τούτοις ὅρκων καὶ τῶν Ἑλλήνων ἀναμιχθέντων
τοῖς Μακεδόσιν ὁ μὲν Πίθων περιχαρὴς ἦν,
κατὰ νοῦν αὐτῷ προχωρούντων τῶν πραγμάτων, οἱ δὲ
Μακεδόνες μνησθέντες μὲν τῆς τοῦ Περδίκκου παραγγελίας,
οὐδὲν δὲ φροντίσαντες τῶν γεγενημένων ὅρκων
παρεσπόνδησαν τοὺς Ἕλληνας. <milestone unit="section" n="9" /> ἀπροσδοκήτως γὰρ
αὐτοῖς ἐπιθέμενοι καὶ λαβόντες ἀφυλάκτους ἅπαντας
κατηκόντισαν καὶ τὰ χρήματα διήρπασαν. ὁ μὲν οὖν
Πίθων διαψευσθεὶς τῶν ἐλπίδων ἀπῆλθε μετὰ τῶν
Μακεδόνων πρὸς τὸν Περδίκκαν. καὶ τὰ μὲν κατὰ
τὴν Ἀσίαν ἐν τούτοις ἦν.
</p></div2>

<div2 type="chapter" n="8" org="uniform" sample="complete"><p><milestone unit="section" n="1" /> κατὰ δὲ τὴν Εὐρώπην Ῥόδιοι μὲν ἐκβαλόντες τὴν
Μακεδονικὴν φρουρὰν ἠλευθέρωσαν τὴν πόλιν, Ἀθηναῖοι
δὲ πρὸς Ἀντίπατρον πόλεμον ἐξήνεγκαν τὸν
ὀνομασθέντα Λαμιακόν. τούτου δὲ τὰς αἰτίας ἀναγκαῖόν
ἐστι προεκθέσθαι χάριν τοῦ σαφεστέρας γενέσθαι
τὰς ἐν αὐτῷ συντελεσθείσας πράξεις. <milestone unit="section" n="2" /> Ἀλέξανδρος γὰρ
βραχεῖ χρόνῳ πρότερον τῆς τελευτῆς ἔκρινε κατάγειν
ἅπαντας τοὺς ἐν ταῖς Ἑλληνίσι πόλεσι φυγάδας, ἅμα
μὲν δόξης ἕνεκεν, ἅμα δὲ βουλόμενος ἔχειν ἐν ἑκάστῃ
πόλει πολλοὺς ἰδίους ταῖς εὐνοίαις πρὸς τοὺς νεωτερισμοὺς
καὶ τὰς ἀποστάσεις τῶν Ἑλλήνων. <milestone unit="section" n="3" /> διόπερ
ὑπογύων ὄντων τῶν Ὀλυμπίων ἐξέπεμψεν εἰς τὴν
Ἑλλάδα Νικάνορα τὸν Σταγειρίτην, δοὺς ἐπιστολὴν
περὶ τῆς καθόδου: ταύτην δὲ προσέταξεν ἐν τῇ πανηγύρει
<pb id="v.4.p.331" />
διὰ τοῦ νικήσαντος κήρυκος ἀναγνωσθῆναι
τοῖς πλήθεσιν. 
<milestone unit="section" n="4" />τούτου δὲ ποιήσαντος τὸ προσταχθὲν 
λαβὼν ὁ κῆρυξ ἀνέγνω τὴν ἐπιστολὴν τήνδε. <q direct="unspecified">βασιλεὺς
Ἀλέξανδρος τοῖς ἐκ τῶν Ἐλληνίδων πόλεων
 φυγάσι. τοῦ μὲν φεύγειν ὑμᾶς οὐχ ἡμεῖς αἴτιοι
γεγόναμεν, τοῦ δὲ κατελθεῖν εἰς τὰς ἰδίας πατρίδας
ἡμεῖς ἐσόμεθα πλὴν τῶν ἐναγῶν. γεγράφαμεν δὲ
Ἀντιπάτρῳ περὶ τούτων, ὅπως τὰς μὴν βουλομένας
τῶν πόλεων κατάγειν ἀναγκάσῃ.</q> κηρυχθέντων δὲ <milestone unit="section" n="5" />
 τούτων μεγάλῳ κρότῳ ἐπεσήμηνε τὸ πλῆθος: ἀποδεξάμενοι
γὰρ οἱ κατὰ τὴν πανήγυριν τὴν χάριν τοῦ
βασιλέως διὰ τὴν χαρὰν ἠμείβοντο τὴν εὐεργεσίαν τοῖς
ἐπαίνοις. ἦσαν δ᾽ οἱ φυγάδες ἀπηντηκότες ἅπαντες
ἐπὶ τὴν πανήγυριν, ὄντες πλείους τῶν δισμυρίων. 
<milestone unit="section" n="6" />οἱ 
 μὲν οὖν πολλοὶ τὴν κάθοδον τῶν φυγάδων ὡς ἐπ᾽
ἀγαθῷ γινομένην ἀπεδέχοντο, Αἰτωλοὶ δὲ καὶ Ἀθηναῖοι
δυσχεραίνοντες τῇ πράξει χαλεπῶς ἔφερον. Αἰτωλοὶ
μὲν γὰρ τοὺς Οἰνιάδας ἐκβεβληκότες ἐκ τῆς πατρίδος
προσεδόκων τὴν ἐπὶ τοῖς παρανομήμασιν ἐπακολουθοῦσαν
 κόλασιν: καὶ γὰρ ὁ βασιλεὺς ἠπειληκὼς ἦν
ὡς οὐκ Οἰνιαδῶν παῖδες, ἀλλ᾽ αὐτὸς ἐπιθήσει τὴν
δίκην αὐτοῖς: 
<milestone unit="section" n="7" />ὁμοίως δὲ τούτοις Ἀθηναῖοι τὴν Σάμον 
κατακεκληρουχηκότες οὐδαμῶς τὴν νῆσον ταύτην προΐεντο.
οὐκ ὄντες δ᾽ ἀξιόμαχοι ταῖς τούτου δυνάμεσι
 κατὰ μὲν τὸ παρὸν ἡσυχίαν ἦγον, ἐπιτηροῦντες καιρὸν
<pb id="v.4.p.332" />
</p></div2>

<div2 type="chapter" n="9" org="uniform" sample="complete"><p><milestone unit="section" n="1" /> εὔθετον, ὃν ἡ τύχη ταχέως αὐτοῖς παρεσκεύασε: μετ᾽
ὀλίγον γὰρ τελευτήσαντος Ἀλεξάνδρου καὶ τῆς βασιλείας
υἱοὺς διαδόχους οὐκ ἔχοντος ἐτόλμησαν ἀντιλαβέσθαι
τῆς ἐλευθερίας καὶ τῆς κοινῆς τῶν Ἑλλήνων
ἡγεμονίας. ἀφορμὰς δὲ ἔσχον εἰς τὸν πόλεμον
τό τε πλῆθος τῶν καταλειφθέντων ὑφ᾽ Ἁρπάλου χρημάτων,
περὶ ὧν τὰ κατὰ μέρος ἐν τῇ πρὸ ταύτης
βύβλῳ διήλθομεν, ὁμοίως δὲ καὶ τοὺς κατὰ τὴν
Ἀσίαν ἀμίσθους γενομένους ὑπὸ τῶν σατραπῶν μισθοφόρους,
ὄντας μὲν ὀκτακισχιλίους, διατρίβοντας δὲ
περὶ Ταίναρον τῆς Πελοποννήσου. <milestone unit="section" n="2" /> διὸ καὶ τούτους
προσέταξαν ἐν ἀπορρήτοις Λεωσθένει τῷ Ἀθηναίῳ τὸ
μὲν πρῶτον ἀναλαβεῖν αὐτοὺς ὡς ἰδιοπραγοῦντα χωρὶς
τῆς τοῦ δήμου γνώμης, ὅπως ὁ μὲν Ἀντίπατρος
ῥᾳθυμότερον διατεθῇ πρὸς τὰς παρασκευὰς, καταφρονῶν
τοῦ Λεωσθένους, οἱ δ᾽ Ἀθηναῖοι σχολὴν
λάβωσι καὶ χρόνον προκατασκευάσαι τι τῶν εἰς τὸν
πόλεμον χρησίμων. <milestone unit="section" n="3" /> διὸ καὶ Λεωσθένης μετὰ πολλῆς
ἡσυχίας μισθωσάμενος τοὺς προειρημένους παραδόξως
ἑτοίμην ἔσχε πρὸς τὰς πράξεις ἀξιόλογον δύναμιν:
ἐστρατευμένοι γὰρ κατὰ τὴν Ἀσίαν πολὺν χρόνον καὶ
πολλῶν καὶ μεγάλων ἀγώνων μετεσχηκότες ἀθληταὶ
τῶν κατὰ πόλεμον ἔργων ἐγεγένηντο. <milestone unit="section" n="4" /> ταῦτα μὲν οὖν
οὕτως ἐπράττετο μήπω καλῶς ἐγνωσμένης τῆς Ἀλεξάνδρου
τελευτῆς: ἐπεὶ δέ τινες ἐκ Βαβυλῶνος ἧκον
αὐτόπται γεγονότες τῆς τοῦ βασιλέως μεταλλαγῆς, τότε
φανερῶς ὁ δῆμος ἀπεκαλύψατο πρὸς τὸν πόλεμον καὶ
<pb id="v.4.p.333" />
τῶν μὲν Ἁρπάλου χρημάτων μέρος ἐξέπεμψε τῷ Λεωσθένει
καὶ πανοπλίας οὐκ ὀλίγας καὶ παρήγγειλε
μηκέτι παρακρύπτειν, ἀλλὰ φανερῶς πράττειν τι τῶν
συμφερόντων. 
<milestone unit="section" n="5" />ὁ δὲ διαδοὺς τοῖς μισθοφόροις τὰς 
 συντάξεις καὶ καθοπλίσας τοὺς ἀνόπλους παρῆλθεν
εἰς Αἰτωλίαν, συνθησόμενος κοινοπραγίαν. ἀσμένως
δὲ τῶν Αἰτωλῶν συνυπακουσάντων καὶ διδόντων
αὐτῷ στρατιώτας ἑπτακισχιλίους ὁ μὲν Λεωσθένης
διαπεμπόμενος πρός τε τοὺς Λοκροὺς καὶ Φωκεῖς καὶ
 τοὺς ἄλλους τοὺς πλησιοχώρους παρεκάλει τῆς αὐτονομίας
ἀντέχεσθαι καὶ τῆς τῶν Μακεδόνων δεσποτείας
</p></div2>

<div2 type="chapter" n="10" org="uniform" sample="complete"><p><milestone unit="section" n="1" />ἐλευθερῶσαι τὴν Ἑλλάδα: ὁ δὲ δῆμος τῶν Ἀθηναίων,
τῶν μὲν κτηματικῶν συμβουλευόντων τὴν ἡσυχίαν
ἄγειν, τῶν δὲ δημοκόπων ἀνασειόντων τὰ πλήθη καὶ
 παρακαλούντων ἐρρωμένως ἔχεσθαι τοῦ πολέμου, πολὺ
τοῖς πλήθεσιν ὑπερεῖχον οἱ τὸν πόλεμον αἱρούμενοι
 καὶ τὰς τροφὰς εἰωθότες ἔχειν ἐκ τοῦ μισθοφορεῖν:
οἷς ποτ᾽ ἔφησεν ὁ Φίλιππος τὸν μὲν πόλεμον εἰρήνην
ὑπάρχειν, τὴν δὲ εἰρήνην πόλεμον. 
<milestone unit="section" n="2" />εὐθὺς οὖν οἱ μὲν 
 ῥήτορες τὰς τῶν δημοτικῶν ὁρμὰς σωματοποιοῦντες
ἔγραψαν ψήφισμα τῆς κοινῆς τῶν Ἑλλήνων ἐλευθερίας
φροντίσαι τὸν δῆμον καὶ τὰς μὲν φρουρουμένας πόλεις
ἐλευθερῶσαι, ναῦς δὲ παρασκευάσαι τετρήρεις μὲν
τεσσαράκοντα, τριήρεις δὲ διακοσίας, στρατεύσασθαι
 δὲ πάντας Ἀθηναίους τοὺς μέχρι ἐτῶν τεσσαράκοντα
καὶ τρεῖς μὲν φυλὰς τὴν Ἀττικὴν παραφυλάττειν, τὰς
δ᾽ ἑπτὰ πρὸς τὰς ὑπερορίους στρατείας ἑτοίμους εἶναι.
<pb id="v.4.p.334" />
<milestone unit="section" n="3" /> ἐκπέμψαι δὲ καὶ πρέσβεις τοὺς ἐπελευσομένους τὰς
Ἑλληνίδας πόλεις καὶ διδάξοντας ὅτι καὶ πρότερον
μὲν ὁ δῆμος, τὴν Ἑλλάδα πᾶσαν κοινὴν εἶναι πατρίδα
κρίνων τῶν Ἑλλήνων, τοὺς ἐπὶ δουλείᾳ στρατευσαμένους
βαρβάρους ἠμύνατο κατὰ θάλασσαν καὶ νῦν
οἴεται δεῖν ὑπὲρ τῆς κοινῆς τῶν Ἑλλήνων σωτηρίας
καὶ σώμασι καὶ χρήμασι καὶ ναυσὶ προκινδυνεύειν.
<milestone unit="section" n="4" /> κυρωθέντος δὲ τοῦ ψηφίσματος προχειρότερον ἢ συνέφερεν
οἱ μὲν συνέσει διαφέροντες τῶν Ἑλλήνων
ἔφασαν τὸν δῆμον τῶν Ἀθηναίων τὰ μὲν πρὸς εὐδοξίαν
εὖ βεβουλεῦσθαι, τοῦ δὲ συμφέροντος διημαρτηκέναι:
προεξανίστασθαι γὰρ αὐτὸν τῶν καιρῶν καὶ
πρὸς ἀνικήτους καὶ μεγάλας δυνάμεις ἐπιβάλλεσθαι
διακινδυνεύειν μηδεμιᾶς ἀνάγκης κατεπειγούσης καὶ
φρονήσει δοκοῦντα διαφέρειν μηδὲ ταῖς περιβοήτοις
τῶν Θηβαίων συμφοραῖς νενουθετῆσθαι. <milestone unit="section" n="5" /> οὐ μὴν
ἀλλὰ τῶν πρέσβεων ἐπιπορευομένων τὰς πόλεις καὶ
τῇ συνήθει τῶν λόγων δεινότητι παρορμώντων πρὸς
τὸν πόλεμον αἱ πλεῖσται μὲν συνέθεντο τὴν συμμαχίαν,
</p></div2>

<div2 type="chapter" n="11" org="uniform" sample="complete"><p><milestone unit="section" n="1" /> αἱ μὲν κατ᾽ ἔθνος, αἱ δὲ κατὰ πόλιν. τῶν δ᾽
ἄλλων Ἑλλήνων οἱ μὲν πρὸς Μακεδόνας ἀπέκλινον,
οἱ δὲ τὴν ἡσυχίαν εἵλοντο. Αἰτωλοὶ μὲν οὖν ἅπαντες
πρῶτοι συνέθεντο τὴν συμμαχίαν, καθάπερ προείρηται,
μετὰ δὲ τούτους Θετταλοὶ μὲν πάντες πλὴν Πελινναίων,
Οἰταῖοι δὲ πλὴν Ἡρακλεωτῶν, Ἀχαιοὶ δὲ
<pb id="v.4.p.335" />
Φθιῶται πλὴν Θηβαίων, Μηλιεῖς δὲ πλὴν Λαμιέων,
ἑξῆς δὲ Δωριεῖς ἅπαντες καὶ Λοκροὶ καὶ Φωκεῖς, ἔτι
δ᾽ Αἰνιᾶνες καὶ Ἀλυζαῖοι καὶ Δόλοπες, πρὸς δὲ τούτοις
Ἀθαμᾶνες καὶ Λευκάδιοι καὶ Μολοττῶν οἱ περὶ
 Ἀρυπταῖον: οὗτος δ᾽ ὕπουλον συμμαχίαν συνθέμενος
ὕστερον διὰ προδοσίας συνήργησε τοῖς Μακεδόσι. τῶν
τ᾽ Ἰλλυριῶν καὶ Θρᾳκῶν ὀλίγοι συνέθεντο συμμαχίαν
διὰ τὸ πρὸς τοὺς Μακεδόνας μῖσος. 
<milestone unit="section" n="2" />ἑξῆς δὲ 
 συνελάβοντο τοῦ πολέμου Καρύστιοι μὲν ἐξ Εὐβοίας,
 τελευταῖοι δὲ τῶν Πελοποννησίων Ἀργεῖοι, Σικυώνιοι,
Ἠλεῖοι, Μεσσήνιοι καὶ οἱ τὴν Ἀκτὴν κατοικοῦντες.
οἱ μὲν οὖν συμμαχίαν συνθέμενοι τῶν Ἑλλήνων
ὑπῆρχον οἱ προειρημένοι. 
<milestone unit="section" n="3" />ὁ δὲ δῆμος ἀπέστελλε 
στρατιώτας τῷ Λεωσθένει βοηθήσοντας πολιτικοὺς
 μὲν πεζοὺς πεντακισχιλίους, ἱππεῖς δὲ πεντακοσίους,
μισθοφόρους δὲ δισχιλίους. τούτων δὲ πορευομένων
διὰ τῆς Βοιωτίας ἀλλοτρίους συνέβαινεν εἶναι τοὺς
Βοιωτοὺς τοῖς Ἀθηναίοις διὰ τοιαύτας τινὰς αἰτίας.
Ἀλέξανδρος Θήβας κατασκάψας τὴν χώραν τοῖς περιοικοῦσι
 Βοιωτοῖς ἔδωκεν. 
<milestone unit="section" n="4" />οὗτοι δὲ κατακληρουχήσαντες 
τὰς τῶν ἠτυχηκότων κτήσεις ἐκ τῆς χώρας
μεγάλας ἐλάμβανον προσόδους. διόπερ εἰδότες ὅτι
κρατήσαντες Ἀθηναῖοι τῷ πολέμῳ τοῖς Θηβαίοις ἀποκαταστήσουσι
<pb id="v.4.p.336" />
τήν τε κατρίδα καὶ τὴν χώραν, ἀκέκλινον
πρὸς τοὺς Μακεδόνας. <milestone unit="section" n="5" /> στρατοπεδευόντων δ᾽ αὐτῶν
περὶ τὰς Πλαταιὰς ὁ Λεωσθένης μέρος τῆς ἰδίας
δυνάμεως ἀναλαβὼν ἧκεν εἰς τὴν Βοιωτίαν. μετὰ δὲ
τῶν Ἀθηναίων παραταξάμενος πρὸς τοὺς ἐγχωρίους
μάχῃ τε ἐνίκησε καὶ τρόκαιον στήσας ταχέως ἐπανῆλθεν
εἰς Πύλας: ἐνταῦθα γὰρ διατρίβων χρόνον τινὰ προκατείληπτο
τὰς παρόδους καὶ τὴν τῶν Μακεδόνων δύναμιν ἀνεδέχετο.
</p></div2>

<div2 type="chapter" n="12" org="uniform" sample="complete"><p><milestone unit="section" n="1" /> Ἀντίπατρος δ᾽ ἀπολελειμμένος ὑπ᾽ Ἀλεξάνδρου
στρατηγὸς τῆς Εὐρώπης ὡς ἐπύθετο τήν τε τοῦ βασιλέως
ἐν Βαβυλῶνι τελευτὴν τήν τε τῶν σατραπειῶν
διαίρεσιν, πρὸς μὲν Κρατερὸν εἰς Κιλικίαν διεπέμπετο
παρακαλῶν τὴν ταχίστην βοηθῆσαι ῾οὗτος γὰρ προαπεσταλμένος
εἰς Κιλικίαν ἤμελλε κατάγειν εἰς Μακεδονίαν
τοὺς ἀπολελυμένους τῆς στρατείας Μακεδόνας,
ὄντας ὑπὲρ τοὺς μυρίουσ᾽, πρὸς δὲ Φιλώταν τὸν
εἰληφότα σατραπείαν τὴν ἐφ᾽ Ἑλλησπόντῳ Φρυγίαν,
ὁμοίως ἀξιῶν καὶ τοῦτον βοηθῆσαι καὶ μίαν τῶν
ἑαυτοῦ θυγατέρων συνοικιεῖν ἐπαγγελλόμενος. <milestone unit="section" n="2" /> πυθόμενος
δὲ τὴν ὑπὸ τῶν Ἑλλήνων συνδρομὴν ἐπ᾽ αὐτὸν
γεγενημένην, τῆς μὲν Μακεδονίας ἀπέλιπε στρατηγὸν
Σίππαν, δοὺς στρατιώτας τοὺς ἱκανοὺς καὶ παραγγείλας
στρατολογεῖν ὡς πλείστους: αὐτὸς δ᾽ ἀναλαβὼν
Μακεδόνας μὲν μυρίους καὶ τρισχιλίους, ἱππεῖς δὲ
<pb id="v.4.p.337" />
ἑξακοσίους ῾ἐσπάνιζε γὰρ ἡ Μακεδονία στρατιωτῶν
πολιτικῶν διὰ τὸ πλῆθος τῶν ἀπεσταλμένων εἰς τὴν
Ἀσίαν ἐπὶ διαδοχὴν τῆς στρατείασ᾽ ἀνέζευξεν ἐκ τῆς
Μακεδονίας εἰς Θετταλίαν, συμπαραπλέοντος αὐτῷ
 τοῦ στόλου παντός, ὃν ἀπεσταλκὼς ἦν Ἀλέξανδρος
παραπέμψοντα πλῆθος χρημάτων ἐκ τῶν βασιλικῶν
θησαυρῶν εἰς τὴν Μακεδονίαν, οὐσῶν τῶν πασῶν
τριήρων ἑκατὸν καὶ δέκα. 
<milestone unit="section" n="3" />οἱ δὲ Θετταλοὶ τὸ μὲν 
πρῶτον συμμαχοῦντες τῷ Ἀντιπάτρῳ πολλοὺς καὶ
 ἀγαθοὺς ἱππεῖς ἐξέπεμψαν αὐτῷ: ὕστερον δ᾽ ὑπὸ τῶν
Ἀθηναίων μεταπεισθέντες ἀφίππευσαν πρὸς Λεωσθένην
καὶ μετὰ τῶν Ἀθηναίων ταχθέντες διεπολέμουν ὑπὲρ
 τῆς τῶν Ἑλλήνων ἐλευθερίας. 
<milestone unit="section" n="4" />μεγάλης δὲ δυνάμεως 
ταύτης τοῖς Ἀθηναίοις προσγεγενημένης οἱ μὲν Ἕλληνες
 ἐκράτουν πολὺ τῶν Μακεδόνων ὑπερέχοντες, ὁ
δὲ Ἀντίπατρος μάχῃ λειφθεὶς καὶ τὸ λοιπὸν οὔτε
παρατάξασθαι τολμῶν οὔτ᾽ εἰς τὴν Μακεδονίαν ἐπανελθεῖν
ἀσφαλῶς δυνάμενος κατέφυγεν εἰς πόλιν
Λάμιαν. ἐν ταύτῃ δὲ τὴν δύναμιν συνέχων καὶ τὰ
 τείχη κατασκευάζων, ἔτι δὲ παρασκευὰς ὅπλων καὶ
καταπελτῶν καὶ σίτου ποιούμενος ἐκαραδόκει τοὺς ἀπὸ τῆς Ἀσίας συμμάχους.</p></div2>

<div2 type="chapter" n="13" org="uniform" sample="complete"><p><milestone unit="section" n="1" />Λεωσθένης δὲ μετὰ πάσης
τῆς δυνάμεως παρελθὼν πλησίον τῆς Λαμίας καὶ τὴν
παρεμβολὴν ὀχυρωσάμενος τάφρῳ βαθείᾳ καὶ χάρακι
 τὸ μὲν πρῶτον ἐκτάξας τὴν δύναμιν προσῆγε τῇ πόλει
καὶ τοὺς Μακεδόνας εἰς μάχην προυκαλεῖτο. μὴ τολμώντων
δὲ αὐτῶν διαγωνίσασθαι προσβολὰς καθ᾽
<pb id="v.4.p.338" />
ἡμέραν τοῖς τείχεσιν ἐκ διαδοχῆς ἐποιεῖτο. <milestone unit="section" n="2" /> ἀμυνομένων
δὲ τῶν Μακεδόνων εὐρώστως πολλοὶ τῶν
προπετῶς βιαζομένων Ἑλλήνων ἀπώλλυντο: δυνάμεως
γὰρ ἀξιολόγου κατὰ τὴν πόλιν οὔσης καὶ βελῶν παντοδαπῶν
ἀφθονίας, ἔτι δὲ τείχους πολυτελοῦς κατεσκευασμένου
ῥᾳδίως οἱ πολιορκούμενοι περιεγίνοντο.
<milestone unit="section" n="3" /> ὁ δὲ Λεωσθένης ἀπογνοὺς τὴν ἐκ βίας ἅλωσιν τῆς
πόλεως τὰς ἀγομένας εἰς ταύτην ἀγορὰς παρῃρεῖτο,
νομίζων ῥᾳδίως τῇ σιτοδείᾳ καταπολεμήσειν τοὺς
ἐγκεκλεισμένους ἐν τῇ πόλει. κατεσκεύαζε δὲ καὶ τεῖχος
καὶ τάφρον ὤρυττεν μεγάλην καὶ βαθεῖαν, εἴργων
τοὺς πολιορκουμένους ἀπὸ τῆς ἐξόδου. <milestone unit="section" n="4" /> μετὰ δὲ ταῦτα
Αἰτωλοὶ μὲν ἀξιώσαντες τὸν Λεωσθένην διά τινας
ἐθνικὰς χρείας κατὰ τὸ παρὸν ἀπελθεῖν ἐπ᾽ οἴκου
πάντες ἐπανῆλθον εἰς τὴν Αἰτωλίαν: οὕτως δὲ τῶν
περὶ Ἀντίπατρον καταπονηθέντων καὶ τῆς πόλεως
κινδυνευούσης ἁλῶναι διὰ τὴν προσδοκωμένην σιτοδείαν
ἡ τύχη τι παράδοξον ἀπένειμε τοῖς Μακεδόσιν
εὐκλήρημα. <milestone unit="section" n="5" /> τοῦ γὰρ Ἀντιπάτρου τοῖς τὰς τάφρους
ὀρύττουσιν ἐπιθεμένου καὶ συμπλοκῆς γενομένης ὁ
<del status="unremarkable">μὲν</del> Λεωσθένης παραβοηθῶν τοῖς ἰδίοις καὶ πληγεὶς
εἰς τὴν κεφαλὴν λίθῳ παραχρῆμα μὲν ἔπεσεν καὶ
λιποψυχήσας εἰς τὴν παρεμβολὴν ἀπεκομίσθη, τῇ τρίτῃ
δ᾽ ἡμέρᾳ τελευτήσαντος αὐτοῦ καὶ ταφέντος ἡρωικῶς
διὰ τὴν ἐν τῷ πολέμῳ δόξαν ὁ μὲν δῆμος τῶν
Ἀθηναίων τὸν ἐπιτάφιον ἔπαινον εἰπεῖν προσέταξεν
<pb id="v.4.p.339" />
Ὑπερείδῃ τῷ πρωτεύοντι τῶν ῥητόρων τῇ τοῦ λόγου
δεινότητι καὶ τῇ κατὰ τῶν Μακεδόνων ἀλλοτριότητι:

<milestone unit="section" n="6" />κατ᾽ ἐκεῖνον γὰρ τὸν καιρὸν ὁ μὲν κορυφαῖος τῶν 
Ἀθήνησι ῥητόρων Δημοσθένης ἐπεφεύγει, καταδεδικασμένος
 ὡς εἰληφὼς τῶν Ἁρπαλείων χρημάτων. ἀντὶ
δὲ τοῦ Λεωσθένους κατεστάθη στρατηγὸς Ἀντίφιλος,
ἀνὴρ συνέσει στρατηγικῇ καὶ ἀνδρείᾳ διαφέρων. καὶ
τὰ μὲν κατὰ τὴν Εὐρώπην ἐν τούτοις ἦν.
</p></div2>

<div2 type="chapter" n="14" org="uniform" sample="complete"><p><milestone unit="section" n="1" />κατὰ δὲ τὴν Ἀσίαν τῶν μεμερισμένων τὰς σατραπείας
 Πτολεμαῖος μὲν ἀκινδύνως παρέλαβε τὴν Αἴγυπτον
καὶ τοῖς μὲν ἐγχωρίοις φιλανθρώπως προσεφέρετο,
 παραλαβὼν δὲ ὀκτακισχίλια τάλαντα μισθοφόρους
ἤθροιζε καὶ δυνάμεις παρεσκευάζετο: συνέτρεχε δὲ καὶ
φίλων πλῆθος πρὸς αὐτὸν διὰ τὴν ἐπιείκειαν. 
<milestone unit="section" n="2" />πρὸς 
 δὲ Ἀντίπατρον διαπρεσβευόμενος κοινοπραγίαν συνέθετο,
σαφῶς εἰδὼς ὅτι Περδίκκας ἐπιβαλεῖται παρελέσθαι
τὴν τῆς Αἰγύπτου σατραπείαν. Λυσίμαχος δ᾽
ἐπιβαλὼν τοῖς κατὰ τὴν Θρᾴκην τόποις καὶ καταλαβὼν
Σεύθην τὸν βασιλέα κατεστρατοπεδευκότα πεζοῖς μὲν
 δισμυρίοις, ἱππεῦσι δ᾽ ὀκτακισχιλίοις οὐ κατεπλάγη τὸ
μέγεθος τῆς δυνάμεως. ἔχων δὲ τοὺς σύμπαντας πεζοὺς
μὲν οὐ πλείους τῶν τετρακισχιλίων, ἱππεῖς δὲ
δισχιλίους συνῆψε μάχην τοῖς βαρβάροις. 
<milestone unit="section" n="3" />ταῖς μὲν 
οὖν ἀνδραγαθίαις προεῖχεν αὐτῶν, τοῖς δὲ πλήθεσι
 λειπόμενος καρτερὰν μάχην συνεστήσατο καὶ πολλοὺς
μὲν τῶν ἰδίων ἀποβαλών, πολλαπλασίους δ᾽ ἀποκτείνας
ἐπανῆλθεν εἰς τὴν στρατοπεδείαν ἀμφίδοξον ἔχων τὴν
<pb id="v.4.p.340" />
νίκην. <milestone unit="section" n="4" /> τότε μὲν οὖν ἐχωρίσθησαν ἐκ τῶν τόπων αἱ
παρ᾽ ἀμφοτέροις δυνάμεις καὶ παρασκευὰς μείζους
ἐποιοῦντο πρὸς τὴν τῶν ὅλων ἐπίθεσιν. Λεοννάτος
δέ, παραγενομένου πρὸς αὐτὸν Ἑκαταίου πρεσβευτοῦ
καὶ δεομένου βοηθῆσαι τὴν ταχίστην Ἀντιπάτρῳ καὶ
Μακεδόσιν, ἐπηγγείλατο συμμαχήσειν. <milestone unit="section" n="5" /> διαβὰς οὖν εἰς
τὴν Εὐρώπην καὶ καταντήσας εἰς Μακεδονίαν προσελάβετο
πολλοὺς στρατιώτας Μακεδόνας: ἀθροίσας δὲ
τοὺς ἅπαντας πεζοὺς μὲν πλείους τῶν δισμυρίων, ἱππεῖς
δὲ χιλίους καὶ πεντακοσίους προῆγεν διὰ τῆς Θετταλίας ἐπὶ τοὺς πολεμίους.</p></div2>

<div2 type="chapter" n="15" org="uniform" sample="complete"><p><milestone unit="section" n="1" /> οἱ δὲ Ἕλληνες λύσαντες τὴν
πολιορκίαν καὶ τὴν στρατοπεδείαν ἐμπρήσαντες τὸν
μὲν ἀχρεῖον εἰς παράταξιν ὄχλον καὶ τὰς παρασκευὰς
εἰς Μελιτίαν πόλιν ἐξέπεμψαν, αὐτοὶ δ᾽ εὔζωνοι καὶ
πρὸς μάχην ὄντες ἕτοιμοι προῆγον, ἀπαντήσοντες τοῖς
περὶ Λεοννάτον πρὸ τοῦ τὸν Ἀντίπατρον συμμίξαι
καὶ τὰς δυνάμεις ἀμφοτέρας εἰς ἕνα τόπον συνελθεῖν.
<milestone unit="section" n="2" /> εἶχον δὲ τοὺς σύμπαντας πεζοὺς μὲν δισμυρίους καὶ
δισχιλίους: οἱ γὰρ Αἰτωλοὶ πάντες προαπηλλαχότες
ἦσαν εἰς τὴν οἰκείαν καὶ τῶν ἄλλων Ἑλλήνων οὐκ
ὀλίγοι κατ᾽ ἐκεῖνον τὸν καιρὸν ὑπῆρχον εἰς τὰς
πατρίδας κεχωρισμένοι: ἱππεῖς δὲ συνεστρατεύοντο
πλείους τῶν τρισχιλίων καὶ πεντακοσίων, ὧν ἦσαν
Θετταλοὶ δισχίλιοι διάφοροι ταῖς ἀρεταῖς, ἐν οἷς εἶχον
μάλιστα τὰς τῆς νίκης ἐλπίδας. <milestone unit="section" n="3" /> γενομένης δ᾽ ἱππομαχίας
<pb id="v.4.p.341" />
ἰσχυρᾶς ἐπὶ πολὺν χρόνον καὶ τῶν Θετταλῶν διὰ
τὰς ἀρετὰς ἐπικρατούντων ὁ μὲν Λεοννάτος λαμπρῶς
ἀγωνισάμενος καὶ διακλεισθεὶς εἰς τόπον τελματώδη
τοῖς ὅλοις ἠλαττοῦτο, πολλοῖς δὲ τραύμασι περιπεσὼν
 καὶ τελευτήσας ὑπὸ τῶν ἰδίων ἤρθη καὶ πρὸς τὴν
ἀποσκευὴν ἀπηνέχθη τετελευτηκώς: 
<milestone unit="section" n="4" />τῇ δ᾽ ἱππομαχίᾳ 
λαμπρῶς τῶν Ἑλλήνων νενικηκότων Μένωνος ἱππαρχοῦντος
τοῦ Θετταλοῦ, εὐθὺς ἡ τῶν Μακεδόνων φάλαγξ
φοβουμένη τοὺς ἱππεῖς ἀπεχώρησεν ἐκ τοῦ πεδίου
 πρὸς τὰς ὑπερκειμένας δυσχωρίας καὶ τῇ τῶν τόπων
 ὀχυρότητι τὴν ἀσφάλειαν περιεποιήσατο. τῶν δὲ Θετταλῶν
ἱππέων προσμαχομένων καὶ διὰ τὴν δυσχωρίαν
ἀπράκτων γινομένων οἱ μὲν Ἕλληνες τρόπαιον στήσαντες
καὶ τῶν νεκρῶν κυριεύσαντες ἀπηλλάγησαν ἐκ τῆς
 μάχης, 
<milestone unit="section" n="5" />τῇ δ᾽ ὑστεραίᾳ παραγενηθέντος Ἀντιπάτρου 
μετὰ τῆς δυνάμεως καὶ συμμίξαντος τοῖς ἡττημένοις
μίαν οἱ πάντες Μακεδόνες ἐποιήσαντο τὴν στρατοπεδείαν
καὶ τὴν τῶν ὅλων στρατηγίαν παρέλαβεν
Ἀντίπατρος. 
<milestone unit="section" n="6" />οὗτος δὲ κρίνας ἐπὶ τοῦ παρόντος 
 ἡσυχίαν ἔχειν καὶ θεωρῶν τοὺς πολεμίους ἱπποκρατοῦντας
τὴν μὲν διὰ τῶν ὁμαλῶν ἀποχώρησιν
ἀπέγνω, διὰ δὲ τῆς δυσχωρίας προάγων καὶ τοὺς
ὑπερδεξίους τόπους προκαταλαμβανόμενος ἀπεχώρησεν
ἐκ τούτων τῶν τόπων. 
<milestone unit="section" n="7" />Ἀντίφιλος δὲ ὁ τῶν Ἑλλήνων 
 στρατηγὸς ἐπιφανεῖ μάχῃ νικήσας τοὺς Μακεδόνας
<pb id="v.4.p.342" />
ἐφήδρευε περὶ Θετταλίαν διατρίβων καὶ καραδοκῶν
τὴν τῶν πολεμίων ὁρμήν. καὶ τὰ μὲν κατὰ τοὺς
Ἕλληνας ἐν τοιαύταις εὐημερίαις ὑπῆρχε. <milestone unit="section" n="8" /> τῶν δὲ
Μακεδόνων θαλασσοκρατούντων οἱ Ἀθηναῖοι πρὸς ταῖς
ὑπαρχούσαις ναυσὶν ἄλλας κατεσκεύασαν, ὥστε γενέσθαι
τὰς πάσας ἑκατὸν ἑβδομήκοντα. τῶν δὲ Μακεδονικῶν
νεῶν οὐσῶν διακοσίων καὶ τεσσαράκοντα τὴν
ναυαρχίαν εἶχε Κλεῖτος. <milestone unit="section" n="9" /> οὗτος δὲ ναυμαχήσας πρὸς
Ἠετίωνα τὸν Ἀθηναίων ναύαρχον ἐνίκησε δυσὶν
ναυμαχίαις καὶ συχνὰς τῶν πολεμίων νεῶν διέφθειρε
περὶ τὰς καλουμένας Ἐχινάδας νήσους.
</p></div2>

<div2 type="chapter" n="16" org="uniform" sample="complete"><p><milestone unit="section" n="1" /> ἅμα δὲ τούτοις πραττομένοις Περδίκκας, ἔχων
μεθ᾽ ἑαυτοῦ τόν τε βασιλέα Φίλιππον καὶ τὴν βασιλικὴν
δύναμιν, ἐστράτευσεν ἐπὶ Ἀριαράθην τὸν
Καππαδοκίας δυνάστην. οὗτος γὰρ οὐ προσέχων τοῖς
Μακεδόσιν ὑπὸ μὲν Ἀλεξάνδρου παρεωράθη διὰ τοὺς
περὶ Δαρεῖον ἀγῶνας καὶ περισπασμούς, ἀναστροφὴν
δὲ πολυχρόνιον εἶχε κυριεύων τῆς Καππαδοκίας. <milestone unit="section" n="2" /> διὸ
καὶ πολλὰ μὲν ἐκ τῶν προσόδων χρήματα ἤθροισε,
δυνάμεις δ᾽ ἐγχωρίους καὶ ξενικὰς μεγάλας συνεστήσατο.
διὸ καὶ βασιλείας ἀντιποιούμενος ἕτοιμος ἦν πρὸς τὸν
Περδίκκαν διαγωνίζεσθαι, πεζοὺς μὲν ἔχων τρισμυρίους,
<pb id="v.4.p.343" />
ἱππεῖς δὲ μυρίους πεντακισχιλίους. ὁ δὲ Περδίκκας
συνάψας αὐτῷ μάχην καὶ τῇ παρατάξει νικήσας ἀνεῖλε
μὲν εἰς τετρακισχιλίους, ἐζώγρησε δὲ ὑπὲρ τοὺς πεντακισχιλίους,
ἐν οἷς ἦν καὶ αὐτὸς ὁ Ἀριαράθης. 
<milestone unit="section" n="3" />τοῦτον 
 μὲν οὖν καὶ τοὺς συγγενεῖς αὐτοῦ πάντας αἰκισάμενος
ἀνεσταύρωσε: τοῖς δ᾽ ἡττηθεῖσι συγχωρήσας τὴν ἀσφάλειαν
καὶ καταστήσας τὰ κατὰ τὴν Καππαδοκίαν
παρέδωκε τὴν σατραπείαν Εὐμενεῖ τῷ Καρδιανῷ,
καθάπερ ἐξ ἀρχῆς ἦν μεμερισμένος.
 
<milestone unit="section" n="4" />ὑπὸ δὲ τοὺς αὐτοὺς καιροὺς καὶ Κρατερὸς ἐκ 
Κιλικίας ἀναζεύξας ἧκεν εἰς Μακεδονίαν, βοηθήσων
τοῖς περὶ τὸν Ἀντίπατρον καὶ διορθωσόμενος τὰς
γεγενημένας ἥττας τῶν Μακεδόνων. ἦγε δὲ πεζοὺς
μὲν τῶν εἰς Ἀσίαν Ἀλεξάνδρῳ συνδιαβεβηκότων
 ἑξακισχιλίους, τῶν δ᾽ ἐν παρόδῳ προσειλημμένων
τετρακισχιλίους, Πέρσας δὲ τοξότας καὶ σφενδονήτας
 χιλίους, ἱππεῖς δὲ χιλίους καὶ πεντακοσίους. 
<milestone unit="section" n="5" />παρελθὼν 
δ᾽ εἰς τὴν Θετταλίαν καὶ τοῦ πρωτείου παραχωρήσας
ἑκουσίως Ἀντιπάτρῳ κοινῇ μετ᾽ αὐτοῦ κατεστρατοπέδευσε
 παρὰ τὸν Πηνειὸν ποταμόν. οἱ δὲ πάντες
ἠθροίσθησαν σὺν τοῖς μετὰ Λεοννάτου παραγεγενημένοις
πεζοὶ μὲν πλείους τῶν τετρακισμυρίων ἐν τοῖς
βαρέσιν ὅπλοις, τοξόται δὲ καὶ σφενδονῆται τρισχίλιοι,
</p></div2>

<div2 type="chapter" n="17" org="uniform" sample="complete"><p><milestone unit="section" n="1" />ἱππεῖς δὲ πεντακισχίλιοι. οἱ δὲ Ἕλληνες κατὰ τοῦτον
 τὸν καιρὸν ἀντεστρατοπέδευσαν πολὺ τοῖς πλήθεσι
λειπόμενοι: πολλοὶ γὰρ αὐτῶν διὰ τὰς προγεγενημένας
εὐημερίας καταφρονοῦντες τῶν πολεμίων εἰς τὰς πατρίδας
<pb id="v.4.p.344" />
ἦσαν ἀπεληλυθότες πρὸς τὴν τῶν ἰδίων ἐπίσκεψιν.
<milestone unit="section" n="2" /> δι᾽ ἃς αἰτίας <del status="unremarkable">πολλοὶ</del> τῶν στρατιωτῶν ἀτακτούντων
ὑπολοίπους εἶχον ἐν τῇ παρεμβολῇ πεζοὺς
μὲν δισμυρίους καὶ πεντακισχιλίους, ἱππεῖς δὲ τρισχιλίους
καὶ πεντακοσίους, ἐν οἷς μάλιστα εἶχον τὰς
τῆς νίκης ἐλπίδας διά τε τὰς τῶν ἀνδρῶν ἀρετὰς καὶ
διὰ τὸ πεδινὴν ὑποκεῖσθαι χώραν. <milestone unit="section" n="3" /> τέλος δὲ τῶν περὶ
Ἀντίπατρον καθ᾽ ἡμέραν προαγόντων τὰς δυνάμεις
καὶ προκαλουμένων εἰς μάχην τὸ μὲν πρῶτον ἀνέμενον
τοὺς ἀπὸ τῶν πόλεων παραγενησομένους, τῶν δὲ
καιρῶν κατεπειγόντων ἠναγκάζοντο συγκαταβαίνειν εἰς
τὸν ὑπὲρ τῶν ὅλων κίνδυνον. ἐκτάξαντες δὲ τὴν
δύναμιν καὶ σπεύδοντες διὰ τῶν ἱππέων κρῖναι τὸν
πόλεμον τούτους πρὸ τῆς τῶν πεζῶν φάλαγγος ἔστησαν.
<milestone unit="section" n="4" /> γενομένης δὲ ἱππομαχίας καὶ τῶν Θετταλῶν ἱππέων
πλεονεκτούντων διὰ τὰς ἀρετὰς οἱ περὶ τὸν Ἀντίπατρον
ἐπήγαγον τὴν ἰδίαν φάλαγγα καὶ τοῖς πεζοῖς
τῶν πολεμίων ἐπιρράξαντες πολὺν ἐποιοῦντο φόνον.
οἱ δ᾽ Ἕλληνες τὸ βάρος καὶ τὸ πλῆθος τῶν πολεμίων
οὐ δυνάμενοι φέρειν εὐθὺς ἀπεχώρησαν πρὸς τὰς
δυσχωρίας, τηροῦντες τὰς τάξεις ἐπιμελῶς. διὸ καὶ
δραξάμενοι τόπων ὑπερδεξίων ῥᾳδίως ἠμύναντο τοὺς
Μακεδόνας, ὑπερδέξιον ἔχοντες τὴν στάσιν. <milestone unit="section" n="5" /> οἱ δὲ τῶν
Ἑλλήνων ἱππεῖς ἐπὶ τοῦ προτερήματος ὄντες, ὡς
ἔγνωσαν τὴν τῶν πεζῶν ἀποχώρησιν, εὐθὺς πρὸς
ἐκείνους ἀφίππευσαν. τότε μὲν οὖν τοῦτον τὸν τρόπον
ἀγωνισάμενοι διελύθησαν, ῥεπούσης τῆς νίκης πρὸς
<pb id="v.4.p.345" />
τοὺς Μακεδόνας: ἀπέθανον δ᾽ ἐν τῇ μάχῃ τῶν μὲν
Ἑλλήνων πλείους τῶν πεντακοσίων, τῶν δὲ Μακεδόνων
ἑκατὸν καὶ τριάκοντα. 
<milestone unit="section" n="6" />τῇ δ᾽ ὑστεραίᾳ Μένων 
μὲν καὶ Ἀντίφιλος οἱ τῶν Ἑλλήνων ἡγεμόνες συνεδρεύσαντες
 ἐβουλεύσαντο πότερον ἀναμείναντες τοὺς
ἀπὸ τῶν πόλεων συμμάχους καὶ καταστάντες ἀξιόμαχοι
περὶ τῶν ὅλων διακρίνωνται ἢ τῷ παρόντι καιρῷ
συνείξαντες πρεσβεύωνται περὶ διαλύσεως. ἔδοξεν οὖν
ἀποστέλλειν κήρυκας περὶ τῆς τοῦ πολέμου καταλύσεως.
 
<milestone unit="section" n="7" />πραξάντων δ᾽ αὐτῶν τὸ δόξαν ἀπεκρίθησαν οἱ περὶ 
 τὸν Ἀντίπατρον κατὰ πόλεις πρεσβεύειν: οὐδενὶ γὰρ
τρόπῳ κοινὴν σύλλυσιν ποιήσεσθαι. τῶν δὲ Ἑλλήνων
οὐ προσδεχομένων τὰς κατὰ πόλιν διαλύσεις οἱ μὲν
περὶ τὸν Ἀντίπατρον καὶ Κρατερὸν ἐπολιόρκουν τὰς
 ἐπὶ Θετταλίας πόλεις καὶ κατὰ κράτος ᾕρουν, μὴ δυναμένων
τῶν Ἑλλήνων βοηθεῖν. διὸ καὶ τῶν πόλεων
περιφόβων οὐσῶν καὶ κατ᾽ ἰδίαν ἑκάστης πρεσβευούσης
περὶ διαλύσεως πάσαις συγχωρῶν τὴν εἰρήνην ἐπιεικῶς
προσεφέρετο. 
<milestone unit="section" n="8" />διόπερ ἐμπεσούσης ὁρμῆς εἰς τὰς πόλεις 
 ἰδίᾳ πορίζεσθαι τὴν σωτηρίαν ταχὺ πᾶσαι τῆς εἰρήνης
ἔτυχον. οἱ δ᾽ ἀλλοτριώτατα διακείμενοι πρὸς τοὺς
Μακεδόνας Αἰτωλοὶ καὶ Ἀθηναῖοι, συμμάχων ὄντες
ἔρημοι, μετὰ τῶν ἰδίων στρατηγῶν ἐβουλεύοντο περὶ τοῦ πολέμου.
<pb id="v.4.p.346" />
</p></div2>

<div2 type="chapter" n="18" org="uniform" sample="complete"><p><milestone unit="section" n="1" /> Ἀντίπατρος δὲ διὰ ταύτης τῆς στρατηγίας διαλύσας
τὸ σύστημα τῶν Ἑλλήνων ἤγαγε τὴν δύναμιν
πᾶσαν ἐπὶ τοὺς Ἀθηναίους. ὁ δὲ δῆμος ἐρημωθεὶς
τῆς τῶν συμμάχων βοηθείας ἐν ἀπορίᾳ πολλῇ καθειστήκει:
πάντων δὲ καταφερομένων ἐπὶ τὸν Δημάδην
καὶ βοώντων τοῦτον ἐκπέμπειν πρεσβευτὴν πρὸς Ἀντίπατρον
ὑπὲρ τῆς εἰρήνης οὗτος μὲν καλούμενος σύμβουλος
οὐχ ὑπήκουσεν: <milestone unit="section" n="2" /> ἦν γὰρ τρὶς ἡλωκὼς παρανόμων
καὶ διὰ τοῦτο γεγονὼς ἄτιμος καὶ κωλυόμενος
ὑπὸ τῶν νόμων συμβουλεύειν: ἀπολαβὼν δὲ τὴν ἐπιτιμίαν
ὑπὸ τοῦ δήμου παραχρῆμα ἐξεπέμφθη πρεσβευτὴς
μετὰ Φωκίωνος καί τινων ἑτέρων. <milestone unit="section" n="3" /> τοῦ δ᾽ Ἀντιπάτρου
διακούσαντος τῶν λόγων καὶ δόντος ἀπόκρισιν
ὡς ἄλλως οὐ μὴ συλλύσηται τὸν πρὸς Ἀθηναίους πόλεμον,
ἐὰν μὴ τὰ καθ᾽ ἑαυτοὺς ἐπιτρέψωσιν αὐτῷ ῾καὶ
γὰρ ἐκείνους συγκλείσαντας εἰς Λάμιαν τὸν Ἀντίπατρον
τὰς αὐτὰς ἀποκρίσεις πεποιῆσθαι πρεσβεύσαντος αὐτοῦ
περὶ τῆς εἰρήνησ᾽ ὁ δῆμος οὐκ ὢν ἀξιόμαχος
ἠναγκάσθη τὴν ἐπιτροπὴν καὶ τὴν ἐξουσίαν πᾶσαν
Ἀντιπάτρῳ δοῦναι περὶ τῆς πόλεως. <milestone unit="section" n="4" /> ὁ δὲ φιλανθρώπως
αὐτοῖς προσενεχθεὶς συνεχώρησεν ἔχειν τήν τε
πόλιν καὶ τὰς κτήσεις καὶ τἄλλα πάντα: τὴν δὲ πολιτείαν
μετέστησεν ἐκ τῆς δημοκρατίας καὶ προσέταξεν
ἀπὸ τιμήσεως εἶναι τὸ πολίτευμα καὶ τοὺς μὲν κεκτημένους
πλείω δραχμῶν δισχιλίων κυρίους εἶναι τοῦ
<pb id="v.4.p.347" />
πολιτεύματος καὶ τῆς χειροτονίας, τοὺς δὲ κατωτέρω
τῆς τιμήσεως ἅπαντας ὡς ταραχώδεις ὄντας καὶ πολε
μικοὺς ἀπήλασε τῆς πολιτείας καὶ τοῖς βουλομένοις
χώραν ἔδωκεν εἰς κατοίκησιν ἐν τῇ Θρᾴκῃ. 
<milestone unit="section" n="5" />οὗτοι μὲν 
 οὖν ὄντες πλείους τῶν <del status="unremarkable">δις1</del>μυρίων καὶ δισχιλίων
μετεστάθησαν ἐκ τῆς πατρίδος, οἱ δὲ τὴν ὡρισμένην
τίμησιν ἔχοντες περὶ ἐννακισχιλίους ἀπεδείχθησαν
κύριοι τῆς τε πόλεως καὶ χώρας καὶ κατὰ τοὺς Σόλωνος
 νόμου ἐπολιτεύοντο: πάντες δὲ τὰς οὐσίας εἰάθησαν
 ἔχειν ἀναφαιρέτους. φρούραρχον δὲ Μένυλλον
καὶ φρουρὰν ἠναγκάσθησαν δέξασθαι τὴν οὐκ ἐπιτρέψουσαν
οὐδενὶ νεωτερίζειν. 
<milestone unit="section" n="6" />περὶ δὲ τῆς Σάμου τὴν 
ἀναφορὰν ἐπὶ τοὺς βασιλεῖς ἐποιήσαντο. Ἀθηναῖοι
μὲν οὖν παρ᾽ ἐλπίδα φιλανθρωπευθέντες ἔτυχον τῆς
 εἰρήνης καὶ τὸ λοιπὸν ἀταράχως πολιτευόμενοι καὶ
τὴν χώραν ἀδεῶς καρπούμενοι ταχὺ ταῖς οὐσίαις
προσανέδραμον. 
<milestone unit="section" n="7" />ὁ δ᾽ Ἀντίπατρος ἐπανελθὼν εἰς τὴν 
Μακεδονίαν τὸν μὲν Κρατερὸν ταῖς ἁρμοζούσαις τιμαῖς
τε καὶ δωρεαῖς ἐκόσμησε καὶ τῶν θυγατέρων μίαν
 συνοικίσας αὐτῷ τὴν πρεσβυτάτην Φίλαν τὴν εἰς τὴν
Ἀσίαν ἐπάνοδον συγκατεσκεύασεν. 
<milestone unit="section" n="8" />ὁμοίως δὲ καὶ ταῖς 
ἄλλαις Ἑλληνίσι πόλεσιν ἐπιεικῶς προσενεχθείς καὶ
τὰ πολιτεύματα συναγαγὼν καὶ καλῶς καταστήσας ἐπαίνων
καὶ στεφάνων ἔτυχεν. 
<milestone unit="section" n="9" />ὀ δὲ Περδίκκας ἀποκαταστήσας 
 τοῖς Σαμίοις τήν τε πόλιν καὶ χώραν κατήγαγεν
<pb id="v.4.p.348" />
αὐτοὺς εἰς τὴν πατρίδα, πεφευγότας ἔτη τρισὶ πλείω
τῶν τεσσαράκοντα.
</p></div2>

<div2 type="chapter" n="19" org="uniform" sample="complete"><p><milestone unit="section" n="1" /> ἡμεῖς δ᾽ ἐπεὶ τὰς κατὰ τὸν Λαμιακὸν πόλεμον
ἐπιτελεσθείσας πράξεις διήλθομεν, μεταβησόμεθα πρὸς
τὸν ἐν τῇ Κυρήνῃ γενόμενον πόλεμον, ἵνα μὴ μακρὰν
τοῖς χρόνοις ἀποπλανῶμεν τὸ σύνεχὲς τῆς ἱστορίας.
ἀναγκαῖον δ᾽ ἐστὶ βραχὺ τοῖς χρόνοις προσαναδραμεῖν,
ὅπως σαφεστέρας ποιήσωμεν τὰς κατὰ μέρος πράξεις.
<milestone unit="section" n="2" /> Ἁρπάλου γὰρ τὸν ἐκ τῆς Ἀσίας δρασμὸν ποιησαμένου
καὶ καταπλεύσαντος εἰς Κρήτην μετὰ τῶν μισθοφόρων,
καθάπερ ἐν τῇ πρὸ ταύτης βύβλῳ δεδηλώκαμεν, Θίβρων,
εἷς τῶν φίλων νομιζόμενος, δολοφονήσας τὸν Ἅρπαλον
κύριος ἐγένετο τῶν τε χρημάτων καὶ τῶν στρατιωτῶν,
<milestone unit="section" n="3" /> ὄντων ἑπτακισχιλίων. ὁμοίως δὲ καὶ τῶν νεῶν ἐγκρατὴς
γενόμενος καὶ τοὺς στρατιώτας εἰς ταύτας
θέμενος κατέπλευσεν εἰς τὴν χώραν τῶν Κυρηναίων.
ἀνειληφὼς δὲ μεθ᾽ αὑτοῦ τοὺς ἐκ τῆς Κυρήνης φυγάδας
καὶ τούτους ἔχων καθηγουμένους τῆς ἐπιβουλῆς
διὰ τὴν τῶν τόπων ἐμπειρίαν, ἀπαντησάντων τῶν
Κυρηναίων καὶ μάχης γενομένης ὁ Θίβρων νικήσας
πολλοὺς μὲν ἀπέκτεινεν, οὐκ ὀλίγους δ᾽ ἐζώγρησε.
<milestone unit="section" n="4" /> κυριεύσας δὲ τοῦ λιμένος καὶ πολιορκήσας καὶ καταπληξάμενος
τοὺς Κυρηναίους ἠνάγκασεν ὁμολογίας
ποιήσασθαι ὥστε αὐτοὺς δοῦναι ἀργυρίου τάλαντα
<pb id="v.4.p.349" />
πεντακόσια, τῶν δὲ ἁρμάτων τά ἡμίση πρὸς τὰς
στρατείας συνεκπέμπειν. 
<milestone unit="section" n="5" />διεπρεσβεύσατο δὲ καὶ πρὸς 
τὰς ἄλλας πόλεις, ἀξιῶν συμμαχεῖν ὡς μέλλοντος
αὐτοῦ τὴν πλησιόχωρον Λιβύην καταστρέφεσθαι. διήρπασε
 δὲ καὶ τῶν ἐμπόρων τὰ καταληφθέντα χρήματα
ἐν τῷ λιμένι καὶ τοῖς στρατιώταις εἰς διαρπαγὴν ἔδωκεν,
 ἐκκαλούμενος αὐτῶν τὰς προθυμίας εἰς τὸν πόλεμον.
</p></div2>

<div2 type="chapter" n="20" org="uniform" sample="complete"><p><milestone unit="section" n="1" />οὕτω δὲ τῶν πραγμάτων τῷ Θίβρωνι προχωρούντων
ἡ τύχη ταχὺ μεταβαλοῦσα ἐταπείνωσεν αὐτὸν διὰ
 τοιαύτας αἰτίας. τῶν ἡγεμόνων τῶν παρ᾽ αὐτῷ τις
Κρὴς μὲν τὸ γένος, ὄνομα δὲ Μνασικλῆς, ἐμπειρίαν
δ᾽ ἔχων τῶν πολεμικῶν πράξεων διηνέχθη πρὸς αὐτόν,
ἐγκαλέσας <del status="unremarkable">μὲν</del> περὶ τοῦ μερισμοῦ τῶν λαφύρων, καὶ
φύσει ταραχώδης ὢν καὶ θρασὺς ηὐτομόλησε πρὸς
 τοὺς Κυρηναίους. 
<milestone unit="section" n="2" />κατηγορήσας δὲ πολλὰ τοῦ Θίβρωνος 
εἰς ὠμότητα καὶ ἀπιστίαν ἔπεισε λῦσαι τὰς ὁμολογίας
καὶ τῆς ἐλευθερίας ἀντέχεσθαι. διὸ καὶ ταλάντων
ἑξήκοντα μόνον ἀποδεδομένων, τῶν δὲ λοιπῶν
χρημάτων οὐ διδομένων ὁ μὲν Θίβρων ἐγκαλέσας
 τοῖς ἀφεστηκόσι συνέλαβε τῶν Κυρηναίων τοὺς παρόντας
ἐν τῷ λιμένι, ὄντας περὶ ὀγδοήκοντα, εὐθὺ δὲ
τὴν δύναμιν ἐπαγαγὼν ἐπὶ τὴν πόλιν ἐπολιόρκει τὴν
Κυρήνην: οὐδὲν δὲ δυνάμενος πρᾶξαι πάλιν πρὸς τὸν
λιμένα ἐπανῆλθε. 
<milestone unit="section" n="3" />τῶν δὲ Βαρκαίων καὶ τῶν Ἑσπεριτῶν 
 συμμαχούντων τῷ Θίβρωνι Κυρηναῖοι μέρος μὲν
<pb id="v.4.p.350" />
τῆς δυνάμεως ἀπέλιπον ἐν τῇ Κυρήνῃ, <del status="unremarkable">τῷ</del> μέρει δὲ
στρατεύσαντες ἐπόρθουν τὴν τῶν ἀστυγειτόνων χώραν.
<milestone unit="section" n="4" /> τούτων δ᾽ ἐπικαλεσαμένων βοηθεῖν τὸν Θίβρωνα
ἅπαντας τοὺς στρατιώτας ἐξήγαγεν ἐπὶ τὴν συμμαχίαν.
καθ᾽ ὃν δὴ χρόνον ὁ Κρὴς συλλογισάμενος τὴν ἐρημίαν
τοῦ λιμένος ἔπεισε τοὺς ἐν Κυρήνῃ καταλειφθέντας
ἐπιθέσθαι τῷ λιμένι. <milestone unit="section" n="5" /> ὑπακουσάντων δ᾽ εὐδὺς
αὐτὸς καθηγούμενος ἐπέθετο τῷ λιμένι καὶ διὰ τὴν
ἀπουσίαν τοῦ Θίβρωνος ῥᾳδίως ἐγκρατὴς γενόμενος
τὰ περιλειπόμενα τῶν φορτίων ἀποκατέστησε τοῖς
ἐμπόροις καὶ τὸν λιμένα φιλοτίμως ἐτήρει. <milestone unit="section" n="6" /> ὁ δὲ
Θίβρων τὸ μὲν πρῶτον ἀθύμως εἶχεν, ἀπολωλεκὼς
τόπον ἐπίκαιρον καὶ τὰς τῶν στρατιωτῶν ἀποσκευάς:
μετὰ δὲ ταῦτα θαρσήσας δαὶ τὴν πόλιν τὴν ὀνομαζομένην
Ταύχειρα ἐκπολιορκήσας ἀνέδραμε ταῖς ἐλπίσι.
μετ᾽ ὀλίγον δὲ πάλιν αὐτὸν συνέβη περιπεσεῖν μεγαλοις
ἐλαττώμασιν. <milestone unit="section" n="7" /> οἱ γὰρ ἐν ταῖς ναυσὶν ὄντες τοῦ λιμένος
ἐστερημένοι, τροφῆς δὲ ἀποροῦντες εἰώθεισαν καθ᾽
ἡμέραν ἐπὶ τὴν χώραν ἐξιέναι καὶ τὰς τροφὰς ἐκ
ταύτης πορίζεσθαι. οἱ δὲ Λίβυες ἐνεδρεύσαντες αὐτοὺς
πλανωμένους κατὰ τὴν χώραν πολλοὺς μὲν ἀπέκτειναν,
οὐκ ὀλίγους δ᾽ ἐζώγρησαν: οἱ δὲ περιλειφθέντες ἐκ
τοῦ κινδύνου καταφυγόντες εἰς τὰς ναῦς ἀπέπλεον εἰς
τὰς συμμαχίδας πόλεις. ἐπιγενομένου δὲ μεγάλου
<pb id="v.4.p.351" />
πνεύματος αἱ πλεῖσται μὲν ὑπὸ τῆς θαλάσσης κατεπόθησαν,
τῶν δ᾽ ἄλλων αἱ μὲν εἰς Κύπρον, αἱ δ᾽ εἰς Αἴγυπτον ἀπερρίφησαν.</p></div2>

<div2 type="chapter" n="21" org="uniform" sample="complete"><p><milestone unit="section" n="1" /> ὁ δὲ Θίβρων τηλικαύτῃ
συμφορᾷ περιπεσὼν ὅμως ἀντείχετο τοῦ πολέμου, προχειρισάμενος
 δὲ τῶν φίλων τοὺς εὐθέτους ἔπεμψεν εἰς
τὴν Πελοπόννησον ἀναληψομένους τῶν ξένων τοὺς
ἐνδιατρίβοντας περὶ Ταίναρον. ἔτι γὰρ <add>τῶν</add>
ἀμισθώτων γενομένων πολλοὶ διεπλανῶντο ζητοῦντες
τοὺς μισθοδοτήσοντας καὶ τότε περὶ Ταίναρον ὑπῆρχον
 πλείους τῶν δισχιλίων καὶ πεντακοσίων. 
<milestone unit="section" n="2" />τούτους δὲ 
οἱ πεμφθέντες ἀνέλαβον, τὸν δὲ εἰς Κυρήνην πλοῦν
ἐποιοῦντο. τῆς δὲ τούτων <add>πρότερον</add> παρουσίας
οἱ μὲν Κυρηναῖοι θαρρήσαντες τοῖς γεγονόσι προτερήμασι
μάχην συνῆψαν καὶ νικήσαντες τὸν Θίβρωνα
 πολλοὺς τῶν στρατιωτῶν ἀπέκτειναν. 
<milestone unit="section" n="3" />διὰ δὲ τὰς 
ἐλαττώσεις ὁ Θίβρων ἀπογινώσκων ἤδη τὰ κατὰ τὴν
Κυρήνην παραδόξως πάλιν ἐθάρρησε. τῶν γὰρ ἀπὸ
Ταινάρου στρατιωτῶν καταπλευσάντων καὶ μεγάλης
αὐτῷ χειρὸς προσγενομένης εὔελπις ἐγένετο τῇ ψυχῇ.
 
<milestone unit="section" n="4" />οἱ δὲ Κυρηναῖοι πάλιν θεωροῦντες τὸν πόλεμον αὐξόμενον 
μετεπέμψαντο τὴν συμμαχίαν παρὰ τῶν πλησιοχώρων
Λιβύων καὶ παρὰ τῶν Καρχηδονίων, ἀθροίσαντες
δὲ τοὺς ἅπαντας μετὰ τῶν πολιτικῶν στρατιώτας
τρισμυρίους ἡτοιμάζοντο παρατάξει περὶ τῶν ὅλων
<pb id="v.4.p.352" />
διακριθῆναι. γενομένης δὲ παρατάξεως μεγάλης ὁ μὲν
Θίβρων νικήσας τῇ μάχῃ καὶ πολλοὺς ἀνελὼν περιχαρὴς
ἦν, ὡς αὐτίκα μάλα κυριεύσων τῶν πλησίον
πόλεων, <milestone unit="section" n="5" /> οἱ δὲ Κυρηναῖοι τῶν στρατηγῶν ἁπάντων
ἀνῃρημένων ἐν τῇ μάχῃ τὸν Κρῆτα Μνασικλῆν μεθ᾽
ἑτέρων εἵλοντο στρατηγόν. Θίβρων δ᾽ ἐπαρθεὶς τῇ
νίκῃ τὸν λιμένα τῶν Κυρηναίων ἐπολιόρκησε καὶ τῇ
Κυρήνῃ καθ᾽ ἡμέραν προσβολὰς ἐποιεῖτο. <milestone unit="section" n="6" /> χρονίζοντος
δὲ τοῦ πολέμου Κυρηναῖοι μὲν σπανίζοντες τροφῆς
ἐστασίασαν πρὸς ἀλλήλους: ἐπικρατούντων δὲ τῶν
δημοτικῶν καὶ τοὺς κτηματικοὺς ἐκβαλλόντων οἱ τῆς
πατρίδος στερηθέντες ἔφυγον οἱ μὲν πρὸς Θίβρωνα,
<milestone unit="section" n="7" /> οἱ δ᾽ εἰς Αἴγυπτον. οὗτοι δὲ πείσαντες τὸν Πτολεμαῖον
κατάγειν αὐτοὺς ἧκον ἄγοντες δύναμιν ἀξιόλογον
πεζικήν τε καὶ ναυτικὴν καὶ στρατηγὸν Ὀφέλλαν:
ὧν τὴν παρουσίαν ἀκούσαντες οἱ παρὰ τῷ Θίβρωνι
φυγάδες, νυκτὸς ἐπιχειρήσαντες πρὸς τούτους
ἀπιέναι λάθρᾳ, φωραθέντες ἅπαντες κατεκόπησαν. <milestone unit="section" n="8" /> οἱ
δὲ τῆς Κυρήνης στρατηγοῦντες δημοτικοί, φοβηθέντες
τὴν τῶν φυγάδων κάθοδον, διελύσαντο πρὸς τὸν Θίβρωνα
καὶ κοινῇ πολεμεῖν πρὸς τὸν Ὀφέλλαν παρεσκευάζοντο.
<milestone unit="section" n="9" /> Ὀφέλλας δὲ καταπολεμήσας τὸν Θίβρωνα
καὶ ζωγρήσας, ἔτι δὲ τῶν πόλεων ἐγκρατὴς γενόμενος
παρέδωκε τάς τε πόλεις καὶ τὴν χώραν Πτολεμαίῳ τῷ
βασιλεῖ. οἱ μὲν οὖν Κυρηναῖοι καὶ αἱ περιοικοῦσαι
πόλεις τοῦτον τὸν τρόπον ἀποβαλοῦσαι τὴν ἐλευθερίαν
ὑπὸ τὴν Πτολεμαϊκὴν βασιλείαν ἐτάχθησαν.
<pb id="v.4.p.353" />
</p></div2>

<div2 type="chapter" n="22" org="uniform" sample="complete"><p><milestone unit="section" n="1" />Περδίκκας δὲ καὶ ὁ βασιλεὺς Φίλιππος καταπεπολεμηκότες
 Ἀριαράθην καὶ τὴν σατραπείαν αὐτοῦ Εὐμενεῖ
παραδόντες ἐχωρίσθησαν ἐκ τῆς Καππαδοκίας. καταντήσαντες
δὲ εἰς τὴν Πισιδικὴν ἔκριναν ἀναστάτους
 ποιῆσαι δύο πόλεις, τήν τε τῶν Λαρανδέων καὶ τὴν
τῶν Ἰσαυρέων: αὗται γὰρ ἔτι ζῶντος Ἀλεξάνδρου
Βάλακρον τὸν Νικάνορος ἀπέκτειναν, ἀποδεδειγμένον
στρατηγὸν ἅμα καὶ σατράπην. 
<milestone unit="section" n="2" />τὴν μὲν οὖν τῶν Λαρανδέων 
πόλιν ἐξ ἐφόδου χειρωσάμενοι καὶ τοὺς
 ἡβῶντας κατασφάξαντες, τοὺς δ᾽ ἄλλους ἐξανδραποδισάμενοι
κατέσκαψαν: τὴν δὲ τῶν Ἰσαυρέων, οὖσαν
ὀχυρὰν καὶ μεγάλην, ἔτι δὲ πλήθουσαν ἀλκίμων ἀνδρῶν,
ἐπὶ μὲν ἡμέραις δύο πολιορκήσαντες ἐνεργῶς
καὶ πολλοὺς τῶν ἰδίων ἀποβαλόντες ἀνεχώρησαν: 
<milestone unit="section" n="3" />οἱ 
 γὰρ ἐγχώριοι βελῶν καὶ τῶν ἄλλων τῶν πρὸς πολιορκίαν
ἀνηκόντων εὐποροῦντες, ἔτι δὲ ταῖς ψυχαῖς ὑπομένοντες
τὸ δεινὸν παραστατικῶς ἑτοίμως ὑπὲρ τῆς
ἐλευθερίας ἀπέθνησκον. 
<milestone unit="section" n="4" />τῇ δὲ τρίτῃ πολλῶν μὲν 
ἀνῃρημένων, τῶν δὲ τειχῶν ἐλλειπεῖς ἐχόντων τὰς
 φυλακὰς διὰ τὴν σπάνιν τῶν ἀνδρῶν ἐπετελέσαντο
πρᾶξιν οἱ κατὰ τὴν πόλιν ἡρωικὴν καὶ μνήμης ἀξίαν.
ὁρῶντες γὰρ ἀπαραίτητον οὖσαν τὴν κατ᾽ αὐτῶν τιμωρίαν
καὶ δύναμιν οὐκ ἔχοντες ἀξιόχρεων τὴν ἀμυνομένην
τὸ μὲν ἐγχειρίσαι τὴν πόλιν καὶ τὰ κατ᾽ αὐτοὺς
 ἐπιτρέψαι τοῖς πολεμίοις οὐκ ἔκριναν, ἐμφανοῦς οὔσης
τῆς μεθ᾽ ὕβρεως τιμωρίας, νυκτὸς δ᾽ ὁμοθυμαδὸν πρὸς
<pb id="v.4.p.354" />
τὸν εὐγενῆ θάνατον ὁρμήσαντες τέκνα μὲν καὶ γυναῖκας
καὶ γονεῖς εἰς τὰς οἰκίας ἐγκλείσαντες ἐνέπρησαν,
κοινὸν θάνατον καὶ τάφον διὰ τοῦ πυρὸς ἑλόμενοι.
<milestone unit="section" n="5" /> τῆς δὲ φλογὸς ἄφνω πρὸς ὕψος αἰρομένης οἱ μὲν
Ἰσαυρεῖς τὰ κτήματα καὶ πάντα τὰ δυνάμενα τοῖς
κρατοῦσιν ὠφελείας παρέχεσθαι τῷ πυρὶ παρέβαλον,
οἱ δὲ περὶ τὸν Περδίκκαν θαυμάσαντες τὸ γινόμενον
περιέστησαν τὴν δύναμιν καὶ κατὰ πάντα τόπον
ἐβιάζοντο παρεισπεσεῖν εἰς τὴν πόλιν. <milestone unit="section" n="6" /> τῶν δ᾽ ἐγχωρίων
ἀπὸ τῶν τειχῶν ἀμυνομένων καὶ πολλοὺς τῶν
Μακεδόνων καταβαλλόντων ἔτι μᾶλλον ὁ Περδίκκας
καταπληττόμενος ἐζήτει τὴν αἰτίαν δι᾽ ἣν οἱ τὰς οἰκίας
καὶ τὰ λοιπὰ πάντα τῷ πυρὶ παραδεδωκότες φιλοτίμως
τὰ τείχη φυλάττουσι. <milestone unit="section" n="7" /> τέλος δὲ τοῦ Περδίκκου καὶ
τῶν Μακεδόνων ἀπὸ τῆς πόλεως ἀποχωρησάντων οἱ
Ἰσαυρεῖς εἰς τὸ πῦρ ἑαυτοὺς ῥίψαντες ἐν ταῖς οἰκίαις
συνετάφησαν τοῖς οἰκείοις. <milestone unit="section" n="8" /> Περδίκκας δὲ νυκτὸς
διελθούσης ἔδωκε τοῖς στρατιώταις τὴν πόλιν εἰς διαρπαγήν.
οὗτοι δὲ τὴν φλόγα κατασβέσαντες πολὺν
ἄργυρόν τε καὶ χρυσόν εὗρον, ὡς ἂν πόλεως γεγενημένης
εὐδαίμονος ἐκ πολλῶν χρόνων.
</p></div2>

<div2 type="chapter" n="23" org="uniform" sample="complete"><p><milestone unit="section" n="1" /> μετὰ δὲ τὴν ἀπώλειαν τῶν πόλεων ἧκον δύο
γυναῖκες εἰς συνοικισμὸν τῷ Περδίκκᾳ, Νίκαιά τε
ἡ Ἀντιπάτρου θυγάτηρ, ἣν αὐτὸς ὁ Περδίκκας ἦν
μεμνηστευκώς, καὶ Κλεοπάτρα ἡ Ἀλεξάνδρου μὲν
<pb id="v.4.p.355" />
ἀδελφὴ γνησία, θυγάτηρ δὲ Φιλίππου τοῦ Ἀμύντου.
 
<milestone unit="section" n="2" />ὁ δὲ Περδίκκας πρότερον μὲν ἦν κεκρικὼς κοινοπραγίαν 
Ἀντιπάτρῳ καὶ διὰ τοῦτο τὴν μνηστείαν
ἐπεποίητο, μήπω τῶν κατ᾽ αὐτὸν πραγμάτων βεβαίως
 ἐστερεωμένων: ὡς δὲ παρέλαβε τάς τε βασιλικὰς δυνάμεις
καὶ τὴν τῶν βασιλέων προστασίαν, μετέπεσε τοῖς
λογισμοῖς. 
<milestone unit="section" n="3" />ὀρεγόμενος γὰρ βασιλείας ἔσπευδε τὴν 
Κλεοπάτραν γῆμαι, νομίζων διὰ ταύτης προτρέψεσθαι
τοὺς Μακεδόνας συγκατάσκευάζειν αὐτῷ τὴν τῶν ὅλων
 ἐξουσίαν. οὔπω δὲ βουλόμενος ἀποκαλύψασθαι πρὸς
τὴν ἐπιβολὴν κατὰ μὲν τὸ παρὸν ἦγε τὴν Νίκαιαν,
ὅπως μὴ τὸν Ἀντίπατρον ἀλλότριον ἔχῃ ταῖς ἰδίαις
ἐπιβολαῖς: μετὰ δὲ ταῦτα Ἀντιγόνου τὴν προαίρεσιν
αὐτοῦ κατανοήσαντος καὶ φιλίαν ἔχοντος πρὸς Ἀντίπατρον,
 ἔτι δὲ ὄντος τοῦ ἀνδρὸς τούτου πρακτικωτάτου
τῶν ἡγεμόνων ἔκρινεν αὐτὸν ἐκποδῶν ποιήσασθαι.
ἐπιβαλὼν οὖν αὐτῷ διαβολὰς ψευδεῖς καὶ
κατηγορίας ἀδίκους φανερὸς ἦν ἀναιρήσων αὐτόν ὁ δ᾽
Ἀντίγονος συνέσει καὶ τόλμῃ διαφέρων φανερῶς μὲν
 ἀπεφαίνετο βούλεσθαι περὶ τῶν ἐγκαλουμένων ἀπολογήσασθαι,
λάθρᾳ δὲ παρασκευασάμενος τὰ πρὸς τὸν
δρασμὸν ἔλαθε μετὰ τῶν ἰδίων φίλων καὶ τοῦ υἱοῦ
Δημητρίου νυκτὸς εἰσβὰς εἰς τὰς Ἀττικὰς ναῦς. ἐν
δὲ ταύταις κομισθεὶς εἰς τὴν Εὐρώπην προῆγε συμμίξων Ἀντιπάτρῳ.</p></div2>

<div2 type="chapter" n="24" org="uniform" sample="complete"><p><milestone unit="section" n="1" /> κατὰ δὲ τούτους τοὺς καιροὺς
Ἀντίπατρος καὶ Κρατερὸς ἐπὶ τοὺς Αἰτωλοὺς ἐστράτευσαν,
ἔχοντες πεζοὺς μὲν τρισμυρίους, ἱππεῖς δὲ
<pb id="v.4.p.356" />
δισχιλίους καὶ πεντακοσίους: οὗτοι γὰρ τῶν ἐν τῷ
Λαμιακῷ πολέμῳ διαπολεμησάντων ὑπόλοιποι διέμενον
ἀχείρωτοι. <milestone unit="section" n="2" /> οἱ δὲ Αἰτωλοὶ τηλικούτων δυνάμεων ἐπ᾽
αὐτοὺς ὡρμημένων οὐ κατεπλάγησαν ταῖς ψυχαῖς, ἀλλὰ
τοὺς μὲν ἀκμάζοντας ταῖς ἡλικίαις ἀθροίσαντες εἰς
μυρίους κατέφυγον εἰς τοὺς ὀρεινοὺς καὶ τραχεῖς
τόπους, εἰς οὓς τέκνα καὶ γυναῖκας καὶ τοὺς γεγηρακότας
καὶ τὸ τῶν χρημάτων πλῆθος ἀπέθεντο, καὶ
τὰς μὲν ἀνωχύρους πόλεις ἐξέλιπον, τὰς δὲ ὀχυρότητι
διαφερούσας φρουραῖς ἀξιολόγοις διαλαβόντες εὐτόλμως ὑπέμενον τὴν τῶν πολεμίων ἔφοδον.</p></div2>

<div2 type="chapter" n="25" org="uniform" sample="complete"><p><milestone unit="section" n="1" /> οἱ δὲ περὶ τὸν
Ἀντίπατρον καὶ Κρατερὸν εἰσβαλόντες εἰς τὴν Αἰτωλίαν
καὶ τὰς εὐχειρώτους πόλεις ὁρῶντες ἐρήμους ὥρμησαν
ἐπὶ τοὺς ἀνακεχωρηκότας εἰς τὰς δυσχωρίας. τὸ μὲν
οὖν πρῶτον οἱ Μακεδόνες πρὸς τόπους ὀχυροὺς καὶ
τραχεῖς βιαζόμενοι πολλοὺς τῶν στρατιωτῶν ἀπέβαλον:
ἡ γὰρ τόλμα τῶν Αἰτωλῶν προσλαβοῦσα τὴν ἐν τοῖς
τόποις ὀχυρότητα ῥᾳδίως ἠμύνετο τοὺς διὰ τὴν προπέτειαν
εἰς ἀβοηθήτους κινδύνους προπίπτοντας: μετὰ
δὲ ταῦτα τῶν περὶ Κρατερὸν στεγνὰ κατασκευασάντων
καὶ συναναγκαζόντων τοὺς πολεμίους μένειν τὸν χειμῶνα
καὶ διακαρτερεῖν ἐν τόποις χιονοβολουμένοις καὶ
τροφῆς ἐνδεέσιν εἰς τοὺς ἐσχάτους ἦλθον κινδύνους:
<milestone unit="section" n="2" /> ἀναγκαῖον γὰρ ἦν ἢ καταβάντας ἀπὸ τῶν ὀρέων
διαγωνίσασθαι πρὸς δυνάμεις πολλαπλασίους καὶ
στρατηγοὺς ἐπιφανεῖς ἢ μένοντας ὑπ᾽ ἐνδείας καὶ
<pb id="v.4.p.357" />
κρυμοῦ διαφθαρῆναι. ἤδη δ᾽ αὐτῶν ἀπογινωσκόντων
τὴν σωτηρίαν αὐτόματός τις λύσις τῶν κακῶν ἐφάνη,
καθάπερ θεῶν τινος ἐλεοῦντος αὐτῶν τὴν εὐψυχίαν.

<milestone unit="section" n="3" />Ἀντίγονος γὰρ ὁ πεφευγὼς ἐκ τῆς Ἀσίας συμμίξας 
 τοῖς περὶ τὸν Ἀντίπατρον ἐδίδαξεν αὐτοὺς περὶ τῆς
ὅλης ἐπιβουλῆς τοῦ Περδίκκου καὶ διότι τὴν Κλεοπάτραν
γαμήσας εὐθὺς ἥξει μετὰ τῆς δυνάμεως εἰς
Μακεδονίαν ὡς βασιλεὺς καὶ τὴν ἡγεμονίαν αὐτῶν
παραιρήσεται. 
<milestone unit="section" n="4" />οἱ δὲ περὶ τὸν Κρατερὸν καὶ Ἀντίπατρον 
 διὰ τὸ παράδοξον τῆς προσαγγελίας καταπλαγέντες
συνήδρευσαν μετὰ τῶν ἡγεμόνων. προτεθείσης
οὖν βουλῆς περὶ τούτων ἔδοξεν ὁμογνωμόνως πρὸς
μὲν Αἰτωλοὺς ἐφ᾽ οἷς ἦν δυνατὸν διαλυθῆναι, τὰς δὲ
δυνάμεις κατὰ τάχος περαιοῦν εἰς τὴν Ἀσίαν καὶ τῷ
 μὲν Κρατερῷ τὴν τῆς Ἀσίας ἡγεμονίαν περιτιθέναι,
τῷ δ᾽ Ἀντιπάτρῳ τὴν τῆς Εὐρώπης, πρεσβεύειν δὲ
καὶ πρὸς Πτολεμαῖον περὶ κοινοπραγίας, ὄντα τοῦ
μὲν Περδίκκου παντελῶς ἀλλότριον, ἑαυτοῖς δὲ φίλον,
κοινῇ δὲ ἐπιβουλευόμενον. 
<milestone unit="section" n="5" />εὐθὺς οὖν πρὸς μὲν 
 Αἰτωλοὺς διάλυσιν ἐποιήσαντο, διεγνωκότες ὕστερον
αὐτοὺς καταπολεμῆσαι καὶ μεταστῆσαι πανοικίους
ἅπαντας εἰς τὴν ἐρημίαν καὶ πορρωτάτω τῆς Ἀσίας
κειμένην χώραν, αὐτοὶ δὲ δόγμα γράψαντες ἀκόλουθον
τοϊς προειρημένοις παρεσκευάζοντο τὰ πρὸς τὴν στρατείαν.
 
<milestone unit="section" n="6" />Περδίκκας δὲ τούς τε φίλους καὶ τοὺς ἡγεμόνας 
ἀθροίσας προέθηκε βουλὴν πότερον ἐπὶ τὴν
<pb id="v.4.p.358" />
Μακεδονίαν χρὴ στρατεύειν ἢ πρότερον ἐπὶ τὸν
Πτολεμαῖον ὁρμῆσαι. πάντων δ᾽ ἐπενεχθέντων ἐπὶ τὸ
πρότερον καταπολεμῆσαι τὸν Πτολεμαῖον, ὅπως μηδὲν
ἐμπόδιον ἔχωσι τῆς κατὰ τὴν Μακεδονίαν ὁρμῆς,
Εὐμενῆ μὲν ἐξέπεμψε μετὰ δυνάμεως ἀξιολόγου, προστάξας
ἐφεδρεύειν τοῖς περὶ τὸν Ἑλλήσποντον τόποις
καὶ τὴν διάβασιν κωλύειν, αὐτὸς δὲ ἀναλαβὼν <add>τὴν
δύναμιν</add> ἐκ τῆς Πισιδικῆς τὴν πορείαν ἐπὶ τὴν Αἴγυπτον
ἐποιεῖτο. ταῦτα μὲν οὖν ἐπράχθη κατὰ τοῦτον
τὸν ἐνιαυτόν.
</p></div2>

<div2 type="chapter" n="26" org="uniform" sample="complete"><p><milestone unit="section" n="1" /> ἐπ ἄρχοντος δ᾽ Ἀθήνησι Φιλοκλέους ἐν Ῥώμῃ
κατεστάθησαν ὕπατοι Γάιος Σολπίκιος καὶ Γάιος
Αἴλιος. ἐπὶ δὲ τούτων Ἀρριδαῖος ὁ κατασταθεὶς ἐπὶ
τὴν κατακομιδὴν τοῦ Ἀλεξάνδρου σώματος, συντετελεκὼς
τὴν ἁρμάμαξαν ἐφ᾽ ἧς ἔδει κατακομισθῆναι
τὸ βασιλικὸν σῶμα, παρεσκευάζετο τὰ πρὸς τὴν
κομιδήν. <milestone unit="section" n="2" /> ἐπεὶ δὲ τὸ κατασκευασθὲν ἔργον, ἄξιον
ὑπάρχον τῆς Ἀλεξάνδρου δόξης, οὐ μόνον κατὰ τὴν
δαπάνην διήνεγκε τῶν ἄλλων, ὡς ἀπὸ πολλῶν ταλάντων
κατασκευασθέν, ἀλλὰ καὶ τῇ κατὰ τὴν τέχνην
περιττότητι περιβόητον ὑπῆρξε, καλῶς ἔχειν ὑπολαμβάνομεν
ἀναγράψαι περὶ αὐτοῦ. <milestone unit="section" n="3" /> πρῶτον μὲν γὰρ τῷ
σώματι κατεσκευάσθη χρυσοῦν σφυρήλατον ἁρμόζον
καὶ τοῦτ᾽ ἀνὰ μέσον ἐπλήρωσαν ἀρωμάτων τῶν ἅμα
<pb id="v.4.p.359" />
δυναμένων τὴν εὐωδίαν καὶ τὴν διαμονὴν παρέχεσθαι
τῶ σώματι. 
<milestone unit="section" n="4" />ἐπάνω δὲ τῆς θήκης ἐπετέθειτο καλυπτὴρ 
χρυσοῦς, ἁρμόζων ἀκριβῶς καὶ περιλαμβάνων τὴν
ἀνωτάτω περιφέρειαν. ταύτης δ᾽ ἐπάνω περιέκειτο
 φοινικὶς διαπρεπὴς χρυσοποίκιλτος, παρ᾽ ἣν ἔθεσαν
τὰ τοῦ μετηλλαχότος ὅπλα, βουλόμενοι συνοικειοῦν
τὴν ὅλην φαντασίαν ταῖς προκατειργασμέναις πράξεσι.

<milestone unit="section" n="5" />μετὰ δὲ ταῦτα παρέστησαν τὴν τοῦτο κομιοῦσαν 
ἁρμάμαξαν, ἧς κατεσκεύαστο κατὰ μὲν τὴν κορυφὴν
 καμάρα χρυσῆ, ἔχουσα φολίδα λιθοκόλλητον, ἧς ἦν τὸ
μὲν πλάτος ὀκτὼ πηχῶν, τὸ δὲ μῆκος δώδεκα, ὑπὸ δὲ
τὴν ὑπωροφίαν παρ᾽ ὅλον τὸ ἔργον θριγκὸς χρυσοῦς,
τῷ σχήματι τετράγωνος, ἔχων τραγελάφων προτομὰς
ἐκτύπους, ἐξ ὧν ἤρτηντο κρίκοι χρυσοῖ διπάλαιστοι,
 δι᾽ ὧν κατακεκρέμαστο στέμμα πομπικόν, χρώμασι
παντοδαποῖς διαπρεπῶς κατηνθισμένον. 
<milestone unit="section" n="6" />ἐπὶ δὲ τῶν 
ἄκρων ὑπῆρχε θύσανος δικτυωτός, ἔχων εὐμεγέθεις
κώδωνας, ὥστ᾽ ἐκ πολλοῦ διαστήματος προσπίπτειν
τὸν ψόφον τοῖς ἐγγίζουσι. κατὰ δὲ τὰς τῆς καμάρας
 γωνίας ἐφ᾽ ἑκάστης ἦν πλευρᾶς Νίκη χρυσῆ τροπαιοφόρος.
τὸ δ᾽ ἐκδεχόμενον τὴν καμάραν περίστυλον
χρυσοῦν ὑπῆρχεν, ἔχον Ἰωνικὰ κιονόκρανα. ἐντὸς δὲ
τοῦ περιστύλου δίκτυον ἦν χρυσοῦν, τὸ πάχος τῇ
πλοκῇ δακτυλιαῖον καὶ πίνακας παραλλήλους ζῳοφόρους τέσσαρας ἴσους τοῖς τοίχοις ἔχον.</p></div2>

<div2 type="chapter" n="27" org="uniform" sample="complete"><p><milestone unit="section" n="1" /> τούτων δ᾽
ὁ μὲν πρῶτος ἦν ἔχων ἅρμα τορευτὸν καὶ καθήμενον
<pb id="v.4.p.360" />
ἐπὶ τούτου τὸν Ἀλέξανδρον, μετὰ χεῖρας ἔχοντα
σκῆπτρον διαπρεπές: περὶ δὲ τὸν βασιλέα μία μὲν
ὑπῆρχε θεραπεία καθωπλισμένη Μακεδόνων, ἄλλη δὲ
Περσῶν μηλοφόρων καὶ πρὸ τούτων ὁπλοφόροι: ὁ δὲ
δεύτερος εἶχε τοὺς ἐπακολουθοῦντας τῇ θεραπείᾳ
ἐλέφαντας κεκοσμημένους πολεμικῶς, ἀναβάτας ἔχοντας
ἐκ μὲν τῶν ἔμπροσθεν Ἰνδούς, ἐκ δὲ τῶν ὄπισθεν
Μακεδόνας καθωπλισμένους τῇ συνήθει σκευῇ, ὁ δὲ
τρίτος ἱππέων εἴλας μιμουμένας τὰς ἐν ταῖς παρατάξεσι
συναγωγάς, ὁ δὲ τέταρτος ναῦς κεκοσμημένας πρὸς
ναυμαχίαν. καὶ παρὰ μὲν τὴν εἰς τὴν καμάραν
εἴσοδον ὑπῆρχον λέοντες χρυσοῖ, δεδορκότες πρὸς τοὺς
εἰσπορευομένους: <milestone unit="section" n="2" /> ἀνὰ μέσον δὲ ἑκάστου τῶν κιόνων
ὑπῆρχε χρυσοῦς ἄκανθος ἀνατείνων ἐκ τοῦ κατ᾽ ὀλίγον
μέχρι τῶν κιονοκράνων. ἐπάνω δὲ τῆς καμάρας κατὰ
μέσην τὴν κορυφὴν φοινικὶς ὑπῆρχεν ὑπαίθριος, ἔχουσα
χρυσοῦν στέφανον ἐλαίας εὐμεγέθη, πρὸς ὃν ὁ ἥλιος
προσβάλλων τὰς ἀκτῖνας κατεσκεύαζε τὴν αὐγὴν ἀποστίλβουσαν
καὶ σειομένην, ὥστ᾽ ἐκ μακροῦ διαστήματος
ὁρᾶσθαι τὴν πρόσοψιν ἀστραπῇ παραπλησίαν.
<milestone unit="section" n="3" /> ἡ δ᾽ ὑπὸ τὴν καμάραν καθέδρα δύο εἶχεν ἄξονας, οὓς
περιεδίνευον τροχοὶ Περσικοὶ τέσσαρες, ὧν ὑπῆρχε τὰ
μὲν πλάγια καὶ αἱ κνημίδες κατακεχρυσωμέναι, τὸ δὲ
προσπῖπτον τοῖς ἐδάφεσι μέρος σιδηροῦν. τῶν δ᾽ ἀξόνων
τὰ προέχοντα χρυσᾶ κατεσκεύαστο, προτομὰς
ἔχοντα λεόντων σιβύνην ὀδὰξ κατεχούσας. <milestone unit="section" n="4" /> κατὰ δὲ
<pb id="v.4.p.361" />
μέσον τὸ μῆκος εἶχον πόλον ἐνηρμοσμένον μηχανικῶς
ἐν μέσῃ τῇ καμάρᾳ, ὥστε δύνασθαι διὰ τούτου τὴν
καμάραν ἀσάλευτον εἶναι κατὰ τοὺς σεισμοὺς καὶ
ἀνωμάλους τόπους. 
<milestone unit="section" n="5" />τεσσάρων δ᾽ ὄντων ῥυμῶν ἑκάστῳ 
 τετραστοιχία ζευγῶν ὑπέζευκτο, τεσσάρων ἡμιόνων
ἑκάστῳ ζεύγει προσδεδεμένων, ὥστε τοὺς ἅπαντας
ἡμιόνους εἶναι ἑξήκοντα καὶ τέσσαρας, ἐπιλελεγμένους
ταῖς τε ῥώμαις καὶ τοῖς ἀναστήμασιν. ἕκαστος δὲ
τούτων ἐστεφάνωτο κεχρυσωμένῳ στεφάνῳ καὶ παρ᾽
 ἑκατέραν τῶν σιαγόνων εἶχεν ἐξηρτημένον κώδωνα
χρυσοῦν, περὶ δὲ τοὺς τραχήλους χλιδῶνας λιθοκολλήτους.
</p></div2>

<div2 type="chapter" n="28" org="uniform" sample="complete"><p><milestone unit="section" n="1" />ἡ μὲν οὖν ἁρμάμαξα, τοιαύτην ἔχουσα
τὴν κατασκευὴν καὶ διὰ τῆς ὁράσεως μᾶλλον ἢ τῆς
ἀπαγγελίας φαινομένη μεγαλοπρεπεστέρα, πολλοὺς
 ἐπεσπᾶτο θεωροὺς διὰ τὴν περιβόητον δόξαν: οἱ γὰρ
ἐκ τῶν πόλεων καθ᾽ ἃς αἰεὶ γίνοιτο πανδημεὶ συνήντων
καὶ πάλιν προέπεμπον, οὐκ ἐμπιμπλάμενοι τῆς
κατὰ τὴν θεωρίαν τέρψεως. 
<milestone unit="section" n="2" />ἀκολούθως δὲ ταύτῃ τῇ 
μεγαλοπρεπείᾳ παρηκολούθει πλῆθος ὁδοποιῶν καὶ
 τεχνιτῶν, ἔτι δὲ τῶν στρατιωτῶν παραπεμπόντων.
Ἀρριδαῖος μὲν οὖν σχεδὸν ἔτη δύο καταναλώσας
περὶ τὴν κατασκευὴν τῶν ἔργων ἀπεκόμισε τὸ σῶμα
τοῦ βασιλέως ἐκ Βαβυλῶνος εἰς Αἴγυπτον: 
<milestone unit="section" n="3" />Πτολεμαῖος 
δὲ τιμῶν τὸν Ἀλέξανδρον ἀπήντησε μετὰ δυνάμεως
 μέχρι τῆς Συρίας καὶ παραλαβὼν τὸ σῶμα τῆς μεγίστης
<pb id="v.4.p.362" />
φροντίδος ἠξίωσεν. ἔκρινε γὰρ ἐπὶ τοῦ παρόντος εἰς
μὲν Ἄμμωνα μὴ παρακομίζειν, κατὰ δὲ τὴν ἐκτισμένην
ὑπ᾽ αὐτοῦ πόλιν, ἐπιφανεστάτην οὖσαν σχεδόν τι τῶν
κατὰ τὴν οἰκουμένην, ἀποθέσθαι. <milestone unit="section" n="4" /> κατεσκεύασεν οὖν
τέμενος κατὰ τὸ μέγεθος καὶ κατὰ τὴν κατασκευὴν
τῆς Ἀλεξάνδρου δόξης ἄξιον, ἐν ᾧ κηδεύσας αὐτὸν
καὶ θυσίαις ἡρωικαῖς καὶ ἀγῶσι μεγαλοπρεπέσι τιμήσας
οὐ παρ᾽ ἀνθρώπων μόνον, ἀλλὰ καὶ παρὰ θεῶν καλὰς
ἀμοιβὰς ἔλαβεν. <milestone unit="section" n="5" /> οἱ μὲν γὰρ ἄνθρωποι διὰ τὸ τῆς
ψυχῆς εὐχάριστον καὶ μεγαλόψυχον συνέτρεχον πάντοθεν 
εἰς τὴν Ἀλεξάνδρειαν καὶ προθύμως ἑαυτοὺς
εἰς τὴν στρατείαν παρείχοντο, καίπερ τῆς βασιλικῆς
δυνάμεως μελλούσης πολεμεῖν πρὸς Πτολεμαῖον, καὶ
κινδύνων προδήλων καὶ μεγάλων ὄντων ὅμως ἅπαντες
τὴν τούτου σωτηρίαν τοῖς ἰδίοις κινδύνοις ἑκουσίως
περιεποιήσαντο: <milestone unit="section" n="6" /> οἱ δὲ θεοὶ διὰ τὴν ἀρετὴν καὶ εἰς
πάντας τοὺς φίλους ἐπιείκειαν ἐκ τῶν μεγίστων κινδύνων
παραδόξως αὐτὸν διέσωσαν.
</p></div2>

<div2 type="chapter" n="29" org="uniform" sample="complete"><p><milestone unit="section" n="1" /> Περδίκκας γὰρ ὑφορώμενος αὐτοῦ τὴν αὔξησιν
αὐτὸς μὲν ἔκρινε μετὰ τῶν βασιλέων τῷ πλείστῳ
μέρει τῆς δυνάμεως στρατεύειν ἐπὶ τὴν Αἴγυπτον,
Εὐμενῆ δ᾽ ἐξέπεμψεν ἐπὶ τὸν Ἑλλήσποντον κωλύσοντα
τοὺς περὶ τὸν Ἀντίπατρον καὶ Κρατερὸν διαβαίνειν
εἰς τὴν Ἀσίαν, δοὺς αὐτῷ τὴν ἁρμόζουσαν δύναμιν.
<milestone unit="section" n="2" /> συνεξέπεμψε δὲ καὶ τῶν ἀξιολόγων ἡγεμόνων τοὺς
ἱκανούς, ὧν ἦσαν ἐπιφανέστατοι Ἀλκέτας ὁ ἀδελφὸς
καὶ Νεοπτόλεμος, καὶ τούτοις παρεκελεύσατο πάντα
<pb id="v.4.p.363" />
πειθαρχεῖν Εὐμενεῖ διά τε τὴν στρατηγίαν αὐτοῦ καὶ
διὰ τὴν τῆς πίστεως βέβαιότητα. 
<milestone unit="section" n="3" />ὁ δ᾽ Εὐμενὴς μετὰ 
τῆς δοθείσης δυνάμεως παρελθὼν ἐπὶ τὸν Ἑλλήσποντον
καὶ προκατασκευασάμενος ἐκ τῆς ἰδίας σατραπείας
 ἵππων πλῆθος ἐκόσμησε τὴν στρατιάν, ἐλλειπῆ καθεστῶσαν
κατὰ τοῦτο τὸ μέρος. 
<milestone unit="section" n="4" />τῶν δὲ περὶ Κρατερὸν 
καὶ Ἀντίπατρον περαιωσάντων τὰς δυνάμεις ἐκ τῆς
Εὐρώπης ὁ μὲν Νεοπτόλεμος φθονήσας τῷ Εὐμενεῖ
καὶ περὶ αὑτὸν ἔχων Μακεδονικὴν δύναμιν ἀξιόλογον
 λάθρᾳ διεπρεσβεύσατο πρὸς τοὺς περὶ τὸν Ἀντίπατρον
καὶ συνθέμενος κοινοπραγίαν ἐπεβούλευσε τῷ Εὐμενεῖ.
καταφανὴς δὲ γενόμενος καὶ συναναγκασθεὶς μάχην
συνάψαι αὐτός τε ἐκινδύνευσεν ἀναιρεθῆναι καὶ τὴν
δύναμιν σχεδὸν ἅπασαν ἀπέβαλεν: 
<milestone unit="section" n="5" />ὁ γὰρ Εὐμενὴς 
 νικήσας καὶ πολλοὺς ἀνελὼν τὸ λοιπόν τε πλῆθος τῶν
στρατιωτῶν προσηγάγετο καὶ τὴν δύναμιν τὴν ἰδίαν
οὐ μόνον διὰ τῆς νίκης ἐπηύξησεν, ἀλλὰ καὶ προσλαβόμενος
Μακεδόνων ἀγαθῶν ἀνδρῶν πλῆθος. 
<milestone unit="section" n="6" />Νεοπτόλεμος 
πτόλεμος μὲν οὖν μετὰ τριακοσίων ἱππέων διασωθεὶς
 ἐκ τῆς παρατάξεως ἀφίππευσε μετὰ τούτων πρὸς τοὺς
περὶ τὸν Ἀντίπατρον: 
<milestone unit="section" n="7" />οὗτοι δὲ συνεδρεύσαντες περὶ 
τοῦ πολέμου διέγνωσαν τὰς δυνάμεις εἰς δύο μέρη
διελεῖν καὶ τὸ μὲν ἕτερον Ἀντίπατρον ἀναλαβόντα
προάγειν ἐπὶ Κιλικίας, διαπολεμήσοντα πρὸς Περδίκκαν,
 τὸ δὲ ἄλλο μέρος ἔχοντα Κρατερὸν ἐπιβαλεῖν τοῖς
περὶ τὸν Εὐμενῆ καὶ τούτους καταπολεμήσαντα καταντᾶν
πρὸς Ἀντίπατρον, ὅπως εἰς ταὐτὸ συναχθεισῶν
<pb id="v.4.p.364" />
τῶν δυνάμεων καὶ τοῦ Πτολεμαίου προσληφθέντος εἰς
τὴν συμμαχίαν δυνατοὶ γένωνται περιγενέσθαι τῶν
βασιλικῶν δυνάμεων.
</p></div2>

<div2 type="chapter" n="30" org="uniform" sample="complete"><p><milestone unit="section" n="1" /> Εὐμενὴς δὲ πυνθανόμενος προάγειν ἐπ᾽ αὐτὸν
τοὺς πολεμίους ἤθροισε πανταχόθεν τὰς δυνάμεις καὶ
μάλιστα τὴν ἱππικήν: τοῖς γὰρ πεζοῖς οὐ δυνάμενος
ἐξισωθῆναι τῇ Μακεδονικῇ φάλαγγι κατεσκεύαζεν ἀξιόλογον
σύστημα τῶν ἱππέων, δι᾽ ὧν ἤλπιζε κρατήσειν
τῶν ἐναντίων. <milestone unit="section" n="2" /> ὡς δ᾽ ἤγγισαν ἀλλήλαις αἱ δυνάμεις,
ὁ μὲν Κρατερὸς συναγαγὼν εἰς ἐκκλησίαν τὸ πλῆθος 
καὶ παρορμήσας εἰς τὸν ἀγῶνα τοῖς οἰκείοις λόγοις
ἔφησε διδόναι τοῖς στρατιώταις, ἐὰν κρατήσωσι τῇ
μάχῃ, διαρπάσαι τῶν πολεμίων πάσας τὰς ἀποσκευάς.
<milestone unit="section" n="3" /> πάντων δὲ προθύμων γενομένων <add>ἐξ</add>έταξε τὴν
δύναμιν, τοῦ μὲν δεξιοῦ κέρατος αὐτὸς ἡγούμενος,
τοῦ δ᾽ εὐωνύμου τὴν ἡγεμονίαν παραδοὺς Νεοπτολέμῳ.
<milestone unit="section" n="4" /> εἶχε δὲ τοὺς σύμπαντας πεζοὺς μὲν δισμυρίους,
ὧν ἦσαν οἱ πλείους Μακεδόνες, διαβεβοημένοι
ταῖς ἀνδραγαθίαις, ἐν οἷς εἶχε μάλιστα τὰς ἐλπίδας
τῆς νίκης: ἱππεῖς δὲ συνηκολούθουν πλείους τῶν
δισχιλίων. <milestone unit="section" n="5" /> Εὐμενὴς δ᾽ εἶχε πεζοὺς μὲν δισμυρίους,
παντοδαποὺς τοῖς γένεσιν, ἱππεῖς δὲ πεντακισχιλίους,
δἰ ὧν τὸν κίνδυνον κρίνειν διεγνώκει. ἀμφοτέρων
δὲ τοὺς ἱππεῖς <add>δι</add>ελομένων ἐπὶ τὰ κέρατα καὶ πολὺ
πρὸ τῆς φάλαγγος προϊππευσάντων ὁ μὲν Κρατερὸς
πρῶτος μετὰ τῶν ἐπιλέκτων ἐπιρράξας τοῖς πολεμίοις
ἠγωνίσατο μὲν περιβλέπτως, σφαλέντος δὲ τοῦ ἵππου
<pb id="v.4.p.365" />
ἔπεσεν ἐπὶ τὴν γῆν, διὰ δὲ τὸν φυρμὸν καὶ τὴν
πυκνότητα τῶν ἐφιππευόντων ἀγνοηθεὶς ὃς ἦν συνεπατήθη
καὶ τὸν βίον ἀλόγως κατέστρεψεν. 
<milestone unit="section" n="6" />τῇ δὲ 
τούτου τελευτῇ τῶν πολεμίων ἐπαρθέντων καὶ τῷ
 πλήθει πανταχόθεν περιχεομένων πολὺς ἐγίνετο φόνος.
καὶ τὸ μὲν δεξιὸν κέρας τοῦτον τὸν τρόπον θλιβόμενον
ἠναγκάσθη καταφυγεῖν πρὸς τὴν τῶν πεζῶν φάλαγγα,
</p></div2>

<div2 type="chapter" n="31" org="uniform" sample="complete"><p><milestone unit="section" n="1" />κατὰ κράτος ἡττημένον, κατὰ δὲ τὸ εὐώνυμον Νεοπτολέμου
κατ᾽ αὐτὸν τὸν Εὐμενῆ τεταγμένου συνέστη
 φιλοτιμία μεγάλη τῶν ἡγεμόνων ἐπ᾽ ἀλλήλους ὁρμησάντων.

<milestone unit="section" n="2" />γνωρισθέντες γὰρ ἀπό τε τῶν ἵππων καὶ 
τῶν ἄλλων ἐπισήμων συνεπλάκησαν ἀλλήλοις καὶ τῇ
καθ᾽ αὑτοὺς μονομαχίᾳ τὴν νίκην ἐποίησαν ἀκολουθῆσαι.
τὸ μὲν οὖν πρῶτον τοῖς ξίφεσιν ἀλλήλων
 καθικόμενοι παράδοξον καὶ παντελῶς ἐξηλλαγμένην
μονομαχίαν συνεστήσαντο: ἐκφερόμενοι γὰρ τῷ θυμῷ
καὶ τῇ πρὸς ἀλλήλους δυσμενείᾳ ταῖς ἀριστεραῖς
χερσὶν ἀφέντες τὰς ἡνίας ἀλλήλων ἐδράξαντο. οὗ
συμβάντος οἱ μὲν ἵπποι κατὰ τὴν ὁρμὴν <add>ὑπ</add>εξέδραμον,
 αὐτοὶ δ᾽ ἔπεσον ἐπὶ τὴν γῆν. 
<milestone unit="section" n="3" />τῆς δ᾽ ἐπαναστάσεως 
διὰ τὴν ὀξύτητα καὶ βίαν τοῦ πτώματος χαλεπῶς
γινομένης ἀμφοτέροις, ἅτε καὶ τῶν ὅπλων ἐμποδιζόντων
τὰ σώματα, ὁ μὲν Εὐμενὴς ἔφθασε, πρότερος
διαναστάς, τοῦ Νεοπτολέμου τὴν ἰγνὺν πατάξαι.
<pb id="v.4.p.366" />
<milestone unit="section" n="4" /> μεγάλης δὲ γενομένης διαιρέσεως καὶ σφαλείσης τῆς
βάσεως ὁ μὲν πληγεὶς παραλελυμένος ἔκειτο, κωλυόμενος
ὑπὸ τοῦ τραύματος διαναστῆναι: ὅμως δὲ τῆς
εὐψυχίας ὑπεραγούσης τὴν τοῦ σώματος ἐλάττωσιν ἐν
γόνασι βεβηκὼς ἔτρωσε τὸν ἀντίπαλον εἴς τε τὸν
βραχίονα καὶ τοὺς μηροὺς τρισὶ πληγαῖς. <milestone unit="section" n="5" /> οὐδεμιᾶς δ᾽
οὔσης πληγῆς καιρίου καὶ τῶν τραυμάτων ἔτι θερμῶν
ὄντων ὁ Εὐμενὴς δευτέραν πληγὴν ἐπὶ τὸν τράχηλον ἐπενέγκας ἀπέκτεινε τὸν Νεοπτόλεμον.</p></div2>

<div2 type="chapter" n="32" org="uniform" sample="complete"><p><milestone unit="section" n="1" /> ἅμα δὲ τούτοις
πραττομἐνοις καὶ τὸ λοιπὸν πλῆθος τῶν ἱππέων συμπεσὸν 
εἰς μάχην πολὺν ἐποίει φόνον. διὸ καὶ τῶν
μὲν πιπτόντων, τῶν δὲ τραυματιζομένων τὸ μὲν πρῶτον
ἰσόρροπος ἦν ὁ κίνδυνος, μετὰ ταῦτα δὲ φανερᾶς
γενομένης τῆς τοῦ Νεοπτολέμου τελευτῆς καὶ τῆς ἐπὶ
θατέρου κέρατος τροπῆς ἅπαντες πρὸς φυγὴν ὥρμησαν
καὶ καθάπερ πρὸς τεῖχος ὀχυρὸν <add>πρὸς</add> τὴν τῶν
πεζῶν φάλαγγα κατέφυγον. <milestone unit="section" n="2" /> ὁ δ᾽ Εὐμενὴς ἀρκεσθεὶς
τῷ προτερήματι καὶ τῶν στρατηγικῶν σωμάτων ἀμφοτέρων
κυριεύσας ἀνεκαλέσατο τῇ σάλπιγγι τοὺς στρατιώτας.
στήσας δὲ τρόπαιον καὶ τοὺς νεκροὺς θάψας
διεπέμψατο πρὸς τὴν τῶν ἡττημένων φάλαγγα, παρακαλῶν
ἑαυτῷ προσθέσθαι καὶ διδοὺς ἐξουσίαν ἑκάστοις
ὅποι βούλονται τὴν ἀποχώρησιν ποιήσασθαι. <milestone unit="section" n="3" /> δεξαμένων
δὲ τὰς διαλύσεις τῶν Μακεδόνων καὶ δόντων
τὰς διὰ τῶν ὅρκων πίστεις ἔλαβον ἐξουσίαν ἔν τισι
κώμαις πλησίον κειμέναις ἐπισιτίσασθαι καὶ παρεκρούσαντο
τὸν Εὐμενῆ: ἀναλαβόντες γὰρ ἑαυτοὺς καὶ τὰς
<pb id="v.4.p.367" />
τροφὰς παρασκευασάμενοι νυκτὸς ἀπηλλάγησαν καὶ
λαθραίως ἀπεχώρουν πρὸς τὸν Ἀντίπατρον. 
<milestone unit="section" n="4" />ὁ δ᾽ 
Εὐμενὴς ἐπεβάλετο μὲν κολάσαι τὴν ἀθεσίαν τῶν
παραβεβηκότων τοὺς ὅρκους καὶ διώκειν ἐκ ποδῶν
 τὴν φάλαγγα, οὐδὲν δὲ δυνάμενος πρᾶξαι διά τε τὰς
ἀρετὰς τῶν ἀποχωρούντων καὶ διὰ τὴν ἐκ τῶν τραυμάτων
ἐλάττωσιν ἀπέγνω τὸν διωγμόν. οὗτος μὲν
οὖν ἐπιφανεῖ μάχῃ νικήσας καὶ δύο μεγάλους ἡγεμόνας
ἀνελὼν μεγάλης ἔτυχε δόξης.
</p></div2>

<div2 type="chapter" n="33" org="uniform" sample="complete"><p><milestone unit="section" n="1" /> Ἀντίπατρος δὲ τοὺς ἀπὸ τῆς φυγῆς διασωθέντας
ἐκδεξάμενος καὶ προσαναλαβὼν προῆγεν ἐπὶ Κιλικίαν,
σπεύδων βοηθῆσαι τῷ Πτολεμαίῳ. Περδίκκας δὲ πυθόμενος
τὴν κατὰ τὸν Εὐμενῆ νίκην πολλῷ θρασύτερος
ἐγένετο πρὸς τὴν εἰς Αἴγυπτον στρατείαν: ὡς δ᾽ ἐγγὺς
 ἐγένετο τοῦ Νείλου, κατεστρατοπέδευσεν οὐ μακρὰν
πόλεως Πηλουσίου. 
<milestone unit="section" n="2" />ἐπιχειρήσας δὲ διώρυγά τινα παλαιὰν 
ἀνακαθαίρειν καὶ τοῦ ποταμοῦ λάβρως ἐκραγέντος
καὶ τὰ ἔργα λυμηναμένου πολλοὶ τῶν φίλων ἐγκαταλιπόντες
ἀπεχώρησαν πρὸς τὸν Πτολεμαῖον: 
<milestone unit="section" n="3" />καὶ γὰρ 
 φονικὸς ἦν καὶ τῶν ἄλλων ἡγεμόνων περιαιρούμενος
τὰς ἐξουσίας καὶ καθόλου πάντων βουλόμενος ἄρχειν
βιαίως, ὁ δὲ Πτολεμαῖος τοὐναντίον εὐεργετικὸς καὶ
ἐπιεικὴς καὶ μεταδιδοὺς πᾶσι τοῖς ἡγεμόσι τῆς παρρησίας,
πρὸς δὲ τούτοις διειληφὼς πάντας τοὺς ἐπικαιροτάτους
 Αἰγύπτου τόπους φυλακαῖς ἀξιολόγοις καὶ
βέλεσι παντοδαποῖς καὶ τοῖς ἄλλοις ἅπασιν εὖ κατεσκευασμένος.

<milestone unit="section" n="4" />διὸ καὶ κατὰ τὰς ἐπιβολὰς κατὰ τὸ 
<pb id="v.4.p.368" />
πλεῖστον ἐπλεονέκτει, πολλοὺς ἔχων εὐνοοῦντας καὶ
προθύμως διακινδυνεύοντας. <milestone unit="section" n="5" /> ὁ δ᾽ οὖν Περδίκκας
διορθούμενος τὰς ἐλαττώσεις συνήγαγε τοὺς ἡγεμόνας
καὶ τοὺς μὲν δωρεαῖς, τοὺς δ᾽ ἐπαγγελίαις μεγάλαις,
πάντας δὲ φιλανθρώποις ὁμιλίαις ἐξιδιοποιησάμενος
προετρέψατο πρὸς τοὺς ἐπιφερομένους κινδύνους.
παραγγείλας δὲ ἑτοίμους εἶναι πρὸς ἀναζυγὴν ὥρμησε
μετὰ τῆς δυνάμεως ἀφ᾽ ἑσπέρας, οὐδενὶ δηλώσας τὸν
τόπον εἰς ὃν διεγνωκὼς ἦν καταντᾶν. <milestone unit="section" n="6" /> τὴν δὲ νύκτα
πᾶσαν ὁδοιπορήσας ἐν τάχει κατεστρατοπέδευσε παρὰ
τὸν Νεῖλον πλησίον φρουρίου τινος ὃ προσηγορεύετο
Καμήλων τεῖχος. διαφαινούσης δὲ τῆς ἡμέρας διεβίβαζε
τὴν δύναμιν ἡγουμένων τῶν ἐλεφάντων, ἐπακολουθούντων
δὲ τῶν ὑπασπιστῶν καὶ κλιμακοφόρων καὶ τῶν
ἄλλων δι᾽ ὧν ἔμελλε τὴν τειχομαχίαν ποιεῖσθαι. ἐπὶ
πᾶσι δὲ ἐπεβάλοντο οἱ κράτιστοι τῶν ἱππέων, οὓς διενοεῖτο
<add>ἐπι</add>πέμπειν τοῖς περὶ τὸν Πτολεμαῖον, ἐὰν τύχωσιν ἐπιφαινόμενοι.</p></div2>

<div2 type="chapter" n="34" org="uniform" sample="complete"><p><milestone unit="section" n="1" /> μεσοπορούντων δ᾽ αὐτῶν ἐπεφάνησαν
οἱ περὶ τὸν Πτολεμαῖον δρόμῳ προσιόντες
πρὸς τὴν τοῦ πολίσματος ἐπικουρίαν. φθασάντων δ᾽
αὐτῶν καὶ παρεισπεσόντων εἰς τὸ χωρίον καὶ διά τε
τῶν σαλπίγγων καὶ βοῆς φανερὰν ποιησάντων τὴν
ἑαυτῶν παρουσίαν οἱ μὲν περὶ τὸν Περδίκκαν οὐ κατεπλάγησαν,
ἀλλὰ τολμηρῶς προσῆγον τοῖς τειχίσμασιν.
<milestone unit="section" n="2" /> εὐθὺ δ᾽ οἱ μὲν ὑπασπισταὶ προσθέμενοι τὰς κλίμακας
ἀνέβαινον, οἱ δ᾽ ἐπὶ τῶν ἐλεφάντων τὸν χάρακα διέσπων
καὶ τὰς ἐπάλξεις ἐρρίπτουν. ὁ δὲ Πτολεμαῖος ἔχων
<pb id="v.4.p.369" />
περὶ αὐτὸν τοὺς ἀρίστους καὶ βουλόμενος προτρέψασθαι
τοὺς ἄλλους ἡγεμόνας καὶ φίλους προσιέναι τοῖς
δεινοῖς αὐτὸς ἀναλαβὼν τὴν σάρισαν καὶ στὰς ἐπ᾽
ἄκρου τοῦ προτειχίσματος τὸν μὲν ἡγούμενον τῶν
 ἐλεφάντων ἐξετύφλωσεν, ὑπερδέξιον ἔχων τὴν στάσιν,
τὸν δὲ ἐπικαθήμενον Ἰνδὸν τραυματίαν ἐποίησεν, τοὺς
δὲ διὰ τῆς κλίμακος ἀναβαίνοντας καταπεφρονηκότως
τύπτων καὶ κατατραυματίζων περιεκύλισεν εἰς τὸν
ποταμὸν μετὰ τῶν ὅπλων. 
<milestone unit="section" n="3" />ἀκολούθως δὲ τούτῳ καὶ 
 τῶν φίλων τοῦ Πτολεμαίου διαγωνιζομένων τὸ μὲν
ἐχόμενον θηρίον κατακοντισθέντος τοῦ κυβερνῶντος
αὐτὸ Ἰνδοῦ παντελῶς ἄχρηστον ἐγένετο. 
<milestone unit="section" n="4" />ἐπὶ πολὺν 
δὲ χρόνον τῆς τειχομαχίας συνεστώσης οἱ μὲν περὶ τὸν
Περδίκκαν ἐκ διαδοχῆς προσβάλλοντες πᾶσαν σπουδὴν
 εἰσεφέροντο κατὰ κράτος ἑλεῖν τὸ χωρίον, ὁ δὲ Πτολεμαῖος,
αὐτὸς ἀριστεύων καὶ τοὺς φίλους παρακαλῶν
ἐνδείξασθαι τὴν εὔνοιαν ἅμα καὶ τὴν ἀρετήν, ἡρωικοὺς
ἀγῶνας συνεστήσατο. 
<milestone unit="section" n="5" />πολλῶν δ᾽ ἀπολλυμένων παρ᾽ 
ἀμφοτέροις διὰ τὴν ὑπερβολὴν τῆς τῶν ἡγεμόνων
 φιλοτιμίας καὶ τῶν περὶ τὸν Πτολεμαῖον ταῖς ὑπεροχαῖς
τῶν τόπων πλεονεκτούντων, τῶν δὲ περὶ τὸν
Περδίκκαν τοῖς πλήθεσιν ὑπερεχόντων, τὸ τελευταῖον
ἀμφοτέρων διημερευσάντων <add>ἐν</add> τοῖς κινδύνοις ὁ μὲν
Περδίκκας λύσας τὴν πολιορκίαν ἐπανῆλθεν εἰς τὴν
 ἰδίαν στρατοπεδείαν.
<pb id="v.4.p.370" />
<milestone unit="section" n="6" /> νυκτὸς δ᾽ ἀναζεύξας λαθραίαν ἐποιεῖτο τὴν πορείαν
καὶ κατήντησεν εἰς τὸν ἀπέναντι τόπον τῆς Μέμφεως,
πρὸς ᾗ συμβαίνει σχίζεσθαι τὸν Νεῖλον καὶ ποιεῖν
νῆσον δυναμένην ἀσφαλῶς δέξασθαι στρατοπεδείαν τε
καὶ δύναμιν τὴν μεγίστην. <milestone unit="section" n="7" /> εἰς ταύτην οὖν διεβίβαζε
τὴν δύναμιν ἐπιπόνως τῶν στρατιωτῶν περαιουμένων
διὰ τὸ βάθος τοῦ ποταμοῦ: μέχρι γὰρ τοῦ γενείου τὸ
ῥεῦμα προσπῖπτον ἐσάλευε τὰ σώματα τῶν διαβαινόντων,
ἅτε καὶ τῶν ὅπλων ἐμποδιζόντων τοὺς ἄνδρας.
</p></div2>

<div2 type="chapter" n="35" org="uniform" sample="complete"><p><milestone unit="section" n="1" /> ὁ δὲ Περδίκκας κατανοήσας τὴν δυσκολίαν τοῦ ῥείθρου 
τοὺς μὲν ἐλέφαντας <del status="unremarkable">τοῦ ποταμοῦ</del> ἐκ τῶν εὐωνύμων
ἐπέστησεν, ἐκδεχόμενος τὴν καταφορὰν τοῦ ποταμοῦ,
καταπραϋνοῦντας τὸ ῥεῖθρον, τοὺς δ᾽ ἱππεῖς ἐκ τοῦ
δεξιοῦ μέρους ἔταξε, δι᾽ ὧν ἐξεδέχετο τοὺς παραφερομένους
ὑπὸ τοῦ ποταμοῦ καὶ διέσωζεν εἰς τὸ πέραν.
<milestone unit="section" n="2" /> ἴδιον δέ τι καὶ παράδοξον συνέβη γενέσθαι κατὰ τὴν
διάβασιν τῆς δυνάμεως ταύτης. τῶν πρώτων γὰρ
ἀσφαλῶς διαβάντων οἱ μετὰ ταῦτα περαιούμενοι μεγάλοις
περιέπιπτον κινδύνοις: ὁ γὰρ ποταμὸς οὐδεμιᾶς
οὔσης αἰτίας φανερᾶς πολλῷ βαθύτερος ἐγίνετο καὶ
τῶν σωμάτων ὅλων καταδυομένων ἅπαντες εἰς πολλὴν
ἀμηχανίαν περιέπιπτον. <milestone unit="section" n="3" /> τῆς δὲ κατὰ τὴν πλήρωσιν
αἰτίας ἐπιζητουμένης τὸ μὲν ἀληθὲς ἀσυλλόγιστον ἦν,
ἔφασαν δ᾽ οἱ μὲν ἐν τοῖς ἄνω τόποις ἐγκεχωσμένην
<pb id="v.4.p.371" />
διώρυγα πάλιν ἐκφραχθῆναι καὶ συμμιχθεῖσαν τῷ ποταμῷ
βαθύτερον πεποιηκέναι τὸν πόρον, οἱ δ᾽ ὄμβρους
ἐν τοῖς ἄνω τόποις γενομένους αὐξῆσαι τὸ μέγεθος
τοῦ Νείλου. 
<milestone unit="section" n="4" />τούτων δ᾽ οὐδέτερον ἦν, ἀλλὰ τοῦ πόρου 
 τὴν μὲν πρώτην διάβασιν ἀσφαλεστέραν συνέβαινε
γεγονέναι ἀκεραίου τῆς κατὰ τὴν διάβασιν ἄμμου
γεγενημένης, κατὰ δὲ τὰς ἄλλας ὑπὸ τῶν προδιαβεβηκότων
ἵππων τε καὶ ἐλεφάντων, ἔτι δὲ πεζῶν τοῖς μὲν
ποσὶ τὴν ἄμμον πατουμένην καὶ κινουμένην ὑπὸ τοῦ
 ῥείθρου κατενεχθῆναι καὶ διὰ τοῦτο κοιλωθέντος τοῦ
πόρου βαθυτέραν γενέσθαι τὴν διάβασιν κατὰ μέσον
τὸν ποταμόν. 
<milestone unit="section" n="5" />διὰ δὲ ταύτην τὴν αἰτίαν ἀδυνατούσης 
τῆς λοιπῆς δυνάμεως διαβῆναι τὸν ποταμὸν ὁ Περδίκκας
εἰς πολλὴν ἀπορίαν ἐνέπιπτεν <add>καὶ</add> τῶν μὲν διαβεβηκότων
 οὐκ ἀξιομάχων ὄντων τοῖς πολεμίοις, τῶν
δ᾽ ἐν τῷ πέραν μὴ δυναμένων βοηθεῖν τοῖς ἰδίοις
προσέταξεν εἰς τοὐπίσω πάλιν ἀπιέναι πάντας. 
<milestone unit="section" n="6" />διόπερ 
ἀναγκασθέντων ἁπάντων περαιοῦσθαι τὸ ῥεῖθρον οἱ
μὲν ἐπιστάμενοι καλῶς νεῖν καὶ τοῖς σώμασιν ἰσχυρότατοι
 μετὰ πολλῆς κακοπαθίας διενήξαντο τὸν
Νεῖλον, πολλὰ τῶν ὅπλων ἀποβαλόντες, τῶν δ᾽ ἄλλων
διὰ τὴν ἀπειρίαν οἱ μὲν ὑπὸ τοῦ ῥείθρου κατεπόθηαν,
οἱ δὲ πρὸς τοὺς πολεμίους ἐξέπεσον, οἱ πλεῖστοι δὲ
παρενεχθέντες ἐπὶ πολὺν τόπον ὑπὸ τῶν ἐν τῷ ποταμῷ θηρίων κατεβρώθησαν.</p></div2>

<div2 type="chapter" n="36" org="uniform" sample="complete"><p><milestone unit="section" n="1" /> ἀπολομένων δὲ πλειόνων
<pb id="v.4.p.372" />
ἢ δισχιλίων, ἐν οἷς καὶ τῶν ἐπιφανῶν τινες ἡγεμόνων
ὑπῆρχον, ἀλλοτρίως τὸ πλῆθος ἔσχε πρὸς τὸν Περδίκκαν.
ὁ δὲ Πτολεμαῖος τὰ σώματα τῶν πρὸς αὐτὸν
ἐκπεσόντων καύσας καὶ τῆς ἁρμοζούσης κηδείας ἀξιώσας
ἀπέστειλε τὰ ὀστᾶ πρὸς τοὺς οἰκείους τε καὶ φίλους
τῶν τετελευτηκότων.
<milestone unit="section" n="2" /> τούτων δὲ πραχθέντων οἱ παρὰ τῷ Περδίκκᾳ
Μακεδόνες πρὸς μὲν τοῦτον πολλῷ μᾶλλον ἀπεθηριώθησαν,
πρὸς δὲ τὸν Πτολεμαῖον ἀπέκλιναν ταῖς
εὐνοίαις. <milestone unit="section" n="3" /> ἐπιγενομένης δὲ νυκτὸς πλήρης ἦν ἡ παρεμβολὴ
κλαυθμοῦ καὶ πένθους, τοσούτων μὲν ἀνδρῶν
ἀλόγως ἀπολωλότων ἄνευ πολεμίας πληγῆς καὶ τούτων
οὐκ ἐλαττόνων ἢ χιλίων θηριοβρώτων γεγονότων.
<milestone unit="section" n="4" /> πολλοὶ μὲν <add>οὖν</add> τῶν ἡγεμόνων συνίσταντο καὶ
κατηγόρουν τοῦ Περδίκκου, πᾶσα δ᾽ ἡ φάλαγξ τῶν
πεζῶν ἀπαλλοτριωθεῖσα φανερὰν διὰ τῆς ἀπειλούσης
φωνῆς τὴν ἰδίαν κατεσκεύασεν ἀλλοτριότητα. <milestone unit="section" n="5" /> διόπερ
πρῶτοι τῶν ἡγεμόνων ἀπέστησαν ὡς ἑκατόν, ὧν ἦν
ἐπιφανέστατος Πίθων ὁ τοὺς ἀποστάντας Ἕλληνας
καταπολεμήσας, οὐδενὸς δὲ τῶν Ἀλεξάνδρου λειπόμενος
φίλων ἀρετῇ τε καὶ δόξῃ: μετὰ δὲ ταῦτα καὶ τῶν
ἱππέων τινὲς συμφρονήσαντες ἐπὶ τὴν σκηνὴν τοῦ
Περδίκκου κατήντησαν καὶ προσπεσόντες ἀθρόοι κατέσφαξαν
τὸν Περδίκκαν. <milestone unit="section" n="6" /> τῇ δ᾽ ὑστεραίᾳ γενομένης
ἐκκλησίας ὁ Πτολεμαῖος καταβὰς καὶ τοὺς Μακεδόνας
ἀσπασάμενος περί τε τῶν καθ᾽ αὑτὸν ἀπελογήσατο καὶ
<pb id="v.4.p.373" />
τῶν ἐπιτηδείων ἐκλελοιπότων ἐχορήγησε σῖτόν τε δαψιλῆ
ταῖς δυνάμεσι καὶ τῶν ἄλλων ἐπιτηδείων ἐπλήρωσε τὴν
παρεμβολήν. μεγάλης δὲ τυγχάνων ἀποδοχῆς καὶ δυνάμενος
παραλαβεῖν τὴν ἐπιμέλειαν τῶν βασιλέων διὰ
 τὴν τοῦ πλήθους εὔνοιαν τούτου μὲν οὐκ ὠρέχθη, τῷ
δὲ Πίθωνι καὶ Ἀρριδαίῳ χάριτας ὀφείλων συγκατεσκεύασε
τὴν τῶν ὅλων ἡγεμονίαν: 
<milestone unit="section" n="7" />οἱ γὰρ Μακεδόνες 
βουλῆς προτεθείσης περὶ τῆς ἡγεμονίας καὶ συμβουλεύσαντος
Πτολεμαίου πάντες προθύμως εἵλαντο τῶν
 βασιλέων ἐπιμελητὰς αὐτοκράτορας Πίθωνα καὶ Ἀρριδαῖον
τὸν τὸ σῶμα τοῦ βασιλέως κατακομίσαντα.
Περδίκκας μὲν οὖν ἄρξας ἔτη τρία τοῦτον τὸν τρόπον
ἀπέβαλε τὴν ἡγεμονίαν ἅμα καὶ τὴν ψυχήν.
</p></div2>

<div2 type="chapter" n="37" org="uniform" sample="complete"><p><milestone unit="section" n="1" />μετὰ δὲ τὴν τούτου τελευτὴν εὐθὺς ἧκόν τινες
 ἀπαγγέλλοντες ὅτι παρατάξεως γενομένης περὶ Καππαδοκίαν
Εὐμενὴς νενίκηκε, Κρατερὸς δὲ καὶ Νεοπτόλεμος
ἡττηθέντες ἀνῄρηνται. τοῦτο δ᾽ εἰ δυσὶ πρότερον
ἡμέραις ἐγένετο τῆς Περδίκκου τελευτῆς, οὐδεὶς ἂν
ἐτόλμησε τὰς χεῖρας Περδίκκᾳ προσενεγκεῖν διὰ τὸ
 μέγεθος τῆς εὐημερίας. 
<milestone unit="section" n="2" />οἱ δ᾽ οὖν Μακεδόνες πυθόμενοι 
τὰ περὶ τὸν Εὐμενῆ κατέγνωσαν αὐτοῦ θάνατον
καὶ τῶν περὶ αὐτὸν ἐπιφανῶν ἀνδρῶν πεντήκοντα, ἐν
οἷς ἦν καὶ Ἀλκέτας ὁ ἀδελφὸς τοῦ Περδίκκου. ἀπέκτειναν
δὲ καὶ τῶν φίλων τοῦ Περδίκκου τοὺς μάλιστα
 πιστοτάτους καὶ τὴν ἀδελφὴν αὐτοῦ Ἀταλάντην, ἣν
ἦν γεγαμηκὼς Ἄτταλος ὁ τοῦ στόλου τὴν ἡγεμονίαν παρειληφώς.
<pb id="v.4.p.374" />
<milestone unit="section" n="3" /> μετὰ δὲ τὴν ἀναίρεσιν τοῦ Περδίκκου Ἄτταλος
ὁ τοῦ στόλου τὴν ἡγεμονίαν ἔχων διέτριβε μὲν περὶ
τὸ Πηλούσιον, ὡς δ᾽ ἐπύθετο τὴν τῆς γυναικὸς
ἀναίρεσιν καὶ τοῦ Περδίκκου, τὸν στόλον ἀναλαβὼν
ἐξέπλευσε καὶ κατήντησεν εἰς Τύρον. <milestone unit="section" n="4" /> ὁ δὲ τῆς πόλεως
ταύτης φρούραρχος Ἀρχέλαος, Μακεδὼν τὸ γένος, τὸν
Ἄτταλον φιλοφρόνως ὑπεδέξατο καὶ τήν τε πόλιν
παρέδωκεν αὐτῷ καὶ τὰ χρήματα, δεδομένα μὲν ὑπὸ
Περδίκκου φυλάττειν, τότε δὲ δικαίως ἀποδεδομένα,
τὸ δὲ πλῆθος ὄντα ταλάντων ὀκτακοσίων. ὁ δ᾽ 
Ἄτταλος ἐν τῇ Τύρῳ διατρίβων ἀνελάμβανε τῶν
Περδίκκου φίλων τοὺς διασωζομένους ἐκ τῆς πρὸς τῇ
Μέμφει στρατοπεδείας.
</p></div2>

<div2 type="chapter" n="38" org="uniform" sample="complete"><p><milestone unit="section" n="1" /> Ἀντιπάτρου δ᾽ εἰς τὴν Ἀσίαν διαβεβηκότος Αἰτωλοὶ
κατὰ τὰς πρὸς Περδίκκαν συνθήκας ἐστράτευσαν εἰς
τὴν Θετταλίαν, ἀντιπερισπάσαι βουλόμενοι τὸν Ἀντίπατρον.
εἶχον δὲ στρατιώτας πεζοὺς μὲν μυρίους καὶ
δισχιλίους, ἱππεῖς δὲ τετρακοσίους, ὧν ἦν στρατηγὸς
Ἀλέξανδρος Αἰτωλός. <milestone unit="section" n="2" /> ἐν παρόδῳ δὲ τοὺς Ἀμφισσεῖς
Λοκροὺς πολιορκήσαντες τήν τε χώραν αὐτῶν κατέδραμον
καί τινα τῶν πλησίον πολισμάτων εἷλον.
ἐνίκησαν δὲ μάχῃ τὸν Ἀντιπάτρου στρατηγὸν Πολυκλῆν
καὶ τοῦτόν τε καὶ τῶν στρατιωτῶν οὐκ ὀλίγους ἀνεῖλον:
τῶν δὲ ζωγρηθέντων οὓς μὲν ἀπέδοντο, οὓς δὲ ἀπελύτρωσαν.
<milestone unit="section" n="3" /> μετὰ δὲ ταῦτα εἰς Θετταλίαν ἐμβαλόντες
τοὺς πλείστους τῶν Θετταλῶν ἔπεισαν κοινωνεῖν τοῦ
πρὸς Ἀντίπατρον πολέμου: καὶ ταχέως ἠθροίσθησαν
<pb id="v.4.p.375" />
οἱ πάντες πεζοὶ μὲν δισμύριοι πεντακισχίλιοι, ἱππεῖς
δὲ χίλιοι πεντακόσιοι. 
<milestone unit="section" n="4" />τούτων δὲ προσαγομένων τὰς 
πόλεις Ἀκαρνᾶνες ἀλλοτρίως ἔχοντες πρὸς Αἰτωλοὺς
ἐνέβαλον εἰς τὴν Αἰτωλίαν καὶ τήν τε χώραν ἐδῄουν
 καὶ τὰς πόλεις ἐπολιόρκουν. 
<milestone unit="section" n="5" />οἱ δὲ Αἰτωλοὶ πυθόμενοι 
τὰς ἰδίας πατρίδας κινδυνεύειν τοὺς μὲν ἄλλους
στρατιώτας ἀπέλιπον ἐν Θετταλίᾳ, Μένωνα τὸν Φαρσάλιον
ἐπιστήσαντες στρατηγόν, αὐτοὶ δὲ τοὺς πολιτικοὺς
ἀναλαβόντες ἧκον συντόμως εἰς τὴν Αἰτωλίαν
 καὶ τοὺς Ἀκαρνᾶνας καταπληξάμενοι τὰς πατρίδας
ἠλευθέρωσαν τῶν κινδύνων. 
<milestone unit="section" n="6" />τούτων δὲ περὶ ταῦτα 
ἀσχολουμένων Πολυπέρχων ὁ καταλελειμμένος ἐν
Μακεδονίᾳ στρατηγὸς ἧκεν εἰς τὴν Θετταλίαν μετὰ
δυνάμεως ἀξιολόγου, νικήσας δὲ παρατάξει τοὺς πολεμίους
 τόν τε στρατηγὸν Μένωνα ἀνεῖλε καὶ τῶν
ἄλλων κατέκοψε τοὺς πλείστους καὶ τὴν Θετταλίαν ἀνεκτήσατο.
</p></div2>

<div2 type="chapter" n="39" org="uniform" sample="complete"><p><milestone unit="section" n="1" />κατὰ δὲ τὴν Ἀσίαν Ἀρριδαῖος καὶ Πίθων οἱ τῶν
βασιλέων ἐπιμεληταὶ ἀναζεύξαντες ἀπὸ τοῦ Νείλου
 μετὰ τῶν βασιλέων καὶ τῆς δυνάμεως ἧκον εἰς Τριπαράδεισον
τῆς ἄνω Συρίας. 
<milestone unit="section" n="2" />ἐνταῦθα δὲ Εὐρυδίκης 
τῆς βασιλίσσης πολλὰ περιεργαζομένης καὶ ταῖς τῶν
ἐπιμελητῶν ἐπιβολαῖς ἀντιπραττούσης οἱ μὲν περὶ τὸν
Πίθωνα δυσχρηστούμενοι καὶ τοὺς Μακεδόνας ὁρῶντες
 τοῖς ἐκείνης προστάγμασιν ἀεὶ μᾶλλον προσέχοντας
συνήγαγον ἐκκλησίαν καὶ τὴν ἐπιμέλειαν ἀπείπαντο,

<milestone unit="section" n="3" />οἱ δὲ Μακεδόνες ἐπιμελητὴν εἵλαντο τὸν Ἀντίπατρον 
<pb id="v.4.p.376" />
αὐτοκράτορα. οὗτος δὲ μετ᾽ ὀλίγας ἡμέρας καταντήσας
εἰς Τριπαράδεισον κατέλαβε τὴν Εὐρυδίκην στασιάζουσαν
καὶ τοὺς Μακεδόνας ἀπαλλοτριοῦσαν ἀπὸ τοῦ
Ἀντιπάτρου. <milestone unit="section" n="4" /> ταραχῆς δὲ μεγάλης οὔσης ἐν ταῖς
δυνάμεσι καὶ κοινῆς ἐκκλησίας συναχθείσης ὁ μὲν
Ἀντίπατρος διαλεχθεὶς τοῖς πλήθεσι τὴν μὲν ταραχὴν
κατέπαυσε, τὴν δ᾽ Εὐρυδίκην καταπληξάμενος ἔπεισε
τὴν ἡσυχίαν ἄγειν. <milestone unit="section" n="5" /> μετὰ δὲ ταῦτα τὰς σατραπείας ἐξ
ἀρχῆς ἐμερίσατο καὶ Πτολεμαίῳ μὲν τὴν προϋπάρχουσαν
προσώρισεν: ἀδύνατον γὰρ ἦν τοῦτον μεταθεῖναι
διὰ τὸ δοκεῖν τὴν Αἴγυπτον διὰ τῆς ἰδίας
ἀνδρείας ἔχειν οἱονεὶ δορίκτητον. <milestone unit="section" n="6" /> καὶ Λαομέδοντι μὲν
τῷ Μιτυληναίῳ Συρίαν ἔδωκε, Φιλοξένῳ δὲ τὴν
Κιλικίαν, τῶν δ᾽ ἄνω σατραπειῶν Μεσοποταμίαν μὲν
καὶ τὴν Ἀρβηλῖτιν Ἀμφιμάχῳ, τὴν δὲ Βαβυλωνίαν
Σελεύκῳ, Ἀντιγένει δὲ τὴν Σουσιανὴν διὰ τὸ τοῦτον
πρῶτον πεποιῆσθαι τὴν ἐπὶ τὸν Περδίκκαν ἐπίθεσιν,
Πευκέστῃ δὲ τὴν Περσίδα, Τληπολέμῳ δὲ τὴν Καρμανίαν,
Πίθωνι δὲ Μηδίαν, Φιλίππῳ δὲ τὴν Παρθυαίαν,
Ἀρίαν δὲ καὶ Δραγγηνὴν Στασάνδρῳ τῷ
Κυπρίῳ, τὴν δὲ Βακτριανὴν καὶ Σογδιανὴν Στασάνορι
τῷ Σολίῳ ἀπὸ τῆς αὐτῆς ὄντι νήσου. Παροπανισάδας
δὲ Ὀξυάρτῃ προσώρισε τῷ Ῥωξάνης πατρὶ τῆς Ἀλεξάνδρου
γυναικός, τῆς δὲ Ἰνδικῆς τὰ μὲν συνορίζοντα
<pb id="v.4.p.377" />
Παροπανισάδαις Πίθωνι τῷ Ἀγήνορος, τὰς δ᾽ ἐχομένας
βασιλείας τὴν μὲν παρὰ τὸν Ἰνδὸν ποταμὸν Πώρῳ,
τὴν δὲ παρὰ τὸν Ὑδάσπην Ταξίλῃ ῾οὐ γὰρ ἦν τούτους
τοὺς βασιλεῖς μετακινῆσαι χωρὶς βασιλικῆς δυνάμεως
 καὶ ἡγεμόνος ἐπιφανοῦσ᾽, τῶν δὲ πρὸς τὴν ἄρκτον
κεκλιμένων Καππαδοκίαν μὲν Νικάνορι, Φρυγίαν δὲ
τὴν μεγάλην καὶ Λυκίαν Ἀντιγόνῳ, καθάπερ πρότερον
ἔσχε, Καρίαν δὲ Κασάνδρῳ, Λυδίαν δὲ Κλείτῳ, Φρυγίαν
δὲ τὴν ἐφ᾽ Ἑλλησπόντῳ Ἀρριδαίῳ. 
<milestone unit="section" n="7" />στρατηγὸν 
 δὲ τῆς βασιλικῆς δυνάμεως ἀπέδειξεν Ἀντίγονον, ᾧ
προστεταγμένον ἦν καταπολεμῆσαι Εὐμενῆ τε καὶ
Ἀλκέταν: παρέζευξε δὲ τῷ Ἀντιγόνῳ χιλίαρχον τὸν
υἱὸν Κάσανδρον, ὅπως μὴ δύνηται διαλαθεῖν ἰδιοπραγῶν.
αὐτὸς δὲ τοὺς βασιλεῖς ἀναλαβὼν καὶ τὴν ἰδίαν
 δύναμιν προῆγεν ἐπὶ Μακεδονίαν, κατάξων τοὺς βασιλεῖς ἐπὶ τὴν πατρίδα.
</p></div2>

<div2 type="chapter" n="40" org="uniform" sample="complete"><p><milestone unit="section" n="1" />Ἀντίγονος δὲ <del status="unremarkable">ἐπὶ</del> τῆς Ἀσίας ἀποδεδειγμένος
στρατηγὸς διαπολεμήσων πρὸς Εὐμενῆ ἤθροισεν ἐκ
τῆς χειμασίας τὰς δυνάμεις. παρασκευασάμενος δὲ τὰ
 πρὸς τὴν μάχην προῆγεν ἐπὶ τὸν Εὐμενῆ, διατρίβοντα
περὶ Καππαδοκίαν. 
<milestone unit="section" n="2" />ὁ δ᾽ Εὐμενὴς, ἀποστάντος ἀπ᾽ 
αὐτοῦ τινος τῶν ἐπιφανῶν ἡγεμόνων ὀνόματι Περδίκκου,
<pb id="v.4.p.378" />
στρατοπεδεύοντος ἀπὸ τριῶν ἡμερῶν ὁδοῦ
μετὰ τῶν συναποστάντων στρατιωτῶν πεζῶν μὲν τρισχιλίων,
ἱππέων δὲ πεντακοσίων, ἐξέπεμψεν ἐπ᾽ αὐτὸν
Φοίνικα τὸν Τενέδιον, ἔχοντα πεζοὺς μὲν ἐπιλέκτους
τετρακισχιλίους, ἱππεῖς δὲ χιλίους. <milestone unit="section" n="3" /> οὗτος δὲ νυκτοπορίᾳ
συντόνῳ χρησάμενος προσέπεσε τοῖς ἀποστάταις
ἀπροσδοκήτως περὶ δευτέραν φυλακὴν νυκτερινήν:
καταλαβὼν δ᾽ αὐτοὺς κοιμωμένους τόν τε Περδίκκαν
ἐζώγρησε καὶ τῆς δυνάμεως ἐγκρατὴς ἐγένετο. <milestone unit="section" n="4" /> Εὐμενὴς
δὲ τοὺς αἰτιωτάτους τῆς ἀποστάσεως ἡγεμόνας ἐθανάτωσε:
τοὺς δὲ στρατιώτας τοῖς ἄλλοις ἀναμίξας καὶ
φιλανθρώπως προσενεχθεὶς ἰδίους ταῖς εὐνοίαις ἐποιήσατο.
<milestone unit="section" n="5" /> μετὰ δὲ ταῦθ᾽ ὁ μὲν Ἀντίγονος διαπεμψάμενος
πρὸς Ἀπολλωνίδην τινά, τῶν ἱππέων ἀφηγούμενον
παρ᾽ Εὐμενεῖ, μεγάλαις ἐπαγγελίαις δι᾽ ἀπορρήτων
ἔπεισε προδότην γενέσθαι καὶ κατὰ τὴν μάχην αὐτομολῆσαι.
<milestone unit="section" n="6" /> τοῦ δ᾽ Εὐμενοῦς στρατοπεδεύοντος τῆς
Καππαδοκίας ἔν τισιν εὐθέτοις πεδίοις πρὸς ἱππομαχίαν
ἐπιβαλὼν ὁ Ἀντίγονος μετὰ πάσης τῆς δυνάμεως
κατελάβετο τὴν ὑπερκειμένην τῶν πεδίων ὑπωρίαν.
<milestone unit="section" n="7" /> εἶχε δ᾽ ὁ μὲν Ἀντίγονος κατ᾽ ἐκείνους τοὺς
καιροὺς πεζοὺς μὲν πλείω τῶν μυρίων, ὧν ἦσαν οἱ
ἡμίσεις Μακεδόνες, θαυμαστοὶ κατὰ τὰς ἀνδραγαθίας,
ἱππεῖς δὲ δισχιλίους, ἐλέφαντας δὲ τριάκοντα, ὁ δ᾽
Εὐμενὴς πεζοὺς μὲν οὐκ ἐλάττους τῶν δισμυρίων,
<pb id="v.4.p.379" />
ἱππεῖς δὲ πεντακισχιλίους. 
<milestone unit="section" n="8" />γενομένης δὲ μάχης ἰσχυρᾶς 
καὶ τοῦ Ἀπολλωνίδου μετὰ τῶν περὶ αὐτὸν
ἱππέων ποιήσαντος ἀλόγως ἀπὸ τῶν ἰδίων διάστασιν
ἐνίκησεν ὁ Ἀντίγονος καὶ ἀνεῖλεν τῶν ἐναντίων εἰς
 ὀκτακισχιλίους. ἐκυρίευσε δὲ καὶ τῆς ἀποσκευῆς
ἁπάσης, ὥστε τοὺς περὶ τὸν Εὐμενῆ στρατιώτας διὰ
μὲν τὴν ἧτταν καταπλαγῆναι, διὰ δὲ τὴν ἀπώλειαν
τῆς ἀποσκευῆς ἀθυμῆσαι.
</p></div2>

<div2 type="chapter" n="41" org="uniform" sample="complete"><p><milestone unit="section" n="1" />μετὰ δὲ ταῦθ᾽ ὁ μὲν Εὐμενὴς ἐπεβάλετο φεύγειν
 εἰς Ἀρμενίαν καὶ τῶν ἐν ταύτῃ κατοικούντων τινὰς
πρὸς τὴν συμμαχίαν συλλαβέσθαι: καταταχούμενος δὲ
καὶ τοὺς στρατιώτας ὁρῶν ἀποχωροῦντας πρὸς τὸν
Ἀντίγονον κατελάβετο χωρίον ὀχυρὸν ὃ προσηγορεύετο
Νῶρα. 
<milestone unit="section" n="2" />ἦν δὲ τὸ φρούριον τοῦτο παντελῶς μικρὸν 
 διὰ τὸ τὸν περίβολον ἔχειν μὴ πλείω δυεῖν σταδίων,
κατὰ δὲ τὴν ἐρυμνότητα θαυμαστόν: ἐπὶ γὰρ πέτρας
ὑψηλῆς εἶχε τὰς οἰκίας συνῳκοδομημένας καὶ τὰ μὲν
ὑπὸ τῆς φύσεως, τὰ δ᾽ ὑπὸ τῆς ἐκ τῶν χειρῶν κατασκευῆς
θαυμαστῶς ὠχύρωτο. 
<milestone unit="section" n="3" />εἶχε δὲ καὶ παραθέσεις 
 σίτου πολλοῦ καὶ ξύλων καὶ ἁλῶν ὥστ᾽ εἰς ἔτη πολλὰ
δύνασθαι χορηγῆσαι πάντα τοῖς εἰς αὐτὴν καταφυγοῦσι.
συνέφυγον δὲ μετ᾽ αὐτοῦ τῶν φίλων οἱ
ταῖς εὐνοίαις διαφέροντες καὶ κεκρικότες συναποθνήσκειν
αὐτῷ κατὰ τοὺς ἐσχάτους κινδύνους: οἱ δὲ
 πάντες ὑπῆρχον ἱππεῖς τε καὶ πεζοὶ περὶ ἑξακοσίους.

<milestone unit="section" n="4" />Ἀντίγονος δὲ παραλαβὼν τὴν μετ᾽ Εὐμενοῦς δύναμιν 
<pb id="v.4.p.380" />
καὶ τῶν σατραπειῶν καὶ τῶν ἐν ταύταις προσόδων
κύριος γενόμενος, ἔτι δὲ παραλαβὼν πλῆθος χρημάτων
μειζόνων πραγμάτων ὠρέγετο: οὐκέτι γὰρ οὐδεὶς τῶν
κατὰ τὴν Ἀσίαν ἡγεμόνων ἀξιόμαχον εἶχε δύναμιν
διαγωνίσασθαι πρὸς αὐτὸν περὶ τῶν πρωτείων. <milestone unit="section" n="5" /> διὸ 
καὶ πρὸς Ἀντίπατρον κατὰ μὲν τὸ παρὸν προσεποιεῖτο
φιλικῶς διακεῖσθαι, διεγνώκει δὲ τὰ καθ᾽ αὑτὸν ἀσφαλισάμενος
μηκέτι προσέχειν μήτε τοῖς βασιλεῦσι μήτε
Ἀντιπάτρῳ. <milestone unit="section" n="6" /> τὸ μὲν οὖν πρῶτον περιέλαβε τοὺς
καταπεφευγότας εἰς τὸ φρούριον διπλοῖς τοῖς τείχεσι
καὶ τάφροις καὶ χαρακώμασι θαυμαστοῖς: μετὰ ταῦτα
δ᾽ εἰς σύλλογον ἐλθὼν Εὐμενεῖ καὶ τὴν προϋπάρχουσαν
φιλίαν ἀνανεωσάμενος ἔπειθεν αὐτὸν κοινοπραγεῖν.
ὁ δὲ εἰδὼς τὴν τύχην ὀξέως μεταβάλλουσαν
μείζονας ᾔτει φιλανθρωπίας τῆς περὶ αὐτὸν οὔσης
περιστάσεως: <milestone unit="section" n="7" /> ᾤετο γὰρ δεῖν αὐτῷ συγχωρηθῆναι τὰς ἐξ
ἀρχῆς δεδομένας σατραπείας καὶ τῶν ἐγκλημάτων ἁπάντων
ἀπόλυσιν. ὁ δὲ Ἀντίγονος περὶ μὲν τούτων ἐπὶ τὸν
Ἀντίπατρον τὴν ἀναφορὰν ἐποιήσατο, τοῦ δὲ χωρίου
τὴν ἱκανὴν φυλακὴν ἀπολιπὼν ὥρμησεν ἐπὶ τοὺς
<add>ἐπι</add>πορευομένους ἡγεμόνας τῶν πολεμίων καὶ δυνάμεις
ἔχοντας Ἀλκέταν τε τὸν ἀδελφὸν τοῦ Περδίκκου
καὶ Ἄτταλον τὸν τοῦ στόλου παντὸς κυριεύοντα.
</p></div2>

<div2 type="chapter" n="42" org="uniform" sample="complete"><p><milestone unit="section" n="1" /> μετὰ δὲ ταῦτα ὁ Εὐμενὴς πρὸς τὸν Ἀντίπατρον
πρεσβευτὰς ἀπέστειλε περὶ τῶν ὁμολογιῶν, ὧν ἦν
ἡγούμενος Ἱερώνυμος ὁ τὰς τῶν διαδόχων ἱστορίας
<pb id="v.4.p.381" />
γεγραφώς. αὐτὸς δὲ πολλαῖς καὶ ποικίλαις κεχρημένος
τοῦ βίου μεταβολαῖς οὐκ ἐταπεινοῦτο τῷ φρονήματι,
σαφῶς εἰδὼς τὴν τύχην ὀξείας τὰς εἰς ἀμφότερα τὰ
μέρη ποιουμένην μεταβολάς. 
<milestone unit="section" n="2" />ἑώρα γὰρ τοὺς μὲν τῶν 
 Μακεδόνων βασιλεῖς κενὸν ἔχοντας τὸ τῆς βασιλείας
πρόσχημα, πολλοὺς δὲ καὶ μεγάλους τοῖς φρονήμασιν
ἄνδρας διαδεχομένους τὰς ἡγεμονίας, πάντας δὲ ἰδιοπραγεῖν
βουλομένους. ἤλπιζεν οὖν, ὅπερ ἦν πρὸς
ἀλήθειαν, πολλοὺς αὐτοῦ χρείαν ἕξειν διά τε τὴν
 φρόνησιν καὶ τὴν ἐμπειρίαν τῶν πολεμικῶν, ἔτι δὲ τὴν
ὑπερβολὴν τῆς ἐν τῇ πίστει βεβαιότητος. 
<milestone unit="section" n="3" />ὁρῶν δὲ 
τοὺς ἵππους, διὰ τὴν ἐν τῇ στενοχωρίᾳ τραχύτητα μὴ
δυναμένους γυμνάζεσθαι, πρὸς τὴν ἐν ταῖς ἱππομαχίαις
χρείαν ἀχρήστους ἐσομένους ἐπενοήσατό τινα
 ξένην καὶ παρηλλαγμένην τῶν ἵππων γυμνασίαν. 
<milestone unit="section" n="4" />τὰς 
γὰρ κεφαλὰς αὐτῶν ταῖς σειραῖς ἀναδεσμεύων ἔκ
τινων δοκίων ἢ παττάλων <add>καὶ</add> δύο ἢ τρεῖς διχάδας
ἐωρήσας συνηνάγκαζεν τοῖς ὀπισθίοις ποσὶν ἐπιβεβηκέναι,
τοῖς δ᾽ ἔμπροσθεν μόγις ψαύειν τῆς γῆς
 μικρὸν ἀπολείποντας: εὐθὺς οὖν ὁ μὲν ἵππος βουλόμενος
στηρίζεσθαι τοῖς ἐμπροσθίοις διεπονεῖτο τῷ τε
σώματι παντὶ καὶ τοῖς σκέλεσι, συμπασχόντων ἁπάντων
τῶν κατὰ τὸν ὄγκον μελῶν: τοιαύτης δὲ γινομένης
κινήσεως ἱδρώς τε πολὺς ἐκ τοῦ σώματος ἐξεχεῖτο
 καὶ τῇ τῶν πόνων ὑπερβολῇ τὴν ἀκρότητα τῶν
γυμνασίων τοῖς ζῴοις περιεποιεῖτο. 
<milestone unit="section" n="5" />τοῖς δὲ στρατιώταις 
<pb id="v.4.p.382" />
ἅπασι τὰς αὐτὰς τροφὰς παρείχετο, μετέχων αὐτὸς
τῆς λιτότητος, καὶ διὰ τῆς ὁμοίας συμπεριφορᾶς
πολλὴν εὔνοιαν ἑαυτῷ, τοῖς δὲ συμπεφευγόσι πᾶσιν
ὁμόνοιαν συγκατεσκεύασε. καὶ τὰ μὲν κατὰ τὸν Εὐμενῆ
καὶ τοὺς συμπεφευγότας εἰς τὴν πέτραν ἐν τούτοις ἦν.
</p></div2>

<div2 type="chapter" n="43" org="uniform" sample="complete"><p><milestone unit="section" n="1" /> κατὰ δὲ τὴν Αἴγυπτον Πτολεμαῖος παραδόξως
ἀποτετριμμένος τόν τε Περδίκκαν καὶ τὰς βασιλικὰς
δυνάμεις τὴν μὲν Αἴγυπτον ὡσανεί τινα <add>βασιλείαν</add>
δορίκτητον εἶχεν. ὁρῶν δὲ τήν τε Φοινίκην καὶ τὴν
Κοίλην ὀνομαζομένην Συρίαν εὐφυῶς κειμένας κατὰ
τῆς Αἰγύπτου πολλὴν εἰσεφέρετο σπουδὴν κυριεῦσαι
τούτων τῶν τόπων. <milestone unit="section" n="2" /> ἐξαπέστειλεν οὖν τὴν ἱκανὴν
δύναμιν καὶ στρατηγόν, ἕνα τῶν φίλων προχειρισάμενος,
Νικάνορα. οὗτος δὲ στρατεύσας εἰς τὴν
Συρίαν Λαομέδοντα μὲν τὸν σατράπην ἐζώγρησε, τὴν
δὲ Συρίαν ἅπασαν ἐχειρώσατο. ὁμοίως δὲ καὶ τὰς
κατὰ τὴν Φοινίκην πόλεις προσαγαγόμενος καὶ ποιήσας
ἐμφρούρους ἐπανῆλθεν εἰς τὴν Αἴγυπτον, σύντομον
τὴν στρατείαν καὶ πρακτικὴν πεποιημένος.
</p></div2>

<div2 type="chapter" n="44" org="uniform" sample="complete"><p><milestone unit="section" n="1" /> ἐπ᾽ ἄρχοντος δ᾽ Ἀθήνησιν Ἀπολλοδώρου Ῥωμαῖοι
κατέστησαν ὑπάτους Κόιντον Ποπίλλιον καὶ Κόιντον
<pb id="v.4.p.383" />
Πόπλιον. ἐπὶ δὲ τούτων Ἀντίγονος καταπεπολεμηκὼς
τοὺς περὶ τὸν Εὐμενῆ ἔκρινε στρατεύειν ἐπὶ τὸν
Ἀλκέταν καὶ Ἄτταλον: οὗτοι γὰρ ὑπελείποντο τῶν
Περδίκκου φίλων καὶ οἰκείων ἡγεμόνες μὲν ἀξιόλογοι,
 στρατιώτας δ᾽ ἔχοντες ἱκανοὺς ἀμφισβητῆσαι πραγμάτων.
ἀναζεύξας οὖν μετὰ πάσης τῆς δυνάμεως ἐκ
Καππαδοκίας προῆγεν ἐπὶ τὴν Πισιδικήν, ἐν ᾗ συνέβαινε
διατρίβειν τοὺς περὶ τὸν Ἀλκέταν. 
<milestone unit="section" n="2" />ὀξεῖαν δὲ 
καὶ παντελῶς ἐπιτεταμένην τὴν πορείαν ποιησάμενος
 ἐν ἡμέραις ἑπτὰ καὶ ταῖς ἴσαις νυξὶ διήνυσε σταδίους
δισχιλίους καὶ πεντακοσίους εἰς τὴν ὀνομαζομένην
Κρητῶν πόλιν. λαθὼν δὲ τοὺς πολεμίους διὰ τὴν
ὀξύτητα τῆς πορείας καὶ γενόμενος πλησίον αὐτῶν
ἀγνοούντων τὴν παρουσίαν ἔφθασεν ἀκρολοφίας τινὰς
 καὶ δυσχωρίας προκαταλαβόμενος. 
<milestone unit="section" n="3" />οἱ δὲ περὶ τὸν 
Ἀλκέταν πυθόμενοι τὴν παρουσίαν τῶν πολεμίων τὴν
μὲν φάλαγγα ταχέως ἐξέταξαν, τοῖς δ᾽ ἱππεῦσι προσπεσόντες
τοῖς τὴν ἀκρώρειαν προκατέχουσιν ἐφιλοτιμοῦντο
βίᾳ κρατῆσαι καὶ ἀπὸ τῆς ἀκρολοφίας ἐκβαλεῖν.
 
<milestone unit="section" n="4" />γενομένης δὲ μάχης ἰσχυρᾶς καὶ πολλῶν 
παρ᾽ ἀμφοτέρων πεσόντων ὁ μὲν Ἀντίγονος ἔχων ἱππεῖς
 ἑξακισχιλίους ἀπὸ κράτους ἤλαυνεν ἐπὶ τὴν τῶν
ἐναντίων φάλαγγα, σπεύδων ἀποκόψαι τῶν περὶ τὸν
Ἀλκέταν τὴν ἐπὶ ταύτην καταφυγήν. 
<milestone unit="section" n="5" />οὗ συντελεσθέντος 
 οἱ μὲν ἐπὶ τῆς ἀκρωρείας ὄντες, πολὺ τοῖς τε
πλήθεσιν ὑπερέχοντες καὶ τῇ δυσχωρίᾳ τῶν τόπων
<pb id="v.4.p.384" />
πλεονεκτοῦντες, ἐτρέψαντο τοὺς προσμαχομένους. οἱ
δὲ περὶ τὸν Ἀλκέταν τῆς μὲν ἐπὶ τοὺς πεζοὺς καταφυγῆς
ἀποκεκλεισμένοι, τῷ δὲ πλήθει τῶν πολεμίων
εἰς μέσον ἀπειλημμένοι πρόδηλον εἶχον τὴν ἀπώλειαν.
διὸ καὶ τῆς σωτηρίας δυσβοηθήτου γενομένης ὁ μὲν</p></div2>

<div2 type="chapter" n="45" org="uniform" sample="complete"><p><milestone unit="section" n="1" /> Ἀλκέτας πολλοὺς ἀποβαλὼν μόλις διεξέπεσε πρὸς τὴντῶν πεζῶν φάλαγγα, ὁ δ᾽ Ἀντίγονος ἐξ ὑπερδεξίων
τόπων ἐπαγαγὼν τούς τε ἐλέφαντας καὶ πᾶσαν τὴν
δύναμιν κατεπλήξατο τοὺς πολεμίους πολὺ τοῖς πλήθεσι
λειπομένους: ἦσαν γὰρ οἱ σύμ<del status="unremarkable">μαχοι</del> πάντες
πεζοὶ μὲν μύριοι καὶ ἑξακισχίλιοι, ἱππεῖς δὲ ἐννακόσιοι,
οἱ δ᾽ Ἀντιγόνου χωρὶς τῶν ἐλεφάντων πεζοὶ
μὲν πλείους τῶν τετρακισμυρίων, ἱππεῖς δὲ ὑπὲρ τοὺς
ἑπτακισχιλίους. <milestone unit="section" n="2" /> ἅμα δὲ τῶν ἐλεφάντων ἐπιόντων κατὰ
μέτωπον καὶ τῶν ἱππέων διὰ τὸ πλῆθος πανταχῇ
περιχεομένων, ἔτι δὲ τῶν πεζῶν πολλαπλασίων καὶ
κρειττόνων ὄντων ταῖς ἀρεταῖς καὶ τὴν στάσιν ὑπερδέξιον
ἐχόντων πολὺς θόρυβος καὶ φόβος κατεῖχε τοὺς
περὶ τὸν Ἀλκέταν: διὰ δὲ τὴν ὑπερβολὴν τῆς ὀξύτητος
καὶ τῆς ἐνεργείας οὐδ᾽ ἐκτάξαι καλῶς τὴν φάλαγγα
κατίσχυσε. <milestone unit="section" n="3" /> τροπῆς δὲ παντελοῦς γενομένης Ἄτταλος
μὲν καὶ Δόκιμος καὶ Πολέμων καὶ πολλοὶ τῶν ἀξιολόγων
ἡγεμόνων ἐζωγρήθησαν, Ἀλκέτας δὲ μετὰ τῶν
ἰδίων ὑπασπιστῶν καὶ παίδων ἔφυγε μετὰ τῶν Πισιδῶν
τῶν συστρατευομένων εἰς πόλιν Πισιδικὴν ὄνομα
<pb id="v.4.p.385" />
Τερμησσόν. 
<milestone unit="section" n="4" />ὁ δ᾽ Ἀντίγονος τούτους μὲν καθ᾽ ὁμολογίαν 
παραλαβὼν τοὺς λοιποὺς εἰς τὰ ἴδια τάγματα
κατέταξε καὶ φιλανθρώπως αὐτοῖς χρησάμενος ηὔξησε
τὴν ἰδίαν δύναμιν οὐ μετρίως. 
<milestone unit="section" n="5" />οἱ δὲ Πισίδαι τὸν 
 ἀριθμὸν ὄντες εἰς ἑξακισχιλίους καὶ ταῖς ἀλκαῖς διαφέροντες
παρεκάλουν τὸν Ἀλκέταν θαρρεῖν, ἐπαγγελλόμενοι
μηδ᾽ ἑνί τῳ τρόπῳ ἐγκαταλείψειν αὐτόν. διέκειντο
γὰρ πρὸς αὐτὸν εὐνοϊκῶς καθ᾽ ὑπερβολὴν διὰ τοιαύτας τινὰς αἰτίας.
</p></div2>

<div2 type="chapter" n="46" org="uniform" sample="complete"><p><milestone unit="section" n="1" /> Ἀλκέτας μετὰ τὸν Περδίκκου θάνατον οὐκ ἔχων
συμμάχους κατὰ τὴν Ἀσίαν ἔκρινε τοὺς Πισίδας εὐεργετεῖν,
νομίζων ἕξειν συμμάχους πολεμικοὺς ἄνδρας
 καὶ χώραν ἔχοντας δυσέμβολον καὶ μεστὴν ὀχυρῶν
φρουρίων. 
<milestone unit="section" n="2" />διόπερ ἐν ταῖς στρατείαις παρὰ πάντας 
 τοὺς συμμάχους ἐτίμα περιττότερον τούτους καὶ τὰς
μὲν ἐκ τῆς πολεμίας ὠφελείας ἐμέριζεν αὐτοῖς, διδοὺς
τῶν λαφύρων τὰ ἡμίση, κατὰ δὲ τὰς ὁμιλίας λόγοις
φιλανθρώποις χρώμενος καὶ κατὰ τὰ σύνδειπνα καθ᾽
ἡμέραν τοὺς ἀξιολογωτάτους ἐν μέρει παραλαμβάνων
 ἐπὶ τὰς ἑστιάσεις, ἔτι δὲ τιμῶν πολλοὺς δωρεαῖς ἀξιολόγοις
ἰδίους ταῖς εὐνοίαις κατεσκεύασεν. 
<milestone unit="section" n="3" />διόπερ καὶ 
τότε τὰς ἐλπίδας ἔχοντος ἐν τούτοις Ἀλκέτου τῶν ἐλπίδων
αὐτὸν οὐ διεψεύσαντο. τοῦ γὰρ Ἀντιγόνου μετὰ πάσης
τῆς δυνάμεως πλησίον τῆς Τερμησσοῦ καταστρατοπεδεύσαντος
<pb id="v.4.p.386" />
καὶ τὸν Ἀλκέταν ἐξαιτοῦντος, ἔτι δὲ τῶν
πρεσβυτέρων συμβουλευόντων ἐκδοῦναι συστραφέντες οἱ
νεώτεροι πρὸς τοὺς γονεῖς διαστάντες ἐψηφίσαντο πᾶν
ὑπομένειν δεινὸν ἕνεκα τῆς τούτου σωτηρίας. <milestone unit="section" n="4" /> οἱ δὲ
πρεσβύτεροι τὸ μὲν πρῶτον πείθειν ἐπεχείρουν τοὺς
νέους μὴ δι᾽ ἕνα Μακεδόνα περιιδεῖν τὴν πατρίδα
γινομένην δοριάλωτον: ἐπεὶ δ᾽ ἀμετάθετον αὐτῶν τὴν
ὁρμὴν ἑώρων, λάθρᾳ συμφρονήσαντες ἐξέπεμψαν νυκτὸς
πρεσβείαν πρὸς Ἀντίγονον, ἐπαγγελλόμενοι τὸν Ἀλκέταν
ἢ ζῶντα παραδώσειν ἢ τετελευτηκότα. <milestone unit="section" n="5" /> ἠξίουν δ᾽
αὐτὸν ἐφ᾽ ἡμέρας τινὰς προσβάλλοντα τῇ πόλει καὶ δι᾽ ἀκροβολισμῶν ἐλαφρῶν προαγόμενον τοὺς ἐκ τῆς
πόλεως ὑποχωρεῖν ὡς φεύγοντα: τούτου γὰρ γενομένου
καὶ τῶν νεωτέρων περὶ τὴν μάχην ἐκτὸς τῆς πόλεως
ἀσχολουμένων λήψεσθαι καιρὸν οἰκεῖον ταῖς ἰδίαις
ἐπιβολαῖς. <milestone unit="section" n="6" /> ὁ δ᾽ Ἀντίγονος πεισθεὶς ὑπ᾽ αὐτῶν καὶ
μακρὰν τῆς πόλεως μεταστρατοπεδεύσας διὰ τῶν ἀκροβολισμῶν
προεσπᾶτο τοὺς νέους εἰς τὸν ἐκτὸς τῆς
πόλεως ἀγῶνα. <milestone unit="section" n="7" /> οἱ δὲ πρεσβύτεροι μεμονωμένον
ὁρῶντες τὸν Ἀλκέταν καὶ τῶν τε δούλων τοὺς πιστοτάτους
καὶ τῶν ἀκμαζόντων πολιτῶν ἐπιλέξαντες τοὺς
μὴ συστρατευομένους τῷ Ἀλκέτᾳ τὴν ἐπίθεσιν ἐποιήσαντο
κατὰ τὴν ἀπουσίαν τῶν νέων. ζωγρῆσαι μὲν
οὖν αὐτὸν οὐ κατίσχυσαν ῾ἔφθασε γὰρ αὑτὸν διαχειρισάμενος,
ὅπως μὴ ζῶν ὑποχείριος γένηται τοῖς
πολεμίοισ᾽, τὸ δὲ σῶμα αὐτοῦ θέντες ἐπὶ κλινίδιον καὶ
συγκατακαλύψαντες εὐτελεῖ τρίβωνι κατὰ τὰς πύλας
<pb id="v.4.p.387" />
ἐξήνεγκαν καὶ λαθόντες τοὺς ἀκροβολιζομένους παρέδωκαν Ἀντιγόνῳ.</p></div2>

<div2 type="chapter" n="47" org="uniform" sample="complete"><p><milestone unit="section" n="1" />διὰ δὲ τῆς ἰδίας ἐπινοίας ἐκ τῶν
κινδύνων ἐξελόμενοι τὴν πατρίδα τὸν μὲν πόλεμον
ἀπεστρέψαντο, τὴν δὲ πρὸς τοὺς νέους ἀλλοτριότητα
 φυγεῖν οὐ κατίσχυσαν: οὗτοι γὰρ ἀπὸ τῆς μάχης ἐπανελθόντες
καὶ τὸ πεπραγμένον ἀκούσαντες πρὸς τοὺς
ἰδίους ἀπηγριώθησαν διὰ τὴν πρὸς Ἀλκέταν ὑπερβολὴν
τῆς εὐνοίας. 
<milestone unit="section" n="2" />καὶ τὸ μὲν πρῶτον καταλαβόμενοι 
μέρος τῆς πόλεως ἐψηφίσαντο τὰς μὲν οἰκίας ἐμπρῆσαι,
 μετὰ δὲ τῶν ὅπλων ἐκχυθέντας ἐκ τῆς πόλεως καὶ
 τῆς ὀρεινῆς ἐχομένους πορθεῖν τὴν ὑπ᾽ Ἀντίγονον
τεταγμένην χώραν, ὕστερον δὲ μετανοήσαντες τοῦ μὲν
ἐμπρῆσαι τὴν πόλιν ἀπέσχοντο, δόντες δ᾽ ἑαυτοὺς εἰς
λῃστείας καὶ καταδρομὰς πολλὴν τῆς πολεμίας χώραν
 κατέφθειραν. 
<milestone unit="section" n="3" />ὁ δ᾽ Ἀντίγονος παραλαβὼν τὸ σῶμα καὶ 
καταικισάμενος ἐπὶ τρεῖς ἡμέρας καὶ τοῦ νεκροῦ σῆψιν
λαβόντος ἀφεὶς αὐτὸν ἄταφον ἀνέζευξεν ἐκ τῆς Πισιδικῆς.
οἱ δὲ τῶν Τερμησσέων νέοι φυλάττοντες τὴν
πρὸς τὸν ᾐκισμένον εὔνοιαν τό τε σῶμα ἀνείλαντο
 καὶ λαμπρῶς ἐκήδευσαν. οὕτως ἡ τῆς εὐεργεσίας
φύσις, ἴδιόν τι φίλτρον ἔχουσα πρὸς τοὺς εὖ πεποιηκότας,
ἀμετάθετον διαφυλάττει τὴν εἰς αὐτοὺς εὔνοιαν.

<milestone unit="section" n="4" />ὁ δ᾽ οὖν Ἀντίγονος ἀναζεύξας ἐκ τῆς Πισιδικῆς προῆγεν 
ἐπὶ Φρυγίας μετὰ πάσης τῆς δυνάμεως. ὡς δὲ κατήντησεν
 εἰς Κρητῶν πόλιν, ἧκεν πρὸς αὐτὸν Ἀριστόδημος
ὁ Μιλήσιος ἀπαγγέλλων ὅτι Ἀντίπατρος μὲν τετελεύτηκεν,
ἡ δὲ τῶν ὅλων ἡγεμονία καὶ τῶν βασιλέων ἡ
<pb id="v.4.p.388" />
ἐπιμέλεια μεταπέπτωκεν εἰς Πολυπέρχοντα τὸν Μακεδόνα.
<milestone unit="section" n="5" /> ἡσθεὶς δ᾽ ἐπὶ τοῖς γεγονόσι μετέωρος ἦν ταῖς
ἐλπίσι καὶ διενοεῖτο τῶν κατὰ τὴν Ἀσίαν ἔχεσθαι
πραγμάτων καὶ τῆς κατ᾽ αὐτὴν ἡγεμονίας μηδενὶ παραχωρεῖν.
καὶ τὰ μὲν περὶ τὸν Ἀντίγονον ἐν τούτοις ἦν.
</p></div2>

<div2 type="chapter" n="48" org="uniform" sample="complete"><p><milestone unit="section" n="1" /> κατὰ δὲ τὴν Μακεδονίαν Ἀντιπάτρου περιπεσόντος
ἀρρωστίᾳ βαρυτέρᾳ καὶ τοῦ γήρως συνεργοῦντος πρὸς
τὴν ἀπόλυσιν τοῦ βίου Ἀθηναῖοι μὲν ἐξέπεμψαν πρεσβευτὴν
πρὸς Ἀντίπατρον Δημάδην, δοκοῦντα καλῶς
πολιτεύεσθαι τὰ πρὸς τοὺς Μακεδόνας, ἀξιοῦντες τὸν
Ἀντίπατρον, καθάπερ ἦν ἐξ ἀρχῆς ὡμολογηκώς, ἐξαγαγεῖν
τὴν φρουρὰν ἐκ τῆς Μουνυχίας. <milestone unit="section" n="2" /> ὁ δ᾽ Ἀντίπατρος
τὸ μὲν πρῶτον εὐνοϊκῶς διέκειτο πρὸς τὸν
Δημάδην, ὕστερον δὲ Περδίκκου τελευτήσαντος καί
τινων <del status="unremarkable">βασιλικῶν</del> ἐπιστολῶν εὑρεθεισῶν ἐν τοῖς βασιλικοῖς
γράμμασιν, ἐν αἷς ἦν ὁ Δημάδης παρακαλῶν
τὸν Περδίκκαν κατὰ τάχος διαβαίνειν εἰς τὴν Εὐρώπην
ἐπ᾽ Ἀντίπατρον, ἀπηλλοτριώθη πρὸς αὐτὸν καὶ
κεκρυμμένην ἐτήρει τὴν ἔχθραν. <milestone unit="section" n="3" /> διόπερ τοῦ Δημάδου
κατὰ τὰς ὑπὸ τοῦ δήμου δεδομένας ἐντολὰς ἀπαιτοῦντος
τὴν ἐπαγγελίαν καὶ παρρησιωδέστερον ἀπειλήσαντος
περὶ τῆς φρουρᾶς ὁ μὲν Ἀντίπατρος οὐδεμίαν
δοὺς ἀπόκρισιν παρέδωκε τοῖς ἐπὶ τὰς τιμωρίας τεταγμένοις
αὐτόν τε τὸν Δημάδην καὶ τὸν υἱὸν Δημέαν
συμπρεσβεύοντα τῷ πατρί. <milestone unit="section" n="4" /> οὗτοι μὲν οὖν ἀπαχθέντες
εἴς τι οἴκημα εὐτελὲς ἐθανατώθησαν διὰ τὰς προειρημένας
<pb id="v.4.p.389" />
αἰτίας. ὁ δ᾽ Ἀντίπατρος ἐσχάτως ἤδη διακείμενος
ἀπέδειξεν ἐπιμελητὴν τῶν βασιλέων Πολυπέρχοντα
καὶ στρατηγὸν αὐτοκράτορα, πρεσβύτατον σχεδὸν
ὄντα τῶν Ἀλεξάνδρῳ συνεστρατευμένων καὶ τιμώμενον
 ὑπὸ τῶν κατὰ τὴν Μακεδονίαν, τὸν δ᾽ υἱὸν Κάσανδρον
χιλίαρχον καὶ δευτερεύοντα κατὰ τὴν ἐξουσίαν. 
<milestone unit="section" n="5" />ἡ δὲ 
τοῦ χιλιάρχου τάξις καὶ προαγωγὴ τὸ μὲν πρῶτον ὑπὸ
τῶν Περσικῶν βασιλέων εἰς ὄνομα καὶ δόξαν προήχθη,
 μετὰ δὲ ταῦτα πάλιν ὑπ᾽ Ἀλεξάνδρου μεγάλης ἔτυχεν
 ἐξουσίας καὶ τιμῆς, ὅτε καὶ τῶν ἄλλων <del status="unremarkable">τῶν</del> Περσικῶν
νομίμων ζηλωτὴς ἐγένετο. διὸ καὶ Ἀντίπατρος
κατὰ τὴν αὐτὴν ἀγωγὴν τὸν υἱὸν Κάσανδρον ὄντα νέον ἀπέδειξε χιλίαρχον.</p></div2>

<div2 type="chapter" n="49" org="uniform" sample="complete"><p><milestone unit="section" n="1" />οὐ μὴν ὁ Κάσανδρός γε τῇ
<del status="unremarkable">τοῦ πατρὸς</del> τάξει συνευδοκήθη, δεινὸν ἡγούμενος εἰ
 τὴν τοῦ πατρὸς ἡγεμονίαν ὁ μὴ προσήκων κατὰ γένος
διαδέξεται καὶ ταῦθ᾽ υἱοῦ <add>γ᾽ ὄντος τοῦ</add> δυναμένου
πραγμάτων ἡγεῖσθαι καὶ δεδωκότος ἤδη πεῖραν ἱκανὴν
ἀρετῆς τε καὶ ἀνδρείας. 
<milestone unit="section" n="2" />τὸ μὲν οὖν πρῶτον εἰς 
ἀγρὸν βαδίσας μετὰ τῶν φίλων τούτοις <del status="unremarkable">τε</del> διελέγετο
 πολλὴν ἔχων εὐκαιρίαν καὶ σχολὴν περὶ τῆς τῶν ὅλων
ἡγεμονίας: ἕκαστον δ᾽ αὐτῶν ἐκλαμβάνων κατ᾽ ἰδίαν
προετρέπετο συγκατασκευάζειν αὐτῷ τὴν δυναστείαν
καὶ μεγάλαις ἐπαγγελίαις πείσας ἑτοίμους ἐποιήσατο
πρὸς τὴν κοινοπραγίαν. 
<milestone unit="section" n="3" />ἐξαπέστειλε δὲ καὶ πρὸς 
<pb id="v.4.p.390" />
Πτολεμαῖον λάθρᾳ πρεσβευτάς, τήν τε φιλίαν ἀνανεούμενος
καὶ παρακαλῶν συμμαχεῖν αὐτῷ καὶ ναυτικὴν
δύναμιν πέμψαι τὴν ταχίστην ἐκ τῆς Φοινίκης
ἐπὶ τὸν Ἑλλήσποντον. ὁμοίως δὲ καὶ πρὸς τοὺς
ἄλλους ἡγεμόνας καὶ πόλεις ἐξέπεμψε τοὺς προτρεψομένους
ἑαυτῷ συμμαχεῖν. αὐτὸς δὲ κυνηγίαν ἐπὶ
πολλὰς ἡμέρας συστησάμενος ἀνύποπτον ἑαυτὸν ἐποίει
τῆς ἀποστάσεως. <milestone unit="section" n="4" /> Πολυπέρχων δὲ παραλαβὼν τὴν τῶν
βασιλέων ἐπιμέλειαν καὶ συνεδρεύσας μετὰ τῶν φίλων
Ὀλυμπιάδα μὲν σὺν τῇ τῶν συνέδρων γνώμῃ μετεπέμπετο,
παρακαλῶν τὴν ἐπιμέλειαν τοῦ Ἀλεξάνδρου
υἱοῦ παιδὸς ὄντος παραλαβεῖν καὶ διατρίβειν ἐν Μακεδονίᾳ
τὴν βασιλικὴν ἔχουσαν προστασίαν: ἡ δ᾽ Ὀλυμπιὰς
ἐν τοῖς ἐπάνω χρόνοις ἐτύγχανεν εἰς Ἤπειρον
πεφευγυῖα διὰ τὴν πρὸς Ἀντίπατρον ἀλλοτριότητα.
καὶ τὰ μὲν κατὰ τὴν Μακεδονίαν ἐν τούτοις ἦν.
</p></div2>

<div2 type="chapter" n="50" org="uniform" sample="complete"><p><milestone unit="section" n="1" /> κατὰ δὲ τὴν Ἀσίαν διαβοηθείσης τῆς Ἀντιπάτρου
τελευτῆς ἀρχὴ πραγμάτων καινῶν ἐγίνετο καὶ κίνησις,
τῶν ἐν ἐξουσίαις ὄντων ἰδιοπραγεῖν ἐπιβαλομένων.
τούτων δὲ πρῶτος μὲν Ἀντίγονος προνενικηκὼς Εὐμενῆ
περὶ Καππαδοκίαν καὶ τὰς μετ᾽ αὐτοῦ δυνάμεις παρειληφώς,
καταπεπολεμηκὼς δ᾽ Ἀλκέταν καὶ Ἄτταλον
περὶ τὴν Πισιδικὴν καὶ τὰς δυνάμεις τὰς μετ᾽ αὐτῶν
ἀνειληφώς, πρὸς δὲ τούτοις ὑπ᾽ Ἀντιπάτρου τῆς Ἀσίας
στρατηγὸς αὐτοκράτωρ ᾑρημένος, ἅμα δὲ καὶ μεγάλης
δυνάμεως ἡγεμὼν ἀποδεδειγμένος πλήρης ἦν ὄγκου
καὶ φρονήματος. <milestone unit="section" n="2" /> περιβαλλόμενος δὲ ταῖς ἐλπίσι τὴν
τῶν ὅλων ἡγεμονίαν ἔγνω μὴ προσέχειν μήτε τοῖς
<pb id="v.4.p.391" />
βασιλεῦσι μήτε τοῖς ἐπιμεληταῖς αὐτῶν: ὑπελάμβανε
γὰρ αὑτὸν κρείττω δύναμιν ἔχοντα τῶν κατὰ τὴν
Ἀσίαν θησαυρῶν κύριον ἔσεσθαι, μηδενὸς ὄντος τοῦ
δυναμένου πρὸς αὐτὸν ἀντιτάξασθαι. 
<milestone unit="section" n="3" />εἶχε γὰρ κατ᾽ 
 ἐκεῖνον τὸν χρόνον στρατιώτας πεζοὺς μὲν ἑξακισμυρίους,
ἱππεῖς δὲ μυρίους, ἐλέφαντας δὲ τριάκοντα:
χωρὶς δὲ τούτων ἑτοίμας ποιήσασθαι καὶ ἄλλας δυνάμεις
ἤλπιζεν, ἂν ᾖ χρεία, δυναμένης τῆς Ἀσίας χορηγεῖν
 ἀνεκλείπτως τοῖς στρατολογουμένοις ξένοις τὰς
 μισθοφορίας. 
<milestone unit="section" n="4" />ταῦτα δὲ διανοηθεὶς Ἱερώνυμον μὲν 
τὸν τὰς ἱστορίας γράψαντα μετεπέμψατο, φίλον ὄντα
καὶ πολίτην Εὐμενοῦς τοῦ Καρδιανοῦ τοῦ συμπεφευγότος
εἰς τὸ χωρίον τὸ καλούμενον Νῶρα. τοῦτον δὲ
μεγάλαις δωρεαῖς προκαλεσάμενος ἐξαπέστειλε πρεσβευτὴν
 πρὸς τὸν Εὐμενῆ, παρακαλῶν τῆς μὲν περὶ
Καππαδοκίαν μάχης γενομένης πρὸς αὐτὸν ἐπιλαθέσθαι,
γενέσθαι δὲ φίλον καὶ σύμμαχον αὐτῷ καὶ λαβεῖν
δωρεὰς πολλαπλασίους ὧν πρότερον ἦν ἐσχηκὼς καὶ
σατραπείαν μείζονα καὶ καθόλου πρωτεύοντα τῶν παρ᾽
 ἑαυτοῦ φίλων κοινωνὸν ἔσεσθαι τῆς ὅλης ἐπιβολῆς.

<milestone unit="section" n="5" />εὐθὺς δὲ καὶ τῶν φίλων συναγαγὼν συνέδριον καὶ 
περὶ τῆς τῶν ὅλων ἐπιβολῆς κοινωσάμενος διέγραψε
τῶν ἀξιολόγων φίλων οἷς μὲν σατραπείας, οἷς δὲ
στρατηγίας: πᾶσι δὲ μεγάλας ἐλπίδας ὑποθεὶς προθύμους
 κατεσκεύασε πρὸς τὰς ἰδίας ἐπιβολάς. διενοεῖτο
γὰρ ἐπελθεῖν τὴν Ἀσίαν καὶ τοὺς μὲν προϋπάρχοντας
<pb id="v.4.p.392" />
σατράπας ἐκβαλεῖν, πρὸς δὲ τῶν ἑαυτοῦ φίλων καθιστάναι τὰς ἡγεμονίας.
</p></div2>

<div2 type="chapter" n="51" org="uniform" sample="complete"><p><milestone unit="section" n="1" /> τούτου δὲ περὶ ταῦτ᾽ ὄντος Ἀρριδαῖος <add>ὁ</add> τῆς ἐφ᾽
Ἑλλησπόντῳ Φρυγίας σατράπης, γνοὺς αὐτοῦ τὴν ἐπιβολήν,
ἔκρινεν ἀσφαλισάμενος τὰ κατὰ τὴν ἰδίαν
σατραπείαν καὶ τὰς ἀξιολογωτάτας πόλεις φρουραῖς
περιλαμβάνειν. οὔσης δὲ τῆς τῶν Κυζικηνῶν πόλεως
ἐπικαιροτάτης καὶ μεγίστης ἀνέζευξεν ἐπ᾽ αὐτὴν ἔχων
πεζοὺς μὲν μισθοφόρους πλείους τῶν μυρίων, Μακεδόνας
δὲ χιλίους, Πέρσας δὲ τοξότας καὶ σφενδονήτας
πεντακοσίους, ἱππεῖς δὲ ὀκτακοσίους, βέλη δὲ παντοδαπὰ
καὶ καταπέλτας ὀξυβελεῖς τε καὶ πετροβόλους
καὶ τὴν ἄλλην χορηγίαν πᾶσαν τὴν ἀνήκουσαν πρὸς
πολιορκίαν. <milestone unit="section" n="2" /> ἄφνω δὲ προσπεσὼν τῇ πόλει καὶ τὸν
πολὺν ὄχλον ἀπολαβὼν ἐπὶ τῆς χώρας εἴχετο τῆς
πολιορκίας καὶ τοὺς ἐν τῇ πόλει καταπληξάμενος
ἠνάγκαζε δέχεσθαι φρουράν. οἱ δὲ Κυζικηνοὶ παραδόξου
τῆς ἐπιθέσεως γενομένης καὶ τῶν μὲν πλείστων
ἐπὶ τῆς χώρας ἀπειλημμένων, ὀλίγων δ᾽ ὄντων τῶν
ὑπολελειμμένων ἀπαράσκευοι παντελῶς ὑπῆρχον πρὸς
τὴν πολιορκίαν. <milestone unit="section" n="3" /> ὅμως δὲ κρίναντες ἀντέχεσθαι τῆς
ἐλευθερίας φανερῶς μὲν πρέσβεις ἐξέπεμψαν τοὺς
διαλεξομένους τῷ Ἀρριδαίῳ λῦσαι τὴν πολιορκίαν:
ποιήσειν γὰρ πάντα τὴν πόλιν Ἀρριδαίῳ πλὴν τοῦ
δέξασθαι φρουράν: λάθρᾳ δὲ τοὺς νέους ἀθροίζοντες
καὶ τῶν οἰκετῶν τοὺς εὐθέτους ἐπιλεγόμενοι καθώπλιζον
<pb id="v.4.p.393" />
καὶ τὸ τεῖχος ἀνεπλήρουν τῶν ἀμυνομένων.

<milestone unit="section" n="4" />τοῦ δὲ Ἀρριδαίου βιαζομένου δέχεσθαι φρουρὰν ἔφησαν 
βούλεσθαι τῷ δήμῳ προσανενεγκεῖν περὶ τούτου.
συγχωρήσαντος δὲ τοῦ σατράπου λαβόντες ἀνοχὴν
 ταύτην τε τὴν ἡμέραν καὶ τὴν ἐπιοῦσαν νύκτα βέλτιον
παρεσκευάσαντο τὰ πρὸς τὴν πολιορκίαν. 
<milestone unit="section" n="5" />ὁ δ᾽ Ἀρριδαῖος 
καταστρατηγηθεὶς καὶ τὸν οἰκεῖον ἑαυτῷ προέμενος
καιρὸν διεσφάλη τῆς ἐλπίδος: οἱ γὰρ Κυζικηνοὶ
 πόλιν ἔχοντες ὀχυρὰν καὶ παντελῶς εὐφύλακτον ἀπὸ
 τῆς γῆς διὰ τὸ χερρόνησον αὐτὴν εἶναι καὶ θαλαττοκρατοῦντες
ῥᾳδίως ἠμύνοντο τοὺς πολεμίους. 
<milestone unit="section" n="6" />μετεπέμποντο 
δὲ καὶ παρὰ Βυζαντίων στρατιώτας καὶ βέλη
καὶ τἄλλα τὰ χρήσιμα πρὸς τὴν πολιορκίαν: ὧν ἅπαντα
συντόμως καὶ προθύμως χορηγησάντων ἀνέλαβον ἑαυτοὺς
 ταῖς ἐλπίσι καὶ πρὸς τοὺς κινδύνους εὐθαρσεῖς
κατέστησαν. 
<milestone unit="section" n="7" />εὐθὺ δὲ καὶ μακρὰς ναῦς καθελκύσαντες 
παρέπλεον τὴν παραθαλάττιον καὶ τοὺς ἀπὸ τῆς χώρας
ἀναλαμβάνοντες ἀπεκόμιζον εἰς τὴν πόλιν. ταχὺ δὲ
στρατιωτῶν εὐπορήσαντες καὶ πολλοὺς τῶν πολιορκούντων
 ἀποκτείναντες ἀπετρίψαντο τὴν πολιορκίαν.
Ἀρριδαῖος μὲν οὖν καταστρατηγηθεὶς ὑπὸ τῶν Κυζικηνῶν
ἄπρακτος ἐπανῆλθεν εἰς τὴν ἰδίαν σατραπείαν.
</p></div2>

<div2 type="chapter" n="52" org="uniform" sample="complete"><p><milestone unit="section" n="1" />Ἀντίγονος δὲ πυθόμενος τὴν τῶν Κυζικηνῶν πόλιν
πολιορκουμένην ἔτυχε μὲν ἐν Κελαιναῖς διατρίβων,
 κρίνας δὲ τὴν κινδυνεύουσαν πόλιν ἰδίαν κατασκευάσασθαι
πρὸς τὰς μελλούσας ἐπιβολὰς ἀπέλεξεν ἐξ
ἁπάσης τῆς δυνάμεως τοὺς ἀρίστους, πεζοὺς μὲν δισμυρίους,
<pb id="v.4.p.394" />
<milestone unit="section" n="2" /> ἱππεῖς δὲ τρισχιλίους. τούτους δὲ ἀναλαβὼν
ἐν τάχει προῆγε βοηθήσων τοῖς Κυζικηνοῖς. βραχὺ
δὲ τῶν καιρῶν ὑστερήσας φανερὰν μὲν ἔσχε τὴν εἰς
τὴν πόλιν εὔνοιαν, τῆς δὲ ὅλης ἐπιβολῆς ἀπέτυχε.
<milestone unit="section" n="3" /> πρὸς δὲ Ἀρριδαῖον ἐξέπεμψε πρεσβευτάς, ἐγκαλῶν ὅτι
πρῶτον μὲν Ἑλληνίδα πόλιν σύμμαχον οὖσαν καὶ
μηδὲν ἀδικοῦσαν ἐτόλμησε πολιορκεῖν, ἔπειθ᾽ ὅτι
φανερός ἐστιν ἀποστατήσων καὶ τὴν σατραπείαν ἑαυτῷ
δυναστείαν κατασκευαζόμενος: τὸ δὲ τελευταῖον προσέταττε
τῆς σατραπείας παραχωρεῖν καὶ μίαν λαβόντα
πόλιν εἰς καταβίωσιν τὴν ἡσυχίαν ἄγειν. <milestone unit="section" n="4" /> ὁ δ᾽ Ἀρριδαῖος
διακούσας τῶν πρέσβεων καὶ τὸ τῶν λόγων
ὑπερήφανον καταμεμψάμενος οὐκ ἔφη παραχωρήσειν
τῆς σατραπείας, τὰς δὲ πόλεις φρουραῖς διαλαμβάνων
πειράσεσθαι τοῖς ὅπλοις διαγωνίζεσθαι πρὸς αὐτόν.
ἀκολούθως δὲ ταῖς ἀποκρίσεσι τὰς πόλεις ἀσφαλισάμενος
μέρος τῆς δυνάμεως ἐξέπεμψε καὶ στρατηγὸν ἐπ᾽
αὐτῆς. τούτῳ δὲ προσέταξε συνάπτειν τοῖς περὶ τὸν
Εὐμενῆ καὶ λύειν τὴν πολιορκίαν τοῦ φρουρίου καὶ
τὸν Εὐμενῆ τῶν κινδύνων ἀπαλλάξαντα ποιήσασθαι
σύμμαχον. <milestone unit="section" n="5" /> Ἀντίγονος δὲ σπεύδων ἀμύνασθαι τὸν
Ἀρριδαῖον ἐξέπεμψεν ἐπ᾽ αὐτὸν δύναμιν τὴν διαπολεμήσουσαν,
αὐτὸς δὲ τὴν ἱκανὴν στρατιὰν ἀναλαβὼν
προῆγεν ἐπὶ Λυδίας, βουλόμενος ἐκβαλεῖν τὸν ἐν
αὐτῇ σατράπην Κλεῖτον. <milestone unit="section" n="6" /> ὁ δὲ προϊδόμενος τὴν ἔφοδον
αὐτοῦ τὰς μὲν ἀξιολογωτάτας πόλεις φρουραῖς ἠσφαλίσατο,
αὐτὸς δὲ εἰς Μακεδονίαν ἐξέπλευσε, δηλώσων
<pb id="v.4.p.395" />
τοῖς τε βασιλεῦσι καὶ Πολυπέρχοντι τὴν Ἀντιγόνου
τόλμαν καὶ ἀπόστασιν καὶ ἀξιώσων ἑαυτῷ βοηθεῖν.

<milestone unit="section" n="7" />ὁ δ᾽ Ἀντίγονος τὴν μὲν Ἔφεσον ἐξ ἐφόδου παρέλαβε 
συνεργησάντων αὐτῷ τινων ἐκ τῆς πόλεως: μετὰ δὲ
 ταῦτα καταπλεύσαντος εἰς Ἔφεσον Αἰσχύλου τοῦ
 Ῥοδίου καὶ κομίζοντος ἐκ Κιλικίας ἐν τέσσαρσι ναυσὶν
ἀργυρίου τάλαντα ἑξακόσια ἀπεσταλμένα εἰς Μακεδονίαν
πρὸς τοὺς βασιλεῖς παρείλετο, φάσκων ἑαυτῷ
χρείαν ἔχειν πρὸς τὰς τῶν ξένων μισθοφορίας. 
<milestone unit="section" n="8" />τοῦτο 
 δὲ πράξας φανερὸς ἐγένετο πρὸς ἰδιοπραγίαν ὡρμημένος
καὶ τοῖς βασιλεῦσιν ἐναντιούμενος. μετὰ δὲ
ταῦτα συμπολιορκήσας ἐπῄει τὰς ἑξῆς πόλεις, ἃς μὲν
βίᾳ χειρούμενος, ἃς δὲ πειθοῖ προσαγόμενος.
</p></div2>

<div2 type="chapter" n="53" org="uniform" sample="complete"><p><milestone unit="section" n="1" />ἡμεῖς δὲ διεληλυθότες τὰ περὶ Ἀντίγονον μεταβιβάσομεν
 τὴν ἀναγραφὴν ἐπὶ τὰ συμβάντα περὶ Εὐμενῆ.
οὗτος γὰρ μεγάλαις καὶ παραδόξοις μεταβολαῖς χρώμενος
διετέλεσεν ἀεὶ παρ᾽ ἐλπίδας ἀγαθῶν τε καὶ
κακῶν μεταλαμβάνων. 
<milestone unit="section" n="2" />πρὸ μὲν γὰρ τούτων τῶν 
καιρῶν συναγωνιζόμενος Περδίκκᾳ τε καὶ τοῖς βασιλεῦσιν
 ἔλαβε σατραπείαν Καππαδοκίαν καὶ τοὺς συνορίζοντας
ταύτῃ τόπους, ἐν οἷς μεγάλων δυνάμεων καὶ
πολλῶν χρημάτων κυριεύσας περιβόητον ἔσχε τὴν
εὐτυχίαν. 
<milestone unit="section" n="3" />κρατερὸν μὲν γὰρ καὶ Νεοπτόλεμον, διωνομασμένους 
ἡγεμόνας καὶ τὰς ἀνικήτους τῶν Μακεδόνων
 ἔχοντας δυνάμεις, ἐνίκησε παρατάξει καὶ αὐτοὺς κατὰ
τὴν μάχην ἀνεῖλεν. 
<milestone unit="section" n="4" />δόξας δὲ ἀνυπόστατος εἶναι τηλικαύτης 
<pb id="v.4.p.396" />
ἐπειράθη μεταβολῆς ὥστε ὑπ᾽ Ἀντιγόνου μεγάλῃ
παρατάξει λειφθῆναι καὶ μετ᾽ ὀλίγων φίλων ἀναγκασθῆναι
καταφυγεῖν εἴς τι χωρίον παντελῶς μικρόν.
εἰς τοῦτο δ᾽ ἐγκλεισθεὶς καὶ περιληφθεὶς ὑπὸ τῶν
πολεμίων διπλοῖς τείχεσιν οὐδένα βοηθὸν ἔσχε τῆς
ἰδίας συμφορᾶς. <milestone unit="section" n="5" /> ἐνιαυσίου δ᾽ οὔσης τῆς πολιορκίας
καὶ τῆς σωτηρίας ἀπογινωσκομένης ἄφνω παράδοξος
λύσις ἐφάνη τῶν ἀτυχημάτων. ὁ γὰρ πολιορκῶν τὸν
Εὐμενῆ καὶ σπεύδων ἀνελεῖν Ἀντίγονος ἐκ μεταβολῆς
παρεκάλεσεν αὐτὸν πρὸς κοινοπραγίαν καὶ λαβὼν διὰ
τῶν ὅρκων τὰς πίστεις τῆς πολιορκίας ἀπελύθη. <milestone unit="section" n="6" /> μετὰ
δέ τινα χρόνον ἀνελπίστως διασωθεὶς τότε μὲν περὶ
τὴν Καππαδοκίαν διέτριβεν ἀναλαμβάνων τοὺς προγεγονότας
φίλους καὶ τοὺς κατὰ τὴν χώραν πλανωμένους
τῶν συνεστρατευκότων αὐτῷ πρότερον. ἀγαπώμενος
δὲ διαφερόντως ταχὺ πολλοὺς ἔσχε κοινωνοὺς τῶν
αὐτῶν ἐλπίδων καὶ πρὸς τὴν μετ᾽ αὐτοῦ στρατείαν
ὑπακούοντας. <milestone unit="section" n="7" /> τέλος δὲ ἐν ὀλίγαις ἡμέραις χωρὶς τῶν
ἐν τῷ φρουρίῳ συμπεπολιορκημένων φίλων πεντακοσίων
ἔσχε στρατιώτας ἐθελοντὶ ὑπακούοντας πλείους
τῶν δισχιλίων. τῆς τύχης δ᾽ αὐτῷ συνεργούσης τηλικαύτην
ἔλαβεν αὔξησιν ὥστε παραλαβεῖν τὰς βασιλικὰς δυνάμεις
καὶ προστῆναι τῶν βασιλέων πρὸς τοὺς καταλύειν
αὐτῶν τὴν ἀρχὴν τετολμηκότας. ἀλλὰ ταῦτα μὲν μικρὸν
ὕστερον ἀκριβέστερον διέξιμεν ἐν τοῖς οἰκείοις καιροῖς.
<pb id="v.4.p.397" />
</p></div2>

<div2 type="chapter" n="54" org="uniform" sample="complete"><p><milestone unit="section" n="1" />νυνὶ δ᾽ ἀρκούντως τὰ κατὰ τὴν Ἀσίαν διεληλυθότες
μεταβησόμεθα πρὸς τὰς κατὰ τὴν Εὐρώπην
συντελεσθείσας πράξεις. Κάσανδρος γὰρ ἀποτετευχὼς
τῆς κατὰ τὴν Μακεδονίαν ἡγεμονίας οὐκ ἔπτηξεν, ἀλλ᾽
 ἔκρινεν ἀντέχεσθαι ταύτης, αἰσχρὸν εἶναι διαλαμβάνων
 τὴν τοῦ πατρὸς ἀρχὴν ὑφ᾽ ἑτέρων διοικεῖσθαι. 
<milestone unit="section" n="2" />ὁρῶν 
δὲ τὴν τῶν Μακεδόνων ὁρμὴν κεκλιμένην πρὸς τὸν
Πολυπέρχοντα τῶν μὲν φίλων οἷς ἐπίστευε κατ᾽ ἰδίαν
προσδιαλεγόμενος ἐξέπεμπεν ἐπὶ τὸν Ἑλλήσποντον
 ἀνυπόπτως, αὐτὸς δ᾽ ἐφ᾽ ἡμέρας τινὰς σχολάσας ἐπὶ
τῆς χώρας καὶ κυνήγια συνιστάμενος ἐγέννησε περὶ
αὑτοῦ διάληψιν ὡς οὐκ ἀντιποιούμενος τῆς ἀρχῆς. 
<milestone unit="section" n="3" />ὡς 
δ᾽ εὐτρεπῆ πάντα ἦν αὐτῷ τὰ πρὸς τὴν ἀποδημίαν,
ἔλαθεν ἀναζεύξας ἐκ τῆς Μακεδονίας. καταντήσας δ᾽
 εἰς τὴν Χερρόνησον κἀκεῖθεν ἀναζεύξας παρῆλθεν εἰς
Ἑλλήσποντον. διαπλεύσας δ᾽ εἰς τὴν Ἀσίαν πρὸς
Ἀντίγονον ἠξίου βοηθεῖν αὐτῷ, φήσας καὶ Πτολεμαῖον
ἐπηγγέλθαι συμμαχήσειν. ὁ δ᾽ Ἀντίγονος προθύμως
αὐτὸν προσδεξάμενος ἐπηγγείλατο πάντα συμπράξειν
 προθύμως αὐτῷ καὶ δύναμιν παραχρῆμα δώσειν πεζικήν
τε καὶ ναυτικήν. 
<milestone unit="section" n="4" />ταῦτα δ᾽ ἔπραττε προσποιούμενος 
διὰ τὴν πρὸς Ἀντίπατρον φιλίαν συνεργεῖν, τῇ δ᾽
ἀληθείᾳ βουλόμενος τοὺς περὶ Πολυπέρχοντα πολλοὺς
καὶ μεγάλους περισπασμοὺς ἔχειν, ὅπως αὐτὸς ἀκινδύνως
 τὴν Ἀσίαν ἐπέλθῃ καὶ τὴν τῶν ὅλων ἡγεμονίαν
εἰς αὑτὸν περιστήσῃ.
<pb id="v.4.p.398" />
</p></div2>

<div2 type="chapter" n="55" org="uniform" sample="complete"><p><milestone unit="section" n="1" /> ἅμα δὲ τούτοις πραττομένοις κατὰ μὲν τὴν Μακεδονίαν
Πολυπέρχων ὁ τῶν βασιλέων ἐπιμελητὴς μετὰ
τὴν ἀπαλλαγὴν τοῦ Κασάνδρου προεώρα μὲν τὸ μέγεθος
τοῦ πρὸς Κάσανδρον ἐσομένου πολέμου, οὐδὲν
δ᾽ ἄνευ τῆς τῶν φίλων γνώμης κρίνων πράττειν
συνήγαγε τούς τε ἡγεμόνας ἅπαντας καὶ τῶν ἄλλων
Μακεδόνων τοὺς ἀξιολογωτάτους. <milestone unit="section" n="2" /> φανεροῦ δ᾽ ὄντος
ὅτι Κάσανδρος μὲν σωματοποιηθεὶς ὑπ᾽ Ἀντιγόνου τῶν
κατὰ τὴν Ἑλλάδα πόλεων ἀνθέξεται διὰ τὸ τὰς μὲν
αὐτῶν πατρικαῖς φρουραῖς φυλάττεσθαι, τὰς δ᾽ ὑπ᾽
ὀλιγαρχιῶν διοικεῖσθαι, κυριευομένας ὑπὸ τῶν Ἀντιπάτρου
φίλων καὶ ξένων, πρὸς δὲ τούτοις συμμαχήσειν
τῷ Κασάνδρῳ Πτολεμαῖόν τε τὸν Αἰγύπτου κρατοῦντα
καὶ Ἀντίγονον τὸν φανερῶς ἤδη γενόμενον ἀποστάτην
τῶν βασιλέων, ἀμφοτέρους δὲ καὶ δυνάμεις μεγάλας
καὶ χρημάτων ἔχειν πλῆθος, ἔτι δὲ πολλῶν ἐθνῶν καὶ
πόλεων ἀξιολόγων κυριεύειν — προτεθείσης οὖν βουλῆς
πῶς τούτοις πολεμητέον ἐστὶ καὶ πολλῶν καὶ ποικίλων
λόγων περὶ τοῦ πολέμου ῥηθέντων ἔδοξεν αὐτοῖς τὰς
μὲν κατὰ τὴν Ἑλλάδα πόλεις ἐλευθεροῦν, τὰς δ᾽ ἐν
αὐταῖς ὀλιγαρχίας καθεσταμένας ὑπ᾽ Ἀντιπάτρου καταλύειν:
<milestone unit="section" n="3" /> οὕτως γὰρ ἂν μάλιστα τὸν μὲν Κάσανδρον
ταπεινώσειν, ἑαυτοῖς δὲ μεγάλην δόξαν καὶ πολλὰς
συμμαχίας ἀξιολόγους περιποιήσειν. <milestone unit="section" n="4" /> εὐθὺς οὖν τοὺς
ἀπὸ τῶν πόλεων παρόντας πρεσβευτὰς προσκαλεσάμενοι
καὶ θαρρεῖν παρακαλέσαντες ἐπηγγείλαντο τὰς
<pb id="v.4.p.399" />
δημοκρατίας ἀποκαταστήσειν ταῖς πόλεσι καὶ τὸ κυρωθὲν
 δόγμα γράψαντες ἔδωκαν τοῖς πρεσβευταῖς, ὅπως
κατὰ τάχος εἰς τὰς πατρίδας ἐπανελθόντες ἀπαγγείλωσι
τοῖς δήμοις τὴν τῶν βασιλέων καὶ τῶν ἡγεμόνων εἰς
 τοὺς Ἕλληνας εὔνοιαν. ἦν δὲ τὸ διάγραμμα τοιοῦτον.
</p></div2>

<div2 type="chapter" n="56" org="uniform" sample="complete"><p><milestone unit="section" n="1" /><q direct="unspecified">ἐπειδὴ συμβέβηκε τοῖς προγόνοις ἡμῶν πολλὰ τοὺς
Ἕλληνας εὐεργετηκέναι, βουλόμεθα διαφυλάττειν τὴν
ἐκείνων προαίρεσιν καὶ πᾶσι φανερὰν ποιῆσαι τὴν
ἡμετέραν εὔνοιαν ἣν ἔχοντες διατελοῦμεν πρὸς τοὺς
 Ἕλληνας. 
<milestone unit="section" n="2" />πρότερον μὲν οὖν Ἀλεξάνδρου μεταλλάξαντος 
ἐξ ἀνθρώπων καὶ τῆς βασιλείας εἰς ἡμᾶς
καθηκούσης, ἡγούμενοι δεῖν ἐπαναγαγεῖν πάντας ἐπὶ
τὴν εἰρήνην καὶ τὰς πολιτείας ἃς Φίλιππος ὁ ἡμέτερος
πατὴρ κατέστησεν, ἐπεστείλαμεν εἰς ἁπάσας τὰς πόλεις
 περὶ τούτων. 
<milestone unit="section" n="3" />ἐπεὶ δὲ συνέβη, μακρὰν ἀπόντων ἡμῶν, 
τῶν Ἑλλήνων τινὰς μὴ ὀρθῶς γινώσκοντας πόλεμον
ἐξενεγκεῖν πρὸς Μακεδόνας καὶ κρατηθῆναι ὑπὸ τῶν
ἡμετέρων στρατηγῶν καὶ πολλὰ καὶ δυσχερῆ ταῖς πόλεσι
συμβῆναι, τούτων μὲν τοὺς στρατηγοὺς αἰτίους
 ὑπολάβετε γεγενῆσθαι, ἡμεῖς δὲ τιμῶντες τὴν ἐξ ἀρχῆς
προαίρεσιν κατασκευάζομεν ὑμῖν εἰρήνην, πολιτείας δὲ
τὰς ἐπὶ Φιλίππου καὶ Ἀλεξάνδρου καὶ τἄλλα πράττειν
κατὰ τὰ διαγράμματα τὰ πρότερον ὑπ᾽ ἐκείνων γραφέντα.

<milestone unit="section" n="4" />καὶ τοὺς μεταστάντας ἢ φυγόντας ὑπὸ τῶν 
 ἡμετέρων στρατηγῶν ἐκ τῶν πόλεων ἀφ᾽ ὧν χρόνων
Ἀλέξανδρος εἰς τὴν Ἀσίαν διέβη κατάγομεν: καὶ τοὺς
ὑφ᾽ ἡμῶν κατελθόντας πάντα τὰ αὑτῶν ἔχοντας καὶ
<pb id="v.4.p.400" />
ἀστασιάστους καὶ ἀμνησικακουμένους ἐν ταῖς ἑαυτῶν
πατρίσι πολιτεύεσθαι: καὶ εἴ τι κατὰ τούτων ἐψήφιστο,
ἄκυρον ἔστω, πλὴν εἴ τινες ἐφ᾽ αἵματι ἢ ἀσεβείᾳ κατὰ
νόμον πεφεύγασι. <milestone unit="section" n="5" /> μὴ κατιέναι δὲ μηδὲ Μεγαλοπολιτῶν
τοὺς μετὰ Πολυαινέτου ἐπὶ προδοσίᾳ φεύγοντας
μηδ᾽ Ἀμφισσεῖς μηδὲ Τρικκαίους μηδὲ Φαρκαδωνίους
μηδὲ Ἡρακλεώτας: τοὺς δ᾽ ἄλλους καταδεχέσθωσαν
πρὸ τῆς τριακάδος τοῦ ξανθικοῦ μηνός. <milestone unit="section" n="6" /> εἰ δέ τινα
τῶν πολιτευμάτων Φίλιππος ἢ Ἀλέξανδρος ἀπέδειξαν
ἑαυτοῖς ὑπεναντία, παραγινέσθωσαν πρὸς ἡμᾶς, ἵνα
διορθωσάμενοι τὰ συμφέροντα καὶ ἡμῖν καὶ ταῖς
πόλεσι πράττωσιν. Ἀθηναίοις δ᾽ εἶναι τὰ μὲν ἄλλα
καθάπερ ἐπὶ Φιλίππου καὶ Ἀλεξάνδρου, Ὠρωπὸν δὲ
Ὠρωπίους ἔχειν καθάπερ νῦν. <milestone unit="section" n="7" /> Σάμον δὲ δίδομεν
Ἀθηναίοις, ἐπειδὴ καὶ Φίλιππος ἔδωκεν ὁ πατήρ.
ποιήσασθαι δὲ δόγμα πάντας τοὺς Ἕλληνας μηδένα
μήτε στρατεύειν μήτε πράττειν ὑπεναντία ἡμῖν: εἰ δὲ
μή, φεύγειν αὐτὸν καὶ γενεὰν καὶ τῶν ὄντων στέρεσθαι.
προστετάχαμεν δὲ καὶ περὶ τούτων καὶ τῶν
λοιπῶν Πολυπέρχοντι πραγματεύεσθαι. <milestone unit="section" n="8" /> ὑμεῖς οὖν, 
καθάπερ ὑμῖν καὶ πρότερον ἐγράψαμεν, ἀκούετε τούτου:
τοῖς γὰρ μὴ ποιοῦσί τι τῶν γεγραμμένων οὐκ ἐπιτρέψομεν.</q>
</p></div2>

<div2 type="chapter" n="57" org="uniform" sample="complete"><p><milestone unit="section" n="1" /> τούτου δὲ τοῦ διαγράμματος ἐκδοθέντος καὶ πρὸς
ἁπάσας τὰς πόλεις ἀποσταλέντος ἔγραψεν ὁ Πολυπέρχων
πρός τε τὴν Ἀργείων πόλιν καὶ τὰς λοιπάς,
<pb id="v.4.p.401" />
προστάττων τοὺς ἀφηγησαμένους ἐπ᾽ Ἀντιπάτρου τῶν
πολιτευμάτων φυγαδεῦσαι, τινῶν δὲ καὶ θάνατον
καταγνῶναι καὶ δημεῦσαι τὰς οὐσίας, ὅπως ταπεινωθέντες
εἰς τέλος μηδὲν ἰσχύσωσι συνεργεῖν Κασάνδρῳ.
 
<milestone unit="section" n="2" />ἔγραψε δὲ καὶ πρὸς Ὀλυμπιάδα τὴν Ἀλεξάνδρου 
μητέρα, διατρίβουσαν ἐν Ἠπείρῳ διὰ τὴν πρὸς
Κάσανδρον ἔχθραν, ἵνα τὴν ταχίστην εἰς Μακεδονίαν
καταντήσῃ καὶ παραλαβοῦσα τὸ Ἀλεξάνδρου παιδίον
ἐπιμέλειαν αὐτοῦ ποιῆται, μέχρι ἂν εἰς ἡλικίαν ἔλθῃ
 καὶ τὴν πατρῴαν βασιλείαν παραλάβῃ. 
<milestone unit="section" n="3" />ἔπεμψε δὲ καὶ 
πρὸς Εὐμενῆ, γράψας ἐπιστολὴν ἐκ τοῦ τῶν βασιλέων
ὀνόματος, ὅπως πρὸς μὲν Ἀντίγονον μὴ διαλύσηται
τὴν ἀλλοτριότητα, πρὸς δὲ τοὺς βασιλεῖς ἀποκλίνας
εἴτε βούλεται καταντᾶν εἰς Μακεδονίαν καὶ μετ᾽ αὐτοῦ
 κοινοπραγῶν ἐπιμελητὴς εἶναι τῶν βασιλέων, εἴτε
μᾶλλον προαιρεῖται μένειν ἐπὶ τῆς Ἀσίας καὶ λαβὼν
δύναμιν καὶ χρήματα διαπολεμεῖν πρὸς Ἀντίγονον,
φανερῶς ἤδη γεγενημένον ἀποστάτην τῶν βασιλέων.
ἀποκαθιστάνειν δ᾽ αὐτῷ τοὺς βασιλεῖς τήν τε σατραπείαν,
 ἣν Ἀντίγονος ἀφῄρηται, καὶ τὰς δωρεὰς ἁπάσας
ὅσας πρότερον εἶχε κατὰ τὴν Ἀσίαν. 
<milestone unit="section" n="4" />τὸ δ᾽ ὅλον 
ἀπεφαίνετο μάλιστα πάντων πρέπειν Εὐμενῆ τῆς βασιλικῆς
οἰκίας κήδεσθαι καὶ φροντίζειν, ἀκολουθοῦντα
τοῖς ὑπ᾽ αὐτοῦ <add>προ</add>πεπολιτευμένοις πρὸς τὴν
 βασιλικὴν οἰκίαν. ἐὰν δὲ μείζονος δυνάμεως προσδέηται,
καὶ αὐτὸς μετὰ τῶν βασιλέων ἀναζεύξειν ἐκ
Μακεδονίας μετὰ πάσης τῆς βασιλικῆς δυνάμεως. ταῦτα
μὲν οὖν ἐπράχθη κατὰ τοῦτον τὸν ἐνιαυτόν.
<pb id="v.4.p.402" />
</p></div2>

<div2 type="chapter" n="58" org="uniform" sample="complete"><p><milestone unit="section" n="1" /> ἐπ᾽ ἄρχοντος δ᾽ Ἀθήνησιν Ἀρχίππου Ῥωμαῖοι
κατέστησαν ὑπάτους Κόιντον Αἴλιον καὶ Λεύκιον Παπίριον.
ἐπὶ δὲ τούτων Εὐμενὴς μὲν ἄρτι τὴν ἐκ τοῦ
φρουρίου πεποιημένος ἀποχώρησιν ἐκομίσατο τὰς ἐπιστολὰς
τὰς ἀποσταλείσας ὑπὸ Πολυπέρχοντος, ἐν αἷς
ἦν γεγραμμένον χωρὶς τῶν προειρημένων ὅτι πεντακόσια
μὲν τάλαντα διδόασιν αὐτῷ δωρεὰν οἱ βασιλεῖς
εἰς ἐπανόρθωσιν τῶν γεγενημένων περὶ αὐτὸν ἐλαττωμάτων
καὶ διότι γράμματα ἀπέστειλαν οἱ βασιλεῖς πρὸς
τοὺς ἐν τῇ Κιλικίᾳ στρατηγοὺς καὶ θησαυροφύλακας,
ὅπως αὐτῷ τὰ πεντακόσια τάλαντα δῶσι καὶ τῶν
ἄλλων χρημάτων ὅσα ἂν αἰτήσῃ πρός τε τὰς ξενολογίας
καὶ τὰς ἄλλας τὰς κατεπειγούσας χρείας, τούς τε
τῶν ἀργυρασπίδων Μακεδόνων τρισχιλίων ἀφηγουμένους,
ἵνα παραδῶσιν αὑτοὺς Εὐμενεῖ καὶ τἄλλα
συμπράττωσι προθύμως, ὡς ἂν ἀποδεδειγμένῳ στρατηγῷ
τῆς ὅλης Ἀσίας αὐτοκράτορι. <milestone unit="section" n="2" /> ἧκεν δὲ καὶ παρ᾽
Ὀλυμπιάδος αὐτῷ γράμματα, δεομένης καὶ λιπαρούσης
βοηθεῖν τοῖς βασιλεῦσι καὶ ἑαυτῇ: μόνον γὰρ ἐκεῖνον
πιστότατον ἀπολελεῖφθαι τῶν φίλων καὶ δυνάμενον
διορθώσασθαι τὴν ἐρημίαν τῆς βασιλικῆς οἰκίας. <milestone unit="section" n="3" /> ἠξίου
δ᾽ αὐτὸν ἡ Ὀλυμπιὰς συμβουλεῦσαι πότερον αὐτῷ
δοκεῖ συμφέρειν μένειν αὐτὴν ἐν Ἠπείρῳ καὶ μὴ
πιστεύειν τοῖς αἰεὶ δοκοῦσι μὲν ἐπιμεληταῖς εἶναι, τῇ
δὲ ἀληθείᾳ τὴν βασιλείαν εἰς ἑαυτοὺς μεθιστῶσιν, ἢ
<pb id="v.4.p.403" />
ἐπανέρχεσθαι. 
<milestone unit="section" n="4" />ὁ δ᾽ Εὐμενὴς πρὸς μὲν τὴν Ὀλυμπιάδα 
παραχρῆμα ἀντέγραψε, συμβουλεύων κατὰ τὸ παρὸν
μένειν ἐν Ἠπείρῳ, μέχρι ἂν ὁ πόλεμος λάβῃ τινὰ
κρίσιν. αὐτὸς δ᾽ ἀεὶ τὴν εὔνοιαν βεβαιοτάτην πρὸς
 τοὺς βασιλεῖς τετηρηκὼς ἔκρινεν Ἀντιγόνῳ μὲν μὴ
προσέχειν ἐξιδιαζομένῳ τὴν βασιλείαν, τοῦ δὲ Ἀλεξάνδρου
παιδὸς προσδεομένου βοηθείας διά τε τὴν ὀρφανίαν
καὶ διὰ τὴν τῶν ἡγεμόνων πλεονεξίαν διέλαβεν
ἁρμόζειν ἑαυτῷ πάντα κίνδυνον ἀναδέχεσθαι τῆς τῶν βασιλέων σωτηρίας ἕνεκα.</p></div2>

<div2 type="chapter" n="59" org="uniform" sample="complete"><p><milestone unit="section" n="1" /> εὐθὺς οὖν παραγγείλας
τοῖς περὶ αὐτὸν ἀναζευγνύειν προῆγεν ἐκ Καππαδοκίας,
ἔχων ἱππεῖς μὲν περὶ πεντακοσίους, πεζοὺς δὲ πλείους
τῶν δισχιλίων: οὐ γὰρ ἔσχεν ἀναστροφὴν προσδέξασθαι
τοὺς ἀφυστεροῦντας τῶν ἐπηγγελμένων συστρατεύσεσθαι
 διὰ τὸ προσάγειν παρ᾽ Ἀντιγόνου δύναμιν
ἀξιόλογον καὶ στρατηγοὺς τοὺς περὶ Μένανδρον,
κωλύσοντας αὐτὸν ἐνδιατρίβειν τῇ Καππαδοκίᾳ, πολέμιον
γενόμενον τοῖς περὶ Ἀντίγονον. 
<milestone unit="section" n="2" />ἀλλὰ γὰρ ἡ 
δύναμις αὕτη τρισὶν ὕστερον ἡμέραις παραγενομένη
 καὶ τῶν καιρῶν ὑστεροῦσα ἐπεβάλετο μὲν διώκειν
τοὺς μετ᾽ Εὐμενοῦς προάγοντας, οὐ δυναμένη δὲ
καταλαβεῖν ἐπανῆλθεν εἰς Καππαδοκίαν. 
<milestone unit="section" n="3" />ὁ δ᾽ Εὐμενὴς 
συντόνους τὰς ὁδοιπορίας ποιησάμενος καὶ ταχὺ τὸν
Ταῦρον ὑπερβαλὼν ἧκεν εἰς τὴν Κιλικίαν. οἱ δὲ τῶν
 ἀργυρασπίδων ἡγεμόνες Ἀντιγένης καὶ Τεύταμος, πειθαρχοῦντες
ταῖς παρὰ τῶν βασιλέων ἐπιστολαῖς, ἀπάντησιν
<pb id="v.4.p.404" />
ἐποιήσαντο τῷ Εὐμενεῖ μετὰ τῶν φίλων ἐκ
πολλοῦ διαστήματος. ἀσπασάμενοι δὲ φιλοφρόνως καὶ
συγχαρέντες ἐπὶ τῷ διασεσῶσθαι παραδόξως αὐτὸν ἐκ
τῶν μεγίστων κινδύνων ἐπηγγέλλοντο πάντα συμπράξειν
αὐτῷ προθύμως: οἵ τε ἀργυράσπιδες Μακεδόνες,
ὄντες περὶ τρισχιλίους, ὁμοίως ἀπήντησαν μετὰ φιλοφροσύνης
τε καὶ ὁρμῆς. <milestone unit="section" n="4" /> πάντες δ᾽ ἐθαύμαζον τὸ τῆς
τύχης εὐμετάβολον καὶ παράδοξον, ὁρῶντες τούς τε
βασιλεῖς καὶ τοὺς Μακεδόνας ὀλίγῳ μὲν χρόνῳ πρότερον
κατεγνωκότας Εὐμενοῦς καὶ τῶν φίλων αὐτοῦ
θάνατον, τότε δὲ ἐπιλαθομένους τῆς ἰδίας κρίσεως μὴ
μόνον ἀθῷον ἀφεικότας τῆς τιμωρίας, ἀλλὰ καὶ πάσης
τῆς βασιλείας τὴν ἡγεμονίαν αὐτῷ παραδεδωκότας.
<milestone unit="section" n="5" /> καὶ τοῦτ᾽ εὐλόγως ἔπασχον ἅπαντες οἱ τότε τὰς Εὐμενοῦς
ἐπισκοπούμενοι περιπετείας. τίς γὰρ οὐκ ἂν
λαβὼν ἔννοιαν τῆς κατὰ τὸν ἀνθρώπινον βίον ἀνωμαλίας
καταπλαγείη τὴν ἐπ᾽ ἀμφότερα τὰ μέρη τῆς
τύχης παλίρροιαν; ἢ τίς ἂν ταῖς κατὰ τὴν εὐτυχίαν
ἐξουσίαις πιστεύσας ἀναλάβοι φρόνημα μεῖζον τῆς
ἀνθρωπίνης ἀσθενείας; <milestone unit="section" n="6" /> ὁ γὰρ κοινὸς βίος ὥσπερ ὑπὸ
θεῶν τινος οἰακιζόμενος ἐναλλὰξ ἀγαθοῖς τε καὶ κακοῖς
κυκλεῖται πάντα τὸν αἰῶνα. διόπερ παράδοξόν ἐστιν
οὐκ εἰ γέγονέν τι παράλογον, ἀλλ᾽ εἰ μὴ πᾶν ἐστι τὸ
γινόμενον ἀνέλπιστον. διὸ καὶ τὴν ἱστορίαν προσηκόντως
ἄν τις ἀποδέξαιτο: τῇ γὰρ τῶν πράξεων
ἀνωμαλίᾳ καὶ μεταβολῇ διορθοῦται τῶν μὲν εὐτυχούντων
τὴν ὑπερηφανίαν, τῶν δ᾽ ἀκληρούντων τὴν ἀτυχίαν.
<pb id="v.4.p.405" />
</p></div2>

<div2 type="chapter" n="60" org="uniform" sample="complete"><p><milestone unit="section" n="1" />ἃ καὶ τότε διανοούμενος Εὐμενὴς ἐμφρόνως τὰ
καθ᾽ ἑαυτὸν ἠσφαλίσατο, προορώμενος τὴν τῆς τύχης
καινοτομίαν. ὁρῶν γὰρ ἑαυτὸν μὲν ξένον ὄντα καὶ
μηδὲν προσήκοντα βασιλικαῖς ἐξουσίαις, τοὺς δ᾽ ὑποταττομένους
 Μακεδόνας θάνατον αὐτοῦ προκατεγνωκότας,
τοὺς δ᾽ ἐν ταῖς στρατιωτικαῖς ἡγεμονίαις διατρίβοντας
φρονήματος πλήρεις ὑπάρχοντας καὶ μεγάλων
πραγμάτων ὀρεγομένους ὑπέλαβεν ἔσεσθαι περὶ αὐτὸν
συντόμως καταφρόνησιν ἅμα καὶ φθόνον καὶ τὸ τελευταῖον
 τὸν περὶ τοῦ ζῆν κίνδυνον: μηδένα γὰρ ποιήσειν
ἑκουσίως τὸ προσταττόμενον ὑπὸ τῶν ἡττόνων
εἶναι δοκούντων μηδὲ καρτερήσειν δεσποζόμενον ὑπὸ
τῶν ὀφειλόντων ἑτέροις ὑποτάττεσθαι. 
<milestone unit="section" n="2" />δοὺς δὲ αὑτῷ 
περὶ τούτων λόγον πρῶτον μὲν διδομένων αὐτῷ τῶν
 πεντακοσίων ταλάντων κατὰ τὰς τῶν βασιλέων ἐπιστολὰς
εἰς ἀνάληψιν καὶ κατασκευὴν οὐκ ἔφησε λήψεσθαι:
μὴ γὰρ προσδεῖσθαι τηλικαύτης δωρεᾶς, ὡς ἂν μηδεμιᾶς
αὐτοῦ σπεύδοντος τυχεῖν ἡγεμονίας. 
<milestone unit="section" n="3" />καὶ γὰρ 
νῦν οὐχ ἑκουσίως αὐτὸν ὑπακηκοέναι πρὸς ταύτην τὴν
 χρείαν, ἀλλ᾽ ὑπὸ τῶν βασιλέων συνηναγκάσθαι προσδέξασθαι
τὴν τοιαύτην λειτουργίαν. καθόλου γὰρ διὰ
τὴν συνέχειαν τῆς στρατείας μηκέτι δύνασθαι φέρειν
τὰς κακοπαθίας καὶ πλάνας, καὶ ταῦτα μηδεμιᾶς ὑποκειμένης
ἀρχῆς ξένῳ καὶ τῆς ὁμοεθνοῦς τοῖς Μακεδόσιν
 ἐξουσίας κεχωρισμένῳ. 
<milestone unit="section" n="4" />ἀπεφαίνετο δὲ αὑτὸν 
<pb id="v.4.p.406" />
ἑωρακέναι κατὰ τὸν ὕπνον ὄψιν παράδοξον, ἣν ἀναγκαῖον
ἡγεῖσθαι δηλῶσαι πᾶσι: δοκεῖν γὰρ αὐτὴν πολλὰ
συνεργήσειν πρός τε ὁμόνοιαν καὶ τὸ κοινῇ συμφέρον.
<milestone unit="section" n="5" /> δόξαι γὰρ κατὰ τὸν ὕπνον ὁρᾶν Ἀλέξανδρον τὸν
βασιλέα ζῶντα καὶ τῇ βασιλικῇ σκευῇ κεκοσμημένον
χρηματίζειν καὶ τὰ προστάγματα διδόναι τοῖς ἡγεμόσι
καὶ πάντα τὰ κατὰ τὴν βασιλείαν διοικεῖν ἐνεργῶς.
<milestone unit="section" n="6" /> »διόπερ οἶμαι δεῖν ἐκ τῆς βασιλικῆς γάζης κατασκευάσαι
χρυσοῦν θρόνον, ἐν ᾧ τεθέντος τοῦ διαδήματος
καὶ σκήπτρου καὶ στεφάνου καὶ τῆς ἄλλης
κατασκευῆς ἐπιθύειν ἅμ᾽ ἡμέρᾳ πάντας αὐτῷ τοὺς
ἡγεμόνας καὶ πλησίον τοῦ θρόνου συνεδρεύειν καὶ τὰ
προστάγματα λαμβάνειν ἐκ τοῦ ὀνόματος τοῦ βασιλέως,
ὡς ζῶντος καὶ προεστηκότος τῆς ἰδίας βασιλείας.«
</p></div2>

<div2 type="chapter" n="61" org="uniform" sample="complete"><p><milestone unit="section" n="1" /> πάντων δ᾽ ἀποδεξαμένων τοὺς λόγους ταχέως ἅπαντα
κατεσκευάσθη τὰ πρὸς τὴν χρείαν, ὡς ἂν πολυχρύσου
τῆς βασιλικῆς οὔσης γάζης. εὐθὺς οὖν κατασκευασθείσης
μεγαλοπρεποῦς σκηνῆς ὅ τε θρόνος ἔχων τὸ
διάδημα καὶ τὸ σκῆπτρον ἐτέθη καὶ τὰ ὅπλα οἷς
εἰώθει χρῆσθαι καὶ κειμένης ἐσχάρας ἐχούσης πῦρ
ἐπέθυον ἐκ κιβωτίου χρυσοῦ πάντες οἱ ἡγεμόνες τόν
τε λιβανωτὸν καὶ τῶν ἄλλων <add>θυμιαμάτων</add> εὐωδῶν
τὰ πολυτελέστατα καὶ προσεκύνουν ὡς θεὸν τὸν Ἀλέξανδρον.
<milestone unit="section" n="2" /> ἀκολούθως δὲ τούτοις δίφρων πολλῶν κειμένων
ἐκάθιζον ἐπὶ τούτων οἱ τὰς ἡγεμονίας ἔχοντες
καὶ συνεδρεύοντες ἐβουλεύοντο περὶ τῶν ἀεὶ κατεπειγόντων.
ὁ δ᾽ Εὐμενὴς ἐν πᾶσι τοῖς χρηματιζομένοις
<pb id="v.4.p.407" />
ἴσον ἑαυτὸν τοῖς ἄλλοις ἡγεμόσιν ἀποδεικνύων καὶ
πάντας ταῖς φιλανθρωποτάταις ὁμιλίαις δημαγωγῶν
τόν τε καθ᾽ ἑαυτοῦ φθόνον ἀπετρίψατο καὶ πολλὴν
εὔνοιαν ἐν τοῖς ἡγεμόσι πρὸς ἑαυτὸν κατεσκεύασεν.
 
<milestone unit="section" n="3" />ἅμα δὲ καὶ τῆς κατὰ τὸν βασιλέα δεισιδαιμονίας ἐνισχυούσης 
ἀγαθῶν ἐλπίδων ἅπαντες ἐπληροῦντο, καθάπερ
θεοῦ τινος αὐτῶν ἡγουμένου. ὁμοίως δὲ τούτοις
καὶ πρὸς τοὺς ἀργυράσπιδας Μακεδόνας πολιτευόμενος
ἀποδοχῆς μεγάλης ἐτύγχανεν παρ᾽ αὐτοῖς, ὡς ἄξιος ὢν
 τῆς τῶν βασιλέων φροντίδος. 
<milestone unit="section" n="4" />προχειρισάμενος δὲ τῶν 
φίλων τοὺς εὐθετωτάτους καὶ δοὺς χρήματα δαψιλῆ
πρὸς τὴν ξενολογίαν ἐξέπεμψεν ὁρίας ἀξιολόγους
μισθούς. εὐθὺς δ᾽ οἱ μὲν εἰς τὴν Πισιδικὴν καὶ
Λυκίαν καὶ τὴν πλησιόχωρον παρελθόντες ἐξενολόγουν
 ἐπιμελῶς, οἱ δὲ τὴν Κιλικίαν ἐπεπορεύοντο, ἄλλοι δὲ
τὴν Κοίλην Συρίαν καὶ Φοινίκην, τινὲς δὲ τὰς ἐν τῇ
Κύπρῳ πόλεις. 
<milestone unit="section" n="5" />διαβοηθείσης δὲ τῆς ξενολογίας καὶ 
τῆς μισθοφορᾶς ἀξιολόγου προκειμένης πολλοὶ καὶ ἐκ
τῶν τῆς Ἑλλάδος πόλεων ἐθελοντὶ κατήντων καὶ πρὸς
 τὴν στρατείαν ἀπεγράφοντο. ἐν ὀλίγῳ δὲ χρόνῳ συνήχθησαν
πεζοὶ μὲν πλείους τῶν μυρίων, ἱππεῖς δὲ
δισχίλιοι χωρὶς τῶν ἀργυρασπίδων καὶ τῶν μετ᾽
Εὐμενοῦς κατηντηκότων.
</p></div2>

<div2 type="chapter" n="62" org="uniform" sample="complete"><p><milestone unit="section" n="1" />παραδόξου δὲ καὶ ταχείας τῆς περὶ τὸν Εὐμενῆ
 γενομένης αὐξήσεως Πτολεμαῖος μὲν μετὰ στόλου
πλεύσας εἰς Ζεφύριον τῆς Κιλικίας διεπέμπετο πρὸς
τοὺς τῶν ἀργυρασπίδων ἡγεμόνας, παρακαλῶν μὴ
προσέχειν τῷ Εὐμενεῖ, καθ᾽ οὗ πάντες Μακεδόνες
<pb id="v.4.p.408" />
θάνατον κατέγνωσαν. <milestone unit="section" n="2" /> ὁμοίως δὲ πρὸς τοὺς ἐπὶ τῶν
ἐν Κυΐνδοις φρουρίων τεταγμένους ἐξέπεμψε, διαμαρτυρόμενος
μὴ διδόναι μηδὲν τῶν χρημάτων Εὐμενεῖ
καὶ τὴν ἀσφάλειαν αὐτοῖς ἐπηγγείλατο παρέξεσθαι.
ἀλλὰ τούτῳ μὲν οὐδεὶς προσεῖχε διὰ τὸ τοὺς βασιλεῖς
καὶ τὸν ἐπιμελητὴν αὐτῶν Πολυπέρχοντα, ἔτι δὲ
Ὀλυμπιάδα τὴν Ἀλεξάνδρου μητέρα γεγραφέναι πάντα
ὑπηρετεῖν Εὐμενεῖ, ὡς ὄντι τῆς βασιλείας αὐτοκράτορι
στρατηγῷ. <milestone unit="section" n="3" /> μάλιστα δ᾽ Ἀντιγόνῳ δυσηρέστει τότε τὰ
περὶ τὴν Εὐμενοῦς προαγωγὴν καὶ τὸ μέγεθος τῆς
περὶ αὐτὸν συνισταμένης ἐξουσίας: ὑπελάμβανε γὰρ
ὑπὸ τοῦ Πολυπέρχοντος τοῦτον ἑαυτῷ κατασκευάζεσθαι
μέγιστον ἀντίπαλον ἀποστάτῃ γεγονότι τῆς βασιλείας.
<milestone unit="section" n="4" /> διόπερ κρίνας ἐπιβουλὴν συστήσασθαι κατ᾽ αὐτοῦ
προεχειρίσατο τῶν φίλων Φιλώταν καὶ τούτῳ μὲν
ἔδωκεν ἐπιστολὴν γεγραμμένην πρός τε τοὺς ἀργυράσπιδας
καὶ τοὺς ἄλλους τοὺς μετ᾽ Εὐμενοῦς Μακεδόνας,
συνεξέπεμψε δὲ αὐτῷ καὶ ἄλλους τριάκοντα
Μακεδόνας τῶν περιέργων καὶ λάλων, οἷς ἦν προστεταγμένον
κατ᾽ ἰδίαν ἐντυχεῖν τοῖς ἡγεμόσι τῶν
ἀργυρασπίδων Ἀντιγένει καὶ Τευτάμῳ καὶ διὰ τούτων
συστήσασθαί τινα κατ᾽ Εὐμενοῦς ἐπιβουλήν, δωρεάς τε
μεγάλας ἐπαγγελλομένους καὶ σατραπείας μείζονας,
ὁμοίως δὲ καὶ τῶν ἀργυρασπίδων τοῖς γνωριζομένοις
καὶ πολίταις ἐντυγχάνειν καὶ διαφθείρειν δωρεαῖς
πρὸς τὴν κατ᾽ Εὐμενοῦς ἐπιβουλήν. <milestone unit="section" n="5" /> τῶν μὲν οὖν
<pb id="v.4.p.409" />
ἄλλων οὐδένα πεῖσαι κατίσχυσαν, Τεύταμος δὲ ὁ τῶν
ἀργυρασπίδων ἡγεμὼν διαφθαρεὶς ἐπεβάλετο καὶ τὸν
συνάρχοντα Ἀντιγένην πεῖσαι κοινωνῆσαι τῆς πράξεως.

<milestone unit="section" n="6" />ὁ δ᾽ Ἀντιγένης, συνέσει καὶ πίστεως βεβαιότητι διαφέρων, 
 οὐ μόνον ἀντεῖπεν, ἀλλὰ καὶ μετέπεισε τὸν
προδιεφθαρμένον. ἐδίδαξε γὰρ αὐτὸν συμφέρειν ζῆν
τὸν Εὐμενῆ μᾶλλον ἢ τὸν Ἀντίγονον: 
<milestone unit="section" n="7" />ἐκεῖνον μὲν 
γὰρ εἰς πλεῖον ἰσχύσαντα παρελεῖσθαι τὰς σατραπείας
αὐτῶν καὶ ἀντικαταστήσειν ἐκ τῶν αὐτοῦ φίλων,
 Εὐμενῆ δὲ ξένον ὄντα μηδέποτ᾽ ἰδιοπραγῆσαι τολμήσειν,
ἀλλὰ στρατηγὸν ὄντα φίλοις αὐτοῖς χρήσεσθαι
καὶ συμπράξασι φυλάξειν αὐτοῖς τὰς σατραπείας, τάχα
δὲ καὶ ἄλλας προσδώσειν. οἱ μὲν οὖν τὰς κατ᾽ Εὐμενοῦς
ἐπιβουλὰς κατασκευάζοντες ἀπέτυχον τὸν προειρημένον
</p></div2>

<div2 type="chapter" n="63" org="uniform" sample="complete"><p><milestone unit="section" n="1" /> τρόπον: τοῦ δὲ Φιλώτου τὴν κοινὴν ἐπιστολὴν
ἀναδόντος τοῖς ἡγεμόσι συνήχθησαν οἵ τε ἀργυράσπιδες
καὶ οἱ ἄλλοι Μακεδόνες κατ᾽ ἰδίαν ἄνευ τοῦ
Εὐμενοῦς καὶ τὴν ἐπιστολὴν προσέταξαν ἀναγνωσθῆναι.

<milestone unit="section" n="2" />ἦν δ᾽ ἐν αὐτῇ γεγραμμένη κατηγορία μὲν τοῦ 
 Εὐμενοῦς, παράκλησις δὲ τῶν Μακεδόνων συλλαβεῖν
τὸν Εὐμενῆ ταχέως καὶ ἀποκτεῖναι: ἐὰν δὲ ταῦτα μὴ
πράξωσιν, ὅτι μετὰ πάσης τῆς δυνάμεως ἥξει πολεμήσων
αὐτοῖς καὶ τοῖς μὴ πειθαρχοῦσι τὴν προσήκουσαν
ἐπιθήσει τιμωρίαν. 
<milestone unit="section" n="3" />ἀναγνωσθείσης δὲ τῆς ἐπιστολῆς 
 εἰς πολλὴν ἀπορίαν ἐνέπεσον οἵ τε ἡγεμόνες καὶ οἱ
<pb id="v.4.p.410" />
Μακεδόνες πάντες: ἀναγκαῖον γὰρ ἦν αὐτοῖς ἢ πρὸς
τοὺς βασιλεῖς ἀποκλίναντας ὑπ᾽ Ἀντιγόνου τιμωρίας
τυχεῖν ἢ πειθαρχήσαντας Ἀντιγόνῳ ὑπὸ Πολυπέρχοντος
καὶ τῶν βασιλέων κολασθῆναι. <milestone unit="section" n="4" /> τοιαύτης δὲ
συγχύσεως ἐπεχούσης τὰ πλήθη ἧκεν ὁ Εὐμενὴς καὶ
τὴν ἐπιστολὴν ἀναγνοὺς παρεκάλεσε τοὺς Μακεδόνας
πράττειν τὰ τοῖς βασιλεῦσι δεδογμένα, τῷ δὲ ἀποστάτῃ
γεγονότι μὴ προσέχειν. <milestone unit="section" n="5" /> πολλὰ δὲ διαλεχθεὶς
οἰκεῖα τῆς ὑποθέσεως οὐ μόνον αὐτὸς ἀπελύθη τῶν
ἐνεστώτων κινδύνων, ἀλλὰ καὶ τὸ πλῆθος εἰς εὔνοιαν
μείζονα τῆς προϋπαρχούσης παρεστήσατο. <milestone unit="section" n="6" /> οὗτος μὲν
οὖν πάλιν εἰς ἀνελπίστους κινδύνους ἐμπεσὼν παραδόξως
ἰσχυροτέραν κατεσκεύασε τὴν περὶ αὑτὸν δύναμιν.
διὸ καὶ τοῖς στρατιώταις παραγγείλας ἀναζευγνύειν
προῆγεν ἐπὶ Φοινίκης, σπεύδων τὰς ναῦς
ἐξ ἁπασῶν τῶν πόλεων ἀθροῖσαι καὶ στόλον ἀξιόλογον
κατασκευάσαι, ὅπως Πολυπέρχων μὲν προσλαβόμενος
τὰς ἐκ τῆς Φοινίκης ναῦς θαλαττοκρατῇ καὶ δύνηται
διαβιβάζειν ἀσφαλῶς, ὅταν βούληται, τὰς ἐκ τῆς
Μακεδονίας δυνάμεις εἰς τὴν Ἀσίαν ἐπ᾽ Ἀντίγονον.
οὗτος μὲν οὖν ἐν Φοινίκῃ διέτριβε κατασκευαζόμενος
τὴν ναυτικὴν δύναμιν.
</p></div2>

<div2 type="chapter" n="64" org="uniform" sample="complete"><p><milestone unit="section" n="1" /> ἅμα δὲ τούτοις πραττομένοις Νικάνωρ ὁ τὴν
Μουνυχίαν κατέχων ἀκούων τὸν μὲν Κάσανδρον ἐκ
Μακεδονίας κεχωρίσθαι πρὸς Ἀντίγονον, τὸν δὲ
Πολυπέρχοντα προσδόκιμον εἶναι συντόμως ἥξειν εἰς
τὴν Ἀττικὴν μετὰ τῆς δυνάμεως ἠξίου τοὺς Ἀθηναίους
διαφυλάττειν τὴν πρὸς τὸν Κάσανδρον εὔνοιαν. <milestone unit="section" n="2" /> οὐθενὸς
<pb id="v.4.p.411" />
δὲ αὐτῷ προσέχοντος, ἀλλὰ καὶ τὴν φρουρὰν
πάντων οἰομένων δεῖν ἐξάγειν τὴν ταχίστην τὸ μὲν
πρῶτον παρακρουσάμενος τὸν δῆμον ἔπεισεν ὀλίγας
ἡμέρας ἐπισχεῖν: πράξειν γὰρ αὐτὸν τὰ συμφέροντα
 τῇ πόλει: μετὰ δὲ ταῦτα τῶν Ἀθηναίων ἐπί τινας
ἡμέρας ἡσυχίαν ἐχόντων ἔλαθε νυκτὸς κατ᾽ ὀλίγους
στρατιώτας εἰσαγαγὼν εἰς τὴν Μουνυχίαν, ὥστε γενέσθαι
δύναμιν ἀξιόχρεων τηρεῖν τὴν φυλακὴν καὶ
διαγωνίζεσθαι πρὸς τοὺς ἐπιβαλλομένους πολιορκεῖν
 τὴν φρουράν. 
<milestone unit="section" n="3" />οἱ δὲ Ἀθηναῖοι γνόντες τὸν Νικάνορα 
μηδὲν ὑγιὲς πράττοντα πρὸς μὲν τοὺς βασιλέας καὶ
Πολυπέρχοντα πρεσβείαν ἐξέπεμψαν, ἀξιοῦντες βοηθεῖν
αὐτοῖς κατὰ τὸ διάγραμμα τὸ γραφὲν ὑπὲρ τῆς τῶν
Ἑλλήνων αὐτονομίας: αὐτοὶ δὲ πλεονάκις ἐκκλησίαν
 συναγαγόντες ἐβουλεύοντο πῶς χρηστέον εἴη περὶ τοῦ
πρὸς Νικάνορα πολέμου. 
<milestone unit="section" n="4" />τούτων δ᾽ ἔτι περὶ ταῦτ᾽ 
ἀσχολουμένων ὁ Νικάνωρ, πολλοὺς ἐξενολογηκώς, λάθρᾳ
νυκτὸς ἐξαγαγὼν τοὺς στρατιώτας κατελάβετο τὰ
τείχη τοῦ Πειραιέως καὶ τοῦ λιμένος τὰ κλεῖθρα. οἱ
 δὲ Ἀθηναῖοι τὴν μὲν Μουνυχίαν οὐκ ἀπειληφότες,
τὸν δὲ Πειραιᾶ προσαποβεβληκότες χαλεπῶς ἔφερον.

<milestone unit="section" n="5" />διόπερ ἑλόμενοι πρέσβεις τῶν ἐπιφανῶν ἀνδρῶν καὶ 
 φιλίαν ἐχόντων πρὸς Νικάνορα Φωκίωνα τὸν Φώκου
καὶ Κόνωνα τὸν Τιμοθέου καὶ Κλέαρχον τὸν Ναυσικλέους
 ἐξαπέστειλαν, ἐγκαλοῦντες μὲν ἐπὶ τοῖς πεπραγμένοις,
ἀξιοῦντες δὲ ἀποδοῦναι τὴν αὐτονομίαν αὐτοῖς
κατὰ τὸ γεγενημένον διάταγμα. ὁ δὲ Νικάνωρ ἀποκρίσεις
<pb id="v.4.p.412" />
ἔδωκε πρεσβεύειν αὐτοὺς πρὸς Κάσανδρον:
ὑπ᾽ ἐκείνου γὰρ καθεσταμένον φρούραρχον μηδαμῶς ἔχειν ἐξουσίαν ἰδιοπραγεῖν.</p></div2>

<div2 type="chapter" n="65" org="uniform" sample="complete"><p><milestone unit="section" n="1" /> κατὰ δὲ τοῦτον τὸν
καιρὸν ἧκεν ἐπιστολὴ Νικάνορι παρ᾽ Ὀλυμπιάδος, ἐν
ᾗ προσέταττεν ἀποδοῦναι Ἀθηναίοις τήν τε Μουνυχίαν
καὶ τὸν Πειραιᾶ. ὁ δὲ Νικάνωρ ἀκούων ὅτι μέλλουσιν
οἱ βασιλεῖς καὶ Πολυπέρχων κατάγειν εἰς Μακεδονίαν
τὴν Ὀλυμπιάδα καὶ τοῦ τε παιδίου τὴν ἐπιμέλειαν
ἐκείνῃ παραδιδόναι καὶ τὴν προϋπάρχουσαν ἀποδοχὴν
καὶ τιμὴν Ἀλεξάνδρου ζῶντος ἀποκαθιστάναι Ὀλυμπιάδι,
φοβηθεὶς ἐπηγγείλατο μὲν παραδώσειν, ἀεὶ δὲ
προφάσεις τινὰς ποιούμενος παρῆγε τὴν πρᾶξιν. <milestone unit="section" n="2" /> οἱ
δὲ Ἀθηναῖοι πεπολυωρηκότες ἐν τοῖς ἔμπροσθεν χρόνοις
τὴν Ὀλυμπιάδα καὶ νομίσαντες τὰς μὲν ταύτῃ
δεδογμένας τιμὰς ὄντως γεγονέναι, τὴν δὲ ἀπόληψιν
τῆς αὐτονομίας διὰ ταύτης ἐλπίζοντες ἀκινδύνως ἔσεσθαι
περιχαρεῖς ἦσαν. <milestone unit="section" n="3" /> ἀτελέστων δ᾽ ἔτι τῶν ἐπαγγελιῶν
οὐσῶν ᾗκεν Ἀλέξανδρος ὁ Πολυπέρχοντος υἱὸς
μετὰ δυνάμεως εἰς τὴν Ἀττικήν. οἱ μὲν οὖν Ἀθηναῖοι
διέλαβον αὐτὸν ἥκειν ἀποκαταστήσοντα τῷ δήμῳ τήν
τε Μουνυχίαν καὶ τὸν Πειραιᾶ, τὸ δ᾽ ἀληθὲς οὐχ
οὕτως εἶχεν, ἀλλὰ τοὐναντίον αὐτὸς ἰδίᾳ παραληψόμενος
ἀμφότερα πρὸς τὰς ἐν τῷ πολέμῳ χρείας.
<milestone unit="section" n="4" /> τῶν γὰρ Ἀντιπάτρῳ γεγονότων φίλων τινές, <add>ὧν</add>
ὑπῆρχον καὶ οἱ περὶ Φωκίωνα, φοβούμενοι τὰς ἐκ
<pb id="v.4.p.413" />
τῶν νόμων τιμωρίας ὑπήντησαν τῷ Ἀλεξάνδρῳ καὶ
διδάξαντες τὸ συμφέρον ἔπεισαν αὐτὸν ἰδίᾳ κατέχειν
τὰ φρούρια καὶ μὴ παραδιδόναι τοῖς Ἀθηναίοις, μέχρι
ἂν ὁ Κάσανδρος καταπολεμηθῇ. 
<milestone unit="section" n="5" />ὁ δὲ Ἀλέξανδρος 
 πλησίον τοῦ Πειραιῶς καταστρατοπεδεύσας τοὺς μὲν
Ἀθηναίους οὐ παρελάμβανε πρὸς τὰς ἐντεύξεις τὰς
πρὸς τὸν Νικάνορα, ἰδίᾳ δὲ συνιὼν εἰς λόγους καὶ ἐν
ἀπορρήτοις διαπραττόμενος φανερὸς ἦν ἀδικεῖν μέλλων
τοὺς Ἀθηναίους. 
<milestone unit="section" n="6" />ὁ δὲ δῆμος εἰς ἐκκλησίαν συνελθὼν 
 τὰς μὲν ὑπαρχούσας ἀρχὰς κατέλυσεν, ἐκ δὲ τῶν
δημοτικωτάτων τὰ ἀρχεῖα καταστήσας τοὺς ἐπὶ τῆς
ὀλιγαρχίας γεγονότας ἄρχοντας κατεδίκασε τοὺς μὲν
θανάτῳ, τοὺς δὲ φυγῇ καὶ δημεύσει τῆς οὐσίας: ἐν
οἷς ἦν καὶ Φωκίων ὁ ἐπ᾽ Ἀντιπάτρου τὴν τῶν ὅλων
 ἀρχὴν ἐσχηκώς.
</p></div2>

<div2 type="chapter" n="66" org="uniform" sample="complete"><p><milestone unit="section" n="1" />οὗτοι μὲν οὖν ἐκβληθέντες ἐκ τῆς πόλεως κατέφυγον
πρὸς Ἀλέξανδρον τὸν Πολυπέρχοντος καὶ διὰ
τούτου τὴν σωτηρίαν ἑαυτοῖς πορίζειν ἐφιλοτιμοῦντο.
προσδεχθέντες δὲ ὑπ᾽ αὐτοῦ φιλοφρόνως γράμματα
 ἔλαβον πρὸς τὸν πατέρα Πολυπέρχοντα, ὅπως μηδὲν
πάθωσιν οἱ περὶ Φωκίωνα, τἀκείνου πεφρονηκότες καὶ
νῦν ἐπαγγελλόμενοι πάντα συμπράξειν. 
<milestone unit="section" n="2" />ἀποστείλαντος 
 δὲ καὶ τοῦ δήμου πρεσβείαν πρὸς τὸν Πολυπέρχοντα
τὴν κατηγοροῦσαν μὲν τῶν περὶ Φωκίωνα, παρακαλοῦσαν
 δὲ τὴν Μουνυχίαν αὐτοῖς δοῦναι μετὰ τῆς
αὐτονομίας ὁ Πολυπέρχων ἔσπευδε μὲν φρουρᾷ κατέχειν
τὸν Πειραιᾶ διὰ τὸ πολλὰ δύνασθαι χρησιμεύειν
<pb id="v.4.p.414" />
τὸν λιμένα πρὸς τὰς ἐν τοῖς πολέμοις χρείας: αἰσχυνόμενος
δ᾽ ἐναντία πράττειν τῷ ὑφ᾽ ἑαυτοῦ γεγραμμένῳ
διαγράμματι καὶ νομίζων ἄπιστος κριθήσεσθαι παρὰ
τοῖς Ἕλλησιν, ἐὰν εἰς τὴν ἐπιφανεστάτην παρανομήσῃ
πόλιν, μετενόησε τῇ γνώμῃ. <milestone unit="section" n="3" /> διακούσας δὲ τῶν πρέσβεων
τοῖς μὲν παρὰ τοῦ δήμου πρεσβεύουσι φιλανθρώπως
κεχαρισμένας ἔδωκεν ἀποκρίσεις, τοὺς δὲ περὶ
Φωκίωνα συλλαβὼν ἀπέστειλε δεσμίους εἰς τὰς Ἀθήνας,
διδοὺς τὴν ἐξουσίαν τῷ δήμῳ εἴτε βούλεται
θανατοῦν εἴτ᾽ ἀπολῦσαι τῶν ἐγκλημάτων. <milestone unit="section" n="4" /> συναχθείσης
οὖν ἐκκλησίας ἐν ταῖς Ἀθήναις καὶ προτεθείσης κρίσεως
τοῖς περὶ τὸν Φωκίωνα πολλοὶ τῶν τε φυγάδων
γεγονότων ἐπ᾽ Ἀντιπάτρου καὶ τῶν ἀντιπολιτευομένων
κατηγόρησαν αὐτῶν θανάτου. <milestone unit="section" n="5" /> ἦν δ᾽ ὁ σύμπας τῆς
κατηγορίας λόγος ὅτι οὗτοι παραίτιοι γεγένηνται μετὰ
τὸν Λαμιακὸν πόλεμον τῆς τε δουλείας τῇ πατρίδι καὶ
τῆς καταλύσεως τοῦ δήμου καὶ τῶν νόμων. ὡς δὲ
τοῖς ἀπολογουμένοις ὁ καιρὸς παρεδόθη τῆς ἀπολογίας,
ὁ μὲν Φωκίων ἤρξατο ποιεῖσθαι τὸν ὑπὲρ ἑαυτοῦ
λόγον, τὸ δὲ πλῆθος τοῖς θορύβοις ἐξέσεισε τὴν ἀπολογίαν,
ὥστ᾽ εἰς πολλὴν ἀπορίαν παραγενέσθαι τοὺς
ἀπολογουμένους. <milestone unit="section" n="6" /> λήξαντος δὲ τοῦ θορύβου πάλιν ὁ
μὲν Φωκίων ἀπελογεῖτο, ὁ δὲ ὄχλος κατεβόα καὶ τὴν
φωνὴν τοῦ κινδυνεύοντος ἐκώλυεν ἐξακούεσθαι: τὸ
γὰρ πλῆθος τῶν δημοτικῶν, ἀπωσμένον τῆς πολιτείας
καὶ παρ᾽ ἐλπίδας τετευχὸς τῆς καθόδου, πικρῶς διέκειτο
πρὸς τοὺς ἀφῃρημένους τὴν αὐτονομίαν.
<pb id="v.4.p.415" />
</p></div2>

<div2 type="chapter" n="67" org="uniform" sample="complete"><p><milestone unit="section" n="1" />βιαζομένου δὲ τοῦ Φωκίωνος καὶ πρὸς περίστασιν
ἀπεγνωσμένην ὑπὲρ τοῦ ζῆν ἀγωνιζομένου οἱ μὲν
πλησίον ὄντες ἤκουον τῶν τῆς ὑποθέσεως δικαίων, οἱ
δὲ μακρότερον διεστηκότες διὰ τὸ μέγεθος τῆς κραυγῆς
 τῶν θορυβούντων ἤκουον μὲν οὐδέν, αὐτὴν δὲ μόνην
ἐθεώρουν τὴν τοῦ σώματος κίνησιν, γινομένην ἐναγώνιον
καὶ ποικίλην διὰ τὸ μέγεθος τοῦ κινδύνου.

<milestone unit="section" n="2" />τέλος δὲ ἀπογνοὺς τὴν σωτηρίαν ὁ Φωκίων ἀνεβόησε, 
δεόμενος αὐτοῦ μὲν καταψηφίσασθαι τὸν θάνατον,
 τῶν δ᾽ ἄλλων φείδεσθαι. ἀμεταθέτου δὲ: τῆς τοῦ
πλήθους ὁρμῆς καὶ βίας οὔσης παρεπορεύοντό τινες
τῶν φίλων συνηγορήσοντες τῷ Φωκίωνι, ὧν τὰς μὲν
ἀρχὰς τῶν λόγων ἤκουον, ὁπότε δὲ προβαίνοντες
φανεροὶ καθίσταντο τὴν ἀπολογίαν διεξιόντες, ἐξεβάλλοντο
 τοῖς θορύβοις καὶ ταῖς ἐναντιουμέναις κραυγαῖς.

<milestone unit="section" n="3" />τὸ δ᾽ ἔσχατον πανδήμῳ φωνῇ καταχειροτονηθέντες 
εἰς τὸ δεσμωτήριον ἤγοντο τὴν ἐπὶ θανάτῳ.
συνηκολούθουν δὲ αὐτοῖς πολλοὶ τῶν σπουδαίων ἀνδρῶν,
ὀδυρόμενοι καὶ συμπάσχοντες ἐπὶ τῷ μεγέθει
 τῶν ἀτυχημάτων: 
<milestone unit="section" n="4" />τὸ γὰρ πρωτεύοντας ἄνδρας ταῖς 
δόξαις καὶ ταῖς εὐγενείαις, πολλὰ πεπραχότας ἐν τῷ
 ζῆν φιλάνθρωπα, μήτε λόγου μήτε κρίσεως δικαίας
τυγχάνειν πολλοὺς ἦγεν εἰς ἐπίστασιν διανοίας καὶ
φόβον, ἀστάτου <del status="unremarkable">δὲ</del> καὶ κοινῆς ἅπασι τῆς τύχης
 οὔσης. 
<milestone unit="section" n="5" />πολλοὶ <add>δὲ</add> καὶ τῶν δημοτικῶν καὶ πικρῶς 
διακειμένων πρὸς αὐτὸν ἐλοιδόρουν τε ἀνηλεῶς καὶ
<pb id="v.4.p.416" />
πικρῶς ὠνείδιζον αὐτῷ τὰς συμφοράς: τὸ γὰρ ἐν ταῖς
εὐτυχίαις σιωπώμενον μῖσος, ὅταν ἐκ μεταβολῆς ἐν
ταῖς ἀτυχίαις ἐκραγῇ, ταῖς ὀργαῖς ἀποθηριοῦται
πρὸς τοὺς μισουμένους. <milestone unit="section" n="6" /> διὰ δὲ τῆς τοῦ κωνείου
πόσεως κατὰ τὸ πάτριον ἔθος τὸν βίον καταλύσαντες
ἐρρίφησαν ἄταφοι πάντες ἐκ τῶν τῆς Ἀττικῆς ὅρων.
ὁ μὲν οὖν Φωκίων καὶ οἱ μετ᾽ αὐτοῦ διαβληθέντες
τοιαύτην ἔσχον τὴν τοῦ βίου καταστροφήν.
</p></div2>

<div2 type="chapter" n="68" org="uniform" sample="complete"><p><milestone unit="section" n="1" /> Κάσανδρος δὲ παρ᾽ Ἀντιγόνου λαβὼν ναῦς μακρὰς
τριάκοντα: καὶ πέντε, στρατιώτας δὲ τετρακισχιλίους
κατέπλευσεν εἰς τὸν Πειραιᾶ. προσδεχθεὶς δ᾽ ὑπὸ
Νικάνορος τοῦ φρουράρχου παρέλαβε τὸν Πειραιᾶ καὶ
τὰ κλεῖθρα τοῦ λιμένος: τὴν δὲ Μουνυχίαν αὐτὸς ὁ
Νικάνωρ κατεῖχεν, <del status="unremarkable">μὲν</del> ἔχων ἰδίους στρατιώτας ἱκανοὺς
εἰς τὸ τηρεῖν τὸ φρούριον. <milestone unit="section" n="2" /> Πολυπέρχων δὲ μετὰ
τῶν βασιλέων ἔτυχε μὲν διατρίβων περὶ τὴν Φωκίδα,
πυθόμενος δὲ τὸν εἰς Πειραιᾶ κατάπλουν τοῦ Κασάνδρου
παρῆλθεν εἰς τὴν Ἀττικὴν καὶ πλησίον τοῦ
Πειραιῶς κατεστρατοπέδευσεν. <milestone unit="section" n="3" /> εἶχεν δὲ μεθ᾽ ἑαυτοῦ
στρατιώτας πεζοὺς μὲν Μακεδόνας δισμυρίους, τῶν δ᾽
ἄλλων συμμάχων περὶ τετρακισχιλίους, ἱππεῖς δὲ
χιλίους, ἐλέφαντας δὲ ἑξήκοντα πέντε. ἐπεβάλετο μὲν
οὖν πολιορκεῖν τοὺς περὶ τὸν Κάσανδρον, σπανίζων
δὲ τροφῆς καὶ τὴν πολιορκίαν ὑπολαμβάνων ἔσεσθαι
πολυχρόνιον ἠναγκάσθη μέρος τῆς δυνάμεως ἀπολιπεῖν
κατὰ τὴν Ἀττικὴν τὸ δυνάμενον ἔχειν τὴν τοῦ σίτου
χορηγίαν, ἡγουμένου τοῦ υἱοῦ Ἀλεξάνδρου, αὐτὸς δὲ
<pb id="v.4.p.417" />
τὸ πλεῖστον τῆς δυνάμεως ἀναλαβὼν παρῆλθεν εἰς
Πελοπόννησον, συναναγκάσων τοὺς Μεγαλοπολίτας
πειθαρχεῖν τοῖς βασιλεῦσιν, οἳ ἐτύγχανον μὲν τὰ
Κασάνδρου φρονοῦντες καὶ διὰ τῆς ὑπ᾽ Ἀντιπάτρου
 καθεσταμένης ὀλιγαρχίας διοικούμενοι.
</p></div2>

<div2 type="chapter" n="69" org="uniform" sample="complete"><p><milestone unit="section" n="1" />τοῦ δὲ Πολυπέρχοντος περὶ ταῦτα διατρίβοντος ὁ
Κάσανδρος ἀναλαβὼν τὸν στόλον Αἰγινήτας μὲν προσηγάγετο,
τοὺς δὲ Σαλαμινίους ἀλλότρια φρονοῦντας
εἰς πολιορκίαν συνέκλεισε. καθ᾽ ἡμέραν δὲ συνεχεῖς
 ποιούμενος προσβολὰς καὶ βελῶν καὶ στρατιωτῶν
εὐπορῶν εἰς τοὺς ἐσχάτους κινδύνους ἤγαγε τοὺς
Σαλαμινίους. 
<milestone unit="section" n="2" />κινδυνευούσης δὲ τῆς πόλεως ἁλῶναι 
κατὰ κράτος ὁ Πολυπέρχων ἐξέπεμψε δύναμιν ἀξιόλογον
πεζικήν τε καὶ ναυτικὴν τὴν ἐπιθησομένην τοῖς
 πολιορκοῦσι. διόπερ ὁ Κάσανδρος καταπλαγεὶς καὶ
λύσας τὴν πολιορκίαν ἀπέπλευσεν εἰς τὸν Πειραιᾶ.

<milestone unit="section" n="3" />Πολυπέρχων δὲ βουλόμενος τὰ κατὰ τὴν Πελοπόννησον 
 διοικῆσαι συμφερόντως παρῆλθε καὶ συναγαγὼν ἐκ
τῶν πόλεων συνέδρους διελέχθη περὶ τῆς πρὸς αὐτὸν
 συμμαχίας. ἐξέπεμψε δὲ καὶ πρὸς τὰς πόλεις πρεσβευτάς,
προστάττων τοὺς μὲν δι᾽ Ἀντιπάτρου καθεσταμένους
ἄρχοντας ἐπὶ τῆς ὀλιγαρχίας θανατῶσαι,
τοῖς δὲ δήμοις ἀποδοῦναι τὴν αὐτονομίαν. 
<milestone unit="section" n="4" />πολλῶν δ᾽ 
ὑπακουσάντων καὶ κατὰ τὰς πόλεις φόνων γινομένων
 καί τινων φυγαδευομένων οἱ μὲν Ἀντιπάτρου φίλοι
διεφθάρησαν, τὰ δὲ πολιτεύματα τὴν ἐκ τῆς αὐτονομίας
παρρησίαν ἀπέλαβον καὶ συνεμάχουν τοῖς περὶ
τὸν Πολυπέρχοντα. μόνων δὲ τῶν Μεγαλοπολιτῶν
<pb id="v.4.p.418" />
διατηρούντων τὴν πρὸς Κάσανδρον φιλίαν ἔκρινε πολιορκῆσαι τὴν πόλιν αὐτῶν.</p></div2>

<div2 type="chapter" n="70" org="uniform" sample="complete"><p><milestone unit="section" n="1" /> οἱ δὲ Μεγαλοπολῖται
γνόντες τὴν ἐπιβουλὴν τοῦ Πολυπέρχοντος ἐψηφίσαντο
τὰ μὲν ἀπὸ τῆς χώρας κατάγειν εἰς τὴν πόλιν, τῶν δὲ
πολιτῶν καὶ ξένων καὶ δούλων ἀριθμὸν ποιησάμενοι
μυρίους καὶ πεντακισχιλίους εὗρον τοὺς δυναμένους
παρέχεσθαι τὰς πολεμικὰς χρείας. εὐθὺς οὖν τοὺς
μὲν εἰς τάξεις κατελόχιζον, οὓς δὲ πρὸς τὰς ὑπηρεσίας
τοῖς ἔργοις καθίστανον, οὓς δ᾽ ἐπὶ τὴν ἐπιμέλειαν τῶν
τειχῶν ἔταττον. <milestone unit="section" n="2" /> ὑφ᾽ ἕνα δὲ καὶ τὸν αὐτὸν καιρὸν οἱ
μὲν περὶ τὴν πόλιν τάφρον ὤρυττον βαθεῖαν, οἱ δὲ
ἀπὸ τῆς χώρας χάρακα παρεκόμιζον, τινὲς δὲ τὰ
πεπονηκότα τῶν τειχῶν κατεσκεύαζον, ἄλλοι δὲ περὶ
τὰς ὁπλοποιίας καὶ τὴν κατασκευὴν τῶν ὀξυβελῶν
καταπελτῶν ἐγίνοντο, πᾶσα δ᾽ ἡ πόλις ἐν ἔργοις
καθειστήκει διά τε τὴν προθυμίαν τῶν ἀνδρῶν καὶ
διὰ τοὺς προσδοκωμένους κινδύνους: <milestone unit="section" n="3" /> διεβεβόητο γὰρ
τό τε μέγεθος τῆς βασιλικῆς δυνάμεως καὶ τὸ πλῆθος
τῶν συνακολουθούντων ἐλεφάντων καὶ δοκούντων
ἀνυπόστατον ἔχειν τήν τε ἀλκὴν καὶ τὴν τοῦ σώματος
ὁρμήν. <milestone unit="section" n="4" /> ταχὺ δὲ πάντων εὐτρεπῶν γενομένων ὁ μὲν
Πολυπέρχων ἧκε μετὰ πάσης τῆς δυνάμεως καὶ πλησίον
τῆς πόλεως ἐστρατοπέδευσε δύο θέμενος παρεμβολάς,
τὴν μὲν τῶν Μακεδόνων, τὴν δὲ τῶν συμμάχων.
κατασκευάσας δὲ πύργους ξυλίνους ὑψηλοτέρους
<pb id="v.4.p.419" />
τῶν τειχῶν προσῆγε τῇ πόλει κατὰ τοὺς εὐθέτους
τόπους καὶ βέλη παντοδαπὰ καὶ τοὺς ἀγωνιζομένους
ἐπιστήσας ἀνέστελλε τοὺς ἐπὶ τῶν ἐπάλξεων ἀντιτεταγμένους.

<milestone unit="section" n="5" />ἅμα δὲ τούτοις πραττομένοις διὰ τῶν μεταλλευόντων 
 ὑπορύξας τὰ τείχη καὶ τὰς στήριγγας ἐμπρήσας
κατέβαλε τρεῖς πύργους τοὺς μεγίστους καὶ
μεσοπύργια τὰ ἴσα. μεγάλου δὲ τοῦ πτώματος καὶ
παραδόξου γενομένου τὸ μὲν πλῆθος τῶν Μακεδόνων
ἀνεβόησεν, οἱ δὲ κατὰ τὴν πόλιν διὰ τὴν δεινότητα
 τῆς πράξεως κατεπλάγησαν. 
<milestone unit="section" n="6" />ἔνθα δὴ τῶν Μακεδόνων 
διὰ τοῦ πτώματος εἰσπιπτόντων εἰς τὴν πόλιν οἱ
Μεγαλοπολῖται διεῖλον σφᾶς αὐτοὺς καὶ τῷ μὲν ἑνὶ
μέρει τοὺς πολεμίους ὑποστάντες καὶ τὴν ἐν τῷ πτώματι
δυσχωρίαν συνεργὸν ἔχοντες καρτερὰν μάχην
 συνίσταντο, τῷ δ᾽ ἑτέρῳ χάρακι διελάμβανον τὸν ἐντὸς
τοῦ πτώματος τόπον καὶ τεῖχος ἕτερον ἀντῳκοδόμουν,
συνεχῶς ἐργαζόμενοι καὶ μεθ᾽ ἡμέραν καὶ νύκτωρ. 
<milestone unit="section" n="7" />ταχὺ 
δὲ τῶν ἔργων συντελουμένων διά τε τὴν πολυχειρίαν
καὶ τὸ πλῆθος: τῆς εἰς ἅπαντα παρασκευῆς τὸ μὲν διὰ
 τοῦ πτώματος ἐλάττωμα συντόμως οἱ Μεγαλοπολῖται
διωρθώσαντο, πρὸς δὲ τοὺς ἐπὶ τῶν ξυλίνων πύργων
ἀγωνιζομένους τοῖς τε ὀξυβελέσι καταπέλταις ἐχρῶντο
καὶ τοῖς σφενδονήταις καὶ τοξόταις πολλοὺς τῶν πολεμίων κατετίτρωσκον.</p></div2>

<div2 type="chapter" n="71" org="uniform" sample="complete"><p><milestone unit="section" n="1" />πολλῶν δὲ πιπτόντων παρ᾽ ἀμφοτέροις
 καὶ κατατραυματιζομένων καὶ τῆς νυκτὸς
περικαταλαβούσης ὁ μὲν Πολυπέρχων ἀνακαλεσάμενος
τῇ σάλπιγγι τοὺς στρατιώτας ἐπανῆλθεν ἐπὶ τὴν ἰδίαν
<pb id="v.4.p.420" />
στρατοπεδείαν. <milestone unit="section" n="2" /> τῇ δ᾽ ὑστεραίᾳ τὸν τοῦ πτώματος
τόπον ἀνακαθάρας ἐποίησε βάσιμον τοῖς θηρίοις καὶ
διενοεῖτο χρήσασθαι ταῖς τούτων ῥώμαις πρὸς τὴν
ἅλωσιν τῆς πόλεως. οἱ δὲ Μεγαλοπολῖται Δάμιδος
ἡγουμένου καὶ τούτου γεγονότος κατὰ τὴν Ἀσίαν μετ᾽
Ἀλεξάνδρου καὶ περὶ τὰς φύσεις καὶ χρείας τῶν ἐλεφάντων
ἐμπειρίαν ἔχοντος οὐ μετρίως προετέρησαν.
<milestone unit="section" n="3" /> οὗτος γὰρ τὴν ἰδίαν ἐπίνοιαν ἀντίταγμα τῇ τῶν
θηρίων βίᾳ κατασκευάσας ἀχρήστους ἐποίησε τὰς τῶν
σωμάτων ῥώμας. θύρας γὰρ μεγάλας πλείονας ἥλοις
ὀξέσι καταπυκνώσας καὶ ταύτας ἐν ὀρύγμασι ταπεινοῖς
καταστρώσας καὶ τὰς ἐξοχὰς τῶν κέντρων ἐπικρυψάμενος
κατέλιπε διὰ τούτων δίοδον εἰς τὴν πόλιν καὶ
κατὰ μέτωπον μὲν οὐδένα τῶν στρατιωτῶν ἔστησεν,
ἐκ δὲ τῶν πλαγίων ἔταξε πλῆθος ἀκοντιστῶν καὶ
τοξοτῶν καὶ τῶν καταπελτικῶν βελῶν. <milestone unit="section" n="4" /> τοῦ δὲ Πολυπέρχοντος
ἀνακαθαίροντος πάντα τὸν τόπον τοῦ πτώματος
καὶ τοῖς θηρίοις ἀθρόοις διὰ τούτου τὴν ἔφοδον
ποιουμένου παράδοξος ἐγένετο πρᾶξις περὶ τοὺς ἐλέφαντας.
οὐδενὸς γὰρ ἀπαντῶντος κατὰ στόμα τοῖς
θηρίοις οἱ μὲν Ἰνδοὶ συνηνάγκαζον εἰσπίπτειν εἰς τὴν
πόλιν, οἱ δ᾽ ἐλέφαντες τῇ ῥύμῃ προπίπτοντες ἐνέπιπτον
εἰς τὰς κατακεκεντρωμένας θύρας. <milestone unit="section" n="5" /> τραυματιζόμενοι
δὲ τοὺς πόδας ὑπὸ τῶν ἥλων καὶ διὰ τὸ βάρος περιπειρόμενοι
τοῖς κέντροις οὔτε προϊέναι πορρώτερον
οὔτε ἀναστρέφειν διὰ τὴν δυσκινησίαν ἠδύναντο. ἅμα
δὲ καὶ βελῶν παντοδαπῶν ἐκ πλαγίων φερομένων οἱ
μὲν ἀπέθνησκον τῶν Ἰνδῶν, οἱ δὲ κατατραυματιζόμενοι
<pb id="v.4.p.421" />
τῆς ἐνδεχομένης χρείας ὑστεροῦντο. 
<milestone unit="section" n="6" />τὰ δὲ θηρία 
διά τε τὸ πλῆθος τῶν βελῶν καὶ τὴν ἰδιότητα τῆς
τῶν ἥλων πληγῆς περιώδυνα γινόμενα τὴν διὰ τῶν
φίλων ἐπιστροφὴν ἐποιοῦντο καὶ πολλοὺς αὐτῶν κατεπάτουν.
 τέλος δὲ τὸ μὲν ἀνδρειότατον αὐτῶν καὶ
πλείστην ἔχον κατάπληξιν ἔπεσε, τῶν δὲ ἄλλων τὰ
μὲν ἄχρηστα παντελῶς ἐγένετο, τὰ δὲ πολλοῖς τῶν
ἰδίων θάνατον ἐπήνεγκεν.
</p></div2>

<div2 type="chapter" n="72" org="uniform" sample="complete"><p><milestone unit="section" n="1" />μετὰ δὲ τὴν εὐημερίαν ταύτην οἱ μὲν Μεγαλοπολῖται
 ταῖς ψυχαῖς ἐθάρρησαν, ὁ δὲ Πολυπέρχων
μετανοηθεὶς ἐπὶ τῇ πολιορκίᾳ καὶ πολὺν χρόνον ἐπιμένειν
οὐ δυνάμενος ἐπὶ μὲν τῆς πολιορκίας ἀπέλιπε
μέρος τῆς δυνάμεως, αὐτὸς δ᾽ ἐφ᾽ ἑτέρας ἀναγκαιοτέρας
πράξεις ἐτρέπετο. 
<milestone unit="section" n="2" />καὶ Κλεῖτον μὲν τὸν ναύαρχον 
 μετὰ τοῦ στόλου παντὸς ἐξέπεμψε, προστάξας ἐφεδρεύειν
τοῖς περὶ τὸν Ἑλλήσποντον τόποις καὶ κωλύειν
τὰς ἐκ τῆς Ἀσίας διαβιβαζομένας δυνάμεις εἰς τὴν
Εὐρώπην, προσλαβέσθαι δὲ καὶ Ἀρριδαῖον τὸν συμπεφευγότα
μὲν μετὰ τῶν στρατιωτῶν εἰς τὴν τῶν
 Κιανῶν πόλιν, ἐχθρὸν δ᾽ ὄντα τοῖς περὶ Ἀντίγονον.

<milestone unit="section" n="3" />τούτου δὲ πλεύσαντος ἐπὶ τὸν Ἑλλήσποντον καὶ προσαγαγομένου 
τὰς ἐν τῇ Προποντίδι πόλεις, ἔτι δὲ προσδεξαμένου
τὴν μετ᾽ Ἀρριδαίου δύναμιν κατέπλευσεν
εἰς τοὺς τόπους ἐκείνους Νικάνωρ ὁ τῆς Μουνυχίας
 φρούραρχος, ἐξαπεσταλμένος ὑπὸ Κασάνδρου μετὰ
παντὸς τοῦ στόλου: προσελάβετο δὲ καὶ τὰς παρ᾽ Ἀντιγόνου
<pb id="v.4.p.422" />
ναῦς, ὥστε τὰς πάσας ἔχειν πλείους τῶν ἑκατόν.
<milestone unit="section" n="4" /> γενομένης δὲ ναυμαχίας οὐ μακρὰν τῆς τῶν Βυζαντίων
πόλεως ἐνίκα ὁ Κλεῖτος καὶ κατέδυσε μὲν τῶν ἐναντίων
ναῦς ἑπτακαίδεκα, εἷλε δὲ σὺν αὐτοῖς τοῖς ἀνδράσιν
οὐκ ἐλάττω τῶν τεσσαράκοντα: αἱ δὲ λοιπαὶ
κατέφυγον εἰς τὸν τῶν Χαλκηδονίων λιμένα. <milestone unit="section" n="5" /> τοιαύτης
δ᾽ εὐημερίας γενομένης τοῖς περὶ τὸν Κλεῖτον οὗτος
μὲν ὑπέλαβε μηκέτι τολμήσειν τοὺς πολεμίους ναυμαχήσειν
διὰ τὸ μέγεθος τῆς ἥττης, ὁ δ᾽ Ἀντίγονος
πυθόμενος τὰ περὶ τὸν στόλον ἐλαττώματα παραδόξως
διὰ τῆς ἰδίας ἀγχινοίας καὶ στρατηγίας ἀνεμαχέσατο
τὸ γεγονὸς ἐλάττωμα. <milestone unit="section" n="6" /> παρὰ γὰρ Βυζαντίων μεταπεμψάμενος
νυκτὸς ναῦς ὑπηρετικὰς ταύταις μὲν διεβίβαζεν
εἰς τὸ πέραν τοξότας τε καὶ σφενδονήτας καὶ
τῶν ἄλλων τῶν ψιλικῶν ταγμάτων τοὺς ἱκανούς. οὗτοι
δὲ πρὸ ἡμέρας ἐπιθέμενοι τοῖς ἐκ τῶν πολεμίων νεῶν
ἀποβεβῃκόσιν ἐπὶ τὴν γῆν καὶ πεζῇ κατεστρατοπεδευκόσι
κατεπλήξαντο τοὺς περὶ τὸν Κλεῖτον. ταχὺ
δὲ πάντων διὰ τὸν φόβον τεταραγμένων καὶ εἰς τὰς
ναῦς ἐμπηδώντων πολὺς ἐγένετο θόρυβος διά τε τὰς
ἀποσκευὰς καὶ τὸ πλῆθος τῶν αἰχμαλώτων. <milestone unit="section" n="7" /> ἐν τοσούτῳ
δὲ Ἀντίγονος ἐξαρτύσας τὰς μακρὰς ναῦς καὶ τῶν
ἀλκιμωτάτων πεζῶν πολλοὺς ἐπιβάτας ἐπιστήσας ἀπέστειλε,
παρακαλέσας τεθαρρηκότως ἐπιθέσθαι τοῖς
<pb id="v.4.p.423" />
πολεμίοις, ὡς πάντως καθ᾽ ἑαυτοὺς ἐσομένου τοῦ νικήματος.

<milestone unit="section" n="8" />τοῦ δὲ Νικάνορος νυκτὸς ἀναχθέντος καὶ 
διαφωσκούσης τῆς ἡμέρας οὗτοι μὲν ἐπιπεσόντες ἄφνω
τοῖς πολεμίοις τεθορυβημένοις εὐθὺς κατὰ τὸν πρῶτον
 ἐπίπλουν ἐτρέψαντο καὶ τὰς μὲν τοῖς ἐμβόλοις τύπτοντες
ἀνέρρηττον, ὧν δὲ τοὺς ταρσοὺς παρέσυρον,
ὧν δὲ αὐτάνδρων παραδιδομένων ἀκινδύνως ἐκυρίευον:
 τέλος δὲ πλὴν μιᾶς τῆς ναυαρχίδος τῶν λοιπῶν πασῶν
αὐτάνδρων ἐκυρίευσαν. 
<milestone unit="section" n="9" />ὁ δὲ Κλεῖτος φυγὼν ἐπὶ τὴν 
 γῆν καὶ καταλιπὼν τὴν ναῦν ἐπεβάλετο μὲν διὰ Μακεδονίας
ἀνασώζεσθαι, περιπεσὼν δὲ στρατιώταις τισὶ
τοῦ Λυσιμάχου διεφθάρη.
</p></div2>

<div2 type="chapter" n="73" org="uniform" sample="complete"><p><milestone unit="section" n="1" />Ἀντίγονος μὲν οὖν τηλικαύτῃ συμφορᾷ περιβαλὼν
τοὺς πολεμίους μεγάλην ἐπὶ στρατηγίᾳ καὶ συνέσει
 δόξαν ἀπηνέγκατο. θαλασσοκρατῆσαι δὲ ἔσπευδε καὶ
τὴν τῆς Ἀσίας ἡγεμονίαν ἀδήριτον περιποιήσασθαι.
διόπερ ἐξ ἁπάσης τῆς δυνάμεως ἐπιλέξας εὐζώνους
πεζοὺς μὲν δισμυρίους, ἱππεῖς δὲ τετρακισχιλίους
προῆγεν ἐπὶ Κιλικίας, σπεύδων τοὺς περὶ τὸν Εὐμενῆ
 κατακόψαι πρὸ τοῦ δύναμιν ἁδροτέραν ἀθροῖσαι.

<milestone unit="section" n="2" />Εὐμενὴς δὲ πυθόμενος τὴν ὁρμὴν τῶν περὶ τὸν Ἀντίγονον 
ἐπεβάλετο μὲν τὴν Φοινίκην ἀνακτᾶσθαι τοῖς
βασιλεῦσι, κατειλημμένην ἀδίκως ὑπὸ Πτολεμαίου,
καταταχούμενος δ᾽ ὑπὸ τῶν καιρῶν ἀνέζευξεν ἐκ τῆς
 Φοινίκης καὶ διὰ τῆς Κοίλης Συρίας προῆγε μετὰ τῆς
δυνάμεως, σπεύδων τῶν ἄνω λεγομένων σατραπειῶν
ἅψασθαι. 
<milestone unit="section" n="3" />περὶ δὲ τὸν Τίγριν ποταμὸν ἐπιθεμένων 
αὐτῷ τῶν ἐγχωρίων νυκτὸς ἀπέβαλέ τινας τῶν στρατιωτῶν.
<pb id="v.4.p.424" />
παραπλησίως δὲ καὶ κατὰ τὴν Βαβυλωνίαν
ἐπιθεμένου τοῦ Σελεύκου παρὰ τὸν Εὐφράτην ποταμὸν
ἐκινδύνευσε μὲν ἅπασαν ἀποβαλεῖν τὴν δύναμιν, διώρυγός
τινος ῥαγείσης καὶ τῆς στρατοπεδείας ὅλης συγκλυσθείσης,
ὅμως δὲ διὰ τῆς ἰδίας στρατηγίας, ἐπί τι
χῶμα καταφυγὼν καὶ τὴν διώρυγα πάλιν ἀποστρέψας,
<milestone unit="section" n="4" /> διέσωσεν αὑτόν τε καὶ τὴν δύναμιν. παραδόξως δὲ
τὰς τοῦ Σελεύκου χεῖρας διαφυγὼν διήνυσεν εἰς τὴν
Περσίδα μετὰ τῆς δυνάμεως, ἔχων πεζοὺς μὲν μυρίους
καὶ πεντακισχιλίους, ἱππεῖς δὲ τρισχιλίους καὶ τριακοσίους.
ἀναλαβὼν δὲ τοὺς στρατιώτας ἐκ τῆς κακοπαθίας
διεπέμπετο πρός τε τοὺς σατράπας καὶ στρατηγοὺς
τοὺς ἐν ταῖς ἄνω σατραπείαις, μεταπεμπόμενος
στρατιώτας τε καὶ χρήματα. καὶ τὰ μὲν κατὰ τὴν
Ἀσίαν μέχρι τούτου προέβη <add>κατὰ</add> τοῦτον τὸν ἐνιαυτόν.
</p></div2>

<div2 type="chapter" n="74" org="uniform" sample="complete"><p><milestone unit="section" n="1" /> κατὰ δὲ τὴν Εὐρώπην Πολυπέρχοντος διὰ τὴν
ἐλάττωσιν τῆς κατὰ τοὺς Μεγαλοπολίτας πολιορκίας
καταφρονηθέντος αἱ πλεῖσται τῶν Ἑλληνίδων πόλεων
ἀφιστάμεναι τῶν βασιλέων πρὸς Κάσανδρον ἀπέκλιναν.
Ἀθηναίων δὲ μὴ δυναμένων ἀποτρίψασθαι τὴν φρουρὰν
μήτε διὰ τοῦ Πολυπέρχοντος μήτε δι᾽ Ὀλυμπιάδος
ἀπετόλμησέ τις τῶν ἐπαινουμένων πολιτῶν εἰπεῖν ἐν
ἐκκλησίᾳ διότι συμφέρει πρὸς Κάσανδρον διαλύσασθαι.
<milestone unit="section" n="2" /> τὸ μὲν οὖν πρῶτον ἐγένετο θόρυβος, τῶν μὲν ἀντιλεγόντων,
τῶν δὲ συγκατατιθεμένων τοῖς λόγοις:. ὡς
<pb id="v.4.p.425" />
δὲ ἀνεθεωρήθη τὸ συμφέρον, ἔδοξε τοῖς πᾶσι πρεσβεύειν
 πρὸς Κάσανδρον καὶ τίθεσθαι τὰ πρὸς αὐτὸν
ὡς ἂν ᾖ δυνατόν. 
<milestone unit="section" n="3" />γενομένων δὲ πλειόνων ἐντεύξεων 
συνέθεντο τὴν εἰρήνην ὥστε τοὺς Ἀθηναίους ἔχειν
 πόλιν τε καὶ χώραν καὶ προσόδους καὶ ναῦς καὶ τἄλλα
πάντα φίλους ὄντας καὶ συμμάχους Κασάνδρου, τὴν
δὲ Μουνυχίαν κατὰ τὸ παρὸν κρατεῖν Κάσανδρον, ἕως
ἂν διαπολεμήσῃ πρὸς τοὺς βασιλεῖς, καὶ τὸ πολίτευμα
διοικεῖσθαι ἀπὸ τιμήσεων ἄχρι μνῶν δέκα, καταστῆσαι
 δ᾽ ἐπιμελητὴν τῆς πόλεως ἕνα ἄνδρα Ἀθηναῖον ὃν ἂν
δόξῃ Κασάνδρῳ: καὶ ᾑρέθη Δημήτριος ὁ Φαληρεύς.
οὗτος δὲ παραλαβὼν τὴν ἐπιμέλειαν τῆς πόλεως ἦρχεν
εἰρηνικῶς καὶ πρὸς τοὺς πολίτας φιλανθρώπως.
</p></div2>

<div2 type="chapter" n="75" org="uniform" sample="complete"><p><milestone unit="section" n="1" />μετὰ δὲ ταῦτα Νικάνορος καταπλεύσαντος εἰς τὸν
 Πειραιᾶ κεκοσμημένῳ τῷ στόλῳ τοῖς ἀπὸ τῆς νίκης
ἀκροστολίοις τὸ μὲν πρῶτον ἀποδοχῆς αὐτὸν ἠξίωσε
μεγάλης ὁ Κάσανδρος διὰ τὰς εὐημερίας, μετὰ δὲ
ταῦτα ὁρῶν αὐτὸν ὄγκου πλήρη καὶ πεφρονηματισμένον,
ἔτι δὲ τὴν Μουνυχίαν διὰ τῶν ἑαυτοῦ στρατιωτῶν
 φρουροῦντα, κρίνας αὐτὸν ἀλλότρια φρονεῖν
ἐδολοφόνησεν. ἐστράτευσε δὲ καὶ εἰς Μακεδονίαν καὶ
πολλοὺς ἔσχε τῶν ἐγχωρίων ἀφισταμένους πρὸς αὐτόν.

<milestone unit="section" n="2" />ὁμοίως δὲ καὶ εἰς τὰς Ἑλληνίδας πόλεις ἐνέπεσέν τις 
ὁρμὴ τῆς Ἀντιπάτρου συμμαχίας. ὁ μὲν γὰρ Πολυπέρχων
 ἀργῶς ἐδόκει καὶ ἀφρόνως προστατεῖν τῆς τε
βασιλείας καὶ τῶν συμμάχων, ὁ δὲ Κάσανδρος ἐπιεικῶς
<pb id="v.4.p.426" />
προσφερόμενος πᾶσι καὶ κατὰ τὰς πράξεις ἐνεργὸς ὢν
πολλοὺς εἶχεν αἱρετιστὰς τῆς αὑτοῦ δυναστείας.
<milestone unit="section" n="3" /> ἐπεὶ δὲ κατὰ τὸν ἑπόμενον ἐνιαυτὸν Ἀγαθοκλῆς
ἐγένετο τύραννος τῶν Συρακοσίων, ταύτην μὲν τὴν
βύβλον αὐτοῦ περιγράψομεν κατὰ τὴν ἐν ἀρχῇ πρόθεσιν,
τῆς δ᾽ ἐχομένης τὴν ἀρχὴν ἀπὸ τῆς Ἀγαθοκλέους
τυραννίδος ποιησάμενοι διέξιμεν τὰς οἰκείας τῇ γραφῇ πράξεις.
</p></div2></div1></body></text></TEI.2>