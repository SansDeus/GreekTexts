<?xml version="1.0" encoding="utf-8"?>
<TEI.2><text id="tlg0555.tlg001.perseus-grc1"><body><div1 type="chapter" n="3" org="uniform" sample="complete"><p>
Φέρε δὴ οὖν καὶ τοῦτο προσθῶμεν, ὡς ἀπάνθρωποι
καὶ μισάνθρωποι δαίμονες εἶεν ὑμῶν
οἱ θεοὶ καὶ οὐχὶ μόνον ἐπιχαίροντες τῇ φρενοβλαβείᾳ
τῶν ἀνθρώπων, πρὸς δὲ καὶ ἀνθρωποκτονίας ἀπολαύοντες:
νυνὶ μὲν τὰς ἐν σταδίοις ἐνόπλους
φιλονεικίας, νυνὶ δὲ τὰς ἐν πολέμοις ἀναρίθμους
φιλοτιμίας ἀφορμὰς σφίσιν ἡδονῆς ποριζόμενοι,
ὅπως ὅτι μάλιστα ἔχοιεν ἀνθρωπείων ἀνέδην ἐμφορεῖσθαι
φόνων: ἤδη δὲ κατὰ πόλεις καὶ ἔθνη,
οἱονεὶ λοιμοὶ ἐπισκήψαντες, σπονδὰς ἀπῄτησαν
ἀνημέρους. Ἀριστομένης γοῦν ὁ Μεσσήνιος τῷ
Ἰθωμήτῃ Διὶ τριακοσίους ἀπέσφαξεν, τοσαύτας
ὁμοῦ καὶ τοιαύτας καλλιερεῖν οἰόμενος ἑκατόμβας: ἐν
οἷς καὶ Θεόπομπος ἦν <add>ὁ</add> <note n="1" place="unspecified" anchored="yes"><add>ὸ</add> ινσερτεδ φρομ ευσεβιυς, πραεπ. εϝ. ιϝ. 16.</note> Λακεδαιμονίων βασιλεύς,
ἱερεῖον εὐγενές. Ταῦροι δὲ τὸ ἔθνος, οἱ περὶ τὴν
Ταυρικὴν χερρόνησον κατοικοῦντες, οὓς ἂν τῶν
<pb id="p.92" />
 ξένων παῤ αὐτοῖς ἕλωσι, τούτων δὴ τῶν κατὰ
θάλατταν ἐπταικότων, αὐτίκα μάλα τῇ Ταυρικῇ
καταθύουσιν Ἀρτέμιδι: ταύτας σου τὰς θυσίας
Εὐριπίδης ἐπὶ σκηνῆς τραγῳδεῖ. Μόνιμος δ̓ ἱστορεῖ
ἐν τῇ τῶν θαυμασίων συναγωγῇ ἐν Πέλλῃ
τῆς Θετταλίας Ἀχαιὸν ἄνθρωπον Πηλεῖ καὶ
Χείρωνι καταθύεσθαι: Λυκτίους <note n="1" place="unspecified" anchored="yes">Λυκτίους φρομ ευσεβιυς. λυκίους μσς.</note> γὰρ ῾Κρητῶν δὲ
ἔθνος εἰσὶν οὗτοι <note n="2" place="unspecified" anchored="yes">οὗτοι φρομ ευσεβιυς. οὕτως μσς.</note>᾿ Ἀντικλείδης ἐν Νόστοις ἀποφαίνεται
ἀνθρώπους ἀποσφάττειν τῷ Διί, καὶ
Λεσβίους Διονύσῳ τὴν ὁμοίαν προσάγειν θυσίαν
Δωσίδας λέγει: Φωκαεῖς δέ ῾οὐδὲ γὰρ αὐτοὺς
παραπέμψομαἰ—τούτους Πυθοκλῆς ἐν τρίτῳ Περὶ
<pb id="pg.37" /> ὁμονοίας τῇ Ταυροπόλῳ Ἀρτέμιδι ἄνθρωπον ὁλοκαυτεῖν <note n="3" place="unspecified" anchored="yes">ὁλοκαυτεῖν φρομ ευσεβιυς. ὁλοκαεῖν μσς.</note>
ἱστορεῖ. Ἐρεχθεὺς δὲ ὁ ᾿Λττικὸς καὶ
Μάριος ὁ Ῥωμαῖος τὰς αὑτῶν ἐθυσάτην θυγατέρας:
ὧν ὁ μὲν τῇ Φερεφάττῃ, ὡς Δημάρατος ἐν πρώτῃ
Τραγῳδουμένων, ὁ δὲ τοῖς Ἀποτροπαίοις, ὁ
Μάριος, ὡς Δωρόθεος ἐν τῇ τετάρτῃ Ἰταλικῶν ἱστορεῖ.
Φιλάνθρωποί γε ἐκ τούτων καταφαίνονται οἱ
δαίμονες: πῶς δὲ οὐχ ὅσιοι ἀναλόγως οἱ δεισιδαίμονες;
οἱ μὲν σωτῆρες εὐφημούμενοι, οἱ δὲ
σωτηρίαν αἰτούμενοι παρὰ τῶν ἐπιβούλων σωτηρίας.
καλλιερεῖν γοῦν τοπάζοντες αὐτοῖς σφᾶς
<pb id="p.94" />
 αὐτοὺς λελήθασιν ἀποσφάττοντες ἀνθρώπους. οὐ
γὰρ οὖν παρὰ τὸν τόπον ἱερεῖον γίνεται ὁ φόνος,
οὐδ̓ εἰ Ἀρτέμιδί τις καὶ Διὶ ἐν ἱερῷ δῆθεν χωρίῳ
μᾶλλον ἢ ὀργῇ καὶ φιλαργυρίᾳ, ἄλλοις ὁμοίοις
δαίμοσιν, ἐπὶ βωμοῖς ἢ ἐν ὁδοῖς ἀποσφάττοι τὸν
ἄνθρωπον, <del status="unremarkable">ἱερὸν</del> <note n="1" place="unspecified" anchored="yes"><del status="unremarkable">ἱερὸν</del> ωιλαμοσιτζ. <del status="unremarkable">ἱερεῖον</del> ποττερ.</note> ἱερεῖον ἐπιφημίσας, ἀλλὰ φόνος
ἐστὶ καὶ ἀνδροκτασία ἡ τοιαύτη θυσία. τί δὴ οὖν,
ὦ σοφώτατοι τῶν ἄλλων ζῴων ἄνθρωποι, τὰ μὲν
θηρία περιφεύγομεν τὰ ἀνήμερα, κἄν που περιτύχωμεν
ἄρκῳ ἢ λέοντι, ἐκτρεπόμεθα,
ὡς δ̓ ὅτε τίς τε δράκοντα ἰδὼν παλίνορσος ἀπέστη
οὔρεος ἐν βήσσῃς, ὑπό τε τρόμος ἔλλαβε γυῖα,
ἄψ τ̓ ἀνεχώρησεν:
δαίμονας δὲ ὀλεθρίους καὶ ἀλιτηρίους ἐπιβούλους τε
καὶ μισανθρώπους καὶ λυμεῶνας ὄντας προαισθόμενοι
 καὶ συνιέντες οὐκ ἐκ <pb id="pg.38" />τρέπεσθε οὐδὲ ἀποστρέφεσθε;
τί δ̓ ἂν καὶ ἀληθεύσαιεν οἱ κακοί, ἢ τίνα
ἂν ὠφελήσαιεν; αὐτίκα γοῦν ἔχω σοι βελτίονα
τῶν ὑμεδαπῶν τούτων θεῶν, τῶν δαιμόνων, ἐπιδεῖξαι
τὸν ἄνθρωπον, τοῦ Ἀπόλλωνος τοῦ μαντικοῦ
τὸν Κῦρον καὶ τὸν Σόλωνα. φιλόδωρος ὑμῶν
ὁ Φοῖβος, ἀλλ̓ οὐ φιλάνθρωπος. προὔδωκε τὸν
Κροῖσον τὸν φίλον καὶ τοῦ μισθοῦ ἐκλαθόμενος
῾οὕτω φιλόδοξος ἦν̓ ἀνήγαγε τὸν Κροῖσον διὰ τοῦ
Ἅλυος ἐπὶ τὴν πυράν. οὕτω φιλοῦντες οἱ δαίμονες
ὁδηγοῦσιν εἰς τὸ πῦρ. ἀλλ̓, ὦ φιλανθρωπότερε
καὶ ἀληθέστερε τοῦ Ἀπόλλωνος ἄνθρωπε, τὸν ἐπὶ
τῆς πυρᾶς οἴκτειρον δεδεμένον, καὶ σὺ μέν, ὦ
<pb id="p.96" />
 Σόλων, μάντευσαι τὴν ἀλήθειαν, σὺ δέ, ὦ Κῦρε,
κέλευσον ἀποσβεσθῆναι τὴν πυράν. σωφρόνησον
ὕστατον γοῦν, ὦ Κροῖσε, τῷ πάθει μεταμαθών:
ἀχάριστός ἐστιν ὃν προσκυνεῖς, λαμβάνει τὸν
μισθὸν καὶ μετὰ τὸ χρυσίον ψεύδεται πάλιν. τέλος
ἄρα οὐχ ὁ δαίμων, ἀλλὰ ὁ ἄνθρωπός σοι λέγει. οὐ
λοξὰ μαντεύεται Σόλων: τοῦτον εὑρήσεις <note n="1" place="unspecified" anchored="yes">εὑρήσεις ξαντερ. εὖ θήσεις μσς.</note> ἀληθῆ
μόνον, ὦ βάρβαρε, τὸν χρησμόν: τοῦτον ἐπὶ τῆς
πυρᾶς δοκιμάσεις.
Ὅθεν ἔπεισί μοι θαυμάζειν τίσι ποτὲ φαντασίαις
ἀπαχθέντες οἱ πρῶτοι πεπλανημένοι δεισιδαιμονίαν
ἀνθρώποις κατήγγειλαν, δαίμονας ἀλιτηρίους νομοθετοῦντες
σέβειν, εἴτε Φορωνεὺς ἐκεῖνος ἦν εἴτε
Μέροψ εἴτε ἄλλος τις, οἳ νεὼς καὶ βωμοὺς ἀνέστησαν
αὐτοῖς, πρὸς δὲ καὶ θυσίας παραστῆσαι πρῶτοι
μεμύθευνται. καὶ γὰρ δὴ καὶ κατὰ χρόνους
ὕστερον ἀνέπλαττον θεούς, οἷς προσκυνοῖεν. ἀμέλει
τὸν Ἔρωτα τοῦτον <add>τὸν</add> <note n="2" place="unspecified" anchored="yes"><add>τὸν</add> ινσερτεδ βψ μαρκλανδ.</note> ἐν τοῖς πρεσβυτάτοις τῶν
θεῶν εἶναι λεγόμενον ἐτίμα πρότερον οὐδὲ εἷς πρὶν
ἢ Χάρμον μειράκιόν τι ἑλεῖν καὶ βωμὸν ἱδρύσασθαι
ἐν Ἀκαδημίᾳ χαριστήριον <note n="3" place="unspecified" anchored="yes">χαριστήριον Ωαλξκεναερ; σεε προτρεπτιξυς 27 π. ῾π. 64 αβοϝἐ ανδ 42 π. ῾π. 106᾿. χαριέστερον μσς.</note> ἐπιτελοῦς γενομένης
ἐπιθυμίας: καὶ τῆς νόσου τὴν ἀσέλγειαν Ἔρωτα
κεκλήκασι, θεοποιοῦντες ἀκόλαστον ἐπιθυμίαν.
 Ἀθηναῖοι δὲ οὐδὲ τὸν Πᾶνα ᾔδεσαν ὅστις ἦν,  <pb id="pg.39" /> πρὶν
ἢ Φιλιππίδην εἰπεῖν αὐτοῖς.
<pb id="p.98" />
 Εἰκότως ἄρα ἀρχήν ποθεν ἡ δεισιδαιμονία λαβοῦσα
κακίας ἀνοήτου γέγονε πηγή: εἶτα δὲ μὴ ἀνακοπεῖσα,
ἀλλ̓ εἰς ἐπίδοσιν ἐλθοῦσα καὶ πολλὴ δὴ
ῥυεῖσα, δημιουργὸς πολλῶν καθίσταται δαιμόνων,
ἑκατόμβας θύουσα καὶ πανηγύρεις ἐπιτελοῦσα καὶ
ἀγάλματα ἀνιστᾶσα καὶ νεὼς ἀνοικοδομοῦσα, τοὺς <note n="1" place="unspecified" anchored="yes">τοὺς σξησαρτζ. οὕς μσς.</note>
δή—οὐδὲ γὰρ οὐδὲ τούτους σιωπήσομαι, πρὸς δὲ καὶ
αὐτοὺς ἐξελέγξω—νεὼς μὲν εὐφήμως ὀνομαζομένους,
τάφους δὲ γενομένους <del status="unremarkable">τουτέστι τοὺς τάφους
νεὼς ἐπικεκλημένους</del>. <note n="2" place="unspecified" anchored="yes"><del status="unremarkable">τουτέστι .. ἐπικεκλημένους</del> μαρκλανδ.</note> ὑμεῖς δὲ ἀλλὰ κἂν νῦν
δεισιδαιμονίας ἐκλάθεσθε, τοὺς τάφους τιμᾶν
αἰσχυνόμενοι. ἐν τῷ νεῲ τῆς Ἀθηνᾶς ἐν Λαρίσῃ
ἐν τῇ ἀκροπόλει τάφος ἐστὶν Ἀκρισίου, Ἀθήνησιν
δὲ ἐν ἀκροπόλει Κέκροπος, ὥς φησιν Ἀντίοχος
ἐν τῷ ἐνάτῳ τῶν Ἱστοριῶν. τί δὲ Ἐριχθόνιος;
οὐχὶ ἐν τῷ νεῲ τῆς Πολιάδος κεκήδευται; Ἰμμάραδος <note n="3" place="unspecified" anchored="yes">Ἰμμάραδος φρομ παυσανιας ι. 5. 2, ετξ. ἴμμαρος μσς.</note>
δὲ ὁ Εὐμόλπου καὶ Δαείρας οὐχὶ ἐν τῷ
περιβόλῳ τοῦ Ἐλευσινίου τοῦ ὑπὸ τῇ ἀκροπόλει;
αἱ δὲ Κελεοῦ θυγατέρες οὐχὶ ἐν Ἐλευσῖνι τετάφαται;
τί σοι καταλέγω τὰς <add>ἐξ</add> <note n="4" place="unspecified" anchored="yes"><add>ἑξ</add> φρομ ευσεβιυς, πραεπ. εϝ. ιι. 6.</note> Ὑπερβορέων γυναῖκας;
Ὑπερόχη καὶ Λαοδίκη κέκλησθον, ἐν τῷ Ἀρτεμισίῳ
ἐν Δήλῳ κεκήδευσθον, τὸ δὲ ἐν τῷ Ἀπόλλωνος
τοῦ Δηλίου ἐστὶν ἱερῷ. Λεάνδριος δὲ Κλέοχον <note n="5" place="unspecified" anchored="yes">Κλέοχον μüλλερ φρομ αρνοβιυς ϝι. 6 ανδ απολλοδορυς ιιι. 1. 2. κλέαρχον μσς.</note> ἐν
Μιλήτῳ τεθάφθαι ἐν τῷ Διδυμαίῳ φησίν. ἐνταῦθα
τῆς Λευκοφρύνης τὸ μνημεῖον οὐκ ἄξιον παρελθεῖν
ἑπομένους Ζήνωνι τῷ Μυνδίῳ, ἣ ἐν τῷ ἱερῷ τῆς
 Ἀρτέμιδος ἐν  <pb id="pg.40" /> Μαγνησίᾳ κεκήδευται, οὐδὲ μὴν
<pb id="p.100" />
 τὸν ἐν Τελμησσῷ <note n="1" place="unspecified" anchored="yes">Τελμησσῷ στäηλιν φρομ αρνοβιυς, ανδ ονε μς. οφ ευσεβιυς. τελμισσῷ μσς.</note> βωμὸν τοῦ Ἀπόλλωνος: μνῆμα
εἶναι καὶ τοῦτον Τελμησσοῦ <note n="2" place="unspecified" anchored="yes">Τελμησσοῦ στäηλιν. τελμισσοῦ μσς.</note> τοῦ μάντεως ἱστοροῦσιν.
Πτολεμαῖος δὲ ὁ τοῦ Ἀγησάρχου ἐν τῷ <num n="1">α</num>
τῶν περὶ τὸν Φιλοπάτορα ἐν Πάφῳ λέγει ἐν τῷ
τῆς ᾿Λφροδίτης ἱερῷ Κινύραν τε καὶ τοὺς Κινύρου
ἀπογόνους κεκηδεῦσθαι. ἀλλὰ γὰρ ἐπιόντι μοι τοὺς
προσκυνουμένους ὑμῖν τάφους
ἐμοὶ μὲν οὐδ̓ ὁ πᾶς ἂν ἀρκέσαι <note n="3" place="unspecified" anchored="yes">ἀρκέσαι φρομ ευσεβιυς. ἀρκέσῃ μσς.</note> χρόνος:
ὑμᾶς δὲ εἰ μὴ ὑπεισέρχεταί τις αἰσχύνη τῶν
τολμωμένων, νεκροὶ ἄρα τέλεον ὄντες νεκροῖς
<del status="unremarkable">ὄντως</del> <note n="4" place="unspecified" anchored="yes"><del status="unremarkable">ὄντως</del> ηεψσε.</note> πεπιστευκότες περιέρχεσθε:
ἆ δειλοί, τί κακὸν τόδε πάσχετε; νυκτὶ μὲν ὑμῶν
εἰλύαται κεφαλαί.
</p></div1></body></text></TEI.2>