<?xml version="1.0" encoding="utf-8"?>
<TEI.2><text id="tlg0555.tlg001.perseus-grc1"><body><div1 type="chapter" n="7" org="uniform" sample="complete"><p>
Ἴτω δὲ ἡμῖν ῾οὐ γὰρ αὐταρκεῖ μόνον ἡ φιλοσοφίἀ
ἀλλὰ καὶ αὐτὴ <add>ἡ</add> <note n="4" place="unspecified" anchored="yes"><add>ἡ</add> ινσερτεδ βψ μαρκλανδ.</note> ποιητικὴ ἡ περὶ τὸ ψεῦδος τὰ
πάντα ἠσχολημένη, μόλις ποτὲ ἤδη ἀλήθειαν μαρτυρήσουσα,
μᾶλλον δὲ ἐξομολογουμένη τῷ θεῷ τὴν
μυθώδη παρέκβασιν: παρίτω δὴ ὅστις καὶ βούλεται
<pb id="p.164" />
 ποιητὴς πρῶτος. Ἄρατος μὲν οὖν διὰ πάντων τὴν
δύναμιν τοῦ θεοῦ διήκειν νοεῖ,
ὄφῤ ἔμπεδα πάντα φύωνται,
τῷ μιν ἀεὶ πρῶτόν τε καὶ ὕστατον ἱλάσκονται:
χαῖρε, πάτερ, μέγα θαῦμα, μέγ̓ ἀνθρώποισιν ὄνειαρ.
 ταύτῃ τοι καὶ ὁ Ἀσκραῖος αἰνίττεται Ἡσίοδος τὸν θεόν:  <pb id="pg.63" />
αὐτὸς γὰρ πάντων βασιλεὺς καὶ κοίρανός ἐστιν,
ἀθανάτων τέο δ̓ <note n="1" place="unspecified" anchored="yes">τέο δ̓ στäηλιν. σέο δ̓ ξλερνεντ, ϝ. στρομ. 112. 3. τέ οἱ βυττμανν. τε όδ̓ μσς.</note> οὔτις ἐρήρισται κράτος ἄλλος.
ἤδη δὲ καὶ ἐπὶ τῆς σκηνῆς παραγυμνοῦσι τὴν
ἀλήθειαν: ὁ μὲν καὶ εἰς τὸν αἰθέρα καὶ εἰς τὸν
οὐρανὸν ἀναβλέψας <q direct="unspecified">τόνδε ἡγοῦ θεόν,</q> φησίν,
Εὐριπίδης: ὁ δὲ τοῦ Σοφίλλου Σοφοκλῆς,
εἷς ταῖς ἀληθείαισιν, εἷς ἐστὶν θεός,
ὃς οὐρανόν τ̓ ἔτευξε καὶ γαῖαν μακρὴν
πόντου τε χαροπὸν οἶδμα κἀνέμων βίας:
θνητοὶ δὲ πολλὰ <note n="2" place="unspecified" anchored="yes">πολλὰ ηεψσε. πολλοὶ μσς.</note> καρδίᾳ πλανώμενοι
ἱδρυσάμεσθα πημάτων παραψυχὴν
θεῶν ἀγάλματ̓ ἐκ λίθων, ἢ χαλκέων
ἢ χρυσοτεύκτων ἢ ἐλεφαντίνων τύπους:
θυσίας τε τούτοις καὶ κενὰς πανηγύρεις
νέμοντες, οὕτως εὐσεβεῖν νομίζομεν.
οὑτοσὶ μὲν ἤδη καὶ παρακεκινδυνευμένως ἐπὶ τῆς
σκηνῆς τὴν ἀλήθειαν τοῖς θεαταῖς παρεισήγαγεν.
<pb id="p.166" />
 ὁ δὲ Θρᾴκιος ἱεροφάντης καὶ ποιητὴς ἅμα, ὁ τοῦ
Οἰάγρου Ὀρφεύς, μετὰ τὴν τῶν ὀργίων ἱεροφαντίαν
καὶ τῶν εἰδώλων τὴν θεολογίαν, παλινῳδίαν ἀληθείας
εἰσάγει, τὸν ἱερὸν ὄντως ὀψέ ποτε, ὅμως δ̓ οὖν ᾄδων λόγον:
φθέγξομαι οἷς θέμις ἐστί: θύρας δ̓ ἐπίθεσθε βέβηλοι
πάντες ὁμῶς: σὺ δ̓ ἄκουε, φαεσφόρου ἔκγονε Μήνης,
Μουσαἶ , ἐξερέω γὰρ ἀληθέα, μηδέ σε τὰ πρὶν
ἐν στήθεσσι φανέντα φίλης αἰῶνος ἀμέρσῃ.
εἰς δὲ λόγον θεῖον βλέψας τούτῳ προσέδρευε,
ἰθύνων κραδίης νοερὸν κύτος: εὖ δ̓ ἐπίβαινε
ἀτραπιτοῦ, μοῦνον δ̓ ἐσόρα κόσμοιο ἄνακτα ἀθάνατον.
 εἶτα ὑποβὰς διαρρήδην ἐπιφέρει:  <pb id="pg.64" />
εἶς ἔστ̓, αὐτογενής, ἑνὸς ἔκγονα πάντα τέτυκται:
ἐν δ̓ αὐτοῖς αὐτὸς περινίσσεται, οὐδέ τις αὐτὸν
εἰσοράᾳ θνητῶν, αὐτὸς δέ γε πάντας ὁρᾶται.
οὕτως μὲν δὴ Ὀρφεύς: χρόνῳ γέ <note n="1" place="unspecified" anchored="yes">γέ στäηλιν. τέ μσς.</note> ποτε συνῆκεν πεπλανημένος.
ἀλλὰ σὺ μὴ μέλλων, βροτὲ ποικιλόμητι, βράδυνε,
ἀλλὰ παλίμπλαγκτος στρέψας θεὸν ἱλάσκοιο.
εἰ γὰρ καὶ τὰ μάλιστα ἐναύσματά τινα τοῦ λόγου
τοῦ θείου λαβόντες Ἕλληνες ὀλίγα ἄττα τῆς
ἀληθείας ἐφθέγξαντο, προσμαρτυροῦσι μὲν τὴν
δύναμιν αὐτῆς οὐκ ἀποκεκρυμμένην, σφᾶς δὲ αὐτοὺς
ἐλέγχουσιν ἀσθενεῖς, οὐκ ἐφικόμενοι τοῦ τέλους.
ἤδη γὰρ οἶμαι παντί τῳ δῆλον γεγονέναι ὡς τῶν
<pb id="p.168" />
 χωρὶς τοῦ λόγου τῆς ἀληθείας ἐνεργούντων τι ἢ καὶ
φθεγγομένων ὁμοίων ὄντων τοῖς χωρὶς βάσεως
βαδίζειν βιαζομένοις.
Δυσωπούντων δέ σε εἰς σωτηρίαν καὶ οἱ περὶ
τοὺς θεοὺς ὑμῶν ἔλεγχοι, οὕς διὰ τὴν ἀλήθειαν
ἐκβιαζόμενοι κωμῳδοῦσι ποιηταί. Μένανδρος γοῦν
ὁ κωμικὸς ἐν Ἡνιόχῳ <del status="unremarkable">ἐν Ὑποβολιμαίῳ</del> <note n="1" place="unspecified" anchored="yes"><lemma targOrder="U" from="ROOT" to="DITTO">ἐν Ὑποβολιμαίῳ</lemma> ξλεριξυς ῾μισσινγ φρομ Jυστιν, δε μον.5᾿.</note> τῷ δράματι
οὐδείς μ̓ ἀρέσκει ῾φησἲ περιπατῶν ἔξω θεὸς
μετὰ γραός, οὐδ̓ εἰς οἰκίας παρεισιὼν
ἐπὶ τοῦ σανιδίου:
<del status="unremarkable">μητραγύρτης</del> <note n="2" place="unspecified" anchored="yes"><lemma targOrder="U" from="ROOT" to="DITTO">μητραγύρτης</lemma> δινδορφ.</note> τοιοῦτοι γὰρ οἱ μητραγύρται. ὅθεν
εἰκότως ὁ Ἀντισθένης ἔλεγεν αὐτοῖς μεταιτοῦσιν:
<q direct="unspecified">οὐ τρέφω τὴν μητέρα τῶν θεῶν, ἣν οἱ θεοὶ τρέφουσιν.</q>
πάλιν δὲ ὁ αὐτὸς κωμῳδιοποιὸς ἐν Ἱερείᾳ
τῷ δράματι χαλεπαίνων πρὸς τὴν συνήθειαν διελέγχειν
πειρᾶται τὸν ἄθεον τῆς πλάνης τῦφον,
ἐπιφθεγγόμενος ἐμφρόνως
εἰ γὰρ ἕλκει τὸν θεὸν
τοῖς κυμβάλοις ἄνθρωπος εἰς ὃ βούλεται,
ὁ τοῦτο ποιῶν ἐστι μείζων τοῦ θεοῦ:
ἀλλ̓ ἔστι τόλμης καὶ βίου <note n="3" place="unspecified" anchored="yes">βίας βεντλεψ: στäηλιν.</note> ταῦτ̓ ὄργανα
 εὑρημέν̓ ἀνθρώποισιν.  <pb id="pg.65" />
<pb id="p.170" />
 καὶ οὐχὶ μόνος ὁ Μένανδρος, ἀλλὰ καὶ Ὅμηρος καὶ
Εὐριπίδης καὶ ἄλλοι συχνοὶ ποιηταὶ διελέγχουσιν
ὑμῶν τοὺς θεοὺς καὶ λοιδορεῖσθαι οὐ δεδίασιν οὐδὲ
καθ̓ ὁπόσον αὐτοῖς. αὐτίκα τὴν Ἀθηνᾶν <q direct="unspecified">κυνάμυιαν</q>
καὶ τὸν Ἥφαιστον <q direct="unspecified">ἀμφιγύην</q> καλοῦσιν,
τῇ δὲ Ἀφροδίτῃ ἡ Ἑλένη φησὶ
μηκέτι σοῖσι πόδεσσιν ὑποστρέψειας Ὄλυμπον.
ἐπὶ δὲ τοῦ Διονύσου ἀναφανδὸν Ὅμηρος γράφει
ὅς ποτε μαινομένοιο Διωνύσοιο τιθήνας
σεῦε κατ̓ ἠγάθεον Νυσήιον: αἱ δ̓ ἅμα πᾶσαι
θύσθλα χαμαὶ κατέχευαν ὑπ̓ ἀνδροφόνοιο Λυκούργου.
ἄξιος ὡς ἀληθῶς Σωκρατικῆς διατριβῆς ὁ Εὐριπίδης
εἰς τὴν ἀλήθειαν ἀπιδὼν καὶ τοὺς θεατὰς ὑπεριδών,
ποτὲ μὲν τὸν Ἀπόλλωνα,
ὃς μεσομφάλους ἕδρας
ναίει βροτοῖσι στόμα νέμων σαφέστατα, διελέγχων,
κείνῳ πιθόμενος <note n="1" place="unspecified" anchored="yes">τούτῳ πιθόμενος ευριπιδες. κείνῳ πειθόμενος μσς.</note> τὴν τεκοῦσαν ἔκτανον,
ἐκεῖνον ἡγεῖσθ̓ ἀνόσιον καὶ κτείνετε: <note n="2" place="unspecified" anchored="yes">κτείνετε ευριπιδες. κτείνατε μσς.</note>
ἐκεῖνος ἥμαρτ̓, οὐκ ἐγώ,
ἀμαθέστερος γ̓ ὢν <note n="3" place="unspecified" anchored="yes">γ̓ ὢν ευριπιδες. ὢν μσς.</note> τοῦ καλοῦ καὶ τῆς δίκης,
τοτὲ δ̓ ἐμμανῆ εἰσάγων Ἡρακλέα καὶ μεθύοντα
ἀλλαχόθι καὶ ἄπληστον: πῶς γὰρ οὐχί; ὃς ἑστιώμενος τοῖς κρέασι
<pb id="p.172" />
 χλωρὰ σῦκ̓ ἐπήσθιεν
ἄμους᾿ ὑλακτῶν ὥστε βαρβάρῳ μαθεῖν.
ἤδη δὲ ἐν Ἴωνι τῷ δράματι γυμνῇ τῇ κεφαλῇ
ἐκκυκλεῖ τῷ θεάτρῳ τοὺς θεούς:
πῶς οὖν δίκαιον τοὺς νόμους ὑμᾶς βροτοῖς
γράψαντας αὐτοὺς ἀδικίας ὀφλισκάνειν;
εἰ δ̓, οὐ γὰρ ἔσται, τῷ λόγῳ δὲ χρήσομαι,
δίκας βιαίων δώσετ̓ ἀνθρώποις γάμων,
σὺ καὶ Ποσειδῶν Ζεύς θ̓, ὃς οὐρανοῦ κρατεῖ,
ναοὺς τίνοντες ἀδικίας κενώσετε.
</p></div1></body></text></TEI.2>