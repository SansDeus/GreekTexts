<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="37" org="uniform" sample="complete"><p>Τί γὰρ ἔτι δεῖ; θεῶ τὰ τῆς ἀγάπης μυστήρια,
καὶ τότε ἐποπτεύσεις τὸν κόλπον τοῦ πατρός, ὃν
ὁ μονογενὴς θεὸς μόνος ἐξηγήσατο. ἔστι δὲ καὶ
αὐτὸς ὁ θεὸς ἀγάπη καὶ δἰ ἀγάπην ἡμῖν ἐθεάθη. <note n="1" place="unspecified" anchored="yes">ἐθεάθη ῾ξπ. ϝ. στροματεις 16. 5᾿ λινδνερ. ἐθηράθη μς.</note>
καὶ τὸ μὲν ἄρρητον αὐτοῦ πατήρ, τὸ δὲ εἰς ἡμᾶς
συμπαθὲς γέγονε μήτηρ. ἀγαπήσας ὁ πατὴρ
ἐθηλύνθη, καὶ τούτου μέγα σημεῖον ὃν αὐτὸς
ἐγέννησεν ἐξ αὑτοῦ: καὶ ὁ τεχθεὶς ἐξ ἀγάπης
καρπὸς ἀγάπη. διὰ τοῦτο καὶ αὐτὸς κατῆλθε, διὰ
τοῦτο ἄνθρωπον ἐνέδυ, διὰ τοῦτο τὰ ἀνθρώπων
ἑκὼν ἔπαθεν, ἵνα πρὸς τὴν ἡμετέραν ἀσθένειαν οὓς
ἠγάπησε μετρηθεὶς ἡμᾶς πρὸς τὴν ἑαυτοῦ δύναμιν
ἀντιμετρήσῃ. καὶ μέλλων σπένδεσθαι καὶ λύτρον
ἑαυτὸν ἐπιδιδοὺς καινὴν ἡμῖν διαθήκην καταλιμπάνει:
<q direct="unspecified">ἀγάπην ὑμῖν δίδωμι τὴν ἐμήν.</q> τίς δέ
ἐστιν αὕτη καὶ πόση; ὑπὲρ ἡμῶν ἑκάστου κατέθηκε <note n="2" place="unspecified" anchored="yes">κατέθηκε σεγααρ. καθῆκε μς.</note>
τὴν ψυχὴν τὴν ἀνταξίαν τῶν ὅλων: ταύτην
ἡμᾶς ὑπὲρ ἀλλήλων ἀνταπαιτεῖ. εἰ δὲ τὰς ψυχὰς
ὀφείλομεν τοῖς ἀδελφοῖς, καὶ τοιαύτην τὴν συνθήκην
πρὸς τὸν σωτῆρα ἀνθωμολογήμεθα, ἔτι τὰ τοῦ
κόσμου, τὰ πτωχὰ καὶ ἀλλότρια καὶ παραρρέοντα,
καθείρξομεν ταμιευόμενοι; ἀλλήλων ἀποκλείσομεν,
ἃ μετὰ μικρὸν ἕξει τὸ πῦρ; θείως γε καὶ ἐπιπνόως <note n="3" place="unspecified" anchored="yes">ἐπιπνόως λινδνερ. ἐπιπόνως μς.</note>
<pb id="p.348" />
ὁ Ἰωάννης <q direct="unspecified">ὁ μὴ φιλῶν</q> φησὶ <q direct="unspecified">τὸν ἀδελφὸν
ἀνθρωποκτόνος ἐστί,</q> σπέρμα τοῦ Κάιν, θρέμμα
τοῦ διαβόλου: θεοῦ σπλάγχνον οὐκ ἔχει, ἐλπίδα
κρειττόνων οὐκ ἔχει, ἄσπορός ἐστιν, ἄγονός ἐστιν,
οὐκ ἔστι κλῆμα τῆς ἀεὶ ζώσης ὑπερουρανίας ἀμπέλου,
ἐκκόπτεται, τὸ πῦρ ἄθρουν ἀναμένει.
</p></div1></body></text></TEI.2>