<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="26" org="uniform" sample="complete"><p><q direct="unspecified">Ἔσονται οἱ πρῶτοι ἔσχατοι καὶ οἱ ἔσχατοι
πρῶτοι.</q> τοῦτο πολύχουν μέν ἐστι κατὰ τὴν
ὑπόνοιαν καὶ τὸν σαφηνισμόν, οὐ μὴν ἔν γε τῷ
παρόντι τὴν ζήτησιν ἀπαιτεῖ: οὐ γὰρ μόνον ῥέπει
<pb id="p.324" />
πρὸς τοὺς πολυκτήμονας, ἀλλ̓ ἁπλῶς πρὸς ἅπαντας
ἀνθρώπους τοὺς πίστει καθάπαξ ἑαυτοὺς ἐπιδιδόντας.
ὥστε τοῦτο μὲν ἀνακείσθω τὰ νῦν. τὸ δέ
γε προκείμενον ἡμῖν οἶμαι μηδέν τι ἐνδεέστερον <note n="1" place="unspecified" anchored="yes">ἐνδεέστερον γηισλερ. ἀδεέστερον μς.</note> τῆς
ἐπαγγελίας δεδεῖχθαι, ὅτι τοὺς πλουσίους οὐδένα
τρόπον ὁ σωτὴρ κατ̓ αὐτόν γε τὸν πλοῦτον καὶ τὴν
περιβολὴν τῆς κτήσεως ἀποκέκλεικεν οὐδ̓ αὐτοῖς
ἀποτετάφρευκεν τὴν σωτηρίαν, εἴ γε δύναιντο καὶ
βούλοιντο ὑποκύπτειν τοῦ θεοῦ ταῖς ἐντολαῖς καὶ
τῶν προσκαίρων προτιμῷεν τὴν ἑαυτῶν ζωὴν καὶ
βλέποιεν πρὸς τὸν κύριον ἀτενεῖ τῷ βλέμματι,
καθάπερ εἰς ἀγαθοῦ κυβερνήτου νεῦμα δεδορκότες,
τί βούλεται, τί προστάσσει, τί σημαίνει, τί δίδωσι
τοῖς αὑτοῦ ναύταις <del status="unremarkable">τὸ</del> <note n="2" place="unspecified" anchored="yes"><del status="unremarkable">τὸ</del> στäηλιν.</note> σύνθημα, ποῦ καὶ πόθεν
τὸν ὅρμον ἐπαγγέλλεται. τί γὰρ ἀδικεῖ τις, εἰ
προσέχων τὴν γνώμην καὶ φειδόμενος πρὸ τῆς
πίστεως βίον ἱκανὸν συνελέξατο ; ἢ καὶ <add>τὸ</add> <note n="3" place="unspecified" anchored="yes"><add>τὸ</add> ινσερτεδ βψ γηισλερ.</note> τούτου
μᾶλλον ἀνέγκλητον, εἰ εὐθὺς ὑπὸ τοῦ θεοῦ τοῦ τὴν
τύχην <note n="4" place="unspecified" anchored="yes">τύχην σεγααρ. ψυχὴν μς.</note> νέμοντος εἰς οἶκον τοιούτων ἀνθρώπων εἰσῳκίσθη
καὶ γένος ἀμφιλαφὲς τοῖς χρήμασιν <del status="unremarkable">ἰσχῦον</del> <note n="5" place="unspecified" anchored="yes"><del status="unremarkable">ἰσχῦον</del> ωιλαμοσιτζ.</note>
καὶ τῷ πλούτῳ κρατοῦν; εἰ γὰρ διὰ τὴν ἀκούσιον
ἐν πλούτῳ γένεσιν ἀπελήλαται ζωῆς, ἀδικεῖται
μᾶλλον ὑπὸ τοῦ γειναμένου <note n="6" place="unspecified" anchored="yes">γειναμένου γηισλερ.</note> θεοῦ, προσκαίρου μὲν
ἡδυπαθείας κατηξιωμένος, ἀιδίου δὲ ζωῆς ἀπεστερημένος.
τί δ̓ ὅλως πλοῦτον ἐχρῆν ἐκ γῆς ἀνατεῖλαί
ποτε, εἰ χορηγὸς καὶ πρόξενός ἐστι θανάτου;
<pb id="p.326" />
ἀλλ̓ εἰ δύναταί τις ἐνδοτέρω τῶν ὑπαρχόντων
κάμπτειν τῆς ἐξουσίας καὶ μέτρια φρονεῖν καὶ
σωφρονεῖν καὶ θεὸν μόνον ζητεῖν καὶ θεὸν ἀναπνεῖν
καὶ θεῷ συμπολιτεύεσθαι, πτωχὸς οὗτος παρέστηκε
ταῖς ἐντολαῖς, ἐλεύθερος, ἀήττητος, ἄνοσος, ἄτρωτος
ὑπὸ χρημάτων: εἰ δὲ μή, θᾶττον κάμηλος διὰ
βελόνης εἰσελεύσεται ἢ ὁ τοιοῦτος πλούσιος ἐπὶ τὴν
βασιλείαν τοῦ θεοῦ παρελεύσεται. σημαινέτω μὲν
οὖν τι καὶ ὑψηλότερον ἡ κάμηλος διὰ στενῆς ὁδοῦ
καὶ τεθλιμμένης φθάνουσα τὸν πλούσιον, ὅπερ ἐν
τῇ περὶ ἀρχῶν καὶ θεολογίας ἐξηγήσει μυστήριον
τοῦ σωτῆρος ὑπάρχει μαθεῖν: 
</p></div1></body></text></TEI.2>