<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="10" org="uniform" sample="complete"><p><q direct="unspecified">Εἰ θέλεις τέλειος γενέσθαι.</q> οὐκ ἄρα πω
τέλειος ἦν: οὐδὲν γὰρ τελείου τελειότερον. καὶ
θείως τὸ <q direct="unspecified">εἰ θέλεις</q> τὸ αὐτεξούσιον τῆς προσδιαλεγομένης
αὐτῷ ψυχῆς ἐδήλωσεν. ἐπὶ τῷ
ἀνθρώπῳ γὰρ ἦν ἡ αἵρεσις ὡς ἐλευθέρῳ, ἐπὶ θεῷ
δὲ ἡ δόσις ὡς κυρίῳ. δίδωσι δὲ βουλομένοις καὶ
ὑπερεσπουδακόσι καὶ δεομένοις, ἵν̓ οὕτως ἴδιον
αὐτῶν ἡ σωτηρία γένηται. οὐ γὰρ ἀναγκάζει ὁ
θεός, βία γὰρ ἐχθρὸν θεῷ, ἀλλὰ τοῖς ζητοῦσι
πορίζει καὶ τοῖς αἰτοῦσι παρέχει καὶ τοῖς κρούουσιν
ἀνοίγει. εἰ θέλεις οὖν, εἰ ὄντως θέλεις καὶ μὴ
ἑαυτὸν ἐξαπατᾷς, κτῆσαι τὸ ἐνδέον. <q direct="unspecified">ἕν σοι
λείπει,</q> τὸ ἕν, τὸ ἐμόν, τὸ ἀγαθόν, τὸ ἤδη ὑπὲρ
νόμον, ὅπερ νόμος οὐ δίδωσιν, ὅπερ νόμος οὐ
<pb id="p.290" />
χωρεῖ, ὃ τῶν ζώντων ἴδιόν ἐστιν. ἀμέλει ὁ πάντα
τὰ τοῦ νόμου πληρώσας <q direct="unspecified">ἐκ νεότητος</q> καὶ τὰ
ὑπέρογκα φρυαξάμενος τὸ ἒν τοῦτο προσθεῖναι τοῖς
ὅλοις οὐ δεδύνηται, τὸ τοῦ σωτῆρος ἐξαίρετον, ἵνα
 λάβῃ ζωὴν αἰώνιον, ἣν ποθεῖ:  <pb id="pg.941" /> ἀλλὰ δυσχεράνας
ἀπῆλθεν, ἀχθεσθεὶς τῷ παραγγέλματι τῆς ζωῆς,
ὑπὲρ ἧς ἱκέτευεν. οὐ γὰρ ἀληθῶς ζωὴν ἤθελεν, ὡς
ἔφασκεν, ἀλλὰ δόξαν προαιρέσεως ἀγαθῆς μόνην
περιεβάλλετο, καὶ περὶ πολλὰ μὲν οἷός τε ἦν ἀσχολεῖσθαι,
τὸ δὲ ἕν, τὸ τῆς ζωῆς ἔργον, ἀδύνατος καὶ
ἀπρόθυμος καὶ ἀσθενὴς ἐκτελεῖν: ὁποῖόν τι καὶ
πρὸς τὴν Μάρθαν εἶπεν ὁ σωτὴρ ἀσχολουμένην
<add>περὶ</add> <note n="1" place="unspecified" anchored="yes"><add>περὶ</add> ινσερτεδ βψ σεγααρ</note> πολλὰ καὶ περιελκομένην καὶ ταρασσομένην <note n="2" place="unspecified" anchored="yes">ταρασσομένην γηισλερ. παρατασσομένην μς. παραταρασσομένην βαρναρδ.</note>
διακονικῶς, τὴν δὲ ἀδελφὴν αἰτιωμένην, ὅτι
τὸ ὑπηρετεῖν ἀπολιποῦσα τοῖς ποσὶν αὐτοῦ παρακάθηται
μαθητικὴν ἄγουσα σχολήν: <q direct="unspecified">σὺ περὶ
πολλὰ ταράσσῃ, Μαρία δὲ τὴν ἀγαθὴν μερίδα ἐξελέξατο,
καὶ οὐκ ἀφαιρεθήσεται αὐτῆς.</q> οὕτως
καὶ τοῦτον ἐκέλευε τῆς πολυπραγμοσύνης ἀφέμενον
ἑνὶ προστετηκέναι καὶ προσκαθέζεσθαι, τῇ χάριτι
τοῦ ζωὴν αἰώνιον προστιθέντος.
</p></div1></body></text></TEI.2>