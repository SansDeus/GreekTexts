<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="42" org="uniform" sample="complete"><p>Ἵνα δὲ ἐπιθαρρήσῃς, <note n="1" place="unspecified" anchored="yes">ἐπιθαρρήσῃς βαρναρδ ανδ στäηλιν ῾φρομ μαχιμυς ξονφεσσοῤ. ἔτι θαρρῆς μς.</note> οὕτω μετανοήσας
ἀληθῶς, ὅτι σοὶ μένει σωτηρίας ἐλπὶς ἀξιόχρεως,
ἄκουσον μῦθον οὐ μῦθον, ἀλλὰ ὄντα λόγον περὶ
<pb id="pg.959" /> Ἰωάννου τοῦ ἀποστόλου παραδεδομένον καὶ μνήμῃ
πεφυλαγμένον. ἐπειδὴ γὰρ τοῦ τυράννου τελευτήσαντος
ἀπὸ τῆς Πάτμου τῆς νήσου μετῆλθεν ἐπὶ
τὴν Ἔφεσον, ἀπῄει παρακαλούμενος καὶ ἐπὶ τὰ
πλησιόχωρα τῶν ἐθνῶν, ὅπου μὲν ἐπισκόπους καταστήσων,
ὅπου δὲ ὅλας ἐκκλησίας ἁρμόσων, ὅπου
δὲ κλῆρον ἕνα γέ <note n="2" place="unspecified" anchored="yes">γέ στäηλιν ῾φρομ ευσεβιυς ανδ μαχιμυς ξονφεσσοῤ.τε μς.</note> τινα κληρώσων τῶν ὑπὸ τοῦ
πνεύματος σημαινομένων. ἐλθὼν οὖν καὶ ἐπί τινα
<pb id="p.358" />
τῶν οὐ μακρὰν πόλεων, ἧς καὶ τοὔνομα λέγουσιν
ἔνιοι, καὶ τὰ ἄλλα ἀναπαύσας τοὺς ἀδελφούς, ἐπὶ
πᾶσι τῷ καθεστῶτι προσβλέψας ἐπισκόπῳ, νεανίσκον
ἱκανὸν τῷ σώματι καὶ τὴν ὄψιν ἀστεῖον καὶ
θερμὸν τὴν ψυχὴν ἰδών, <q direct="unspecified">τοῦτον</q> ἔφη <q direct="unspecified">σοὶ
παρακατατίθεμαι <note n="1" place="unspecified" anchored="yes">παρακατατίθεμαι στäηλιν ῾φρομ ευς. ανδ μαχ. ξονφ.᾿. παρατίθεμαι μς.</note> μετὰ πάσης σπουδῆς ἐπὶ τῆς
ἐκκλησίας καὶ τοῦ Χριστοῦ μάρτυρος.</q> τοῦ δὲ
δεχομένου καὶ πάνθ̓ ὑπισχνουμένου καὶ πάλιν τὰ
αὐτὰ διετείνατο καὶ διεμαρτύρατο. εἶτα ὁ μὲν
ἀπῆρεν ἐπὶ τὴν Ἔφεσον, ὁ δὲ πρεσβύτερος ἀναλαβὼν
οἴκαδε τὸν παραδοθέντα νεανίσκον ἔτρεφε,
συνεῖχεν, ἔθαλπε, τὸ τελευταῖον ἐφώτισε: καὶ μετὰ
τοῦτο ὑφῆκε τῆς πλείονος ἐπιμελείας καὶ παραφυλακῆς,
ὡς τὸ τέλειον αὐτῷ φυλακτήριον ἐπιστήσας
τὴν σφραγῖδα τοῦ κυρίου. τῷ δὲ ἀνέσεως
πρὸ ὥρας λαβομένῳ προσφθείρονταί τινες ἥλικες
ἀργοὶ καὶ ἀπερρωγότες, ἐθάδες κακῶν: καὶ πρῶτον
μὲν δἰ ἑστιάσεων πολυτελῶν αὐτὸν ὑπάγονται, εἶτά
που καὶ νύκτωρ ἐπὶ λωποδυσίαν ἐξιόντες συνεπάγονται,
εἶτά τι καὶ μεῖζον συμπράττειν ἠξίουν. ὁ δὲ
κατ̓ ὀλίγον προσειθίζετο καὶ διὰ μέγεθος φύσεως
ἐκστὰς ὥσπερ ἄστομος καὶ εὔρωστος ἵππος ὀρθῆς
<pb id="p.360" />
ὁδοῦ καὶ τὸν χαλινὸν ἐνδακὼν μειζόνως κατὰ τῶν
βαράθρων ἐφέρετο. ἀπογνοὺς δὲ τελέως τὴν ἐν θεῷ
σωτηρίαν οὐδὲν ἔτι μικρὸν διενοεῖτο, ἀλλὰ μέγα τι
πράξας, ἐπειδήπερ ἅπαξ ἀπολώλει, ἵσα τοῖς ἄλλοις
παθεῖν ἠξίου. αὐτοὺς δὴ τούτους ἀναλαβὼν καὶ
λῃστήριον συγκροτήσας, ἕτοιμος λῄσταρχος ἦν,
βιαιότατος, μιαιφονώτατος, χαλεπώτατος. χρόνος
ἐν μέσῳ, καί τινος ἐπιπεσούσης χρείας ἀνακαλοῦσι
τὸν Ἰωάννην. ὁ δέ, ἐπεὶ τὰ ἄλλα ὧν χάριν ἧκεν
κατεστήσατο, <q direct="unspecified">ἄγε δή,</q> ἔφη, <q direct="unspecified">ὦ ἐπίσκοπε, τὴν
παραθήκην ἀπόδος ἡμῖν, ἣν ἐγώ τε καὶ ὁ
Χριστός <note n="1" place="unspecified" anchored="yes">Χριστός ευσεβιυς. σωτήρ μς.</note> σοι παρακατεθέμεθα ἐπὶ τῆς ἐκκλησίας,
ἧς προκαθέζῃ, μάρτυρος.</q> ὁ δὲ τὸ μὲν πρῶτον
ἐξεπλάγη, χρήματα οἰόμενος, ἅπερ οὐκ ἔλαβε,
συκοφαντεῖσθαι, καὶ οὔτε πιστεύειν εἶχεν ὑπὲρ ὧν
<pb id="pg.960" /> οὐκ εἶχεν οὔτε ἀπιστεῖν Ἰωάννῃ: ὡς δὲ <q direct="unspecified">τὸν
νεανίσκον</q> εἶπεν <q direct="unspecified">ἀπαιτῶ καὶ τὴν ψυχὴν τοῦ
ἀδελφοῦ,</q> στενάξας κάτωθεν ὁ πρεσβύτης καί τι
καὶ ἐπιδακρύσας, <q direct="unspecified">ἐκεῖνος</q> ἔφη <q direct="unspecified">τέθνηκε.</q>
<q direct="unspecified">πῶς καὶ τίνα θάνατον;</q> <q direct="unspecified">θεῷ τέθνηκεν</q> εἶπεν:
<q direct="unspecified">ἀπέβη γὰρ πονηρὸς καὶ ἐξώλης καὶ τὸ κεφάλαιον
λῃστής, καὶ νῦν ἀντὶ τῆς ἐκκλησίας τὸ ὄρος κατείληφε
μεθ̓ ὁμοίου στρατιωτικοῦ.</q> καταρρηξάμενος
τὴν ἐσθῆτα ὁ ἀπόστολος καὶ μετὰ μεγάλης οἰμωγῆς
πληξάμενος τὴν κεφαλήν, <q direct="unspecified">καλόν γε</q> ἔφη
<q direct="unspecified">φύλακα τῆς τἀδελφοῦ ψυχῆς κατέλιπον: ἀλλ̓ ἵππος
ἤδη μοι παρέστω καὶ ἡγεμὼν γενέσθω μοί τις
τῆς ὁδοῦ.</q> ἤλαυνεν, ὥσπερ εἶχεν, αὐτόθεν ἀπὸ
τῆς ἐκκλησίας. ἐλθὼν δὲ εἰς τὸ χωρίον ὑπὸ τῆς
<pb id="p.362" />
προφυλακῆς τῶν λῃστῶν ἁλίσκεται, μήτε φεύγων
μήτε παραιτούμενος, ἀλλὰ βοῶν: <q direct="unspecified">ἐπὶ τοῦτ̓ ἐλήλυθα,
ἐπὶ τὸν ἄρχοντα ὑμῶν ἀγάγετέ με.</q> ὃς
τέως, ὥσπερ ὥπλιστο, ἀνέμενεν: ὡς δὲ προσιόντα
ἐγνώρισε τὸν Ἰωάννην, εἰς φυγὴν αἰδεσθεὶς ἐτράπετο.
ὁ δὲ ἐδίωκεν ἀνὰ κράτος, ἐπιλαθόμενος τῆς
ἡλικίας τῆς ἑαυτοῦ, κεκραγώς: <q direct="unspecified">τί με φεύγεις,
τέκνον, τὸν σαυτοῦ πατέρα, τὸν γυμνόν, τὸν
γέροντα; ἐλέησόν με, τέκνον, μὴ φοβοῦ: ἔχεις ἔτι
ζωῆς ἐλπίδας: ἐγὼ Χριστῷ λόγον δώσω ὑπὲρ σοῦ:
ἂν δέῃ, τὸν σὸν θάνατον ἑκὼν ὑπομενῶ, ὡς ὁ κύριος
τὸν ὑπὲρ ἡμῶν: ὑπὲρ σοῦ τὴν ψυχὴν ἀντιδώσω τὴν
ἐμήν. στῆθι, πίστευσον, Χριστός με ἀπέστειλεν.</q>
ὁ δὲ ἀκούσας πρῶτον ἔστη μὲν κάτω βλέπων, εἶτα
ἔρριψε τὰ ὅπλα, εἶτα τρέμων ἔκλαιε πικρῶς. προσελθόντα
δὲ τὸν γέροντα περιέλαβεν, ἀπολογούμενος
ταῖς οἰμωγαῖς ὡς ἐδύνατο καὶ τοῖς δάκρυσι
βαπτιζόμενος ἐκ δευτέρου, μόνην ἀποκρύπτων
τὴν δεξιάν. ὁ δὲ ἐγγυώμενος, ἐπομνύμενος ὡς
ἄφεσιν αὐτῷ παρὰ τοῦ σωτῆρος εὕρηται, δεόμενος,
γονυπετῶν, αὐτὴν τὴν δεξιὰν ὡς ὑπὸ τῆς μετανοίας
κεκαθαρμένην καταφιλῶν, ἐπὶ τὴν ἐκκλησίαν
ἐπανήγαγε, καὶ δαψιλέσι μὲν εὐχαῖς ἐξαιτούμενος,
συνεχέσι δὲ νηστείαις συναγωνιζόμενος, ποικίλαις
δὲ σειρῆσι λόγων κατεπᾴδων αὐτοῦ τὴν
γνώμην, οὐ πρότερον ἀπῆλθεν, ὥς φασι, πρὶν αὐτὸν
<pb id="p.364" />
ἐπιστῆσαι <note n="1" place="unspecified" anchored="yes">ἐπιστῆσαι στäηλιν, φρομ σομε μσς. οφ ευσεβιυς. οτηερ μσς. γιϝε ἀπεστήριξεν, κατέστησε, ἀποκατέστησεν, ετξ. ρυφινυς τρανσλατες: "νεξ πριυς αβστιτιτ, #3υαμ ξυμ ιν ομνιβυς εμενδατυμ ετιαμ εξξλεσιαε πραεφιξερετ."</note> τῇ ἐκκλησίᾳ, διδοὺς μέγα παράδειγμα
μετανοίας ἀληθινῆς καὶ μέγα γνώρισμα παλιγγενεσίας,
τρόπαιον ἀναστάσεως βλεπομένης.
...
... φαιδροῖς γεγηθότες, ὑμνοῦντες, ἀνοιγνύντες
τοὺς οὐρανούς. πρὸ δὲ πάντων αὐτὸς ὁ σωτὴρ
 προαπαντᾷ δεξιούμενος, φῶς  <pb id="pg.961" /> ὀρέγων ἄσκιον, ἄπαυστον,
ὁδηγῶν εἰς τοὺς κόλπους τοῦ πατρός, εἰς τὴν
αἰώνιον ζωήν, εἰς τὴν βασιλείαν τῶν οὐρανῶν.
πιστευέτω ταῦτά τις καὶ θεοῦ μαθηταῖς καὶ ἐγγυητῇ
θεῷ, προφητείαις, εὐαγγελίοις, λόγοις ἀποστολικοῖς:
τούτοις συζῶν καὶ τὰ ὦτα ὑπέχων καὶ
τὰ ἔργα ἀσκῶν ἐπ̓ αὐτῆς τῆς ἐξόδου τὸ τέλος καὶ
τὴν ἐπίδειξιν τῶν δογμάτων ὄψεται. ὁ γὰρ ἐνταῦθα
τὸν ἄγγελον τῆς μετανοίας προσιέμενος οὐ μετανοήσει
τότε, ἡνίκα ἂν καταλίπῃ τὸ σῶμα, οὐδὲ
καταισχυνθήσεται, τὸν σωτῆρα προσιόντα μετὰ τῆς
αὐτοῦ δόξης καὶ στρατιᾶς ἰδών: οὐ δέδιε τὸ πῦρ:
εἰ δέ τις αἱρεῖται μένειν ἐπεξαμαρτάνων ἑκάστοτε
ἐπὶ ταῖς ἡδοναῖς καὶ τὴν ἐνταῦθα τρυφὴν τῆς
αἰωνίου ζωῆς προτιμᾷ καὶ διδόντος τοῦ σωτῆρος
ἄφεσιν ἀποστρέφεται, μήτε τὸν θεὸν ἔτι μήτε τὸν
πλοῦτον μήτε τὸ προπεσεῖν αἰτιάσθω, τὴν δὲ
ἑαυτοῦ ψυχὴν ἑκουσίως ἀπολουμένην. τῷ δὲ ἐπιβλέποντι
τὴν σωτηρίαν καὶ ποθοῦντι καὶ μετὰ
ἀναιδείας καὶ βίας αἰτοῦντι παρέξει τὴν ἀληθινὴν
κάθαρσιν καὶ τὴν ἄτρεπτον ζωὴν ὁ πατὴρ ὁ ἀγαθὸς
ὁ ἐν τοῖς οὐρανοῖς. ᾧ διὰ τοῦ παιδὸς Ἰησοῦ
<pb id="p.366" />
Χριστοῦ, τοῦ κυρίου ζώντων καὶ νεκρῶν, καὶ διὰ
τοῦ ἁγίου πνεύματος εἴη δόξα, τιμή, κράτος,
αἰώνιος μεγαλειότης καὶ νῦν καὶ εἰς γενεὰς γενεῶν
καὶ εἰς τοὺς αἰῶνας τῶν αἰώνων. Ἀμήν.
</p></div1></body></text></TEI.2>