<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="34" org="uniform" sample="complete"><p>Τοῦτο τὸ σχῆμα τὸ βλεπόμενον ἐξαπατᾷ τὸν
θάνατον καὶ τὸν διάβολον: ὁ γὰρ ἐντὸς πλοῦτος
καὶ τὸ κάλλος αὐτοῖς ἀθέατός ἐστι: καὶ μαίνονται
περὶ τὸ σαρκίον, οὗ καταφρονοῦσιν ὡς ἀσθενοῦς,
τῶν ἔνδον ὄντες τυφλοὶ κτημάτων, οὐκ ἐπιστάμενοι
<pb id="p.342" />
πηλίκον τινὰ <q direct="unspecified">θησαυρὸν ἐν ὀστρακίνῳ σκεύει</q>
βαστάζομεν, δυνάμει θεοῦ πατρὸς καὶ αἵματι θεοῦ
παιδὸς καὶ δρόσῳ πνεύματος ἁγίου περιτετειχισμένον.
ἀλλὰ σύ γε μὴ ἐξαπατηθῇς, ὁ γεγευμένος
ἀληθείας καὶ κατηξιωμένος τῆς μεγάλης λυτρώσεως,
ἀλλὰ τὸ ἐναντίον τοῖς ἄλλοις ἀνθρώποις σεαυτῷ
κατάλεξον στρατὸν ἄοπλον, ἀπόλεμον, ἀναίμακτον,
 ἀόργητον, ἀμίαντον, γέροντας  <pb id="pg.955" /> θεοσεβεῖς, ὀρφανοὺς
θεοφιλεῖς, χήρας πραότητι ὡπλισμένας, ἄνδρας
ἀγάπῃ κεκοσμημένους. τοιούτους κτῆσαι τῷ σῷ
πλούτῳ καὶ τῷ σώματι καὶ τῇ ψυχῇ δορυφόρους,
ὧν στρατηγεῖ θεός, δἰ οὓς καὶ ναῦς βαπτιζομένη
κουφίζεται μόναις ἁγίων εὐχαῖς κυβερνωμένη, καὶ
νόσος ἀκμάζουσα δαμάζεται χειρῶν ἐπιβολαῖς
διωκομένη, καὶ προσβολὴ λῃστῶν ἀφοπλίζεται
εὐχαῖς εὐσεβέσι σκυλευομένη, καὶ δαιμόνων βία
θραύεται προστάγμασι συντόνοις ἐλεγχομένη.
</p></div1></body></text></TEI.2>