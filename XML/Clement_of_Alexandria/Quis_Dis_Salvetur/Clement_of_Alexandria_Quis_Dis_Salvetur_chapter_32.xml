<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="32" org="uniform" sample="complete"><p>ὢ καλῆς ἐμπορίας,
ὢ θείας ἀγορᾶς: ὠνεῖται χρημάτων τις ἀφθαρσίαν,
<pb id="p.338" />
καὶ δοὺς τὰ διολλύμενα τοῦ κόσμου μονὴν τούτων
αἰώνιον ἐν οὐρανοῖς ἀντιλαμβάνει. πλεῦσον ἐπὶ
ταύτην, ἂν σωφρονῇς, τὴν πανήγυριν, ὦ πλούσιε,
κἂν δέῃ, περίελθε γῆν <note n="1" place="unspecified" anchored="yes">γῆν ξομβεφις. τὴν μς.</note> ὅλην, μὴ φείσῃ κινδύνων καὶ
πόνων, ἵν̓ ἐνταῦθα βασιλείαν οὐράνιον ἀγοράσῃς.
τί σε λίθοι διαφανεῖς καὶ σμάραγδοι τοσοῦτον εὐφραίνουσι
καὶ οἰκία, <note n="2" place="unspecified" anchored="yes">οἰκία ξομβεφις. οἰκεία μς.</note> τροφὴ πυρὸς ἢ χρόνου παίγνιον
ἢ σεισμοῦ πάρεργον ἢ ὕβρισμα τυράννου; ἐπιθύμησον
ἐν οὐρανοῖς οἰκῆσαι καὶ βασιλεῦσαι μετὰ
θεοῦ: ταύτην σοι τὴν βασιλείαν ἄνθρωπος δώσει
θεὸν ἀπομιμούμενος: ἐνταῦθα μικρὰ λαβὼν ἐκεῖ
δἰ ὅλων αἰώνων σύνοικόν σε ποιήσεται. ἱκέτευσον
<pb id="pg.954" /> ἵνα λάβῃ: σπεῦσον, ἀγωνίασον, φοβήθητι μή
σε ἀτιμάσῃ: οὐ γὰρ κεκέλευσται λαβεῖν, ἀλλὰ
σὺ παρασχεῖν. οὐ μὴν οὐδ̓ εἶπεν ὁ κύριος δός,
ἢ παράσχες, ἢ εὐεργέτησον, ἢ βοήθησον, φίλον
δὲ ποίησαι: ὁ δὲ φίλος οὐκ ἐκ μιᾶς δόσεως
γίνεται, ἀλλ̓ ἐξ ὅλης ἀναπαύσεως καὶ συνουσίας
μακρᾶς: οὔτε γὰρ ἡ πίστις οὔτε ἡ ἀγάπη οὔτε <note n="3" place="unspecified" anchored="yes">οὕτε <gap /> οὕτε <gap /> οὕτε στäηλιν. οὐδὲ <gap /> οὕτε <gap /> οὔτε μς.</note> ἡ
καρτερία μιᾶς ἡμέρας, ἀλλ̓ <q direct="unspecified">ὁ ὑπομείνας εἰς τέλος,
οὗτος σωθήσεται.</q>
</p></div1></body></text></TEI.2>