<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="23" org="uniform" sample="complete"><p>Νόμισον εἶναι τὸ πρᾶγμα διαδικασίαν. ὁ μὲν
πατήρ σοι δοκείτω παρεστὼς λέγειν <q direct="unspecified">ἐγὼ σε
ἔσπειρα καὶ ἔθρεψα, ἀκολούθει μοι καὶ συναδίκει
<pb id="p.318" />
καὶ μὴ πείθου τῷ Χριστοῦ νόμῳ</q> καὶ ὁπόσα ἂν
εἴποι βλάσφημος ἄνθρωπος καὶ νεκρὸς τῇ φύσει.
ἑτέρωθεν δὲ ἄκουε τοῦ σωτῆρος: <q direct="unspecified">ἐγώ σε ἀνεγέννησα,
κακῶς ὑπὸ κόσμου πρὸς θάνατον γεγεννημένον,
ἠλευθέρωσα, ἰασάμην, ἐλυτρωσάμην: ἐγώ
σοι παρέξω ζωὴν ἄπαυστον, αἰώνιον, ὑπερκόσμιον:
ἐγώ σοι δείξω θεοῦ πατρὸς ἀγαθοῦ πρόσωπον:
μὴ κάλει σεαυτῷ πατέρα ἐπὶ γῆς: οἱ νεκροὶ τοὺς
νεκροὺς θαπτέτωσαν, σὺ δέ μοι ἀκολούθει: ἀνάξω
γάρ σε εἰς ἀνάπαυσιν <add>καὶ ἀπόλαυσιν</add> <note n="1" place="unspecified" anchored="yes"><add>καὶ ἀπόλαυσιν</add> στäηλιν.</note> ἀρρήτων
καὶ ἀλέκτων ἀγαθῶν, ἃ μήτε ὀφθαλμὸς εἶδε μήτε
οὖς ἤκουσε μήτε ἐπὶ καρδίαν ἀνθρώπων ἀνέβη, εἰς
ἃ ἐπιθυμοῦσιν ἄγγελοι παρακύψαι καὶ ἰδεῖν ἅπερ
ἡτοίμασεν ὁ θεὸς τοῖς ἁγίοις ἀγαθὰ καὶ τοῖς
φιλοῦσιν αὐτὸν τέκνοις. ἐγώ σου τροφεὺς ἄρτον
ἐμαυτὸν διδούς, οὖ γευσάμενος οὐδεὶς ἔτι πεῖραν
θανάτου λαμβάνει, καὶ πόμα καθ̓ ἡμέραν ἐνδιδοὺς
ἀθανασίας: ἐγὼ διδάσκαλος ὑπερουρανίων παιδευμάτων:
ὑπὲρ σοῦ πρὸς τὸν θάνατον διηγωνισάμην
καὶ τὸν σὸν ἐξέτισα θάνατον, ὃν ὤφειλες ἐπὶ τοῖς
προημαρτημένοις καὶ τῇ πρὸς θεὸν ἀπιστίᾳ.</q> τούτων
τῶν λόγων ἑκατέρωθεν διακούσας ὑπὲρ σεαυτοῦ
δίκασον καὶ τὴν ψῆφον ἀνένεγκε τῇ σαυτοῦ σωτηρίᾳ:
κἂν ἀδελφὸς ὅμοια λέγῃ κἂν τέκνον κἂν γυνὴ κἂν
 ὁστισοῦν, πρὸ  <pb id="pg.949" /> πάντων ἐν σοὶ Χριστὸς ὁ νικῶν ἔστω:
ὑπὲρ σοῦ γὰρ ἀγωνίζεται.
</p></div1></body></text></TEI.2>