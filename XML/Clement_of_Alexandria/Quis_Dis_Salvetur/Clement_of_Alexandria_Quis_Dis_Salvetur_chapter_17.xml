<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="17" org="uniform" sample="complete"><p>ὁ δὲ ἐν τῇ
ψυχῇ τὸν πλοῦτον φέρων, καὶ ἀντὶ θεοῦ πνεύματος
ἐν τῇ καρδίᾳ χρυσὸν φέρων ἢ ἀγρόν, καὶ τὴν κτῆσιν
ἄμετρον ἀεὶ ποιῶν, καὶ ἑκάστοτε τὸ πλεῖον βλέπων,
κάτω νενευκὼς καὶ τοῖς τοῦ κόσμου θηράτροις
πεπεδημένος, γῆ ὢν καὶ εἰς γῆν ἀπελευσόμενος,
πόθεν δύναται βασιλείας οὐρανῶν ἐπιθυμῆσαι καὶ
φροντίσαι, ἄνθρωπος οὐ καρδίαν ἀλλὰ ἀγρὸν ἢ
μέταλλον φορῶν, ἐν τούτοις εὑρεθησόμενος ἐπάναγκες <note n="1" place="unspecified" anchored="yes">ἐπάναγκες στäηλιν. ἐπ̓ ἀνάγκαις μς.</note>
<pb id="p.304" />
<del status="unremarkable">ἐν</del> <note n="2" place="unspecified" anchored="yes"><del status="unremarkable">ἐν</del> στäηλιν.</note> οἷς εἵλετο; <q direct="unspecified">ὅπου γὰρ ὁ νοῦς
τοῦ ἀνθρώπου, ἐκεῖ καὶ ὁ θησαυρὸς αὐτοῦ.</q>
Θησαυροὺς δέ γε ὁ κύριος οἶδε διττούς, τὸν μὲν
ἀγαθόν, <q direct="unspecified">ὁ</q> γὰρ <q direct="unspecified">ἀγαθὸς ἄνθρωπος ἐκ τοῦ
ἀγαθοῦ θησαυροῦ τῆς καρδίας προφέρει τὸ ἀγαθόν,</q>
τὸν δὲ πονηρόν, <q direct="unspecified">ὁ</q> γὰρ <q direct="unspecified">κακὸς ἐκ τοῦ κακοῦ
θησαυροῦ προφέρει τὸ κακόν, ὅτι ἐκ περισσεύματος
τῆς καρδίας τὸ στόμα λαλεῖ.</q> ὥσπερ οὖν θησαυρὸς
οὐχ εἷς παῤ αὐτῷ καθὸ καὶ παῤ ἡμῖν, ὁ τὸ αἰφνίδιον
μέγα κέρδος ἐν εὑρήσει διδούς, ἀλλὰ καὶ δεύτερος,
ὁ ἀκερδὴς καὶ ἄζηλος καὶ δύσκτητος καὶ ἐπιζήμιος,
οὕτως καὶ πλοῦτος ὁ μέν τις ἀγαθῶν, ὁ δὲ κακῶν,
εἴ γε τὸν πλοῦτον καὶ τὸν θησαυρὸν οὐκ ἀπηρτημένους
ἴσμεν ἀλλήλων τῇ φύσει. καὶ ὁ μέν τις πλοῦτος
κτητὸς ἂν εἴη καὶ περίβλητος, ὁ δὲ ἄκτητος καὶ
 ἀπόβλητος: τὸν αὐτὸν  <pb id="pg.945" /> δὲ τρόπον καὶ πτωχεία
μακαριστὴ μὲν ἡ πνευματική. διὸ καὶ προσέθηκεν
ὁ Ματθαῖος: <q direct="unspecified">μακάριοι οἱ πτωχοί:</q> πῶς; <q direct="unspecified">τῷ
πνεύματι.</q> καὶ πάλιν: <q direct="unspecified">μακάριοι οἱ πεινῶντες καὶ.
διψῶντες τὴν δικαιοσύνην τοῦ θεοῦ.</q> οὐκοῦν ἄθλιοι
οἱ ἐναντίοι πτωχοί, θεοῦ μὲν ἄμοιροι, ἀμοιρότεροι
δὲ τῆς ἀνθρωπίνης κτήσεως, ἄγευστοι δὲ δικαιοσύνης θεοῦ.
</p></div1></body></text></TEI.2>