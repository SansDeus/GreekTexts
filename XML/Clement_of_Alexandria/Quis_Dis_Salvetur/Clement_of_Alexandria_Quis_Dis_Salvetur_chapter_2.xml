<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="2" org="uniform" sample="complete"><p>Κινδυνεύει δὲ οὐχ ἁπλοῦν τι εἶναι τὸ αἴτιον τοῦ
τὴν σωτηρίαν χαλεπωτέραν τοῖς πλουτοῦσι δοκεῖν
ἢ τοῖς ἀχρημάτοις τῶν ἀνθρώπων, ἀλλὰ ποικίλον.
οἱ μὲν γὰρ αὐτόθεν καὶ προχείρως ἀκούσαντες τῆς
τοῦ κυρίου φωνῆς, ὅτι ῥᾷον κάμηλος διὰ τρήματος
ῥαφίδος διεκδύσεται ἢ πλούσιος εἰς τὴν βασιλείαν
τῶν οὐρανῶν, ἀπογνόντες ἑαυτοὺς ὡς οὐ βιωσόμενοι,
<pb id="p.274" />
τῷ κόσμῳ πάντα χαριζόμενοι καὶ τῆς ἐνταῦθα ζωῆς
ὡς μόνης ἑαυτοῖς ὑπολειπομένης ἐκκρεμασθέντες
ἀπέστησαν πλέον τῆς ἐκεῖ ὁδοῦ, μηκέτι πολυπραγμονήσαντες
μήτε τίνας τοὺς πλουσίους ὁ δεσπότης
καὶ διδάσκαλος προσαγορεύει μήτε ὅπως τὸ ἀδύνατον
ἐν ἀνθρώποις <note n="1" place="unspecified" anchored="yes">ἀνθρώποις βαρναρδ. ἀνθρώπῳ ἢ μς.</note> δυνατὸν γίνεται. ἄλλοι δὲ τοῦτο
μὲν συνῆκαν ὀρθῶς καὶ προσηκόντως, τῶν δὲ ἔργων
τῶν εἰς τὴν σωτηρίαν ἀναφερόντων ὀλιγωρήσαντες
οὐ παρεσκευάσαντο τὴν δέουσαν παρασκευὴν εἰς τὸ
τῶν ἐλπιζομένων τυχεῖν. λέγω <note n="2" place="unspecified" anchored="yes">λέγω γηισλερ. λέγων μς.</note> δὲ ταῦτα ἑκάτερα
περὶ <note n="3" place="unspecified" anchored="yes">περὶ βαρναρδ. ἅπερ ἐπὶ μς.</note> τῶν πλουσίων τῶν καὶ τῆς δυνάμεως τοῦ
σωτῆρος καὶ τῆς ἐπιφανοῦς σωτηρίας ᾐσθημένων,
τῶν δὲ ἀμυήτων τῆς ἀληθείας ὀλίγον μοι μέλει.
</p></div1></body></text></TEI.2>