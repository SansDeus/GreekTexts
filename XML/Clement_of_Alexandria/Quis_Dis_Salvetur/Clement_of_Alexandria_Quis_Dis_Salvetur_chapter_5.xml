<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="5" org="uniform" sample="complete"><p>Ταῦτα μὲν ἐν τῷ κατὰ Μάρκον εὐαγγελίῳ
γέγραπται: καὶ ἐν τοῖς ἄλλοις δὲ πᾶσιν <add>τοῖς</add> <note n="4" place="unspecified" anchored="yes"><add>ταῖς</add> ινσερτεδ βψ ωιλαμοσιτζ.</note>
ἀνωμολογημένοις ὀλίγον μὲν ἴσως ἑκασταχοῦ τῶν
ῥημάτων ἐναλλάσσει, πάντα δὲ τὴν αὐτὴν τῆς
γνώμης συμφωνίαν ἐπιδείκνυται. δεῖ δὲ σαφῶς
εἰδότας ὡς οὐδὲν ἀνθρωπίνως ὁ σωτήρ, ἀλλὰ πάντα
θείᾳ σοφίᾳ καὶ μυστικῇ διδάσκει τοὺς ἑαυτοῦ, μὴ
σαρκίνως ἀκροᾶσθαι τῶν λεγομένων, ἀλλὰ τὸν ἐν
<pb id="p.282" />
αὐτοῖς κεκρυμμένον νοῦν μετὰ τῆς ἀξίας ζητήσεως
καὶ συνέσεως ἐρευνᾶν καὶ καταμανθάνειν. καὶ γὰρ
τὰ ὑπ̓ αὐτοῦ τοῦ κυρίου δοκοῦντα ἡπλῶσθαι πρὸς
τοὺς μαθητὰς τῶν ᾐνιγμένως ὑπειρημένων οὐδὲν
ἥττονος ἀλλὰ πλείονος ἔτι καὶ νῦν τῆς ἐπιστάσεως
εὑρίσκεται δεόμενα διὰ τὴν ὑπερβάλλουσαν τῆς
φρονήσεως ἐν αὐτοῖς ὑπερβολήν. ὅπου δὲ καὶ τὰ
νομιζόμενα ὑπ̓ αὐτοῦ διοῖχθαι τοῖς ἔσω καὶ αὐτοῖς
τοῖς τῆς βασιλείας τέκνοις ὑπ̓ αὐτοῦ καλουμένοις
ἔτι χρῄζει φροντίδος πλείονος, ἦ πού γε τὰ δόξαντα
μὲν ἁπλῶς ἐξενηνέχθαι καὶ διὰ τοῦτο μηδὲ διηρωτημένα
 πρὸς τῶν ἀκουσάντων,  <pb id="pg.939" /> εἰς ὅλον δὲ τὸ
τέλος αὐτὸ τῆς σωτηρίας διαφέροντα, ἐσκεπασμένα <note n="1" place="unspecified" anchored="yes">διαφέροντα, ἐσκεπασμένα στäηλιν. διαφερόντων, ἐσκεπασμένων μς.</note>
δὲ θαυμαστῷ καὶ ὑπερουρανίῳ διανοίας βάθει, οὐκ
ἐπιπολαίως δέχεσθαι ταῖς ἀκοαῖς προσῆκεν, ἀλλὰ
καθιέντας τὸν νοῦν ἐπ̓ αὐτὸ τὸ πνεῦμα τοῦ σωτῆρος
καὶ τὸ τῆς γνώμης ἀπόρρητον.
</p></div1></body></text></TEI.2>