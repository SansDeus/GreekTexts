<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="8" org="uniform" sample="complete"><p>Τοῦτον οὖν πρῶτον ἐπιγνῶναι τῷ ζησομένῳ
τὴν ὄντως ζωὴν παρακελεύεται, ὃν <q direct="unspecified">οὐδεὶς ἐπιγινώσκει
εἰ μὴ ὁ υἱὸς καὶ ᾧ ἂν ὁ υἱὸς ἀποκαλύψῃ</q>:
ἔπειτα τὸ μέγεθος τοῦ σωτῆρος μετ̓ ἐκεῖνον καὶ
τὴν καινότητα τῆς χάριτος μαθεῖν, ὅτι δὴ κατὰ τὸν
<pb id="p.286" />
ἀπόστολον <q direct="unspecified">ὁ νόμος διὰ Μωσέως ἐδόθη, ἡ χάρις
καὶ ἡ ἀλήθεια διὰ Ἰησοῦ Χριστοῦ</q>: καὶ οὐκ ἴσα τὰ
διὰ δούλου πιστοῦ διδόμενα τοῖς ὑπὸ <del status="unremarkable">τοῦ</del> <note n="1" place="unspecified" anchored="yes"><del status="unremarkable">τοῦ</del> στäηλιν.</note> υἱοῦ
γνησίου δωρουμένοις. εἰ γοῦν ἱκανὸς ἦν ὁ Μωσέως
νόμος ζωὴν αἰώνιον παρασχεῖν, μάτην μὲν ὁ σωτὴρ
αὐτὸς παραγίνεται καὶ πάσχει δἰ ἡμᾶς ἀπὸ γενέσεως
μέχρι τοῦ σημείου τὴν ἀνθρωπότητα διατρέχων,
μάτην δὲ ὁ πάσας πεποιηκὼς <q direct="unspecified">ἐκ νεότητος</q> τὰς
 νομίμους  <pb id="pg.940" /> ἐντολὰς παρὰ ἄλλου αἰτεῖ <note n="2" place="unspecified" anchored="yes">αἰτεῖ J. α. ροβινσον. ἔτι μς.</note> γονυπετῶν
ἀθανασίαν. οὐδὲ γὰρ πεπλήρωκε μόνον τὸν νόμον,
ἀλλὰ καὶ εὐθὺς ἀπὸ πρώτης ἡλικίας ἀρξάμενος:
ἐπεὶ καὶ τί μέγα ἢ ὑπέρλαμπρον γῆρας ἄγονον
ἀδικημάτων ὧν ἐπιθυμίαι τίκτουσι νεανικαὶ ἢ
ὀργὴ ζέουσα ἢ ἔρως χρημάτων; ἀλλ̓ εἴ τις ἐν
σκιρτήματι νεοτησίῳ καὶ τῷ καύσωνι τῆς ἡλικίας
παρέσχηται φρόνημα πεπανὸν καὶ πρεσβύτερον τοῦ
χρόνου, θαυμαστὸς οὗτος ἀγωνιστὴς καὶ διαπρεπὴς
καὶ τὴν γνώμην πολιός <note n="3" place="unspecified" anchored="yes">πολιός στäηλιν. πολιώτερος μς.</note>. ἀλλ̓ ὅμως οὗτος ὁ τοιοῦτος
ἀκριβῶς πέπεισται, διότι αὐτῷ πρὸς μὲν δικαιοσύνην
οὐδὲν ἐνδεῖ, ζωῆς δὲ ὅλως προσδεῖ: διὸ
αὐτὴν αἰτεῖ παρὰ τοῦ δοῦναι μόνου δυναμένου: καὶ
πρὸς μὲν τὸν νόμον ἄγει παρρησίαν, τοῦ θεοῦ δὲ
τὸν υἱὸν ἱκετεύει. <q direct="unspecified">ἐκ πίστεως εἰς πίστιν</q> μετατάσσεται:
ὡς σφαλερῶς ἐν νόμῳ σαλεύων καὶ
ἐπικινδύνως ναυλοχῶν εἰς τὸν σωτῆρα μεθορμίζεται.
</p></div1></body></text></TEI.2>