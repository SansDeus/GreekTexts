<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="28" org="uniform" sample="complete"><p>Δευτέραν δὲ τάξει καὶ οὐδέν τι μικροτέραν
ταύτης εἶναι λέγει τό: <q direct="unspecified">ἀγαπήσεις τὸν πλησίον
σου ὡς σεαυτόν:</q> οὐκοῦν τὸν θεὸν ὑπὲρ σεαυτόν.
πυνθανομένου δὲ τοῦ προσδιαλεγομένου <q direct="unspecified">τίς ἐστιν
πλησίον;</q> οὐ τὸν αὐτὸν τρόπον Ἰουδαίοις προωρίσατο
τὸν πρὸς αἵματος οὐδὲ τὸν πολίτην οὐδὲ
τὸν προσήλυτον οὐδὲ τὸν ὁμοίως περιτετμημένον
οὐδὲ τὸν ἑνὶ καὶ ταὐτῷ νόμῳ χρώμενον: ἀλλὰ
ἄνωθεν καταβαίνοντα <note n="3" place="unspecified" anchored="yes">καταβαίνοντα γηισλερ. καταβαίνων μς.</note> ἀπὸ Ἰερουσαλὴμ ἄγει τῷ
λόγῳ τινὰ εἰς Ἱεριχὼ καὶ τοῦτον δείκνυσιν ὑπὸ
λῃστῶν συγκεκεντημένον, ἐρριμμένον ἡμιθνῆτα ἐπὶ
<pb id="p.330" />
τῆς ὁδοῦ, ὑπὸ ἱερέως παροδευόμενον, ὑπὸ Λευίτου
παρορώμενον, ὑπὸ δὲ τοῦ Σαμαρείτου τοῦ ἐξωνειδισμένου
καὶ ἀφωρισμένου κατελεούμενον, ὃς οὐχὶ
κατὰ τύχην ὡς ἐκεῖνοι παρῆλθεν, ἀλλ̓ ἧκε συνεσκευασμένος
ὧν <note n="1" place="unspecified" anchored="yes">ὧν γηισλερ. ὢν μς.</note> ὁ κινδυνεύων ἐδεῖτο, οἶνον, ἔλαιον,
ἐπιδέσμους, κτῆνος, μισθὸν τῷ πανδοχεῖ, τὸν μὲν
ἤδη διδόμενον, τὸν δὲ προσυπισχνούμενον. <q direct="unspecified">τίς,</q>
ἔφη, <q direct="unspecified">τούτων γέγονε πλησίον τῷ τὰ δεινὰ παθόντι;</q>
τοῦ δὲ ἀποκριναμένου ὅτι <q direct="unspecified">ὁ τὸν ἔλεον πρὸς αὐτὸν
ἐπιδειξάμενος: καὶ σὺ τοίνυν πορευθεὶς οὕτω
ποίει,</q> ὡς τῆς ἀγάπης βλαστανούσης εὐποιίαν.
</p></div1></body></text></TEI.2>