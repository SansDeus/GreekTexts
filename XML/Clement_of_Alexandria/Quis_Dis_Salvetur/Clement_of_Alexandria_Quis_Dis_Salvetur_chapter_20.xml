<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="20" org="uniform" sample="complete"><p>Ταῦτα μὴ συνιεὶς κατὰ τρόπον ὁ πολυχρήματος
καὶ ἔννομος ἄνθρωπος, μηδὲ ὅπως ὁ αὐτὸς
καὶ πτωχὸς δύναται εἶναι καὶ πλούσιος καὶ ἔχειν τε
χρήματα καὶ μὴ ἔχειν καὶ χρῆσθαι τῷ κόσμῳ καὶ
μὴ χρῆσθαι, ἀπῆλθε στυγνὸς καὶ κατηφής, λιπὼν
τὴν τάξιν τῆς ζωῆς, ἧς ἐπιθυμεῖν μόνον, ἀλλ̓ οὐχὶ
καὶ τυχεῖν ἠδύνατο, τὸ δύσκολον ποιήσας ἀδύνατον
αὐτὸς ἑαυτῷ. δύσκολον γὰρ ἦν μὴ περιάγεσθαι
μηδὲ καταστράπτεσθαι τὴν ψυχὴν ὑπὸ τῶν προσόντων
ἁβρῶν τῷ προδήλῳ πλούτῳ καὶ ἀνθηρῶν
γοητευμάτων, οὐκ ἀδύνατον δὲ τὸ καὶ ἐν τούτῳ
λαβέσθαι σωτηρίας, εἴ τις ἑαυτὸν ἀπὸ τοῦ αἰσθητοῦ
πλούτου ἐπὶ τὸν νοητὸν καὶ θεοδίδακτον μεταγάγοι
καὶ μάθοι τοῖς ἀδιαφόροις <note n="1" place="unspecified" anchored="yes">ἀδιαφόροις γηισλερ. διαφόρως μς.</note> χρῆσθαι καλῶς καὶ ἰδίως
καὶ ὡς ἂν εἰς ζωὴν αἰώνιον ὁρμήσαι <note n="2" place="unspecified" anchored="yes">ὁρμήσαι ωιλαμοσιτζ. ὁρμᾶσαι μς</note>. καὶ οἱ
μαθηταὶ δὲ τὸ πρῶτον μὲν καὶ αὐτοὶ περιδεεῖς καὶ
<pb id="p.312" />
καταπλῆγες γεγόνασιν. ἀκούσαντες τί δήποτε; ἆρά
γε ὅτι χρήματα καὶ αὐτοὶ ἐκέκτηντο πολλά; ἀλλὰ
καὶ αὐτὰ ταῦτα τὰ δικτύφια καὶ ἄγκιστρα καὶ τὰ
ὑπηρετικὰ σκαφίδια ἀφῆκαν πάλαι, ἅπερ ἦν αὐτοῖς
μόνα. τί οὖν φοβηθέντες λέγουσι: <q direct="unspecified">τίς δύναται
σωθῆναι;</q> καλῶς ἤκουσαν καὶ ὡς μαθηταὶ τοῦ
παραβολικῶς καὶ ἀσαφῶς <note n="1" place="unspecified" anchored="yes">ἀσαφῶς γηισλερ. σαφῶς μς.</note> λεχθέντος ὑπὸ τοῦ
κυρίου καὶ ᾔσθοντο τοῦ βάθους τῶν λόγων. ἕνεκα
<pb id="pg.947" /> μὲν οὖν χρημάτων ἀκτημοσύνης εὐέλπιδες ἦσαν
πρὸς σωτηρίαν: ἐπειδὴ δὲ συνῄδεσαν ἑαυτοῖς
μήπω τὰ πάθη τέλεον ἀποτεθειμένοις <note n="2" place="unspecified" anchored="yes">ἀποτεθειμένοις μαψορ. ἀποτιθεμένοις μς.</note> ῾ἀρτιμαθεῖς
γὰρ ἦσαν καὶ νεωστὶ πρὸς τοῦ σωτῆρος ἠνδρολογημένοἰ,
<q direct="unspecified">περισσῶς ἐξεπλήσσοντο</q> καὶ ἀπεγίνωσκον
ἑαυτοὺς οὐδέν τι ἧττον ἐκείνου τοῦ
πολυχρημάτου καὶ δεινῶς τῆς κτήσεως περιεχομένου,
ἥν γε προέκρινεν ζωῆς αἰωνίου. ἄξιον οὖν ἦν
τοῖς μαθηταῖς φόβου πάντως, <note n="3" place="unspecified" anchored="yes">πάντως ωιλαμοσιτζ. παντὸς μς.</note> εἰ καὶ ὁ χρήματα
κεκτημένος καὶ ὁ τῶν παθῶν ἔγκυος, ὧν <note n="4" place="unspecified" anchored="yes">ὦν στäηλιν. ὣν Μς.</note> ἐπλούτουν
καὶ αὐτοί, παραπλησίως ἀπελασθήσονται οὐρανῶν:
ἀπαθῶν γὰρ καὶ καθαρῶν ψυχῶν ἐστιν ἡ σωτηρία.
</p></div1></body></text></TEI.2>