<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="11" org="uniform" sample="complete"><p>Τί τοίνυν ἦν τὸ προτρεψάμενον αὐτὸν εἰς
φυγὴν καὶ ποιῆσαν ἀπαυτομολῆσαι τοῦ διδασκάλου,
τῆς ἱκετείας, τῆς ἐλπίδος, τῆς ζωῆς, τῶν προπεπονημένων;
<q direct="unspecified">πώλησον τὰ ὑπάρχοντά σου.</q> τί
δὲ τοῦτό ἐστιν; οὐχ ὃ προχείρως δέχονταί τινες,
τὴν ὑπάρχουσαν οὐσίαν ἀπορρῖψαι προστάσσει καὶ
ἀποστῆναι τῶν χρημάτων, ἀλλὰ τὰ δόγματα τὰ
περὶ χρημάτων ἐξορίσαι τῆς ψυχῆς, τὴν πρὸς αὐτὰ
<pb id="p.292" />
συμπάθειαν, τὴν ὑπεράγαν ἐπιθυμίαν, τὴν περὶ
αὐτὰ πτοίαν καὶ νόσον, τὰς μερίμνας, τὰς ἀκάνθας
τοῦ βίου, αἳ τὸ σπέρμα τῆς ζωῆς συμπνίγουσιν.
οὔτε γὰρ μέγα καὶ ζηλωτὸν τὸ τηνάλλως ἀπορεῖν
χρημάτων μὴ οὐκ ἐπὶ λόγῳ ζωῆς ῾οὕτω μέν γ̓ ἂν
ἦσαν οἱ μηδὲν ἔχοντες μηδαμῇ, ἀλλὰ ἔρημοι καὶ
μεταῖται τῶν ἐφ̓ ἡμέραν, οἱ κατὰ τὰς ὁδοὺς
ἐρριμμένοι πτωχοί, <q direct="unspecified">ἀγνοοῦντες</q> δὲ θεὸν καὶ
<q direct="unspecified">δικαιοσύνην θεοῦ,</q> κατ̓ αὐτὸ μόνον τὸ ἄκρως
ἀπορεῖν καὶ ἀμηχανεῖν βίου καὶ τῶν ἐλαχίστων
σπανίζειν μακαριώτατοι καὶ θεοφιλέστατοι καὶ
μόνοι ζωὴν ἔχοντες αἰώνιον̓ οὔτε καινὸν τὸ
ἀπείπασθαι πλοῦτον καὶ χαρίσασθαι πτωχοῖς ἢ
πατρίσιν, ὃ πολλοὶ πρὸ τῆς τοῦ σωτῆρος καθόδου
πεποιήκασιν, οἱ μὲν τῆς εἰς λόγους σχολῆς καὶ
νεκρᾶς σοφίας ἕνεκεν, οἱ δὲ φήμης κενῆς καὶ
κενοδοξίας, Ἀναξαγόραι καὶ Δημόκριτοι καὶ Κράτητες.
</p></div1></body></text></TEI.2>