<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="40" org="uniform" sample="complete"><p>Τῶν μὲν οὖν προγεγενημένων θεὸς δίδωσιν
ἄφεσιν, τῶν δὲ ἐπιόντων αὐτὸς ἕκαστος ἑαυτῷ
καὶ τοῦτ̓ ἔστι μεταγνῶναι, τὸ καταγνῶναι τῶν
παρῳχημένων καὶ αἰτήσασθαι τούτων ἀμνηστίαν
παρὰ πατρός, ὃς μόνος τῶν ἁπάντων οἷός τέ ἐστιν
ἄπρακτα ποιῆσαι τὰ πεπραγμένα ἐλέῳ τῷ παῤ αὑτοῦ
καὶ δρόσῳ πνεύματος ἀπαλείψας τὰ προημαρτημένα
<q direct="unspecified">ἐφ̓ οἷς γὰρ ἂν εὕρω ὑμᾶς,</q> φησίν, <q direct="unspecified">ἐπὶ τούτοις
καὶ κρινῶ:</q> καὶ παῤ ἕκαστα βοᾷ τὸ τέλος πάντων
ὥστε καὶ τῷ τὰ μέγιστα εὖ πεποιηκότι <add>κατὰ</add> <note n="1" place="unspecified" anchored="yes"><add>κατὰ</add>ινσερτεδ βψ σεγααῥφρομ σαε. παρ.᾿.</note> τὸν
βίον, ἐπὶ δὲ τοῦ τέλους ἐξοκείλαντι πρὸς κακίαν
ἀνόνητοι <note n="2" place="unspecified" anchored="yes">ἀνόνητοι γηισλερ ῾φρομ σαξ. παρ.᾿. ἀνόητοι μς.</note> πάντες οἱ πρόσθεν πόνοι, ἐπὶ τῆς καταστροφῆς
τοῦ δράματος ἐξάθλῳ γενομένῳ, τῷ τε
<pb id="pg.958" /> χεῖρον καὶ ἐπισεσυρμένως βιώσαντι πρότερον ἔστιν
ὕστερον μετανοήσαντι πολλοῦ χρόνου πολιτείαν
<pb id="p.354" />
πονηρὰν ἐκνικῆσαι τῷ μετὰ τὴν μετάνοιαν χρόνῳ:
ἀκριβείας δὲ δεῖ πολλῆς, ὥσπερ τοῖς μακρᾷ νόσῳ
πεπονηκόσι σώμασι διαίτης χρεία καὶ προσοχῆς
πλείονος. ὁ κλέπτης, ἄφεσιν βούλει λαβεῖν; μηκέτι
κλέπτε: ὁ μοιχεύσας, μηκέτι πυρούσθω: ὁ πορνεύσας,
λοιπὸν ἁγνευέτω: ὁ ἁρπάσας, ἀποδίδου καὶ
προσαποδίδου: ὁ ψευδομάρτυς, ἀλήθειαν ἄσκησον:
ὁ ἐπίορκος, μηκέτι ὄμνυε: καὶ τὰ ἄλλα πάθη σύντεμε,
ὀργήν, ἐπιθυμίαν, λύπη, φόβον, ἵνα εὑρεθῇς
ἐπὶ τῆς ἐξόδου πρὸς τὸν ἀντίδικον ἐνταῦθα
διαλελύσθαι φθάνων. ἔστιν μὲν οὗν ἀδύνατον ἴσως
ἀθρόως ἀποκόψαι πάθη σύντροφα, ἀλλὰ μετὰ θεοῦ
δυνάμεως καὶ ἀνθρωπείας ἱκεσίας καὶ ἀδελφῶν
βοηθείας καὶ εἰλικρινοῦς μετανοίας καὶ συνεχοῦς μελέτης κατορθοῦται.
</p></div1></body></text></TEI.2>