<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="16" org="uniform" sample="complete"><p>ὁ τούτων πλοῦτος
παρὼν μὲν ἅπασι θανατηφόρος, ἀπολόμενος
δὲ σωτήριος: οὗ δεῖ <note n="1" place="unspecified" anchored="yes">δεῖ γηισλερ. δὴ μς.</note> καθαρεύουσαν, τουτέστι πτωχεύουσαν
καὶ γυμνὴν τὴν ψυχὴν παρασχόμενον
<pb id="p.302" />
οὕτως ἤδη τοῦ σωτῆρος ἀκοῦσαι λέγοντος: <q direct="unspecified">δεῦρο
ἀκολούθει μοι.</q> ὁδὸς γὰρ αὐτὸς ἤδη τῷ καθαρῷ
τὴν καρδίαν γίνεται, εἰς δὲ ἀκάθαρτον ψυχὴν θεοῦ
χάρις οὐ παραδύεται: ἀκάθαρτος δὲ ἡ πλουτοῦσα
τῶν ἐπιθυμιῶν καὶ ὠδίνουσα πολλοῖς ἔρωσι καὶ
κοσμικοῖς. ὁ μὲν γὰρ ἔχων κτήματα καὶ χρυσὸν
καὶ ἄργυρον καὶ οἰκίας ὡς θεοῦ δωρεάς, <del status="unremarkable">καὶ</del> <note n="1" place="unspecified" anchored="yes"><del status="unremarkable">καὶ</del> σξησαρτζ.</note> τῷ τε
διδόντι θεῷ λειτουργῶν ἀπ̓ αὐτῶν εἰς ἀνθρώπων
σωτηρίαν, καὶ εἰδὼς ὅτι ταῦτα κέκτηται διὰ τοὺς
ἀδελφοὺς μᾶλλον ἢ ἑαυτόν, καὶ κρείττων ὑπάρχων
τῆς κτήσεως αὐτῶν, μὴ δοῦλος <add>ὢν</add> <note n="2" place="unspecified" anchored="yes"><add>ὢν</add> ινσερτεδ βψ μαψορ.</note> ὦν κέκτηται,
μηδὲ ἐν τῇ ψυχῇ ταῦτα περιφέρων, μηδὲ ἐν τούτοις
ὁρίζων καὶ περιγράφων τὴν ἑαυτοῦ ζωήν, ἀλλά τι
καὶ καλὸν ἔργον καὶ θεῖον ἀεὶ διαπονῶν, κἂν ἀποστερηθῆναι
δέῃ ποτὲ τούτων, δυνάμενος ἵλεῳ τῇ
γνώμῃ καὶ τὴν ἀπαλλαγὴν αὐτῶν ἐνεγκεῖν ἐξ ἴσου
καθάπερ καὶ τὴν περιουσίαν, οὗτός ἐστιν ὁ μακαριζόμενος
ὑπὸ τοῦ κυρίου καὶ πτωχὸς τῷ πνεύματι
καλούμενος, κληρονόμος ἕτοιμος οὐρανοῦ βασιλείας,
οὐ πλούσιος ζῆσαι μὴ δυνάμενος: 
</p></div1></body></text></TEI.2>