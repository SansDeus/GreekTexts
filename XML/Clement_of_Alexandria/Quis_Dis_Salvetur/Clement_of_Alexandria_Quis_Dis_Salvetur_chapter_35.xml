<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="35" org="uniform" sample="complete"><p>Ἐνεργοὶ <note n="1" place="unspecified" anchored="yes">ἐνεργοὶ στäηλιν. ἐν ἔργοις μς.</note> οὗτοι πάντες <del status="unremarkable">οἱ</del> <note n="2" place="unspecified" anchored="yes"><del status="unremarkable">οἱ</del> σξησαρτζ.</note> στρατιῶται καὶ
φύλακες βέβαιοι, οὐδεὶς ἀργός, οὐδεὶς ἀχρεῖος. ὁ
μὲν ἐξαιτήσασθαί σε δύναται παρὰ θεοῦ, ὁ δὲ παραμυθήσασθαι
κάμνοντα, ὁ δὲ δακρῦσαι καὶ στενάξαι
συμπαθῶς ὑπὲρ σοῦ πρὸς τὸν κύριον τῶν ὅλων, ὁ
δὲ διδάξαι τι τῶν πρὸς τὴν σωτηρίαν χρησίμων, ὁ
δὲ νουθετῆσαι μετὰ παρρησίας, ὁ δὲ συμβουλεῦσαι
μετ̓ εὐνοίας, πάντες δὲ φιλεῖν ἀληθῶς, ἀδόλως,
ἀφόβως, ἀνυποκρίτως, ἀκολακεύτως, ἀπλάστως. ὦ
γλυκεῖαι θεραπεῖαι φιλούντων, ὦ μακάριοι διακονίαι
θαρρούντων, ὦ πίστις εἰλικρινὴς θεὸν μόνον
δεδιότων, ὦ λόγων ἀλήθεια παρὰ τοῖς ψεύσασθαι
μὴ δυναμένοις, ὦ κάλλος ἔργων παρὰ τοῖς θεῷ
<pb id="p.344" />
διακονεῖν πεπεισμένοις, πείθειν θεόν, ἀρέσκειν θεῷ:
οὐ σαρκὸς τῆς σῆς ἅπτεσθαι δοκοῦσιν, ἀλλὰ τῆς
ἑαυτοῦ ψυχῆς ἕκαστος, οὐκ ἀδελφῷ λαλεῖν, ἀλλὰ
τῷ βασιλεῖ τῶν αἰώνων ἐν σοὶ κατοικοῦντι.
</p></div1></body></text></TEI.2>