<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="18" org="uniform" sample="complete"><p>Ὥστε τοὺς πλουσίους μαθηματικῶς ἀκουστέον,
<pb id="p.306" />
τοὺς δυσκόλως εἰσελευσομένους εἰς τὴν βασιλείαν,
μὴ σκαιῶς μηδὲ ἀγροίκως μηδὲ σαρκίνως: οὐ
γὰρ οὕτως λέλεκται. οὐδὲ ἐπὶ τοῖς ἐκτὸς ἡ σωτηρία,
οὔτε εἰ πολλὰ οὔτε εἰ ὀλίγα ταῦτα ἢ μικρὰ ἢ μεγάλα
ἢ ἔνδοξα ἢ ἄδοξα ἢ εὐδόκιμα ἢ ἀδόκιμα, ἀλλ̓ ἐπὶ
τῇ τῆς ψυχῆς ἀρετῇ, πίστει καὶ ἐλπίδι καὶ ἀγάπῃ
καὶ φιλαδελφίᾳ καὶ γνώσει καὶ πραότητι καὶ ἀτυφίᾳ
καὶ ἀληθείᾳ, ὧν ἆθλον ἡ σωτηρία. οὐδὲ γὰρ διὰ
κάλλος σώματος ζήσεταί τις ἢ τοὐναντίον ἀπολεῖται:
ἀλλ̓ ὁ μὲν τῷ δοθέντι σώματι ἁγνῶς καὶ κατὰ θεὸν
χρώμενος ζήσεται, ὁ δὲ φθείρων τὸν ναὸν θεοῦ
φθαρήσεται. δύναται δέ τις καὶ αἰσχρὸς ἀσελγαίνειν
καὶ κατὰ κάλλος σωφρονεῖν: οὐδὲ ἰσχὺς
καὶ μέγεθος σώματος ζωοποιεῖ, οὐδὲ τῶν μελῶν
οὐδενία ἀπολλύει, ἀλλ̓ ἡ τούτοις ψυχὴ χρωμένη τὴν
αἰτίαν ἐφ̓ ἑκάτερα παρέχεται. ὑπόφερε γοῦν, φησί,
παιόμενος τὸ πρόσωπον, ὅπερ δύναται καὶ ἰσχυρός
τις ὢν καὶ εὐεκτῶν ὑπακοῦσαι καὶ πάλιν ἀσθενικός
τις ὢν ἀκρασίᾳ γνώμης παραβῆναι. οὕτως καὶ
ἄπορός τις ὢν καὶ ἄβιος εὑρεθείη ποτ̓ ἂν μεθύων
ταῖς ἐπιθυμίαις, καὶ χρήμασι πλούσιος νήφων καὶ
πτωχεύων ἡδονῶν, πεπεισμένος, συνετός, καθαρός,
κεκολασμένος. εἰ τοίνυν ἐστὶ τὸ ζησόμενον μάλιστα
καὶ πρῶτον ἡ ψυχή, καὶ περὶ ταύτην ἀρετὴ μὲν
φυομένη σῴζει, κακία δὲ θανατοῖ, δῆλον ἤδη σαφῶς
ὅτι αὕτη καὶ πτωχεύουσα ὧν ἄν τις ὑπὸ πλούτου <note n="1" place="unspecified" anchored="yes">πλούτου ξομβεφις. τούτου μς.</note>
διαφθείρηται <note n="2" place="unspecified" anchored="yes">διαφθείρηται σεγααρ. διαφθείρει μς.</note> σῴζεται, καὶ πλουτοῦσα τούτων ὧν
<pb id="p.308" />
ἐπιτρίβει πλοῦτος θανατοῦται <note n="1" place="unspecified" anchored="yes">θανατοῦται δινδορφ. θανοῦται μς.</note> καὶ μηκέτι ζητῶμεν
ἀλλαχοῦ τὴν αἰτίαν τοῦ τέλους πλὴν ἐν τῇ τῆς
ψυχῆς καταστάσει καὶ διαθέσει πρός τε ὑπακοὴν
θεοῦ καὶ καθαρότητα πρός τε παράβασιν ἐντολῶν
καί κακίας συλλογήν.
</p></div1></body></text></TEI.2>