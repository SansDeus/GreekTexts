<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="33" org="uniform" sample="complete"><p>Πῶς οὖν ὁ ἄνθρωπος ταῦτα δίδωσιν; ὅτι διὰ
τὴν ἐκείνου τιμὴν καὶ εὔνοιαν καὶ οἰκείωσιν ὁ κύριος
δίδωσι: <q direct="unspecified">δώσω γὰρ οὐ μόνον τοῖς φίλοις, ἀλλὰ καὶ
τοῖς φίλοις τῶν φίλων.</q> καὶ τίς οὗτός ἐστιν ὁ
φίλος τοῦ θεοῦ; σὺ μὲν μὴ κρῖνε, τίς ἄξιος καὶ τίς
<pb id="p.340" />
ἀνάξιος: ἐνδέχεται γάρ σε διαμαρτεῖν περὶ τὴν
δόξαν: ὡς ἐν ἀμφιβόλῳ δὲ τῆς ἀγνοίας ἄμεινον καὶ
τοὺς ἀναξίους εὖ ποιεῖν διὰ τοὺς ἀξίους ἢ φυλασσόμενον
τοὺς ἧσσον ἀγαθοὺς μηδὲ τοῖς σπουδαίοις
περιπεσεῖν. ἐκ μὲν γὰρ τοῦ φείδεσθαι καὶ προσποιεῖσθαι
δοκιμάζειν τοὺς εὐλόγως ἢ μὴ τευξομένους
ἐνδέχεταί σε καὶ θεοφιλῶν ἀμελῆσαί τινων,
οὗ τὸ ἐπιτίμιον κόλασις ἔμπυρος αἰώνιος: ἐκ δὲ
τοῦ προΐεσθαι πᾶσιν ἑξῆς τοῖς χρῄζουσιν ἀνάγκη
πάντως εὑρεῖν τινα καὶ τῶν σῶσαι παρὰ θεῷ
δυναμένων. <q direct="unspecified">μὴ κρῖνε</q> τοίνυν, <q direct="unspecified">ἵνα μὴ κριθῇς:
ᾧ μέτρῳ μετρεῖς, τούτῳ καὶ ἀντιμετρηθήσεταί
σοι: μέτρον καλόν, πεπιεσμένον καὶ σεσαλευμένον,
ὑπερεκχυνόμενον, ἀποδοθήσεταί σοι.</q> πᾶσιν ἄνοιξον
τὰ σπλάγχνα τοῖς τοῦ θεοῦ μαθηταῖς ἀπογεγραμμένοις,
μὴ πρὸς σῶμα ἀπιδὼν ὑπερόπτως,
μὴ πρὸς ἡλικίαν ἀμελῶς διατεθείς, μηδ̓ εἴ τις ἀκτήμων
ἢ δυσείμων ἢ δυσειδὴς ἢ ἀσθενὴς φαίνεται,
πρὸς τοῦτο τῇ ψυχῇ δυσχεράνῃς καὶ ἀποστραφῇς.
σχῆμα τοῦτ̓ ἔστιν ἔξωθεν ἡμῖν περιβεβλημένον τῆς
εἰς κόσμον παρόδου προφάσει, <note n="1" place="unspecified" anchored="yes">προφάσει ωιλαμοσιτζ. πρόφασις μς.</note> ἵν̓ εἰς τὸ κοινὸν
τοῦτο παιδευτήριον εἰσελθεῖν δυνηθῶμεν: ἀλλ̓ ἔνδον
κρυπτὸς ἐνοικεῖ ὁ <note n="2" place="unspecified" anchored="yes">ὁ βεφορε πατὴρ στäηλιν: βεφορε κρυπτὸς μς.</note> πατὴρ καὶ ὁ τούτου παῖς ὁ ὑπὲρ
ἡμῶν ἀποθανὼν καὶ μεθ̓ ἡμῶν ἀναστάς.
</p></div1></body></text></TEI.2>