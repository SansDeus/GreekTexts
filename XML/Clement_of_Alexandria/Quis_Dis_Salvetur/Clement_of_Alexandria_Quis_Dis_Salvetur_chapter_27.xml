<?xml version="1.0" encoding="utf-8"?>
<TEI.2><text id="tlg0555.tlg006.perseus-grc1"><body><div1 type="chapter" n="27" org="uniform" sample="complete"><p>οὐ μὴν ἀλλὰ τό
γε φαινόμενον πρῶτον καὶ δἰ ὃ λέλεκται τῆς παραβολῆς
παρεχέσθω. διδασκέτω τοὺς εὐποροῦντας
ὡς οὐκ ἀμελητέον τῆς ἑαυτῶν σωτηρίας ὡς ἤδη
προκατεγνωσμένους οὐδὲ καταποντιστέον αὖ πάλιν
 τὸν πλοῦτον οὐδὲ καταδικαστέον ὡς  <pb id="pg.951" /> τῆς ζωῆς ἐπίβουλον
καὶ πολέμιον, ἀλλὰ μαθητέον τίνα τρόπον
καὶ πῶς πλούτῳ χρηστέον καὶ τὴν ζωὴν κτητέον.
ἐπειδὴ γὰρ οὔτε ἐκ παντὸς ἀπόλλυταί τις, ὅτι
πλουτεῖ δεδιώς, οὔτε ἐκ παντὸς σῴζεται θαρρῶν
καὶ πιστεύων ὡς σωθήσεται, φέρε σκεπτέον ἥντινα
τὴν ἐλπίδα αὐτοῖς ὁ σωτὴρ ὑπογράφει, καὶ πῶς ἂν
τὸ μὲν ἀνέλπιστον ἐχέγγυον γένοιτο, τὸ δὲ ἐλπισθὲν
εἰς κτῆσιν ἀφίκοιτο.
<pb id="p.328" />
Φησὶν οὖν ὁ διδάσκαλος, τίς ἡ μεγίστη τῶν ἐντολῶν
ἠρωτημένος: <q direct="unspecified">ἀγαπήσεις κύριον τὸν θεόν σου
ἐξ ὅλης τῆς ψυχῆς σου καὶ ἐξ ὅλης τῆς δυνάμεώς
σου,</q> ταύτης μείζω μηδεμίαν ἐντολὴν εἶναι, καὶ
μάλα εἰκότως. καὶ γὰρ καὶ περὶ τοῦ πρώτου καὶ
περὶ τοῦ μεγίστου παρήγγελται, αὐτοῦ τοῦ θεοῦ
πατρὸς ἡμῶν, δἰ οὗ καὶ γέγονε καὶ ἔστι τὰ πάντα
καὶ εἰς ὃν τὰ σῳζόμενα πάλιν ἐπανέρχεται. ὑπὸ
τούτου τοίνυν προαγαπηθέντας καὶ τοῦ γενέσθαι
τυχόντας οὐχ ὅσιον ἄλλο τι πρεσβύτερον ἄγειν καὶ
τιμιώτερον, ἐκτίνοντας μόνην τὴν χάριν ταύτην
μικρὰν ἐπὶ μεγίστοις, ἄλλο δὲ μηδοτιοῦν ἔχοντας
ἀνενδεεῖ καὶ τελείῳ θεῷ πρὸς ἀμοιβὴν ἐπινοῆσαι,
αὐτῷ δὲ τῷ <note n="1" place="unspecified" anchored="yes">αὐτῷ δὲ τῷ γηισλερ. αὐτὸ δὲ τὸ μς.</note> ἀγαπᾶν τὸν πατέρα εἰς οἰκείαν ἰσχὺν
καὶ δύναμιν ἀφθαρσίαν <note n="2" place="unspecified" anchored="yes">ἀφθαρσίαν ωιλαμοσιτζ. ἀφθαρσίας μς.</note> κομιζομένους. ὅσον γὰρ
ἀγαπᾷ τις θεόν, τοσούτῳ καὶ πλέον ἐνδοτέρω τοῦ
θεοῦ παραδύεται.
</p></div1></body></text></TEI.2>