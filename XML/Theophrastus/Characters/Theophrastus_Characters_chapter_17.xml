<?xml version="1.0" encoding="utf-8"?>
<TEI.2><text lang="greek"><body><div1 type="chapter" n="17" org="uniform" sample="complete">
<head>μεμψιμοιρίας ΙΖ᾽</head>
<p><milestone n="1" unit="section" />ἔστιν ἡ μεμψιμοιρία ἐπιτίμησις παρὰ τὸ προσῆκον
<milestone n="2" unit="section" />τῶν δεδομένων, ὁ δὲ μεμψίμοιρος τοιόσδε τις, οἷος ἀποστείλαντος
μερίδα τοῦ φίλου εἰπεῖν πρὸς τὸν φέροντα:
'ἐφθόνησέν μοι τοῦ ζωμοῦ καὶ τοῦ οἰναρίου οὐκ ἐπὶ δεῖπνον
<milestone n="3" unit="section" />καλέσασ᾽. καὶ ὑπὸ τῆς ἑταίρας καταφιλούμενος εἰπεῖν: 'θαυμάζω,
<milestone n="4" unit="section" />εἰ σὺ καὶ ἀπὸ τῆς ψυχῆς οὕτω με φιλεῖσ᾽. καὶ τῷ
<milestone n="5" unit="section" />Διὶ ἀγανακτεῖν, οὐ διότι ὕει, ἀλλὰ διότι ὕστερον. καὶ εὑρὼν
ἐν τῇ ὁδῷ βαλλάντιον εἰπεῖν: 'ἀλλ᾽ οὐ θησαυρὸν εὕρηκα
<milestone n="6" unit="section" />οὐδέποτε᾽. καὶ πριάμενος ἀνδράποδον ἄξιον καὶ πολλὰ
δεηθεὶς τοῦ πωλοῦντος: 'θαυμάζω᾽ εἰπεῖν 'ὅ τι ὑγιὲς οὕτω
<milestone n="7" unit="section" />ἄξιον ἐώνημαι᾽. καὶ πρὸς τὸν εὐαγγελιζόμενον ὅτι 'υἱός
σοι γέγονεν᾽, εἰπεῖν ὅτι 'ἂν προσθῇς: "καὶ τῆς οὐσίας τὸ
<milestone n="8" unit="section" />ἥμισυ ἄπεστιν" ἀληθῆ ἐρεῖσ᾽. καὶ δίκην νικήσας καὶ λαβὼν
πάσας τὰς ψήφους ἐγκαλεῖν τῷ γράψαντι τὸν λόγον, ὡς
<milestone n="9" unit="section" />πολλὰ παραλελοιπότι τῶν δικαίων: καὶ ἐράνου εἰσενεχθέντος
παρὰ τῶν φίλων καὶ φήσαντός τινος: 'ἱλαρὸς ἴσθι᾽, 'καὶ
πῶς;᾽ εἰπεῖν, 'ὅτι δεῖ τἀργύριον ἀποδοῦναι ἑκάστῳ καὶ χωρὶς
τούτων χάριν ὀφείλειν ὡς εὐεργετημένον;᾽
<pb /></p></div1></body></text></TEI.2>