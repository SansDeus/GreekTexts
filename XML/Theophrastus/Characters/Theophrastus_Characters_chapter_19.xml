<?xml version="1.0" encoding="utf-8"?>
<TEI.2><text lang="greek"><body><div1 type="chapter" n="19" org="uniform" sample="complete">
<head>Δυσχέρειας ΙΘ᾽</head>
<p><milestone n="1" unit="section" />ἔστιν ἡ δυσχέρεια ἀθεραπευσία σώματος λύπης παρασκευαστική,
<milestone n="2" unit="section" />ὁ δὲ δυσχερὴς τοιοῦτός τις, οἷος λέπραν ἔχων
καὶ ἀλφὸν καὶ τοὺς ὄνυχας μεγάλους περιπατεῖν καὶ φῆσαι
ταῦτα εἶναι αὑτῷ συγγενικὰ ἀρρωστήματα: ἔχειν γὰρ αὐτὸν
καὶ τὸν πατέρα καὶ τὸν πάππον, καὶ οὐκ εἶναι ῥᾴδιον αὐτὸν
<milestone n="3" unit="section" />εἰς τὸ γένος ὑποβάλλεσθαι. ἀμέλει δὲ δεινὸς καὶ ἕλκη ἔχειν
ἐν τοῖς ἀντικνημίοις καὶ προσπταίσματα ἐν τοῖς δακτύλοις
καὶ μὴ θεραπεῦσαι ἀλλ᾽ ἐᾶσαι θηριωθῆναι: καὶ τὰς μασχάλας
δὲ θηριώδεις καὶ δασείας ἔχειν ἄχρι ἐπὶ πολὺ τῶν πλευρῶν
καὶ τοὺς ὀδόντας μέλανας καὶ ἐσθιομένους, ὥστε δυσέντευκτος
εἶναι καὶ ἀηδής.</p>
<p><milestone n="4" unit="section" />καὶ τὰ τοιαῦτα: ἐσθίων ἀπομύττεσθαι: θύων ἅμ᾽ ἀδαξᾶσθαι:
<pb />προσλαλῶν ἀπορρίπτειν ἀπὸ τοῦ στόματος: ἅμα
<milestone n="5" unit="section" />πιὼν προσερυγγάνειν. ἀναπίπτοντος ἐν τοῖς στρώμασι μετὰ
<milestone n="6" unit="section" />τῆς γυναικὸς αὐτοῦ κοιμᾶσθαι. ἐλαίῳ σαπρῷ ἐν βαλανείῳ
<milestone n="7" unit="section" />χρώμενος σφύζεσθαι. καὶ χιτωνίσκον παχὺν καὶ ἱμάτιον
σφόδρα λεπτὸν καὶ κηλίδων μεστὸν ἀναβαλόμενος εἰς ἀγορὰν
ἐξελθεῖν.</p>
<p><milestone n="8" unit="section" />καὶ εἰς [ἐξ] ὀρνιθοσκόπου τῆς μητρὸς ἐξελθούσης βλασφημῆσαι.
<milestone n="9" unit="section" />καὶ εὐχομένων καὶ σπενδόντων ἐκβαλεῖν τὸ
<milestone n="10" unit="section" />ποτήριον καὶ γελάσαι ὡς τεράστιόν τι πεποιηκώς. καὶ
αὐλούμενος δὲ κροτεῖν ταῖς χερσὶ μόνος τῶν ἄλλων καὶ
συντερετίζειν καὶ ἐπιτιμᾶν τῇ αὐλητρίδι, τί οὐ ταχὺ παύσαιτο.
<milestone n="11" unit="section" />καὶ ἀποπτύσαι δὲ βουλόμενος ὑπὲρ τῆς τραπέζης, προσπτύσαι
τῷ οἰνοχόῳ.</p></div1></body></text></TEI.2>