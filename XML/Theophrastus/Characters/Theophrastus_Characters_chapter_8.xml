<?xml version="1.0" encoding="utf-8"?>
<TEI.2><text lang="greek"><body><div1 type="chapter" n="8" org="uniform" sample="complete">
<head>λογοποιίας Η᾽</head>
<p><milestone n="1" unit="section" />ἡ δὲ λογοποιία ἐστὶ σύνθεσις ψευδῶν λόγων καὶ
πράξεων, ὧν <supplied>πιστεύεσθαι</supplied> βούλεται ὁ λογοποιῶν, ὁ δὲ
<milestone n="2" unit="section" />λογοποιὸς τοιοῦτός τις, οἷος ἀπαντήσας τῷ φίλῳ εὐθὺς
καταβαλὼν τὸ ἦθος καὶ μειδιάσας ἐρωτῆσαι: 'πόθεν σύ᾽;
καὶ 'λέγεις τί καὶ πῶσ᾽; 'ἔχεις περὶ τοῦδε εἰπεῖν καινόν᾽;
καὶ ὡς ἐπιβαλὼν ἐρωτᾶν: 'μὴ λέγεταί τι καινότερον; καὶ
<milestone n="3" unit="section" />μὴν ἀγαθά γέ ἐστι τὰ λεγόμενα.' καὶ οὐκ ἐάσας ἀποκρίνασθαι
εἰπεῖν: 'τί λέγεις; οὐθὲν ἀκήκοας; δοκῶ μοί σε
<milestone n="4" unit="section" />εὐωχήσειν καινῶν λόγων.' καὶ ἔστιν αὐτῷ ἢ στρατιώτης
ἢ παῖς Ἀστείου τοῦ αὐλητοῦ ἢ Λύκων ὁ ἐργολάβος παραγεγονὼς
<milestone n="5" unit="section" />ἐξ αὐτῆς τῆς μάχης, οὗ φησιν ἀκηκοέναι. αἱ μὲν
οὖν ἀναφοραὶ τῶν λόγων τοιαῦταί εἰσιν αὐτοῦ, ὧν οὐθεὶς
<milestone n="6" unit="section" />ἂν ἔχοι ἐπιλαβέσθαι. διηγεῖται δὲ τούτους φάσκων λέγειν,
ὡς Πολυπέρχων καὶ ὁ βασιλεὺς μάχῃ νενίκηκεν, καὶ
<milestone n="7" unit="section" />Κάσανδρος ἐζώγρηται: καὶ ἂν εἴπῃ τις αὐτῷ: 'σὺ δὲ ταῦτα
πιστεύεις;᾽ φήσει: τὸ πρᾶγμα βοᾶσθαι γὰρ ἐν τῇ πόλει,
καὶ τὸν λόγον ἐπεντείνειν, και πάντας συμφωνεῖν: ταὐτὰ
γὰρ λέγειν περὶ τῆς μάχης: καὶ πολὺν τὸν ζωμὸν γεγονέναι.
<pb /><milestone n="8" unit="section" />εἶναι δ᾽ ἑαυτῷ καὶ σημεῖον τὰ πρόσωπα τῶν ἐν τοῖς
πράγμασιν: ὁρᾶν γὰρ αὐτῶν πάντων μεταβεβληκότα: λέγει
δ᾽, ὡς καὶ παρακήκοε παρὰ τούτοις κρυπτόμενόν τινα ἐν
οἰκίᾳ, ἤδη πέμπτην ἡμέραν ἥκοντα ἐκ Μακεδονίας, ὃς
<milestone n="9" unit="section" />πάντα ταῦτα οἶδε. καὶ πάντα διεξιών πως οἴεσθαι πιθανῶς
σχετλιάζειν λέγων: 'δυστυχὴς Κάσανδρος: ὢ ταλαίπωρος:
<milestone n="10" unit="section" />ἐνθυμῇ τὸ τῆς τύχης; ἀλλ᾽ οὖν ἰσχυρὸς γενόμενος,' καί
'δεῖ δ᾽ αὐτόν σε μόνον εἰδέναι᾽: πᾶσι δὲ τοῖς ἐν τῇ πόλει
προσδεδράμηκε λέγων.</p>
<p><milestone n="11" unit="section" />τῶν τοιούτων ἀνθρώπων τεθαύμακα, τί ποτε βούλονται
λογοποιοῦντες: οὐ γὰρ μόνον ψεύδονται, ἀλλὰ καὶ ἀλυσιτελῶς
<milestone n="12" unit="section" />ἀπαλλάττουσι: πολλάκις γὰρ αὐτῶν οἱ μὲν ἐν τοῖς
βαλανείοις περιστάσεις ποιούμενοι τὰ ἱμάτια ἀποβεβλήκασιν,
οἱ δ᾽ <supplied>ἐν</supplied> τῇ στοᾷ πεζομαχίᾳ καὶ ναυμαχίᾳ νικῶντες ἐρήμους
<milestone n="13" unit="section" />δίκας ὠφλήκασιν: εἰσὶ δ᾽ οἳ καὶ πόλεις τῷ λόγῳ κατὰ
<milestone n="14" unit="section" />κράτος αἱροῦντες παρεδειπνήθησαν. πάνυ δὴ ταλαίπωρον
αὐτῶν ἐστι τὸ ἐπιτήδευμα: ποίᾳ γὰρ οὐ στοᾷ, ποίῳ δὲ
ἐργαστηρίῳ, ποίῳ δὲ μέρει τῆς ἀγορᾶς οὐκ ἐνημερεύουσιν
<milestone n="15" unit="section" />ἀπαυδᾶν ποιοῦντες τοὺς ἀκούοντας: οὕτως καὶ καταπονοῦσι
ταῖς ψευδολογίαις.
<pb /></p></div1></body></text></TEI.2>