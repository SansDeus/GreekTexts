<?xml version="1.0" encoding="utf-8"?>
<TEI.2><text lang="greek"><body><div1 type="chapter" n="4" org="uniform" sample="complete">
<head>ἀγροικίας Δ᾽</head>
<p><milestone n="1" unit="section" />ἡ δὲ ἀγροικία δόξειεν ἂν εἶναι ἀμαθία ἀσχήμων, ὁ δὲ
ἄγροικος τοιοῦτός τις, οἷος κυκεῶνα πιὼν εἰς ἐκκλησίαν
πορεύεσθαι, καὶ τὸ μύρον φάσκειν οὐδὲν τοῦ θύμου ἥδιον
ὄζειν, καὶ μείζω τοῦ ποδὸς τὰ ὑποδήματα φορεῖν, καὶ
<milestone n="2" unit="section" />μεγάλῃ τῇ φωνῇ λαλεῖν. καὶ τοῖς μὲν φίλοις καὶ οἰκείοις
ἀπιστεῖν, πρὸς δὲ τοὺς αὑτοῦ οἰκέτας ἀνακοινοῦσθαι περὶ
<milestone n="3" unit="section" />τῶν μεγίστων: καὶ τοῖς παρ᾽ αὐτῷ ἐργαζομένοις μισθωτοῖς
<milestone n="4" unit="section" />ἐν ἀγρῷ πάντα τὰ ἀπὸ τῆς ἐκκλησίας διηγεῖσθαι. καὶ
ἀναβεβλημένος ἄνω τοῦ γόνατος καθιζάνειν, ὥστε τὰ γυμνὰ
<milestone n="5" unit="section" />αὐτοῦ φαίνεσθαι. καὶ ἐπ᾽ ἄλλῳ μὲν μηδενὶ <supplied>μήτε θαυμάζειν</supplied>
μήτε ἐκπλήττεσθαι ἐν ταῖς ὁδοῖς, ὅταν δὲ ἴδῃ βοῦν
<milestone n="6" unit="section" />ἢ ὄνον ἢ τράγον, ἑστηκὼς θεωρεῖν. καὶ προαιρῶν δέ τι ἐκ
<milestone n="7" unit="section" />τοῦ ταμιείου δεινὸς φαγεῖν: καὶ ζωρότερον πιεῖν. καὶ τὴν
σιτοποιὸν πειρῶν λαθεῖν, κᾆτ᾽ ἀλέσαι μετ᾽ αὐτῆς τοῖς ἔνδον
<milestone n="8" unit="section" />πᾶσι καὶ αὑτῷ τὰ ἐπιτήδεια. καὶ ἀριστῶν δὲ ἅμα τοῖς
<milestone n="9" unit="section" />ὑποζυγίοις ἐμβαλεῖν. <supplied>καὶ παρὰ</supplied> τὴν θύραν ὑπακοῦσαι
<milestone n="10" unit="section" />αὐτός. καὶ τὸν κύνα προσκαλεσάμενος καὶ ἐπιλαβόμενος
τοῦ ῥύγχους εἰπεῖν: 'οὗτος φυλάττει τὸ χωρίον καὶ τὴν
<pb /><milestone n="11" unit="section" />οἰκίαν.' καὶ τὸ ἀργύριον δὲ παρά του λαβὼν ἀποδοκιμάζειν,
λίαν μὲν λυπρὸν εἶναι, καὶ ἕτερον ἀνταλλάττεσθαι: καὶ εἴ
τῳ ἄροτρον ἔχρησεν ἢ κόφινον ἢ δρέπανον ἢ θύλακον,
<milestone n="12" unit="section" />ταῦτα τῆς νυκτὸς κατὰ ἀγρυπνίαν ἀναμιμνῃσκόμενος *. καὶ
εἰς ἄστυ καταβαίνων ἐρωτῆσαι τὸν ἀπαντῶντα, πόσου
ἦσαν αἱ διφθέραι καὶ τὸ τάριχος καὶ εἰ τήμερον ὁ ἀγὼν
νουμηνίαν ἄγει, καὶ εἰπεῖν εὐθὺς ὅτι βούλεται καταβὰς
<milestone n="13" unit="section" />ἀποκείρασθαι. καὶ ἐν βαλανείῳ δὲ ᾆσαι: καὶ εἰς τὰ ὑποδήματα
<milestone n="14" unit="section" />δὲ ἥλους ἐγκροῦσαι. καὶ τῆς αὐτῆς ὁδοῦ παριὼν
κομίσασθαι παρ᾽ Ἀρχίου τοὺς ταρίχους.</p></div1></body></text></TEI.2>