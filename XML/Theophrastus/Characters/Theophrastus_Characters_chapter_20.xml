<?xml version="1.0" encoding="utf-8"?>
<TEI.2><text lang="greek"><body><div1 type="chapter" n="20" org="uniform" sample="complete">
<head>ἀηδίας Κ᾽</head>
<p><milestone n="1" unit="section" />ἔστιν ἡ ἀηδία, ὡς ὅρῳ λαβεῖν, ἔντευξις λύπης ποιητικὴ
<milestone n="2" unit="section" />ἄνευ βλάβης, ὁ δὲ ἀηδὴς τοιοῦτός τις, οἷος ἐγείρειν ἄρτι
<milestone n="3" unit="section" />καθεύδοντα εἰσελθών, ἵνα αὐτῷ λαλῇ. καὶ ἀνάγεσθαι δὴ
<milestone n="4" unit="section" />μέλλοντας κωλύειν. καὶ προσελθὼν δεῖσθαι ἐπισχεῖν, ἕως
<pb /><milestone n="5" unit="section" />ἂν περιπατήσῃ. καὶ τὸ παιδίον τῆς τίτθης ἀφελόμενος,
μασώμενος σιτίζειν αὐτὸς καὶ ὑποκορίζεσθαι ποππύζων καὶ
<milestone n="6" unit="section" />πανουργιῶν τοῦ πάππου καλῶν. καὶ ἐσθίων δὲ ἅμα διηγεῖσθαι,
ὡς ἐλλέβορον πιὼν ἄνω καὶ κάτω καθαρθείη καὶ
ζωμοῦ τοῦ παρακειμένου ἐν τοῖς ὑποχωρήμασιν αὑτῷ μελαντέρα
<milestone n="7" unit="section" /><supplied>εἴη</supplied> ἡ χολή. καὶ ἐρωτῆσαι δὲ δεινὸς ἐναντίον τῶν
οἰκείων: 'Εἴπ᾽ ὦ μάμμη, ὅτ᾽ ὤδινες καὶ ἔτικτές με, τίς
<milestone n="8" unit="section" />ἡμέρα;᾽ καὶ ὑπὲρ αὐτῆς δὲ λέγειν ὡς ἡδύ ἐστι, καὶ ἀμφότερα
<milestone n="9" unit="section" />δὲ οὐκ ἔχοντα οὐ ῥᾴδιον ἄνθρωπον λαβεῖν. καὶ ὅτι ψυχρὸν
ὕδωρ ἐστὶ παρ᾽ αὑτῷ λακκαῖον: καὶ ὡς κῆπος λάχανα πολλὰ
ἔχων καὶ ἁπαλά [ὥστε εἶναι ψυχρόν]: καὶ μάγειρος εὖ τὸ
ὄψον σκευάζων: καὶ ὅτι ἡ οἰκία αὐτοῦ πανδοκεῖόν ἐστι:
μεστὴ γάρ ἐστι: καὶ τοὺς φίλους αὐτοῦ εἶναι τὸν τετρημένον
πίθον: εὖ ποιῶν γὰρ αὐτοὺς οὐ δύνασθαι ἐμπλῆσαι.
<milestone n="10" unit="section" />καὶ ξενίζων δὲ δεῖξαι τὸν παράσιτον αὐτοῦ, ποῖός τίς ἐστι,
τῷ συνδειπνοῦντι: καὶ παρακαλῶν δὲ ἐπὶ τοῦ ποτηρίου εἰπεῖν,
ὅτι τὸ τέρψον τοὺς παρόντας παρεσκεύασται, καὶ ὅτι αὐτήν,
ἐὰν κελεύσωσιν, ὁ παῖς μέτεισι παρὰ τοῦ πορνοβοσκοῦ ἤδη,
ὅπως πάντες ὑπ᾽ αὐτῆς αὐλώμεθα καὶ εὐφραινώμεθα.
<pb /></p></div1></body></text></TEI.2>