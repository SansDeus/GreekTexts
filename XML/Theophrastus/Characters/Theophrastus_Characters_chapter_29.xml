<?xml version="1.0" encoding="utf-8"?>
<TEI.2><text lang="greek"><body><div1 type="chapter" n="29" org="uniform" sample="complete">
<head>Φιλοπονηρίας ΚΘ᾽</head>
<p><milestone n="1" unit="section" />ἔστι δὲ ἡ φιλοπονηρία ἐπιθυμία κακίας, ὁ δὲ φιλοπόνηρός
<milestone n="2" unit="section" />ἐστι τοιόσδε τις, οἷος ἐντυγχάνειν τοῖς ἡττημένοις καὶ
δημοσίους ἀγῶνας ὠφληκόσι καὶ ὑπολαμβάνειν, ἐὰν τούτοις
<milestone n="3" unit="section" />χρῆται, ἐμπειρότερος γενήσεσθαι καὶ φοβερώτερος. καὶ ἐπὶ
τοῖς χρηστοῖς εἰπεῖν: 'ὡς φαίνεται,' καὶ φῆσαι, ὡς οὐδείς
ἐστι χρηστός, καὶ ὁμοίους πάντας εἶναι, καὶ ἐπισκῶψαι δὲ
<milestone n="4" unit="section" />'ὡς χρηστός ἐστι᾽. καὶ τὸν πονηρὸν δὲ εἰπεῖν ἐλεύθερον,
ἐὰν βούληταί τις εἰς π<supplied>εῖραν ἐλθεῖν</supplied>, καὶ τὰ μὲν ἄλλα
ὁμολογεῖν ἀληθῆ ὑπὲρ αὐτοῦ λέγεσθαι ὑπὸ τῶν ἀνθρώπων,
ἔνια δὲ ἀγνοεῖν: φῆσαι γὰρ αὐτὸν εὐφυῆ καὶ φιλέταιρον καὶ
ἐπιδέξιον: καὶ διατείνεσθαι δὲ ὑπὲρ αὐτοῦ, ὡς οὐκ ἐντετύχηκεν
<milestone n="5" unit="section" />ἀνθρώπῳ ἱκανωτέρῳ. καὶ εὔνους δὲ εἶναι τῷ ἐν ἐκκλησίᾳ
λέγοντι ἢ ἐπὶ δικαστηρίῳ κρινομένῳ: καὶ πρὸς <supplied>τοὺς</supplied> καθημένους
δὲ εἰπεῖν δεινὸς ὡς 'οὐ δεῖ τὸν ἄνδρα, ἀλλὰ τὸ
πρᾶγμα κρίνεσθαι᾽. καὶ φῆσαι αὐτὸν κύνα εἶναι τοῦ δήμου:
φυλάττειν γὰρ αὐτὸν <supplied>πρὸς</supplied> τοὺς ἀδικοῦντας: καὶ εἰπεῖν, ὡς
'οὐχ ἕξομεν τοὺς ὑπὲρ τῶν κοινῶν συναχθεσθησομένους, ἂν
<milestone n="6" unit="section" />τοὺς τοιούτους προώμεθα᾽. δεινὸς δὲ καὶ προστατῆσαι
φαύλων καὶ συνεδρεῦσαι ἐν δικαστηρίοις ἐπὶ πονηροῖς πράγμασιν
καὶ κρίσιν κρίνων ἐκδέχεσθαι τὰ ὑπὸ τῶν ἀντιδίκων
λεγόμενα ἐπὶ τὸ χεῖρον.
<pb /></p>
<p><milestone n="7" unit="section" />καὶ τὸ ὅλον ἡ φιλοπονηρία ἀδελφή ἐστι τῆς πονηρίας,
καὶ ἀληθές ἐστι τὸ τῆς παροιμίας τὸ ὅμοιον πρὸς τὸ ὅμοιον
πορεύεσθαι.</p></div1></body></text></TEI.2>