<?xml version="1.0" encoding="utf-8"?>
<TEI.2><text lang="greek"><body><div1 type="chapter" n="9" org="uniform" sample="complete">
<head>ἀναισχυντίας Θ᾽</head>
<p><milestone n="1" unit="section" />ἡ δὲ ἀναισχυντία ἐστὶ μέν, ὡς ὅρῳ λαβεῖν, καταφρόνησις
δόξης αἰσχροῦ ἕνεκα κέρδους, ὁ δὲ ἀναίσχυντος
<milestone n="2" unit="section" />τοιοῦτός <supplied>τις</supplied>, οἷος πρῶτον μὲν ὃν ἀποστερεῖ, πρὸς τοῦτον
ἀπελθὼν δανείζεσθαι, εἶτα θύσας τοῖς θεοῖς αὐτὸς μὲν
δειπνεῖν παρ᾽ ἑτέρῳ, τὰ δὲ κρέα ἀποτιθέναι ἁλσὶ πάσας.
<milestone n="3" unit="section" />καὶ προσκαλεσάμενος τὸν ἀκόλουθον δοῦναι ἀπὸ τῆς τραπέζης
ἄρας κρέας καὶ ἄρτον καὶ εἰπεῖν ἀκουόντων πάντων:
<milestone n="4" unit="section" />'εὐωχοῦ, Τίβειε.' καὶ ὀψωνῶν δὲ ὑπομιμνῄσκειν τὸν κρεωπώλην,
εἴ τι χρήσιμος αὐτῷ γέγονε, καὶ ἑστηκὼς πρὸς τῷ
σταθμῷ μάλιστα μὲν κρέας, εἰ δὲ μή, ὀστοῦν εἰς τὸν ζωμὸν
ἐμβαλεῖν, καὶ ἐὰν μὲν λάβῃ, εὖ ἔχει, εἰ δὲ μή, ἁρπάσας
ἀπὸ τῆς τραπέζης χολίκιον ἅμα γελῶν ἀπαλλάττεσθαι.
<milestone n="5" unit="section" />καὶ ξένοις δὲ αὑτοῦ θέαν ἀγοράσας μὴ δοὺς τὸ μέρος
θεωρεῖν, ἄγειν δὲ καὶ τοὺς υἱεῖς <supplied>εἰς</supplied> τὴν ὑστεραίαν καὶ
<milestone n="6" unit="section" />τὸν παιδαγωγόν. καὶ ὅσα ἐωνημένος ἄξιά τις φέρει, μεταδοῦναι
<milestone n="7" unit="section" />κελεῦσαι καὶ αὑτῷ. καὶ ἐπὶ τὴν ἀλλοτρίαν οἰκίαν
ἐλθὼν δανείζεσθαι κριθάς, ποτὲ <supplied>δὲ</supplied> ἄχυρα, καὶ ταῦτα
<milestone n="8" unit="section" /><supplied>τοὺς</supplied> χρήσαντας ἀναγκάσαι ἀποφέρειν πρὸς αὑτόν. δεινὸς
δὲ καὶ πρὸς τὰ χαλκεῖα τὰ ἐν τῷ βαλανείῳ προσελθὼν
καὶ βάψας ἀρύταιναν βοῶντος τοῦ βαλανέως αὐτὸς αὑτοῦ
<pb />καταχέασθαι καὶ εἰπεῖν ὅτι λέλουται ἀπιὼν κἀκεῖ 'οὐδεμία
σοι χάρισ᾽.</p></div1></body></text></TEI.2>