<?xml version="1.0" encoding="utf-8"?>
<TEI.2><text lang="greek"><body><div1 type="chapter" n="30" org="uniform" sample="complete">
<head>Αἰσχροκερδειάς Λ᾽</head>
<p><milestone n="1" unit="section" />ἡ δὲ αἰσχροκέρδειά ἐστι ἐπιθυμία κέρδους αἰσχροῦ, ἔστι
<milestone n="2" unit="section" />δὲ τοιοῦτος ὁ αἰσχροκερδής, οἷος ἑστιῶν ἄρτους ἱκανοὺς μὴ
<milestone n="3" unit="section" />παραθεῖναι. καὶ δανείσασθαι παρὰ ξένου παρ᾽ αὑτῷ καταλύοντος.
<milestone n="4" unit="section" />καὶ διανέμων μερίδας φῆσαι δίκαιον εἶναι διμοιρίαν
<milestone n="5" unit="section" />τῷ διανέμοντι δίδοσθαι καὶ εὐθὺς αὑτῷ νεῖμαι. καὶ οἰνοπωλῶν
<milestone n="6" unit="section" />κεκραμένον τὸν οἶνον τῷ φίλῳ ἀποδόσθαι. καὶ ἐπὶ
θέαν τηνικάδε πορεύεσθαι ἄγων τοὺς υἱεῖς, ἡνίκα προῖκ᾽
<milestone n="7" unit="section" />ἀφιᾶσιν οἱ θεατρῶναι. καὶ ἀποδημῶν δημοσίᾳ τὸ μὲν ἐκ
τῆς πόλεως ἐφόδιον οἴκοι καταλιπεῖν, παρὰ δὲ τῶν συμπρεσβευτῶν
δανείζεσθαι: καὶ τῷ ἀκολούθῳ ἐπιθεῖναι μεῖζον
φορτίον ἢ δύναται φέρειν καὶ ἐλάχιστα ἐπιτήδεια τῶν ἄλλων
παρέχειν: καὶ τῶν ξενίων τὸ μέρος τὸ αὑτοῦ ἀπαιτήσας
<milestone n="8" unit="section" />ἀποδόσθαι: καὶ ἀλειφόμενος ἐν τῷ βαλανείῳ καὶ εἰπών:
<pb />'σαπρόν γε τὸ ἔλαιον ἐπρίω, ὦ παιδάριον᾽ τῷ ἀλλοτρίῳ
<milestone n="9" unit="section" />ἀλείφεσθαι. καὶ τῶν εὑρισκομένων χαλκῶν ἐν ταῖς ὁδοῖς
ὑπὸ τῶν οἰκετῶν δεινὸς ἀπαιτῆσαι τὸ μέρος, κοινὸν εἶναι
<milestone n="10" unit="section" />φήσας τὸν Ἑρμῆν. καὶ θοἰμάτιον ἐκδοῦναι πλῦναι καὶ
χρησάμενος παρὰ γνωρίμου ἐφελκύσαι πλείους ἡμέρας, ἕως
<milestone n="11" unit="section" />ἂν ἀπαιτηθῇ. καὶ τὰ τοιαῦτα: Φειδωνείῳ μέτρῳ τὸν πύνδακα
εἰσκεκρουμένῳ μετρεῖν αὐτὸς τοῖς ἔνδον τὰ ἐπιτήδεια σφόδρα
<milestone n="12" unit="section" />ἀποψῶν. ὑποπρίασθαι φίλου δοκοῦντος πρὸς τρόπου τι
<milestone n="13" unit="section" />ὠνεῖσθαι, εἶτα λαβὼν ἀποδόσθαι: ἀμέλει δὲ καὶ χρέος ἀποδιδοὺς
τριάκοντα μνῶν ἔλαττον τέτταρσι δραχμαῖς ἀποδοῦναι.
<milestone n="14" unit="section" />καὶ τῶν υἱῶν δὲ μὴ πορευομένων εἰς τὸ διδασκαλεῖον [τὸν
μῆνα ὅλον] διὰ τὴν ἀρρωστίαν ἀφαιρεῖν τοῦ μισθοῦ κατὰ
λόγον, καὶ τὸν Ἀνθεστηριῶνα μῆνα μὴ πέμπειν αὐτοὺς εἰς
τὰ μαθήματα διὰ τὸ θέας εἶναι πολλάς, ἵνα μὴ τὸν μισθὸν
<milestone n="15" unit="section" />ἐκτίνῃ. καὶ παρὰ παιδὸς κομιζόμενος ἀποφορὰν τοῦ χαλκοῦ
τὴν ἐπικαταλλαγὴν προσαπαιτεῖν, καὶ λογισμὸν δὲ λαμβάνων
<milestone n="16" unit="section" />παρὰ τοῦ χειρίζοντος. καὶ φράτορας ἑστιῶν αἰτεῖν τοῖς
<pb />ἑαυτοῦ παισὶν ἐκ τοῦ κοινοῦ ὄψον, τὰ δὲ καταλειπόμενα ἀπὸ
τῆς τραπέζης ἡμίση τῶν ῥαφανίδων ἀπογράφεσθαι, ἵν᾽ οἱ
<milestone n="17" unit="section" />διακονοῦντες παῖδες μὴ λάβωσι. συναποδημῶν δὲ μετὰ
γνωρίμων χρήσασθαι τοῖς ἐκείνων παισί, τὸν δὲ ἑαυτοῦ ἔξω
μισθῶσαι καὶ μὴ ἀναφέρειν εἰς τὸ κοινὸν τὸν μισθόν.
<milestone n="18" unit="section" />ἀμέλει δὲ καὶ συναγόντων παρ᾽ αὐτῷ, ὑποθεῖναι τῶν παρ᾽
ἑαυτοῦ διδομένων ξύλων καὶ φακῶν καὶ ὄξους καὶ ἁλῶν καὶ
<milestone n="19" unit="section" />ἐλαίου τοῦ εἰς τὸν λύχνον. καὶ γαμοῦντός τινος τῶν φίλων
καὶ ἐκδιδομένου θυγατέρα, πρὸ χρόνου τινὸς ἀποδημῆσαι, ἵνα
<milestone n="20" unit="section" /><supplied>μὴ</supplied> προπέμψῃ προσφοράν. καὶ παρὰ τῶν γνωρίμων τοιαῦτα
κίχρασθαι, ἃ μήτ᾽ ἂν ἀπαιτήσαι μήτ᾽ ἂν ἀποδιδόντων ταχέως
ἄν τις κομίσαιτο.</p></div1></body></text></TEI.2>