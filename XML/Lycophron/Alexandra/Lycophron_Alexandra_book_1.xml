<?xml version="1.0" encoding="utf-8"?>
<TEI.2><text><body><div1 type="book" n="1" org="uniform" sample="complete">
<p><pb id="p.494" />
<lb rend="displayNum" n="1" />λέξω τὰ πάντα νητρεκῶς, ἅ μ᾽ ἱστορεῖς,
<lb rend="displayNum" n="2" />ἀρχῆς ἀπ᾽ ἄκρας: ἢν δὲ μηκυνθῇ λόγος,
<lb rend="displayNum" n="3" />σύγγνωθι δέσποτ᾽: οὐ γὰρ ἥσυχος κόρη
<lb rend="displayNum" n="4" />ἔλυσε χρησμῶν, ὡς πρίν, αἰόλον στόμα,
<lb rend="displayNum" n="5" />ἀλλ᾽ ἄσπετον χέασα παμμιγῆ βοὴν 
<lb rend="displayNum" n="6" />δαφνηφάγων φοίβαζεν ἐκ λαιμῶν ὄπα,
<lb rend="displayNum" n="7" />Σφιγγὸς κελαινῆς γῆρυν ἐκμιμουμένη.
<lb rend="displayNum" n="8" />τῶν ἅσσα θυμῷ καὶ διὰ μνήμης ἔχω,
<lb rend="displayNum" n="9" />κλύοις ἄν, ὦναξ, κἀναπεμπάζων φρενὶ
<lb rend="displayNum" n="10" />πυκνῇ διοίχνει δυσφάτους αἰνιγμάτων 
<lb rend="displayNum" n="11" />οἴμας τυλίσσων, ᾗπερ εὐμαθὴς τρίβος
<lb rend="displayNum" n="12" />ὀρθῇ κελεύθῳ τἀν σκότῳ ποδηγετεῖ.
<lb rend="displayNum" n="13" />ἐγὼ δ᾽ ἄκραν βαλβῖδα μηρίνθου σχάσας,
<lb rend="displayNum" n="14" />ἄνειμι λοξῶν εἰς διεξόδους ἐπῶν,
<lb rend="displayNum" n="15" />πρώτην ἀράξας νύσσαν ὡς πτηνὸς δρομεύς. 
</p><p><lb rend="displayNum" n="16" />Ἠὼς μὲν αἰπὺν ἄρτι Φηγίου πάγον
<lb rend="displayNum" n="17" />κραιπνοῖς ὑπερποτᾶτο Πηγάσου πτεροῖς,
<lb rend="displayNum" n="18" />Τιθωνὸν ἐν κοίταισι τῆς Κέρνης πέλας
<lb rend="displayNum" n="19" />λιποῦσα, τὸν σὸν ἀμφιμήτριον κάσιν.
<pb id="p.496" />
<lb rend="displayNum" n="20" />οἱ δ᾽ οὖσα γρώνης εὐγάληνα χερμάδος 
<lb rend="displayNum" n="21" />ναῦται λίαζον κἀπὸ γῆς ἐσχάζοσαν
<lb rend="displayNum" n="22" />ὕσπληγγας. αἱ δὲ παρθενοκτόνον Θέτιν
<lb rend="displayNum" n="23" />ἰουλόπεζοι θεῖνον εὐῶπες σπάθαις
<lb rend="displayNum" n="24" />πελαργοχρῶτες, αἱ Φαλακραῖαι κόραι,
<lb rend="displayNum" n="25" />ὑπὲρ Καλυδνῶν λευκὰ φαίνουσαι πτίλα, 
<lb rend="displayNum" n="26" />ἄφλαστα, καὶ φώσσωνας ὠργυιωμένους
<lb rend="displayNum" n="27" />ἀπαρκτίαις πρηστῆρος αἴθωνος πνοαῖς.
<lb rend="displayNum" n="28" />ἡ δ᾽ ἔνθεον σχάσασα βακχεῖον στόμα,
<lb rend="displayNum" n="29" />ἄτης ἀπ᾽ ἄκρων βουπλανοκτίστων λόφων,
<lb rend="displayNum" n="30" />τοιῶνδ᾽ ἀπ᾽ ἀρχῆς ἦρχ᾽ Ἀλεξάνδρα λόγων: 
</p><p><lb rend="displayNum" n="31" />αἰαῖ, τάλαινα θηλαμών, κεκαυμένη
<lb rend="displayNum" n="32" />καὶ πρόσθε μὲν πεύκαισιν οὐλαμηφόροις
<lb rend="displayNum" n="33" />τριεσπέρου λέοντος, ὅν ποτε γνάθοις
<lb rend="displayNum" n="34" />Τρίτωνος ἠμάλαψε κάρχαρος κύων:
<lb rend="displayNum" n="35" />ἔμπνους δὲ δαιτρὸς ἡπάτων φλοιδούμενος 
<lb rend="displayNum" n="36" />τινθῷ λέβητος ἀφλόγοις ἐπ᾽ ἐσχάραις
<lb rend="displayNum" n="37" />σμήριγγας ἐστάλαξε κωδείας πέδῳ,
<lb rend="displayNum" n="38" />ὁ τεκνοραίστης, λυμεὼν ἐμῆς πάτρας,
<lb rend="displayNum" n="39" />ὁ δευτέραν τεκοῦσαν ἄτρωτον βαρεῖ
<lb rend="displayNum" n="40" />τύψας ἀτράκτῳ στέρνον, ἔν τ᾽ αὐλῷ μέσῳ 
<lb rend="displayNum" n="41" />πατρὸς παλαιστοῦ χερσὶν ὀχμάσας δέμας
<pb id="p.498" />
<lb rend="displayNum" n="42" />Κρόνου παρ᾽ αἰπὺν ὄχθον, ἔνθα γηγενοῦς
<lb rend="displayNum" n="43" />ἵππων ταρακτής ἐστιν Ἰσχένου τάφος,
<lb rend="displayNum" n="44" />ὁ τὴν θαλάσσης Αὐσονίτιδος μυχοὺς
<lb rend="displayNum" n="45" />στενοὺς ὀπιπεύουσαν ἀγρίαν κύνα 
<lb rend="displayNum" n="46" />κτανὼν ὑπὲρ σπήλυγγος ἰχθυωμένην,
<lb rend="displayNum" n="47" />ταυροσφάγον λέαιναν, ἣν αὖθις πατὴρ
<lb rend="displayNum" n="48" />σάρκας καταίθων λοφνίσιν δωμήσατο,
<lb rend="displayNum" n="49" />Λέπτυνιν οὐ τρέμουσαν, οὐδαίαν θεόν:
<lb rend="displayNum" n="50" />ἐξηνάριξεν ὅν ποτ᾽ ἀξίφῳ δόλῳ 
<lb rend="displayNum" n="51" />νέκυς, τὸν Ἅιδην δεξιούμενον πάλαι:
<lb rend="displayNum" n="52" />λεύσσω σε, τλῆμον, δεύτερον πυρουμένην
<lb rend="displayNum" n="53" />ταῖς τ᾽ Αἰακείοις χερσὶ τοῖς τε Ταντάλου
<lb rend="displayNum" n="54" />Λέτριναν οἰκουροῦσι λειψάνοις πυρὸς
<lb rend="displayNum" n="55" />παιδὸς καταβρωθέντος αἰθάλῳ δέμας, 
<lb rend="displayNum" n="56" />τοῖς Τευταρείοις βουκόλου πτερώμασι:
<lb rend="displayNum" n="57" />τὰ πάντα πρὸς φῶς ἡ βαρύζηλος δάμαρ,
<lb rend="displayNum" n="58" />στείλασα κοῦρον τὸν κατήγορον χθονός,
<lb rend="displayNum" n="59" />ἄξει, πατρὸς μομφαῖσιν ἠγριωμένη,
<lb rend="displayNum" n="60" />λέκτρων θ᾽ ἕκατι τῶν τ᾽ ἐπεισάκτων γάμων. 
<lb rend="displayNum" n="61" />αὐτὴ δὲ φαρμακουργός, οὐκ ἰάσιμον
<lb rend="displayNum" n="62" />ἕλκος δρακοῦσα τοῦ ξυνευνέτου λυγρὸν
<lb rend="displayNum" n="63" />Γιγαντοραίστοις ἄρδισιν τετρωμένου
<pb id="p.500" />
<lb rend="displayNum" n="64" />πρὸς ἀνθοπλίτου, ξυνὸν ὀγχήσει μόρον,
<lb rend="displayNum" n="65" />πύργων ἀπ᾽ ἄκρων πρὸς νεόδμητον νέκυν 
<lb rend="displayNum" n="66" />ῥοιζηδὸν ἐκβράσασα κύμβαχον δέμας:
<lb rend="displayNum" n="67" />πόθῳ δὲ τοῦ θανόντος ἠγκιστρωμένη,
<lb rend="displayNum" n="68" />ψυχὴν περὶ σπαίροντι φυσήσει νεκρῷ.
</p><p><lb rend="displayNum" n="69" />στένω, στένω σε δισσὰ καὶ τριπλᾶ, δορὸς
<lb rend="displayNum" n="70" />αὖθις πρὸς ἀλκὴν καὶ διαρπαγὰς δόμων 
<lb rend="displayNum" n="71" />καὶ πῦρ ἐναυγάζουσαν αἰστωτήριον.
<lb rend="displayNum" n="72" />στένω σε, πάτρα, καὶ τάφους Ἀτλαντίδος
<lb rend="displayNum" n="73" />δύπτου κέλωρος, ὅς ποτ᾽ ἐν ῥαπτῷ κύτει,
<lb rend="displayNum" n="74" />ὁποῖα πορκὸς Ἰστριεὺς τετρασκελής,
<lb rend="displayNum" n="75" />ἀσκῷ μονήρης ἀμφελυτρώσας δέμας, 
<lb rend="displayNum" n="76" />Ῥειθυμνιάτης κέπφος ὣς ἐνήξατο,
<lb rend="displayNum" n="77" />Ζήρυνθον ἄντρον τῆς κυνοσφαγοῦς θεᾶς
<lb rend="displayNum" n="78" />λιπὼν ἐρυμνὸν κτίσμα Κυρβάντων Σάον,
<lb rend="displayNum" n="79" />ὅτ᾽ ἠμάθυνε πᾶσαν ὀμβρήσας χθόνα
<lb rend="displayNum" n="80" />Ζηνὸς καχλάζων νασμός: οἱ δὲ πρὸς πέδῳ 
<lb rend="displayNum" n="81" />πύργοι κατηρείποντο, τοὶ δὲ λοισθίαν
<lb rend="displayNum" n="82" />νήχοντο μοῖραν προὐμμάτων δεδορκότες.
<lb rend="displayNum" n="83" />φηγὸν δὲ καὶ δρύκαρπα καὶ γλυκὺν βότρυν
<lb rend="displayNum" n="84" />φάλλαι τε καὶ δελφῖνες αἵ τ᾽ ἐπ᾽ ἀρσένων
<lb rend="displayNum" n="85" />φέρβοντο φῶκαι λέκτρα θουρῶσαι βροτῶν. 
</p><p><lb rend="displayNum" n="86" />λεύσσω θέοντα γρυνὸν ἐπτερωμένον
<lb rend="displayNum" n="87" />τρήρωνος εἰς ἅρπαγμα Πεφναίας κυνός,
<lb rend="displayNum" n="88" />ἣν τόργος ὑγρόφοιτος ἐκλοχεύεται,
<lb rend="displayNum" n="89" />κελυφάνου στρόβιλον ὠστρακωμένην.
</p><p><lb rend="displayNum" n="90" />καὶ δή σε ναύτην Ἁχερουσία τρίβος 
<pb id="p.502" />
<lb rend="displayNum" n="91" />καταιβάτις πύγαργον, οὐ πατρὸς κόπρους
<lb rend="displayNum" n="92" />στείβοντα ῥακτῶν βουστάθμων, ξενώσεται,
<lb rend="displayNum" n="93" />ὡς πρόσθε, κάλλους τὸν θυωρίτην τριπλαῖς.
<lb rend="displayNum" n="94" />ἀλλ᾽ ὀστρίμων μὲν ἀντὶ Γαμφηλὰς ὄνου
<lb rend="displayNum" n="95" />καὶ Λᾶν περάσεις, ἀντὶ δ᾽ εὐχίλου κάπης 
<lb rend="displayNum" n="96" />καὶ μηλιαυθμῶν ἠδὲ χερσαίας πλάτης
<lb rend="displayNum" n="97" />τράμπις σ᾽ ὀχήσει καὶ Φερέκλειοι πόδες
<lb rend="displayNum" n="98" />δισσὰς σαλάμβας κἀπὶ Γυθείου πλάκας,
<lb rend="displayNum" n="99" />ἐν αἷσι πρὸς κύνουρα καμπύλους σχάσας
<lb rend="displayNum" n="100" />πεύκης ὀδόντας, ἕκτορας πλημμυρίδος, 
<lb rend="displayNum" n="101" />σκαρθμῶν ἰαύσεις εἰναφώσσωνα στόλον.
</p><p><lb rend="displayNum" n="102" />καὶ τὴν ἄνυμφον πόρτιν ἁρπάσας λύκος,
<lb rend="displayNum" n="103" />δυοῖν πελειαῖν ὠρφανισμένην γονῆς
<lb rend="displayNum" n="104" />καὶ δευτέραν εἰς ἄρκυν ὀθνείων βρόχων
<lb rend="displayNum" n="105" />ληῖτιν ἐμπταίσασαν ἰξευτοῦ πτερῷ, 
<lb rend="displayNum" n="106" />Θύσαισιν ἁρμοῖ μηλάτων ἀπάργματα
<lb rend="displayNum" n="107" />φλέγουσαν ἐν κρόκαισι καὶ Βύνῃ θεᾷ,
<lb rend="displayNum" n="108" />θρέξεις ὑπὲρ Σκάνδειαν Αἰγίλου τ᾽ ἄκραν,
<lb rend="displayNum" n="109" />αἴθων ἐπακτὴρ καγχαλῶν ἀγρεύματι.
</p><p><lb rend="displayNum" n="110" />νήσῳ δ᾽ ἐνὶ δράκοντος ἐκχέας πόθον 
<lb rend="displayNum" n="111" />Ἀκτῆς, διμόρφου γηγενοῦς σκηπτουχίας,
<lb rend="displayNum" n="112" />τὴν δευτέραν ἕωλον οὐκ ὄψει Κύπριν,
<lb rend="displayNum" n="113" />ψυχρὸν παραγκάλισμα κἀξ ὀνειράτων
<lb rend="displayNum" n="114" />κεναῖς αφάσσων ὠλέναισι δέμνια.
<pb id="p.504" />
<lb rend="displayNum" n="115" />ὁ γάρ σε συλλέκτροιο Φλεγραίας πόσις 
<lb rend="displayNum" n="116" />στυγνὸς Τορώνης, ᾧ γέλως ἀπέχθεται
<lb rend="displayNum" n="117" />καὶ δάκρυ, νῆις δ᾽ ἐστὶ καὶ τητώμενος
<lb rend="displayNum" n="118" />ἀμφοῖν, ὁ Θρῄκης ἔκ ποτ᾽ εἰς ἐπακτίαν
<lb rend="displayNum" n="119" />Τρίτωνος ἐκβολαῖσιν ἠλοκισμένην
<lb rend="displayNum" n="120" />χέρσον περάσας, οὐχὶ ναυβάτῃ στόλῳ, 
<lb rend="displayNum" n="121" />ἀλλ᾽ ἀστίβητον οἶμον, οἷά τις σιφνεύς,
<lb rend="displayNum" n="122" />κευθμῶνος ἐν σήραγγι τετρήνας μυχούς,
<lb rend="displayNum" n="123" />νέρθεν θαλάσσης ἀτραποὺς διήνυσε,
<lb rend="displayNum" n="124" />τέκνων ἀλύξας τὰς ξενοκτόνους πάλας
<lb rend="displayNum" n="125" />καὶ πατρὶ πέμψας τὰς ἐπηκόους λιτὰς 
<lb rend="displayNum" n="126" />στῆσαι παλίμπουν εἰς πάτραν, ὅθεν πλάνης
<lb rend="displayNum" n="127" />Παλληνίαν ἐπῆλθε γηγενῶν τροφόν—
<lb rend="displayNum" n="128" />κεῖνός σε, Γουνεὺς ὥσπερ, ἐργάτης δίκης
<lb rend="displayNum" n="129" />τῆς θ᾽ Ἡλίου θυγατρὸς Ἰχναίας βραβεύς,
<lb rend="displayNum" n="130" />ἐπεσβολήσας λυγρὰ νοσφιεῖ γάμων, 
<lb rend="displayNum" n="131" />λίπτοντα κάσσης ἐκβαλὼν πελειάδος:
<lb rend="displayNum" n="132" />ὅς τοὺς Λύκου τε καὶ Χιμαιρέως τάφους
<lb rend="displayNum" n="133" />χρησμοῖσι κυδαίνοντας οὐκ αἰδούμενος
<lb rend="displayNum" n="134" />οὐδ᾽ Ἀνθέως ἔρωτας οὐδὲ τὸν ξένοις
<lb rend="displayNum" n="135" />σύνδορπον Αἰγαίωνος ἁγνίτην πάγον 
<lb rend="displayNum" n="136" />ἔτλης θεῶν ἀλοιτὸς ἐκβῆναι δίκην,
<pb id="p.506" />
<lb rend="displayNum" n="137" />λάξας τράπεζαν κἀνακυπώσας Θέμιν,
<lb rend="displayNum" n="138" />ἄρκτου τιθήνης ἐκμεμαγμένος τρόπους.
</p><p><lb rend="displayNum" n="139" />τοιγὰρ ψαλάξεις εἰς κενὸν νευρᾶς κτύπον,
<lb rend="displayNum" n="140" />ἄσιτα κὰδώρητα φορμίζων μέλη: 
<lb rend="displayNum" n="141" />κλαίων δὲ πάτραν τὴν πρὶν ῇθαλωμένην
<lb rend="displayNum" n="142" />ἵξῃ χεροῖν εἴδωλον ἠγκαλισμένος
<lb rend="displayNum" n="143" />τῆς πενταλέκτρου θυιάδος Πλευρωνίας.
<lb rend="displayNum" n="144" />γυιαὶ γὰρ εὐναστῆρας ἄμναμοι τριπλαῖς
<lb rend="displayNum" n="145" />πήναις κατεκλώσαντο δηναιᾶς Ἁλός 
<lb rend="displayNum" n="146" />νυμφεῖα πεντάγαμβρα δαίσασθαι γάμων.
</p><p><lb rend="displayNum" n="147" />δοιὼ μὲν ἁρπακτῆρας αὐγάσει λύκους,
<lb rend="displayNum" n="148" />πτηνοὺς τριόρχας αἰετοὺς ὀφθαλμίας,
<lb rend="displayNum" n="149" />τὸν δ᾽ ἐκ Πλυνοῦ τε κἀπὸ Καρικῶν ποτῶν
<lb rend="displayNum" n="150" />βλαστόντα ῥίζης, ἡμικρῆτα βάρβαρον, 
<lb rend="displayNum" n="151" />Ἐπειόν, οὐκ Ἀργεῖον ἀκραιφνῆ γοναῖς.
<lb rend="displayNum" n="152" />οὗ πάππον ἐν γαμφαῖσιν Ἐνναία ποτὲ
<lb rend="displayNum" n="153" />Ἕρκυνν᾽ Ἐρινὺς Θουρία Ξιφηφόρος
<lb rend="displayNum" n="154" />ἄσαρκα μιστύλασα τύμβευσεν φάρῳ,
<lb rend="displayNum" n="155" />τὸν ὠλενὶτην χόνδρον ἐνδατουμένη. 
<lb rend="displayNum" n="156" />ὃν δὴ δὶς ἡβήσαντα καὶ βαρὺν πόθον
<pb id="p.508" />
<lb rend="displayNum" n="157" />φυγόντα Ναυμέδοντος ἁρπακτήριον
<lb rend="displayNum" n="158" />ἔστειλ᾽ Ἐρεχθεὺς εἰς Λετριναίους γύας
<lb rend="displayNum" n="159" />λευρὰν ἀλετρεύσοντα Μόλπιδος πέτραν,
<lb rend="displayNum" n="160" />τοῦ Ζηνὶ δαιτρευθέντος Ὀμβρίῳ δέμας, 
<lb rend="displayNum" n="161" />γαμβροκτόνον ῥαίσοντα πενθεροφθόροις
<lb rend="displayNum" n="162" />βουλαῖς ἀνἀγνοις, ἃς ὁ Καδμίλου γόνος
<lb rend="displayNum" n="163" />ἤρτυσε. τὸν δὲ λοῖσθον ἐκπιὼν σκύφον
<lb rend="displayNum" n="164" />φερωνύμους ἔδυψε Νηρέως τάφους,
<lb rend="displayNum" n="165" />πανώλεθρον κηλῖδα θωύξας γένει, 
<lb rend="displayNum" n="166" />ὁ τὴν πόδαργον Ψύλλαν ἡνιοστροφῶν
<lb rend="displayNum" n="167" />καὶ τὴν ὁπλαῖς ῞Αρπινναν Ἁρπυίαις ἴσην.
</p><p><lb rend="displayNum" n="168" />τὸν δ᾽ αὖ τέταρτον αὐθόμαιμον ὄψεται
<lb rend="displayNum" n="169" />κίρκου καταρρακτῆρος, ὅν τε συγγόνων
<lb rend="displayNum" n="170" />τὰ δευτερεῖα τῆς δαϊσφάλτου πάλης 
<lb rend="displayNum" n="171" />λαβόντα κηρύξουσιν. ἐν δὲ δεμνίοις
<lb rend="displayNum" n="172" />τὸν ἐξ ὀνείρων πέμπτον ἐστροβημένον
<lb rend="displayNum" n="173" />εἰδωλοπλάστῳ προσκαταξανεῖ ῥέθει,
<lb rend="displayNum" n="174" />τὸν μελλόνυμφον εὐνέτην Κυταϊκῆς,
<lb rend="displayNum" n="175" />τῆς ξεινοβάκχης, ὅν ποτ᾽ Οἰνώνης φυγάς, 
<lb rend="displayNum" n="176" />μύρμων τὸν ἑξάπεζον ἀνδρώσας στρατόν,
<lb rend="displayNum" n="177" />Πελασγικὸν Τυφῶνα γεννᾶται πατήρ,
<lb rend="displayNum" n="178" />ἀφ᾽ ἑπτὰ παίδων φεψάλῳ σποδουμένων
<lb rend="displayNum" n="179" />μοῦνον φλέγουσαν ἐξαλύξαντα σποδόν.
</p><p><lb rend="displayNum" n="180" />χὠ μὲν παλιμπόρευτον ἵξεται τρίβον, 
<lb rend="displayNum" n="181" />σφῆκας δαφοινοὺς χηραμῶν ἀνειρύσας,
<lb rend="displayNum" n="182" />ὁποῖα κοῦρος δῶμα κινήσας καπνῷ:
<pb id="p.510" />
<lb rend="displayNum" n="183" />οἱ δ᾽ αὖ προγεννήτειραν οὐλαμωνύμου
<lb rend="displayNum" n="184" />βύκταισι χερνίψαντες ὠμησταὶ πόριν,
<lb rend="displayNum" n="185" />τοῦ Σκυρίου δράκοντος ἔντοκον λεχώ, 
<lb rend="displayNum" n="186" />ἣν ὁ ξύνευνος Σαλμυδησίας ἁλὸς
<lb rend="displayNum" n="187" />ἐντὸς ματεύων, Ἑλλάδος καρατόμον,
<lb rend="displayNum" n="188" />δαρὸν φαληριῶσαν οἰκήσει σπίλον
<lb rend="displayNum" n="189" />Κελτοῦ πρὸς ἐκβολαῖσι λιμναίων ποτῶν,
<lb rend="displayNum" n="190" />ποθῶν δάμαρτα, τήν ποτ᾽ ἐν σφαγαῖς κεμὰς 
<lb rend="displayNum" n="191" />λαιμὸν προθεῖσα φασγάνων ἒκ ῥύσεται.
<lb rend="displayNum" n="192" />βαθὺς δ᾽ ἔσω ῥηγμῖνος αὐδηθήσεται
<lb rend="displayNum" n="193" />ἔρημος ἐν κρόκαισι νυμφίου δρόμος,
<lb rend="displayNum" n="194" />στένοντος ἄτας καὶ κενὴν ναυκληρίαν
<lb rend="displayNum" n="195" />καὶ τὴν ἄφαντον εἶδος ἠλλοιωμένην 
<lb rend="displayNum" n="196" />γραῖαν σφαγείων ἠδὲ χερνίβων πέλας
<lb rend="displayNum" n="197" />Ἅιδου τε παφλάζοντος ἐκ βυθῶν φλογὶ
<lb rend="displayNum" n="198" />κρατῆρος, ὃν μέλαινα ποιφύξει φθιτῶν
<lb rend="displayNum" n="199" />σάρκας λεβητίζουσα δαιταλουργίᾳ.
</p><p><lb rend="displayNum" n="200" />χὠ μὲν πατήσει χῶρον αἰάζων Σκύθην, 
<lb rend="displayNum" n="201" />εἰς πέντε που πλειῶνας ἱμείρων λέχους.
<lb rend="displayNum" n="202" />οἱ δ᾽ ἀμφὶ βωμὸν τοῦ προμάντιος Κρόνου
<lb rend="displayNum" n="203" />σὺν μητρὶ τέκνων νηπίων κρεανόμου
<lb rend="displayNum" n="204" />ὅρκων τὸ δευτεροῦχον ἄρσαντες ζυγὸν
<lb rend="displayNum" n="205" />στερρὰν ἐνοπλίσουσιν ὠλέναις πλάτην, 
<lb rend="displayNum" n="206" />σωτῆρα Βάκχον τῶν πάροιθε πημάτων
<pb id="p.512" />
<lb rend="displayNum" n="207" />Σφάλτην ἀνευάζοντες, ᾧ ποτ᾽ ἐν μυχοῖς
<lb rend="displayNum" n="208" />Δελφινίου παρ᾽ ἄντρα Κερδῴου θεοῦ
<lb rend="displayNum" n="209" />Ταύρῳ κρυφαίας χέρνιβας κατάρξεται
<lb rend="displayNum" n="210" />ὁ χιλίαρχος τοῦ πολιρραίστου στρατοῦ. 
<lb rend="displayNum" n="211" />ᾧ θυμάτων πρόσπαιον ἐκτίνων χάριν
<lb rend="displayNum" n="212" />δαίμων Ἐνόρχης Φιγαλεὺς Φαυστήριος
<lb rend="displayNum" n="213" />λέοντα θοίνης, ἴχνος ἐμπλέξας λύγοις,
<lb rend="displayNum" n="214" />σχήσει, τὸ μὴ πρόρριζον αἰστῶσαι στάχυν
<lb rend="displayNum" n="215" />κείροντ᾽ ὀδόντι καὶ λαφυστίαις γνάθοις. 
</p><p><lb rend="displayNum" n="216" />λεύσσω πάλαι δὴ σπεῖραν ὁλκαίων κακῶν,
<lb rend="displayNum" n="217" />σύρουσαν ἅλμῃ κἀπιροιζοῦσαν πάτρᾳ
<lb rend="displayNum" n="218" />δεινὰς ἀπειλὰς καὶ πυριφλέκτους βλάβας.
</p><p><lb rend="displayNum" n="219" />Ὡς μή σε Κάδμος ὤφελ᾽ ἐν περιρρύτῳ
<lb rend="displayNum" n="220" />Ἴσσῃ φυτεῦσαι δυσμενῶν ποδηγέτην, 
<lb rend="displayNum" n="221" />τέταρτον ἐξ Ἄτλαντος ἀθλίου σπόρον,
<lb rend="displayNum" n="222" />τῶν αὐθομαίμων συγκατασκάπτην Πρύλιν,
<lb rend="displayNum" n="223" />τόμουρε πρὸς τὰ λῷστα νημερτέστατε:
<lb rend="displayNum" n="224" />μήδ᾽ Αἰσακείων οὑμὸς ὤφελεν πατὴρ
<lb rend="displayNum" n="225" />χρησμῶν ἀπῶσαι νυκτίφοιτα δείματα, 
<lb rend="displayNum" n="226" />μιᾷ δὲ κρύψαι τοὺς διπλοῦς ὑπὲρ πάτρας
<lb rend="displayNum" n="227" />μοίρᾳ, τεφρώσας γυῖα Λημναίῳ πυρί:
<lb rend="displayNum" n="228" />οὐκ ἂν τοσῶνδε κῦμ᾽ ἐπέκλυσεν κακῶν.
</p><p><lb rend="displayNum" n="229" />καὶ δὴ Παλαίμων δέρκεται βρεφοκτόνος
<pb id="p.514" />
<lb rend="displayNum" n="230" />ζέουσαν αἰθυίαισι πλεκτανοστόλοις 
<lb rend="displayNum" n="231" />γραῖαν ξύνευνον Ὠγένου Τιτηνίδα.
</p><p><lb rend="displayNum" n="232" />καὶ δὴ διπλᾶ σὺν πατρὶ ῥαίεται τέκνα,
<lb rend="displayNum" n="233" />στερρῷ τυπέντι κλεῖδας εὐάρχῳ μύλῳ,
<lb rend="displayNum" n="234" />τὰ πρόσθεν αὐλητῆρος ἐκπεφευγότα
<lb rend="displayNum" n="235" />ψυδραῖσι φήμαις λαρνακοφθόρους ῥιφάς, 
<lb rend="displayNum" n="236" />ᾧ δὴ πιθήσας στυγνὸς ἄρταμος τέκνων,
<lb rend="displayNum" n="237" />αἰθυιόθρεπτος πορκέων λιναγρέτης,
<lb rend="displayNum" n="238" />κρηθμοῖσι καὶ ῥαιβοῖσι νηρίταις φίλος,
<lb rend="displayNum" n="239" />χηλῷ κατεδρύφαξε διπτύχους γονάς.
<lb rend="displayNum" n="240" />σὺν τοῖς δ᾽ ὁ τλήμων, μητρὸς οὐ φράσας θεᾶς 
<lb rend="displayNum" n="241" />μνήμων ἐφετμάς, ἀλλᾶ ληθάργῳ σφαλείς,
<lb rend="displayNum" n="242" />πρηνὴς θανεῖται στέρνον οὐτασθεὶς ξίφει.
</p><p><lb rend="displayNum" n="243" />καὶ δὴ στένει Μύρινα καὶ παράκτιοι
<lb rend="displayNum" n="244" />ἵππων φριμαγμὸν ᾐόνες δεδεγμέναι,
<lb rend="displayNum" n="245" />ὅταν Πελασγὸν ἅλμα λαιψηροῦ ποδὸς 
<lb rend="displayNum" n="246" />εἰς θῖν᾽ ἐρείσας λοισθίαν αἴθων λύκος
<lb rend="displayNum" n="247" />κρηναῖον ἐξ ἄμμοιο ῥοιβδήσῃ γάνος,
<lb rend="displayNum" n="248" />πηγὰς ἀνοίξας τὰς πάλαι κεκρυμμένας.
</p><p><lb rend="displayNum" n="249" />καὶ δὴ καταίθει γαῖαν ὀρχηστὴς Ἄρης,
<lb rend="displayNum" n="250" />στρόμβῳ τὸν αἱματηρὸν ἐξάρχων νόμον. 
<lb rend="displayNum" n="251" />ἅπασα δὲ χθὼν προὐμμάτων δῃουμένη
<pb id="p.516" />
<lb rend="displayNum" n="252" />κεῖται, πέφρικαν δ᾽ ὥστε ληίου γύαι
<lb rend="displayNum" n="253" />λόγχαις ἀποστίλβοντες, οἰμωγὴ δέ μοι
<lb rend="displayNum" n="254" />ἐν ὠσὶ πύργων ἐξ ἄκρων ἰνδάλλεται,
<lb rend="displayNum" n="255" />πρὸς αἰθέρος κυροῦσα νηνέμους ἕδρας, 
<lb rend="displayNum" n="256" />γόῳ γυναικῶν καὶ καταρραγαῖς πέπλων,
<lb rend="displayNum" n="257" />ἄλλην ἐπ᾽ ἄλλῃ συμφορὰν δεδεγμένων.
</p><p><lb rend="displayNum" n="258" />Ἐκεῖνό σ᾽, ὦ τάλαινα καρδία, κακὸν
<lb rend="displayNum" n="259" />ἐκεῖνο δάψει πημάτων ὑπέρτατον,
<lb rend="displayNum" n="260" />εὖτ᾽ ἂν λαβράζων περκνὸς αἰχμητὴς χάρων, 
<lb rend="displayNum" n="261" />πτεροῖσι χέρσον αἰετὸς διαγράφων
<lb rend="displayNum" n="262" />ῥαιβῷ τυπωτὴν τόρμαν ἀγκύλῃ βάσει,
<lb rend="displayNum" n="263" />κλάζων τ᾽ ἄμικτον στόματι ῥιγίστην βοήν,
<lb rend="displayNum" n="264" />τὸν φίλτατόν σου τῶν ἀγαστόρων τρόφιν
<lb rend="displayNum" n="265" />Πτῴου τε πατρός ἁρπάσας μετάρσιον, 
<lb rend="displayNum" n="266" />ὄνυξι γαμφηλαῖσί θ᾽ αἱμάσσων δέμας,
<lb rend="displayNum" n="267" />ἔγχωρα τίφη καὶ πέδον χραίνῃ φόνῳ,
<lb rend="displayNum" n="268" />λευρᾶς βοώτης γατομῶν δι᾽ αὔλακος.
<lb rend="displayNum" n="269" />λαβὼν δὲ ταύρου τοῦ πεφασμένου δάνος,
<lb rend="displayNum" n="270" />σκεθρῷ ταλάντῳ τρυτάνης ἠρτημένον, 
<lb rend="displayNum" n="271" />αὖθις τὸν ἀντίποινον ἐγχέας ἴσον
<lb rend="displayNum" n="272" />Πακτώλιον σταθμοῖσι τηλαυγῆ μύδρον,
<lb rend="displayNum" n="273" />κρατῆρα Βάκχου δύσεται, κεκλαυσμένος
<lb rend="displayNum" n="274" />νύμφαισιν αἳ φίλαντο Βηφύρου γάνος
<lb rend="displayNum" n="275" />Λειβηθρίην θ᾽ ὕπερθε Πιμπλείας σκοπήν, 
<lb rend="displayNum" n="276" />ὁ νεκροπέρνας, ὃς προδειμαίνων πότμον
<pb id="p.518" />
<lb rend="displayNum" n="277" />καὶ θῆλυν ἀμφὶ σῶμα τλήσεται πέπλον
<lb rend="displayNum" n="278" />δῦναι, παρ᾽ ἱστοῖς κερκίδος ψαύσας κρότων,
<lb rend="displayNum" n="279" />καὶ λοῖσθος εἰς γῆν δυσμενῶν ῥῖψαι πόδα,
<lb rend="displayNum" n="280" />τὸ σόν, ξύναιμε, κἀν ὕπνῳ πτήσσων δόρυ. 
</p><p><lb rend="displayNum" n="281" />ὦ δαῖμον, οἷον κίον᾽ αἰστώσεις δόμων,
<lb rend="displayNum" n="282" />ἔρεισμα πάτρας δυστυχοῦς ὑποσπάσας:
<lb rend="displayNum" n="283" />οὐ μὴν ἀνατεί γ᾽ οὐδ᾽ ἄνευ μόχθων πικρῶν
<lb rend="displayNum" n="284" />πένθους θ᾽ ὁ λῃστὴς Δωριεὺς γελᾷ στρατός,
<lb rend="displayNum" n="285" />ἐπεγκαχάζων τοῦ δεδουπότος μόρῳ, 
<lb rend="displayNum" n="286" />ἀλλ᾽ ἀμφὶ πρύμναις τὴν πανυστάτην δραμὼν
<lb rend="displayNum" n="287" />πεύκαις βίου βαλβῖδα συμφλεχθήσεται,
<lb rend="displayNum" n="288" />καλῶν ἐπ᾽ εὐχαῖς πλεῖστα Φύξιον Δία
<lb rend="displayNum" n="289" />πορθουμένοισι κῆρας ἀρκέσαι πικράς.
<lb rend="displayNum" n="290" />τότ᾽ οὔτε τάφρος, οὔτε ναυλόχων σταθμῶν 
<lb rend="displayNum" n="291" />πρόβλημα καὶ σταυροῖσι κορσωτὴ πτέρυξ,
<lb rend="displayNum" n="292" />οὐ γεῖσα χραισμήσουσιν, οὐδ᾽ ἐπάλξιες:
<lb rend="displayNum" n="293" />ἀλλ᾽ ὡς μέλισσαι συμπεφυρμένοι καπνῷ
<lb rend="displayNum" n="294" />καὶ λιγνύος ῥιπαῖσι καὶ γρυνῶν βολαῖς
<lb rend="displayNum" n="295" />ἄφλαστα καὶ κόρυμβα καὶ κλῃδῶν θρόνους 
<lb rend="displayNum" n="296" />πυκνοὶ κυβιστητῆρες ἐξ ἑδωλίων
<lb rend="displayNum" n="297" />πηδῶντες αἱμάξουσιν ὀθνείαν κόνιν.
</p><p><lb rend="displayNum" n="298" />πολλοὺς δ᾽ ἀριστεῖς πρωτόλειά θ᾽ Ἑλλάδος
<lb rend="displayNum" n="299" />αἰχμῇ φέροντας καὶ σποραῖς ὠγκωμένους,
<lb rend="displayNum" n="300" />αἱ σαὶ καταξανοῦσιν ὄβριμοι χέρες, 
<lb rend="displayNum" n="301" />φόνῳ βλύουσαι κἀπιμαιμῶσαι μάχης.
<lb rend="displayNum" n="302" />ἐγὼ δὲ πένθος οὐχὶ μεῖον οἴσομαι,
<lb rend="displayNum" n="303" />τὰς σὰς στένουσα καὶ δι᾽ αἰῶνος ταφάς.
<lb rend="displayNum" n="304" />οἰκτρὸν γάρ, οἰκτρὸν κεῖν᾽ ἐπόψομαι φάος
<lb rend="displayNum" n="305" />καὶ πημάτων ὕψιστον, ὧν κράντης χρόνος, 
<lb rend="displayNum" n="306" />μήνης ἑλίσσων κύκλον, αὐδηθήσεται.
<pb id="p.520" />
</p><p><lb rend="displayNum" n="307" />αἰαῖ, στενάζω καὶ σὸν εὔγλαγον θάλος,
<lb rend="displayNum" n="308" />ὦ σκύμνε, τερπνὸν ἀγκάλισμα συγγόνων,
<lb rend="displayNum" n="309" />ὅς τ᾽ ἄγριον δράκοντα πυρφόρῳ βαλὼν
<lb rend="displayNum" n="310" />ἴυγγι τόξων, τὸν τυπέντα δ᾽ ἐν βρόχοις 
<lb rend="displayNum" n="311" />μάρψας ἀφύκτοις βαιὸν ἀστεργῆ χρόνον,
<lb rend="displayNum" n="312" />πρὸς τοῦ δαμέντος αὐτὸς οὐ τετρωμένος,
<lb rend="displayNum" n="313" />καρατομηθεὶς τύμβον αἱμάξεις πατρός.
</p><p><lb rend="displayNum" n="314" />οἴμοι δυσαίων, καὶ διπλᾶς ἀηδόνας
<lb rend="displayNum" n="315" />καὶ σόν, τάλαινα, πότμον αἰάζω, σκύλαξ. 
<lb rend="displayNum" n="316" />ὧν τὴν μὲν αὐτόπρεμνον ἡ τοκὰς κόνις
<lb rend="displayNum" n="317" />χανοῦσα κευθμῷ χείσεται διασφάγος,
<lb rend="displayNum" n="318" />λεύσσουσαν ἄτην ἀγχίπουν στεναγμάτων,
<lb rend="displayNum" n="319" />ἵν᾽ ἄλμα πάππου καὶ χαμευνάδος μόροι
<lb rend="displayNum" n="320" />τῆς λαθρονύμφου πόρτιος μεμιγμένοι 
<lb rend="displayNum" n="321" />σκύμνῳ κέχυνται, πρὶν λαφύξασθαι γάνος,
<lb rend="displayNum" n="322" />πρὶν ἐκ λοχείας γυῖα χυτλῶσαι δρόσῳ:
<lb rend="displayNum" n="323" />σὲ δ᾽ ὠμὰ πρὸς νυμφεῖα καὶ γαμηλίους
<lb rend="displayNum" n="324" />ἄξει θυηλὰς στυγνὸς Ἴφιδος λέων,
<lb rend="displayNum" n="325" />μητρὸς κελαινῆς χέρνιβας μιμούμενος, 
<lb rend="displayNum" n="326" />ἣν εἰς βαθεῖαν λαιμίσας ποιμανδρίαν
<lb rend="displayNum" n="327" />στεφηφόρον βοῦν δεινὸς ἄρταμος δράκων
<pb id="p.522" />
<lb rend="displayNum" n="328" />ῥαίσει τριπάτρῳ φασγάνῳ Κανδάονος,
<lb rend="displayNum" n="329" />λύκοις τὸ πρωτόσφακτον ὅρκιον σχάσας.
<lb rend="displayNum" n="330" />σὲ δ᾽ ἀμφὶ κοίλην αἰχμάλωτον ᾐόνα 
<lb rend="displayNum" n="331" />πρέσβυν Δολόγκων δημόλευστον ὠλένῃ
<lb rend="displayNum" n="332" />ἐπεσβόλοις ἀραῖσιν ἠρεθισμένῃ
<lb rend="displayNum" n="333" />κρύψει κύπασσις χερμάδων ἐπομβρίᾳ,
<lb rend="displayNum" n="334" />Μαίρας ὅταν φαιουρὸν ἀλλάξῃς δομήν.
</p><p><lb rend="displayNum" n="335" />ὁ δ᾽ ἀμφὶ τύμβῳ τἀγαμέμνονος δαμεὶς 
<lb rend="displayNum" n="336" />κρηπῖδα πήγῳ νέρθε καλλυνεῖ πλόκῳ,
<lb rend="displayNum" n="337" />ὁ πρὸς καλύπτρης τῆς ὁμαίμονος τάλας
<lb rend="displayNum" n="338" />ὠνητὸς αἰθαλωτὸν εἰς πάτραν μολών,
<lb rend="displayNum" n="339" />τὸ πρὶν δ᾽ ἀμυδρὸν οὔνομ᾽ αἰστώσας σκότῳ,
<lb rend="displayNum" n="340" />ὅταν χέλυδρος πυρσὸν ὠμόθριξ βαρὺν 
<lb rend="displayNum" n="341" />ἀπεμπολητὴς τῆς φυταλμίας χθονὸς
<lb rend="displayNum" n="342" />φλέξας τὸν ὠδίνοντα μορμωτὸν λόχον
<lb rend="displayNum" n="343" />ἀναψαλάξῃ γαστρὸς ἑλκύσας ζυγά,
<lb rend="displayNum" n="344" />τῆς Σισυφείας δ᾽ ἀγκύλης λαμπουρίδος
<lb rend="displayNum" n="345" />λάμψῃ κακὸν φρύκτωρον αὐτανέψιος 
<lb rend="displayNum" n="346" />τοῖς εἰς στενὴν Λεύκοφρυν ἐκπεπλωκόσι
<lb rend="displayNum" n="347" />καὶ παιδοβρῶτος Πορκέως νήσους διπλᾶς.
</p><p><lb rend="displayNum" n="348" />ἐγὼ δὲ τλήμων ἡ γάμους ἀρνουμένη,
<lb rend="displayNum" n="349" />ἐν παρθενῶνος λαΐνου τυκίσμασιν
<lb rend="displayNum" n="350" />ἄνις τεράμνων εἰς ἀνώροφον στέγην 
<pb id="p.524" />
<lb rend="displayNum" n="351" />εἱρκτῆς ἁλιβδύσασα λυγαίας δέμας,
<lb rend="displayNum" n="352" />ἡ τὸν Θοραῖον Πτῷον Ὡρίτην θεὸν
<lb rend="displayNum" n="353" />λίπτοντ᾽ ἀλέκτρων ἐκβαλοῦσα δεμνίων,
<lb rend="displayNum" n="354" />ὡς δὴ κορείαν ἄφθιτον πεπαμένη
<lb rend="displayNum" n="355" />πρὸς γῆρας ἄκρον, Παλλάδος ζηλώμασι 
<lb rend="displayNum" n="356" />τῆς μισονύμφου Λαφρίας Πυλάτιδος,
<lb rend="displayNum" n="357" />τῆμος βιαίως φάσσα πρὸς τόργου λέχος
<lb rend="displayNum" n="358" />γαμψαῖσιν ἅρπαις οἰνὰς ἑλκυσθήσομαι,
<lb rend="displayNum" n="359" />ἡ πολλὰ δὴ Βούδειαν Αἴθυιαν Κόρην
<lb rend="displayNum" n="360" />ἀρωγὸν αὐδάξασα τάρροθον γάμων. 
<lb rend="displayNum" n="361" />ἡ δ᾽ εἰς τέραμνα δουρατογλύφου στέγης
<lb rend="displayNum" n="362" />γλήνας ἄνω στρέψασα χώσεται στρατῷ,
<lb rend="displayNum" n="363" />ἐξ οὐρανοῦ πεσοῦσα καὶ θρόνων Διός,
<lb rend="displayNum" n="364" />ἄνακτι πάππῳ χρῆμα τιμαλφέστατον.
<lb rend="displayNum" n="365" />ἑνὸς δὲ λώβης ἀντί, μυρίων τέκνων 
<lb rend="displayNum" n="366" />Ἑλλὰς στενάξει πᾶσα τοὺς κενοὺς τάφους,
<lb rend="displayNum" n="367" />οὐκ ὀστοθήκαις, χοιράδων δ᾽ ἐφημένους,
<lb rend="displayNum" n="368" />οὐδ᾽ ὑστάτην κεύθοντας ἐκ πυρὸς τέφρην
<lb rend="displayNum" n="369" />κρωσσοῖσι ταρχυθεῖσαν, ἣ θέμις φθιτῶν,
<lb rend="displayNum" n="370" />ἀλλ᾽ οὔνομ᾽ οἰκτρὸν καὶ κενηρίων γραφὰς 
<lb rend="displayNum" n="371" />θερμοῖς τεκόντων δακρύοις λελουμένας
<lb rend="displayNum" n="372" />παίδων τε καὶ θρήνοισι τοῖς ὁμευνίδων.
</p><p><lb rend="displayNum" n="373" />Ὀφέλτα καὶ μύχουρε χοιράδων Ζάραξ
<lb rend="displayNum" n="374" />σπίλοι τε καὶ Τρυχάντα καὶ τραχὺς Νέδων
<lb rend="displayNum" n="375" />καὶ πάντα Διρφωσσοῖο καὶ Διακρίων 
<lb rend="displayNum" n="376" />γωλειὰ καὶ Φόρκυνος οἰκητήριον,
<lb rend="displayNum" n="377" />ὅσων στεναγμῶν ἐκβεβρασμένων νεκρῶν
<lb rend="displayNum" n="378" />σὺν ἡμιθραύστοις ἰκρίοις ἀκούσετε,
<lb rend="displayNum" n="379" />ὅσων δὲ φλοίσβων ῥαχίας ἀνεκβάτου
<lb rend="displayNum" n="380" />δίναις παλιρροίοισιν ἕλκοντος σάλου, 
<pb id="p.526" />
<lb rend="displayNum" n="381" />ὅσων δὲ θύννων ἠλοκισμένων ῥαφὰς
<lb rend="displayNum" n="382" />πρὸς τηγάνοισι κρατός, ὧν καταιβάτης
<lb rend="displayNum" n="383" />σκηπτὸς κατ᾽ ὄρφνην γεύσεται δῃουμένων,
<lb rend="displayNum" n="384" />ὅταν καρηβαρεῦντας ἐκ μέθης ἄγων
<lb rend="displayNum" n="385" />λαμπτῆρα φαίνῃ τὸν ποδηγέτην σκότου 
<lb rend="displayNum" n="386" />σίντης, ἀγρύπνῳ προσκαθήμενος τέχνῃ.
</p><p><lb rend="displayNum" n="387" />τὸν δ᾽ οἷα δύπτην κηρύλον διὰ στενοῦ
<lb rend="displayNum" n="388" />αὐλῶνος οἴσει κῦμα γυμνήτην φάγρον,
<lb rend="displayNum" n="389" />διπλῶν μεταξὺ χοιράδων σαρούμενον.
<lb rend="displayNum" n="390" />Γυραῖσι δ᾽ ἐν πέτραισι τερσαίνων πτερὰ 
<lb rend="displayNum" n="391" />στάζοντα πόντου, δευτέραν ἅλμην σπάσει,
<lb rend="displayNum" n="392" />βληθεὶς ἀπ᾽ ὄχθων τῷ τριωνύχῳ δορί,
<lb rend="displayNum" n="393" />ᾧ νιν κολαστὴς δεινὸς οὐτάσας λατρεὺς
<lb rend="displayNum" n="394" />ἀναγκάσει φάλλαισι κοινωνεῖν δρόμου
<lb rend="displayNum" n="395" />κόκκυγα κομπάζοντα μαψαύρας στόβους. 
<lb rend="displayNum" n="396" />ψυχρὸν δ᾽ ἐπ᾽ ἀκταῖς ἐκβεβρασμένον νέκυν
<lb rend="displayNum" n="397" />δελφῖνος ἀκτὶς Σειρία καθαυανεῖ.
<lb rend="displayNum" n="398" />τάριχον ἐν μνίοις δὲ καὶ βρύοις σαπρὸν
<lb rend="displayNum" n="399" />κρύψει κατοικτίσασα Νησαίας κάσις,
<lb rend="displayNum" n="400" />δίσκου μεγίστου τάρροθος Κυναιθέως. 
<lb rend="displayNum" n="401" />τύμβος δὲ γείτων ὄρτυγος πετρουμένης
<lb rend="displayNum" n="402" />τρέμων φυλάξει ῥόχθον Αἰγαίας ἁλός.
<lb rend="displayNum" n="403" />τὴν Καστνίαν δὲ καὶ Μελιναίαν θεὸν
<lb rend="displayNum" n="404" />λυπρὸς παρ᾽ Ἅιδην δεννάσει κακορροθῶν,
<lb rend="displayNum" n="405" />ἥ μιν παλεύσει δυσλύτοις οἴστρου βρόχοις, 
<pb id="p.528" />
<lb rend="displayNum" n="406" />ἔρωτας οὐκ ἔρωτας, ἀλλ᾽ Ἐρινύων
<lb rend="displayNum" n="407" />πικρὰν ἀποψήλασα κηρουλκὸν πάγην.
</p><p><lb rend="displayNum" n="408" />ἅπασα δ᾽ ἄλγη δέξεται κωκυμάτων,
<lb rend="displayNum" n="409" />ὅσην Ἄρατθος ἐντὸς ἠδὲ δύσβατοι
<lb rend="displayNum" n="410" />Λειβήθριαι σφίγγουσι Δωτίου πύλαι, 
<lb rend="displayNum" n="411" />οἷς οὑμὸς ἔσται κἀχερουσίαν πάρα
<lb rend="displayNum" n="412" />ῥηγμῖνα δαρὸν ἐστεναγμένος γάμος.
<lb rend="displayNum" n="413" />πολλῶν γὰρ ἐν σπλάγχνοισι τυμβευθήσεται
<lb rend="displayNum" n="414" />βρωθεὶς πολυστοίχοισι καμπέων γνάθοις
<lb rend="displayNum" n="415" />νήριθμος ἑσμός: οἱ δ᾽ ἐπὶ ξένης ξένοι, 
<lb rend="displayNum" n="416" />παῶν ἔρημοι δεξιώσονται τάφους.
</p><p><lb rend="displayNum" n="417" />τὸν μὲν γὰρ Ἠιὼν Στρυμόνος Βισαλτία,
<lb rend="displayNum" n="418" />Ἀψυνθίων ἄγχουρος ἠδὲ Βιστόνων,
<lb rend="displayNum" n="419" />κουροτρόφον πάγουρον Ἠδωνῶν πέλας
<lb rend="displayNum" n="420" />κρύψει, πρὶν ἢ Τυμφρηστὸν αὐγάσαι λέπας, 
<lb rend="displayNum" n="421" />τὸν πατρὶ πλεῖστον ἐστυγημένον βροτῶν,
<lb rend="displayNum" n="422" />ὅμηρον ὅς μιν θῆκε τετρήνας λύχνους,
<lb rend="displayNum" n="423" />ὅτ᾽ εἰς νόθον τρήρωνος ηὐνάσθη λέχος.
</p><p><lb rend="displayNum" n="424" />Τρισσοὺς δὲ ταρχύσουσι Κερκάφου νάπαι
<lb rend="displayNum" n="425" />Ἄλεντος οὐκ ἄπωθε καύηκας ποτῶν: 
<lb rend="displayNum" n="426" />τὸν μέν, Μολοσσοῦ Κυπέως Κοίτου κύκνον,
<lb rend="displayNum" n="427" />συὸς παραπλαγχθέντα θηλείας τόκων,
<lb rend="displayNum" n="428" />ὅτ᾽ εἰς ὀλύνθων δῆριν ἑλκύσας σοφὴν
<lb rend="displayNum" n="429" />τὸν ἀνθάμιλλον αὐτὸς ἐκ μαντευμάτων
<pb id="p.530" />
<lb rend="displayNum" n="430" />σφαλεὶς ἰαύσει τὸν μεμορμένον πότμον: 
<lb rend="displayNum" n="431" />τὸν δ᾽ αὖ τέταρτον ἐγγόνων Ἐρεχθέως,
<lb rend="displayNum" n="432" />αἴθωνος αὐτάδελφον ἐν πλασταῖς γραφαῖς:
<lb rend="displayNum" n="433" />τρίτον δέ, τοῦ μόσσυνας Ἐκτήνων ποτὲ
<lb rend="displayNum" n="434" />στερρᾷ δικέλλῃ βουσκαφήσαντος γόνον,
<lb rend="displayNum" n="435" />ὃν Γογγυλάτης εἷλε Βουλαῖος Μυλεύς, 
<lb rend="displayNum" n="436" />ἀγηλάτῳ μάστιγι συνθραύσας κάρα,
<lb rend="displayNum" n="437" />ἦμος ξυναίμους πατρὸς αἱ Νυκτὸς κόραι
<lb rend="displayNum" n="438" />πρὸς αὐτοφόντην στρῆνον ὥπλισαν μόρου.
</p><p><lb rend="displayNum" n="439" />δοιοὶ δὲ ῥείθρων Πυράμου πρὸς ἐκβολαῖς
<lb rend="displayNum" n="440" />αὐτοκτόνοις σφαγαῖσι Δηραίνου κύνες 
<lb rend="displayNum" n="441" />δμηθέντες αἰχμάσουσι λοισθίαν βοὴν
<lb rend="displayNum" n="442" />πύργων ὑπὸ πτέρναισι Παμφύλου κόρης.
<lb rend="displayNum" n="443" />αἰπὺς δ᾽ ἁλιβρὼς ὄχμος ἐν μεταιχμίῳ
<lb rend="displayNum" n="444" />Μάγαρσος ἁγνῶν ἠρίων σταθήσεται,
<lb rend="displayNum" n="445" />ὡς μὴ βλέπωσι, μηδὲ νερτέρων ἕδρας 
<lb rend="displayNum" n="446" />δύντες, φόνῳ λουσθέντας ἀλλήλων τάφους.
</p><p><lb rend="displayNum" n="447" />οἱ πέντε δὲ Σφήκειαν εἰς Κεραστίαν
<lb rend="displayNum" n="448" />καὶ Σάτραχον βλώξαντες Ὑλάτου τε γῆν
<lb rend="displayNum" n="449" />Μορφώ παροικήσουσι τὴν Ζηρυνθίαν.
<pb id="p.532" />
</p><p><lb rend="displayNum" n="450" />Ὁ μὲν πατρὸς μομφαῖσιν ἠλαστρημένος 
<lb rend="displayNum" n="451" />Κυχρεῖος ἄντρων Βωκάρου τε ναμάτων,
<lb rend="displayNum" n="452" />οὑμὸς ξύναιμος, ὡς ὀπατρίου φονεὺς
<lb rend="displayNum" n="453" />πώλου, νόθον φίτυμα, συγγενῶν βλάβη,
<lb rend="displayNum" n="454" />τοῦ λύσσαν ἐν ποίμναισιν αἰχμητηρίαν
<lb rend="displayNum" n="455" />χέαντος, ὃν χάρωνος ὠμηστοῦ δορὰ 
<lb rend="displayNum" n="456" />χαλκῷ τορητὸν οὐκ ἔτευξεν ἐν μάχῃ,
<lb rend="displayNum" n="457" />μίαν πρὸς Ἅιδην καὶ φθιτοὺς πεπαμένον
<lb rend="displayNum" n="458" />κέλευθον, ἣν γωρυτὸς ἔκρυψε Σκύθης,
<lb rend="displayNum" n="459" />ἦμος καταίθων θύσλα Κωμύρῳ λέων
<lb rend="displayNum" n="460" />σφῷ πατρὶ λάσκε τὰς ἐπηκόους λιτάς, 
<lb rend="displayNum" n="461" />σκύμνον παρ᾽ ἀγκάλαισιν ἀίτα βράσας.
<lb rend="displayNum" n="462" />οὐ γάρ τι πείσει φῖτυν, ὡς ὁ Λήμνιος
<lb rend="displayNum" n="463" />πρηστὴρ Ἐνυοῦς, οὔποτ᾽ εἰς φύζαν τραπεὶς
<lb rend="displayNum" n="464" />ταῦρος βαρύφρων, δυσμενεστάτου ξένων
<lb rend="displayNum" n="465" />ἔτυψε δώρῳ σπλάγχνον, ἀρνεύσας λυγρὸν 
<lb rend="displayNum" n="466" />πήδημα πρὸς κνώδοντος αὐτουργοὺς σφαγάς.
<lb rend="displayNum" n="467" />ἐλᾷ δὲ πάτρας τῆλε Τραμβήλου κάσιν,
<lb rend="displayNum" n="468" />ὃν ἡ ξύναιμος πατρὸς ἐκλοχεύεται,
<lb rend="displayNum" n="469" />δοθεῖσα πρωταίχμεια τῷ πυργοσκάφῳ.
<lb rend="displayNum" n="470" />ἣν δή ποτ᾽, ἐν ῥήτραισι δημοτῶν σταθείς, 
<lb rend="displayNum" n="471" />γλαυκῷ κελαινὸν δόρπον ὤτρυνεν κυνὶ
<lb rend="displayNum" n="472" />στεῖλαι τριπλᾶς θύγατρας ὁ σπείρας βάβαξ,
<pb id="p.534" />
<lb rend="displayNum" n="473" />τῷ πᾶσαν ἅλμῃ πηλοποιοῦντι χθόνα,
<lb rend="displayNum" n="474" />ὅταν κλύδωνας ἐξερεύγηται γνάθων,
<lb rend="displayNum" n="475" />λάβρῳ σαλεύων πᾶν τρικυμίᾳ πέδον. 
<lb rend="displayNum" n="476" />ὁ δ᾽ ἀντὶ πιποῦς σκορπίον λαιμῷ σπάσας
<lb rend="displayNum" n="477" />Φόρκῳ κακῆς ὠδῖνος ἔκλαυσεν βάρος,
<lb rend="displayNum" n="478" />χρῄζων πυθέσθαι πημάτων ξυμβουλίαν.
</p><p><lb rend="displayNum" n="479" />Ὁ δεύτερος δὲ νῆσον ἀγρότης μολών,
<lb rend="displayNum" n="480" />χερσαῖος αὐτόδαιτος ἐγγόνων δρυὸς 
<lb rend="displayNum" n="481" />λυκαινομόρφων Νυκτίμου κρεανόμων,
<lb rend="displayNum" n="482" />τῶν πρόσθε μήνης φηγίνων πύρνων ὀχὴν
<lb rend="displayNum" n="483" />σπληδῷ κατ᾽ ἄκρον χεῖμα θαλψάντων πυρός,
<lb rend="displayNum" n="484" />χαλκωρυχήσει καὶ τὸν ἐκ βόθρου σπάσει
<lb rend="displayNum" n="485" />βῶλον, δικέλλῃ πᾶν μεταλλεύων γνύθος. 
<lb rend="displayNum" n="486" />οὗ φῖτυν ἠνάριξεν Οἰταῖος στόνυξ,
<lb rend="displayNum" n="487" />βουβῶνος ἐν τόρμαισι θρυλίξας δέμας.
<lb rend="displayNum" n="488" />ἔγνω δ᾽ ὁ τλήμων σὺν κακῷ μαθὼν ἔπος,
<lb rend="displayNum" n="489" />ὡς πολλὰ χείλευς καὶ δεπαστραίων ποτῶν
<lb rend="displayNum" n="490" />μέσῳ κυλίνδει μοῖρα παμμήστωρ βροτῶν. 
<lb rend="displayNum" n="491" />ὁ δ᾽ αὐτὸς ἀργῷ πᾶς φαληριῶν λύθρῳ,
<lb rend="displayNum" n="492" />στόρθυγξ δεδουπὼς τὸν κτανόντ᾽ ἠμύνατο,
<lb rend="displayNum" n="493" />πλήξας ἀφύκτως ἄκρον ὀρχηστοῦ σφυρόν.
<pb id="p.536" />
</p><p><lb rend="displayNum" n="494" />τρίτος δὲ τοῦ μάρψαντος ἐκ κοίλης πέτρας
<lb rend="displayNum" n="495" />κέλωρ γίγαντος ὅπλα, τοῦ ποτ᾽ εἰς λέχος 
<lb rend="displayNum" n="496" />λαθραῖον αὐτόκλητος Ἰδαία πόρις
<lb rend="displayNum" n="497" />ἡ ζῶσ᾽ ἐς Ἅιδην ἵξεται καταιβάτις,
<lb rend="displayNum" n="498" />θρήνοισιν ἐκτακεῖσα, Μουνίτου τοκάς:
<lb rend="displayNum" n="499" />ὃν δή ποτ᾽ ἀγρώσσοντα Κρηστώνης ἔχις
<lb rend="displayNum" n="500" />κτενεῖ, πατάξας πτέρναν ἀγρίῳ βέλει, 
<lb rend="displayNum" n="501" />ὅταν τεκόντος αἰχμάλωτος εἰς χέρας
<lb rend="displayNum" n="502" />ἡ πατρομήτωρ τὸν δνόφῳ τεθραμμένον
<lb rend="displayNum" n="503" />βάλῃ νεογνὸν σκύμνον. ᾗ μόνῃ ζυγὸν
<lb rend="displayNum" n="504" />δούλειον ἀμφήρεισαν Ἀκταίων λύκοι
<lb rend="displayNum" n="505" />τῆς ἁρπαγείσης ἀντίποινα θυιάδος, 
<lb rend="displayNum" n="506" />ὧν ὀστράκου στρόβιλος ἐντετμημένος
<lb rend="displayNum" n="507" />κόρσην σκεπάζει ῥῦμα φοινίου δορός.
<lb rend="displayNum" n="508" />τὰ δ᾽ ἄλλα θριπόβρωτος ἄψαυστος δόμων
<lb rend="displayNum" n="509" />σφραγὶς δοκεύει, θάμβος ἐγχώροις μέγα.
<lb rend="displayNum" n="510" />ἃ δὴ πρὸς ἄστρων κλίμακα στήσει δρόμον 
<lb rend="displayNum" n="511" />τοῖς ἡμιθνήτοις διπιύχοις Λαπερσίοις:
<lb rend="displayNum" n="512" />οὓς μήποτ᾽, ὦ Ζεῦ σῶτερ, εἰς πάτραν ἐμὴν
<lb rend="displayNum" n="513" />στείλαις ἀρωγοὺς τῇ δισαρπάγῳ κρεκί,
<lb rend="displayNum" n="514" />μηδὲ πτερωτὰς ὁπλίσαντες ὁλκάδας
<pb id="p.538" />
<lb rend="displayNum" n="515" />πρύμνης ἀπ᾽ ἄκρας γυμνὸν αἰψηρὸν πόδα 
<lb rend="displayNum" n="516" />εἰς Βεβρύκων ῥίψειαν ἐκβατηρίαν,
<lb rend="displayNum" n="517" />μηδ᾽ οἱ λεόντων τῶνδε καρτερώτεροι,
<lb rend="displayNum" n="518" />ἀλκὴν ἄμικτοι, τοὺς Ἄρης ἐφίλατο,
<lb rend="displayNum" n="519" />καὶ δἶ Ἐνυώ, καὶ τριγέννητος θεὰ
<lb rend="displayNum" n="520" />Βοαρμία Λογγᾶτις Ὁμολωὶς Βία. 
<lb rend="displayNum" n="521" />οὐκ ἄν, τὰ χειρώνακτες ἐργάται διπλοῖ,
<lb rend="displayNum" n="522" />Δρύμας τε καὶ Πρόφαντος, ὁ Κρώμνης ἄναξ,
<lb rend="displayNum" n="523" />ἐλατύπησαν κοιράνῳ ψευδωμότῃ,
<lb rend="displayNum" n="524" />ἓν ἦμαρ ἀρκέσειε πορθηταῖς λύκοις
<lb rend="displayNum" n="525" />στέξαι βαρεῖαν ἐμβολὴν ῥαιστηρίαν, 
<lb rend="displayNum" n="526" />καίπερ πρὸ πύργων τὸν Καναστραῖον μέγαν
<lb rend="displayNum" n="527" />ἐγχώριον γίγαντα δυσμενῶν μοχλὸν
<lb rend="displayNum" n="528" />ἔχοντα, καὶ τὸν πρῶτον εὐστόχῳ βολῇ
<lb rend="displayNum" n="529" />μαιμῶντα τύψαι ποιμνίων ἀλάστορα.
<lb rend="displayNum" n="530" />οὗ δή ποτ᾽ αἴθων πρῶτα καινίσει δόρυ 
<lb rend="displayNum" n="531" />κίρκος θρασὺς πήδημα λαιψηρὸν δικών,
<lb rend="displayNum" n="532" />Γραικῶν ἄριστος, ᾧ πάλαι τεύχει τάφους
<lb rend="displayNum" n="533" />ἀκτὴ Δολόγκων εὐτρεπὴς κεκμηκότι,
<lb rend="displayNum" n="534" />Μαζουσία προὔχουσα χερσαίου κέρως.
</p><p><lb rend="displayNum" n="535" />Ἀλλ᾽ ἔστι γάρ τις, ἔστι καὶ παρ᾽ ἐλπίδα 
<lb rend="displayNum" n="536" />ἡμῖν ἀρωγὸς πρευμενὴς ὁ Δρύμνιος
<lb rend="displayNum" n="537" />δαίμων Προμανθεὺς Αἰθίοψ Γυράψιος,
<lb rend="displayNum" n="538" />ὅς, τὸν πλανήτην Ὀρθάνην ὅταν δόμοις
<lb rend="displayNum" n="539" />σίνιν καταρρακτῆρα δέξωνται πικρὸν
<lb rend="displayNum" n="540" />οἱ δεινὰ κἀπόθεστα πείσεσθαί ποτε 
<pb id="p.540" />
<lb rend="displayNum" n="541" />μέλλοντες, ἔν τε δαιτὶ καὶ θαλυσίοις
<lb rend="displayNum" n="542" />λοιβαῖσι μειλίσσωσιν ἀστεργῆ Κράγον,
<lb rend="displayNum" n="543" />θήσει βαρὺν κογῳὸν ἐν λέσχαις μέσον.
<lb rend="displayNum" n="544" />καὶ πρῶτα μὲν μύθοισιν ἀλλήλους ὀδὰξ
<lb rend="displayNum" n="545" />βρύξουσι κηκασμοῖσιν ὠκριωμένοι, 
<lb rend="displayNum" n="546" />αὖθις δ᾽ ἐναιχμάσουσιν αὐτανέψιοι,
<lb rend="displayNum" n="547" />ἀνεψιαῖς ὄρνισι χραισμῆσαι γάμους
<lb rend="displayNum" n="548" />βιαιοκλῶπας ἁρπαγάς τε συγγόνων
<lb rend="displayNum" n="549" />χρῄζοντες, ἀλφῆς τῆς ἀεδνώτου δίκην.
<lb rend="displayNum" n="550" />ἦ πολλὰ δὴ βέλεμνα Κνηκιὼν πόρος 
<lb rend="displayNum" n="551" />ῥιφέντα τόλμαις αἰετῶν ἐπόψεται,
<lb rend="displayNum" n="552" />ἄπιστα καὶ θαμβητὰ Φηραίοις κλύειν.
<lb rend="displayNum" n="553" />ὁ μὲν κρανείᾳ κοῖλον οὐτάσας στύπος
<lb rend="displayNum" n="554" />φηγοῦ κελαινῆς διπτύχων ἕνα φθερεῖ,
<lb rend="displayNum" n="555" />λέοντα ταύρῳ συμβαλόντα φύλοπιν. 
<lb rend="displayNum" n="556" />ὁ δ᾽ αὖ σιγύμνῳ πλεύρ᾽ ἀναρρήξας βοὸς
<lb rend="displayNum" n="557" />κλινεῖ πρὸς οὖδας. τῷ δὲ δευτέραν ἔπι
<lb rend="displayNum" n="558" />πληγὴν ἀθαμβὴς κριὸς ἐγκορύψεται,
<lb rend="displayNum" n="559" />ἄγαλμα πήλας τῶν Ἀμυκλαίων τάφων.
<lb rend="displayNum" n="560" />ὁμοῦ δὲ χαλκὸς καὶ κεραύνιοι βολαὶ 
<lb rend="displayNum" n="561" />ταύρους καταξανοῦσιν, ὧν ἀλκὴν ἑνὸς
<lb rend="displayNum" n="562" />οὐδ᾽ ὁ Σκιαστὴς Ὀρχιεὺς Τιλφούσιος
<lb rend="displayNum" n="563" />ἐμέμψατ᾽, ἐν χάρμαισι ῥαιβώσας κέρας.
<lb rend="displayNum" n="564" />καὶ τοὺς μὲν Ἅιδης, τοὺς δ᾽ Ὀλύμπιοι πλάκες
<lb rend="displayNum" n="565" />παρ᾽ ἦμαρ αἰεὶ δεξιώσονται ξένους, 
<lb rend="displayNum" n="566" />φιλαυθομαίμους, ἀφθίτους τε καὶ φθιτούς.
<pb id="p.542" />
</p><p><lb rend="displayNum" n="567" />καὶ τῶν μὲν ἡμῖν εὐνάσει δαίμων δόρυ,
<lb rend="displayNum" n="568" />βαιόν τι μῆχαρ ἐν κακοῖς δωρούμενος.
<lb rend="displayNum" n="569" />ἄλλων δ᾽ ἄπλατον χειρὶ κινήσει νέφος,
<lb rend="displayNum" n="570" />ὧν οὐδ᾽ ὁ Ῥοιοῦς ἶνις εὐνάζων μένος 
<lb rend="displayNum" n="571" />σχήσει, τὸν ἐννέωρον ἐν νήσῳ χρόνον
<lb rend="displayNum" n="572" />μίμνειν ἀνώγων, θεσφάτοις πεπεισμένους,
<lb rend="displayNum" n="573" />τροφὴν δ᾽ ἀμεμφῆ πᾶσι τριπτύχους κόρας
<lb rend="displayNum" n="574" />ἴσκων παρέξειν, Κυνθίαν ὅσοι σκοπὴν
<lb rend="displayNum" n="575" />μίμνοντες ἠλάσκουσιν Ἰνωποῦ πέλας, 
<lb rend="displayNum" n="576" />Αἰγύπτιον Τρίτωνος ἕλκοντες ποτόν.
<lb rend="displayNum" n="577" />ἃς δὴ Πρόβλαστος ἐξεπαίδευσε θρασὺς
<lb rend="displayNum" n="578" />μυληφάτου χιλοῖο δαιδαλευτρίας
<lb rend="displayNum" n="579" />ἕρπιν τε ῥέζειν ἠδ᾽ ἀλοιφαῖον λίπος,
<lb rend="displayNum" n="580" />οἰνοτρόπους Ζάρηκος ἐκγόνους φάβας. 
<lb rend="displayNum" n="581" />αἳ καὶ στρατοῦ βούπειναν ὀθνείων κυνῶν
<lb rend="displayNum" n="582" />τρύχουσαν ἀλθανοῦσιν, ἐλθοῦσαί ποτε
<lb rend="displayNum" n="583" />Σιθῶνος εἰς θυγατρὸς εὺναστήριον.
</p><p><lb rend="displayNum" n="584" />καὶ ταῦτα μὲν μίτοισι χαλκέων πάλαι
<lb rend="displayNum" n="585" />στρόμβων ἐπιρροιζοῦσι γηραιαὶ κόραι: 
<lb rend="displayNum" n="586" />Κηφεὺς δὲ καὶ Πράξανδρος, οὐ ναυκληρίας
<lb rend="displayNum" n="587" />λαῶν ἄνακτες, ἀλλ᾽ ἀνώνυμοι σποραί,
<lb rend="displayNum" n="588" />πέμπτοι τέταρτοι γαῖαν ἵξονται θεᾶς
<lb rend="displayNum" n="589" />Γόλγων ἀνάσσης: ὧν ὁ μὲν Λάκων᾽ ὄχλον
<lb rend="displayNum" n="590" />ἄγων Θεράπνης, θάτερος δ᾽ ἀπ᾽ Ὠλένου 
<lb rend="displayNum" n="591" />Δύμης τε Βουραίοισιν ἡγεμὼν στρατοῦ.
<pb id="p.544" />
</p><p><lb rend="displayNum" n="592" />ὁ δ᾽ Ἀργύριππα Δαυνίων παγκληρίαν
<lb rend="displayNum" n="593" />παρ᾽ Αὐσονίτην Φυλαμὸν δωμήσεται,
<lb rend="displayNum" n="594" />πικρὰν ἑταίρων ἐπτερωμένην ἰδὼν
<lb rend="displayNum" n="595" />οἰωνόμικτον μοῖραν, οἳ θαλασσίαν 
<lb rend="displayNum" n="596" />δίαιταν αἰνέσουσι, πορκέων δίκην,
<lb rend="displayNum" n="597" />κύκνοισιν ἰνδαλθέντες εὐγλήνοις δομήν.
<lb rend="displayNum" n="598" />ῥάμφεσσι δ᾽ ἀγρώσσοντες ἐλλόπων θοροὺς
<lb rend="displayNum" n="599" />φερώνυμον νησῖδα νάσσονται πρόμου,
<lb rend="displayNum" n="600" />θεατρομόρφῳ πρὸς κλίτει γεωλόφῶ 
<lb rend="displayNum" n="601" />ἀγυιοπλαστήσαντες ἐμπέδοις πομαῖς
<lb rend="displayNum" n="602" />πυκνὰς καλιάς, Ζῆθον ἐκμιμούμενοι.
<lb rend="displayNum" n="603" />ὁμοῦ δ᾽ ἐς ἄγραν κἀπὶ κοιταίαν νάπην
<lb rend="displayNum" n="604" />νύκτωρ στελοῦνται, πάντα φεύγοντες βροτῶν
<lb rend="displayNum" n="605" />κάρβανον ὄχλον, ἐν δὲ γραικίταις πέπλοις 
<lb rend="displayNum" n="606" />κόλπων ἰαυθμοὺς ἠθάδας διζήμενοι,
<lb rend="displayNum" n="607" />καὶ κρῖμνα χειρῶν κἀπιδόρπιον τρύφος
<lb rend="displayNum" n="608" />μάζης σπάσονται, προσφιλὲς κνυζούμενοι,
<lb rend="displayNum" n="609" />τῆς πρὶν διαίτης τλήμονες μεμνημένοι.
<lb rend="displayNum" n="610" />Τροιζηνίας δὲ πραῦμα φοιτάδος, πλάνης 
<lb rend="displayNum" n="611" />ἔσται κακῶν τε πημάτων παραίτιον,
<lb rend="displayNum" n="612" />ὅταν θρασεῖα θουρὰς οἰστρήσῃ κύων
<lb rend="displayNum" n="613" />πρὸς λέκτρα. τύμβος δ᾽ αὐτὸν ἐκσώσει μόρου
<lb rend="displayNum" n="614" />Ὁπλοσμίας, σφαγαῖσιν ηὐτρεπισμένον.
<lb rend="displayNum" n="615" />κολοσσοβάμων δ᾽ ἐν πτυχαῖσιν Αὐσόνων 
<pb id="p.546" />
<lb rend="displayNum" n="616" />σταθεὶς ἐρείσει κῶλα χερμάσων ἔπι
<lb rend="displayNum" n="617" />τοῦ τειχοποιοῦ γαπέδων Ἀμοιβέως,
<lb rend="displayNum" n="618" />τὸν ἑρματίτην νηὸς ἐκβαλὼν κέτρον.
<lb rend="displayNum" n="619" />κρίσει δ᾽ Ἀλαίνου τοῦ κασιγνήτου σφαλεὶς
<lb rend="displayNum" n="620" />εὐχὰς ἀρούραις ἀμφ᾽ ἐτητύμους βαλεῖ, 
<lb rend="displayNum" n="621" />Δηοῦς ἀνεῖναι μήποτ᾽ ὄμπνιον στάχυν,
<lb rend="displayNum" n="622" />γύας τιθαιβώσσοντος ἀρδηθμῷ Διός,
<lb rend="displayNum" n="623" />ἢν μή τις αὐτοῦ ῥίζαν Αἰτωλῶν σπάσας
<lb rend="displayNum" n="624" />χέρσον λαχήνῃ, βουσὶν αὔλακας τεμών.
<lb rend="displayNum" n="625" />στήλαις δ᾽ ἀκινήτοισιν ὀχμάσει πέδον, 
<lb rend="displayNum" n="626" />ἃς οὔτις ἀνδρῶν ἐκ βίας καυχήσεται
<lb rend="displayNum" n="627" />μετοχλίσας ὀλίζον. ἦ γὰρ ἀπτέρως
<lb rend="displayNum" n="628" />αὐταὶ παλιμπόρευτον ἵξονται βάσιν
<lb rend="displayNum" n="629" />ἄνδηρ᾽ ἀρέζοις ἴχνεσιν δατούμεναι.
<lb rend="displayNum" n="630" />θεὸς δὲ πολλοῖς αἰπὺς αὐδηθήσεται, 
<lb rend="displayNum" n="631" />ὅσοι παρ᾽ Ἰοῦς γρῶνον οἰκοῦνται πέδον,
<lb rend="displayNum" n="632" />δράκοντα τὸν φθείραντα Φαίακας κτανών.
</p><p><lb rend="displayNum" n="633" />οἱ δ᾽ ἀμφικλύστους χοιράδας Γυμνησίας
<lb rend="displayNum" n="634" />σισυρνοδῦται καρκίνοι πεπλωκότες
<lb rend="displayNum" n="635" />ἄχλαινον ἀμπρεύσουσι νήλιποι βίον, 
<lb rend="displayNum" n="636" />τριπλαῖς δικώλοις σφενδόναις ὡπλισμένοι.
<lb rend="displayNum" n="637" />ὧν αἱ τεκοῦσαι τὴν ἑκηβόλον τέχνην
<lb rend="displayNum" n="638" />ἄδορπα παιδεύσουσι νηπίους γονάς.
<lb rend="displayNum" n="639" />οὐ γάρ τις αὐτῶν ψίσεται πύρνον γνάθῳ,
<lb rend="displayNum" n="640" />πρὶν ἂν κρατήσῃ ναστὸν εὐστόχῳ λίθῳ 
<lb rend="displayNum" n="641" />ὑπὲρ τράφηκος σῆμα κείμενον σκοποῦ.
<pb id="p.548" />
<lb rend="displayNum" n="642" />καὶ τοὶ μὲν ἀκτὰς ἐμβατήσονται λεπρὰς
<lb rend="displayNum" n="643" />Ἰβηροβοσκοὺς ἄγχι Ταρτησοῦ πύλης,
<lb rend="displayNum" n="644" />Ἄρνης παλαιᾶς γέννα, Τεμμίκων πρόμοι,
<lb rend="displayNum" n="645" />γραῖαν ποθοῦντες καὶ Λεοντάρνης πάγους 
<lb rend="displayNum" n="646" />Σκῶλόν τε καὶ Τέγυραν Ὀγχηστοῦ θ᾽ ἕδος
<lb rend="displayNum" n="647" />καὶ χεῦμα Θερμώδοντος Ὑψάρνου θ᾽ ὕδωρ.
</p><p><lb rend="displayNum" n="648" />τοὺς δ᾽ ἀμφὶ Σύρτιν καὶ Λιβυστικὰς πλάκας
<lb rend="displayNum" n="649" />στενήν τε πορθμοῦ συνδρομὴν Τυρσηνικοῦ
<lb rend="displayNum" n="650" />καὶ μιξόθηρος ναυτιλοφθόρους σκοπὰς 
<lb rend="displayNum" n="651" />τῆς πρὶν θανούσης ἐκ χερῶν Μηκιστέως
<lb rend="displayNum" n="652" />τοῦ στερφοπέπλου Σκαπανέως Βοαγίδα
<lb rend="displayNum" n="653" />ἁρπυιογούνων κλώμακάς τ᾽ ἀηδόνων
<lb rend="displayNum" n="654" />πλαγχθέντας, ὠμόσιτα δαιταλωμένους,
<lb rend="displayNum" n="655" />πρόπαντας Ἅιδης πανδοκεὺς ἀγρεύσεται, 
<lb rend="displayNum" n="656" />λώβαισι παντοίαισιν ἐσπαραγμένους,
<lb rend="displayNum" n="657" />ἕνα φθαρέντων ἄγγελον λιπὼν φίλων
<lb rend="displayNum" n="658" />δελφινόσγμον κλῶπα Φοινίκης θεᾶς.
<lb rend="displayNum" n="659" />ὃς ὄψεται μὲν τοῦ μονογλήνου στέγας
<lb rend="displayNum" n="660" />χάρωνος, οἴνης τῷ κρεωφάγῳ σκύφον 
<lb rend="displayNum" n="661" />χερσὶ προτείνων, τοὐπιδόρπιον ποτόν.
<lb rend="displayNum" n="662" />ἐπόψεται δὲ λείψανον τοξευμάτων
<lb rend="displayNum" n="663" />τοῦ Κηραμύντου Πευκέως Παλαίμονος,
<lb rend="displayNum" n="664" />οἳ πάντα θρανύξαντες εὔτορνα σκάφη
<lb rend="displayNum" n="665" />σχοίνῳ κακὴν τρήσουσι κεστρέων ἄγρην. 
<lb rend="displayNum" n="666" />ἄλλος δ᾽ ἐπ᾽ ἄλλῳ μόχθος ἄθλοις μενεῖ,
<lb rend="displayNum" n="667" />τοῦ πρόσθεν αἰεὶ πλεῖον ἐξωλέστερος.
<pb id="p.550" />
<lb rend="displayNum" n="668" />ποία Χάρυβδις οὐχὶ δαίσεται νεκρῶν;
<lb rend="displayNum" n="669" />ποία δ᾽ Ἐρινὺς μιξοπάρθενος κύων;
<lb rend="displayNum" n="670" />τίς οὐκ ἀηδὼν στεῖρα Κενταυροκτόνος 
<lb rend="displayNum" n="671" />Αἰτωλὶς ἢ Κουρῆτις αἰόλῳ μέλει
<lb rend="displayNum" n="672" />πείσει τακῆναι σάρκας ἀκμήνους βορᾶς;
<lb rend="displayNum" n="673" />ποίαν δὲ θηρόπλαστον οὐκ ἐσόψεται
<lb rend="displayNum" n="674" />δράκαιναν, ἐγκυκῶσαν ἀλφίτῳ θρόνα,
<lb rend="displayNum" n="675" />καὶ κῆρα κνωπόμορφον; οἱ δὲ δύσμοροι 
<lb rend="displayNum" n="676" />στένοντες ἄτας ἐν συφοῖσι φορβάδες
<lb rend="displayNum" n="677" />γίγαρτα χιλῷ συμμεμιγμένα τρυγὸς
<lb rend="displayNum" n="678" />καὶ στέμφυλα βρύξουσιν. ἀλλά νιν βλάβης
<lb rend="displayNum" n="679" />μῶλυς σαώσει ῥίζα καὶ Κτάρος φανεὶς
<lb rend="displayNum" n="680" />Νωνακριάτης Τρικέφαλος Φαιδρὸς θεός. 
</p><p><lb rend="displayNum" n="681" />ἥξει δ᾽ ἐρεμνὸν εἰς ἀλήπεδον φθιτῶν
<lb rend="displayNum" n="682" />καὶ νεκρόμαντιν πέμπελον διζήσεται
<lb rend="displayNum" n="683" />ἀνδρῶν γυναικῶν εἰδότα ξυνουσίας,
<lb rend="displayNum" n="684" />ψυχαῖσι θερμὸν αἷμα προσράνας βόθρῳ,
<lb rend="displayNum" n="685" />καὶ φασγάνου πρόβλημα, νερτέροις φόβον, 
<lb rend="displayNum" n="686" />πήλας ἀκούσει κεῖθι πεμφίγων ὄπα
<lb rend="displayNum" n="687" />λεπτὴν ἀμαυρᾶς μάστακος προσφθέγμασιν.
</p><p><lb rend="displayNum" n="688" />ὅθεν Γιγάντων νῆσος ἡ μετάφρενον
<lb rend="displayNum" n="689" />θλάσασα καὶ Τυφῶνος ἀγρίου δέμας
<lb rend="displayNum" n="690" />φλογμῷ ζέουσα δέξεται μονόστολον, 
<lb rend="displayNum" n="691" />ἐν ᾗ πιθήκων πάλμυς ἀφθίτων γένος
<lb rend="displayNum" n="692" />δύσμορφον εἰς κηκασμὸν ᾤκισεν τόσων,
<lb rend="displayNum" n="693" />οἳ μῶλον ὠρόθυναν ἐκγόνοις Κρόνου.
<pb id="p.552" />
<lb rend="displayNum" n="694" />Βαίου δ᾽ ἀμείψας τοῦ κυβερνήτου τάφον
<lb rend="displayNum" n="695" />καὶ Κιμμέρων ἔπαυλα κἀχερουσίαν 
<lb rend="displayNum" n="696" />ῥόχθοισι κυμαίνουσαν οἴδματος χύσιν
</p><p><lb rend="displayNum" n="697" />Ὄσσαν τε καὶ λέοντος ἀτραποὺς βοῶν
<lb rend="displayNum" n="698" />χωστὰς Ὀβριμοῦς τ᾽ ἄλσος οὐδαίας Κόρης,
<lb rend="displayNum" n="699" />Πυριφλεγές τε ῥεῖθρον, ἔνθα δύσβατος
<lb rend="displayNum" n="700" />τείνει πρὸς αἴθραν κρᾶτα Πολυδέγμων λόφος, 
<lb rend="displayNum" n="701" />ἐξ οὗ τὰ πάντα χύτλα καὶ πᾶσαι μυχῶν
<lb rend="displayNum" n="702" />πηγαὶ κατ᾽ Αὐσονῖτιν ἕλκονται χθόνα,
<lb rend="displayNum" n="703" />λιπὼν δε Ληθαιῶνος ὑψηλὸν κλέτας
<lb rend="displayNum" n="704" />λίμνην τ᾽ Ἄορνον ἀμφιτορνωτὴν βρόχῳ
<lb rend="displayNum" n="705" />καὶ χεῦμα Κωκυτοῖο λαβρωθὲν σκότῳ, 
<lb rend="displayNum" n="706" />Στυγὸς κελαινῆς νασμόν, ἔνθα Τερμιεὺς
<lb rend="displayNum" n="707" />ὁρκωμότους ἔτευξεν ἀφθίτοις ἕδρας,
<lb rend="displayNum" n="708" />λοιβὰς ἀφύσσων χρυσέαις πέλλαις γάνος,
<lb rend="displayNum" n="709" />μέλλων Γίγαντας κἀπὶ Τιτῆνας περᾶν:
<lb rend="displayNum" n="710" />θήσει Δαείρᾳ καὶ ξυνευνέτῃ δάνος, 
<lb rend="displayNum" n="711" />πήληκα κόρσῃ κίονος προσάρμοσας.
<lb rend="displayNum" n="712" />κτενεῖ δὲ κούρας Τηθύος παιδὸς τριπλᾶς,
<lb rend="displayNum" n="713" />οἴμας μελῳδοῦ μητρὸς ἐκμεμαγμένας,
<lb rend="displayNum" n="714" />αὐτοκτόνοις ῥιφαῖσιν ἐξ ἄκρας σκοπῆς
<lb rend="displayNum" n="715" />Τυρσηνικὸν πρὸς κῦμα δυπτούσας πτεροῖς, 
<pb id="p.554" />
<lb rend="displayNum" n="716" />ὅπου λινεργὴς κλῶσις ἑλκύσει πικρά.
<lb rend="displayNum" n="717" />τὴν μὲν Φαλήρου τύρσις ἐκβεβρασμένην
<lb rend="displayNum" n="718" />Γλάνις τε ῥείθροις δέξεται τέγγων χθόνα:
<lb rend="displayNum" n="719" />οὗ σῆμα δωμήσαντες ἔγχωροι κόρης
<lb rend="displayNum" n="720" />λοιβαῖσι καὶ θύσθλοισι Παρθενόπην βοῶν 
<lb rend="displayNum" n="721" />ἔτεια κυδανοῦσιν οἰωνὸν θεάν.
<lb rend="displayNum" n="722" />ἀκτὴν δὲ τὴν προὔχουσαν εἰς Ἐνιπέως
<lb rend="displayNum" n="723" />Λευκωσία ῥιφεῖσα τὴν ἐπώνυμον
<lb rend="displayNum" n="724" />πέτραν ὀχήσει δαρόν, ἔνθα λάβρος Ἲς
<lb rend="displayNum" n="725" />γείτων θ᾽ ὁ Λᾶρις ἐξερεύγονται ποτά. 
<lb rend="displayNum" n="726" />λίγεια δ᾽ εἰς Τέρειναν ἐκναυσθλώσεται,
<lb rend="displayNum" n="727" />κλύδωνα χελλύσσουσα. τὴν δὲ ναυβάται
<lb rend="displayNum" n="728" />κρόκαισι ταρχύσουσιν ἐν παρακτίαις,
<lb rend="displayNum" n="729" />Ὠκινάρου δίναισιν ἀγχιτέρμονα.
<lb rend="displayNum" n="730" />λούσει δὲ σῆμα βούκερως νασμοῖς Ἄρης 
<lb rend="displayNum" n="731" />ὀρνιθόπαιδος ἵσμα φοιβάζων ποτοῖς.
<lb rend="displayNum" n="732" />πρώτῃ δέ καὶ ποτ᾽ αὖθι συγγόνων θεᾷ
<lb rend="displayNum" n="733" />κραίνων ἁπάσης Μόψοπος ναυαρχίας
<lb rend="displayNum" n="734" />πλωτῆρσι λαμπαδοῦχον ἐντυνεῖ δρόμον,
<lb rend="displayNum" n="735" />χρησμοῖς πιθήσας. ὅν ποτ᾽ αὐξήσει λεὼς 
<lb rend="displayNum" n="736" />Νεαπολιτῶν, οἳ παρ᾽ ἄκλυστον σκέπας
<lb rend="displayNum" n="737" />ὅρμων Μισηνοῦ στύφλα νάσσονται κλίτη.
</p><p><lb rend="displayNum" n="738" />Βύκτας δ᾽ ἐν ἀσκῷ συγκατακλείσας βοὸς
<pb id="p.556" />
<lb rend="displayNum" n="739" />παλινστροβήτοις πημοναῖς ἀλώμενος
<lb rend="displayNum" n="740" />κεραυνίῃ μάστιγι συμφλεχθήσεται 
<lb rend="displayNum" n="741" />καύηξ, ἐρινοῦ προσκαθήμενος κλάδῳ
<lb rend="displayNum" n="742" />ὡς μὴ καταβρόξῃ νιν ἐν ῥόχθοις κλύδων,
<lb rend="displayNum" n="743" />Χάρυβδιν ἐκφυσῶσαν ἑλκύσας βυθῷ.
<lb rend="displayNum" n="744" />βαιὸν δὲ τερφθεὶς τοῖς Ἀτλαντίδος γάμοις,
<lb rend="displayNum" n="745" />ἀναυλόχητον αὐτοκάβδαλον σκάφος 
<lb rend="displayNum" n="746" />βῆναι ταλάσσει καὶ κυβερνῆσαι τάλας
<lb rend="displayNum" n="747" />αὐτουργότευκτον βᾶριν εἰς μέσην τρόπιν
<lb rend="displayNum" n="748" />εἰκαῖα γόμφοις προστεταργανωμένην.
<lb rend="displayNum" n="749" />ἧς οἷα τυτθὸν Ἀμφίβαιος ἐκβράσας
<lb rend="displayNum" n="750" />τῆς κηρύλου δάμαρτος ἀπτῆνα σπόρον 
<lb rend="displayNum" n="751" />αὐταῖς μεσόδμαις καὶ σὺν ἰκρίοις βαλεῖ
<lb rend="displayNum" n="752" />πρὸς κῦμα δύπτην ἐμπεπλεγμένον κάλοις.
<lb rend="displayNum" n="753" />πόντου δ᾽ ἄυπνος ἐνσαρούμενος μυχοῖς,
<lb rend="displayNum" n="754" />ἀστῷ σύνοικος Θρῃκίας Ἀνθηδόνος
<lb rend="displayNum" n="755" />ἔσται. παρ᾽ ἄλλου δ᾽ ἄλλος, ὡς πεύκης κλάδον, 
<lb rend="displayNum" n="756" />βύκτης στροβήσει φελλὸν ἐνθρώσκων πνοαῖς.
<lb rend="displayNum" n="757" />μόλις δὲ Βύνης ἐκ παλιρροίας κακῆς
<lb rend="displayNum" n="758" />ἄμπυξ σαώσει στέρνα δεδρυφαγμένον
<lb rend="displayNum" n="759" />καἰ χεῖρας ἄκρας, αἷς κρεαγρεύτους πέτρας
<lb rend="displayNum" n="760" />μάρπτων ἁλιβρώτοισιν αἱμαχθήσεται 
<lb rend="displayNum" n="761" />στόρθυγξι. νῆσον δ᾽ εἰς Κρόνῳ στυγουμένην
<lb rend="displayNum" n="762" />ἅρπην περάσας, μεζέων κρεανόμον,
<lb rend="displayNum" n="763" />ἄχλαινος ἵκτης, πημάτων λυγρῶν κόπις,
<lb rend="displayNum" n="764" />τὸν μυθοπλάστην ἐξυλακτήσει γόον,
<lb rend="displayNum" n="765" />ἀρὰς τετικὼς τοῦ τυφλωθέντος δάκους. 
<pb id="p.558" />
<lb rend="displayNum" n="766" />οὔπω μάλ᾽, οὔπω: μὴ τοσόσδ᾽ ὕπνος λάβοι
<lb rend="displayNum" n="767" />λήθης Μέλανθον ἐγκλιθένθ᾽ Ἱππηγέτην.
<lb rend="displayNum" n="768" />ἥξει γάρ, ἥξει ναύλοχον Ῥείθρου σκέπας
<lb rend="displayNum" n="769" />καὶ Νηρίτου πρηῶνας. ὄψεται δὲ πᾶν
<lb rend="displayNum" n="770" />μέλαθρον ἄρδην ἐκ βάθρων ἀνάστατον 
<lb rend="displayNum" n="771" />μύκλοις γυναικόκλωψιν. ἡ δὲ βασσάρα
<lb rend="displayNum" n="772" />σεμνῶς κασωρεύουσα κοιλανεῖ δόμους,
<lb rend="displayNum" n="773" />θοίναισιν ὄλβον ἐκχέασα τλήμονος.
<lb rend="displayNum" n="774" />αὐτὸς δὲ πλείω τῶν ἐπὶ Σκαιαῖς πόνους
<lb rend="displayNum" n="775" />ἰδὼν μολοβρός, τλήσεται μὲν οἰκετῶν 
<lb rend="displayNum" n="776" />στυγνὰς ἀπειλὰς εὐλόφῳ νώτῳ φέρειν
<lb rend="displayNum" n="777" />δέννοις κολασθείς, τλήσεται δὲ καὶ χερῶν
<lb rend="displayNum" n="778" />πληγαῖς ὑπείκειν καὶ βολαῖσιν ὀστράκων.
<lb rend="displayNum" n="779" />οὐ γὰρ ξέναι μάστιγες, ἀλλὰ δαψιλὴς
<lb rend="displayNum" n="780" />σφραγὶς μενεῖ Θόαντος ἐν πλευραῖς ἔτι, 
<lb rend="displayNum" n="781" />λύγοισι τετρανθεῖσα, τὰς ὁ λυμεὼν
<lb rend="displayNum" n="782" />ἐπεγκολάπτειν ἀστένακτος αἰνέσει,
<lb rend="displayNum" n="783" />ἑκουσίαν σμώδιγγα προσμάσσων δομῇ,
<lb rend="displayNum" n="784" />ὅπως παλεύσῃ δυσμενεῖς, κατασκόποις
<lb rend="displayNum" n="785" />λώβαισι καὶ κλαυθμοῖσι φηλώσας πρόμον. 
<lb rend="displayNum" n="786" />ὃν Βομβυλείας κλιτὺς ἡ Τεμμικία
<lb rend="displayNum" n="787" />ὕψιστον ἡμῖν πῆμ᾽ ἐτέκνωσέν ποτε,
<lb rend="displayNum" n="788" />μόνος πρὸς οἴκους ναυτίλων σωθεὶς τάλας.
<lb rend="displayNum" n="789" />λοῖσθον δὲ καύηξ ὥστε κυμάτων δρομεύς,
<lb rend="displayNum" n="790" />ὡς κόγχος ἅλμῃ πάντοθεν περιτριβείς, 
<lb rend="displayNum" n="791" />κτῆσίν τε θοίναις Πρωνίων λαφυστίαν
<pb id="p.560" />
<lb rend="displayNum" n="792" />πρὸς τῆς Λακαίνης αἰνοβακχεύτου κιχὠν,
<lb rend="displayNum" n="793" />σῦφαρ θανεῖται πόντιον φυγὼν σκέπας
<lb rend="displayNum" n="794" />κόραξ σὺν ὅπλοις Νηρίτων δρυμῶν πέλας.
<lb rend="displayNum" n="795" />κτενεῖ δὲ τύψας πλευρὰ λοίγιος στόνυξ 
<lb rend="displayNum" n="796" />κέντρῳ δυσαλθὴς ἔλλοπος Σαρδωνικῆς.
<lb rend="displayNum" n="797" />κέλωρ δὲ πατρὸς ἄρταμος κληθήσεται,
<lb rend="displayNum" n="798" />Ἀχιλλέως δάμαρτος αὐτανέψιος.
<lb rend="displayNum" n="799" />μάντιν δὲ νεκρὸν Εὐρυτὰν στέψει λεὼς
<lb rend="displayNum" n="800" />ὅ τ᾽ αἰπὺ ναίων Τραμπύας ἐδέθλιον, 
<lb rend="displayNum" n="801" />ἐν ᾗ ποτ᾽ αὖθις Ἡρακλῆ φθίσει δράκων
<lb rend="displayNum" n="802" />Τυμφαῖος ἐν θοίναισιν Αἰθίκων πρόμος,
<lb rend="displayNum" n="803" />τὸν Αἰακοῦ τε κἀπὸ Περσέως, σπορᾶς
<lb rend="displayNum" n="804" />καὶ Τημενείων οὐκ ἄπωθεν αἱμάτων.
</p><p><lb rend="displayNum" n="805" />Πέργη δέ μιν θανόντα, Τυρσηνῶν ὄρος, 
<lb rend="displayNum" n="806" />ἐν Γορτυναίᾳ δέξεται πεφλεγμένον,
<lb rend="displayNum" n="807" />ὅταν στενάζων κῆρας ἐκπνεύσῃ βίον
<lb rend="displayNum" n="808" />παιδός τε καὶ δάμαρτος, ἣν κτείνας πόσις
<lb rend="displayNum" n="809" />αὐτὸς πρὸς Ἅιδην δευτέραν ὁδὸν περᾷ,
<lb rend="displayNum" n="810" />σφαγαῖς ἀδελφῆς ἠλοκισμένος δέρην, 
<lb rend="displayNum" n="811" />Γλαύκωνος Ἀψύρτοιό τ᾽ αὐτανεψίας.
</p><p><lb rend="displayNum" n="812" />χὠ μὲν τοσούτων θῖνα πημάτων ἰδὼν
<lb rend="displayNum" n="813" />ἄστρεπτον Ἅιδην δύσεται τὸ δεύτερον,
<lb rend="displayNum" n="814" />γαληνὸν ἦμαρ οὔποτ᾽ ἐν ζωῇ δρακών.
<lb rend="displayNum" n="815" />ὦ σχέτλἰ , ὥς σοι κρεῖσσον ἦν μίμνειν πάτρᾳ 
<lb rend="displayNum" n="816" />βοηλατοῦντα καὶ τὸν ἐργάτην μύκλον
<pb id="p.562" />
<lb rend="displayNum" n="817" />κάνθων᾽ ὑπὸ ζεύγλαισι μεσσαβοῦν ἔτι
<lb rend="displayNum" n="818" />πλασταῖσι λύσσης μηχαναῖς οἰστρημένον
<lb rend="displayNum" n="819" />ἢ τηλικῶνδε πεῖραν ὀτλῆσαι κακῶν.
</p><p><lb rend="displayNum" n="820" />Ὁ δ᾽ αἰνόλεκτρον ἁρπαγεῖσαν εὐνέτης 
<lb rend="displayNum" n="821" />πλᾶτιν ματεύων, κληδόνων πεπυσμένος,
<lb rend="displayNum" n="822" />ποθῶν δὲ φάσμα πτηνὸν εἰς αἴθραν φυγόν,
<lb rend="displayNum" n="823" />ποίους θαλάσσης οὐκ ἐρευνήσει μυχούς;
<lb rend="displayNum" n="824" />ποίαν δὲ χέρσον οὐκ ἀνιχνεύσει μολών;
<lb rend="displayNum" n="825" />ἐπόψεται μὲν πρῶτα Τυφῶνος σκοπάς, 
<lb rend="displayNum" n="826" />καὶ πέμπελον γραῦν μαρμαρουμένην δέμας,
<lb rend="displayNum" n="827" />καὶ τὰς Ἐρεμβῶν ναυβάταις ἠχθημένας
<lb rend="displayNum" n="828" />προβλῆτας ἀκτάς. ὄψεται δὲ τλήμονος
<lb rend="displayNum" n="829" />Μύρρας ἐρυμνὸν ἄστυ, τῆς μογοστόκους
<lb rend="displayNum" n="830" />ὠδῖνας ἐξέλυσε δενδρώδης κλάδος, 
<lb rend="displayNum" n="831" />καὶ τὸν θεᾷ κλαυσθέντα Γαύαντος τάφον
<lb rend="displayNum" n="832" />Σχοινῇδι μουσόφθαρτον Ἀρέντᾳ Ξένῃ,
<lb rend="displayNum" n="833" />κραντῆρι λευκῷ τόν ποτ᾽ ἔκτανε πτέλας.
<lb rend="displayNum" n="834" />ἐπόψεται δὲ τύρσιας Κηφηίδας
<lb rend="displayNum" n="835" />καὶ Λαφρόου λακτίσμαθ᾽ Ἑρμαίου ποδὸς 
<lb rend="displayNum" n="836" />δισσάς τε πέτρας, κέπφος αἷς προσήλατο
<lb rend="displayNum" n="837" />δαιτὸς χατίζων. ἀντὶ θηλείας δ᾽ ἔβη
<lb rend="displayNum" n="838" />τὸν χρυσόπατρον μόρφνον ἁρπάσας γνάθοις,
<pb id="p.564" />
<lb rend="displayNum" n="839" />τὸν ἡπατουργὸν ἄρσεν᾽ ἀρβυλόπτερον.
<lb rend="displayNum" n="840" />πεφήσεται δὲ τοῦ θεριστῆρος ξυρῷ 
<lb rend="displayNum" n="841" />φάλαινα δυσμίσητος ἐξινωμένη,
<lb rend="displayNum" n="842" />ἱπποβρότους ὠδῖνας οἴξαντος τόκων
<lb rend="displayNum" n="843" />τῆς δειρόπαιδος μαρμαρώπιδος γαλῆς:
<lb rend="displayNum" n="844" />ὃς ζῳοπλαστῶν ἄνδρας ἐξ ἄκρου ποδὸς
<lb rend="displayNum" n="845" />ἀγαλματώσας ἀμφελυτρώσει πέτρῳ, 
<lb rend="displayNum" n="846" />λαμπτηροκλέπτης τριπλανοῦς ποδηγίας.
</p><p><lb rend="displayNum" n="847" />Ἐπόψεται δὲ τοὺς θερειπότους γύας
<lb rend="displayNum" n="848" />καὶ ῥεῖθρον Ἀσβύσταο καὶ χαμευνάδας
<lb rend="displayNum" n="849" />εὐνάς, δυσόδμοις θηρσὶ συγκοιμώμενος.
<lb rend="displayNum" n="850" />καὶ πάντα τλήσεθ᾽ οὕνεκ᾽ Αἰγύας κυνὸς 
<lb rend="displayNum" n="851" />τῆς θηλύπαιδος καὶ τριάνορος κόρης.
<lb rend="displayNum" n="852" />ἥξει δ᾽ ἀλήτης εἰς Ἰαπύγων στρατόν,
<lb rend="displayNum" n="853" />καὶ δῶρ᾽ ἀνάψει παρθένῳ Σκυλητρίᾳ
<lb rend="displayNum" n="854" />Ταμάσσιον κρατῆρα καὶ βοάγριον
<lb rend="displayNum" n="855" />καὶ τὰς δάμαρτος ἀσκέρας εὐμάριδας.
<lb rend="displayNum" n="856" />ἥξει δὲ Σῖριν καὶ Λακινίου μυχούς,
<lb rend="displayNum" n="857" />ἐν οἷσι πόρτις ὄρχατον τεύξει θεᾷ
<lb rend="displayNum" n="858" />Ὁπλοσμίᾳ φυτοῖσιν ἐξησκημένον.
<lb rend="displayNum" n="859" />γυναιξὶ δ᾽ ἔσται τεθμὸς ἐγχώροις ἀεὶ
<lb rend="displayNum" n="860" />πενθεῖν τὸν εἰνάπηχυν Αἰακοῦ τρίτον 
<pb id="p.566" />
<lb rend="displayNum" n="861" />καὶ Δωρίδος, πρηστῆρα δαΐου μάχης,
<lb rend="displayNum" n="862" />καὶ μήτε χρυσῷ φαιδρὰ καλλύνειν ῥέθη,
<lb rend="displayNum" n="863" />μήθ᾽ ἁβροπήνους ἀμφιβάλλεσθαι πέπλους
<lb rend="displayNum" n="864" />κάλχῃ φορυκτούς, οὕνεκεν θεᾷ θεὸς
<lb rend="displayNum" n="865" />χέρσου μέγαν στόρθυγγα δωρεῖται κτίσαι. 
<lb rend="displayNum" n="866" />ἥξει δὲ ταύρου γυμνάδας κακοξένους
<lb rend="displayNum" n="867" />πάλης κονίστρας, ὅν τε Κωλῶτις τεκνοῖ,
<lb rend="displayNum" n="868" />Ἀλεντία κρείουσα Λογγούρου μυχῶν,
<lb rend="displayNum" n="869" />Ἅρπης Κρόνου πήδημα Καγχείας θ᾽ ὕδωρ
<lb rend="displayNum" n="870" />κάμψας, Γονοῦσάν τ᾽ ἠδὲ Σικανῶν πλάκας, 
<lb rend="displayNum" n="871" />καὶ θηροχλαίνου σηκὸν ὠμηστοῦ λύκου,
<lb rend="displayNum" n="872" />ὃν Κρηθέως ἄμναμος ὁρμίσας σκάφος
<lb rend="displayNum" n="873" />ἔδειμε πεντήκοντα σὺν ναυηγέταις.
<lb rend="displayNum" n="874" />κρόκαι δὲ Μινυῶν εὐλιπῆ στελγίσματα
<lb rend="displayNum" n="875" />τηροῦσιν, ἅλμης οὐδὲ φοιβάζει κλύδων 
<lb rend="displayNum" n="876" />οὐδ᾽ ὀμβρία σμήχουσα δηναιὸν νιφάς.
</p><p><lb rend="displayNum" n="877" />ἄλλους δὲ θῖνες οἵ τε Ταυχείρων πέλας
<lb rend="displayNum" n="878" />μύρμηκες αἰάζουσιν ἐκβεβρασμένους
<lb rend="displayNum" n="879" />ἔρημον εἰς Ἄτλαντος οἰκητήριον
<lb rend="displayNum" n="880" />θρυλιγμάτων δέρτροισι προσσεσηρότας: 
<lb rend="displayNum" n="881" />Μόψον Τιταιρώνειον ἔνθα ναυβάται
<lb rend="displayNum" n="882" />θανόντα ταρχύσαντο, τυμβείαν δ᾽ ὑπὲρ
<lb rend="displayNum" n="883" />κρηπῖδ᾽ ἀνεστήλωσαν Ἀργῷου δορὸς
<lb rend="displayNum" n="884" />κλασθὲν πέτευρον, νερτέρων κειμήλιον,
<lb rend="displayNum" n="885" />Αὔσιγδα Κινύφειος ᾗ τέγγων ῥόος 
<pb id="p.568" />
<lb rend="displayNum" n="886" />νασμοῖς λιπαίνει, τῷ δὲ Νηρέως γόνῳ
<lb rend="displayNum" n="887" />Τρίτωνι Κολχὶς ὤπασεν δάνος γυνὴ
<lb rend="displayNum" n="888" />χρυσῷ πλατὺν κρατῆρα κεκροτημένον,
<lb rend="displayNum" n="889" />δείξαντι πλωτὴν οἶμον, ᾗ διὰ στενῶν
<lb rend="displayNum" n="890" />μύρμων ἐνήσει Τῖφυς ἄθραυστον σκάφος. 
<lb rend="displayNum" n="891" />Γραικοὺς δὲ χώρας τουτάκις λαβεῖν κράτη
<lb rend="displayNum" n="892" />θαλασσόπαις δίμορφος αὐδάζει θεός,
<lb rend="displayNum" n="893" />ὅταν παλίμπουν δῶρον ἄγραυλος λεὼς
<lb rend="displayNum" n="894" />῞Ελλην᾽ ὀρέξῃ νοσφίσας πάτρας Λίβυς.
<lb rend="displayNum" n="895" />εὐζὰς δὲ δειμαίνοντες Ἀσβύσται κτέαρ 
<lb rend="displayNum" n="896" />κρύψουσ᾽ ἄφαντον ἐν χθονὸς νειροῖς μυχοῖς,
<lb rend="displayNum" n="897" />ἐν ᾗ Κυφαίων δύσμορον στρατηλάτην
<lb rend="displayNum" n="898" />ναύταις συνεκβράσουσι Βορραῖαι πνοαί,
<lb rend="displayNum" n="899" />τόν τ᾽ ἐκ Παλαύθρων ἔκγονον Τενθρηδόνος,
<lb rend="displayNum" n="900" />Ἀμφρυσίων σκηπτοῦχον Εὐρυαμπίων, 
<lb rend="displayNum" n="901" />καὶ τὸν δυνάστην τοῦ πετρωθέντος λύκου
<lb rend="displayNum" n="902" />ἀποινοδόρπου καὶ πάγων Τυμφρηστίων.
<lb rend="displayNum" n="903" />ὧν οἱ μὲν Αἰγώνειαν ἄθλιοι πάτραν
<lb rend="displayNum" n="904" />ποθοῦντες, οἱ δ᾽ Ἐχῖνον, οἱ δὲ Τίταρον
<lb rend="displayNum" n="905" />Ἶρόν τε καὶ Τρηχῖνα καὶ Περραιβικὴν 
<lb rend="displayNum" n="906" />Γόννον Φάλαννάν τ᾽ ἠδ᾽ Ὀλοσσόνων γύας
<lb rend="displayNum" n="907" />καὶ Κασταναίαν, ἀκτέριστον ἐν πέτραις
<lb rend="displayNum" n="908" />αἰῶνα κωκύσουσιν ἠλοκισμένοι.
<pb id="p.570" />
</p><p><lb rend="displayNum" n="909" />ἄλλην δ᾽ ἐπ᾽ ἄλλῃ κῆρα κινήσει θεός,
<lb rend="displayNum" n="910" />λυγρὴν πρὸ νόστου συμφορὰν δωρούμενος. 
</p><p><lb rend="displayNum" n="911" />τὸν δ᾽ Αἰσάρου τε ῥεῖθρα καὶ βραχύπτολις
<lb rend="displayNum" n="912" />Οἰνωτρίας γῆς κεγχρίνῃ βεβρωμένον
<lb rend="displayNum" n="913" />Κρίμισα φιτροῦ δέξεται μιαιφόνον:
<lb rend="displayNum" n="914" />αὐτὴ γὰρ ἄκραν ἄρδιν εὐθυνεῖ χεροῖν
<lb rend="displayNum" n="915" />σάλπιγξ ἀποψάλλουσα Μαιώτην πλόκον: 
<lb rend="displayNum" n="916" />Δύρα παρ᾽ ὄχθαις ὅς ποτε φλέξας θρασὺν
<lb rend="displayNum" n="917" />λέοντα ῥαιβῷ χεῖρας ὥπλισε Σεύθῃ
<lb rend="displayNum" n="918" />δράκοντ᾽ ἀφύκτων γομφίων λυροκτύπῳ.
<lb rend="displayNum" n="919" />Κρᾶθις δὲ τύμβους ὄψεται δεδουπότος,
<lb rend="displayNum" n="920" />εὐρὰξ Ἀλαίου Παταρέως ἀνακτόρων, 
<lb rend="displayNum" n="921" />Ναύαιθος ἔνθα πρὸς κλύδων᾽ ἐρεύγεται.
<lb rend="displayNum" n="922" />κτενοῦσι δ᾽ αὐτὸν Αὔσονες Πελλήνιοι
<lb rend="displayNum" n="923" />βοηδρομοῦντα Λινδίων στρατηλάταις,
<lb rend="displayNum" n="924" />οὓς τῆλε Θερμύδρου τε Καρπάθου τ᾽ ὀρῶν
<lb rend="displayNum" n="925" />πλάνητας αἴθων Θρασκίας πέμψει κύων, 
<lb rend="displayNum" n="926" />ξένην ἐποικήσοντας ὀθνείαν χθόνα.
<lb rend="displayNum" n="927" />ἐν δ᾽ αὖ Μακάλλοις σηκὸν ἔγχωροι μέγαν
<lb rend="displayNum" n="928" />ὑπὲρ τάφων δείμαντες, αἰανῆ θεὸν
<lb rend="displayNum" n="929" />λοιβαῖσι κυδανοῦσι καὶ θύσθλοις βοῶν.
<pb id="p.572" />
</p><p><lb rend="displayNum" n="930" />ὁ δ᾽ ἱπποτέκτων Λαγαρίας ἐν ἀγκάλαις, 
<lb rend="displayNum" n="931" />ἔγχος πεφρικὼς καὶ φάλαγγα θουρίαν,
<lb rend="displayNum" n="932" />πατρῷον ὅρκον ἐκτίνων ψευδώμοτον,
<lb rend="displayNum" n="933" />ὃν ἀμφὶ μήλων τῶν δορικτήτων τάλας
<lb rend="displayNum" n="934" />πύργων Κομαιθοῦς συμπεφυρμένων στρατῷ
<lb rend="displayNum" n="935" />στεργοξυνεύνων οὕνεκεν νυμφευμάτων 
<lb rend="displayNum" n="936" />Ἀλοῖτιν ἔτλη τὴν Κυδωνίαν Θρασὼ
<lb rend="displayNum" n="937" />ὁρκωμοτῆσαι τόν τε Κρηστώνης θεὸν
<lb rend="displayNum" n="938" />Κανδάον᾽ ἤ Μάμερτον ὁπλίτην λύκον,
<lb rend="displayNum" n="939" />ὁ μητρὸς ἐντὸς δελφύος στυγνὴν μάχην
<lb rend="displayNum" n="940" />στήσας ἀραγμοῖς πρὸς κασίγνητον χεροῖν, 
<lb rend="displayNum" n="941" />οὔπω τὸ Τιτοῦς λαμπρὸν αὐγάζων φάος
<lb rend="displayNum" n="942" />οὐδ᾽ ἐκφυγὼν ὠδῖνας ἀλγεινὰς τόκων.
<lb rend="displayNum" n="943" />τοιγὰρ πόποι φύξηλιν ἤνδρωσαν σπόρον,
<lb rend="displayNum" n="944" />πύκτην μὲν ἐσθλόν, πτῶκα δ᾽ ἐν κλόνῳ δορός,
<lb rend="displayNum" n="945" />καὶ πλεῖστα τέχναις ὠφελήσαντα στρατόν: 
<lb rend="displayNum" n="946" />ὃς ἀμφὶ Κῖριν καὶ Κυλιστάνου <note n="1" place="unspecified" anchored="yes">Κυλιστάνου σξηεερ φρομ ε.μ. 544. 30 Κυλιστάῥν̓ου.</note> γάνος
<lb rend="displayNum" n="947" />ἔπηλυς οἴκους τῆλε νάσσεται πάτρας,
<lb rend="displayNum" n="948" />τὰ δ᾽ ἐργαλεῖα, τοῖσι τέτρηνας βρέτας
<lb rend="displayNum" n="949" />τεύξει ποτ᾽ ἐγχώροισι μέρμερον βλάβην,
<lb rend="displayNum" n="950" />καθιερώσει Μυνδίας ἀνακτόροις. 
</p><p><lb rend="displayNum" n="951" />ἄλλοι δ᾽ ἐνοικήσουσι Σικανῶν χθόνα,
<lb rend="displayNum" n="952" />πλαγκτοὶ μολόντες, ἔνθα Λαυμέδων τριπλᾶς
<pb id="p.574" />
<lb rend="displayNum" n="953" />ναύταις ἔδωκε Φοινοδάμαντος κόρας,
<lb rend="displayNum" n="954" />ταῖς κητοδόρποις συμφοραῖς δεδηγμένος,
<lb rend="displayNum" n="955" />τηλοῦ προθεῖναι θηρσὶν ὠμησταῖς βορὰν 
<lb rend="displayNum" n="956" />μολόντας εἰς γῆν ἕσπερον Λαιστρυγόνων,
<lb rend="displayNum" n="957" />ὅπου συνοικεῖ δαψιλὴς ἐρημία.
<lb rend="displayNum" n="958" />αἱ δ᾽ αὖ παλαιστοῦ μητέρος Ζηρυνθίας
<lb rend="displayNum" n="959" />σηκὸν μέγαν δείμαντο, δωτίνην θεᾷ,
<lb rend="displayNum" n="960" />μόρον φυγοῦσαι καὶ μονοικήτους ἕδρας, 
<lb rend="displayNum" n="961" />ὧν δὴ μίαν Κριμισός, ἰνδαλθεὶς κυνί,
<lb rend="displayNum" n="962" />ἔζευξε λέκτροις ποταμός: ἡ δὲ δαίμονι
<lb rend="displayNum" n="963" />τῷ θηρομίκτῳ σκύλακα γενναῖον τεκνοῖ,
<lb rend="displayNum" n="964" />τρισσῶν συνοικιστῆρα καὶ κτίστην τόπων.
<lb rend="displayNum" n="965" />ὃς δὴ ποδηγῶν πτόρθον Ἀγχίσου νόθον 
<lb rend="displayNum" n="966" />ἄξει τρίδειρον νῆσον εἰς ληκτηρίαν,
<lb rend="displayNum" n="967" />τῶν Δαρδανείων ἐκ τόπων ναυσθλούμενον.
<lb rend="displayNum" n="968" />Αἰγέστα τλῆμον, σοὶ δὲ δαιμόνων φραδαῖς
<lb rend="displayNum" n="969" />πένθος μέγιστον καὶ δι᾽ αἰῶνος πάτρας
<lb rend="displayNum" n="970" />ἔσται πυρὸς ῥιπαῖσιν ᾐθαλωμένης. 
<lb rend="displayNum" n="971" />μόνη δὲ πύργων δυστυχεῖς κατασκαφὰς
<lb rend="displayNum" n="972" />νήπαυστον αἰάζουσα καὶ γοωμένη
<lb rend="displayNum" n="973" />δαρὸν στενάξεις. πᾶς δὲ λυγαίαν λεὼς
<lb rend="displayNum" n="974" />ἐσθῆτα προστρόπαιον ἐγχλαινούμενος
<lb rend="displayNum" n="975" />αὐχμῷ πινώδης λυπρὸν ἀμπρεύσει βίον. 
<lb rend="displayNum" n="976" />κρατὸς δ᾽ ἄκουρος νῶτα καλλυνεῖ φόβη,
<lb rend="displayNum" n="977" />μνήμην παλαιῶν τημελοῦσ᾽ ὀδυρμάτων.
</p><p><lb rend="displayNum" n="978" />πολλοὶ δὲ Σῖριν ἀμφὶ καὶ Λευταρνίαν
<pb id="p.576" />
<lb rend="displayNum" n="979" />ἄρουραν οἰκήσουσιν, ἔνθα δύσμορος
<lb rend="displayNum" n="980" />Κάλχας ὀλύνθων Σισυφεὺς ἀνηρίθμων 
<lb rend="displayNum" n="981" />κεῖται, κάρα μάστιγι γογγύλῃ τυπείς,
<lb rend="displayNum" n="982" />ῥείθροισιν ὠκὺς ἔνθα μύρεται Σίνις,
<lb rend="displayNum" n="983" />ἄρδων βαθεῖαν Χωνίας παγκληρίαν.
<lb rend="displayNum" n="984" />πόλιν δ᾽ ὁμοίαν Ἰλίῳ δυσδαίμονες
<lb rend="displayNum" n="985" />δείμαντες, ἀλγυνοῦσι Λαφρίαν κόρην 
<lb rend="displayNum" n="986" />σάλπιγγα, δῃώσαντες ἐν ναῷ θεᾶς
<lb rend="displayNum" n="987" />τοὺς πρόσθ᾽ ἔδεθλον Ξουθίδας ᾠκηκότας.
<lb rend="displayNum" n="988" />γλήναις δ᾽ ἄγαλμα ταῖς ἀναιμάτοις μύσει,
<lb rend="displayNum" n="989" />στυγνὴν Ἀχαιῶν εἰς Ἰάονας βλάβην
<lb rend="displayNum" n="990" />λεῦσσον φόνον τ᾽ ἔμφυλον ἀγραύλων λύκων, 
<lb rend="displayNum" n="991" />ὅταν θανὼν λῄταρχος ἱρείας σκύλαξ
<lb rend="displayNum" n="992" />πρῶτος κελαινῷ βωμὸν αἱμάξῃ βρότῳ.
</p><p><lb rend="displayNum" n="993" />ἄλλοι δὲ πρῶνας δυσβάτους Τυλησίους
<lb rend="displayNum" n="994" />λίνου θ᾽ ἁλισμήκτοιο δειραίαν ἄκραν
<lb rend="displayNum" n="995" />Ἀμαζόνος σύγκληρον ἄρσονται πέδον, 
<lb rend="displayNum" n="996" />δούλης γυναικὸς ζεῦγλαν ἐνδεδεγμένοι,
<lb rend="displayNum" n="997" />ἣν χαλκομίτρου θῆσσαν ὀτρηρῆς κόρης
<lb rend="displayNum" n="998" />πλανῆτιν ἄξει κῦμα πρὸς ξένην χθόνα.
<lb rend="displayNum" n="999" />ἧς ἐκπνεούσης λοῖσθον ὀφθαλμὸς τυπεὶς
<lb rend="displayNum" n="1000" />πιθηκομόρφῳ πότμον Αἰτωλῷ φθόρῳ 
<lb rend="displayNum" n="1001" />τεύξει τράφηκι φοινίῳ τετμημένῳ.
<pb id="p.578" />
<lb rend="displayNum" n="1002" />Κροτωνιᾶται δ᾽ ἄστυ πέρσουσίν ποτε
<lb rend="displayNum" n="1003" />Ἀμαζόνος, φθέρσαντες ἄτρομον κόρην
<lb rend="displayNum" n="1004" />Κλήτην, ἄνασσαν τῆς ἐπωνύμου πάτρας.
<lb rend="displayNum" n="1005" />πολλοὶ δὲ πρόσθεν γαῖαν ἐκ κείνης ὀδὰξ 
<lb rend="displayNum" n="1006" />δάψουσι πρηνιχθέντες, οὐδ᾽ ἄτερ πόνων
<lb rend="displayNum" n="1007" />πύργους διαρραίσουσι Λαυρήτης γόνοι.
</p><p><lb rend="displayNum" n="1008" />οἱ δ᾽ αὖ Τέρειναν, ἔνθα μυδαίνει ποτοῖς
<lb rend="displayNum" n="1009" />Ὠκίναρος γῆν, φοῖβον ἐκβράσσων ὕδωρ,
<lb rend="displayNum" n="1010" />ἄλῃ κατοικήσουσι κάμνοντες πικρᾷ. 
</p><p><lb rend="displayNum" n="1011" />τὸν δ᾽ αὖ τὰ δευτερεῖα καλλιστευμάτων
<lb rend="displayNum" n="1012" />λαβόντα, καὶ τὸν ἐκ Λυκορμαίων ποτῶν
<lb rend="displayNum" n="1013" />στρατηλάτην σῦν, καρτερὸν Γόργης τόκον,
<lb rend="displayNum" n="1014" />τῇ μὲν Λίβυσσαν ψάμμον ἄξουσι πνοαὶ
<lb rend="displayNum" n="1015" />Θρῇσσαι ποδωτοῖς ἐμφορούμεναι λίνοις, 
<lb rend="displayNum" n="1016" />τῇ δ᾽ ἐκ Λιβύσσης αὖθις ἐμπίπτων νότος
<lb rend="displayNum" n="1017" />εἰς Ἀργυρίνους καὶ Κεραυνίων νάπας
<lb rend="displayNum" n="1018" />ἄξει βαρεῖ πρηστῆρι ποιμαίνων ἅλα.
<lb rend="displayNum" n="1019" />ἔνθα πλανήτην λυπρὸν ὄψονται βίον
<lb rend="displayNum" n="1020" />Λακμωνίου πίνοντες Αἴαντος ῥοάς. 
<lb rend="displayNum" n="1021" />Κρᾶθις δὲ γείτων ἠδὲ Μυλάκων ὅροις
<lb rend="displayNum" n="1022" />χῶρος <note n="1" place="unspecified" anchored="yes">ὄρος ῾ξοδ. β̓ χώρας σξηεερ.</note> συνοίκους δέξεται Κόλχων Πόλαις,
<lb rend="displayNum" n="1023" />μαστῆρας οὓς θυγατρὸς ἔστειλεν βαρὺς
<lb rend="displayNum" n="1024" />Αἴας Κορίνθου τ᾽ ἀρχός, Εἰδυίας πόσις,
<lb rend="displayNum" n="1025" />τὴν νυμφαγωγὸν ἐκκυνηγετῶν τρόπιν, 
<lb rend="displayNum" n="1026" />οἳ πρὸς βαθεῖ νάσσαντο Διζηροῦ πόρῳ.
<pb id="p.580" />
</p><p><lb rend="displayNum" n="1027" />ἄλλοι δὲ Μελίτην νῆσον Ὀθρωνοῦ πέλας
<lb rend="displayNum" n="1028" />πλαγκτοὶ κατοικήσουσιν, ἣν πέριξ κλύδων
<lb rend="displayNum" n="1029" />ἔμπλην Παχύνου Σικανὸς προσμάσσεται,
<lb rend="displayNum" n="1030" />τοῦ Σισυφείου παιδὸς ὀχθηρὰν ἄκραν 
<lb rend="displayNum" n="1031" />ἐπώνυμόν ποθ᾽ ὑστέρῳ χρόνῳ γράφων
<lb rend="displayNum" n="1032" />κλεινόν θ᾽ ἵδρυμα παρθένου Λογγάτιδος,
<lb rend="displayNum" n="1033" />Ἕλωρος ἔνθα ψυχρὸν ἐκβάλλει ποτόν.
</p><p><lb rend="displayNum" n="1034" />Παπποκτόνος δ᾽ Ὀθρωνὸν οἰκήσει λύκος,
<lb rend="displayNum" n="1035" />τηλοῦ πατρῷα ῥεῖθρα Κοσκύνθου ποθῶν. 
<lb rend="displayNum" n="1036" />ὃς ἐν θαλάσσῃ χοιράδων βεβὼς ἔπι
<lb rend="displayNum" n="1037" />ῥήτρας πολίταις τὰς στρατοπλώτους ἐρεῖ.
<lb rend="displayNum" n="1038" />χέρσου πατρῴας οὐ γὰρ ἂν φονῆ ποσὶ
<lb rend="displayNum" n="1039" />ψαῦσαι, μέγαν πλειῶνα μὴ πεφευγότα,
<lb rend="displayNum" n="1040" />δίκης ἐάσει τάρροθος Τελφουσία 
<lb rend="displayNum" n="1041" />Λάδωνος ἀμφὶ ῥεῖθρα ναίουσα σκύλαξ.
<lb rend="displayNum" n="1042" />ὅθεν, πεφευγὼς ἑρπετῶν δεινὴν μάχην
<lb rend="displayNum" n="1043" />δρακοντομόρφων, εἰς Ἀμαντίαν πόλιν
<lb rend="displayNum" n="1044" />πλώσει, πέλας δὲ γῆς Ἀτιντάνων μολών,
<lb rend="displayNum" n="1045" />Πράκτιν παρ᾽ αὐτὴν αἰπὺ νάσσεται λέπας, 
<lb rend="displayNum" n="1046" />τοῦ Χαονίτου νᾶμα Πολυάνθους δρέπων.
</p><p><lb rend="displayNum" n="1047" />ὁ δ᾽ Αὐσονείων ἄγχι Κάλχαντος τάφων,
<pb id="p.582" />
<lb rend="displayNum" n="1048" />δυοῖν ἀδελφοῖν ἅτερος, ψευδηρίων
<lb rend="displayNum" n="1049" />ξένην ἐπ᾽ ὀστέοισιν ὀγχήσει κόνιν.
<lb rend="displayNum" n="1050" />δοραῖς δὲ μήλων τύμβον ἐγκοιμωμένοις 
<lb rend="displayNum" n="1051" />χρήσει καθ᾽ ὕπνον πᾶσι νημερτῆ φάτιν,
<lb rend="displayNum" n="1052" />νόσων δ᾽ ἀκεστὴς Δαυνίοις κληθήσεται,
<lb rend="displayNum" n="1053" />ὅταν κατικμαίνοντες Ἀλθαίνου ῥοαῖς
<lb rend="displayNum" n="1054" />ἀρωγὸν αὐδήσωσιν Ἠπίου γόνον
<lb rend="displayNum" n="1055" />ἀστοῖσι καὶ ποίμναισι πρευμενῆ μολεῖν. 
<lb rend="displayNum" n="1056" />ἔσται ποτὲ πρεσβεῦσιν Αἰτωλῶν φάος
<lb rend="displayNum" n="1057" />ἐκεῖ γοηρὸν καὶ πανέχθιστον φανέν,
<lb rend="displayNum" n="1058" />ὅταν Σαλάγγων γαῖαν Ἀγγαίσων θ᾽ ἕδη
<lb rend="displayNum" n="1059" />μολόντες αἰτίζωσι κοιράνου γύας,
<lb rend="displayNum" n="1060" />ἐσθλῆς ἀρούρης πῖαρ ἔγκληρον χθονός. 
<lb rend="displayNum" n="1061" />τοὺς δ᾽ εἰς ἐρεμνὸν ζῶντας ὠμησταὶ τάφον
<lb rend="displayNum" n="1062" />κρύψουσι κοίλης ἐν μυχοῖς διασφάγος.
<lb rend="displayNum" n="1063" />τοῖς δ᾽ ἀκτέριστον σῆμα Δαυνῖται νεκρῶν
<lb rend="displayNum" n="1064" />στήσουσι χωστῷ τροχμάλῳ κατηρεφές,
<lb rend="displayNum" n="1065" />χώραν διδόντες, ἥν περ ἔχρῃζον λαβεῖν, 
<lb rend="displayNum" n="1066" />τοῦ κρατοβρῶτος παιδὸς ἄτρεστου κάπρου.
</p><p><lb rend="displayNum" n="1067" />τῶν Ναυβολείων δ᾽ εἰς Τέμεσσαν ἐγγόνων
<lb rend="displayNum" n="1068" />ναῦται καταβλώξουσιν, ἔνθα Λαμπέτης
<lb rend="displayNum" n="1069" />Ἱππωνίου πρηῶνος εἰς Τηθὺν κέρας
<pb id="p.584" />
<lb rend="displayNum" n="1070" />σκληρὸν νένευκεν. ἀντὶ δὲ Κρίσης ὅρων 
<lb rend="displayNum" n="1071" />Κροτωνιᾶτιν ἀντίπορθμον αὔλακα
<lb rend="displayNum" n="1072" />βοῶν ἀροτρεύσουσιν ὁλκαίῳ πτερῷ,
<lb rend="displayNum" n="1073" />πάτραν Λίλαιαν κἀνεμωρείας πέδον
<lb rend="displayNum" n="1074" />ποθοῦντες Ἄμφισσάν τε καὶ κλεινὰς Ἄβας.
<lb rend="displayNum" n="1075" />Σήταια τλῆμον, σοὶ δὲ πρὸς πέτραις μόρος 
<lb rend="displayNum" n="1076" />μίμνει δυσαίων, ἔνθα γυιούχοις πέδαις
<lb rend="displayNum" n="1077" />οἴκτιστα χαλκείῃσιν ὠργυιωμένη
<lb rend="displayNum" n="1078" />θανῇ, πυρὶ φλέξασα δεσποτῶν στόλον,
<lb rend="displayNum" n="1079" />ἔκβλητον αἰάζουσα Κράθιδος πέλας
<lb rend="displayNum" n="1080" />τόργοισιν αἰώρημα φοινίοις δέμας. 
<lb rend="displayNum" n="1081" />σπιλὰς δ᾽ ἐκείνη σῆς φερώνυμος τύχης
<lb rend="displayNum" n="1082" />πόντον προσαυγάζουσα φημισθήσεται.
</p><p><lb rend="displayNum" n="1083" />οἱ δ᾽ αὖ Πελασγῶν ἀμφὶ Μέμβλητος ῥοὰς
<lb rend="displayNum" n="1084" />νῆσόν τε Κερνεᾶτιν ἐκπεπλωκότες
<lb rend="displayNum" n="1085" />ὑπὲρ πόρον Τυρσηνὸν ἐν Λαμητίαις 
<lb rend="displayNum" n="1086" />δίναισιν οἰκήσουσι Λευκανῶν πλάκας.
</p><p><lb rend="displayNum" n="1087" />καὶ τοὺς μὲν ἄλγη ποικίλαι τε συμφοραὶ
<lb rend="displayNum" n="1088" />ἄνοστον αἰάζοντας ἕξουσιν τύχην
<lb rend="displayNum" n="1089" />ἐμῶν ἕκατι δυσγάμων ῥυσταγμάτων
</p><p><lb rend="displayNum" n="1090" />Οὐδ᾽ οἱ χρόνῳ μολόντες ἀσπαστῶς δόμους 
<lb rend="displayNum" n="1091" />εὐκταῖον ἐκλάμψουσι θυμάτων σέλας,
<lb rend="displayNum" n="1092" />χάριν τίνοντες Κερδύλᾳ Λαρυνθίῳ.
<lb rend="displayNum" n="1093" />τοιαῖσδ᾽ ἐχῖνος μηχαναῖς οἰκοφθορῶν
<lb rend="displayNum" n="1094" />παραιολίξει τὰς ἀλεκτόρων πικρὰς
<lb rend="displayNum" n="1095" />στεγανόμους ὄρνιθας. οὐδὲ ναυφάγοι 
<lb rend="displayNum" n="1096" />λήξουσι πένθους δυσμενεῖς φρυκτωρίαι
<lb rend="displayNum" n="1097" />πτόρθου διαρραισθέντος, ὃν νεοσκαφὲς
<pb id="p.586" />
<lb rend="displayNum" n="1098" />κρύψει ποτ᾽ ἐν κλήροισι Μηδύμνης στέγος.
</p><p><lb rend="displayNum" n="1099" />ὁ μὲν γὰρ ἀμφὶ χύτλα τὰς δυσεξόδους
<lb rend="displayNum" n="1100" />ζητῶν κελεύθους αὐχενιστῆρος βρόχου 
<lb rend="displayNum" n="1101" />ἐν ἀμφιβλήστρῳ συντεταργανωμένος
<lb rend="displayNum" n="1102" />τυφλαῖς ματεύσει χερσὶ κροσσωτοὺς ῥαφάς.
<lb rend="displayNum" n="1103" />θερμὴν δ᾽ ὑπαὶ λουτρῶνος ἀρνεύων στέγην
<lb rend="displayNum" n="1104" />τιβῆνα καὶ κύπελλον ἐγκάρῳ ῥανεῖ,
<lb rend="displayNum" n="1105" />τυπεὶς σκεπάρνῳ κόγχον εὐθήκτῳ μέσον. 
<lb rend="displayNum" n="1106" />οἰκτρὰ δέ πέμφιξ Ταίναρον πτερύξεται,
<lb rend="displayNum" n="1107" />λυπρὰν λεαίνης εἰσιδοῦσ᾽ οἰκουρίαν.
<lb rend="displayNum" n="1108" />ἐγὼ δὲ δροίτης ἄγχι κείσομαι πέδῳ,
<lb rend="displayNum" n="1109" />Χαλυβδικῷ κνώδοντι συντεθραυσμένη,
<lb rend="displayNum" n="1110" />ἐπεί με, πεύκης πρέμνον ἢ στύπος δρυὸς 
<lb rend="displayNum" n="1111" />ὅπως τις ὑλοκουρὸς ἐργάτης ὀρεύς,
<lb rend="displayNum" n="1112" />ῥήξει πλατὺν τένοντα καὶ μετάφρενον,
<lb rend="displayNum" n="1113" />καὶ πᾶν λακίζουσ᾽ ἐν φοναῖς ψυχρὸν δέμας
<lb rend="displayNum" n="1114" />δράκαινα διψὰς κἀπιβᾶσ᾽ ἐπ᾽ αὐχένος
<lb rend="displayNum" n="1115" />πλήσει γέμοντα θυμὸν ἀγρίας χολῆς, 
<lb rend="displayNum" n="1116" />ὡς κλεψίνυμφον κοὐ δορίκτητον γέρας
<lb rend="displayNum" n="1117" />δύσζηλος ἀστέμβακτα τιμωρουμένη.
<lb rend="displayNum" n="1118" />βοῶσα δ᾽ οὐ κλύοντα δεσπότην πόσιν
<lb rend="displayNum" n="1119" />θεύσω κατ᾽ ἴχνος ἠνεμωμένη πτεροῖς.
<lb rend="displayNum" n="1120" />σκύμνος δὲ πατρὸς κῆρα μαστεύων φόνου 
<lb rend="displayNum" n="1121" />εἰς σπλάγχν᾽ ἐχίδνης αὐτόχειρ βάψει ξίφος,
<lb rend="displayNum" n="1122" />κακὸν μίασμ᾽ ἔμφυλον ἀλθαίνων κακῷ.
</p><p><lb rend="displayNum" n="1123" />ἐμὸς δ᾽ ἀκοίτης, δμωίδος νύμφης ἄναξ,
<lb rend="displayNum" n="1124" />Ζεὺς Σπαρτιάταις αἱμύλοις κληθήσεται,
<lb rend="displayNum" n="1125" />τιμὰς μεγίστας Οἰβάλου τέκνοις λαχών. 
<pb id="p.588" />
<lb rend="displayNum" n="1126" />οὐ μὴν ἐμὸν νώνυμνον ἀνθρώποις σέβας
<lb rend="displayNum" n="1127" />ἔσται, μαρανθὲν αὖθι ληθαίῳ σκότῳ.
<lb rend="displayNum" n="1128" />ναὸν δέ μοι τεύξουσι Δαυνίων ἄκροι
<lb rend="displayNum" n="1129" />Σάλπης παρ᾽ ὄχθαις, οἵ τε Δάρδανον πόλιν
<lb rend="displayNum" n="1130" />ναίουσι, λίμνης ἀγχιτέρμονες ποτῶν. 
<lb rend="displayNum" n="1131" />κοῦραι δὲ παρθένειον ἐκφυγεῖν ζυγὸν
<lb rend="displayNum" n="1132" />ὅταν θέλωσι, νυμφίους ἀρνούμεναι
<lb rend="displayNum" n="1133" />τοὺς Ἑκτορείοις ἠγλαϊσμένους κόμαις,
<lb rend="displayNum" n="1134" />μορφῆς ἔχοντας σίφλον ἢ μῶμαρ γένους,
<lb rend="displayNum" n="1135" />ἐμὸν περιπτύξουσιν ὠλέναις βρέτας, 
<lb rend="displayNum" n="1136" />ἄλκαρ μέγιστον κτώμεναι νυμφευμάτων,
<lb rend="displayNum" n="1137" />Ἐρινύων ἐσθῆτα καὶ ῥέθους βαφὰς
<lb rend="displayNum" n="1138" />πεπαμέναι θρόνοισι φαρμακτηρίοις.
<lb rend="displayNum" n="1139" />κείναις ἐγὼ δηναιὸν ἄφθιτος θεὰ
<lb rend="displayNum" n="1140" />ῥαβδηφόροις γυναιξὶν αὐδηθήσομαι. 
</p><p><lb rend="displayNum" n="1141" />πένθος δὲ πολλαῖς παρθένων τητωμέναις
<lb rend="displayNum" n="1142" />τεύξω γυναιξὶν αὖθις, αἳ στρατηλάτην
<lb rend="displayNum" n="1143" />ἀθεσμόλεκτρον, Κύπριδος λῃστὴν θεᾶς,
<lb rend="displayNum" n="1144" />δαρὸν στένουσαι, κλῆρον εἰς ἀνάρσιον
<lb rend="displayNum" n="1145" />πέμψουσι παῖδας ἐστερημένας γάμων. 
<lb rend="displayNum" n="1146" />Λάρυμνα, καὶ Σπερχειέ, καὶ Βοάγριε,
<lb rend="displayNum" n="1147" />καὶ Κῦνε, καὶ Σκάρψεια, καὶ Φαλωριάς,
<lb rend="displayNum" n="1148" />καὶ Ναρύκειον ἄστυ, καὶ Θρονίτιδες
<lb rend="displayNum" n="1149" />Λοκρῶν ἀγυιαί, καὶ Πυρωναῖαι νάπαι,
<lb rend="displayNum" n="1150" />καὶ πᾶς Ὁδοιδόκειος Ἰλέως δόμος, 
<pb id="p.590" />
<lb rend="displayNum" n="1151" />ὑμεῖς ἐμῶν ἕκατι δυσσεβῶν γάμων
<lb rend="displayNum" n="1152" />ποινὰς Γυγαίᾳ τίσετ᾽ Ἀγρίσκᾳ θεᾷ,
<lb rend="displayNum" n="1153" />τὸν χιλίωρον τὰς ἀνυμφεύτους χρόνον
<lb rend="displayNum" n="1154" />πάλου βραβείαις γηροβοσκοῦσαι κόρας.
<lb rend="displayNum" n="1155" />αἷς ἀκτέριστος ἐν ξένῃ ξέναις τάφος 
<lb rend="displayNum" n="1156" />ψάμμῳ κλύδωνος λυπρὸς ἐκκλυσθήσεται,
<lb rend="displayNum" n="1157" />φυτοῖς ἀκάρποις γυῖα συμφλέξας ὅταν
<lb rend="displayNum" n="1158" />Ἥφαιστος εἰς θάλασσαν ἐκβράσῃ σποδὸν
<lb rend="displayNum" n="1159" />τῆς ἐκ λόφων Τράρωνος ἐφθιτωμένης.
<lb rend="displayNum" n="1160" />ἄλλαι δὲ νύκτωρ ταῖς θανουμέναις ἴσαι 
<lb rend="displayNum" n="1161" />Σιθῶνος εἰς θυγατρὸς ἵξονται γύας,
<lb rend="displayNum" n="1162" />λαθραῖα κἀκκέλευθα παπταλώμεναι,
<lb rend="displayNum" n="1163" />ἕως ἂν εἰσθρέξωσιν Ἀμφείρας δόμους
<lb rend="displayNum" n="1164" />λιταῖς Σθένειαν ἵκτιδες γουνούμεναι.
<lb rend="displayNum" n="1165" />θεᾶς δ᾽ ὀφελτρεύσουσι κοσμοῦσαι πέδον, 
<lb rend="displayNum" n="1166" />δρόσῳ τε φοιβάσουσιν, ἀστεργῆ χόλον
<lb rend="displayNum" n="1167" />ἀστῶν φυγοῦσαι. πᾶς γὰρ Ἰλιεὺς ἀνὴρ
<lb rend="displayNum" n="1168" />κόρας δοκεύσει, πέτρον ἐν χεροῖν ἔχων,
<lb rend="displayNum" n="1169" />ἢ φάσγανον κελαινόν, ἢ ταυροκτόνον
<lb rend="displayNum" n="1170" />στερρὰν κύβηλιν, ἢ Φαλακραῖον κλάδον, 
<lb rend="displayNum" n="1171" />μαιμῶν κορέσσαι χεῖρα διψῶσαν φόνου.
<lb rend="displayNum" n="1172" />δῆμος δ᾽ ἀνατεὶ τὸν κτανόντ᾽ ἐπαινέσει,
<lb rend="displayNum" n="1173" />τεθμῷ χαράξας, τοὐπιλώβητον γένος.
<lb rend="displayNum" n="1174" />ὦ μῆτερ, ὦ δύσμητερ, οὐδὲ σὸν κλέος
<lb rend="displayNum" n="1175" />ἄπυστον ἔσται, Περσέως δὲ παρθένος 
<lb rend="displayNum" n="1176" />Βριμὼ Τρίμορφος θήσεταί σ᾽ ἑπωπίδα
<pb id="p.592" />
<lb rend="displayNum" n="1177" />κλαγγαῖσι ταρμύσσουσαν ἐννύχοις βροτούς,
<lb rend="displayNum" n="1178" />ὅσοι μεδούσης Στρυμόνος Ζηρυνθίας
<lb rend="displayNum" n="1179" />δείκηλα μὴ σέβουσι λαμπαδουχίαις,
<lb rend="displayNum" n="1180" />θύσθλοις Φεραίαν ἐξακεύμενοι θεάν. 
<lb rend="displayNum" n="1181" />ψευδήριον δὲ νησιωτικὸς στόνυξ
<lb rend="displayNum" n="1182" />Πάχυνος ἕξει σεμνὸν ἐξ ὀνειράτων
<lb rend="displayNum" n="1183" />ταῖς δεσποτείαις ὠλέναις ὠγκωμένον
<lb rend="displayNum" n="1184" />ῥείθρων Ἑλώρου πρόσθεν ἐκτερισμένης:
<lb rend="displayNum" n="1185" />ὃς δὴ παρ᾽ ἀκταῖς τλήμονος ῥανεῖ χοάς, 
<lb rend="displayNum" n="1186" />τριαύχενος μήνιμα δειμαίνων θεᾶς,
<lb rend="displayNum" n="1187" />λευστῆρα πρῶτον οὕνεκεν ῥίψας πέτρον
<lb rend="displayNum" n="1188" />Ἅιδῃ κελαινῶν θυμάτων ἀπάρξεται.
</p><p><lb rend="displayNum" n="1189" />σὺ δ᾽, ὦ ξύναιμε, πλεῖστον ἐξ ἐμῆς φρενὸς
<lb rend="displayNum" n="1190" />στερχθείς, μελάθρων ἕρμα καὶ πάτρας ὅλης, 
<lb rend="displayNum" n="1191" />οὐκ εἰς κενὸν κρηπῖδα φοινίξεις φόνῳ
<lb rend="displayNum" n="1192" />ταύρων, ἄνακτι τῶν Ὀφίωνος θρόνων
<lb rend="displayNum" n="1193" />πλείστας ἀπαρχὰς θυμάτων δωρούμενος.
<lb rend="displayNum" n="1194" />ἀλλ᾽ ἄξεταί σε πρὸς γενεθλίαν πλάκα
<lb rend="displayNum" n="1195" />τὴν ἐξόχως Γραικοῖσιν ἐξυμνημένην, 
<lb rend="displayNum" n="1196" />ὅπου σφε μήτηρ ἡ πάλης ἐμπείραμος
<lb rend="displayNum" n="1197" />τὴν πρόσθ᾽ ἄνασσαν ἐμβαλοῦσα Ταρτάρῳ
<lb rend="displayNum" n="1198" />ὠδῖνας ἐξέλυσε λαθραίας γονῆς,
<lb rend="displayNum" n="1199" />τὰς παιδοβρώτους ἐκφυγοῦσ᾽ ὁμευνέτου
<lb rend="displayNum" n="1200" />θοίνας ἀσέπτους, οὐδ᾽ ἐπίανεν βορᾷ 
<lb rend="displayNum" n="1201" />νηδύν, τὸν ἀντίποινον ἐγμάψας πέτρον,
<lb rend="displayNum" n="1202" />ἐν γυιοκόλλοις σπαργάνοις εἰλημένον,
<lb rend="displayNum" n="1203" />τύμβος γεγὼς Κένταυρος ὠμόφρων σπορᾶς.
<lb rend="displayNum" n="1204" />νήσοις δὲ μακάρων ἐγκατοικήσεις μέγας
<pb id="p.594" />
<lb rend="displayNum" n="1205" />ἥρως, ἀρωγὸς λοιμικῶν τοξευμάτων, 
<lb rend="displayNum" n="1206" />ὅπου σε πεισθεὶς Ὠγύγου σπαρτὸς λεὼς
<lb rend="displayNum" n="1207" />χρησμοῖς Ἰατροῦ Λεψίου Τερμινθέως
<lb rend="displayNum" n="1208" />ἐξ Ὀφρυνείων ἠρίων ἀνειρύσας
<lb rend="displayNum" n="1209" />ἄξει Καλύδνου τύρσιν Ἀόνων τε γῆν
<lb rend="displayNum" n="1210" />σωτῆρ᾽, ὅταν κάμνωσιν ὁπλίτῃ στρατῷ 
<lb rend="displayNum" n="1211" />πέρθοντι χώραν Τηνέρου τ᾽ ἀνάκτορα.
<lb rend="displayNum" n="1212" />κλέος δὲ σὸν μέγιστον Ἐκτήνων πρόμοι
<lb rend="displayNum" n="1213" />λοιβαῖσι κυδανοῦσιν ἀφθίτοις ἴσον.
</p><p><lb rend="displayNum" n="1214" />ἥξει δὲ Κνωσσὸν κἀπὶ Γόρτυνος δόμους
<lb rend="displayNum" n="1215" />τοὐμὸν ταλαίνης πῆμα, πᾶς δ᾽ ἀνάστατος 
<lb rend="displayNum" n="1216" />ἔσται στρατηγῶν οἶκος. οὐ γάρ ἥσυχος
<lb rend="displayNum" n="1217" />πορκεὺς δίκωπον σέλμα ναυστολῶν ἐλᾷ,
<lb rend="displayNum" n="1218" />Λεῦκον στροβήσων φύλακα τῆς μοναρχίας,
<lb rend="displayNum" n="1219" />ψυδραῖσί τε ἔχθραν μηχαναῖς ἀναπλέκων.
<lb rend="displayNum" n="1220" />ὃς οὔτε τέκνων φείσετ᾽ οὔτε συγγάμου 
<lb rend="displayNum" n="1221" />Μήδας δάμαρτος, ἠγριωμένος φρένας,
<lb rend="displayNum" n="1222" />οὐ Κλεισιθήρας θυγατρός, ἧς πατὴρ λέχος
<lb rend="displayNum" n="1223" />θρεπτῷ δράκοντι συγκαταινέσει πικρόν.
<lb rend="displayNum" n="1224" />πάντας δ᾽ ἀνάγνοις χερσὶν ναῷ κτενεῖ,
<lb rend="displayNum" n="1225" />λώβαισιν αἰκισθέντας Ὀγκαίου βόθρου. 
</p><p><lb rend="displayNum" n="1226" />γένους δὲ πάππων τῶν ἐμῶν αὖθις κλέος
<lb rend="displayNum" n="1227" />μέγιστον αὐξήσουσιν ἄμναμοί ποτε,
<lb rend="displayNum" n="1228" />αἰχμαῖς τὸ πρωτόλειον ἄραντες στέφος,
<lb rend="displayNum" n="1229" />γῆς καὶ θαλάσσης σκῆπτρα καὶ μοναρχίαν
<lb rend="displayNum" n="1230" />λαβόντες. οὐδ᾽ ἄμνηστον, ἀθλία πατρίς, 
<pb id="p.596" />
<lb rend="displayNum" n="1231" />κῦδος μαρανθὲν ἐγκατακρύψεις ζόφῳ.
<lb rend="displayNum" n="1232" />τοιούσδ᾽ ἐμός τις σύγγονος λείψει διπλοῦς
<lb rend="displayNum" n="1233" />σκύμνους λέοντας, ἔξοχον ῥώμῃ γένος,
<lb rend="displayNum" n="1234" />ὁ Καστνίας τε τῆς τε Χειράδος γόνος,
<lb rend="displayNum" n="1235" />βουλαῖς ἄριστος, οὐδ᾽ ὀνοστός ἐν μάχαις. 
<lb rend="displayNum" n="1236" />ὃς πρῶτα μέν Ῥαίκηλον οἰκήσει μολών,
<lb rend="displayNum" n="1237" />κισσοῦ παρ᾽ αἰπὺν πρῶνα καὶ Λαφυστίας
<lb rend="displayNum" n="1238" />κερασφόρους γυναῖκας. ἐκ δ᾽ Ἀλμωπίας
<lb rend="displayNum" n="1239" />πάλιμπλανήτην δέξεται Τυρσηνία
<lb rend="displayNum" n="1240" />Λιγγεύς τε θερμῶν ῥεῖθρον ἐκβράσσων ποτῶν, 
<lb rend="displayNum" n="1241" />καὶ Πῖσ᾽ Ἀγύλλης θ᾽ αἱ πολύρρηνοι νάπαι.
<lb rend="displayNum" n="1242" />σὺν δέ σφι μίξει φίλιον ἐχθρὸς ὢν στρατόν,
<lb rend="displayNum" n="1243" />ὅρκοις κρατήσας καὶ λιταῖς γουνασμάτων
<lb rend="displayNum" n="1244" />νάνος, πλάναισι πάντ᾽ ἐρευνήσας μυχὸν
<lb rend="displayNum" n="1245" />ἁλός τε καὶ γῆς. σὺν δὲ δίπτυχοι τόκοι 
<lb rend="displayNum" n="1246" />Μυσῶν ἄνακτος, οὗ ποτ᾽ Οἰκουρὸς δόρυ
<lb rend="displayNum" n="1247" />γνάμψει Θέοινος, γυῖα συνδήσας λύγοις,
<lb rend="displayNum" n="1248" />Τάρχων τε καὶ Τυρσηνός, αἴθωνες λύκοι,
<lb rend="displayNum" n="1249" />τῶν Ἡρακλείων ἐκγεγῶτες αἱμάτων.
<lb rend="displayNum" n="1250" />ἔνθα τράπεζαν εἰδάτων πλήρη κιχών, 
<lb rend="displayNum" n="1251" />τὴν ὕστερον βρωθεῖσαν ἐξ ὀπαόνων,
<lb rend="displayNum" n="1252" />μνήμην παλαιῶν λήψεται θεσπισμάτων.
<pb id="p.598" />
<lb rend="displayNum" n="1253" />κτίσει δὲ χώραν ἐν τόποις Βορειγόνων
<lb rend="displayNum" n="1254" />ὑπὲρ Λατίνους Δαυνίους τ᾽ ᾠκισμένην,
<lb rend="displayNum" n="1255" />πύργους τριάκοντ᾽, ἐξαριθμήσας γονὰς 
<lb rend="displayNum" n="1256" />συὸς κελαινῆς, ἣν ἀπ᾽ Ἰδαίων λόφων
<lb rend="displayNum" n="1257" />καὶ Δαρδανείων ἐκ τόπων ναυσθλώσεται,
<lb rend="displayNum" n="1258" />ἰσηρίθμων θρέπτειραν ἐν τόκοις κάπρων:
<lb rend="displayNum" n="1259" />ἧς καὶ πόλει δείκηλον ἀνθήσει μιᾷ
<lb rend="displayNum" n="1260" />χαλκῷ τυπώσας καὶ τέκνων γλαγοτρόφων. 
<lb rend="displayNum" n="1261" />δείμας δὲ σηκὸν Μυνδίᾳ Παλληνίδι,
<lb rend="displayNum" n="1262" />πατρᾦ ἀγάλματ᾽ ἐγκατοικεῖ θεῶν.
<lb rend="displayNum" n="1263" />ἃ δή, παρώσας καὶ δάμαρτα καὶ τέκνα
<lb rend="displayNum" n="1264" />καὶ κτῆσιν ἄλλην ὀμπνίαν κειμηλίων,
<lb rend="displayNum" n="1265" />σὺν τῷ γεραιῷ πατρὶ πρεσβειώσεται, 
<lb rend="displayNum" n="1266" />πέπλοις περισχών, ἦμος αἰχμηταὶ κύνες,
<lb rend="displayNum" n="1267" />τὰ πάντα πάτρας συλλαφύξαντες πάλῳ,
<lb rend="displayNum" n="1268" />τούτῳ μόνῳ πόρωσιν αἵρεσιν, δόμων
<lb rend="displayNum" n="1269" />λαβεῖν ὅ χρῄζει κἀπενέγκασθαι δάνος.
<lb rend="displayNum" n="1270" />τῷ καὶ παρ᾽ ἐχθροῖς εὐσεβέστατος κριθείς, 
<lb rend="displayNum" n="1271" />τὴν πλεῖστον ὑμνηθεῖσαν ἐν χάρμαις πάτραν
<lb rend="displayNum" n="1272" />ἐν ὀψιτέκνοις ὀλβίαν δωμήσεται,
<lb rend="displayNum" n="1273" />τύρσιν μακεδνὰς ἀμφὶ Κιρκαίου νάπας
<lb rend="displayNum" n="1274" />Ἀργοῦς τε κλεινὸν ὅρμον Αἰήτην μέγαν,
<lb rend="displayNum" n="1275" />λίμνης τε Φόρκης Μαρσιωνίδος ποτὰ 
<pb id="p.600" />
<lb rend="displayNum" n="1276" />Τιτώνιόν τε χεῦμα τοῦ κατὰ χθονὸς
<lb rend="displayNum" n="1277" />δύνοντος εἰς ἄφαντα κευθμῶνος βάθη,
<lb rend="displayNum" n="1278" />Ζωστηρίου τε κλιτύν, ἔνθα παρθένου
<lb rend="displayNum" n="1279" />στυγνὸν Σιβύλλης ἐστὶν οἰκητήριον,
<lb rend="displayNum" n="1280" />γρώνῳ βερέθρῳ συγκατηρεφὲς στέγης. 
</p><p><lb rend="displayNum" n="1281" />τοσαῦτα μὲν δύστλητα πείσονται κακὰ
<lb rend="displayNum" n="1282" />οἱ τὴν ἐμὴν μέλλοντες αἰστώσειν πάτραν.
</p><p><lb rend="displayNum" n="1283" />τί γὰρ ταλαίνῃ μητρὶ τῇ Προμηθέως
<lb rend="displayNum" n="1284" />ξυνὸν πέφυκε καὶ τροφῷ Σαρπηδόνος,
<lb rend="displayNum" n="1285" />ἃς πόντος Ἕλλης καὶ πέτραι Συμπληγάδες 
<lb rend="displayNum" n="1286" />καὶ Σαλμυδησὸς καὶ κακόξεινος κλύδων,
<lb rend="displayNum" n="1287" />Σκύθαισι γείτων, καρτεροῖς εἴργει πάγοις,
<lb rend="displayNum" n="1288" />λίμνην τε τέμνων Τάναϊς ἀκραιφνὴς μέσην
<lb rend="displayNum" n="1289" />ῥείθροις ὁρίζει, προσφιλεστάτην βροτοῖς
<lb rend="displayNum" n="1290" />χίμετλα Μαιώταισι θρηνοῦσιν ποδῶν. 
</p><p><lb rend="displayNum" n="1291" />ὄλοιντο ναῦται πρῶτα Καρνῖται κύνες,
<lb rend="displayNum" n="1292" />οἳ τὴν βοῶπιν ταυροπάρθενον κόρην
<lb rend="displayNum" n="1293" />Λέρνης ἀνηρείψαντο, φορτηγοὶ λύκοι,
<lb rend="displayNum" n="1294" />πλᾶτιν πορεῦσαι κῆρα Μεμφίτῃ πρόμῳ,
<lb rend="displayNum" n="1295" />ἔχθρας δὲ πυρσὸν ᾖραν ἠπείροις διπλαῖς. 
<lb rend="displayNum" n="1296" />αὖθις γὰρ ὕβριν τὴν βαρεῖαν ἁρπαγῆς
<lb rend="displayNum" n="1297" />Κουρῆτες ἀντίποινον Ἰδαῖοι κάπροι
<pb id="p.602" />
<lb rend="displayNum" n="1298" />ζητοῦντες, αἰχμάλωτον ἤμπρευσαν πόριν
<lb rend="displayNum" n="1299" />ἐν ταυρομόρφῳ τράμπιδος τυπώματι
<lb rend="displayNum" n="1300" />Σαραπτίαν Δικταῖον εἰς ἀνάκτορον 
<lb rend="displayNum" n="1301" />δάμαρτα Κρήτης Ἀστέρῳ στρατηλάτῃ.
<lb rend="displayNum" n="1302" />οὐδ᾽ οἵ γ᾽ ἀπηρκέσθησαν ἀντ᾽ ἴσων ἴσα
<lb rend="displayNum" n="1303" />λαβόντες, ἀλλὰ κλῶπα σὺν Τεύκρῳ στρατὸν
<lb rend="displayNum" n="1304" />καὶ σὺν Σκαμάνδρῳ Δραυκίῳ φυτοσπόρῳ
<lb rend="displayNum" n="1305" />εὶς Βεβρύκων ἔστειλαν οἰκητήριον, 
<lb rend="displayNum" n="1306" />σμίνθοισι δηρίσοντας, ὧν ἀπὸ σπορᾶς
<lb rend="displayNum" n="1307" />ἐμοὺς γενάρχας ἐξέφυσε Δάρδανος,
<lb rend="displayNum" n="1308" />γήμας Ἀρίσβαν Κρῆσσαν εὐγενῆ κόρην.
</p><p><lb rend="displayNum" n="1309" />καὶ δευτέρους ἔπεμψαν Ἄτρακας λύκους
<lb rend="displayNum" n="1310" />ταγῷ μονοκρήπιδι κλέψοντας νάκην, 
<lb rend="displayNum" n="1311" />δρακοντοφρούροις ἐσκεπασμένην σκοπαῖς.
<lb rend="displayNum" n="1312" />ὃς εἰς Κύταιαν τὴν Λιβυστικὴν μολών,
<lb rend="displayNum" n="1313" />καἰ τὸν τετράπνην ὕδρον εὐνάσας θρόνοις,
<lb rend="displayNum" n="1314" />καὶ γυρὰ ταύρων βαστάσας πυριπνόων
<lb rend="displayNum" n="1315" />ἄροτρα, καὶ λέβητι δαιτρευθεὶς δέμας, 
<lb rend="displayNum" n="1316" />οὐκ ἀσμένως ἔμαρψεν ἐρράου σκύλος,
<lb rend="displayNum" n="1317" />ἀλλ᾽ αὐτόκλητον ἁρπάσας κεραΐδα,
<lb rend="displayNum" n="1318" />τὴν γνωτοφόντιν καὶ τέκνων ἀλάστορα,
<lb rend="displayNum" n="1319" />εἰς τὴν λάληθρον κίσσαν ἡρματίξατο,
<lb rend="displayNum" n="1320" />φθογγὴν ἑδώλων Χαονιτικῶν ἄπο 
<lb rend="displayNum" n="1321" />βροτησίαν ἱεῖσαν, ἔμπαιον δρόμων.
<pb id="p.604" />
</p><p><lb rend="displayNum" n="1322" />πάλιν δ᾽ ὁ πέτρας ἀσκέρας ἀνειρύσας
<lb rend="displayNum" n="1323" />καὶ φασγάνου ζωστῆρα καὶ ξίφος πατρός,
<lb rend="displayNum" n="1324" />ὁ Φημίου παῖς, Σκῦρος ᾧ λυγροὺς τάφους
<lb rend="displayNum" n="1325" />κρημνῶν ἔνερθεν αἰγίλιψ ῥοιζουμένων 
<lb rend="displayNum" n="1326" />πάλαι δοκεύει τὰς ἀταρχύτους ῥιφάς,
<lb rend="displayNum" n="1327" />σὺν θηρὶ βλώξας τῷ σπάσαντι δηίας
<lb rend="displayNum" n="1328" />Μύστῃ Τροπαίας μαστὸν εὔθηλον θεᾶς,
<lb rend="displayNum" n="1329" />ζωστηροκλέπτης, νεῖκος ὤρινεν διπλοῦν,
<lb rend="displayNum" n="1330" />στόρνην τ᾽ ἀμέρσας καὶ Θεμισκύρας ἄπο 
<lb rend="displayNum" n="1331" />τὴν τοξόδαμνον νοσφίσας Ὀρθωσίαν.
<lb rend="displayNum" n="1332" />ἧς αἱ ξύναιμοι, παρθένοι Νεπτουνίδος,
<lb rend="displayNum" n="1333" />ἔριν λιποῦσαι, Λάγμον, ἠδὲ Τήλαμον,
<lb rend="displayNum" n="1334" />καὶ χεῦμα Θερμώδοντος Ἀκταῖόν τ᾽ ὄρος,
<lb rend="displayNum" n="1335" />ποινὰς ἀθἐλκτους θ᾽ ἁρπαγὰς διζήμεναι, 
<lb rend="displayNum" n="1336" />ὑπὲρ κελαινὸν Ἴστρον ἤλασαν Σκύθας
<lb rend="displayNum" n="1337" />ἵππους, ὁμοκλήτειραν ἱεῖσαι βοὴν
<lb rend="displayNum" n="1338" />Γραικοῖσιν ἀμνάμοις τε τοῖς Ἐρεχθέως.
<lb rend="displayNum" n="1339" />καὶ πᾶσαν Ἀκτὴν ἐξεπόρθησαν δορί,
<lb rend="displayNum" n="1340" />τοὺς Μοψοπείους αἰθαλώσασαι γύας. 
</p><p><lb rend="displayNum" n="1341" />πάππος δὲ Θρῄκης οὑμὸς αἰστώσας πλάκα
<lb rend="displayNum" n="1342" />χώραν τ᾽ Ἐορδῶν καὶ Γαλαδραίων πέδον,
<lb rend="displayNum" n="1343" />ὅρους ἔπηξεν ἀμφὶ Πηνειοῦ ποτοῖς,
<lb rend="displayNum" n="1344" />στερρὰν τραχήλῳ ζεῦγλαν ἀμφιθεὶς πέδαις,
<pb id="p.606" />
<lb rend="displayNum" n="1345" />ἀλκῇ νέανδρος, ἐκπρεπέστατος γένους. 
<lb rend="displayNum" n="1346" />ἡ δ᾽ ἀντὶ τούτων τάρροθον βοηλάτην
<lb rend="displayNum" n="1347" />τὸν ἑξάπρυμνον, στέρφος ἐγχλαινούμενον,
<lb rend="displayNum" n="1348" />στείλασα, λίστροις αἰπὺν ἤρειψεν πάγον,
<lb rend="displayNum" n="1349" />τὸν ἡ παλίμφρων Γοργὰς ἐν κλήροις θεῶν
<lb rend="displayNum" n="1350" />καθιερώσει, πημάτων ἀρχηγέτις. 
</p><p><lb rend="displayNum" n="1351" />αὖθις δὲ κίρκοι, Τμῶλον ἐκλελοιπότες
<lb rend="displayNum" n="1352" />Κίμψον τε καὶ χρυσεργὰ Πακτωλοῦ ποτά,
<lb rend="displayNum" n="1353" />καὶ νᾶμα λίμνης, ἔνθα Τυφῶνος δάμαρ
<lb rend="displayNum" n="1354" />κευθμῶνος αίνόλεκτρον ἐνδαύει μυχόν,
<lb rend="displayNum" n="1355" />Ἄγυλλαν Αὐσονῖτιν εἰσεκώμασαν, 
<lb rend="displayNum" n="1356" />δεινὴν Λιγυστίνοισι τοῖς τ᾽ ἀφ᾽ αἵματος
<lb rend="displayNum" n="1357" />ῥίζαν γιγάντων Σιθόνων κεκτημένοις
<lb rend="displayNum" n="1358" />λόγχης ἐν ὑσμίναισι μίξαντες πάλην.
<lb rend="displayNum" n="1359" />εἷλον δὲ Πῖσαν καὶ δορίκτητον χθόνα
<lb rend="displayNum" n="1360" />πᾶσαν κατειργάσαντο τὴν Ὄμβρων πέλας 
<lb rend="displayNum" n="1361" />καὶ Σαλπίων βεβῶσαν ὀχθηρῶν πάγων.
</p><p><lb rend="displayNum" n="1362" />λοῖσθος δ᾽ ἐγείρει γρυνὸς ἀρχαίαν ἔριν,
<lb rend="displayNum" n="1363" />πῦρ εὗδον ἤδη τὸ πρὶν ἐξάπτων φλογί,
<lb rend="displayNum" n="1364" />ἐπεὶ Πελασγοὺς εἶδε Ῥυνδακοῦ ποτῶν
<lb rend="displayNum" n="1365" />κρωσσοῖσιν ὀθνείοισι βάψαντας γάνος. 
<lb rend="displayNum" n="1366" />ἡ δ᾽ αὖθις οἰστρήσασα τιμωρουμένη
<lb rend="displayNum" n="1367" />τριπλᾶς τετραπλᾶς ἀντιτίσεται βλάβας,
<lb rend="displayNum" n="1368" />πορθοῦσα χώρας ἀντίπορθμον ᾐόνα.
<pb id="p.608" />
</p><p><lb rend="displayNum" n="1369" />πρῶτος μὲν ἥξει Ζηνὶ τῷ Λαπερσίῳ
<lb rend="displayNum" n="1370" />ὁμώνυμος Ζεύς, ὃς καταιβάτης μολὼν 
<lb rend="displayNum" n="1371" />σκηπτῷ πυρώσει πάντα δυσμενῶν σταθμά.
<lb rend="displayNum" n="1372" />σὺν ᾧ θανοῦμαι, κἀν νεκροῖς στρωφωμένη
<lb rend="displayNum" n="1373" />τὰ λοίπ᾽ ἀκούσω ταῦθ᾽, ἃ νῦν μέλλω θροεῖν.
</p><p><lb rend="displayNum" n="1374" />ὁ δεύτερος δέ, τοῦ πεφασμένου κέλωρ
<lb rend="displayNum" n="1375" />ἐν ἀμφιβλήστροις ἔλλοπος μυνδοῦ δίκην, 
<lb rend="displayNum" n="1376" />καταιθαλώσει γαῖαν ὀθνείαν, μολὼν
<lb rend="displayNum" n="1377" />χρησμοῖς Ἰατροῦ σὺν πολυγλώσσῳ στρατῶ.
</p><p><lb rend="displayNum" n="1378" />τρίτος δ᾽, ἄνακτος τοῦ δρυηκόπου γόνος,
<lb rend="displayNum" n="1379" />τὴν τευχοπλάστιν παρθένον Βραγχησίαν
<lb rend="displayNum" n="1380" />παραιολίξας βῶλον ἐμπεφυρμένην 
<lb rend="displayNum" n="1381" />νασμοῖς ὀρέξαι τῷ κεχρημένῳ δάνος,
<lb rend="displayNum" n="1382" />σφραγῖδα δέλτῳ δακτύλων ἐφαρμόσαι,
<lb rend="displayNum" n="1383" />φθειρῶν ὀρείαν νάσσεται μοναρχίαν,
<lb rend="displayNum" n="1384" />τὸν πρωτόμισθον Κᾶρα δῃώσας στρατόν,
<lb rend="displayNum" n="1385" />ὅταν κόρη κασωρὶς εἰς ἐπείσιον 
<lb rend="displayNum" n="1386" />χλεύην ὑλακτήσασα κηκάσῃ γάμους
<lb rend="displayNum" n="1387" />νυμφεῖα πρὸς κηλωστὰ καρβάνων τελεῖν.
<pb id="p.610" />
</p><p><lb rend="displayNum" n="1388" />οἱ δ᾽ αὖ τέταρτοι τῆς Δυμαντείου σπορᾶς,
<lb rend="displayNum" n="1389" />Λακμώνιοί τε καὶ Κυτιναῖοι Κόδροι,
<lb rend="displayNum" n="1390" />οἳ Θίγρον οἰκήσουσι Σάτνιόν τ᾽ ὄρος, 
<lb rend="displayNum" n="1391" />καὶ χερσόνησον τοῦ πάλαι ληκτηρίαν
<lb rend="displayNum" n="1392" />θεᾷ Κυρίτᾳ πάμπαν ἐστυγημένου,
<lb rend="displayNum" n="1393" />τῆς παντομόρφου βασσάρας λαμπούριδος
<lb rend="displayNum" n="1394" />τοκῆος, ἥτ᾽ ἀλφαῖσι ταῖς καθ᾽ ἡμέραν
<lb rend="displayNum" n="1395" />βούπειναν ἀλθαίνεσκεν ἀκμαίαν πατρός, 
<lb rend="displayNum" n="1396" />ὀθνεῖα γατομοῦντος Αἴθωνος πτερά.
</p><p><lb rend="displayNum" n="1397" />ὁ Φρὺξ δ᾽, ἀδελφὸν αἷμα τιμωρούμενος,
<lb rend="displayNum" n="1398" />πάλιν τιθηνὸν ἀντιπορθήσει χθόνα
<lb rend="displayNum" n="1399" />τοῦ νεκροτάγου, τὰς ἀθωπεύτους δίκας
<lb rend="displayNum" n="1400" />φθιτοῖσι ῥητρεύοντος ἀστεργεῖ τρόπῳ. 
<lb rend="displayNum" n="1401" />ὃς δή ποτ᾽ ἀμφώδοντος ἐξ ἄκρων λοβῶν
<lb rend="displayNum" n="1402" />φθέρσας κύφελλα καλλυνεῖ παρωτίδας,
<lb rend="displayNum" n="1403" />δαπταῖς τιτύσκων αἱμοπώταισιν φόβον.
<lb rend="displayNum" n="1404" />τῷ πᾶσα Φλεγρὰς αἶα δουλωθήσεται
<lb rend="displayNum" n="1405" />Θραμβουσία τε δειρὰς ἥ τ᾽ ἐπάκτιος 
<lb rend="displayNum" n="1406" />στόρθυγξ Τίτωνος αἵ τε Σιθόνων πλάκες
<lb rend="displayNum" n="1407" />Παλληνία τ᾽ ἄρουρα, τὴν ὁ βούκερως
<lb rend="displayNum" n="1408" />Βρύχων λιπαίνει, γηγενῶν ὑπηρέτης.
</p><p><lb rend="displayNum" n="1409" />πολλῶν δ᾽ ἐναλλὰξ πημάτων ἀπάρξεται
<lb rend="displayNum" n="1410" />Κανδαῖος ἢ Μάμερτος, ἢ τί χρὴ καλεῖν 
<lb rend="displayNum" n="1411" />τὸν αἱμοφύρτοις ἑστιώμενον μάχαις;
<pb id="p.612" />
<lb rend="displayNum" n="1412" />οὐ μὰν ὑπείξει γ᾽ ἡ ᾿πιμηθέως τοκάς,
<lb rend="displayNum" n="1413" />ἀλλ᾽ ἀντὶ πάντων Περσέως ἕνα σπορᾶς
<lb rend="displayNum" n="1414" />στελεῖ γίγαντα, τῷ θάλασσα μὲν βατὴ
<lb rend="displayNum" n="1415" />πεζῷ ποτ᾽ ἔσται, γῆ δὲ ναυσθλωθήσεται 
<lb rend="displayNum" n="1416" />ῥήσσοντι πηδοῖς χέρσον. οἱ δὲ Λαφρίας
<lb rend="displayNum" n="1417" />οἶκοι Μαμέρσας, ᾐθαλωμένοι φλογὶ
<lb rend="displayNum" n="1418" />σὺν καλίνοισι τειχέων προβλήμασι
<lb rend="displayNum" n="1419" />τὸν χρησμολέσχην αἰτιάσονται βλάβης,
<lb rend="displayNum" n="1420" />ψαίνυνθα θεσπίζοντα Πλούτωνος λάτριν. 
<lb rend="displayNum" n="1421" />στρατῷ δ᾽ ἀμίκτῳ πᾶσα μὲν βρωθήσεται,
<lb rend="displayNum" n="1422" />φλοιῶτιν ἐκδύνουσα δίπλακα σκέπην,
<lb rend="displayNum" n="1423" />καρποτρόφος δρῦς ἀγριάς τ᾽ ὀρειθαλής.
<lb rend="displayNum" n="1424" />ἅπας δ᾽ ἀναύρων νασμὸς αὐανθήσεται,
<lb rend="displayNum" n="1425" />χανδὸν κελαινὴν δίψαν αἰονωμένων. 
<lb rend="displayNum" n="1426" />κύφελλα δ᾽ ἰῶν τηλόθεν ῥοιζουμένων
<lb rend="displayNum" n="1427" />ὑπὲρ κάρα σιήσουσι, Κίμμερός θ᾽ ὅπως,
<lb rend="displayNum" n="1428" />σκιὰ καλύψει πέρραν, ἀμβλύνων σέλας.
<lb rend="displayNum" n="1429" />Λοκρὸν δ᾽ ὁποῖα παῦρον ἀνθήσας ῥόδον,
<lb rend="displayNum" n="1430" />καὶ πάντα φλέξας, ὥστε κάγκανον στάχυν, 
<lb rend="displayNum" n="1431" />αὖθις παλιμπλώτοιο γεύσεται φυγῆς,
<lb rend="displayNum" n="1432" />μόσσυνα φηγότευκτον, ὡς λυκοψίαν
<lb rend="displayNum" n="1433" />κόρη κνεφαίαν, ἄγχι παμφαλώμενος,
<lb rend="displayNum" n="1434" />χαλκηλάτῳ κνώδοντι δειματουμένη.
</p><p><lb rend="displayNum" n="1435" />πολλοὶ δ᾽ ἀγῶνες καὶ φόνοι μεταίχμιοι 
<lb rend="displayNum" n="1436" />λύσουσιν ἀνδρῶν οἱ μὲν ἐν γαίᾳ <note n="1" place="unspecified" anchored="yes">ονε εχπεξτς "ον τηε σεα," βυτ νο σατισφαξτορψ εμενδατιον ηας βεεν προποσεδ.</note> πάλας
<lb rend="displayNum" n="1437" />δειναῖσιν ἀρχαῖς ἀμφιδηριωμένων,
<lb rend="displayNum" n="1438" />οἱ δ᾽ ἐν μεταφρένοισι βουστρόφοις χθονός,
<lb rend="displayNum" n="1439" />ἕως ἂν αἴθων εὐνάσῃ βαρὺν κλόνον,
<lb rend="displayNum" n="1440" />ἀπ᾽ Αἰακοῦ τε κἀπὸ Δαρδάνου γεγὼς 
<pb id="p.614" />
<lb rend="displayNum" n="1441" />Θεσπρωτὸς ἄμφω καὶ Χαλαστραῖος λέων,
<lb rend="displayNum" n="1442" />πρηνῆ θ᾽ ὁμαίμων πάντα κυπώσας δόμον
<lb rend="displayNum" n="1443" />ἀναγκάσῃ πτήξαντας Ἀργείων πρόμους
<lb rend="displayNum" n="1444" />σῆναι Γαλάδρας τὸν στατηλάτην λύκον
<lb rend="displayNum" n="1445" />καὶ σκῆπτρ᾽ ὀρέξαι τῆς πάλαι μοναρχίας. 
<lb rend="displayNum" n="1446" />ᾧ δὴ μεθ᾽ ἕκτην γένναν αὐθαίμων ἐμὸς
<lb rend="displayNum" n="1447" />εἷς τις παλαιστής, συμβαλὼν ἀλκὴν δορὸς
<lb rend="displayNum" n="1448" />πόντου τε καὶ γῆς κεἰς διαλλαγὰς μολών,
<lb rend="displayNum" n="1449" />πρέσβιστος ἐν φίλοισιν ὑμνηθήσεται,
<lb rend="displayNum" n="1450" />σκύλων ἀπαρχὰς τὰς δορικτήτους λαβών. 
</p><p><lb rend="displayNum" n="1451" />τί μακρὰ τλήμων εἰς ἀνηκόους πέτρας,
<lb rend="displayNum" n="1452" />εἰς κῦμα κωφόν, εἰς νάπας δασπλήτιδας
<lb rend="displayNum" n="1453" />βαύζω, κενὸν ψἀλλουσα μάστακος κρότον;
<lb rend="displayNum" n="1454" />πίστιν γὰρ ἡμῶν Λεψιεὺς ἐνόσφισε,
<lb rend="displayNum" n="1455" />ψευδηγόροις φήμαισιν ἐγχρίσας ἔπη, 
<lb rend="displayNum" n="1456" />καὶ θεσφάτων πρόμαντιν ἀψευδῆ φρόνιν,
<lb rend="displayNum" n="1457" />λέκτρων στερηθεὶς ὧν ἐκάλχαινεν τυχεῖν.
<lb rend="displayNum" n="1458" />θήσει δ᾽ ἀληθῆ. σὺν κακῷ δέ τις μαθών,
<lb rend="displayNum" n="1459" />ὅτ᾽ οὐδὲν ἔσται μῆχος ὠφελεῖν πάτραν,
<lb rend="displayNum" n="1460" />τὴν φοιβόληπτον αἰνέσει χελιδόνα. 
</p><p><lb rend="displayNum" n="1461" />Τόσσ᾽ ἠγόρευε, καὶ παλίσσυτος ποσὶν
<lb rend="displayNum" n="1462" />ἔβαινεν εἱρκτῆς ἐντός. ἐν δὲ καρδίᾳ
<lb rend="displayNum" n="1463" />σειρῆνος ἐστέναξε λοίσθιον μέλος,
<lb rend="displayNum" n="1464" />Κλάρου Μιμαλλών, ἢ Μελαγκραίρας κόπις
<lb rend="displayNum" n="1465" />Νησοῦς θυγατρός, ἤ τι Φίκιον τέρας, 
<lb rend="displayNum" n="1466" />ἑλικτὰ κωτίλλουσα δυσφράστως ἔπη.
<lb rend="displayNum" n="1467" />ἐγὼ δὲ λοξὸν ἦλθον ἀγγέλλων, ἄναξ,
<pb id="p.616" />
<lb rend="displayNum" n="1468" />σοὶ τόνδε μῦθον παρθένου φοιβαστρίας,
<lb rend="displayNum" n="1469" />ἐπεί μ᾽ ἔταξας φύλακα λαΐνου στέγης
<lb rend="displayNum" n="1470" />καὶ πάντα φράζειν κἀναπεμπάζειν λόγον 
<lb rend="displayNum" n="1471" />ἐτητύμως ἄψορρον ὤτρυνας τρόχιν.
<lb rend="displayNum" n="1472" />δαίμων δέ φήμας εἰς τὸ λῷον ἐκδραμεῖν
<lb rend="displayNum" n="1473" />τεύξειεν, ὅσπερ σῶν προκήδεται θρόνων,
<lb rend="displayNum" n="1474" />σώζων παλαιὰν Βεβρύκων παγκληρίαν.
</p></div1></body></text></TEI.2>