<?xml version="1.0" encoding="utf-8"?>
<TEI.2><text><body><div1 type="hymn" n="6" org="uniform" sample="complete"><head>εἰς Δημήτρα</head>
<p><lb rend="displayNum" n="1" />τῶ καλάθω κατιόντος ἐπιφθέγξασθε, γυναῖκες,
<lb rend="displayNum" n="2" /><q direct="unspecified">Δάματερ μέγα χαῖρε πολυτρόφε πουλυμέδιμνε.</q>
<lb rend="displayNum" n="3" />τὸν κάλαθον κατιόντα χαμαὶ θασεῖσθε βέβαλοι, <note n="1" place="unspecified" anchored="yes">σξηολ. πλατο, σψμπ. 218 β καὶ εἴ τις ἄλλος ἐστὶ βέβηλός τε καὶ ἄγροικος, πύλας παμμεγάλας τοῖς ὠσὶν ἐπίθεσθε] ἐντεῦθεν παρῴδησε Καλλίμαχος ἐν ὕμνῳ Δήμητρος καλάθου τὸ θύρας δ᾽ ἐπίθεσθε βέβηλοι.</note>
<lb rend="displayNum" n="4" />μηδ᾽ ἀπὸ τῶ τέγεος μηδ᾽ ὑψόθεν αὐγάσσησθε
<lb rend="displayNum" n="5" />μὴ παῖς μηδὲ γυνὰ μηδ᾽ ἃ κατεχεύατο χαίταν, 
<lb rend="displayNum" n="6" />μηδ᾽ ὅκ᾽ ἀφ᾽ αὑαλέων στομάτων πτύωμες ἄπαστοι.
<lb rend="displayNum" n="7" />ἕσπερος ἐκ νεφέων ἐσκέψατο πανίκα νεῖται,
<lb rend="displayNum" n="8" />ἕσπερος, ὅστε πιεῖν Δαμάτερα μῶνος ἔπεισεν,
<lb rend="displayNum" n="9" />ἁρπαγίμας ὅκ᾽ ἄπυστα μετέστιχεν ἴχνια κώρας.
<lb rend="displayNum" n="10" />πότνια, πῶς σε δύναντο πόδες φέρεν ἔστ᾽ ἐπὶ δυθμάς, 
<lb rend="displayNum" n="11" />ἔστ᾽ ἐπὶ τὼς μέλανας καὶ ὅπα τὰ χρύσεα μᾶλα;
<lb rend="displayNum" n="12" />οὐ πίες οὔτ᾽ ἄρ᾽ ἔδες τῆνον χρόνον οὐδὲ λοέσσα.
<lb rend="displayNum" n="13" />τρὶς μὲν δὴ διέβας Ἀχελώιον ἀργυροδίναν,
<lb rend="displayNum" n="14" />τοσσάκι δ᾽ ἀενάων ποταμῶν ἐπέρασας ἕκαστον,
<pb id="p.126" />
<lb rend="displayNum" n="15" />τρὶς δ᾽ ἐπὶ Καλλιχόρῳ <note n="1" place="unspecified" anchored="yes">τρὶς δ ἐπὶ καλλι...ονλψ ις πρεσερϝεδ ιν α; τηε λαξυνα ις συππλιεδ ιν φ ανδ λατε μσς.</note> χαμάδις ἐκαθίσσαο φρητί 
<lb rend="displayNum" n="16" />αὐσταλέα ἄποτός τε καὶ οὐ φάγες οὐδὲ λοέσσα.
<lb rend="displayNum" n="17" />μὴ μὴ ταῦτα λέγωμες ἃ δάκρυον ἄγαγε Δηοῖ:
<lb rend="displayNum" n="18" />κάλλιον, ὡς πολίεσσιν ἑαδότα <note n="2" place="unspecified" anchored="yes">πτολίεσσιν ἑα . . . α; λαξυνα συππλιεδ ιν φ.</note> τέθμια δῶκε:
<lb rend="displayNum" n="19" />κάλλιον, ὡς καλάμαν τε καὶ ἱερὰ δράγματα πράτα
<lb rend="displayNum" n="20" />ἀσταχύων ἀπέκοψε καὶ ἐν βόας ἧκε πατῆσαι, 
<lb rend="displayNum" n="21" />ἁνίκα Τριπτόλεμος ἀγαθὰν ἐδιδάσκετο τέχναν:
<lb rend="displayNum" n="22" />κάλλιον, ὡς, ἵνα καί τις ὑπερβασίας <note n="3" place="unspecified" anchored="yes">ὑπερβα . . . α; λαξυνα συππλιεδ ιν φ ετξ.</note> ἀλέηται,
<lb rend="displayNum" n="23" />π <gap /> ἰδέσθαι <note n="4" place="unspecified" anchored="yes">π <gap /> Α; <gap /> ἰδέσθαι πδ.</note>
<lb rend="displayNum" n="24" />οὔπω τὰν Κνιδίαν, ἔτι Δώτιον ἱρὸν ἔναιον,
<lb rend="displayNum" n="25" />τὶν δ᾽<note n="5" place="unspecified" anchored="yes">τὸν δ᾽ μσς.; τεῖδ᾽ σξηνειδερ.</note> αὐτᾷ καλὸν ἄλσος ἐποιήσαντο Πελασγοὶ 
<lb rend="displayNum" n="26" />δένδρεσιν ἀμφιλαές: διά κεν μόλις ἦνθεν ὀιστός:
<lb rend="displayNum" n="27" />ἐν πίτυς, ἐν μεγάλαι πτελέαι ἔσαν, ἐν δὲ καὶ ὄχναι,
<lb rend="displayNum" n="28" />ἐν δὲ καλὰ γλυκύμαλα: τὸ δ᾽ ὥστ᾽ ἀλέκτρινον ὕδωρ
<lb rend="displayNum" n="29" />ἐξ ἀμαρᾶν ἀνέθυε. θεὰ δ᾽ ἐπεμαίνετο χώρῳ
<lb rend="displayNum" n="30" />ὅσσον Ἐλευσῖνι, Τριόπῳ θ᾽ <note n="6" place="unspecified" anchored="yes">τριόπῳ θ᾽ λμ; Τριοπᾷδ᾽ σξηνειδερ; τριόπαιδ᾽ αφ; τριόπᾳ θ᾽ δ.</note> ὅσον, ὁκκόσον Ἔννᾳ. 
<lb rend="displayNum" n="31" />ἀλλ᾽ ὅκα Τριοπίδαισιν ὁ δεξιὸς ἄχθετο δαίμων,
<lb rend="displayNum" n="32" />τουτάκις ἁ χείρων Ἐρυσίχθονος ἅψατο βωλά:
<lb rend="displayNum" n="33" />σεύατ᾽ ἔχων θεράποντας ἐείκοσι, πάντας ἐν ἀκμᾷ,
<lb rend="displayNum" n="34" />πάντας δ᾽ ἀνδρογίγαντας ὅλαν πόλιν ἀρκίος ἆραι,
<lb rend="displayNum" n="35" />ἀμφότερον πελέκεσσι καὶ ἀξίναισιν ὁπλίσσας, 
<lb rend="displayNum" n="36" />ἐς δὲ τὸ Δάματρος ἀναιδέες ἔδραμον ἄλσος.
<lb rend="displayNum" n="37" />ἦς <note n="7" place="unspecified" anchored="yes">ἦς δ; ἦν.</note> δέ τις αἴγειρος, μέγα δένδρεον αἰθέρι κῦρον,
<lb rend="displayNum" n="38" />τῷ δ᾽ ἔπι ταὶ νύμφαι ποτὶ τὤνδιον ἑψιόωντο,
<pb id="p.128" />
<lb rend="displayNum" n="39" />ἃ πράτα πλαγεῖσα κακὸν μέλος ἴαχεν ἄλλαις.
<lb rend="displayNum" n="40" />ᾄσθετο Δαμάτηρ, ὅτι οἱ ξύλον ἱερὸν ἄλγει, 
<lb rend="displayNum" n="41" />εἶπε δὲ χωσαμένα "τίς μοι καλὰ δένδρεα κόπτει;"
<lb rend="displayNum" n="42" />αὐτίκα Νικίππᾳ, τάν οἱ πόλις ἀράτειραν
<lb rend="displayNum" n="43" />δαμοσίαν ἔστασαν, ἐείσατο, γέντο δὲ χειρὶ
<lb rend="displayNum" n="44" />στέμματα καὶ μάκωνα, κατωμαδίαν δ᾽ ἔχε κλᾷδα.
<lb rend="displayNum" n="45" />φᾶ δὲ παραψύχοισα κακὸν καὶ ἀναιδέα φῶτα 
<lb rend="displayNum" n="46" /><q direct="unspecified">τέκνον, ὅτις τὰ θεοῖσιν ἀνειμένα δένδρεα κόπτεις,
<lb rend="displayNum" n="47" />τέκνον ἐλίνυσον, τέκνον πολύθεστε τοκεῦσι,
<lb rend="displayNum" n="48" />παύεο καὶ θεράποντας ἀπότρεπε, μή τι χαλεφθῇ
<lb rend="displayNum" n="49" />πότνια Δαμάτηρ, τᾶς ἱερὸν ἐκκεραΐζεις.</q>
<lb rend="displayNum" n="50" />τὰν δ᾽ ἄρ᾽ ὑποβλέψας χαλεπώτερον ἠὲ κυναγὸν 
<lb rend="displayNum" n="51" />ὤρεσιν ἐν Τμαρίοισιν ὑποβλέπει ἄνδρα λέαινα
<lb rend="displayNum" n="52" />ὠμοτόκος, τᾶς φαντὶ πέλειν βλοσυρώτατον ὄμμα,
<lb rend="displayNum" n="53" /><q direct="unspecified">χάζευ," ἔφα, "μή τοι πέλεκυν μέγαν ἐν χροΐ πάξω.
<lb rend="displayNum" n="54" />ταῦτα δ᾽ ἐμὸν θησεῖ στεγανὸν δόμον, ᾧ ἔνι δαῖτας
<lb rend="displayNum" n="55" />αἰὲν ἐμοῖς ἑτάροισιν ἄδην θυμαρέας ἀξῶ.</q> 
<lb rend="displayNum" n="56" />εἶπεν ὁ παῖς, Νέμεσις δὲ κακὰν ἐγράψατο φωνάν.
<lb rend="displayNum" n="57" />Δαμάτηρ δ᾽ ἄφατόν τι κοτέσσατο, γείνατο <note n="1" place="unspecified" anchored="yes">γείνατο μσς.; γείνετο σξηνειδερ.</note> δ᾽ ἁ <note n="2" place="unspecified" anchored="yes">ἁ μσς.; αὖ βεργκ.</note> θεύς:
<lb rend="displayNum" n="58" />ἴθματα μὲν χέρσω, κεφαλὰ δέ οἱ ἅψατ᾽ Ὀλύμπω.
<lb rend="displayNum" n="59" />οἱ μὲν ἄρ᾽ ἡμιθνῆτες, ἐπεὶ τὰν πότνιαν εἶδον,
<lb rend="displayNum" n="60" />ἐξαπίνας ἀπόρουσαν ἐνὶ δρυσὶ χαλκὸν ἀφέντες: 
<lb rend="displayNum" n="61" />ἁ δ᾽ ἄλλως μὲν ἔασεν, ἀναγκαίᾳ γὰρ ἕποντο
<lb rend="displayNum" n="62" />δεσποτικὰν ὑπὸ χεῖρα, βαρὺν δ᾽ ἀπαμείψατ᾽ ἄνακτα
<lb rend="displayNum" n="63" /><q direct="unspecified">ναὶ ναί, τεύχεο δῶμα, κύον, κύον, ᾧ ἔνι δαῖτας
<pb id="p.130" />
<lb rend="displayNum" n="64" />ποιησεῖς: θαμιναὶ γάρ ἐς ὕστερον εἰλαπίναι τοι.</q>
<lb rend="displayNum" n="65" />ἁ μὲν τόσσ᾽ εἰποῖσ᾽ Ἐρυσίχθονι τεῦχε πονηρά. 
<lb rend="displayNum" n="66" />αὐτίκα οἱ χαλεπόν τε καὶ ἄγριον ἔμβαλε λιμὸν
<lb rend="displayNum" n="67" />αἴθωνα κρατερόν, μεγάλᾳ δ᾽ ἐστρεύγετο νούσῳ.
<lb rend="displayNum" n="68" />σχέτλιος, ὅσσα πάσαιτο τόσων ἔχεν ἵμερος αὖτις.
<lb rend="displayNum" n="69" />εἴκατι δαῖτα πένοντο, δυώδεκα δ᾽ οἶνον ἄφυσσον:
<lb rend="displayNum" n="70" />τόσσα Διώνυσον γὰρ ἃ καὶ Δάματρα χαλέπτελ: 
<lb rend="displayNum" n="71" />καὶ γὰρ τᾷ Δάματρι συνωργίσθη Διόνυσος.
<lb rend="displayNum" n="72" />οὔτε νιν εἰς ἐράνως οὔτε ξυνδείπνια πέμπον
<lb rend="displayNum" n="73" />αἰδόμενοι γονέες, προχανὰ δ᾽ εὑρίσκετο πᾶσα.
<lb rend="displayNum" n="74" />ἦνθον Ἰτωνιάδος νιν Ἀθαναίας ἐπ᾽ ἄεθλα
<lb rend="displayNum" n="75" />Ὀρμενίδαι καλέοντες: ἀπ᾽ ὦν ἀρνήσατο μάτηρ 
<lb rend="displayNum" n="76" /><q direct="unspecified">οὐκ ἔνδοι, χθιζὸς γὰρ ἐπὶ Κραννῶνα βέβακε
<lb rend="displayNum" n="77" />τέλθος ἀπαιτησῶν ἑκατὸν βόας.</q> ἦνθε Πολυξώ,
<lb rend="displayNum" n="78" />μάτηρ Ἀκτορίωνος, ἐπεὶ γάμον ἄρτυε παιδί,
<lb rend="displayNum" n="79" />ἀμφότερον Τριόπαν τε καὶ υἱέα κικλήσκοισα.
<lb rend="displayNum" n="80" />τὰν δὲ γυνὰ βαρύθυμος ἀμείβετο δάκρυ χέοισα 
<lb rend="displayNum" n="81" /><q direct="unspecified">νεῖταί τοι Τριόπας, Ἐρυσίχθονα δ᾽ ἤλασε κάπρος
<lb rend="displayNum" n="82" />Πίνδον ἀν᾽ εὐάγκειαν, ὁ δ᾽ ἐννέα φάεα κεῖται.</q>
<lb rend="displayNum" n="83" />δειλαία φιλότεκνε, τί δ᾽ οὐκ ἐψεύσαο, μᾶτερ;
<lb rend="displayNum" n="84" />δαίνυεν εἰλαπίναν τις: <q direct="unspecified">ἐν ἀλλοτρίοις Ἐρυσίχθων.</q>
<lb rend="displayNum" n="85" />ἄγετό τις νύμφαν: <q direct="unspecified">Ἐρυσίχθονα δίσκος ἔτυψεν,</q>
<lb rend="displayNum" n="86" />ἢ <q direct="unspecified">ἔπεσ᾽ ἐξ ἵππων,</q> ἢ <q direct="unspecified">ἐν Ὄθρυϊποίμνἰ ἀμιθρεῖ. <note n="1" place="unspecified" anchored="yes">ἀμιθρεῖ ρυηνκεν, Ωαλξκεναερ; ἀμι- Α, ἀμ᾽ Ε, ἀριθμεῖ δ; ἀμέλγει φ.</note></q>
<lb rend="displayNum" n="87" />ἐνδόμυχος δἤπειτα πανάμερος εἰλαπιναστὰς
<lb rend="displayNum" n="88" />ἤσθιε μυρία πάντα: κακὰ δ᾽ ἐξάλλετο γαστὴρ
<lb rend="displayNum" n="89" />αἰεὶ μᾶλλον ἔδοντι, τὰ δ᾽ ἐς βυθὸν οἷα θαλάσσας
<lb rend="displayNum" n="90" />ἀλεμάτως ἀχάριστα κατέρρεεν εἴδατα πάντα. 
<lb rend="displayNum" n="91" />ὡς δὲ Μίμαντι χιών, ὡς ἀελίῳ ἔνι πλαγγών,
<pb id="p.132" />
<lb rend="displayNum" n="92" />καὶ τούτων ἔτι μεῖζον ἐτάκετο μέσφ᾽ ἐπὶ νευράς:
<lb rend="displayNum" n="93" />δειλαίῳ ἶνές τε καὶ ὀστέα μῶνον ἔλειφθεν.
<lb rend="displayNum" n="94" />κλαῖε μὲν ἁ μάτηρ, βαρὺ δ᾽ ἔστενον αἱ δ̣̣̔̓ ἀδελφαὶ
<lb rend="displayNum" n="95" />χὡ μαστὸς τὸν ἔπωνε καὶ αἱ δέκα πολλάκι δῶλαι. 
<lb rend="displayNum" n="96" />καὶ δ᾽ αὐτὸς Τριόπας πολιαῖς ἐπὶ χεῖρας ἔβαλλε,
<lb rend="displayNum" n="97" />τοῖα τὸν οὐκ ἀίοντα Ποσειδάωνα καλιστρέων:
<lb rend="displayNum" n="98" /><q direct="unspecified">ψευδοπάτωρ ἰδὲ τόνδε τεοῦ τρίτον, εἴπερ ἐγὼ μὲν
<lb rend="displayNum" n="99" />σεῦ τε καὶ Αἰολίδος Κανάκας γένος, αὐτὰρ ἐμεῖο
<lb rend="displayNum" n="100" />τοῦτο τὸ δείλαιον γένετο βρέφος: αἴθε γὰρ αὐτὸν 
<lb rend="displayNum" n="101" />βλητὸν ὑπ᾽ Ἀπόλλωνος ἐμαὶ χέρες ἐκτερέιξαν:
<lb rend="displayNum" n="102" />νῦν δὲ κακὰ βούβρωστις ἐν ὀφθαλμοῖσι κάθηται.
<lb rend="displayNum" n="103" />ἤ οἱ ἀπόστασον χαλεπὰν νόσον ἠέ νιν αὐτὸς
<lb rend="displayNum" n="104" />βόσκε λαβών: ἁμαὶ γὰρ ἀπειρήκαντι τράπεζαι.
<lb rend="displayNum" n="105" />χῆραι μὲν μάνδραι, κενεαὶ δέ μοι αὔλιες ἤδη 
<lb rend="displayNum" n="106" />τετραπόδων, ἤδη γὰρ ἀπαρνήσαντο μάγειροι.</q>
<lb rend="displayNum" n="107" />ἀλλὰ καὶ οὐρῆας μεγαλᾶν ὑπέλυσαν ἁμαξᾶν,
<lb rend="displayNum" n="108" />καὶ τὰν βῶν ἔφαγεν, τὰν Ἑστίᾳ ἔτρεφε μάτηρ,
<lb rend="displayNum" n="109" />καὶ τὰν ἀεθλοφόρον καὶ τὸν πολεμήιον ἵππον,
<lb rend="displayNum" n="110" />καὶ τὰν αἴλουρον, τὰν ἔτρεμε θηρία μικκά. 
<lb rend="displayNum" n="111" />μέσφ᾽ ὅκα μὲν Τριόπαο δόμοις ἔνι χρήματα κεῖτο,
<lb rend="displayNum" n="112" />μῶνοι ἄρ᾽ οἰκεῖοι θάλαμοι κακὸν ἠπίσταντο.
<lb rend="displayNum" n="113" />ἀλλ᾽ ὅκα τὸν βαθὺν οἶκον ἀνεξήραναν <note n="1" place="unspecified" anchored="yes">ἀνεξήραναν ερνεστι; ἀνεξήραινον μσς.</note> ὀδόντες,
<lb rend="displayNum" n="114" />καὶ τόχ᾽ ὁ τῶ βασιλῆος ἐνὶ τριόδοισι καθῆστο
<lb rend="displayNum" n="115" />αἰτίζων ἀκόλως τε καὶ ἔκβολα λύματα δαιτός. 
<pb id="p.134" />
<lb rend="displayNum" n="116" />Δάματερ, μὴ τῆνος ἐμὶν φίλος, ὅς τοι ἀπεχθής,
<lb rend="displayNum" n="117" />εἴη μηδ᾽ ὁμότοιχος: ἐμοὶ κακογείτονες ἐχθροί.
<lb rend="displayNum" n="118" />ᾄσατε <note n="1" place="unspecified" anchored="yes">ἄσατε φ; ομ. αε.</note> παρθενικαί, καὶ ἐπιφθέγξασθε τεκοῖσαι
<lb rend="displayNum" n="119" /><q direct="unspecified"> Δάματερ μέγα χαῖρε πολυτρόφε πουλυμέδιμνε.</q>
<lb rend="displayNum" n="120" />χὠς αἱ <note n="2" place="unspecified" anchored="yes">χὠς αἱ στεπηανυς; χὧσαι.</note> τὸν κάλαθον λευκότριχες ἵπποι ἄγοντι 
<lb rend="displayNum" n="121" />τέσσαρες, ὣς ἁμὶν μεγάλα θεὸς εὐρυάνασσα
<lb rend="displayNum" n="122" />λευκὸν ἔαρ, λευκὸν δὲ θέρος καὶ χεῖμα φέροισα
<lb rend="displayNum" n="123" />ἡξεῖ καὶ φθινόπωρον, ἔτος δ᾽ εἰς ἄλλο φυλαξεῖ.
<lb rend="displayNum" n="124" />ὡς δ᾽ ἀπεδίλωτοι καὶ ἀνάμπυκες ἄστυ πατεῦμες,
<lb rend="displayNum" n="125" />ὣς πόδας, ὣς κεφαλὰς παναπηρέας ἕξομες αἰεί. 
<lb rend="displayNum" n="126" />ὡς δ᾽ αἱ <note n="3" place="unspecified" anchored="yes">ὡς αἱ μσς.; ξορρ. μεινεκε.</note> λικνοφόροι χρυσῶ πλέα λίκνα φέροντι,
<lb rend="displayNum" n="127" />ὣς ἁμὲς τὸν χρυσὸν ἀφειδέα πασαίμεσθα.
<lb rend="displayNum" n="128" />μέσφα τὰ τᾶς πόλιος πρυτανήια τὰς ἀτελέστως,
<lb rend="displayNum" n="129" />τὰς δὲ τελεσφορέας <note n="4" place="unspecified" anchored="yes">τελεσφορίας μσς.; ξορρ. τ. βεντλεψ.</note> ποτὶ τὰν θεὸν ἄχρις ὁμαρτεῖν,
<lb rend="displayNum" n="130" />αἵτινες ἑξήκοντα κατώτεραι: αἱ δὲ <note n="5" place="unspecified" anchored="yes">αἵ τε μσς.; ξορρ. ερνεστι.</note> βαρεῖαι 
<lb rend="displayNum" n="131" />χἄτις Ἐλειθυίᾳ τείνει χέρα χἄτις ἐν ἄλγει.
<lb rend="displayNum" n="132" />ὣς ἅλις, ὡς αὐτᾶν ἱκανὸν γόνυ: ταῖσι δὲ Δηὼ
<lb rend="displayNum" n="133" />δωσεῖ πάντ᾽ ἐπίμεστα καὶ ὡς ποτὶ ναὸν ἵκωνται.
<lb rend="displayNum" n="134" />χαῖρε θεὰ καὶ τάνδε σάω πόλιν ἔν θ᾽ ὁμονοίᾳ
<lb rend="displayNum" n="135" />ἔν τ᾽ εὐηπελίᾳ, φέρε δ᾽ ἀγρόθι νόστιμα πάντα: 
<lb rend="displayNum" n="136" />φέρβε βόας, φέρε μᾶλα, φέρε στάχυν, οἶσε θερισμόν,
<lb rend="displayNum" n="137" />φέρβε καὶ εἰράναν, ἵν᾽ ὃς ἄροσε τῆνος ἀμάσῃ. <note n="6" place="unspecified" anchored="yes">ἀμάσῃ στεπηανυς; ἀμάς1῾σ᾽ει μσς., σηιξη μαψ βε ριγητ, ξφ. φρ. ινξερτ. 16.</note>
<lb rend="displayNum" n="138" />ἵλαθί μοι τρίλλιστε μέγα κρείοισα θεάων.
</p></div1></body></text></TEI.2>