<?xml version="1.0" encoding="utf-8"?>
<TEI.2><text><group><text lang="greek" n="hymns"><body><div1 type="poem" n="1" org="uniform" sample="complete"><head>εἰς Δία.</head>
<p>						<lb />Ζηνὸς ἔοι τί κεν ἄλλο παρὰ σπονδῆισιν ἀείδειν
						<lb />λώιον ἢ θεὸν αὐτόν, ἀεὶ μέγαν, αἰὲν ἄνακτα,
						<lb />Πηλαγόνων ἐλατῆρα, δικασπόλον οὐρανίδηισι;
						<lb rend="displayNumAndIndent" />πῶς καί μιν, Δικταῖον ἀείσομεν ἠὲ Λυκαῖον;
						<lb rend="displayNum" n="5" />ἐν δοιῆι μάλα θυμός, ἐπεὶ γένος ἀμφήριστον.
						<lb />Ζεῦ δὲ μὲν Ἰδαίοισιν ἐν οὔρεσί φασι γενέσθαι,
						<lb />Ζεῦ δὲ δ᾽ ἐν Ἀρκαδίηι: πότεροι, πάτερ, ἐψεύσαντο;
						<lb /><q direct="unspecified">Κρῆτες ἀεὶ ψεῦσται</q>: καὶ γὰρ τάφον, ὦ ἄνα, σεῖο
						<lb />Κρῆτες ἐτεκτήναντο: σὺ δ᾽ οὐ θάνες, ἐσσὶ γὰρ αἰεί.
						<lb rend="displayNum" n="10" />ἐν δέ σε Παρρασίηι Ῥείη τέκεν, ἧχι μάλιστα
						<lb />ἔσκεν ὄρος θάμνοισι περισκεπές （ἔνθεν ὁ χῶρος
						<lb />ἱερός, οὐδέ τί μιν κεχρημένον Εἰλειθυίης
						<lb />ἑρπετὸν οὐδὲ γυνὴ ἐπιμίσγεται, ἀλλά ἑ Ῥείης
						<lb />ὠγύγιον καλέουσι λεχώιον Ἀπιδανῆες）:
						<lb rend="displayNum" n="15" />ἔνθα σ᾽ ἐπεὶ μήτηρ μεγάλων ἀπεθήκατο κόλπων,
						<lb />αὐτίκα δίζητο ῥόον ὕδατος ὧι κε τόκοιο
						<lb />λύματα χυτλώσαιτο τεὸν δ᾽ ἐνὶ χρῶτα λοέσσαι.
						<lb />Λάδων ἀλλ᾽ οὔπω μέγας ἔρρεεν οὐδ᾽ Ἐρύμανθος,
						<lb />λευκότατος ποταμῶν, ἔτι δ᾽ ἄβροχος ἦεν ἅπασα
						<lb rend="displayNum" n="20" />Ἀρκαδίη: μέλλεν δὲ μάλ᾽ εὔυδρος καλέεσθαι
						<lb />αὖτις: ἐπεὶ τημόσδε, Ῥέη ὅτ᾽ ἐλύσατο μίτρην,
						<lb />ἦ πολλὰς ἐφύπερθε σαρωνίδας ὑγρὸς Ἰάων
						<lb />ἤειρεν, πολλὰς δὲ Μέλας ὤκχησεν ἁμάξας,
						<lb />πολλὰ δὲ Καρίωνος ἄνω διεροῦ περ ἐόντος
						<lb rend="displayNum" n="25" />ἰλυοὺς ἐβάλοντο κινώπετα, νίσσετο δ᾽ ἀνήρ
							<pb n="18" />
						<lb />πεζὸς ὑπὲρ Κρᾶθίν τε πολύστιόν τε Μετώπην
						<lb />διψαλέος: τὸ δὲ πολλὸν ὕδωρ ὑπὸ ποσσὶν ἔκειτο.
						<lb />καί ῥ᾽ ὑπ᾽ ἀμηχανίης σχομένη φάτο πότνια Ῥείη
						<lb />'Γαῖα φίλη τέκε καὶ σύ: τεαὶ δ᾽ ὠδῖνες ἐλαφραί.'
						<lb rend="displayNum" n="30" />εἶπε καὶ ἀντανύσασα θεὴ μέγαν ὑψόθι πῆχυν
						<lb />πλῆξεν ὄρος σκήπτρωι: τὸ δέ οἱ δίχα πουλὺ διέστη,
						<lb />ἐκ δ᾽ ἔχεεν μέγα χεῦμα: τόθι χρόα φαιδρύνασα
						<lb />ὦνα τεὸν σπείρωσε, Νέδηι δέ σε δῶκε κομίζειν
						<lb />κευθμὸν ἔσω Κρηταῖον, ἵνα κρύφα παιδεύοιο,
						<lb rend="displayNum" n="35" />πρεσβυτάτηι Νυμφέων, αἵ μιν τότε μαιώσαντο
						<lb />πρωτίστη γενεὴ μετά γε Στύγα τε Φιλύρην τε.
						<lb />οὐδ᾽ ἁλίην ἀπέτεισε θεὴ χάριν, ἀλλὰ τὸ χεῦμα
						<lb />κεῖνο Νέδην ὀνόμηνε: τὸ μέν ποθι πουλὺ κατ᾽ αὐτό
						<lb />Καυκώνων πτολίεθρον, δ Λέπρειον πεφάτισται,
						<lb rend="displayNum" n="40" />συμφέρεται Νηρῆι, παλαιότατον δέ μιν ὕδωρ
						<lb />υἱωνοὶ πίνουσι Λυκαονίης ἄρκτοιο.
						<lb />εὖτε Θενὰς ἀπέλειπεν ἐπὶ Κνωσοῖο φέρουσα
						<lb />Ζεῦ πάτερ ἡ Νύμφη σε （Θεναὶ δ᾽ ἔσαν ἐγγύθι Κνωσοῦ）,
						<lb />τουτάκι τοι πέσε δαῖμον ἄπ᾽ ὀμφαλός: ἔνθεν ἐκεῖνο
						<lb rend="displayNum" n="45" />ὀμφάλιον μετέπειτα πέδον καλέουσι Κύδωνες.
						<lb />Ζεῦ σὲ δὲ Κυρβάντων ἑτάραι προσεπηχύναντο
						<lb />Δικταῖαι Μελίαι, δὲ δ᾽ ἐκοίμισεν Ἀδρήστεια
						<lb />λίκνωι ἐνὶ χρυσέωι, σὺ δ᾽ ἐθήσαο πίονα μαζόν
						<lb />αἰγὸς Ἀμαλθείης, ἐπὶ δὲ γλυκὺ κηρίον ἔβρως.
						<lb rend="displayNum" n="50" />γέντο γὰρ ἐξαπιναῖα Πανακρίδος ἔργα μελίσσης
						<lb />Ἰδαίοις ἐν ὄρεσσι, τά τε κλείουσι Πάνακρα.
						<lb />οὖλα δὲ Κούρητές σε περὶ πρύλιν ὠρχήσαντο
						<lb />τεύχεα πεπλήγοντες, ἵνα Κρόνος οὔασιν ἠχήν
						<lb />ἀσπίδος εἰσαΐοι καὶ μή σεο κουρίζοντος.
							<milestone n="55" unit="card" />
						<lb n="55" rend="displayNumAndIndent" />καλὰ μὲν ἠέξευ, καλὰ δ᾽ ἔτραφες οὐράνιε Ζεῦ,
						<lb />ὀξὺ δ᾽ ἀνήβησας, ταχινοὶ δέ τοι ἦλθον ἴουλοι.
							<pb n="19" />
						<lb />ἀλλ᾽ ἔτι παιδνὸς ἐὼν ἐφράσσαο πάντα τέλεια:
						<lb />τῶι τοι καὶ γνωτοὶ προτερηγενέες περ ἐόντες
						<lb />οὐρανὸν οὐκ ἐμέγηραν ἔχειν ἐπιδαίσιον οἶκον.
						<lb rend="displayNum" n="60" />δηναιοὶ δ᾽ οὐ πάμπαν ἀληθέες ἦσαν ἀοιδοί:
						<lb />φάντο πάλον Κρονίδηισι διάτριχα δώματα νεῖμαι:
						<lb />τίς δέ κ᾽ ἐπ᾽ οὐλύμπωι τε καὶ ἄιδι κλῆρον ἐρύσσαι,
						<lb />δς μάλα μὴ νενίηλος; ἐπ᾽ ἰσαίηι γὰρ ἔοικε
						<lb />πήλασθαι: τὰ δὲ τόσσον ὅσον διὰ πλεῖστον ἔχουσι.
						<lb rend="displayNum" n="65" />ψευδοίμην ἀίοντος ἅ κεν πεπίθοιεν ἀκουήν.
						<lb />οὔ σε θεῶν ἐσσῆνα πάλοι θέσαν, ἔργα δὲ χειρῶν,
						<lb />σή τε βίη τό τε κάρτος, ὃ καὶ πέλας εἵσαο δίφρου.
						<lb />θήκαο δ᾽ οἰωνῶν μέγ᾽ ὑπείροχον ἀγγελιώτην
						<lb />σῶν τεράων: ἅ τ᾽ ἐμοῖσι φίλοις ἐνδέξια φαίνοις.
						<lb rend="displayNum" n="70" />εἵλεο δ᾽ αἰζηῶν ὅ τι φέρτατον: οὐ σύ γε νηῶν
						<lb />ἐμπεράμους, οὐκ ἄνδρα σακέσπαλον, οὐ μὲν ἀοιδόν:
						<lb />ἀλλὰ τὰ μὲν μακάρεσσιν ὀλίζοσιν αὖθι παρῆκας
						<lb />ἄλλα μέλειν ἑτέροισι, σὺ δ᾽ ἐξέλεο πτολιάρχους
						<lb />αὐτούς, ὧν ὑπὸ χεῖρα γεωμόρος, ὧν ἴδρις αἰχμῆς,
						<lb rend="displayNum" n="75" />ὧν ἐρέτης, ὧν πάντα: τί δ᾽ οὐ κρατέοντος ὑπ᾽ ἰσχύν;
						<lb />αὐτίκα χαλκῆας μὲν ὑδείομεν Ἡφαίστοιο,
						<lb />τευχηστὰς δ᾽ Ἄρηος, ἐπακτῆρας δὲ Χιτώνης
						<lb />Ἀρτέμιδος, Φοίβου δὲ λύρης εὖ εἰδότας οἴμους:
						<lb /><q direct="unspecified">ἐκ δὲ Διὸς βασιλῆες</q>: ἐπὶ χθονὸς οὐδὲν ἀνάκτων
						<lb rend="displayNum" n="80" />θειότερον: τῶι καί σφε τεὴν ἐκρίναο λάξιν.
						<lb />δῶκας δὲ πτολίεθρα φυλασσέμεν, ἵζεο δ᾽ αὐτὸς
						<lb />ἄκρηισ᾽ ἐν πολίεσσιν, ἐπόψιος οἵ τε δίκηισι
						<lb />λαὸν ὑπὸ σκολιῆισ᾽ οἵ τ᾽ ἔμπαλιν ἰθύνουσιν:
						<lb />ἐν δὲ ῥυηφενίην ἔβαλές σφισιν, ἐν δ᾽ ἅλις ὄλβον:
						<lb rend="displayNum" n="85" />πᾶσι μέν, οὐ μάλα δ᾽ ἶσον. ἔοικε δὲ τεκμήρασθαι
						<lb />ἡμετέρωι μεδέοντι: περιπρὸ γὰρ εὐρὺ βέβηκεν.
						<lb />ἑσπέριος κεῖνός γε τελεῖ τά κεν ἦρι νοήσηι:
						<lb />ἑσπέριος τὰ μέγιστα, τὰ μείονα δ᾽, εὖτε νοήσηι.
						<lb />οἳ δὲ τὰ μὲν πλειῶνι, τὰ δ᾽ οὐχ ἑνί, τῶν δ᾽ ἀπὸ πάμπαν
							<pb n="20" />
						<lb rend="displayNum" n="90" />αὐτὸς ἄνην ἐκόλουσας, ἐνέκλασσας δὲ μενοινήν.
						<lb rend="displayNumAndIndent" />χαῖρε μέγα Κρονίδη πανυπέρτατε, δῶτορ ἐάων,
						<lb />δῶτορ ἀπημονίης. τεὰ δ᾽ ἔργματα τίς κεν ἀείδοι;
						<lb />οὐ γένετ᾽, οὐκ ἔσται: τίς καὶ Διὸς ἔργματ᾽ ἀείσει;
						<lb />χαῖρε πάτερ, χαῖρ᾽ αὖθι: δίδου δ᾽ ἀρετήν τ᾽ ἄφενός τε.
						<lb rend="displayNum" n="95" />οὔτ᾽ ἀρετῆς ἄτερ ὄλβος ἐπίσταται ἄνδρας ἀέξειν
						<lb />οὔτ᾽ ἀρετὴ ἀφένοιο: δίδου δ᾽ ἀρετήν τε καὶ ὄλβον.
							<pb n="21" /></p></div1></body></text></group></text></TEI.2>