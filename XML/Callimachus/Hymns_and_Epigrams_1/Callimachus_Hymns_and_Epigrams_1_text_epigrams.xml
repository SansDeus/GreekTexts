<?xml version="1.0" encoding="utf-8"?>
<TEI.2><text><group><text lang="greek" n="epigrams"><body><div1 type="poem" n="1" org="uniform" sample="complete"><p>
						<lb />ξεῖνος Ἀταρνείτης τις ἀνήρετο Πιττακὸν οὕτω
						<lb rend="displayNumAndIndent" />τὸν Μυτιληναῖον, παῖδα τὸν Ὑρράδιον:
						<lb />'ἄττα γέρον, δοιός με καλεῖ γάμος: ἡ μία μὲν δή
						<lb rend="displayNumAndIndent" />νύμφη καὶ πλούτωι καὶ γενεῆι κατ᾽ ἐμέ,
						<lb rend="displayNum" n="5" />ἡ δ᾽ ἑτέρη προβέβηκε: τί λώιον; εἰ δ᾽ ἄγε σύμ μοι
						<lb rend="displayNumAndIndent" />βούλευσον, ποτέρην εἰς ὑμέναιον ἄγω.'
						<lb />εἶπεν: ὁ δὲ σκίπωνα, γεροντικὸν ὅπλον, ἀείρας,
						<lb rend="displayNumAndIndent" />'ἠνίδε, κεῖνοί τοι πᾶν ἐρέουσιν ἔπος.'
						<lb />οἳ δ᾽ ἄρ᾽ ὑπὸ πληγῆισι θοὰς βέμβικας ἔχοντες
						<lb n="10" rend="displayNumAndIndent" />ἔστρεφον εὐρείηι παῖδες ἐνὶ τριόδωι.
						<lb />'κείνων ἔρχεο᾽ φησὶ 'μετ᾽ ἴχνια᾽. χὠ μὲν ἐπέστη
						<lb rend="displayNumAndIndent" />πλησίον: οἳ δ᾽ ἔλεγον: 'τὴν κατὰ σαυτὸν ἔλα᾽.
						<lb />ταῦτ᾽ ἀίων δ̔ ξεῖνος ἒφείσατο μείζονος οἴκου
						<lb rend="displayNumAndIndent" />δράξασθαι παίδων κληδόνι συνθέμενος.
						<lb rend="displayNum" n="15" />τὴν δ᾽ ὀλίγην ὡς κεῖνος ἐς οἰκίον ἤγετο νύμφην,
						<lb rend="displayNumAndIndent" />οὕτω καὶ σύ, Δίων, τὴν κατὰ σαυτὸν ἔλα.</p></div1></body></text></group></text></TEI.2>