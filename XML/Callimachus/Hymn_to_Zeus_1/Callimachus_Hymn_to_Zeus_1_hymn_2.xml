<?xml version="1.0" encoding="utf-8"?>
<TEI.2><text><body><div1 type="hymn" n="2" org="uniform" sample="complete"><head>εἰς Ἀπόλλωνα</head>
<p><lb rend="displayNum" n="1" />οἷον ὁ τὠπόλλωνος ἐσείσατο δάφνινος ὅρπηξ,
<lb rend="displayNum" n="2" />οἷα δ᾽ ὅλον τὸ μέλαθρον: ἑκάς, ἑκὰς ὅστις ἀλιτρός.
<lb rend="displayNum" n="3" />καὶ δή που τὰ θύρετρα καλῷ ποδὶ Φοῖβος ἀράσσει:
<lb rend="displayNum" n="4" />οὐχ ὁράᾳς; ἐπένευσεν ὁ Δήλιος ἡδύ τι φοῖνιξ
<lb rend="displayNum" n="5" />ἐξαπίνης, ὁ δὲ κύκνος ἐν ἠέρι καλὸν ἀείδει. 
<lb rend="displayNum" n="6" />αὐτοὶ νῦν κατοχῆες ἀνακλίνεσθε πυλάων,
<lb rend="displayNum" n="7" />αὐταὶ δὲ κληῖδες: ὁ γὰρ θεὸς οὐκέτι μακρήν:
<lb rend="displayNum" n="8" />οἱ δὲ νέοι μολπήν τε καὶ ἐς χορὸν ἐντύνεσθε.
<lb rend="displayNum" n="9" />ὡπόλλων οὐ παντὶ φαείνεται, ἀλλ᾽ ὅ τις ἐσθλός:
<lb rend="displayNum" n="10" />ὅς μιν ἴδῃ, μέγας οὗτος, ὃς οὐκ ἴδε, λιτὸς ἐκεῖνος. 
<lb rend="displayNum" n="11" />ὀψόμεθ᾽, ὦ Ἑκάεργε, καὶ ἐσσόμεθ᾽ οὔποτε λιτοί.
<lb rend="displayNum" n="12" />μήτε σιωπηλὴν κίθαριν μήτ᾽ ἄψοφον ἴχνος
<lb rend="displayNum" n="13" />τοῦ Φοίβου τοὺς παῖδας ἔχειν ἐπιδημήσαντος,
<lb rend="displayNum" n="14" />εἰ τελέειν μέλλουσι γάμον πολιήν τε κερεῖσθαι,
<lb rend="displayNum" n="15" />ἑστήξειν δὲ τὸ τεῖχος ἐπ᾽ ἀρχαίοισι θεμέθλοις. 
<pb id="p.50" />
<lb rend="displayNum" n="16" />ἠγασάμην τοὺς παῖδας, ἐπεὶ χέλυς οὐκέτ᾽ ἀεργός.
<lb rend="displayNum" n="17" />εὐφημεῖτ᾽ ἀίοντες ἐπ᾽ Ἀπόλλωνος ἀοιδῇ.
<lb rend="displayNum" n="18" />εὐφημεῖ καὶ πόντος, ὅτε κλείουσιν ἀοιδοὶ
<lb rend="displayNum" n="19" />ἢ κίθαριν ἢ τόξα, Λυκωρέος ἔντεα Φοίβου.
<lb rend="displayNum" n="20" />οὐδὲ Θέτις Ἀχιλῆα κινύρεται αἴλινα μήτηρ, 
<lb rend="displayNum" n="21" />ὁππόθ᾽ ἱὴ παιῆον ἱὴ παιῆον ἀκούσῃ.
<lb rend="displayNum" n="22" />καὶ μὲν ὁ δακρυόεις ἀναβάλλεται ἄλγεα πέτρος,
<lb rend="displayNum" n="23" />ὅστις ἐνὶ Φρυγίῃ διερὸς λίθος ἐστήρικται,
<lb rend="displayNum" n="24" />μάρμαρον ἀντὶ γυναικὸς ὀιζυρόν τι χανούσης.
<lb rend="displayNum" n="25" />ἱὴ ἱὴ φθέγγεσθε: κακὸν μακάρεσσιν ἐρίζειν. 
<lb rend="displayNum" n="26" />ὃς μάχεται μακάρεσσιν, ἐμῷ βασιλῆι μάχοιτο:
<lb rend="displayNum" n="27" />ὅστις ἐμῷ βασιλῆι, καὶ Ἀπόλλωνι μάχοιτο.
<lb rend="displayNum" n="28" />τὸν χορὸν ὡπόλλων, ὅ τι οἱ κατὰ θυμὸν ἀείδει,
<lb rend="displayNum" n="29" />τιμήσει: δύναται γάρ, ἐπεὶ Διὶ δεξιὸς ἧσται.
<lb rend="displayNum" n="30" />οὐδ᾽ ὁ χορὸς τὸν Φοῖβον ἐφ᾽ ἓν μόνον ἦμαρ ἀείσει, 
<lb rend="displayNum" n="31" />ἔστι γὰρ εὔυμνος: τίς ἂν οὐ ῥέα Φοῖβον ἀείδοι;
<lb rend="displayNum" n="32" />χρύσεα τὠπόλλωνι τό τ᾽. ἐνδυτὸν ἥ τ᾽ ἐπιπορπὶς
<lb rend="displayNum" n="33" />ἥ τε λύρη τό τ᾽ ἄεμμα τὸ Λύκτιον ἥ τε φαρέτρη,
<lb rend="displayNum" n="34" />χρύσεα καὶ τὰ πέδιλα: πολύχρυσος γὰρ Ἀπόλλων.
<lb rend="displayNum" n="35" />καὶ δὲ πολυκτέανος: Πυθῶνί κε τεκμήραιο. 
<lb rend="displayNum" n="36" />καὶ μὲν <note n="1" place="unspecified" anchored="yes">καὶ μὲν ε; οτηερ μσς. καί κεν.</note> ἀεὶ καλὸς καὶ ἀεὶ νέος: οὔποτε Θοίβου
<pb id="p.52" />
<lb rend="displayNum" n="37" />θηλείῃσ᾽ οὐδ᾽ ὅσσον ἐπὶ χνόος ἦλθε παρειαῖς.
<lb rend="displayNum" n="38" />αἱ δὲ κόμαι θυόεντα πέδῳ λείβουσιν ἔλαια:
<lb rend="displayNum" n="39" />οὐ λίπος Ἀπόλλωνος ἀποοτάζουσιν ἔθειραι,
<lb rend="displayNum" n="40" />ἀλλ᾽ αὐτὴν πανάκειαν: ἐν ἄστεϊ δ᾽ ᾧ κεν ἐκεῖναι 
<lb rend="displayNum" n="41" />πρῶκες ἔραζε πέσωσιν ἀκήρια πάντ᾽ ἐγένοντο.
<lb rend="displayNum" n="42" />τέχνῃ δ᾽ ἀμφιλαφὴς οὔ τις τόσον ὅσσον Ἀπόλλων:
<lb rend="displayNum" n="43" />κεῖνος ὀιστευτὴν ἔλαχ᾽ ἀνέρα, κεῖνος ἀοιδὸν
<lb rend="displayNum" n="44" />Φ̔οίβῳ γὰρ καὶ τόξον ἐπιτρέπεται καὶ ἀοιδή᾽,
<lb rend="displayNum" n="45" />κείνου δὲ θριαὶ καὶ μάντιες: ἐκ δέ νυ Φοίβου 
<lb rend="displayNum" n="46" />ἰητροὶ δεδάασιν ἀνάβλησιν θανάτοιο.
</p><p><lb rend="displayNum" n="47" />Φοῖβον καὶ Νόμιον κικλήσκομεν ἐξέτι κείνου,
<lb rend="displayNum" n="48" />ἐξότ᾽ ἐπ᾽ Ἀμφρυσσῷ ζευγίτιδας ἔτρεφεν ἵππους
<lb rend="displayNum" n="49" />ἠιθέου ὑπ᾽ ἔρωτι κεκαυμένος Ἀδμήτοιο.
<lb rend="displayNum" n="50" />ῥεῖά κε βουβόσιον τελέθοι πλέον, οὐδέ κεν αἶγες 
<lb rend="displayNum" n="51" />δεύοιντο βρεφέων ἐπιμηλάδες <note n="1" place="unspecified" anchored="yes">μενεμηλάδες ϝ.λ. ιν σξηολ.; ἐνιμηλάδες σξηνειδερ, ξφ. ηεσψξη. ἐμμηλάδας αἶγας.</note> ᾗδιν Ἀπόλλων
<lb rend="displayNum" n="52" />βοσκομένῃσ᾽ ὀφθαλμὸν ἐπήγαγεν: οὐδ᾽ ἀγάλακτες
<lb rend="displayNum" n="53" />οἴιες οὐδ᾽ ἄκυθοι, πᾶσαι δέ κεν εἶεν ὕπαρνοι,
<lb rend="displayNum" n="54" />ἡ δέ κε μουνοτόκος διδυμητόκος αἶψα γένοιτο.
</p><p><lb rend="displayNum" n="55" />Φοίβῳ δ᾽ ἑσπόμενοι πόλιας διεμετρήσαντο 
<lb rend="displayNum" n="56" />ἄνθρωποι: Φοῖβος γὰρ ἀεὶ πολίεσσι φιληδεῖ
<lb rend="displayNum" n="57" />κτιζομένῃσ᾽, αὐτὸς δὲ θεμείλια Φοῖβος ὑφαίνει.
<lb rend="displayNum" n="58" />τετραέτης τὰ πρῶτα θεμείλια Φοῖβος ἔπηξε
<lb rend="displayNum" n="59" />καλῇ ἐν Ὀρτυγίῃ περιηγέος ἐγγύθι λίμνης.
</p><p><lb rend="displayNum" n="60" />Ἄρτεμις ἀγρώσσουσα καρήατα συνεχὲς αἰγῶν 
<lb rend="displayNum" n="61" />Κυνθιάδων φορέεσκεν, ὁ δ᾽ ἔπλεκε βωμὸν Ἀπόλλων.
<pb id="p.54" />
<lb rend="displayNum" n="62" />δείματο μὲν κεράεσσιν ἐδέθλια, πῆξε δὲ βωμὸν
<lb rend="displayNum" n="63" />ἐκ κεράων, κεραοὺς δὲ πέριξ ὑπεβάλλετο τοίχους.
<lb rend="displayNum" n="64" />ὧδ᾽ ἔμαθεν τὰ πρῶτα θεμείλια Φοῖβος ἐγείρειν.
<lb rend="displayNum" n="65" />Φοῖβος καὶ βαθύγειον ἐμὴν πόλιν ἔφρασε Βάττῳ 
<lb rend="displayNum" n="66" />καὶ Λιβύην ἐσιόντι κόραξ ἡγήσατο λαῷ
<lb rend="displayNum" n="67" />δεξιὸς οἰκιστῆρι <note n="1" place="unspecified" anchored="yes">οἰκιστῆρι Βεντλεψ; οἰκιστήρ.</note> καὶ ὤμοσε τείχεα δώσειν
<lb rend="displayNum" n="68" />ἡμετέροις βασιλεῦσιν: ἀεὶ δ᾽ εὔορκος Ἀπόλλων.
<lb rend="displayNum" n="69" />ὤπολλον, πολλοί σε Βοηδρόμιον καλέουσι,
<lb rend="displayNum" n="70" />πολλοὶ δὲ Κλάριον, πάντη δέ τοι οὔνομα πογλύ: 
<lb rend="displayNum" n="71" />αὐτὰρ ἐγὼ Καρνεῖον: ἐμοὶ πατρώιον οὕτω.
<lb rend="displayNum" n="72" />Σπάρτη τοι, Καρνεῖε, τὸ δὴ πρώτιστον ἔδεθλον,
<lb rend="displayNum" n="73" />δεύτερον αὖ Θήρη, τρίτατόν γε μὲν ἄστυ Κυρήνης.
<lb rend="displayNum" n="74" />ἐκ μέν σε Σπάρτης ἕκτον γένος Οἰδιπόδαο
<lb rend="displayNum" n="75" />ἤγαγε Θηραίην ἐς ἀπόκτισιν: ἐκ δέ σε Θήρης 
<lb rend="displayNum" n="76" />οὖλος Ἀριστοτέλης Ἀσβυστίδι πάρθετο γαίῃ,
<lb rend="displayNum" n="77" />δεῖμε δέ τοι μάλα καλὸν ἀνάκτορον, ἐν δὲ πόληι
<lb rend="displayNum" n="78" />θῆκε τελεσφορίην ἐπετήσιον, ᾗ ἐνὶ πολλοὶ
<lb rend="displayNum" n="79" />ὑστάτιον πίπτουσιν ἐπ᾽ ἰσχίον, ὦ ἄνα, ταῦροι.
<lb rend="displayNum" n="80" />ἱὴ ἱὴ Καρνεῖε πολύλλιτε, σεῖο δὲ βωμοὶ 
<lb rend="displayNum" n="81" />ἄνθεα μὲν φορέουσιν ἐν εἴαρι τόσσα περ Ὧραι
<pb id="p.56" />
<lb rend="displayNum" n="82" />ποικίλ᾽ ἀγινεῦσι ζεφύρου πνείοντος ἐέρσην,
<lb rend="displayNum" n="83" />χείματι δὲ κρόκον ἡδύν: ἀεὶ δέ τοι ἀέναον πῦρ,
<lb rend="displayNum" n="84" />οὐδέ ποτε χθιζὸν περιβόσκεται ἄνθρακα τέφρη.
<lb rend="displayNum" n="85" />ἦ ῥ᾽ ἐχάρη μέγα Φοῖβος, ὅτε ζωστῆρες Ἐνυοῦς 
<lb rend="displayNum" n="86" />ἀνέρες ὠρχήσαντο μετὰ ξανθῇσι Λιβύσσαις,
<lb rend="displayNum" n="87" />τέθμιαι εὖτέ σφιν Καρνειάδες ἤλυθον ὧραι.
<lb rend="displayNum" n="88" />οἱ δ᾽ οὔπω πηγῇσι <note n="1" place="unspecified" anchored="yes">πηγαῖσι σξηολ. πινδ. π. ιϝ. 523; πηγῆς.</note> Καρνειάδες ἤλυθον ὧραι.
<lb rend="displayNum" n="89" />Δωριέες, πυκινὴν δὲ νάπαις Ἄζιλιν ἔναιον.
<lb rend="displayNum" n="90" />τοὺς μὲν ἄναξ ἴδεν αὐτός, ἑῇ δ᾽ ἐπεδείξατο νύμφῃ 
<lb rend="displayNum" n="91" />στὰς ἐπὶ Μυρτούσσης κερατώδεος, ἧχι λέοντα
<lb rend="displayNum" n="92" />Ὑψηὶς κατέπεφνε βοῶν σίνιν Εὐρυπύλοιο.
<lb rend="displayNum" n="93" />οὐ κείνου χορὸν εἶδε <note n="2" place="unspecified" anchored="yes">ἔνειμε Α ; ἔδειμε εφ.</note> θεώτερον ἄλλον Ἀπόλλων,
<lb rend="displayNum" n="94" />οὐδὲ πόλει τόσ᾽ ἔνειμεν ὀφέλσιμα, τόσσα Κυρήνῃ,
<lb rend="displayNum" n="95" />μνωόμενος προτέρης ἁρπακτύος. οὐδὲ μὲν αὐτοὶ 
<lb rend="displayNum" n="96" />Βαττιάδαι Φοίβοιο πλέον θεὸν ἄλλον ἔτεισαν.
<lb rend="displayNum" n="97" />ἱὴ ἱὴ παιῆον ἀκούομεν, οὕνεκα τοῦτο
<lb rend="displayNum" n="98" />Δελφός τοι πρώτιστον ἐφύμνιον εὕρετο λαός,
<lb rend="displayNum" n="99" />ἦμος ἑκηβολίην χρυσέων ἐπεδείκνυσο τόξων.
<lb rend="displayNum" n="100" />Πυθώ τοι κατιόντι συνήντετο δαιμόνιος θήρ, 
<lb rend="displayNum" n="101" />αἰνὸς ὄφις. τὸν μὲν σὺ κατήναρες ἄλλον ἐπ᾽ ἄλλῳ
<lb rend="displayNum" n="102" />βάλλων ὠκὺν ὀιστόν, ἐπηύτησε δὲ λαός,
<lb rend="displayNum" n="103" /><q direct="unspecified">ἱὴ ἱὴ παιῆον, ἵει βέλος.</q> εὐθύ σε μήτηρ
<lb rend="displayNum" n="104" />γείνατ᾽ ἀοσσητῦρα, τὸ δ᾽ ἐξέτι κεῖθεν ἀείδῃ.
<lb rend="displayNum" n="105" />ὁ Φθόνος Ἀπόλλωνος ἐπ᾽ οὔατα λάθριος εἶπεν 
<pb id="p.58" />
<lb rend="displayNum" n="106" /><q direct="unspecified">οὐκ ἄγαμαι τὸν ἀοιδὸν ὃς οὐδ᾽ ὅσα πόντος ἀείδει.</q>
<lb rend="displayNum" n="107" />τὸν Φθόνον ὡπόλλων ποδί τ᾽ ἤλασεν ὧδέ τ᾽ ἔειπεν:
<lb rend="displayNum" n="108" /><q direct="unspecified">Ἀσσυρίου ποταμοῖο μέγας ῥόος, ἀλλὰ τὰ πολλὰ
<lb rend="displayNum" n="109" />λύματα γῆς καὶ πολλὸν ἐφ᾽ ὕδατι συρφετὸν ἕλκει.
<lb rend="displayNum" n="110" />Δηοῖ δ᾽ οὐκ ἀπὸ παντὸς ὕδωρ φορέουσι Μέλισσαι, 
<lb rend="displayNum" n="111" />῾̣̣̓λλ᾽ ἥτις καθαρή τε καὶ ἀχράαντος ἀνέρπει
<lb rend="displayNum" n="112" />πίδακος ἐξ ἱερῆς ὀλίγη λιβὰς ἄκρον ἄωτον.</q>
<lb rend="displayNum" n="113" />χαῖρε ἄναξ: ὁ δὲ Μῶμος, ἵν᾽ ὁ Φθόνος, <note n="1" place="unspecified" anchored="yes">φθόνος Ι Ὡατ. 1379᾿, λ ῾μος#3υενσισ᾽, σξηολ. γρεγορ. ναζ. ξαταλ. μσς. ξλαρκ. π. 35; φθόρος.</note> ἔνθα νέοιτο.
</p></div1></body></text></TEI.2>