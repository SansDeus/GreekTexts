<?xml version="1.0" encoding="utf-8"?>
<TEI.2><text><body><div1 type="hymn" n="3" org="uniform" sample="complete"><head>εἰς Ἄρτεμιν</head>
<p><lb rend="displayNum" n="1" />Ἄρτεμιν ῾οὐ γὰρ ἐλαφρὸν ἀειδόντεσσι λαθέσθαἰ
<lb rend="displayNum" n="2" />ὑμνέομεν, τῇ τόξα λαγωβολίαι τε μέλονται
<lb rend="displayNum" n="3" />καὶ χορὸς ἀμφιλαφὴς καὶ ἐν οὔρεσιν ἑψιάασθαι,
<lb rend="displayNum" n="4" />ἄρχμενοι, <note n="1" place="unspecified" anchored="yes">ἄρχμενοι βλομφιελδ, ξφ. φρ. 9 β ανδ νος αιτια ιιι. 1. 56, ηεροδιαν ι. π. 471, ιι. π. 190 ανδ π. 252 λεντζ; ἀρχόμενοι ορ ἀρχόμενος μσς.</note> ὡς ὅτε πατρὸς ἐφεζομένη γονάτεσσι
<lb rend="displayNum" n="5" />παῖς ἔτι κουρίζουσα τάδε προσέειπε γονῆα 
<lb rend="displayNum" n="6" /><q direct="unspecified">δός μοι παρθενίην αἰώνιον, ἄππα, φυλάσσειν,
<lb rend="displayNum" n="7" />καὶ πολυωνυμίην, ἵνα μή μοι Φοῖβος ἐρίζῃ.
<lb rend="displayNum" n="8" />δὸς δ᾽ ἰοὺς καὶ τόξα—ἔα, πάτερ, οὔ σε Φαρέτρην
<lb rend="displayNum" n="9" />οὐδ᾽ αἰτέω μέγα τόξον: ἐμοὶ Κύκλωπες ὀιστοὺς
<lb rend="displayNum" n="10" />αὐτίκα τεχνήσονται, ἐμοὶ δ᾽ εὐκαμπὲς ἄεμμα: 
<lb rend="displayNum" n="11" />ἀλλὰ φαεσφορίην τε καὶ ἐς γόνυ μέχρι χιτῶνα
<lb rend="displayNum" n="12" />ζώννυσθαι λεγνωτόν, ἵν᾽ ἄγρια θηρία καίνω.
<lb rend="displayNum" n="13" />δὸς δέ μοι ἑξήκοντα χορίτιδας Ὠκεανίνας,
<lb rend="displayNum" n="14" />πάσας εἰνέτεας, πάσας ἔτι παῖδας ἀμίτρους.
<lb rend="displayNum" n="15" />δὸς δέ μοι ἀμφιπόλους Ἀμνισίδας εἴκοσι νύμφας, 
<lb rend="displayNum" n="16" />αἵ τέ μοι ἐνδρομίδας τε καὶ ὁππότε μηκέτι λύγκας
<lb rend="displayNum" n="17" />μήτ᾽ ἐλάφους βάλλοιμι, θοοὺς κύνας εὖ κομέοιεν,
<lb rend="displayNum" n="18" />δὸς δέ μοι οὔρεα πάντα: πόλιν δέ μοι ἥντινα νεῖμον
<lb rend="displayNum" n="19" />ἥντινα λῇς: σπαρνὸν γὰρ ὅτ᾽ Ἄρτεμις ἄστυ κάτεισιν:
<pb id="p.62" />
<lb rend="displayNum" n="20" />οὔρεσιν οἰκήσω, πόλεσιν δ᾽ ἐπιμείξομαι ἀνδρῶν 
<lb rend="displayNum" n="21" />μοῦνον ὅτ᾽ ἐξείῃσιν ὑπ᾽ ὠδίνεσσι γυναῖκες
<lb rend="displayNum" n="22" />τειρόμεναι καλέουσι βοηθόον, ᾗσί με Μοῖραι
<lb rend="displayNum" n="23" />γεινομένην τὸ πρῶτον ἐπεκλήρωσαν ἀρήγειν,
<lb rend="displayNum" n="24" />ὅττι με καὶ τίκτουσα καὶ οὐκ ἤλγησε φέρουσα
<lb rend="displayNum" n="25" />μήτηρ, ἀλλ᾽ ἀμογητὶ φίλων ἀπεθήκατο γυίων.</q> 
<lb rend="displayNum" n="26" />ὣς ἡ παῖς εἰποῦσα γενειάδος ἤθελε πατρὸς
<lb rend="displayNum" n="27" />ἅψασθαι, πολλὰς δὲ μάτην ἐτανὐσσατο χεῖρας,
<lb rend="displayNum" n="28" />μέχρις ἵνα ψαύσειε. πατὴρ δ᾽ ἐπένευσε γελάσσας,
<lb rend="displayNum" n="29" />φῆ δὲ καταρρέζων <q direct="unspecified">ὅτε μοι τοιαῦτα θέαιναι
<lb rend="displayNum" n="30" />τίκτοιεν, τυτθόν κεν ἐγὼ ζηλήμονος Ἥρης 
<lb rend="displayNum" n="31" />χωομένης ἀλέγοιμι. φέρευ, τέκος, ὅσσ᾽ ἐθελημὸς
<lb rend="displayNum" n="32" />αἰτίζεις, καὶ δ᾽ ἄλλα πατὴρ ἔτι μείζονα δώσει.
<lb rend="displayNum" n="33" />τρὶς δέκα τοι πτολίεθρα καὶ οὐχ ἕνα πύργον ὀπάσσω,
<lb rend="displayNum" n="34" />τρὶς δέκα τοι πτολίεθρα, τὰ μὴ θεὸν ἄλλον ἀέξειν
<lb rend="displayNum" n="35" />εἴσεται, ἀλλὰ μόνην σὲ καὶ Ἀρτέμιδος καλέεσθαι: 
<lb rend="displayNum" n="36" />πολλὰς δὲ ξυνῇ πόλιας διαμετρήσασθαι
<lb rend="displayNum" n="37" />μεσσόγεως νήσους τε: καὶ ἐν πάσῃσιν ἔσονται
<lb rend="displayNum" n="38" />Ἀρτέμιδος βωμοί τε καὶ ἄλσεα. καὶ μὲν ἀγυιαῖς
<lb rend="displayNum" n="39" />ἔσσῃ καὶ λιμένεσσιν ἐπίσκοπος.</q> ὣς ὁ μὲν εἰπὼν
<lb rend="displayNum" n="40" />μῦθον ἐπεκρήηνε καρήατι. βαῖνε δὲ κούρη 
<lb rend="displayNum" n="41" />λευκὸν ἐπὶ Κρηταῖον ὄρος κεκομημένον ὕλῃ:
<lb rend="displayNum" n="42" />ἔνθεν ἐπ᾽ Ὠκεανόν: πολέας δ᾽ ἐπελέξατο νύμφας,
<lb rend="displayNum" n="43" />πάσας εἰνέτεας, πάσας ἔτι παῖδας ἀμίτρους.
<lb rend="displayNum" n="44" />χαῖρε δὲ Καίρατος ποταμὸς μέγα, χαῖρε δὲ Τηθύς,
<lb rend="displayNum" n="45" />οὕνεκα θυγατέρας Λητωίδι πέμπον <note n="1" place="unspecified" anchored="yes">πέμπον σξηολ. νιξανδ. τη. 349; πέμπεν ορ πέμπειν.</note> ἀμορβούς. 
<pb id="p.64" />
<lb rend="displayNum" n="46" />αὖθι δὲ Κύκλωπας μετεκίαθε: τοὺς μὲν ἔτετμε
<lb rend="displayNum" n="47" />νήσῳ ἐνὶ Λιπάρῃ Λ̔ιπάρη νέον, ἀλλὰ τότ᾽ ἔσκεν
<lb rend="displayNum" n="48" />οὔνομά οἱ Μελιγουνίσ᾽ ἐπ᾽ ἄκμοσιν Ἡφαίστοιο
<lb rend="displayNum" n="49" />ἑσταότας περὶ μύδρον: ἐπείγετο γὰρ μέγα ἔργον:
<lb rend="displayNum" n="50" />ἱππείην τετύκοντο Ποσειδάωνι ποτίστρην. 
<lb rend="displayNum" n="51" />αἱ νύμφαι δ᾽ ἔδδεισαν, ὅπως ἴδον αἰνὰ πέλωρα
<lb rend="displayNum" n="52" />πρηόσιν Ὀσσαίοισιν <note n="1" place="unspecified" anchored="yes">ὀσσείοισιν ῾-ησιν᾽; ξορρ. μεινεκε.</note> ἐοικότα, πᾶσι δ᾽ ὑπ᾽ ὀφρὺν
<lb rend="displayNum" n="53" />φάεα μουνόγληνα σάκει ἴσα τετραβοείῳ
<lb rend="displayNum" n="54" />δεινὸν ὑπογλαύσσοντα, καὶ ὁππότε δοῦπον ἄκουσαν
<lb rend="displayNum" n="55" />ἄκμονος ἠχήσαντος ἐπὶ <note n="2" place="unspecified" anchored="yes">ἐπὶ βεντλεψ ; ἐπεὶ.</note> μέγα πουλύ τ᾽ ἄημα
<lb rend="displayNum" n="56" />φυσάων αὐτῶν τε βαρὺν στόνον: αὖε γὰρ Αἴτνη,
<lb rend="displayNum" n="57" />αὖε δὲ Τρινακίη, Σικανῶν ἕδος, αὖε δὲ γείτων
<lb rend="displayNum" n="58" />Ἰταλίη, μεγάλην δὲ βοὴν ἐπὶ Κύρνος ἀύτει,
<lb rend="displayNum" n="59" />εὖθ᾽ οἵ γε ῥαιστῆρας ἀειράμενοι ὑπὲρ ὤμων
<lb rend="displayNum" n="60" />ἢ χαλκὸν ζείοντα καμινόθεν ἠὲ σίδηρον 
<lb rend="displayNum" n="61" />ἀμβολαδὶς τετυπόντες ἐπὶ <note n="3" place="unspecified" anchored="yes">ἐπὶ στεπηανυς, βεντλεψ ; ἐπεὶ.</note> μέγα μοχθήσειαν.
<lb rend="displayNum" n="62" />τῶ σφέας οὐκ ἐτάλασσαν ἀκηδέες Ὠκεανῖναι
<lb rend="displayNum" n="63" />οὔτ᾽ ἄωτην ἰδέειν οὔτε κτύπον οὔασι δέχθαι.
<lb rend="displayNum" n="64" />οὐ νέμεσις: κείνους γε <note n="4" place="unspecified" anchored="yes">κείνους δὲ; ξορρ. μεινεκε.</note> καὶ αἱ μάλα μηκέτι τυτθαὶ
<lb rend="displayNum" n="65" />οὐδέποτ᾽ ἀφρικτὶ μακάρων ὁρόωσι θύγατρες. 
<lb rend="displayNum" n="66" />ἀλλ᾽ ὅτε κουράων τις ἀπειθέα μητέρι τεύχοι,
<lb rend="displayNum" n="67" />μήτηρ μὲν Κύκλωπας ἑῇ ἐπὶ παιδὶ καλιστρεῖ,
<lb rend="displayNum" n="68" />Ἄργην ἢ Στερόπην: ὁ δὲ δώματος ἐκ μυχάτοιο
<lb rend="displayNum" n="69" />ἔρχεται Ἑρμείης σποδιῇ κεχρημένος <note n="5" place="unspecified" anchored="yes">κεχριμένος ιν μαργ. ε; κεχρειμένος ιν μαργ. τ̔αυρινενσισ᾽.</note> αἰθῇ:
<pb id="p.66" />
<lb rend="displayNum" n="70" />αὐτίκα τὴν κούρην μορμύσσεται, ἡ δὲ τεκούσης 
<lb rend="displayNum" n="71" />δύνει ἔσω κόλπους θεμένη ἐπὶ φάεσι χεῖρας.
<lb rend="displayNum" n="72" />κοῦρα, σὺ δὲ προτέπω περ, ἔτι τριέτηρος ἐοῦσα,
<lb rend="displayNum" n="73" />εὖτ᾽ ἔμολεν Λητώ σε μετ᾽ ἀγκαλίδεσσι φέρουσα,
<lb rend="displayNum" n="74" />Ἡφαίστου καλέοντος ὅπως ὀπτήρια δοίη,
<lb rend="displayNum" n="75" />Βρόντεώ σε στιβαροῖσιν ἐφεσσαμένου γονάτεσσι, 
<lb rend="displayNum" n="76" />στήθεος ἐκ μεγάλου λασίης ἐδράξαο χαίτης,
<lb rend="displayNum" n="77" />ὤλοψας δὲ βίηφι: τὸ δ᾽ ἄτριχον εἰσέτι καὶ νῦν
<lb rend="displayNum" n="78" />μεσσάτιον στέρνοιο μένει μέρος, ὡς ὅτε κόρσην <note n="1" place="unspecified" anchored="yes">κόρσῃ Ωινδοβ. 318, Ωοσσιαν. 59.</note>
<lb rend="displayNum" n="79" />φωτὸς ἐνιδρυθεῖσα κόμην ἐπενείματ᾽ ἀλώπηξ.
<lb rend="displayNum" n="80" />τῶ μάλα θαρσαλέη σφε τάδε προσελέξαο τῆμος 
<lb rend="displayNum" n="81" /><q direct="unspecified">Κύκλωπες, κἠμοί <note n="2" place="unspecified" anchored="yes">κἠμοί μεινεκε; ἢ ἤ μοι.</note> τι Κυδώνιον εἰ δ᾽ ἄγε τόξον
<lb rend="displayNum" n="82" />ἠδ᾽ ἰοὺς κοίλην τε κατακληῖδα βελέμνων
<lb rend="displayNum" n="83" />τεύξατε: καὶ γὰρ ἐγὼ Λητωιὰς ὥσπερ Ἀπόλλων.
<lb rend="displayNum" n="84" />αἰ δέ κ᾽ ἐγὼ τόξοις μονιὸν δάκος ἤ τι πέλωρον
<lb rend="displayNum" n="85" />θηρίον ἀγρεύσω, τὸ δέ κεν Κύκλωπες ἔδοιεν.</q> 
<lb rend="displayNum" n="86" />ἔννεπες: οἱ δ᾽ ἐτέλεσσαν: ἄφαρ δ᾽ ὡπλίσσαο, δαῖμον,
<lb rend="displayNum" n="87" />αἶψα δ᾽ ἐπὶ σκύλακας πάλιν ἤιες: ἵκεο δ᾽ αὖλιν
<lb rend="displayNum" n="88" />Ἀρκαδικὴν ἔπι Πανός. ὁ δὲ κρέα λυγκὸς ἔταμνε
<lb rend="displayNum" n="89" />Μαιναλίης, ἵνα οἱ τοκάδες κύνες εἶδαρ ἔδοιεν.
<lb rend="displayNum" n="90" />τὶν δ᾽ ὁ γενειήτης δύο μὲν κύνας ἥμισυ πηγοὺς 
<pb id="p.68" />
<lb rend="displayNum" n="91" />τρεῖς δὲ παρουαίους <note n="1" place="unspecified" anchored="yes">παρουαίους σξηνειδερ αφτερ μ. ηαυπτ σηο ξονjεξτυρεδ παρωαίους, ξφ. ηεσψξη. ς.ϝϝ. παρωάς ανδ πάρωος, αριστ. η.α. ιχ. 45, ετξ.; παρουατίους.</note> ἕνα δ᾽ αἰόλον, οἵ ῥα λέοντας
<lb rend="displayNum" n="92" />αὐτοὺς αὖ ἐρύοντες, ὅτε δράξαιντο δεράων,
<lb rend="displayNum" n="93" />εἷλκον <note n="2" place="unspecified" anchored="yes">εἷλκον ε, ξφ. νονν. 25. 188; εἶλον Α.</note> ἔτι ζώοντας ἐπ᾽ αὐλίον, ἑπτὰ δ᾽ ἔδωκε
<lb rend="displayNum" n="94" />θάσσονας αὐράων Κυνοσουρίδας, αἵ ῥα διῶξαι
<lb rend="displayNum" n="95" />ὤκισται νεβρούς τε καὶ οὐ μύοντα λαγωόν, 
<lb rend="displayNum" n="96" />καὶ κοίτην ἐλάφοιο καὶ ὕστριχος ἔνθα καλιαὶ
<lb rend="displayNum" n="97" />σημῆναι, καὶ ζορκὸς ἐπ᾽ ἴχνιον ἡγήσασθαι.
<lb rend="displayNum" n="98" />ἔνθεν ἀπερχομένη ῾μετὰ καὶ κύνες ἐσσεύοντὀ
<lb rend="displayNum" n="99" />εὗρες ἐτί  προμολῇσ᾽ ὄρεος τοῦ Παρρασίοιο
<lb rend="displayNum" n="100" />σκαιρούσας ἐλάφους, μέγα τι χρέος: αἱ μὲν ἑπ᾽ ὄχθῃς 
<lb rend="displayNum" n="101" />αἰὲν ἐβουκολέοντο μελαμψήφιδος Ἀναύρου,
<lb rend="displayNum" n="102" />μάσσονες ἢ ταῦροι, κεράων δ᾽ ἀπελάμπετο χρυσός:
<lb rend="displayNum" n="103" />ἐξαπίνης δ᾽ ἔταφές τε καὶ ὃν ποτὶ θυμὸν ἔειπες
<lb rend="displayNum" n="104" /><q direct="unspecified">τοῦτό κεν Ἀρτέμιδος πρωτάγριον ἄξιον εἴη.</q>
<lb rend="displayNum" n="105" />πέντ᾽ ἔσαν αἱ πᾶσαι: πίσυρας δ᾽ ἕλες ὦκα θέουσα 
<lb rend="displayNum" n="106" />νόσφι κυνοδρομίης, ἵνα τοι θοὸν ἅρμα φέρωσι.
<lb rend="displayNum" n="107" />τὴν δὲ μίαν Κελάδοντος ὑπὲρ ποταμοῖο φυγοῦσαν
<lb rend="displayNum" n="108" />Ἡρης ἐννεσίῃσιν, ἀέθλιον Ἡρακλῆι
<lb rend="displayNum" n="109" />ὕστερον <note n="3" place="unspecified" anchored="yes">ὕστερον σξηολ. απολλ. ρη. ι. 996; ὕστατον.</note> ὄφρα γένοιτο, πάγος Κερύνειος ἔδεκτο.
</p><p><lb rend="displayNum" n="110" />Ἄρτεμι Παρθενίη Τιτυοκτόνε, χρύσεα μέν τοι 
<lb rend="displayNum" n="111" />ἔντεα καὶ ζώνη, χρύσεον δ᾽ ἐζεύξαο δίφρον,
<pb id="p.70" />
<lb rend="displayNum" n="112" />ἐν δ᾽ ἐβάλευ χρύσεια, θεή, κεμάδεσσι χαλινά.
<lb rend="displayNum" n="113" />ποῦ δέ σε τὸ πρῶτον κερόεις ὄχος ἤρξατ᾽ ἀείρειν;
<lb rend="displayNum" n="114" />Αἵμῳ ἐπὶ Θρήικι, τόθεν βορέαο κατᾶιξ
<lb rend="displayNum" n="115" />ἔρχεται ἀχλαίνοισι δυσαέα κρυμὸν ἄγουσα. 
<lb rend="displayNum" n="116" />ποῦ δ᾽ ἔταμες πεύκην, ἀπὸ δὲ φλογὸς ἥψαο ποίης;
<lb rend="displayNum" n="117" />Μυσῷ ἐν Οὐλύμπῳ, φάεος δ᾽ ἐνέηκας ἀυτμὴν
<lb rend="displayNum" n="118" />ἀσβέστου, τό ῥα πατρὸς ἀποστάζουσι κεραυνοί.
<lb rend="displayNum" n="119" />ποσσάκι δ᾽ ἀργυρέοιο, θεή, πειρήσαο τόξου;
<lb rend="displayNum" n="120" />πρῶτον ἐπὶ πτελέην, τὸ δὲ δεύτερον ἧκας ἐπὶ δρῦν, 
<lb rend="displayNum" n="121" />τὸ τρίτον αὖτ᾽ ἐπὶ θῆρα. τὸ τέτρατον οὐκέτ᾽ ἐπὶ δὴν <note n="1" place="unspecified" anchored="yes">δὴν εδιτορ; δρῦν.</note>
<lb rend="displayNum" n="122" />ἀλλά μιν εἰς ἀδίκων ἔβαλες πόλιν, οἵ τε περὶ σφέας
<lb rend="displayNum" n="123" />οἵ τε περὶ ξείνους ἀλιτήμονα πολλά τέλεσκον,
<lb rend="displayNum" n="124" />σχέτλιοι: οἷς τύνη χαλεπὴν ἐμμάξεαι ὀργήν:
<lb rend="displayNum" n="125" />κτήνεά φιν λοιμὸς <note n="2" place="unspecified" anchored="yes">λιμὸς Α.</note> καταβόσκεται, ἔργα δὲ πάχνη, 
<lb rend="displayNum" n="126" />κείρονται δὲ γέροντες ἐφ᾽ υἱάσιν, αἱ δὲ γυναῖκες
<lb rend="displayNum" n="127" />ἢ βληταὶ θνῄσκουσι λεχωίδες ἠὲ φυγοῦσαι
<lb rend="displayNum" n="128" />τίκτουσιν τῶν <note n="3" place="unspecified" anchored="yes">τῶν δ᾽ μσς.; ξορρ. ξοβετ.</note> οὐδὲν ἐπὶ σφυρὸν ὀρθὸν ἀνέστη.
<lb rend="displayNum" n="129" />οἷς <note n="4" place="unspecified" anchored="yes">οὓς δ ανδ παρις. 456.</note> δέ κεν εὐμειδής τε καὶ ἵλαος αὐγάσσηαι,
<lb rend="displayNum" n="130" />κείνοις εὖ μὲν ἄρουρα φέρει στάχυν, εὖ δὲ γενέθλη 
<lb rend="displayNum" n="131" />τετραπόδων, εὖ δ᾽ ὄλβος ἀέξεται: οὐδ᾽ ἐπὶ σῆμα
<lb rend="displayNum" n="132" />ἔρχονται πλὴν εὖτε πολυχρόνιόν τι φέρωσιν:
<lb rend="displayNum" n="133" />οὐδὲ διχοστασίη τρώει γένος, ἥ τε καὶ εὖ περ
<lb rend="displayNum" n="134" />οἴκους ἑστηῶτας ἐσίνατο: ταὶ δὲ θυωρὸν
<lb rend="displayNum" n="135" />εἰνάτερες γαλόῳ τε μίαν περὶ δίφρα τίθενται. 
<lb rend="displayNum" n="136" />πότνια, τῶν εἴη μὲν ἐμοὶ φίλος ὅστις ἀληθής,
<lb rend="displayNum" n="137" />εἴην δ᾽ αὐτός, ἄνασσα, μέλοι δέ μοι αἰὲν ἀοιδή:
<pb id="p.72" />
<lb rend="displayNum" n="138" />τῇ ἔνι μὲν Λητοῦς γάμος ἔσσεται, ἐν δὲ σὺ πολλή,
<lb rend="displayNum" n="139" />ἐν δὲ καὶ Ἀπόλλων, ἐν δ᾽ οἵ σεο πάντες ἄεθλοι,
<lb rend="displayNum" n="140" />ἐν δὲ κύνες καὶ τόξα καὶ ἄντυγες, αἵ τέ σε ῥεῖα 
<lb rend="displayNum" n="141" />θηητὴν φορέουσιν, ὅτ᾽ ἐς Διὸς οἶκον ἐλαύνεις.
<lb rend="displayNum" n="142" />ἔνθα τοι ἀντιόωντες ἐνὶ προμολῇσι δέχονται
<lb rend="displayNum" n="143" />ὅπλα μὲν Ἑρμείης Ἀκακήσιος, αὐτὰρ Ἀπόλλων
<lb rend="displayNum" n="144" />θηρίον ὅττι φέρῃσθα: πάροιθέ γέ, <note n="1" place="unspecified" anchored="yes">γε βλομφ.; δέ.</note> πρίν περ ἱκέσθαι
<lb rend="displayNum" n="145" />καρτερὸν Ἀλκεΐδην: νῦν δ᾽ οὐκέτι τοῦτον ἄεθλον 
<lb rend="displayNum" n="146" />Φοῖβος ἔχει, τοῖος γὰρ ἀεὶ Τιρύνθιος ἄκμων
<lb rend="displayNum" n="147" />ἕστηκε πρὸ πυλέων ποτιδέγμενος, εἴ τι φέρουσα
<lb rend="displayNum" n="148" />νεῖαι πῖον ἔδεσμα: θεοὶ δ᾽ ἐπὶ πάντες ἐκείνῳ
<lb rend="displayNum" n="149" />ἄλληκτον γελόωσι, μάλιστα δὲ πενθερὴ αὐτή,
<lb rend="displayNum" n="150" />ταῦρον ὅτ᾽ ἐκ δίφροιο μάλα μέγαν ἢ ὅ γε <note n="2" place="unspecified" anchored="yes">ὅ γε δ; ὅτε.</note> χλούνην 
<lb rend="displayNum" n="151" />κάπρον ὀπισθιδίοιο φέροι ποδὸς ἀσπαίροντα:
<lb rend="displayNum" n="152" />κερδαλέῳ μύθῳ σε, θεή, μάλα τῷδε πινύσκει
<lb rend="displayNum" n="153" /><q direct="unspecified">βάλλε κακοὺς ἐπὶ θῆρας, ἵνα θνητοί σε βοηθὸν
<lb rend="displayNum" n="154" />ὡς ἐμὲ κικλήσκωσιν. <note n="3" place="unspecified" anchored="yes">κικλήσκωσιν φ ανδ Ωοσς. 59; -ουσιν αε.</note> ἔα πρόκας ἠδὲ λαγωοὺς
<lb rend="displayNum" n="155" />οὔρεα βόσκεσθαι: τί δέ κεν <note n="4" place="unspecified" anchored="yes">τί κεν.</note> πρόκες ἠδὲ λαγωοὶ 
<lb rend="displayNum" n="156" />ῥέξειαν; σύες ἔργα, σύες φυτὰ λυμαίνονται.
<lb rend="displayNum" n="157" />καὶ βόες ἀνθρώποισι κακὸν μέγα: βάλλ᾽ ἐπὶ καὶ τούς.</q>
<lb rend="displayNum" n="158" />ὣς ἔνεπεν, ταχινὸς δὲ μέγαν περὶ θῆρα πονεῖτο.
<lb rend="displayNum" n="159" />οὐ γὰρ ὅ γε Φρυγίῃ περ ὑπὸ δρυὶ γυῖα θεωθεὶς
<pb id="p.74" />
<lb rend="displayNum" n="160" />παύσατ᾽ ἀδηφαγίης: ἔτι οἱ πάρα νηδὺς ἐκείνη, 
<lb rend="displayNum" n="161" />τῇ ποτ᾽ ἀροτριόωντι συνήντετο Θειοδάμαντι.
<lb rend="displayNum" n="162" />σοὶ δ᾽ Ἀμνισιάδες μὲν ὑπὸ ζεύγληφι λυθείσας
<lb rend="displayNum" n="163" />ψήχουσιν κεμάδας, παρὰ δέ σφισι πουλὺ νέμεσθαι
<lb rend="displayNum" n="164" />Ἥρης ἐκ λειμῶνος ἀμησάμεναι φορέουσιν
<lb rend="displayNum" n="165" />ὠκύθοον <note n="1" place="unspecified" anchored="yes">ὠκύθοον ε, ξφ. ηεσψξη. ς.ϝ.; ὠκύθεον.</note> τριπέτηλον, ὃ καὶ Διὸς ἵπποι ἔδονσιν: 
<lb rend="displayNum" n="166" />ἐν καὶ χρυσείας ὑποληνίδας ἐπλήσαντο
<lb rend="displayNum" n="167" />ὕδατος, ὄφρ᾽ ἐλάφοισι ποτὸν θυμάρμενον εἴη.
<lb rend="displayNum" n="168" />αὐτὴ δ᾽ ἐς πατρὸς δόμον ἔρχεαι: οἱ δέ σ᾽ ἐφ᾽ ἕδρην
<lb rend="displayNum" n="169" />πάντες ὁμῶς καλέουσι: σὺ δ᾽ Ἀπόλλωνι παρίζεις.
<lb rend="displayNum" n="170" />ἡνίκα δ᾽ αἱ νύμφαι σε χορῷ ἔνι κυκλώσονται 
<lb rend="displayNum" n="171" />ἀγχόθι πηγάων Αἰγυπτίου Ἰνωποῖο
<lb rend="displayNum" n="172" />ἢ Πιτάνης ῾καὶ γὰρ Πιτάνη σέθεν᾽ ἢ ἐνὶ Λίμναις,
<lb rend="displayNum" n="173" />ἢ ἵνα, δαῖμον, Ἀλὰς Ἀραφηνίδας οἰκήσονσα
<lb rend="displayNum" n="174" />ἦλθες ἀπὸ Σκυθίης, ἀπὸ δ᾽ εἴπαο τέθμια Ταύρων,
<lb rend="displayNum" n="175" />μὴ νειὸν τημοῦτος ἐμαὶ βόες εἵνεκα μισθοῦ 
<lb rend="displayNum" n="176" />τετράγυον τέμνοιεν ὑπ᾽ ἀλλοτρίῳ ἀροτῆρι:
<lb rend="displayNum" n="177" />ἦ γάρ κεν γυιαί τε καὶ αὐχένα κεκμηυῖαι
<pb id="p.76" />
<lb rend="displayNum" n="178" />κόπρον ἔπι προγένοιντο, καὶ εἰ Στυμφαιίδες εἶεν
<lb rend="displayNum" n="179" />εἰναετιζόμεναι κεραελκέες, αἳ μέγ᾽ ἄρισται
<lb rend="displayNum" n="180" />τέμνειν ὦλκα βαθεῖαν: ἐπεὶ θεὸς οὔποτ᾽ ἐκεῖνον 
<lb rend="displayNum" n="181" />ἦλθε παρ᾽ Ἠέλιος καλὸν χορόν, ἀλλὰ θεῆται
<lb rend="displayNum" n="182" />δίφρον ἐπιστήσας, τὰ δὲ φάεα μηκύνονται.
<lb rend="displayNum" n="183" />τίς δέ νύ τοι νήσων, ποῖον δ᾽ ὄρος εὔαδε πλεῖστον,
<lb rend="displayNum" n="184" />τίς δὲ λιμήν, ποίη δὲ πόλις ; τίνα δ᾽ ἔξοχα νυμφέων
<lb rend="displayNum" n="185" />φίλαο, καὶ ποίας ἡρωίδας ἔσχες ἑταίρας ; 
<lb rend="displayNum" n="186" />εἰπέ, θεή, σὺ μὲν ἄμμιν, ἐγὼ δ᾽ ἑτέροισιν ἀείσω.
<lb rend="displayNum" n="187" />νήσων μὲν Δολίχη, πολίων δέ τοι εὔαδε Πέργη,
<lb rend="displayNum" n="188" />Τηύγετον δ᾽ ὀρέων, λιμένες γε μὲν Εὐρίποιο.
<lb rend="displayNum" n="189" />ἔξοχα δ᾽ ἀλλάων Γορτυνίδα φίλαο νύμφην,
<lb rend="displayNum" n="190" />ἐλλοφόνον Βριτόμαρτιν ἐύσκοπον: ἧς ποτε Μίνως 
<lb rend="displayNum" n="191" />πτοιηθεὶς ὑπ᾽ ἔρωτι κατέδραμεν οὔρεα Κρήτης.
<lb rend="displayNum" n="192" />ἡ δ᾽ ὁτὲ μὲν λασίῃσιν ὑπὸ δρυσὶ κρύπτετο νύμφη,
<lb rend="displayNum" n="193" />ἄλλοτε δ᾽ εἱαμενῇσιν: ὁ δ᾽ ἐννέα μῆνας ἐφοίτα
<lb rend="displayNum" n="194" />παίπαλά τε κρημνούς τε καὶ οὐκ ἀνέπαυσε διωκτύν,
<lb rend="displayNum" n="195" />μέσφ᾽ ὅτε μαρπτομένη καὶ δὴ σχεδὸν ἥλατο πόντον 
<lb rend="displayNum" n="196" />πρηόνος ἐξ ὑπάτοιο καὶ ἔνθορεν εἰς ἁλιήων
<lb rend="displayNum" n="197" />δίκτυα, τά σφ᾽ ἐσάωσαν: ὅθεν μετέπειτα Κύδωνες
<lb rend="displayNum" n="198" />νύμφην μὲν Δίκτυναν, ὄρος δ᾽ ὅθεν ἥλατο νύμφη
<lb rend="displayNum" n="199" />Δικταῖον καλέουσιν, ἀνεστήσαντο δὲ βωμοὺς
<lb rend="displayNum" n="200" />ἱερά τε ῥέζουσι: τὸ δὲ στέφος ἤματι κείνῳ 
<lb rend="displayNum" n="201" />ἢ πίτυς ἢ σχῖνος, μύρτοιο δὲ χεῖρες ἄθικτοι:
<pb id="p.78" />
<lb rend="displayNum" n="202" />δὴ τότε γὰρ πέπλοισιν ἐνέσχετο μύρσινος ὄζος
<lb rend="displayNum" n="203" />τῆς κούρης, ὅτ᾽ ἔφευγεν: ὅθεν μέγα χώσατο μύρτῳ.
<lb rend="displayNum" n="204" />Οὖπι ἄνασσ᾽ εὐῶπι φαεσφόρε, καὶ δὲ σὲ κείνγς
<lb rend="displayNum" n="205" />Κρηταέες καλέουσιν ἐπωνυμίην ἀπὸ νύμφης. 
<lb rend="displayNum" n="206" />καὶ μὴν Κυρήνην ἑταρίσσαο, τῇ ποτ᾽ ἔδωκας
<lb rend="displayNum" n="207" />αὐτὴ θηρητῆρε δύω κύνε, τοῖς ἔνι κούρη
<lb rend="displayNum" n="208" />Ὑψηὶς παρὰ τύμβον Ἰώλκιον ἔμμορ᾽ ἀέθλου.
<lb rend="displayNum" n="209" />καὶ Κεφάλου ξανθὴν ἄλοχον Δηιονίδαο,
<lb rend="displayNum" n="210" />πότνια, σὴν ὁμόθηρον ἐθήκαο: καὶ δὲ σὲ φασὶ 
<lb rend="displayNum" n="211" />καλὴν Ἀντίκλειαν ἴσον φαέεσσι φιλῆσαι
<lb rend="displayNum" n="212" />αἳ πρῶται θοὰ τόξα καὶ ἀμφ᾽ ὤμοισι φαρέτρας
<lb rend="displayNum" n="213" />ἰοδόκους ἐφόρησαν: ἀσίλλωτοι δέ φιν ὦμοι
<lb rend="displayNum" n="214" />δεξιτεροὶ καὶ γυμνὸς ἀεὶ παρεφαίνετο μαζός.
<lb rend="displayNum" n="215" />ᾔνησας δ᾽ ἔτι πάγχυ ποδορρώρην Ἀταλάντην, 
<lb rend="displayNum" n="216" />κούρην Ἰασίοιο συοκτόνον Ἀρκασίδαο,
<lb rend="displayNum" n="217" />καί ἑ κυνηλασίην τε καὶ εὐστοχίην ἐδίδαξας.
<lb rend="displayNum" n="218" />οὔ μιν ἐπίκλητοι Καλυδωνίου ἀγρευτῆρες
<lb rend="displayNum" n="219" />μέμφονται κάπροιο: τὰ γὰρ σημήια νίκης
<lb rend="displayNum" n="220" />Ἀρκαδίην εἰσῆλθεν, ἔχει δ᾽ ἔτι θηρὸς ὀδόντας: 
<lb rend="displayNum" n="221" />οὐδὲ μὲν Ὑλαῖόν τε καὶ ἄφρονα Ῥοῖκον ἔολπα
<lb rend="displayNum" n="222" />οὐδέ περ ἐχθαίροντας ἐν Ἄιδι μωμήσασθαι
<lb rend="displayNum" n="223" />τοξότιν: οὐ γάρ σφιν λαγόνες συνεπιψεύσονται,
<lb rend="displayNum" n="224" />τάων Μαιναλίη νᾶεν φόνῳ ἀκρώρεια.
<lb rend="displayNum" n="225" />πότνια πουλυμέλαθρε, πολύπτολι, χαῖρε Χιτώνη 
<lb rend="displayNum" n="226" />Μιλήτῳ ἐπίδημε: σὲ γὰρ ποιήσατο Νηλεὺς
<pb id="p.80" />
<lb rend="displayNum" n="227" />ἡγεμόνην, ὅτε νηυσὶν ἀνήγετο Κεκροπίηθεν.
<lb rend="displayNum" n="228" />Χησιὰς Ἰμβρασίη πρωτόθρονε, σοὶ δ᾽ Ἀγαμέμνων
<lb rend="displayNum" n="229" />πηδάλιον νηὸς σφετέρης ἐγκάτθετο νηῷ
<lb rend="displayNum" n="230" />μείλιον ἀπλοΐης, ὅτε οἱ κατέδησας ἀήτας, 
<lb rend="displayNum" n="231" />Τευκρῶν ἡνίκα νῆες Ἀχαιίδες ἄστεα κήδειν
<lb rend="displayNum" n="232" />ἔπλεον ἀμφ᾽ Ἑλένῃ Ῥαμνουσίδι θυμωθεῖσαι.
<lb rend="displayNum" n="233" />ἦ μέν τοι Προῖτός γε δύω ἐκαθίσσατο νηούς,
<lb rend="displayNum" n="234" />ἄλλον μὲν Κορίης, ὅτι οἱ συνελέξαο κούρας
<lb rend="displayNum" n="235" />οὔρεα πλαζομένας Ἀζήνια, <note n="1" place="unspecified" anchored="yes">ἀξείνια μσς. ; ξορρ. σπανηειμ.</note> τὸν δ᾽ ἐνὶ Λούσοις 
<lb rend="displayNum" n="236" />ἡμέρῃ, οὕνεκα θυμὸν ἀπ᾽ ἄγριον εἵλεο παίδων.
<lb rend="displayNum" n="237" />σοὶ καὶ Ἀμαζονίδες πολέμου ἐπιθυμήτειραι
<lb rend="displayNum" n="238" />ἔν ποτε παρραλίῃ Ἐφέσῳ βρέτας ἱδρύσαντο
<lb rend="displayNum" n="239" />φηγῷ ὑπὸ πρέμεῳ, τέλεσεν δέ τοι ἱερὸν Ἱππώ:
<lb rend="displayNum" n="240" />αὐταὶ δ᾽, Οὖπι ἄνασσα, περὶ πρύλιν ὠρχήσαντο 
<lb rend="displayNum" n="241" />πρῶτα μὲν ἐν σακέεσσιν ἐνόπλιον, αὖθι δὲ κύκλῳ
<lb rend="displayNum" n="242" />στησάμεναι χορὸν εὐρύν: ὑπήεισαν δὲ λίγειαι
<lb rend="displayNum" n="243" />λεπταλέον σύριγγες, ἵνα ῥήσσωσιν <note n="2" place="unspecified" anchored="yes">πλής1῾σ᾽ωσιν μσς. ; πλίσσωσιν αρναλδυς ; ῥήσσωσιν δε Jαν.</note> ὁμαρτῇ:
<lb rend="displayNum" n="244" />οὐ γάρ πω νέβρεια δι᾽ ὀστέα τετρήναντο,
<lb rend="displayNum" n="245" />ἔργον᾽ Ἀθηναίης ἐλάφῳ κακόν: ἔδραμε δ᾽ ἠχὼ 
<lb rend="displayNum" n="246" />Σάρδιας ἔς τε νομὸν Βερεκύνθιον. αἱ δὲ πόδεσσιν
<lb rend="displayNum" n="247" />οὖλα κατεκροτάλιζον, ἐπεψόφεον δὲ φαρέτραι.
<pb id="p.82" />
<lb rend="displayNum" n="248" />κεῖνο δέ τοι μετέπειτα περὶ βρέτας εὐρὺ θέμειλον
<lb rend="displayNum" n="249" />δωμήθη, τοῦ δ᾽ οὔτε θεώτερον ὄψεται ἠὼς
<lb rend="displayNum" n="250" />οὐδ᾽ ἀφνειότερον: ῥέα κεν Πυθῶνα παρέλθοι. 
<lb rend="displayNum" n="251" />τῶ ῥα καὶ ἠλαίνων ἀλαπαξέμεν ἠπείλησε
<lb rend="displayNum" n="252" />Λύγδαμις ὑβριστής: ἐπὶ δὲ στρατὸν ἱππημολγῶν
<lb rend="displayNum" n="253" />ἤγαγε <note n="1" place="unspecified" anchored="yes">ἤλασε ετ. γυδ. ετ. μ. ς. ϝ. ἴσος.</note> Κιμμερίων ψαμάθῳ ἴσον, οἵ ῥα παρ᾽ αὐτὸν
<lb rend="displayNum" n="254" />κεκλιμένοι ναίουσι βοὸς πόρον Ἰναχιώνης.
<lb rend="displayNum" n="255" />ἆ δειλὸς βασιλέων, ὅσον ἤλιτεν: οὐ γὰρ ἔμελλεν 
<lb rend="displayNum" n="256" />οὔτ᾽ αὐτὸς Σκυθίηνδε παλιμπετὲς οὔτε τις ἄλλος
<lb rend="displayNum" n="257" />ὅσσων ἐν λειμῶνι Καϋστρίῳ ἔσταν ἅμαξαι
<lb rend="displayNum" n="258" />νοστήσειν: Ἐφέσου γὰρ ἀεὶ τεὰ τόξα πρόκειται.
<lb rend="displayNum" n="259" />πότνια Μουνιχίη λιμενοσκόπε, χαῖρε Φεραίη.
<lb rend="displayNum" n="260" />μή τις ἀτιμήσῃ τὴν Ἄρτεμιν: οὐδὲ γὰρ Οἰνεῖ 
<lb rend="displayNum" n="261" />βωμὸν ἀτιμήσαντι <note n="2" place="unspecified" anchored="yes">ἀτιμήσαντι ε ανδ Ωινδοβον. 318 ; ἀτιμάσαντι αφ ; ἀτιμάσσαντι σξηνειδερ.</note> καλοὶ πόλιν ἦλθον ἀγῶνες:
<lb rend="displayNum" n="262" />μηδ᾽ ἐλαφηβολίην μηδ᾽ εὐστοχίην ἐριδαίνειν:
<lb rend="displayNum" n="263" />οὐδὲ γὰρ Ἀτρεΐδης ὀλίγῳ ἔπι κόμπασε μισθῷ:
<lb rend="displayNum" n="264" />μηδέ τινα μνᾶσθαι τὴν παρθένον: οὐδὲ γὰρ Ὦτος,
<lb rend="displayNum" n="265" />οὐδὲ μὲν Ὠαρίων ἀγαθὸν γάμον ἐμνήστευσαν: 
<lb rend="displayNum" n="266" />μηδὲ χορὸν φεύγειν ἐνιαύσιον: οὐδὲ γὰρ Ἱππὼ
<lb rend="displayNum" n="267" />ἀκλαυτεὶ περὶ βωμὸν ἀπείπατο κυκλώσασθαι:
<lb rend="displayNum" n="268" />χαῖρε μέγα κρείουσα καὶ εὐάντησον ἀοιδῇ.
</p></div1></body></text></TEI.2>