<?xml version="1.0" encoding="utf-8"?>
<TEI.2><text><body><div1 type="hymn" n="4" org="uniform" sample="complete"><head>εἰς Δῆλον</head>
<p><lb rend="displayNum" n="1" />τὴν ἱερήν, ὦ θυμέ, τίνα χρόνον ἢ πότ᾽ <note n="1" place="unspecified" anchored="yes">εἴ ποτ᾽ ρεισκε. βυτ τηε τεχτ ις #3υιτε ριγητ.</note> ἀείσεις
<lb rend="displayNum" n="2" />δῆλον, Ἀπόλλωνος κουροτρόφον ; ἦ μὲν ἅπασαι
<lb rend="displayNum" n="3" />Κυκλάδες, αἳ νήσων ἱερώταται εἰν ἁλὶ κεῖνται,
<lb rend="displayNum" n="4" />εὔυμνοι: δῆλος δ᾽ ἐθέλει τὰ πρῶτα φέρεσθαι
<lb rend="displayNum" n="5" />ἐκ Μουσέων, ὅτι Φοῖβον ἀοιδάων μεδέοντα 
<lb rend="displayNum" n="6" />λοῦσέ τε καὶ σπείρωσε καὶ ὡς θεὸν ᾔνεσε πρώτη.
<lb rend="displayNum" n="7" />ὡς Μοῦσαι τὸν ἀοιδὸν ὃ μὴ Πίμπλειαν ἀείσῃ <note n="2" place="unspecified" anchored="yes">ἀείσῃ σξηολ. λψξοπηρ. 275 ; άείσει.</note>
<lb rend="displayNum" n="8" />ἔχθουσιν, τὼς Φοῖβος ὅτις Δήλοιο λάθηται.
<lb rend="displayNum" n="9" />Δήλῳ νῦν οἴμης ἀποδάσσομαι, ὡς ἂν Ἀπόλλων
<lb rend="displayNum" n="10" />Κύνθιος αἰνήσῃ με φίλης ἀλέγοντα τιθήνης. 
<lb rend="displayNum" n="11" />κείνγ δ᾽ ἠνεμόεσσα καὶ ἄτροπος οἷά θ᾽ ἁλιπλὴξ
<lb rend="displayNum" n="12" />αἰθυίῃς καὶ μᾶλλον ἐπίδρομος ἠέπερ ἵπποις
<lb rend="displayNum" n="13" />πόντῳ ἐνεστήρικται: ὁ δ᾽ ἀμφί ἑ πουλύς ἑλίσσων
<lb rend="displayNum" n="14" />Ἰκαρίου πολλὴν ἀπομάσσεται ὕδατος ἄχνην:
<lb rend="displayNum" n="15" />τῶ σφε καὶ ἰχθυβολῆες ἁλίπλοοι ἐννάσσαντο. 
<lb rend="displayNum" n="16" />ἀλλά οἱ οὐ νεμεσητὸν ἐνὶ πρώτῃσι λέγεσθαι,
<lb rend="displayNum" n="17" />ὀππότ᾽ ἐς Ὠκεανόν τε καὶ ἐς Τιτηνίδα Τηθὺν
<lb rend="displayNum" n="18" />νῆσοι ἀολλίζονται, ἀεὶ δ᾽ ἔξαρχος ὁδεύει.
<lb rend="displayNum" n="19" />ἡ δ᾽ ὄπιθεν Φοίνισσα μετ᾽ ἴχνια Κύρνος ὀπηδεῖ
<pb id="p.86" />
<lb rend="displayNum" n="20" />οὐκ ὀνοτὴ καὶ Μάκρις Ἀβαντιὰς Ἐλλοπιήων 
<lb rend="displayNum" n="21" />Σαρδώ θ᾽ ἱμερόεσσα καὶ ἣν ἐπενήξατο Κύπρις
<lb rend="displayNum" n="22" />ἐξ ὕδατος τὰ πρῶτα, σαοῖ δέ μιν ἀντ᾽ ἐπιβάθρων.
<lb rend="displayNum" n="23" />κεῖναι μὲν πύργοισι περισκεπέεσσιν ἐρυμναί,
<lb rend="displayNum" n="24" />δῆλος δ᾽ Ἀπόλλωνι: τί δὲ στιβαρώτερον ἕρκος;
<lb rend="displayNum" n="25" />τείχεα μὲν καὶ λᾶες ὑπαὶ ῥιπῆς κε πέσοιεν 
<lb rend="displayNum" n="26" />Στρυμονίου βορέαο: θεὸς δ᾽ ἀεὶ ἀστυφέλικτος:
<lb rend="displayNum" n="27" />Δῆλε φίλη, τοῖός σε βοηθόος ἀμφιβέβηκεν.
<lb rend="displayNum" n="28" />εἰ δὲ λίην πολέες σε περιτροχόωσιν ἀοιδαί,
<lb rend="displayNum" n="29" />ποίῃ <note n="1" place="unspecified" anchored="yes">τοίη μσς.</note> ἐνιπλέξω σε; τί τοι θυμῆρες ἀκοῦσαι;
<lb rend="displayNum" n="30" />ἢ ὡς <note n="2" place="unspecified" anchored="yes">χ᾽ ὡς μσς.</note> τὰ πρώτιστα μέγας θεὸς οὔρεα θείνων 
<lb rend="displayNum" n="31" />ἄορι τριγλώχινι, τό οἱ Τελχῖνες ἔτευξαν,
<lb rend="displayNum" n="32" />νήσους εἰναλίας εἰργάζετο, νέρθε δὲ πάσας <note n="3" place="unspecified" anchored="yes">δὲ πάσας μσς.; δ᾽ ἐλάσσας μεινεκε; δ᾽ ἐπάρας σξηνειδερ.</note>
<lb rend="displayNum" n="33" />ἐκ νεάτων ὤχλισσε καὶ εἰσεκύλισε θαλάσσῃ;
<lb rend="displayNum" n="34" />καὶ τὰς μὲν κατὰ βυσσόν, ἵν᾽ ἠπείροιο λάθωνται,
<lb rend="displayNum" n="35" />πρυμνόθεν ἐρρίζωσε: δὲ δ᾽ οὐκ ἔθλιψεν ἀνάγκη, 
<lb rend="displayNum" n="36" />ἀλλ᾽ ἄφετος πελάγεσσιν ἐπέπλεες, οὔνομα δ᾽ ἦν σοι
<lb rend="displayNum" n="37" />Ἀστερίη τὸ παλαιόν, ἐπεὶ βαθὺν ἥλαο τάφρον
<lb rend="displayNum" n="38" />οὐρανόθεν φεύγουσα Διὸς γάμον ἀστέρι ἴση.
<lb rend="displayNum" n="39" />τόφρα μὲν οὔπω σοι χρυσέη ἐπεμίσγετο Λητώ,
<lb rend="displayNum" n="40" />τόφρα δ᾽ ἔτ᾽ Ἀστερίη σὺ καὶ οὐδέπω ἔκλεο Δῆλος: 
<lb rend="displayNum" n="41" />πολλάκι σε <note n="4" place="unspecified" anchored="yes">πολλάκι σ᾽ ἐκ μαργ. ταυρ., ξορρ. μεινεκε; πολλάκις ἐκ.</note> Τροιζῆνος ἀπὸ ξανθοῖο πολίχνης
<pb id="p.88" />
<lb rend="displayNum" n="42" />ἐρχόμενοι Ἐφύρηνδε Σαρωνικοῦ ἔνδοθι κόλπου
<lb rend="displayNum" n="43" />ναῦται ἐπεσκέψαντο, καὶ ἐξ Ἐφύρης ἀνιόωτες
<lb rend="displayNum" n="44" />οἱ μὲν ἔτ᾽ οὐκ ἴδον αὖθι, σὺ δὲ στεινοῖο παρ᾽ ὀξὺν
<lb rend="displayNum" n="45" />ἔδραμες Εὐρίποιο πόρον καναχηδὰ ῥέοντος, 
<lb rend="displayNum" n="46" />Χαλκιδικῆς δ᾽ αὐτῆμαρ ἀνηναμένη ἁλὸς ὕδωρ
<lb rend="displayNum" n="47" />μέσφ᾽ ἐς Ἀθηναίων προσενήξαο Σούνιον ἄκρον
<lb rend="displayNum" n="48" />ἢ Χίον ἢ νήσοιο διάβροχον ὕδατι μαστὸν
<lb rend="displayNum" n="49" />παρθενίης ῾οὔπω γὰρ ἔην Σάμοσ᾽, ἧχι σε νύμφαι
<lb rend="displayNum" n="50" />γείτονες Ἀγκαίου Μυκαλησσίδες <note n="1" place="unspecified" anchored="yes">Μυκαλησσίδες βλομφ., ξφ. στεπη. βψζ. ς.ϝ.; Μυκαλησίδες.</note> ἐξείνισσαν. 
<lb rend="displayNum" n="51" />ἡνίκα δ᾽ Ἀπόλλωνι γενέθλιον οὖδας ὑπέσχες,
<lb rend="displayNum" n="52" />τοῦτό τοι ἀντημοιβὸν ἁλίπλοοι οὔνομ᾽ ἔθεντο,
<lb rend="displayNum" n="53" />οὕνεκεν οὐκέτ᾽ ἄδηλος ἐπέπλεες, ἀλλ᾽ ἐνὶ πόντου
<lb rend="displayNum" n="54" />κύμασιν Αἰγαίοιο ποδῶν ἐνεθήκαο ῥίζας.
<lb rend="displayNum" n="55" />οὐδ᾽ Ἥρην κοτέουσαν ὑπέτρεσας: ἡ μὲν ἁπάσαις 
<lb rend="displayNum" n="56" />δεινὸν ἐπεβρωμᾶτο λεχωίσιν αἳ Διὶ παῖδας
<lb rend="displayNum" n="57" />ἐξέφερον, Λητοῖ δὲ διακριδόν, οὕνεκα μούνη
<lb rend="displayNum" n="58" />Ζηνὶ τεκεῖν ἤμελλε φιλαίτερον Ἄρεος υἷα.
<lb rend="displayNum" n="59" />τῶ ῥα καὶ αὐτὴ μὲν σκοπιὴν ἔχεν αἰθέρος εἴσω
<lb rend="displayNum" n="60" />σπερχομένη μέγα δή τι καὶ οὐ φατόν, εἶργε δὲ Λητὼ 
<lb rend="displayNum" n="61" />τειρομένην ὠδῖσι: δύω δέ οἱ εἵατο φρουροὶ
<lb rend="displayNum" n="62" />γαῖαν ἐποπτεύοντες, ὁ μὲν πέδον ἠπείροιο
<lb rend="displayNum" n="63" />ἥμενος ὑψηλῆς κορυφῆς ἔπι Θρήικος Αἵμου
<lb rend="displayNum" n="64" />θοῦρος Ἄρης ἐφύλασσε σὺν ἔντεσι, τὼ δέ οἱ ἵππω
<lb rend="displayNum" n="65" />ἑπτάμυχον βορέαο παρὰ σπέος ηὐλίζοντο: 
<pb id="p.90" />
<lb rend="displayNum" n="66" />ἡ δ᾽ ἐπὶ νησάων ἑτέρη σκοπὸς εὐρειάων
<lb rend="displayNum" n="67" />ἧστο κόρη Θαύμαντος ἐπαΐξασα Μίμαντι.
<lb rend="displayNum" n="68" />ἔνθ᾽ οἱ μὲν πολίεσσιν ὅσαις ἐπεβάλλετο Λητὼ
<lb rend="displayNum" n="69" />μίμνον ἀπειλητῆρες, ἀπετρώπων δὲ δέχεσθαι.
<lb rend="displayNum" n="70" />φεῦγε μὲν Ἀρκαδίη, φεῦγεν δ᾽ ὄρος ἱερὸν Αὔγης 
<lb rend="displayNum" n="71" />Παρθένιον, φεῦγεν δ᾽ ὁ γέρων μετόπισθε Φενειός. <note n="1" place="unspecified" anchored="yes">Φενειός αρναλδυς; Φεναιός.</note>
<lb rend="displayNum" n="72" />φεῦγε δ᾽ ὅλη Πελοπηὶς ὅση παρακέκλιται Ἰσθμῷ,
<lb rend="displayNum" n="73" />ἔμπλην Αἰγιαλοῦ τε καὶ Ἄργεος: οὐ γὰρ ἐκείνας
<lb rend="displayNum" n="74" />ἀτραπιτοὺς ἐπάτησεν, ἐπεὶ λάχεν Ἴναχον Ἥρη.
<lb rend="displayNum" n="75" />φεῦγε καὶ Ἀονίη τὸν ἕνα δρόμον, αἱ δ᾽ ἐφέποντο 
<lb rend="displayNum" n="76" />Δίρκη τε Στροφίη τε μελαμψήφιδος ἔχουσαι
<lb rend="displayNum" n="77" />Ἰσμηνοῦ χέρα πατρός, ὁ δ᾽ εἵπετο πολλὸν ὄπισθεν
<lb rend="displayNum" n="78" />Ἀσωπὸς βαρύγουνος, ἐπεὶ πεπάλακτο κεραυνῷ.
<lb rend="displayNum" n="79" />ἡ δ᾽ ὑποδινηθεῖσα χοροῦ ἀπεπαύσατο νύμφη
<lb rend="displayNum" n="80" />αὐτόχθων Μελίη καὶ ὑπόχλοον ἔσχε παρειὴν 
<lb rend="displayNum" n="81" />ἥλικος ἀσθμαίνουσα περὶ δρυός, ὡς ἴδε χαίτην
<lb rend="displayNum" n="82" />σειομένην Ἑλικῶνος. ἐμαὶ θεαί, εἴπατε Μοῦσαι,
<lb rend="displayNum" n="83" />ἦ ῥ᾽ ἐτεὸν ἐγένοντο τότε δρύες ἡνίκα Νύμφαι;
<lb rend="displayNum" n="84" />νύμφαι μὲν χαίρουσιν, ὅτε δρύας ὄμβρος ἀέξει,
<lb rend="displayNum" n="85" />νύμφαι δ᾽ αὖ κλαίουσιν, ὅτε δρυσὶν οὐκέτι φύλλα. 
<lb rend="displayNum" n="86" />ταῖς μὲν ἔτ᾽ Ἀπόλλων ὑποκόλπιος αἰνὰ χολώθη,
<pb id="p.92" />
<lb rend="displayNum" n="87" />φθέγξατο δ᾽ οὐκ ἀτέλεστον ἀπειλήσας ἐπὶ Θήβῃ:
<lb rend="displayNum" n="88" /><q direct="unspecified">Θήβη, τίπτε τάλαινα τὸν αὐτίκα πότμον ἐλέγχεις;
<lb rend="displayNum" n="89" />μήπω μή μ᾽ ἀέκοντα βιάζεο μαντεύεσθαι.
<lb rend="displayNum" n="90" />οὔπω μοι Πυθῶνι μέλει τριποδήιος ἕδρη, 
<lb rend="displayNum" n="91" />οὐδέ τί πω τέθνηκεν ὄφις μέγας, ἀλλ᾽ ἔτι κεῖνο
<lb rend="displayNum" n="92" />θηρίον αἰνογένειον ἀπὸ Πλειστοῖο καθέρπον
<lb rend="displayNum" n="93" />Παρνησὸν νιφόεντα περιστέφει ἐννέα κύκλοις:
<lb rend="displayNum" n="94" />ἀλλ᾽ ἔμπης ἐρέω τι τομώτερον ἢ ἀπὸ δάφνης.
<lb rend="displayNum" n="95" />φεῦγε πρόσω: ταχινός σε κιχήσομαι αἵματι λούσων 
<lb rend="displayNum" n="96" />τόξον ἐμόν: σὺ δὲ τέκνα κακογλώσσοιο γυναικὸς
<lb rend="displayNum" n="97" />ἔλλαχες1. οὐ σύ γ᾽ ἐμεῖο φίλη τροφὸς οὐδὲ Κιθαιρὼν
<lb rend="displayNum" n="98" />ἔσσεται: εὐαγέων δὲ καὶ εὐαγέεσσι μελοίμην.</q>
<lb rend="displayNum" n="99" />ὣς ἄρ᾽ ἔφη. Λητὼ δὲ μετάτροπος αὖτις ἐχώρει.
<lb rend="displayNum" n="100" />ἀλλ᾽ ὅτ᾽ Ἀχαιιάδες μιν ἀπηρνήσαντο πόληες 
<lb rend="displayNum" n="101" />ἐρχομένην, Ἑλίκη τε Ποσειδάωνος ἑταίρη
<lb rend="displayNum" n="102" />Βοῦρά τε Δεξαμενοῖο βοόστασις Οἰκιάδαο,
<lb rend="displayNum" n="103" />ἂψ δ᾽ ἐπὶ Θεσσαλίην πόδας ἔτρεπε, φεῦγε δ᾽ Ἄναυρος
<lb rend="displayNum" n="104" />καὶ μεγάλη Λάρισα καὶ αἱ Χειρωνίδες ἄκραι,
<lb rend="displayNum" n="105" />φεῦγε δὲ καὶ Πηνειὸς ἑλισσόμενος διὰ Τεμπέων. 
</p><p><lb rend="displayNum" n="106" />Ἥρη, σοὶ δ᾽ ἔτι τῆμος ἀνηλεὲς ἦτορ ἔκειτο
<lb rend="displayNum" n="107" />οὐδὲ κατεκλάσθης τε καὶ ᾤκτισας, ἡνίκα πήχεις
<lb rend="displayNum" n="108" />ἀμφοτέρους ὀρέγουσα μάτην ἐφθέγξατο τοῖα
<pb id="p.94" />
<lb rend="displayNum" n="109" /><q direct="unspecified">Νύμφαι Θεσσαλίδες, ποταμοῦ γένος, εἴπατε πατρὶ
<lb rend="displayNum" n="110" />κοιμῆσαι μέγα χεῦμα: περιπλέξασθε γενείῳ 
<lb rend="displayNum" n="111" />λισσόμεναι τὰ Ζηνὸς ἐν ὕδατι τέκνα τεκέσθαι.
<lb rend="displayNum" n="112" />Πηνειὲ Φθιῶτα, τί νῦν ἀνέμοισιν ἐρίζεις;
<lb rend="displayNum" n="113" />ὦ πάτερ, οὐ μὴν ἵππον ἀέθλιον ἀμφιβέβηκας.
<lb rend="displayNum" n="114" />ἦ ῥά τοι ὧδ᾽ αἰεὶ ταχινοὶ πόδες, ἢ ἐπ᾽ ἐμεῖο
<lb rend="displayNum" n="115" />μοῦνοι ἐλαφρίζουσι, πεποίησαι δὲ πέτεσθαι 
<lb rend="displayNum" n="116" />σήμερον ἐξαπίνης;" ὁ δ᾽ ἀνήκοος. "ὦ ἐμὸν ἄχθος,
<lb rend="displayNum" n="117" />ποῖ σε φέρω; μέλεοι γὰρ ἀπειρήκασι τένοντες.
<lb rend="displayNum" n="118" />Πήλιον ὦ Φιλύρης νυμφήιον, ἀλλὰ σὺ μεῖνον,
<lb rend="displayNum" n="119" />μεῖνον, ἐπεὶ καὶ θῆρες ἐν οὔρεσι πολλάκι σεῖο
<lb rend="displayNum" n="120" />ὠμοτόκους ὠδῖνας ἀπηρείσαντο λέαιναι.</q> 
<lb rend="displayNum" n="121" />τὴν δ᾽ ἄρα καὶ Πηνειὸς ἀμείβετο δάκρυα λείβων
<lb rend="displayNum" n="122" /><q direct="unspecified">Λητοῖ, Ἀναγκαίη μεγάλη θεός. οὐ γὰρ ἔγωγε
<lb rend="displayNum" n="123" />πότνια σὰς ὠδῖνας ἀναίνομαι: οἶδα καὶ ἄλλας
<lb rend="displayNum" n="124" />λουσαμένας ἀπ᾽ ἐμεῖο λεχωίδας: ἀλλά μοι Ἥρη
<lb rend="displayNum" n="125" />δαψιλὲς ἠπείλησεν. ἀπαύγασαι, οἷος ἔφεδρος 
<lb rend="displayNum" n="126" />οὔρεος ἐξ ὑπάτου σκοπιὴν ἔχει, ὅς κέ με ῥεῖα
<lb rend="displayNum" n="127" />βυσσόθεν ἐξερύσειε. τί μήσομαι; ἢ ἀπολέσθαι
<lb rend="displayNum" n="128" />ἡδύ τί τοι Πηνειόν; ἴτω πεπρωμένον ἦμαρ:
<lb rend="displayNum" n="129" />τλήσομαι εἵνεκα σεῖο καὶ εἰ μέλλοιμι ῥοάων
<lb rend="displayNum" n="130" />διψαλέην ἄμπωτιν ἔχων αἰώνιον ἔρρειν 
<lb rend="displayNum" n="131" />καὶ μόνος ἐν ποταμοῖσιν ἀτιμότατος καλέεσθαι.
<lb rend="displayNum" n="132" />ἠνίδ᾽ ἐγώ: τί περισσά; κάλει μόνον Εἰλήθυιαν.</q>
<lb rend="displayNum" n="133" />εἶπε καὶ ἠρώησε μέμαν ῥόον. ἀλλά οἱ Ἄρης
<lb rend="displayNum" n="134" />Παγγαίου προθέλυμνα καρήατα μέλλεν ἀείρας
<lb rend="displayNum" n="135" />ἐμβαλέειν δίνῃσιν, ἀποκρύψαι δὲ ῥέεθρα: 
<pb id="p.96" />
<lb rend="displayNum" n="136" />ὑψόθε δ᾽ ἐσμαράγησε καὶ ἀσπίδα τύψεν ἀκωκῇ
<lb rend="displayNum" n="137" />δούρατος: ἡ δ᾽ ἐλέλιξεν ἐνόπλιον: ἔτρεμε δ᾽ Ὄσσης
<lb rend="displayNum" n="138" />οὔρεα καὶ πεδίον Κραννώνιον αἵ τε δυσαεῖς
<lb rend="displayNum" n="139" />ἐσχατιαὶ Πίνδοιο, φόβῳ δ᾽ ὠρχήσατο πᾶσα
<lb rend="displayNum" n="140" />Θεσσαλίη: τοῖος γὰρ ἀπ᾽ ἀσπίδος ἔβρεμεν <note n="1" place="unspecified" anchored="yes">ἔβρεμεν ε; ἔβραμεν α; ἔβραχεν οτηερ μσς.</note> ἦχος. 
<lb rend="displayNum" n="141" />ὡς δ᾽ ὁπότ᾽ Αἰτναίου ὄρεος πυρὶ τυφομένοιο
<lb rend="displayNum" n="142" />σείονται μυχὰ πάντα κατουδαίοιο γίγαντος
<lb rend="displayNum" n="143" />εἰς ἑτέρην Βριαρῆος ἐπωμίδα κινυμένοιο,
<lb rend="displayNum" n="144" />θερμάστραι <note n="2" place="unspecified" anchored="yes">θερμάστραι ηεσψξηιυς; θερμαύστραι.</note> τε βρέμουσιν ὑφ᾽ Ἡφαίστοιο πυράγρης
<lb rend="displayNum" n="145" />ἔργα θ᾽ ὁμοῦ, δεινὸν δὲ πυρίκμητοί τε λέβητες 
<lb rend="displayNum" n="146" />καὶ τρίποδες πίπτοντες ἐπ᾽ ἀλλήλοις ἰαχεῦσι:
<lb rend="displayNum" n="147" />τῆμος ἔγεντ᾽ ἄραβος σάκεος τόσος εὐκύκλοιο.
<lb rend="displayNum" n="148" />Πηνειὸς δ᾽ οὐκ αὖτις ἐχάζετο, μίμνε δ᾽ ὁμοίως
<lb rend="displayNum" n="149" />καρτερὸς ὡς τὰ πρῶτα, θοὰς δ᾽ ἐστήσατο δίνας,
<lb rend="displayNum" n="150" />εἰσόκε οἱ Κοιηὶς ἐκέκλετο <q direct="unspecified">σῴζεο χαίρων, 
<lb rend="displayNum" n="151" />σῴζεο: μὴ σύ γ᾽ ἐμεῖο πάθῃς κακὸν εἵνεκα τῆσδε
<lb rend="displayNum" n="152" />ἀντ᾽ ἐλεημοσύνης, χάριτος δέ τοι ἔσσετ᾽ ἀμοιβή.</q>
<lb rend="displayNum" n="153" />ἦ καὶ πολλὰ πάροιθεν ἐπεὶ κάμεν ἔστιχε νήσους
<lb rend="displayNum" n="154" />εἰναλίας: αἱ δ᾽ οὔ μιν ἐπερχομένην ἐδέχοντο,
<lb rend="displayNum" n="155" />οὐ λιπαρὸν νήεσσιν Ἐχινάδες ὅρμον ἔχουσαι, 
<lb rend="displayNum" n="156" />οὐδ᾽ ἥτις Κέρκυρα φιλοξεινωτάτη ἄλλων,
<lb rend="displayNum" n="157" />Ἶρις ἐπεὶ πάσῃσιν ἐφ᾽ ὑψηλοῖο Μίμαντος
<lb rend="displayNum" n="158" />σπερχομένη μάλα πολλὸν ἀπέτραπεν: αἱ δ᾽ ὑπ᾽ ὁμοκλῆς
<lb rend="displayNum" n="159" />πανσυδίῃ φοβέοντο κατὰ ῥόον ἥντινα τέτμοι.
<pb id="p.98" />
<lb rend="displayNum" n="160" />ὠγυγίην δἤπειτα Κόων, Μεροπηίδα νῆσον, 
<lb rend="displayNum" n="161" />ἵκετο, Χαλκιόπης ἱερὸν μυχὸν ἡρωίνης.
<lb rend="displayNum" n="162" />ἀλλά ἑ παιδὸς ἔρυκεν ἔπος τόδε <q direct="unspecified">μὴ σύ γε, μῆτερ,
<lb rend="displayNum" n="163" />τῇ με τέκοις. οὔτ᾽ οὖν ἐπιμέμφομαι οὐδὲ μεγαίρω
<lb rend="displayNum" n="164" />νῆσον, ἐπεὶ λιπαρή τε καὶ εὔβοτος, εἴ νύ τις ἄλλη:
<lb rend="displayNum" n="165" />ἀλλά οἱ ἐκ Μοιρέων τις ὀφειλόμενος θεὸς ἄλλος 
<lb rend="displayNum" n="166" />ἐστί, Σαωτήρων ὕπατον γένος: ᾧ ὑπὸ μίτρην
<lb rend="displayNum" n="167" />ἵξεται οὐκ ἀέκουσα Μακηδόνι κοιρανέεσθαι
<lb rend="displayNum" n="168" />ἀμφοτέρη μεσόγεια καὶ αἳ πελάγεσσι κάθηνται,
<lb rend="displayNum" n="169" />μέχρις ὅπου περάτη τε καὶ ὁππόθεν ὠκέες ἵπποι
<lb rend="displayNum" n="170" />ἠέλιον φορέουσιν: ὁ δ᾽ εἴσεται ἤθεα πατρός. 
<lb rend="displayNum" n="171" />καί νύ ποτε ξυνός τις ἐλεύσεται ἄμμιν ἄεθλος
<lb rend="displayNum" n="172" />ὕστερον, ὁππότ᾽ ἂν οἱ μὲν ἐφ᾽ Ἑλλήνεσσι μάχαιραν
<lb rend="displayNum" n="173" />βαρβαρικὴν καὶ Κελτὸν ἀναστήσαντες Ἄρηα
<lb rend="displayNum" n="174" />ὀψίγονοι Τιτῆνες ἀφ᾽ ἑσπέρου ἐσχατόωντος
<lb rend="displayNum" n="175" />ῥώσωνται νιφάδεσσιν ἐοικότες ἢ ἰσάριθμοι 
<lb rend="displayNum" n="176" />τείρεσιν, ἡνίκα πλεῖστα κατ᾽ ἠέρα βουκολέονται,
<lb rend="displayNum" n="177" />φρούρια καὶ [κῶμαι Λοκρῶν καὶ Δελφίδες ἄκραι]
<lb rend="displayNum" n="178" />καὶ πεδία Κρισσαῖα καὶ ἠπείροι [ο φάραγγες] <note n="1" place="unspecified" anchored="yes">τηε βεστ μσς. ανδ τηε αλδινε ῾1513᾿ ηαϝε ονλψ φρούρια καὶ ῾177᾿ ανδ καὶ πεδία Κρισσαῖα καὶ ἤπειροι ῾178᾿. τηε σορδς ιν βραξκετς αρε α σορτηλεσς αττεμπτ το συππλψ τηε λαξυναε ανδ αρε φουνδ ονλψ ιν τηε λατε ανδ ινφεριορ μσς. ῾σξηνειδερ᾽ ς λμνὀ.</note>
<lb rend="displayNum" n="179" />ἀμφιπεριστείνωνται, ἴδωσι δὲ πίονα καπνὸν <note n="2" place="unspecified" anchored="yes">καρπὸν μσς.; ξορρ. ρεισκε.</note>
<lb rend="displayNum" n="180" />γείτονος αἰθομένοιο, καὶ οὐκέτι μοῦνον ἀκουῇ, 
<pb id="p.100" />
<lb rend="displayNum" n="181" />ἀλλ᾽ ἤδη παρὰ νηὸν ἀπαυγάζοιντο φάλαγγας <note n="1" place="unspecified" anchored="yes">φάλαγγες μσς.; ξορρ. βεντλεψ.</note>
<lb rend="displayNum" n="182" />δυσμενέων, ἤδη δὲ παρὰ τριπόδεσσιν ἐμεῖο
<lb rend="displayNum" n="183" />φάσγανα καὶ ζωστῆρας ἀναιδέας ἐχθομένας τε
<lb rend="displayNum" n="184" />ἀσπίδας, αἳ Γαλάτῃσι κακὴν ὁδὸν ἄφρονι φύλῳ
<lb rend="displayNum" n="185" />στήσονται: τέων αἱ μὲν ἐμοὶ γέρας, αἱ δ᾽ ἐπὶ Νείλῳ 
<lb rend="displayNum" n="186" />ἐν πυρὶ τοὺς φορέοντας ἀποπνεύσαντας ἰδοῦσαι
<lb rend="displayNum" n="187" />κείσονται βασιλῆος ἀέθλια πολλὰ καμόντος.
<lb rend="displayNum" n="188" />ἐσσόμενε Πτολεμαῖε, τά τοι μαντήια φαίνω.
<lb rend="displayNum" n="189" />αἰνήσεις μέγα δή τι τὸν εἰσέτι γαστέρι μάντιν
<lb rend="displayNum" n="190" />ὕστερον ἤματα πάντα. σὺ δὲ ξυμβάλλεο, μῆτερ: 
<lb rend="displayNum" n="191" />ἔστι διειδομένη τις ἐν ὕδατι νήσος ἀραιή,
<lb rend="displayNum" n="192" />πλαζομένη πελάγεσσι: πόδες δέ οἱ οὐχ ἑνὶ χώρῳ,
<lb rend="displayNum" n="193" />ἀλλὰ παλιρροίῃ ἐπινήχεται ἀνθέρικος ὥς,
<lb rend="displayNum" n="194" />ἔνθα νότος, ἔνθ᾽ εὖρος, ὅπη φορέῃσι θάλασσα.
<lb rend="displayNum" n="195" />τῇ με φέροις: κείνην γὰρ ἐλεύσεαι εἰς ἐθέλουσαν.</q> 
<lb rend="displayNum" n="196" />αἱ μὲν τόσσα λέγοντος ἀπέτρεχον εἰν ἁλὶ νῆσοι:
<lb rend="displayNum" n="197" />Ἀστερίη φιλόμολπε, σὺ δ᾽ Εὐβοίηθε κατῄεις,
<lb rend="displayNum" n="198" />Κυκλάδας ὀψομένη περιηγέας, οὔ τι παλαιόν,
<lb rend="displayNum" n="199" />ἀλλ᾽ ἔτι τοι μετόπισθε Γεραίστιον εἵπετο φῦκος:
<lb rend="displayNum" n="200" />... 
<lb rend="displayNum" n="201" />... φλεξας ἐπεὶ περικαίεο %   πυρί, <note n="2" place="unspecified" anchored="yes">τηε βεττερ μσς. λεαϝε α ϝαξαντ σπαξε φορ λινε 2000 ανδ οφ λινε 201 ηαϝε ονλψ φλέξας ἐπεὶ περικαίεο πυρί ῾κῆρι εμενδ. βεντλεψ᾽. ονλψ τηε λατε ανδ ινφεριορ μσς. ῾σξηνειδερ᾽ς λμνὀ συππλψ ἔστης δ᾽ ἐν μέσσῃσι κατοικτείρασα δὲ Λητὼ %5 φῦκος ἅπαν κατέφλεξας, ορ σιμιλαρ σορδς; α ϝερψ βαδ αττεμπτ το φιλλ τηε λαξυνα. σομε ϝερβ οφ σπεακινγ σεεμς νεξεσσαρψ.</note>
<lb rend="displayNum" n="202" />τλήμον᾽ ὑπ᾽ ὠδίνεσσι βαρυνομένην ὁρόωσα:
<lb rend="displayNum" n="203" /><q direct="unspecified">Ἥρη, τοῦτό με ῥέξον ὅ τοι φίλον: οὐ γὰρ ἀπειλὰς
<lb rend="displayNum" n="204" />ὑμετέρας ἐφύλαξα: πέρα, πέρα εἰς ἐμὲ Λητοῖ.</q>
<pb id="p.102" />
<lb rend="displayNum" n="205" />ἔννεπες: ἡ δ᾽ ἀρητὸν <note n="1" place="unspecified" anchored="yes">ἀρητὸν διλτηεψ; ἄρητον.</note> ἄλης ἀπεπαύσατο λυγρῆς, 
<lb rend="displayNum" n="206" />ἕζετο δ᾽ Ἰνωποῖο παρὰ ῥόον, ὅντε βάθιστον
<lb rend="displayNum" n="207" />γαῖα τότ᾽ ἐξανίησιν, ὅτε πλήθοντι ῥεέθρῳ
<lb rend="displayNum" n="208" />Νεῖλος ἀπὸ κρημνοῖο κατέρχεται Αἰθιοπῆος:
<lb rend="displayNum" n="209" />λύσατο δὲ ζώνην, ἀπὸ δ᾽ ἐκλίθη ἔμπαλιν ὤμοις
<lb rend="displayNum" n="210" />φοίνικος ποτὶ πρέμνον ἀμηχανίης ὑπὸ λυγρῆς 
<lb rend="displayNum" n="211" />τειρομένη: νότιος δὲ διὰ χροὸς ἔρρεεν ἱδρώς.
<lb rend="displayNum" n="212" />εἶπε δ᾽ ἀλυσθμαίνουσα <q direct="unspecified">τί μητέρα, κοῦρε, βαρύνεις;
<lb rend="displayNum" n="213" />αὕτη τοι, φίλε, νῆσος ἐπιπλώουσα θαλάσσῃ.
<lb rend="displayNum" n="214" />γείνεο, γείνεο, κοῦρε, καὶ ἤπιος ἔξιθι κόλπου.</q>
<lb rend="displayNum" n="215" />νύμφα Διὸς βαρύθυμε, σὺ δ᾽ οὐκ ἄρ᾽ ἔμελλες ἄπυστος 
<lb rend="displayNum" n="216" />δὴν ἔμεναι: τοίη σε προσέδραμεν ἀγγελιῶτις,
<lb rend="displayNum" n="217" />εἶπε δ᾽ ἔτ᾽ ἀσθμαίνουσα, φόβῳ δ᾽ ἀνεμίσγετο μῦθος,
<lb rend="displayNum" n="218" /><q direct="unspecified">Ἥρη τιμηέσσα, πολὺ προὔχουσα θεάων
<lb rend="displayNum" n="219" />σὴ μὲν ἐγώ, σὰ δὲ πάντα, σὺ δὲ κρείουσα κάθησαι
<lb rend="displayNum" n="220" />γνησίη Οὐλύμποιο, καὶ οὐ χέρα δείδιμεν ἄλλην 
<lb rend="displayNum" n="221" />θηλυτέρην, σὺ δ᾽, ἄνασσα, τὸν αἴτιον εἴσεαι ὀργῆς.
<lb rend="displayNum" n="222" />Λητώ τοι μίτρην ἀναλύεται ἔνδοθι νήσου.
<lb rend="displayNum" n="223" />ἄλλαι μὲν πᾶσαί μιν ἀπέστυγον οὐδ᾽ ἐδέχοντο:
<lb rend="displayNum" n="224" />Ἀστερίη δ᾽ ὀνομαστὶ παρερχομένην ἐκάλεσσεν,
<lb rend="displayNum" n="225" />Ἀστερίη, πόντοιο κακὸν σάρον: οἶσθα καὶ αὐτή. 
<lb rend="displayNum" n="226" />ἀλλά, φίλη, δύνασαι γάρ, ἀμύνειν, πότνια, δούλοις
<lb rend="displayNum" n="227" />ὑμετέροις, οἳ σεῖο πέδον πατέουσιν ἐφετμῇ.</q>
<lb rend="displayNum" n="228" />ἦ καὶ ὑπὸ χρύσειον ἐδέθλιον ἷζε κύων ὥς,
<lb rend="displayNum" n="229" />Ἀρτέμιδος ἥτις τε, θοῆς ὅτε παύσεται ἄγρης,
<lb rend="displayNum" n="230" />ἵζει θηρήτειρα παρ᾽ ἴχνεσιν, οὔατα δ᾽ αὐτῆς 
<lb rend="displayNum" n="231" />ὀρθὰ μάλ᾽, αἰὲν ἑτοῖμα θεῆς ὑποδέχθαι ὀμοκλήν:
<lb rend="displayNum" n="232" />τῇ ἰκέλη Θαύμαντος ὑπὸ θρόνον ἵζετο κούρη.
<lb rend="displayNum" n="233" />κείνη δ᾽ οὐδέποτε σφετέρης ἐπιλήθεται ἕδρης,
<lb rend="displayNum" n="234" />οὐδ᾽ ὅτε οἱ ληθαῖον ἐπὶ πτερὸν ὕπνος ἐρείσῃ,
<pb id="p.104" />
<lb rend="displayNum" n="235" />ἀλλ᾽ αὐτοῦ μεγάλοιο ποτὶ γλωχῖνα θρόνοιο 
<lb rend="displayNum" n="236" />τυτθὸν ἀποκλίνασα καρήατα λέχριος εὕδει.
<lb rend="displayNum" n="237" />οὐδέ ποτε ζώνην ἀναλύεται οὐδὲ ταχείας
<lb rend="displayNum" n="238" />ἐνδρομίδας, μή οἵ τι καὶ αἰφνίδιον ἔπος εἴπῃ
<lb rend="displayNum" n="239" />δεσπότις. ἡ δ᾽ ἀλεγεινὸν ἀλαστήσασα προσηύδα
<lb rend="displayNum" n="240" /><q direct="unspecified">οὕτω νῦν, ὦ Ζηνὸς ὀνείδεα, καὶ γαμέοισθε 
<lb rend="displayNum" n="241" />λάθρια καὶ τίκτοιτε κεκρυμμένα, μηδ᾽ ὅθι δειλαὶ
<lb rend="displayNum" n="242" />δυστοκέες μογέουσιν ἀλετρίδες, ἀλλ᾽ ὅθι φῶκαι
<lb rend="displayNum" n="243" />εἰνάλιαι τίκτουσιν, ἐνὶ σπιλάδεσσιν ἐρήμοις.
<lb rend="displayNum" n="244" />Ἀστερίῃ δ᾽ οὐδέν τι βαρύνομαι εἵνεκα τῆσδε
<lb rend="displayNum" n="245" />ἀμπλακίης, οὐδ᾽ ἔστιν ὅπως ἀποθύμια ῥέξω, 
<lb rend="displayNum" n="246" />τόσσα δέοι <note n="1" place="unspecified" anchored="yes">δέ οἱ μσς.; δέω ρεισκε.</note> μάλα γάρ τε κακῶς ἐχαρίσσατο Λητοῖ:
<lb rend="displayNum" n="247" />ἀλλά μιν ἔκπαγλόν τι σεβίζομαι, οὕνεκ᾽ ἐμεῖο
<lb rend="displayNum" n="248" />δέμνιον οὐκ ἐπάτησε, Διὸς δ᾽ ἀνθείλετο πόντον.</q>
<lb rend="displayNum" n="249" />ἡ μὲν ἔφη: κύκνοι δὲ θεοῦ μέλποντες ἀοιδοὶ
<lb rend="displayNum" n="250" />Μῃόνιον Πακτωλὸν ἐκυκλώσαντο λιπόντες 
<lb rend="displayNum" n="251" />ἑβδομάκις περὶ Δῆλον, ἐπήεισαν δὲ λοχείῃ
<lb rend="displayNum" n="252" />Μουσάων ὄρνιθες, ἀοιδότατοι πετεηνῶν:
<lb rend="displayNum" n="253" />ἔνθεν ὁ παῖς τοσσάσδε λύρῃ ἐνεδήσατο χορδὰς
<lb rend="displayNum" n="254" />ὕστερον, ὁσσάκι κύκνοι ἐπ᾽ ὠδίνεσσιν ἄεισαν.
<lb rend="displayNum" n="255" />ὄγδοον οὐκέτ᾽ ἄεισαν, ὁ δ᾽ ἔκθορεν, αἱ δ᾽ ἐπὶ μακρὸν 
<lb rend="displayNum" n="256" />νύμφαι Δηλιάδες, ποταμοῦ γένος ἀρχαίοιο,
<lb rend="displayNum" n="257" />εἶπαν Ἐλειθυίης ἱερὸν μέλος, αὐτίκα δ᾽ αἰθὴρ
<lb rend="displayNum" n="258" />χάλκεος ἀντήχησε διαπρυσίην ὀλολυγήν,
<lb rend="displayNum" n="259" />οὐδ᾽ Ἥρη νεμέσησεν, ἐπεὶ χόλον ἐξέλετο Ζεύς.
<lb rend="displayNum" n="260" />χρύσεά τοι τότε πάντα θεμείλια γείνετο, Δῆλε, 
<lb rend="displayNum" n="261" />χρυσῷ δὲ τροχόεσσα πανήμερος ἔρρεε λίμνη,
<lb rend="displayNum" n="262" />χρύσειον δ᾽ ἐκόμησε γενέθλιον ἔρνος ἐλαίης,
<lb rend="displayNum" n="263" />χρυσῷ δὲ πλήμυρε βαθὺς Ἰνωπὸς ἑλιχθείς.
<pb id="p.106" />
<lb rend="displayNum" n="264" />αὐτὴ δὲ χρυσέοιο ἀπ᾽ οὔδεος εἵλεο παῖδα,
<lb rend="displayNum" n="265" />ἐν δ᾽ ἐβάλευ κόλποισιν, ἔπος δ᾽ ἐφθέγξαο τοῖον: 
<lb rend="displayNum" n="266" /><q direct="unspecified">ᾦ μεγάλη πολύβωμε πολύπτολι πολλὰ φέρουσα,
<lb rend="displayNum" n="267" />πίονες ἤπειροί τε καὶ αἳ περιναίετε νῆσοι:
<lb rend="displayNum" n="268" />αὐτὴ <note n="1" place="unspecified" anchored="yes">αὕτη ρεισκε.</note> ἐγὼ τοιήδε, δυσήροτος, ἀλλ᾽ ἀπ᾽ ἐμεῖο
<lb rend="displayNum" n="269" />Δήλιος Απόλλων κεκλήσεται, οὐδέ τις ἄλλη
<lb rend="displayNum" n="270" />γαιάων τοσσόνδε θεῷ πεφιλήσεται ἄλλῳ, 
<lb rend="displayNum" n="271" />οὐ Κερχνὶς κρείοντι Ποσειδάωνι Λεχαίῳ, <note n="2" place="unspecified" anchored="yes">Λεχαίου ηεμστερηυις.</note>
<lb rend="displayNum" n="272" />οὐ πάγος Ἑρμείῃ Κυλλήνιος, οὐ Διὶ Κρήτη,
<lb rend="displayNum" n="273" />ὡς ἐγὼ Ἀπόλλωνι: καὶ ἔσσομαι οὐκέτι πλαγκτή.</q>
<lb rend="displayNum" n="274" />ὧδε σὺ μὲν κατέλεξας: ὁ δὲ γλυκὺν ἔσπασε μαζόν.
<lb rend="displayNum" n="275" />τῶ καὶ νησάων ἁγιωτάτη ἐξέτι κεἰνου 
<lb rend="displayNum" n="276" />κλἠζῃ, Ἀπόλλωνος κουροτρόφος: οὐδέ σ᾽ Ἐνυὼ
<lb rend="displayNum" n="277" />οὐδ᾽ Ἀίδης οὐδ᾽ ἵπποι ἐπιστείβουσιν Ἄρηος:
<lb rend="displayNum" n="278" />ἀλλά τοι ἀμφιετεῖς δεκατηφόροι αἰὲν ἀπαρχαὶ
<lb rend="displayNum" n="279" />πέμπονται, πᾶσαι δὲ χοροὺς ἀνάγουσι πόληες,
<lb rend="displayNum" n="280" />αἵ τε πρὸς ἠοίην αἵ θ᾽ ἕσπερον αἵ τ᾽ ἀνὰ μέσσην 
<lb rend="displayNum" n="281" />κλήρονς ἐστήσαντο, καὶ οἳ καθύπερθε βορείης
<lb rend="displayNum" n="282" />οἰκία θινὸς ἔχουσι, πολυχρνιώτατον αἷμα.
<lb rend="displayNum" n="283" />οἱ μέν τοι καλάμην τε καὶ ἱερὰ δράγματα πρῶτοι
<lb rend="displayNum" n="284" />ἀσταχύων φορέουσιν: ἃ Δωδώνηθι <note n="3" place="unspecified" anchored="yes">Δωδώνηθι μαργ. ταυρ.; Δωδώνηθε.</note> Πελασγοὶ
<pb id="p.108" />
<lb rend="displayNum" n="285" />τηλόθεν ἐκβαίνοντα <note n="1" place="unspecified" anchored="yes">εἰσβαίνοντα μεινεκε.</note> πολὺ πρώτιστα δέχονται, 
<lb rend="displayNum" n="286" />γηλεχέες θεράποντες ἀσιγήτοιο λέβητος:
<lb rend="displayNum" n="287" />δεύτερον Ἱερὸν ἄστυ καὶ οὔτεα Μηλίδος αἴης
<lb rend="displayNum" n="288" />ἔρχονται: κεῖθεν δὲ διαπλώουσιν Ἀβάντων
<lb rend="displayNum" n="289" />εἰς ἀγαθὸν πεδίον Ληλάντιον: οὐδ᾽ ἔτι μακρὸς
<lb rend="displayNum" n="290" />ὁ πλόος Εὐβοίηθεν, ἐπεὶ σέο γείτονες ὅρμοι. 
<lb rend="displayNum" n="291" />πρῶταί τοι τάδ᾽ ἔνεικαν ἀπὸ ξανθῶν Ἀριμασπῶν
<lb rend="displayNum" n="292" />Οὖπίς τε Λοξώ τε καὶ εὐαίων Ἑκαέργη,
<lb rend="displayNum" n="293" />θυγατέρες Βορέαο, καὶ ἄρσενες οἱ τότ᾽ ἄριστοι
<lb rend="displayNum" n="294" />ἠιθέων: οὐδ᾽ οἵ γε παλιμπετὲς οἴκαδ᾽ ἵκοντο,
<lb rend="displayNum" n="295" />εὔμοιροι δ᾽ ἐγένοντο, καὶ ἀκλέες οὔποτ᾽ ἐκεῖνοι. 
<lb rend="displayNum" n="296" />ἦ τοι Δηλιάδες μέν, ὅτ᾽ εὐήχης ὑμέναιος
<lb rend="displayNum" n="297" />ἤθεα κουράων μορμύσσεται, ἥλικα χαίτην
<lb rend="displayNum" n="298" />παρθενικαῖς, <note n="2" place="unspecified" anchored="yes">παρθενικαῖς μαργ. ε; παρθενικαί.</note> παῖδες δὲ θέρος τὸ πρῶτον ἰούλων
<lb rend="displayNum" n="299" />ἄρσενες ἠιθέοισιν ἀπαρχόμενοι φορέουσιν.
</p><p><lb rend="displayNum" n="300" />Ἀστερίη θυόεσσα, σὲ μὲν περί τ᾽ ἀμφί τε νῆσοι 
<lb rend="displayNum" n="301" />κύκλον ἐποιήσαντο καὶ ὡς χορὸν ἀμφεβάλοντο:
<lb rend="displayNum" n="302" />οὔτε σιωπηλὴν οὔτ᾽ ἄψοφον οὖλος ἐθείραις
<lb rend="displayNum" n="303" />ἕσπερος, ἀλλ᾽ αἰεί σε καταβλέπει ἀμφιβόητον.
<lb rend="displayNum" n="304" />οἱ μὲν ὑπαείδουσι νόμον Λυκίοιο γέροντος,
<lb rend="displayNum" n="305" />ὅν τοι ἀπὸ Ξάνθοιο θεοπρόπος ἤγαγεν Ὠλήν: 
<lb rend="displayNum" n="306" />αἱ δὲ ποδὶ πλήσσουσι χορίτιδες ἀσφαλἐς οὖδας.
<lb rend="displayNum" n="307" />δὴ τότε καὶ στεφάνοισι βαρύνεται ἱρὸν ἄγαλμα
<pb id="p.110" />
<lb rend="displayNum" n="308" />Κύπριδος ἀρχαίης ἀριήκοον, ἥν ποτε Θησεὺς
<lb rend="displayNum" n="309" />εἵσατο σὺν παίδεσσιν, ὅτε Κρήτηθεν ἀνέπλει.
<lb rend="displayNum" n="310" />οἳ χαλεπὸν μύκημα καὶ ἄγριον υἷα φυγόντες 
<lb rend="displayNum" n="311" />Πασιφάης καὶ γναμπτὸν ἕδος σκολιοῦ λαβυρίνθου,
<lb rend="displayNum" n="312" />πότνια, σὸν περὶ βωμὸν ἐγειρομένου κιθαρισμοῦ
<lb rend="displayNum" n="313" />κύκλιον ὠρχήσαντο, χοροῦ δ᾽ ἡγήσατο Θησεύς.
<lb rend="displayNum" n="314" />ἔνθεν ἀειζώοντα θεωρίδος ἱερὰ Φοίβῳ
<lb rend="displayNum" n="315" />Κεκροπίδαι πέμπουσι, τοπήια νηὸς ἐκείνης. 
</p><p><lb rend="displayNum" n="316" />Ἀστερίη πολύβωμε πολύλλιτε, τίς δέ σε ναύτης
<lb rend="displayNum" n="317" />ἔμπορος Αἰγαίοιο παρήλυθε νηὶ θεούσῃ;
<lb rend="displayNum" n="318" />οὐχ οὕτω μεγάλοι μιν ἐπιπνείουσιν ἀῆται,
<lb rend="displayNum" n="319" />χρειὼ δ᾽ ὅττι τάχιστον ἄγει πλόον, ἀλλὰ τὰ λαίφη
<lb rend="displayNum" n="320" />ὠκέες ἐστείλαντο καὶ οὐ πάλιν αὖτις ἔβησαν, 
<lb rend="displayNum" n="321" />πρὶν μέγαν ἢ <note n="1" place="unspecified" anchored="yes">μέγαν ἢ ῾ἦ μσς.; μεγάλη ωιλαμοσιτζ.</note> σέο βωμὸν ὑπὸ πληγῇσιν ἑλίξαι
<lb rend="displayNum" n="322" />ῥησσόμενον καὶ πρέμνον ὀδακτάσαι ἁγνὸν ἐλαίης
<lb rend="displayNum" n="323" />χεῖρας ἀποστρέψαντας: ἃ Δηλιὰς εὕρετο νύμφη
<lb rend="displayNum" n="324" />παίγνια κουρίζοντι καὶ Ἀπόλλωνι γελαστύν.
<lb rend="displayNum" n="325" />ἱστίη ὦ νήσων εὐέστιε, χαῖρε μὲν αὐτή, 
<lb rend="displayNum" n="326" />χαίροι δ᾽ Ἀπόλλων τε καὶ ἣν ἐλοχεύσατο <note n="2" place="unspecified" anchored="yes">ἣν ἐλοχεύσατο μσς.; ἣ ἐλ. στεπηανυς; ἥ σφ᾽ ἐλ. μεινεκε; ἣ ᾿νελ. σξηνειδερ; ἣν ἐλοχεύσαο ωιλαμος.</note> Λητώ.
</p></div1></body></text></TEI.2>