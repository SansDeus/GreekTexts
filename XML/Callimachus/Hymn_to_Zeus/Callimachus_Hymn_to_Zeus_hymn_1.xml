<?xml version="1.0" encoding="utf-8"?>
<TEI.2><text><body><div1 type="hymn" n="1" org="uniform" sample="complete"><head>εἰς Δία</head>
<p><pb id="p.36" />
<lb rend="displayNum" n="1" />Ζηνὸς ἔοι τί κεν ἄλλο παρὰ σπονδῇσιν ἀείδειν
<lb rend="displayNum" n="2" />λώιον ἢ θεὸν αὐτόν, ἀεὶ μέγαν, αἰὲν ἄνακτα,
<lb rend="displayNum" n="3" />Πηλαγόνων <note n="1" place="unspecified" anchored="yes">πηλαγόνων Ε.μ.; πηλογόνων. τηε ρεαδινγ οφ τηε μσς. Πηλογόνων ῾πηλογόνων: τῶν γιγάντων παρὰ τὸ ἐκ πηλοῦ γενέσθαι, τουτέστι τῆς σξηολ.᾿ σας ξορρεξτεδ βψ σαλμασιυς ανδ οτηερς φρομ ε.μ. ς.ϝ. Πηλαγόνες: οἱ γίγαντες, Καλλίμαχος <q direct="unspecified">Πηλαγόνων ἐλατῆρα.</q> ξφ. ηεσψξη. ς.ϝ., στραβο ϝιι. 331, φρ. 40.</note> ἐλατῆρα, δικασπόλον οὐρανίδῃσι;
<lb rend="displayNum" n="4" />πῶς καί μιν, Δικταῖον ἀείσομεν ἠὲ Λυκαῖον;
<lb rend="displayNum" n="5" />ἐν δοιῇ μάλα θυμός, ἐπεὶ γένος ἀμφήριστον. 
<lb rend="displayNum" n="6" />Ζεῦ, σὲ μὲν Ἰδαίοισιν ἐν οὔρεσί φασι γενέσθαι,
<lb rend="displayNum" n="7" />Ζεῦ, σὲ δ᾽ ἐν Ἀρκαδίῃ: πότεροι, πάτερ, ἐψεύσαντο;
<lb rend="displayNum" n="8" /><q direct="unspecified">Κρῆτες ἀεὶ ψεῦσται:</q> καὶ γὰρ τάφον, ὦ ἄνα, σεῖο
<lb rend="displayNum" n="9" />Κρῆτες ἐτεκτήναντο: σὺ δ᾽ οὐ θάνες, ἐσσὶ γὰρ αἰεί.
<pb id="p.38" />
<lb rend="displayNum" n="10" />ἐν δέ σε Παρρασίῃ <note n="1" place="unspecified" anchored="yes">Παρρασίῃ λασξαρις; Παρνασίῃ.</note> Ῥείη τέκεν, ἧχι μάλιστα 
<lb rend="displayNum" n="11" />ἔσκεν ὄρος θάμνοισι περισκεπές: ἔνθεν ὁ χῶρος
<lb rend="displayNum" n="12" />ἱερός, οὐδέ τί μιν κεχρημένον Εἰλειθυίης
<lb rend="displayNum" n="13" />ἑρπετὸν οὐδὲ γυνὴ ἐπιμίσγεται, ἀλλά ἑ Ῥείης
<lb rend="displayNum" n="14" />ὠγύγιον καλέουσι λεχώιον Ἀπιδανῆες.
<lb rend="displayNum" n="15" />ἔνθα σ᾽ ἐπεὶ μήτηρ μεγάλων ἀπεθήκατο κόλπων 
<lb rend="displayNum" n="16" />αὐτίκα δίζητο ῥόον ὕδατος, ᾧ κε τόκοιο
<lb rend="displayNum" n="17" />λύματα χυτλώσαιτο, τεὸν δ᾽ ἐνὶ χρῶτα λοέσσαι.
</p><p><lb rend="displayNum" n="18" />Λάδων ἀλλ᾽ οὔπω μέγας ἔρρεεν οὐδ᾽ Ἐρύμανθος,
<lb rend="displayNum" n="19" />λευκότατος ποταμῶν, ἔτι δ᾽ ἄβροχος ἦεν ἅπασα
<lb rend="displayNum" n="20" />Ἀρκαδίη: μέλλεν δὲ μάλ᾽ εὔυδρος καλέεσθαι 
<lb rend="displayNum" n="21" />αὖτις: ἐπεὶ τημόσδε, Ῥέη ὅτ᾽ ἐλύσατο μίτρην,
<lb rend="displayNum" n="22" />ἦ πολλὰς ἐφύπερθε σαρωνίδας ὑγρὸς Ἰάων
<lb rend="displayNum" n="23" />ἤειρεν, πολλὰς δὲ Μέλας ὤκχησεν ἁμάξας,
<lb rend="displayNum" n="24" />πολλὰ δὲ Καρνίωνος <note n="2" place="unspecified" anchored="yes">Καρνίωνος αρναλδυς, ξφ. παυς. ϝιιι. 34, πλιν. ιϝ. 6; Καρίωνος μσς.</note> ἄνω διεροῦ περ ἐόντος
<lb rend="displayNum" n="25" />ἰλυοὺς ἐβάλοντο κινώπετα, νίσσετο δ᾽ ἀνὴρ 
<lb rend="displayNum" n="26" />πεζὸς ὑπὲρ Κρᾶθίν τε πολύστιόν <note n="3" place="unspecified" anchored="yes">πολύστιον σξηολ. απολλ. ρη. ιι. 1172; πολύστειον μσς. ανδ σξηολ. πινδ. ο. ϝι. 146; ξφ. νιξανδ. τ. 792, 950, α. 466.</note> τε Μετώπην
<lb rend="displayNum" n="27" />διψαλέος: τὸ δὲ πολλὸν ὕδωρ ὑπὸ ποσσὶν ἔκειτο.
<lb rend="displayNum" n="28" />καί ῥ᾽ ὑπ᾽ ἀμηχανίης σχομένη φάτο πότνια Ῥείη:
<pb id="p.40" />
<lb rend="displayNum" n="29" /><q direct="unspecified">Γαῖα φίλη, τέκε καὶ σύ: τεαὶ δ᾽ ὠδῖνες ἐλαφραί.</q>
<lb rend="displayNum" n="30" />εἶπε καὶ ἀντανύσασα θεὴ μέγαν ὑψόθι πῆχυν 
<lb rend="displayNum" n="31" />πλῆξεν ὄρος σκήπτρῳ: τὸ δέ οἱ δίχα πουλὺ διέστη,
<lb rend="displayNum" n="32" />ἐκ δ᾽ ἔχεεν μέγα χεῦμα: τόθι χρόα φαιδρύνασα,
<lb rend="displayNum" n="33" />ὦνα, τεὸν σπείρωσε, Νέδῃ δέ σε δῶκε κομίζειν <note n="1" place="unspecified" anchored="yes">κομίζειν Α; κομίσσαι οτηερ μσς.</note>
<lb rend="displayNum" n="34" />κευθμὸν ἔσω Κρηταῖον, ἵνα κρύφα παιδεύοιο,
<lb rend="displayNum" n="35" />πρεσβυτάτῃ Νυμφέων αἵ μιν τότε μαιώσαντο, 
<lb rend="displayNum" n="36" />πρωτίστῃ γενεῇ <note n="2" place="unspecified" anchored="yes">πρωτίστη γενεὴ σξηνειδερ.</note> μετά γε Στύγα τε Φιλύρην τε.
<lb rend="displayNum" n="37" />οὐδ᾽ ἁλίην ἀπέτεισε θεὴ χάριν, ἀλλὰ τὸ χεῦμα
<lb rend="displayNum" n="38" />κεῖνο Νέδην ὀνόμηνε: τὸ μέν ποθι πουλὺ κατ᾽ αὐτὸ
<lb rend="displayNum" n="39" />Καυκώνων πτολίεθρον, ὃ Λέπρειον <note n="3" place="unspecified" anchored="yes">Λέπριον μσς.; ξορρ. ωασς.</note> πεφάτισται,
<lb rend="displayNum" n="40" />συμφέρεται Νηρῆι, παλαιότατον δέ μιν ὕδωρ 
<lb rend="displayNum" n="41" />υἱωνοὶ <note n="4" place="unspecified" anchored="yes">γυιωνοὶ Μσς.</note> πίνουσι Λυκαονίης ἄρκτοιο.
<lb rend="displayNum" n="42" />εὖτε Θενὰς ἀπέλειπεν ἐπὶ Κνωσοῖο φέρουσα,
<lb rend="displayNum" n="43" />Ζεῦ πάτερ, ἡ Νύμφη σε Θ̔εναὶ δ᾽ ἔσαν ἐγγύθι Κνωσοὖ,
<lb rend="displayNum" n="44" />τουτάκι τοι πέσε, δαῖμον, ἄπ᾽ ὀμφαλός: ἔνθεν ἐκεῖνο
<lb rend="displayNum" n="45" />ὀμφάλιον μετέπειτα πέδον καλέουσι Κύδωνες. 
<lb rend="displayNum" n="46" />Ζεῦ, σὲ δὲ Κυρβάντων ἑτάραι προσεπηχύναντο
<pb id="p.42" />
<lb rend="displayNum" n="47" />Δικταῖαι Μελίαι, σὲ δ᾽ ἐκοίμισεν Ἀδρήστεια
<lb rend="displayNum" n="48" />λίκνῳ <note n="1" place="unspecified" anchored="yes">λείκνῳ μσς.</note> ἐνὶ χρυσέῳ, δὺ δ᾽ ἐθήσαο πίονα μαζὸν
<lb rend="displayNum" n="49" />αἰγὸς Ἀμαλθείης, ἐπὶ σὲ γλυκὺ κηρίον ἔβρως.
<lb rend="displayNum" n="50" />γέντο γὰρ ἐξαπιναῖα Πανακρίδος ἔργα μελίσσης 
<lb rend="displayNum" n="51" />Ἰδαίοις ἐν ὄρεσσι, τά τε κλείουσι Πάνακρα.
<lb rend="displayNum" n="52" />οὖλα δὲ Κούρητές σε περὶ πρύλιν ὠρχήσαντο
<lb rend="displayNum" n="53" />τεύχεα πεπηήγοντες, <note n="2" place="unspecified" anchored="yes">ϝ.λ. πεπληγότες.</note> ἵνα Κρόνος οὔασιν ἠχὴν
<lb rend="displayNum" n="54" />ἀσπίδος εἰσαΐοι καὶ μή σεο κουρίζοντος.
<lb rend="displayNum" n="55" />καλὰ μὲν ἠέξευ, καλὰ δ᾽ ἔτραφες, οὐράνιε Ζεῦ, 
<lb rend="displayNum" n="56" />ὀξὺ δ᾽ ἀνήβησας, ταχινοὶ δέ τοι ἦλθον ἴουλοι.
<lb rend="displayNum" n="57" />ἀλλ᾽ ἔτι παιδνὸς ἐὼν ἐφράσσαο πάντα τέλεια:
<lb rend="displayNum" n="58" />τῶ τοι καὶ γνωτοὶ προτερηγενέες περ ἐόντες
<lb rend="displayNum" n="59" />οὐρανὸν οὐκ ἐμέγηραν ἔχειν ἐπιδαίσιον οἶκον.
<lb rend="displayNum" n="60" />δηναιοὶ δ᾽ οὐ πάμπαν ἀληθέες ἦσαν ἀοιδοί. 
<lb rend="displayNum" n="61" />φάντο πάλον Κρονίδῃσι διάτριχα δώματα νεῖμαι:
<lb rend="displayNum" n="62" />τίς δέ κ᾽ ἐπ᾽ Οὐλύμπῳ τε καὶ Ἄιδι κλῆρον ἐρύσσαι,
<lb rend="displayNum" n="63" />ὃς μάλα μὴ νενίηλος; ἐπ᾽ ἰσαίῃ γὰρ ἔοικε
<lb rend="displayNum" n="64" />πήλασθαι: τὰ δὲ τόσσον ὅσον διὰ πλεῖστον ἔχουσι.
<lb rend="displayNum" n="65" />ψευδοίμην ἀίοντος ἅ κεν πεπίθοιεν ἀκουήν. 
<lb rend="displayNum" n="66" />οὔ σε θεῶν ἐσσῆνα πάλοι θέσαν, ἔργα δὲ χειρῶν,
<pb id="p.44" />
<lb rend="displayNum" n="67" />σή τε βίη τό τε κάρτος, ὃ καὶ πέλας εἵσαο δίφρου.
<lb rend="displayNum" n="68" />θήκαο δ᾽ οἰωνῶν μέγ᾽ ὑπείροχον ἀγγελιώτην
<lb rend="displayNum" n="69" />σῶν τεράων: ἅ τ᾽ ἐμοῖσι φίλοις ἐνδέξια φαίνοις.
<lb rend="displayNum" n="70" />εἵλεο δ᾽ αἰζηῶν ὅ τι φέρτατον: οὐ σύ γε νηῶν 
<lb rend="displayNum" n="71" />ἐμπεράμους, οὐκ ἄνδρα σακέσπαλον, οὐ μὲν ἀοιδόν:
<lb rend="displayNum" n="72" />ἀλλὰ τὰ μὲν μακάρεσσιν ὀλίζοσιν αὖθι παρῆκας
<lb rend="displayNum" n="73" />ἄλλα μέλειν ἑτέροισι, σὺ δ᾽ ἐξέλεο πτολιάρχους
<lb rend="displayNum" n="74" />αὐτούς, ὧν ὑπὸ χεῖρα γεωμόρος, ὧν ἴδρις αἰχμῆς,
<lb rend="displayNum" n="75" />ὧν ἐρέτης, ὧν πάντα: τί δ᾽ οὐ κρατέοντος ὑπ᾽ ἰοχύν; 
<lb rend="displayNum" n="76" />αὐτίκα χαλκῆας μὲν ὑδείομεν Ἡφαίστοιο,
<lb rend="displayNum" n="77" />τευχηστὰς δ᾽ Ἄρηος, ἐπακτῆρας δὲ Χιτώνης
<lb rend="displayNum" n="78" />Ἀρτέμιδος, Φοίβου δὲ λύρης εὖ εἰδότας οἴμους:
<lb rend="displayNum" n="79" />ἐκ δὲ Διὸς βασιλῆες, ἐπεὶ Διὸς οὐδὲν ἀνάκτων
<lb rend="displayNum" n="80" />θειότερον: τῶ καί σφε <note n="1" place="unspecified" anchored="yes">σφε βεντλεψ; σφι.</note> τεὴν ἐκρίναο λάξιν. 
<lb rend="displayNum" n="81" />δῶκας δὲ πτολίεθρα φυλασσέμεν, ἵζεο δ᾽ αὐτὸς
<lb rend="displayNum" n="82" />ἄκρῃσ᾽ ἐν πολίεσσιν, ἐπόψιος οἵ τε δίκῃσι
<lb rend="displayNum" n="83" />λαὸν ὑπὸ σκολιῇσ᾽ οἵ τ᾽ ἔμπαλιν ἰθύνουσιν:
<lb rend="displayNum" n="84" />ἐν δὲ ῥυηφενίην ἔβαλές σφισιν, ἐν δ᾽ ἅλις ὄλβον:
<lb rend="displayNum" n="85" />πᾶσι μέν, οὐ μάλα δ᾽ ἶσον. ἔοικε δὲ τεκμήρασθαι 
<lb rend="displayNum" n="86" />ἡμετέρῳ μεδέοντι: περιπρὸ γὰρ εὐρὺ βέβηκεν.
<lb rend="displayNum" n="87" />ἑσπέριος κεῖνός γε τελεῖ τά κεν ἦρι νοήσῃ:
<lb rend="displayNum" n="88" />ἑσπέριος τὰ μέγιστα, τὰ μείονα δ᾽, εὖτε νοήσῃ.
<lb rend="displayNum" n="89" />οἱ δὲ τὰ μὲν πλειῶνι, τὰ δ᾽ οὐχ ἑνί, τῶν δ᾽ ἀπὸ πάμπαν
<lb rend="displayNum" n="90" />αὐτὸς ἄνην ἐκόλουσας, ἐνέκλασσας δὲ μενοινήν. 
<lb rend="displayNum" n="91" />χαῖρε μέγα, Κρονίδη πανυπέρτατε, δῶτορ ἐάων,
<pb id="p.46" />
<lb rend="displayNum" n="92" />δῶτορ ἀπημονίης. τεὰ δ᾽ ἔργματα τίς κεν ἀείδοι;
<lb rend="displayNum" n="93" />οὐ γένετ᾽, οὐκ ἔσται, τίς <note n="1" place="unspecified" anchored="yes">ἔσται: τίς ϝυλγ.</note> κεν <note n="2" place="unspecified" anchored="yes">κεν μσς.; καὶ ωιλαμος.</note> Διὸς ἔργματ᾽ ἀείσαι. <note n="3" place="unspecified" anchored="yes">ἀείσαι βλομφ.; ἀείσοι ορ ἀείσει μσς.</note>
<lb rend="displayNum" n="94" />χαῖρε πάτερ, χαῖρ᾽ αὖθι: δίδου δ᾽ ἀρετήν τ᾽ ἄφενός τε.
<lb rend="displayNum" n="95" />οὔτ᾽ ἀρετῆς ἄτερ ὄλβος ἐπίσταται ἄνδρας ἀέξειν 
<lb rend="displayNum" n="96" />οὔτ᾽ ἀρετὴ ἀφένοιο: δίδου δ᾽ ἀρετήν τε καὶ ὄλβον.
</p></div1></body></text></TEI.2>