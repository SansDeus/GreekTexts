<?xml version="1.0" encoding="utf-8"?>
<TEI.2><text><body><div1 type="section" n="41" org="uniform" sample="complete"><p><q direct="unspecified"><milestone unit="stephpage" id="stephpage-1053c" n="1053c" /> ἐναπολειφθεῖσαν ψυχὴν τρόπον τινὰ εἰς σῶμα καὶ ψυχὴν μετέβαλεν ὥστε συνεστάναι ἐκ τούτων, ἄλλον
<milestone unit="tlnum" n="20" /> τινὰ ἔσχε λόγον</q> ἐνταῦθα δήπου σαφῶς τῇ μὲν ἐκπυρώσει καὶ τὰ ἄψυχα τοῦ κόσμου φησὶν εἰς τὸ
ἔμψυχον τρέπεσθαι: τῇ δὲ σβέσει πάλιν καὶ τὴν ψυχὴν ἀνίεσθαι καὶ ἀνυγραίνεσθαι, μεταβάλλουσαν εἰς τὸ σωματοειδές. ἄτοπος οὖν φαίνεται τῇ περιψύξει
<milestone unit="tlnum" n="25" /> νῦν μὲν ἐξ ἀναισθήτων ποιῶν ἔμψυχα, νῦν
<pb id="v.6.p.269" />
δ᾽ εἰς ἀναίσθητα καὶ ἄψυχα μεταβάλλων τὸ πλεῖστον
μέρος τῆς τοῦ κόσμου ψυχῆς. ἄνευ δὲ τούτων ὁ περὶ ψυχῆς γενέσεως αὐτῷ λόγος μαχομένην ἔχει πρὸς τὸ δόγμα τὴν ἀπόδειξιν. <q direct="unspecified">γίγνεσθαι μὲν γάρ
<milestone unit="tlnum" n="5" /> φησι τὴν ψυχήν, ὅταν τὸ βρέφος ἀποτεχθῇ, καθάπερ στομώσει
τῇ περιψύξει τοῦ πνεύματος μεταβαλόντος:</q> ἀποδείξει δὲ χρῆται <q direct="unspecified">τοῦ γεγονέναι τὴν ψυχὴν καὶ μεταγενεστέραν εἶναι μάλιστα τῷ καὶ τὸν τρόπον
καὶ τὸ ἦθος ἐξομοιοῦσθαι τὰ τέκνα τοῖς γονεῦσι.</q>
               <milestone unit="tlnum" n="10" /> βλέπεται δ᾽ ἡ τούτων ἐναντίωσις: οὐ γὰρ οἷόν τε τὴν ψυχὴν πρὸ τῆς ἀποκυήσεως ἠθοποιεῖσθαι,
γιγνομένην μετὰ τὴν ἀποκύησιν ἢ συμβήσεται, πρὶν ἢ γενέσθαι ψυχήν, ὁμοίαν εἶναι ψυχῇ, τουτέστι καὶ
εἶναι τῇ ὁμοιότητι καὶ μὴ εἶναι διὰ τὸ μήπω γεγονέναι.
<milestone unit="tlnum" n="15" />
εἰ δὲ φήσει τις ὅτι, ταῖς κράσεσι τῶν σωμάτων
</p></div1></body></text></TEI.2>