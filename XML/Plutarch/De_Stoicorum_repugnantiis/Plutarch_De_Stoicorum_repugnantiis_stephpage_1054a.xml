<?xml version="1.0" encoding="utf-8"?>
<TEI.2><text><body><div1 type="section" n="43" org="uniform" sample="complete"><p><milestone unit="stephpage" id="stephpage-1054a" n="1054a" /> ἀτοπίαν καὶ μάχην τούτων ἐχόντων: εἰ μὲν γὰρ
<milestone unit="tlnum" n="15" /> μένει ὁποῖὸς γ᾽ ἐστι φύσει, πῶς τὸ μέλαν ἐν τῷ
μὴ λευκῷ λευκότης γίγνεται καὶ τὸ μαλθακὸν ἐν
τῷ μὴ σκληρῷ σκληρότης καὶ τὸ μανὸν ἐν τῷ μὴ πυκνῷ πυκνότης; εἰ δὲ μιγνύμενος ἐν τούτοις ἐξίσταται καὶ συνομοιοῦται, πῶς ἕξις ἐστὶν ἢ δύναμις
<milestone unit="tlnum" n="20" />
ἢ αἰτία τούτων, ὑφ᾽ ὧν κρατεῖται; πάσχοντος γάρ
ἐστιν, οὐ δρῶντος οὐδὲ συνέχοντος ἀλλ᾽ ἐξασθενοῦντος,
ἡ τοιαύτη μεταβολή, καθ᾽ ἣν ἀπόλλυσι τὰς αὑτοῦ ποιότητας, καίτοι πανταχοῦ  τὴν ὕλην ἀργὸν ἐξ ἑαυτῆς καὶ ἀκίνητον ὑποκεῖσθαι ταῖς ποιότησιν
<milestone unit="tlnum" n="25" /> ἀποφαίνουσι, τὰς δὲ ποιότητας πνεύματα
οὔσας καὶ τόνους ἀερώδεις, οἷς ἂν ἐγγένωνται μέρεσι τῆς ὕλης, εἰδοποιεῖν ἕκαστα καὶ σχηματίζειν. ταῦτα δ᾽ οὐκ ἔνεστι λέγειν αὐτοῖς, τὸν ἀέρα φύσει
</p></div1></body></text></TEI.2>