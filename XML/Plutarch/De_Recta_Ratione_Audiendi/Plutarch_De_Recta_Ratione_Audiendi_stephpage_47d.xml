<?xml version="1.0" encoding="utf-8"?>
<TEI.2><text><body><div1 type="chapter" org="uniform" sample="complete"><div2 type="section" n="17" org="uniform" sample="complete"><p><milestone unit="stephpage" id="stephpage-47d" n="47d" /> τινὶ καὶ φειδοῖ τοῦ
                  λέγοντος ὀκνοῦντες ἀνερέσθαι καὶ βεβαιώσασθαι τὸν λόγον , ὡς ἔχοντες
                  ἐν νῷ συνεπινεύουσιν, οἱ δ᾽ ὑπὸ φιλοτιμίας ἀώρου καὶ κενῆς πρὸς
                  ἑτέρους ἁμίλλης ὀξύτητα καὶ δύναμιν εὐμαθείας ἐπιδεικνύμενοι , πρὶν
                  ἢ λαβεῖν ἔχειν <pb id="v.1.p.115" /> ὁμολογοῦντες, οὐ λαμβάνουσιν. εἶτα
                  συμβαίνει τοῖς μὲν αἰδήμοσι καὶ σιωπηλοῖς ἐκείνοις, ὅταν ἀπέλθωσι,
                  λυπεῖν αὑτοὺς καὶ ἀπορεῖσθαι, καὶ τέλος αὖθις ὑπ᾽ ἀνάγκης
                  ἐλαυνομένους σὺν αἰσχύνῃ μείζονι τοῖς εἰποῦσιν ἐνοχλεῖν
                  ἀναπυνθανομένους καὶ μεταθέοντας, τοῖς δὲ φιλοτίμοις καὶ θρασέσιν ἀεὶ
                  περιστέλλειν καὶ ἀποκρύπτειν συνοικοῦσαν τὴν ἀμαθίαν. </p></div2></div1></body></text></TEI.2>