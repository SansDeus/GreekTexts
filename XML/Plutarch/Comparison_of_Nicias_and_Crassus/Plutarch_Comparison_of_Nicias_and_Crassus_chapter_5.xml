<?xml version="1.0" encoding="utf-8"?>
<TEI.2><text><body><div1 type="chapter" n="5" org="uniform" sample="complete">
            <p>
               <milestone unit="section" n="1" />ἐν δὲ
ταῖς στρατηγίαις αὐταῖς Νικίου μὲν οὐκ ὀλίγα γενναῖα: καὶ γὰρ μάχαις πολλαῖς ἐνίκησε τοὺς πολεμίους, καὶ τοῦ λαβεῖν Συρακούσας ὀλίγον ἐδέησε, καὶ πάντα δι᾽ αὑτὸν 
<pb id="p.436" />
οὐκ ἔπταισεν, ἀλλὰ καὶ νόσον ἄν τις αἰτιάσαιτο καὶ φθόνον τῶν οἴκοι πολιτῶν Κράσσος δὲ διὰ πλῆθος ἁμαρτημάτων οὐδὲν τῇ τύχῃ χρηστὸν ἀποδείξασθαι παρῆκεν, ὥστε θαυμάζειν αὐτοῦ τὴν ἀβελτερίαν οὐ τῆς Πάρθων δυνάμεως ἡττηθεῖσαν, ἀλλὰ τῆς Ῥωμαίων εὐτυχίας περιγενομένην. 
</p>
            <p>
               <milestone unit="section" n="2" />ἐπεὶ δ᾽ ὁ μὲν μηδενὸς τῶν ἀπὸ μαντικῆς καταφρονῶν, 
ὁ δὲ πάντα ὑπερορῶν ὁμοίως ἀπώλοντο, 
χαλεπὴ μὲν ἐν τούτοις ἡ ἀσφάλεια καὶ δύσκριτος, 
ἐπιεικέστερον δὲ<note place="unspecified" anchored="yes">
                  <foreign lang="greek">ἐπιεικέστερον δὲ</foreign> α φολλοωινγ <foreign lang="greek">αὐτῆς</foreign> οφ τηε μσς. ις συσπεξτεδ βψ ξοραëς, λαμελψ δεφενδεδ βψ σιντενις, ανδ βραξκεδ βψ βεκκερ.</note>  τοῦ παρανόμου καὶ αὐθάδους τὸ 
μετὰ δόξης παλαιᾶς καὶ συνήθους δι᾽ εὐλάβειαν ἁμαρτανόμενον. 
</p>
            <p>περὶ μέντοι τὴν τελευτὴν ἀμεμπτότερος ὁ Κράσσος οὐ παραδοὺς ἑαυτὸν οὐδὲ δεθεὶς οὐδὲ φενακισθείς, ἀλλ᾽ εἴξας τοῖς φίλοις δεομένοις καὶ παρασπονδηθεὶς ὑπὸ τῶν πολεμίων ὁ δὲ Νικίας αἰσχρᾶς καὶ ἀκλεοῦς ἐλπίδι σωτηρίας ὑποπεσὼν τοῖς πολεμίοις αἰσχίονα ἑαυτῷ τὸν θάνατον ἐποίησεν. </p>
         </div1></body></text></TEI.2>