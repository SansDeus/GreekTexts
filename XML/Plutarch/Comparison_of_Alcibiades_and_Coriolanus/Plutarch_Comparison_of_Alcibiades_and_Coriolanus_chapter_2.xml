<?xml version="1.0" encoding="utf-8"?>
<TEI.2><text><body><div1 type="chapter" n="2" org="uniform" sample="complete">
            <p>
               <milestone unit="section" n="1" />ὅτι τοίνυν ἁπλοῦς τις ὁ Μάρκιος ὑπείληπται τῷ τρόπῳ γεγονέναι καὶ αὐθέκαστος, ὁ δὲ Ἀλκιβιάδης πανοῦργος ἐν τῇ πολιτείᾳ καὶ ἀναλήθης, οὐκ ἄδηλόν ἐστι. μάλιστα δὲ κατηγοροῦσιν αὐτοῦ κακοήθειαν καὶ ἀπάτην, ᾗ τοὺς Λακεδαιμονίων πρέσβεις παρακρουσάμενος, ὡς Θουκυδίδης ἱστόρηκε, τὴν εἰρήνην ἔλυσεν. 
<milestone unit="section" n="2" />
ἀλλ᾽ αὕτη μὲν ἡ πολιτείᾳ, καίπερ εἰς πόλεμον αὖθις ἐμβαλοῦσα τὴν πόλιν, ἰσχυρὰν ἐποίησε καὶ φοβερὰν, τῆς
Μαντινέων καὶ Ἀργείων συμμαχίας δι᾽ Ἀλκιβιάδου προσγενομένης: Μάρκιος δ᾽ ὅτι μὲν ἀπάτῃ καὶ αὐτὸς ἐξεπολέμωσε Ῥωμαίους καὶ Οὐολούσκους διαβαλὼν ψευδῶς τοὺς ἥκοντας ἐπὶ τὴν θέαν, Διονύσιος ἱστόρηκεν ἡ δ᾽ αἰτία φαυλότερον ποιεῖ τὸ ἔργον, 
<milestone unit="section" n="3" /> οὐ
γὰρ ἐκ φιλονεικίας οὐδὲ πολιτικῆς μάχης ἢ ἁμίλλης, ὡς ἐκεῖνος, ἀλλ᾽ 
ὀργῇ χαριζόμενος, παρ᾽ ἧς οὐδένα φησὶν ὁ Δίων<note anchored="yes" place="unspecified" resp="ed">
                  <foreign lang="greek">Δίων</foreign> βεκκερ ξορρεξτς το <foreign lang="greek">Ἴων</foreign> αφτερ βρψαν. τηε ϝερσε <foreign lang="greek"> <gap /> οὐδεὶς γὰρ ὀργῆς χάριν ἀπείληφεν πάτερ <gap /> </foreign> ις αττριβυτεδ το μενανδερ ιν στοβαευς, φλοριλ. χχ. 6 ῾κοξκ, ξομ. αττ. φραγ. ιιι. π. 188᾿.</note>  
               <pb id="paris.1624.234" /> ἀπολαβεῖν χάριν, πολλὰ τῆς Ἰταλίας μέρη συνετάραξε καὶ πολλὰς πόλεις οὐδὲν ἀδικούσας τῷ πρὸς τὴν πατρίδα θυμῷ παρανάλωσε. καίτοι 
<pb id="p.222" />
καὶ Ἀλκιβιάδης δι᾽ ὀργὴν μεγάλων αἴτιος συμφορῶν κατέστη τοῖς πολίταις. 
<milestone unit="section" n="4" />
ἀλλ᾽ ὅτε πρῶτον ἔγνω μεταμελομένους, εὐγνωμόνησε, καὶ πάλιν ἀπορριφείς οὐκ ἐφήσθη τοῖς στρατηγοῖς ἁμαρτάνουσιν οὐδὲ παρεῖδε κακῶς βουλευομένους καὶ κινδυνεύοντας, ἀλλ᾽, ὅπερ Ἀριστείδης ἐπαινεῖται μάλιστα πράξας πρὸς Θεμιστοκλέα, τοῦτ᾽ ἐποίησε, πρὸς τοὺς τότ᾽ ἄρχοντας οὐ φίλους ὄντας ἐλθὼν καὶ φράσας τὸ δέον καὶ διδάξας. 
<milestone unit="section" n="5" />Μάρκιος δὲ πρῶτον μὲν ὅλην κακῶς ἐποίει τὴν πόλιν οὐχ ὑφ̓ὅλης παθών, ἀλλὰ τοῦ βελτίστου καὶ κρατίστου μέρους συναδικηθέντος αὐτῷ καὶ συναλγήσαντος: ἔπειτα πολλαῖς πρεσβείαις καὶ δεήσεσι μίαν ἰωμένων ὀργὴν καὶ ἄγνοιαν οὐ τεγχθεὶς οὐδ᾽ εἴξας ἐδήλωσεν ἐπὶ τῷ διαφθεῖραι τὴν πατρίδα καὶ καταβαλεῖν, οὐχ ὅπως ἀπολάβῃ καὶ κατέλθῃ, βαρὺν πόλεμον καὶ ἄσπονδον ἐπανῃρημένος. 
<milestone unit="section" n="6" /> τούτῳ δὲ<note anchored="yes" place="unspecified" resp="ed">
                  <foreign lang="greek">τούτῳ δὲ</foreign> ξοραëς ανδ βεκκερ ρεαδ <foreign lang="greek">τούτῳ γε</foreign> ωιτη ξ, ανδ βεκκερ ασσυμες α λαξυνα βεφορε τηε ωορδς.</note> 
φήσει τις διαφέρειν Ἀλκιβιάδην μὲν γὰρ ἐπιβουλευόμενον ὑπὸ Σπαρτιατῶν διὰ δέος ἅμα καὶ μῖσος αὐτῶν μεταστῆναι πρὸς Ἀθηναίους, Μαρκίῳ δὲ πάντα δίκαια ποιοῦντας Οὐολούσκους οὐ καλῶς εἶχεν ἐγκαταλιπεῖν. καὶ γὰρ ἡγεμὼν ἀποδέδεικτο καὶ μεγίστην πίστιν εἶχε μετὰ δυνάμεως, 
<milestone unit="section" n="7" />
οὐχ ὡς ἐκεῖνος, ἀποχρωμένων μᾶλλον ἢ χρωμένων αὐτῷ Λακεδαιμονίων, ἐν τῇ πόλει περιιών καὶ κυλινδούμενος αὖθις ἐν τῷ στρατοπέδῳ τέλος εἰς τὰς 
<pb id="p.224" />
Τισαφέρνου χεῖρας ἀφῆκεν αὑτόν: εἰ μὴ νὴ Δία μὴ φθαρῆναι τὰς Ἀθήνας παντάπασι ποθῶν κατελθεῖν ἐθεράπευε. </p>
         </div1></body></text></TEI.2>