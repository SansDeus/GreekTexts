<?xml version="1.0" encoding="utf-8"?>
<TEI.2><text><body><div1 type="chapter" n="3" org="uniform" sample="complete">
            <p>
               <milestone unit="section" n="1" />χρήματα τοίνυν ὁ μέν Ἀλκιβιάδης καὶ λαβεῖν οὐκ εὖ πολλάκις ἐκ δωροδοκιῶν καὶ διαθέσθαι κακῶς εἰς τρυφὴν καὶ ἀκολασίαν ἱστόρηται: Μάρκιον δὲ σὺν τιμῇ διδόντες οἱ στρατηγοὶ λαβεῖν οὐκ ἔπεισαν. διὸ καὶ μάλιστα τοῖς πολλοῖς ἐπαχθὴς ἦν ἐν ταῖς περὶ χρεῶν διαφοραῖς πρὸς τὸν δῆμον, ὡς οὐκ ἐπὶ κέρδεσιν, ἀλλὰ δι᾽ ὕβριν καὶ περιφροσύνην τοῖς πένησιν ἐπηρεάζων. 
</p>
            <p>
               <milestone unit="section" n="2" />Ἀντίπατρος μέν οὖν ἐν ἐπιστολῇ τινι γράφων 
περὶ τῆς Ἀριστοτέλους τοῦ φιλοσόφου τελευτῆς, 
<q direct="unspecified">πρὸς
τοῖς ἄλλοις,</q> φησὶν, <q direct="unspecified">ὁ ἀνὴρ καὶ τὸ 
πείθειν εἶχε.</q> τὰς δὲ Μαρκίου πράξεις καὶ 
ἀρετὰς τοῦτο μὴ προσὸν ἐπαχθεῖς ἐποίησεν 
αὐτοῖς τοῖς εὖ παθοῦσι, τὸν ὄγκον αὐτοῦ καὶ τὴν 
ἐρημίᾳ σύνοικον, ὡς Πλάτων εἶπεν, αὐθάδειαν 
μὴ ὑπομείναντας <gap /> τοῦ δ᾽ Ἀλκιβιάδου τοὐναντίον 
ἐπισταμένου χρῆσθαι τοῖς προστυγχάνουσιν οἰκείως, 
οὐδὲν θαυμαστὸν ἐν οἷς κατώρθου τὴν δόξαν 
ἀνθεῖν μετ᾽ εὐνοίας καὶ τιμῆς εὐημεροῦσαν, ὅπου 
καὶ τῶν ἁμαρτημάτων ἔνια πολλάκις<note anchored="yes" place="unspecified" resp="ed">
                  <foreign lang="greek">πολλάκις</foreign> βραξκετεδ βψ βεκκερ.</note>  χάριν εἶχε καὶ ὥραν. 
<milestone unit="section" n="3" />
ὅθεν οὗτος μέν οὐ μικρὰ βλάψας οὐδ᾽ ὀλίγα τὴν πόλιν ὅμως ἀπεδείκνυτο πολλάκις ἡγεμὼν καὶ στρατηγός, ἐκεῖνος δὲ μετιὼν ἐπὶ 
<pb id="p.226" />
πολλαῖς ἀριστείαις καὶ ἀνδραγαθίαις ἀρχὴν προσήκουσαν ἐξέπεσεν. οὕτω τὸν μέν οὐδὲ πάσχοντες κακῶς ἐδύναντο μισεῖν οἱ πολῖται, τῷ δὲ περιῆν θαυμαζομένῳ μὴ φιλεῖσθαι. </p>
         </div1></body></text></TEI.2>