<?xml version="1.0" encoding="utf-8"?>
<TEI.2><text><body><div1 type="chapter" n="7" org="uniform" sample="complete">
            <p>
               <milestone unit="section" n="1" />ὁ δὲ
Πελοπίδας, καίπερ ἐν τοῖς νεωτάτοις 
ὤν, ἰδίᾳ τε καθ᾽ ἕκαστον ἐξώρμα τῶν φυγάδων, 
καὶ πρὸς τὸ πλῆθος ἐποιήσατο λόγους, ὡς 
<pb id="paris.1624.281" /> οὔτε καλὸν οὔτε ὅσιον εἴη<note anchored="yes" place="unspecified" resp="ed">
                  <foreign lang="greek">εἴη</foreign> ξοραëς ανδ βεκκερ, ωιτη μοστ μσς.: <foreign lang="greek">εἶναι</foreign> ωιτη α.</note>  δουλεύουσαν τὴν 
πατρίδα καὶ φρουρουμένην περιορᾶν, αὐτοὺς δὲ μόνον τὸ σῴζεσθαι καὶ διαζῆν ἀγαπῶντας ἐκκρέμασθαι τῶν Ἀθήνησι ψηφισμάτων καὶ θεραπεύειν ὑποπεπτωκότας ἀεὶ τοῖς λέγειν δυναμένοις καὶ πείθειν τὸν ὄχλον, 
<milestone unit="section" n="2" />
ἀλλὰ κινδυνευτέον ὑπὲρ τῶν μεγίστων, παράδειγμα θεμένους τὴν Θρασυβούλου τόλμαν καὶ ἀρετήν, ἵνα, ὡς ἐκεῖνος ἐκ Θηβῶν πρότερον ὁρμηθεὶς κατέλυσε τοὺς ἐν Ἀθήναις τυράννους, οὕτως αὐτοὶ πάλιν ἐξ Ἀθηνῶν προελθόντες ἐλευθερώσωσι τὰς Θήβας, ὡς οὖν ἔπεισε ταῦτα λέγων, πέμπουσιν εἰς Θήβας κρύφα πρὸς τοὺς ὑπολελειμμένους τῶν φίλων τὰ δεδογμένα φράζοντες. 
<milestone unit="section" n="3" />οἱ δὲ
συνεπῄνουν καὶ Χάρων μέν, ὅσπερ ἦν ἐπιφανέστατος, ὡμολόγησε τὴν οἰκίαν παρέξειν, Φιλλίδας δὲ διεπράξατο τῶν περὶ Ἀρχίαν καὶ Φίλιππον γραμματεὺς γενέσθαι πολεμαρχούντων. Ἐπαμεινώνδας δὲ τοὺς νέους 
<pb id="p.356" />
πάλαι φρονήματος ἦν ἐμπεπληκώς: ἐκέλευε γὰρ ἐν τοῖς γυμνασίοις ἐπιλαμβάνεσθαι τῶν Λακεδαιμονίων καὶ παλαίειν, εἶτα ὁρῶν ἐπὶ τῷ κρατεῖν καὶ περιεῖναι γαυρουμένους ἐπέπληττεν, ὡς αἰσχύνεσθαι μᾶλλον αὐτοῖς προσῆκον, εἰ δουλεύουσι δι᾽ ἀνανδρίαν ὧν τοσοῦτον ταῖς ῥώμαις διαφέρουσιν. </p>
         </div1></body></text></TEI.2>