<?xml version="1.0" encoding="utf-8"?>
<TEI.2><text><body><div1 type="chapter" n="12" org="uniform" sample="complete">
            <p>
               <milestone unit="section" n="1" />ταῦτα δὴ τοὺς Ἕλληνας ὑπῄει: καὶ τὰ τῶν ἔργων ὁμολογοῦντα τοῖς κηρύγμασιν. ἅμα γὰρ ἐξέπεμπεν ὁ Τίτος Λέντλον μὲν εἰς Ἀσίαν Βαργυλιήτας ἐλευθερώσοντα, Στερτίνιον δὲ εἰς Θρᾴκην τὰς αὐτόθι πόλεις καὶ νήσους ἀπαλλάξοντα τῶν Φιλίππου φρουρῶν. Πόπλιος δὲ Οὐίλλιος ἔπλει διαλεξόμενος Ἀντιόχῳ περὶ τῆς τῶν ὑπ᾽ αὐτὸν Ἑλλήνων ἐλευθερίας. 
<milestone unit="section" n="2" />
αὐτὸς δὲ ὁ Τίτος εἰς Χαλκίδα παρελθών, εἶτα πλεύσας ἐκεῖθεν ἐπὶ Μαγνησίαν, ἐξῆγε τὰς φρουρὰς καὶ τὰς πολιτείας ἀπεδίδου τοῖς δήμοις. ἀγωνοθέτης δὲ Νεμείων ἀποδειχθεὶς ἐν Ἄργει τήν τε πανήγυριν ἄριστα διέθηκε, καὶ πάλιν ἐκεῖ τοῖς Ἕλλησι τήν ἐλευθερίαν ὑπὸ κήρυκος ἀνεῖπεν. 
<pb id="p.356" />
               <milestone unit="section" n="3" />
ἐπιφοιτῶν τε ταῖς πόλεσιν εὐνομίαν ἅμα καὶ δίκην πολλὴν ὁμόνοιάν τε καὶ φιλοφροσύνην πρὸς ἀλλήλους παρεῖχε, καταπαύων μὲν τὰς στάσεις, κατάγων δὲ τὰς φυγάς, ἀγαλλόμενος δὲ τῷ πείθειν καὶ διαλλάσσειν τοὺς Ἕλληνας οὐχ ἧττον ἢ τῷ κεκρατηκέναι τῶν Μακεδόνων, ὥστε μικρότατον ἤδη τήν ἐλευθερίαν δοκεῖν ὧν εὐεργετοῦντο. 
</p>
            <p>
               <milestone unit="section" n="4" />Ξενοκράτην μὲν οὖν τὸν φιλόσοφον, ὅτε Λυκοῦργος 
<pb id="paris.1624.376" /> αὐτὸν ὁ ῥήτωρ ὑπὸ τῶν τελωνῶν ἀγόμενον πρὸς τὸ μετοίκιον ἀφείλετο καὶ τοῖς ἄγουσιν ἐπέθηκε δίκην τῆς ἀσελγείας, λέγεται τοῖς παισὶν ἀπαντήσαντα τοῦ Λυκούργου, <q direct="unspecified">καλήν γε ὑμῶν, ὦ παῖδες,</q> φάναι, <q direct="unspecified">τῷ πατρὶ χάριν ἀποδίδωμι: πάντες γὰρ αὐτὸν ἐπαινοῦσιν ἐφ᾽ οἷς ἔπραξε,</q> Τίτῳ δὲ καὶ Ῥωμαίοις ὧν τοὺς Ἕλληνας εὐεργέτησαν οὐκ εἰς ἐπαίνους μόνον, ἀλλὰ καὶ πίστιν ἐν πᾶσιν ἀνθρώποις καὶ δύναμιν ἡ χάρις ἀπήντα δικαίως, 
<milestone unit="section" n="5" /> οὐ
γὰρ προσδεχόμενοι μόνον τοὺς ἡγεμόνας αὐτῶν, ἀλλὰ καὶ μεταπεμπόμενοι καὶ καλοῦντες ἐνεχείριζον αὑτούς, οὐδὲ δῆμοι καὶ πόλεις, ἀλλὰ καὶ βασιλεῖς ὑφ᾽ ἑτέρων ἀδικούμενοι βασιλέων κατέφευγον εἰς τὰς ἐκείνων χεῖρας, ὥστε ἐν βραχεῖ χρόνῳ, τάχα που καὶ θεοῦ συνεφαπτομένου, πάντ᾽ αὐτοῖς ὑπήκοα γενέσθαι, καὶ αὐτὸς δὲ μέγιστον ἐφρόνησεν ἐπὶ τῇ τῆς Ἑλλάδος ἐλευθερώσει, 
<milestone unit="section" n="6" />
ἀνατιθεὶς γὰρ εἰς Δελφοὺς ἀσπίδας ἀργυρᾶς καὶ τὸν ἑαυτοῦ θυρεόν ἐπέγραψε: 
<pb id="p.358" />
               <quote rend="blockquote">
                  <l>Ζηνὸς ἰὼ κραιπναῖσι γεγαθότες ἱπποσύναισι 
</l>
                  <l>κοῦροι, ἰὼ Σπάρτας Τυνδαρίδαι βασιλεῖς, 
</l>
                  <l>Αἰνεάδας Τίτος ὔμμιν ὑπέρτατον ὤπασε δῶρον. 
</l>
                  <l>Ἑλλἠνωντεύξας παισὶν ἐλευθερίαν.</l>
               </quote> 
               <milestone unit="section" n="7" />
ἀνέθηκε δὲ καὶ χρυσοῦν τῷ Ἀπόλλωνι στέφανον ἐπιγράψας. 
<quote rend="blockquote">
                  <l>τόνδε τοι ἀμβροσίοισιν ἐπὶ πλοκάμοισιν ἔοικε<note anchored="yes" place="unspecified" resp="ed">
                        <foreign lang="greek">ἔοικε</foreign> αν ανονψμους ξορρεξτιον αδοπτεδ βψ σιντενις<hi rend="superscript">2</hi> ανδ βλασς; ξοραëς ανδ βεκκερ ρεταιν τηε ϝυλγατε <foreign lang="greek">ἔθηκε</foreign>.</note>  
                  </l>
                  <l>κεῖσθαι, Λατοΐδα, χρυσοφαῆ στέφανον, 
</l>
                  <l>ὃν<note anchored="yes" place="unspecified" resp="ed">
                        <foreign lang="greek">ὃν</foreign> βεκκερ ξορρεξτς το <foreign lang="greek">ὅς</foreign>, αφτερ Jαξοβς.</note> πόρεν Αἰνεαδᾶν ταγὸς μέγας. ἀλλ᾽, 
</l>
                  <l>ἑκάεργε, 
</l>
                  <l>ἀλκᾶς τῷ θείῳ κῦδος ὄπαζε Τίτῳ.</l>
               </quote> 
            </p>
            <p>
               <milestone unit="section" n="8" />τῇ δ᾽ οὖν<note anchored="yes" place="unspecified" resp="ed">
                  <foreign lang="greek">δ᾽ οὖν</foreign> βεκκερ ανδ βλασς: <foreign lang="greek">γοῦν</foreign>.</note> 
Κορινθίων πόλει πρὸς τοὺς Ἕλληνας τὸ αὐτὸ δὶς ἤδη συμβέβηκε: καὶ γὰρ Τίτος ἐν Κορίνθῳ τότε καὶ Νέρων αὖθις καθ᾽ ἡμᾶς ἐν Κορίνθῳ παραπλησίως Ἰσθμίων ἀγομένων τοὺς Ἕλληνας ἐλευθέρους καὶ αὐτονόμους ἀφῆκαν, ὁ μὲν διὰ κήρυκος, ὡς εἴρηται, Νέρων δὲ αὐτὸς ἐπὶ τῆς ἀγορᾶς ἀπὸ βήματος ἐν τῷ πλήθει δημηγορήσας. ἀλλὰ ταῦτα μὲν ὕστερον. </p>
         </div1></body></text></TEI.2>