<?xml version="1.0" encoding="utf-8"?>
<TEI.2><text><body><div1 type="chapter" n="9" org="uniform" sample="complete">
            <p>
               <milestone unit="section" n="1" />πρῶτον μὲν οὖν ἐγένοντο λοιδορίαι καὶ διαφοραὶ πρὸς ἀλλήλους αὐτοῖς: ἐκ δὲ τούτων μᾶλλον ἀεὶ τὸν Τίτον ἐλύπουν ἑαυτοῖς ἀνατιθέντες τὸ νίκημα καὶ τῇ φήμῃ προκαταλαμβάνοντες τοὺς Ἕλληνας, ὥστε καὶ γράφεσθαι καὶ ᾁδεσθαι προτέρους ἐκείνους ὑπὸ ποιητῶν καὶ ἰδιωτῶν ὑμνούντων τὸ ἔργον, 
<milestone unit="section" n="2" /> ὧν
μάλιστα διὰ στόματος ἦν τουτὶ τὸ ἐπίγραμμα: 
<quote rend="blockquote">
                  <l>Ἄκλαυστοι καὶ ἄθαπτοι, ὁδοιπόρε, τῷδ᾽ ἐπὶ νώτῳ 
</l>
                  <l>Θεσσαλίης τρισσαὶ κείμεθα μυριάδες, 
</l>
                  <l>Αἰτωλῶν δμηθέντες ὑπ᾽ Ἄρεος ἠδὲ Λατίνων, 
</l>
                  <l>οὓς Τίτος εὐρείης ἤγαγ᾽ ἀπ᾽ ' Ἰταλίης, 
</l>
                  <l>Ἠμαθίῃ μέγα πῆμα. τὸ δὲ θρασὺ κεῖνο Φιλίππου 
</l>
                  <l>πνεῦμα θοῶν ἐλάφων ᾤχετ᾽ ἐλαφρότερον.</l>
               </quote> 
            </p>
            <p>
               <milestone unit="section" n="3" />τοῦτο
ἐποίησε μὲν Ἀλκαῖος ἐφυβρίζων Φιλίππῳ καὶ τὸν ἀριθμὸν τῶν ἀποθανόντων ἐπιψευσάμενος, λεγόμενον δὲ πολλαχοῦ καὶ ὑπὸ πολλῶν μᾶλλον ἠνία τὸν Τίτον ἢ τὸν Φίλιππον. ὁ μὲν γὰρ ἀντικωμῳδῶν τὸν Ἀλκαῖον τῷ ἐλεγείῳ παρέβαλεν 
<pb id="p.346" />
               <quote rend="blockquote">
                  <l>
αφλοιος καὶ ἄφυλλος, ὁδοιπόρε, τῷδ᾽ ἐπὶ νώτῳ 
</l>
                  <l>Ἀλκαίῳ σταυρὸς πήγνυται ἠλίβατος:</l>
               </quote> 
               <milestone unit="section" n="4" />
τὸν δὲ Τίτον φιλοτιμούμενον πρὸς τοὺς Ἕλληνας 
οὐ μετρίως παρώξυνε τὰ τοιαῦτα, διὸ καὶ τὰ 
ὑπόλοιπα τῶν πραγμάτων ἔπραττε καθ᾽ ἑαυτόν, 
ἐλάχιστα φροντίζων τῶν Αἰτωλῶν. οἱ δὲ ἤχθοντο, 
καὶ προσδεξαμένου λόγους αὐτοῦ καὶ πρεσβείαν 
ἐπὶ συμβάσεσι παρὰ τοῦ Μακεδόνος, τοῦτο 
ἐκεῖνοι<note anchored="yes" place="unspecified" resp="ed">
                  <foreign lang="greek">τοῦτο ἐκεῖνοι</foreign> ξοραëς, ωιτη τηε μσς.: <foreign lang="greek">τοῦτο ἐκεῖνο</foreign> αφτερ ρεισκε.</note>  περιϊόντες ἐπὶ τὰς ἄλλας πόλεις ἐβόων, 
πωλεῖσθαι τὴν εἰρήνην Φιλίππῳ, παρὸν ἐκκόψαι τὸν πόλεμον ἄρδην καὶ ἀνελεῖν ἀρχὴν ὑφ᾽ ἧς πρώτης ἐδουλώθη τὸ Ἑλληνικόν. 
<milestone unit="section" n="5" />
ταῦτα τῶν Αἰτωλῶν λεγόντων καὶ διαταραττόντων τοὺς συμμάχους, αὐτὸς ὁ Φίλιππος ἐλθὼν πρὸς τὰς 
<pb id="paris.1624.374" /> διαλύσεις ἀνεῖλε τὴν ὑποψίαν, ἐπιτρέψας τῷ Τίτῳ καὶ Ῥωμαίοις τὰ καθ᾽ αὑτόν, καὶ οὕτω καταλύεται τὸν πόλεμον ὁ Τίτος: καὶ τὴν μὲν Μακεδονικὴν ἀπέδωκεν αὐτῷ βασιλείαν, τῆς δὲ Ἑλλάδος προσέταζεν ἀποστῆναι, χιλίοις δὲ ταλάντο ις
ἐζημίωσε, τὰς δὲ ναῦς πάσας παρείλετο πλὴν δέκα, τῶν δὲ παίδων τὸν ἕτερον, Δημήτριον, ὁμηρεύσοντα λαβὼν εἰς Ῥώμην ἀπέστειλεν, ἄριστα τῷ καιρῷ χρησάμενος καὶ προλαβὼν τὸ μέλλον, 
</p>
            <p>
               <milestone unit="section" n="6" />Ἀννίβου γὰρ τοῦ Λίβυος, ἀνδρὸς ἐχθίστου τε Ῥωμαίοις καὶ φυγάδος, ἤδη τότε πρὸς Ἀντίοχον ἥκοντος τὸν βασιλέα καὶ παροξύνοντος αὐτὸν εἰς 
<pb id="p.348" />
τὸ πρόσθεν προϊέναι τῇ τύχῃ τῆς δυνάμεως εὐροούσης, ἤδη καὶ καθ᾽ ἑαυτὸν ὑπὸ πραγμάτων μεγάλων, ἃ κατεργασάμενος μέγας ἐπωνομάσθη, πρὸς τὴν ἁπάντων ἡγεμονίαν ἀποβλέποντα, μάλιστα δὲ κατὰ Ῥωμαίων ἀνιστάμενον, 
<milestone unit="section" n="7" /> εἰ μὴ
τοῦτο προϊδὼν ὁ Τίτος ἐμφρόνως ἐνέδωκε πρὸς τὰς διαλύσεις, ἀλλὰ τὸν Φιλιππικὸν ὁ Ἀντιοχικὸς κατειλήφει πόλεμος ἐν τῇ Ἑλλάδι, καὶ συνέστησαν ὑπ᾽ αἰτιῶν ἀμφότεροι κοινῶν οἱ μέγιστοι τῶν τότε καὶ δυνατώτατοι βασιλέων ἐπὶ τὴν Ῥώμην, ἔσχεν ἂν ἀγῶνας ἐξ ὑπαρχῆς καὶ κινδύνους τῶν πρὸς Ἀννίβαν οὐκ ἐλάττους. 
<milestone unit="section" n="8" />
νῦν δὲ τῶν πολέμων μέσην κατὰ καιρὸν ἐμβαλὼν τὴν εἰρήνην ὁ Τίτος, καὶ πρὶν ἄρξασθαι τὸν μέλλοντα διακόψας τὸν παρόντα, τοῦ μὲν τὴν ἐσχάτην ἐλπίδα, τοῦ δὲ τὴν πρώτην ὑφεῖλεν. </p>
         </div1></body></text></TEI.2>