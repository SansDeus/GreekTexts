<?xml version="1.0" encoding="utf-8"?>
<TEI.2><text><body><div1 type="chapter" n="17" org="uniform" sample="complete">
            <p>
               <milestone unit="section" n="1" />ἦσαν δὲ καὶ παρά τῶν ἄλλων Ἑλλήνων<note anchored="yes" place="unspecified" resp="ed">
                  <foreign lang="greek">τῶν ἄλλων Ἑλλήνων</foreign> ξοραëς ανδ βλασς, αφτερ βρψαν: <foreign lang="greek">τῶν Ἑλλήνων</foreign>.</note>  
τιμαὶ πρέπουσαι, καὶ τὸ τὰς τιμὰς ἀληθινὰς ποιοῦν, εὔνοια θαυμαστὴ δι᾽ ἐπιείκειαν ἤθους, καὶ γὰρ εἴ τισιν ἐκ πραγμάτων ἢ φιλοτιμίας ἕνεκα, καθάπερ Φιλοποίμενι καὶ πάλιν Διοφάνει στρατηγοῦντι τῶν Ἀχαιῶν, προσέκρουσεν, οὐκ ἦν βαρὺς οὐδ᾽ εἰς ἔργα διατείνων ὁ θυμός, ἀλλ᾽ ἐν λόγῳ παρρησίαν τινὰ πολιτικὴν ἔχοντι παυόμενος. 
<milestone unit="section" n="2" />
πικρὸς μὲν οὖν οὐδενί, πολλοῖς δὲ ὀξὺς ἐδόκει καὶ 
<pb id="p.370" />
κοῦφος εἶναι τὴν φύσιν, ἄλλως δὲ συγγενέσθαι πάντων ἥδιστος καὶ εἰπεῖν ἐπίχαρις μετὰ δεινότητος. Ἀχαιούς μὲν γὰρ σφετεριζομένους τὴν Ζακυνθίων νῆσον ἀποτρέπων ἔφη κινδυνεύσειν, ἂν ὥσπερ αἱ χελῶναι πορρωτέρω τὴν κεφαλὴν τῆς Πελοποννήσου προτείνωσι: Φιλίππου δέ, ὁπηνίκα περὶ σπονδῶν καὶ εἰρήνης τὸ πρῶτον εἰς λόγους συνῄεσαν, εἰπόντος μετὰ πολλῶν ἥκειν ἐκεῖνον, αὑτὸν δὲ μόνον, ὑπολαβὼν ὁ Τίτος, <q direct="unspecified">αὑτὸν γὰρ,</q> ἔφη, <q direct="unspecified">μόνον ἐποίησας ἀποκτείνας τοὺς φίλους καὶ συγγενεῖς.</q>  
               <milestone unit="section" n="3" />
ἐπεὶ  δὲ Δεινοκράτης ὁ Μεσσήνιος ἐν Ῥώμῃ παρά πότον μεθυσθεὶς ὠρχήσατο λαβὼν ἱμάτιον γυναικεῖον, τῇ δ᾽ ὑστεραίᾳ τὸν Τίτον ἠξίου βοηθεῖν αὐτῷ διανοουμένῳ τὴν Μεσσήνην ἀφιστάναι τῶν Ἀχαιῶν, ταῦτα μὲν ἔφη σκέψεσθαι, θαυμάζειν δὲ ἐκεῖνον, εἰ τηλικαύταις ἐπικεχειρηκὼς πράξεσιν ὀρχεῖσθαι δύναται παρά πότον καὶ ᾁδειν. 
<milestone unit="section" n="4" />
πρὸς δὲ τοὺς Ἀχαιούς τῶν παρά 
Ἀντιόχου πρέσβεων πλῆθος τι<note anchored="yes" place="unspecified" resp="ed">
                  <foreign lang="greek">πλῆθος τι</foreign> ξοραëς ανδ βεκκερ ηαϝε <foreign lang="greek">πλῆθος τε</foreign>, αφτερ βρψαν.</note>  τῆς βασιλικῆς 
στρατιᾶς καταλεγόντων καὶ καταριθμουμένων πολλὰς προσηγορίας, ὁ Τίτος ἔφη δειπνοῦντος αὐτοῦ παρά τῷ ξένῳ καὶ μεμφομένου τὸ πλῆθος τῶν κρεῶν καὶ θαυμάζοντος πόθεν οὕτω ποικίλης ἀγορᾶς εὐπόρησεν, εἰπεῖν τὸν ξένον, ὡς ὕεια πάντα ἐστί τῇ σκευασίᾳ, διαφέροντα καὶ τοῖς ἡδύσμασι. 
<milestone unit="section" n="5" /> 
               <q direct="unspecified">μὴ
τοίνυν,</q> ἔφη, <q direct="unspecified">μηδὲ ὑμεῖς, ὦ ἄνδρες Ἀχαιοὶ, 
<pb id="p.372" />
θαυμάζετε τὴν Ἀντιόχου δύναμιν λογχοφόρους καὶ ξυστοφόρους καὶ πεζεταίρους ἀκούοντες πάντες γὰρ οὗτοι Σύροι εἰσίν ὁπλαρίοις διαφέροντες.</q> 
            </p>
         </div1></body></text></TEI.2>