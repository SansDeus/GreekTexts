<?xml version="1.0" encoding="utf-8"?>
<TEI.2><text><body><div1 type="chapter" n="16" org="uniform" sample="complete">
            <p>
               <milestone unit="section" n="1" />πλεῖστον δὲ ἀγῶνα καὶ πόνον αὐτῷ 
<pb id="paris.1624.378" /> παρεῖχον αἱ περὶ Χαλκιδέων δεήσεις πρὸς τὸν Μάνιον, ἐν ὀργῇ γεγονότων διὰ τὸν γάμον ὃν παρ᾽ αὐτῶν ἔγημεν Ἀντίοχος ἤδη τοῦ πολέμου συνεστῶτος, οὐ καθ᾽ ὥραν οὐδὲ κατὰ καιρόν, ἀλλ᾽ ἐρασθεὶς ἀνὴρ πρεσβύτερος κόρης, ἣ θυγάτηρ μὲν ἦν Κλεοπτολέμου, καλλίστη δὲ λέγεται παρθένων γενέσθαι, 
<milestone unit="section" n="2" />
τοῦτο τοὺς Χαλκιδεῖς ἐποίησε βασιλίσαι προθυμότατα καὶ τὴν πόλιν αὐτῷ πρὸς τὸν πόλεμον ὁρμητήριον παρασχεῖν. ἐκεῖνος μὲν οὖν ὡς τάχιστα μετὰ τὴν μάχην φεύγων προσέμιξε τῇ Χαλκίδι, τήν τε κόρην ἀναλαβὼν καὶ τὰ χρήματα καὶ τοὺς φίλους εἰς Ἀσίαν ἀπέπλευσε: τὸν δὲ Μάνιον εὐθὺς ἐπὶ τοὺς Χαλκιδεῖς σὺν ὀργῇ 
<pb id="p.368" />
πορευόμενον ὁ Τίτος παρακολουθῶν ἐμάλαττε καὶ παρῃτεῖτο καί τέλος ἔπεισε καὶ κατεπράϋνεν, αὐτοῦ τε καὶ τῶν ἐν τέλει Ῥωμαίων δεόμενος. 
</p>
            <p>
               <milestone unit="section" n="3" />
οὕτω διασωθέντες οἱ Χαλκιδεῖς τὰ κάλλιστα καὶ μέγιστα τῶν παρ᾽ αὐτοῖς ἀναθημάτων τῷ Τίτῳ καθιέρωσαν, ὧν ἐπιγραφὰς ἔστι τοιαύτας ἄχρι νῦν ὁρᾶν <q direct="unspecified">ὁ δῆμος Τίτῳ καὶ Ἡρακλεῖ τὸ γυμνάσιον,</q> ἑτέρωθι δὲ πάλιν, <q direct="unspecified">ὁ δῆμος Τίτῳ καὶ Ἀπόλλωνι τὸ Δελφίνιον.</q>  
               <milestone unit="section" n="4" />
ἔτι δὲ καὶ καθ᾽ ἡμᾶς ἱερεὺς χειροτονητὸς ἀπεδείκνυτο Τίτου, καὶ θύσαντες αὐτῷ τῶν σπονδῶν γενομένων ᾁδουσι παιᾶνα πεποιημένον, οὗ τἆλλα διὰ μῆκος ἡμεῖς παρέντες ἀνεγράψαμεν ἃ παυόμενοι τῆς ᾠδῆς λέγουσι: 
<quote rend="blockquote">
                  <l>πίστιν δὲ Ῥωμαίων σέβομεν, 
</l>
                  <l>τὰν μεγαλευκτοτάταν ὅρκοις φυλάσσειν: 
</l>
                  <l>μέλπετε κοῦραι, 
</l>
                  <l>Ζῆνα μέγαν Ῥώμαν τε Τίτον θ᾽ ἅμα Ῥωμαίων 
</l>
                  <l>τε πίστιν 
</l>
                  <l>ἰήϊε Παιάν, ὦ Τίτε σῶτερ.</l>
               </quote> 
            </p>
         </div1></body></text></TEI.2>