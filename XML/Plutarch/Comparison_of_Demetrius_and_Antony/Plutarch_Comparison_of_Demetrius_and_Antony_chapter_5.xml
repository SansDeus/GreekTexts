<?xml version="1.0" encoding="utf-8"?>
<TEI.2><text n="Comp. Demetr. Ant."><body><milestone n="5" unit="chapter" />
<milestone n="1" unit="section" />
<p>πρὸς μέντοι γονεῖς ἄμεμπτον ἑαυτὸν εἰς
ἅπαντα παρέσχεν ὁ Δημήτριος: Ἀντώνιος δὲ τὸν
ἀδελφὸν τῆς μητρὸς ἐξέδωκεν ἐπὶ τῷ Κικέρωνα
ἀποκτεῖναι, πρᾶγμα καὶ καθ᾽ ἑαυτὸ μιαρὸν καὶ
ὠμόν, ὡς μόλις ἂν Ἀντώνιον ἐπ᾽ αὐτῷ συγγνώμης
τυχεῖν, εἰ σωτηρίας τοῦ θείου μισθὸς ἦν ὁ Κικέρωνος
θάνατος.
</p>
<milestone n="2" unit="section" />
<p>ἃ τοίνυν ἐπιώρκησαν ἀμφότεροι καὶ παρεσπόνδησαν,
ὁ μὲν Ἀρτάβαζον συλλαβών, ὁ δὲ
Ἀλέξανδρον ἀποκτείνας, Ἀντωνίῳ μὲν ἔχει τὴν
πρόφασιν ὁμολογουμένην: ἀπελείφθη γὰρ ἐν
Μήδοις ὑπὸ Ἀρταβάζου καὶ προεδόθη: Δημήτριον
δὲ πολλοὶ λέγουσι ψευδεῖς αἰτίας, ἐφ᾽ οἷς
ἔδρασε, πλασάμενον κατηγορεῖν ἀδικηθέντα, οὐκ
ἀδικήσαντα ἀμύνασθαι.
</p>
<p>πάλιν δὲ τῶν μὲν κατορθωμάτων αὐτουργὸς ὁ
Δημήτριος γέγονε: καὶ τοὐναντίον ὁ Ἀντώνιος,
ἐν οἷς οὐ παρῆν, καλλίστας καὶ μεγίστας διὰ τῶν
στρατηγῶν ἀνῃρεῖτο νίκας.
</p>
</body></text></TEI.2>