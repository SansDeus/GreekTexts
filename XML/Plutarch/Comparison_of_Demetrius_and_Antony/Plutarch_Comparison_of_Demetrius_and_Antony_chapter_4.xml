<?xml version="1.0" encoding="utf-8"?>
<TEI.2><text n="Comp. Demetr. Ant."><body><milestone n="4" unit="chapter" />
<milestone n="1" unit="section" />
<p>ἔτι Δημήτριος μέν, οὐ κεκωλυμένον, ἀλλ᾽
ἀπὸ Φιλίππου καὶ Ἀλεξάνδρου γεγονὸς ἐν ἔθει
τοῖς Μακεδόνων βασιλεῦσιν, ἐγάνει γάνους πλείονας,
ὥσπερ Λυσίμαχος καὶ Πτολεμαῖος, ἔσχε δὲ
διὰ τιμῆς ὅσας ἔγημεν: Ἀντώνιος δὲ πρῶτον
μὲν ὁμοῦ δύο γυναῖκας ἠγάγετο, πρᾶγμα μηδενὶ
Ῥωμαίῳ τετολμημένον, ἔπειτα τὴν ἀστὴν καὶ
δικαίως γαμηθεῖσαν ἐξήλασε τῇ ξένῃ καὶ μὴ κατὰ
νόμους συνούσῃ χαριζόμενος: ὅθεν ἐκ γάμου τῷ
μὲν οὐθέν, τῷ δὲ τὰ μέγιστα τῶν κακῶν ἀπήντησεν.
</p>
<milestone n="2" unit="section" />
<p>ἀσέβημα μέντοι τοσοῦτον δἰ ἀσέλγειαν οὐθὲν
ταῖς Ἀντωνίου πράξεσιν ὅσον ταῖς Δημητρίου
πρόσεστιν. οἱ μὲν γὰρ ἱστορικοί φασι καὶ τῆς
ἀκροπόλεως ὅλης εἴργεσθαι τὰς κύνας, διὰ τὸ τὴν
μῖξιν ἐμφανῆ μάλιστα τοῦτο ποιεῖσθαι τὸ ζῷον:
ὁ δὲ ἐν αὐτῷ τῷ Παρθενῶνι ταῖς τε πόρναις
συνῆν καὶ τῶν ἀστῶν κατεπόρνευσε πολλάς: 
<milestone n="3" unit="section" />καὶ
οὗ τις ἂν ἥκιστα τὰς τοιαύτας τρυφὰς καὶ ἀπολαύσεις
οἴοιτο μετέχειν κακοῦ, τῆς ὠμότητος,
τοῦτο ἔνεστι τῇ Δημητρίου φιληδονίᾳ, περιϊδόντος,
μᾶλλον δὲ ἀναγκάσαντος, οἰκτρῶς ἀποθανεῖν τὸν
κάλλιστον καὶ σωφρονέστατον Ἀθηναίων, φεύγοντα
τὸ καθυβρισθῆναι. συνελόντι δὲ εἰπεῖν,<pb n="340" />
Ἀντώνιος μὲν ἑαυτὸν διὰ τὴν ἀκρασίαν, Δημήτριος
δὲ ἄλλους ἠδίκησε.
</p>
</body></text></TEI.2>