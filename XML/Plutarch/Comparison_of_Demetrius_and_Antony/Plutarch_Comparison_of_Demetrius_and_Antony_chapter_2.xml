<?xml version="1.0" encoding="utf-8"?>
<TEI.2><text n="Comp. Demetr. Ant."><body><milestone n="2" unit="chapter" />
<milestone n="1" unit="section" />
<p>ἡ μέντοι προαίρεσις, ἀφ᾽ ἧς ἐκτήσαντο
τὴν ἀρχήν, ἄμεμπτος ἐπὶ<note lang="en" n="1" resp="ed" place="unspecified" anchored="yes"><foreign lang="greek">ἐπὶ</foreign> Bekker reads <foreign lang="greek">ἡ,</foreign> with a single MS.</note> τοῦ Δημητρίου, κρατεῖν
καὶ βασιλεύειν ἀνθ ρώπων εἰθισμένων κρατεῖσθαι
καὶ βασιλεύεσθαι ζητοῦντος, ἡ δ᾽ Ἀντωνίου χαλεπὴ
καὶ τυραννική, καταδουλουμένου τὸν Ῥωμαίων
δῆμον ἄρτι διαφυγόντα τὴν ὑπὸ Καίσαρι μοναρχίαν.
<milestone n="2" unit="section" />
ὃ δ᾽ οὖν μέγιστον αὐτῷ καὶ λαμπρότατόν
ἐστι τῶν εἰργασμένων, ὁ πρὸς Κάσσιον καὶ
Βροῦτον πόλεμος, ἐπὶ τῷ τὴν πατρίδα καὶ τοὺς
πολίτας ἀφελέσθαι τὴν ἐλευθερίαν ἐπολεμήθη. Δημήτριος δέ, καὶ<note lang="en" n="2" resp="ed" place="unspecified" anchored="yes"><foreign lang="greek">καὶ</foreign> deleted by Bekker, after Schaefer.</note> πρὶν εἰς τύχας ἐλθεῖν ἀναγκαίας,<pb n="336" />
ἐλευθερῶν τὴν Ἑλλάδα καὶ τῶν πόλεων
ἐξελαύνων τὰς φρουρὰς διετέλεσεν, οὐχ ὥσπερ
Ἀντώνιος, ὅτι τοὺς ἐλευθερώσαντας τὴν Ῥώμην
ἀπέκτεινεν ἐν Μακεδονίᾳ, σεμνυνόμενος. 
<milestone n="3" unit="section" />ἓν τοίνυν
ἐστὶ τῶν ἐπαινουμένων Ἀντωνίου, τὸ φιλόδωρον
καὶ μεγαλόδωρον, ἐν ᾧ τοσοῦτον ὑπεραίρει
Δημήτριος ὥστε χαρίσασθαι τοῖς πολεμίοις ὅσα
τοῖς φίλοις οὐκ ἔδωκεν Ἀντώνιος. καίτοι ταφῆναί
γε καὶ περισταλῆναι κελεύσας Βροῦτον ἐκεῖνος
εὐδοκίμησεν: οὗτος δὲ καὶ τοὺς ἀποθανόντας τῶν
πολεμίων πάντας ἐκήδευσε καὶ τοὺς ἁλόντας
Πτολεμαίῳ μετὰ χρημάτων καὶ δωρεῶν ἀπέπεμψεν.
</p>
</body></text></TEI.2>