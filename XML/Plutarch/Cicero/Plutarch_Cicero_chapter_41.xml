<?xml version="1.0" encoding="utf-8"?>
<TEI.2><text><body><div1 type="chapter" n="41" org="uniform" sample="complete">
            <p>
               <milestone unit="section" n="1" />διανοούμενος δ᾽, ὡς λέγεται, τὴν πάτριον
               ἱστορίαν γραφῇ περιλαβεῖν καὶ πολλὰ συμμῖξαι τῶν Ἑλληνικῶν καὶ ὅλως
               τοὺς συνηγμένους λόγους αὐτῷ καὶ μύθους ἐνταῦθα τρέψαι, πολλοῖς μὲν
               δημοσίοις, πολλοῖς δ᾽ ἰδίοις κατελήφθη πράγμασιν ἀβουλήτοις καὶ πάθεσιν,
               ὧν αὐθαίρετα δοκεῖ πλεῖστα συμβῆναι. <milestone unit="section" n="2" /> πρῶτον
               μὲν γὰρ ἀπεπέμψατο τὴν γυναῖκα Τερεντίαν ἀμεληθεὶς ὑπ᾽ αὐτῆς παρὰ τὸν
               πόλεμον, ὥστε καὶ τῶν ἀναγκαίων ἐφοδίων ἐνδεὴς ἀποσταλῆναι καὶ μηδ᾽
               ὅτε κατῆρεν αὖθις εἰς Ἰταλίαν τυχεῖν εὐγνώμονος, αὐτὴ μὲν γὰρ οὐκ
               ἦλθεν, ἐν Βρεντεσίῳ διατρίβοντος αὐτοῦ πολὺν χρόνον, ἐρχομένῃ δὲ τῇ
               θυγατρί, παιδίσκῃ νέᾳ, τοσαύτην ὁδὸν, οὐ πομπὴν πρέπουσαν, οὐ χορηγίαν
               παρέσχεν, ἀλλὰ καὶ τὴν οἰκίαν τῷ Κικέρωνι πάντων ἔρημον καὶ κενὴν
               ἀπέδειξεν ἐπὶ πολλοῖς ὀφλήμασι καὶ μεγάλοις . <milestone unit="section" n="3" /> αὗται γὰρ εἰσιν αἱ λεγόμεναι τῆς διαστάσεως εὐπρεπέσταται
               προφάσεις, τῇ δὲ Τερεντίᾳ καὶ ταύτας ἀρνουμένῃ λαμπρὰν ἐποίησε τὴν
               ἀπολογίαν αὐτὸς ἐκεῖνος μετ᾽ οὐ πολὺν χρόνον γήμας παρθένον, ὡς μὲν ἡ
               Τερεντία κατεφήμιζεν, ἔρωτι τῆς ὥρας, ὡς δὲ Τίρων ὁ τοῦ Κικέρωνος <pb id="p.188" /> ἀπελεύθερος γέγραφεν, εὐπορίας ἕνεκεν πρὸς διάλυσιν
               δανείων, <milestone unit="section" n="4" /> ἦν γὰρ ἡ παῖς σφόδρα πλουσία, καὶ
               τὴν οὐσίαν αὐτῆς ὁ Κικέρων ἐν πίστει κληρονόμος ἀπολειφθεὶς
               διεφύλαττεν. ὀφείλων δὲ πολλὰς μυριάδας ὑπὸ τῶν φίλων καὶ οἰκείων
               ἐπείσθη τὴν παῖδα γῆμαι παρ᾽ ἡλικίαν καὶ τοὺς δανειστὰς <pb id="paris.1624.882" /> ἀπαλλάξαι τοῖς ἐκείνης χρησάμενος. Ἀντώνιος δὲ
               τοῦ γάμου μνησθεὶς ἐν ταῖς πρὸς τοὺς Φιλιππικοὺς ἀντιγραφαῖς ἐκβαλεῖν
               αὐτόν φησι γυναῖκα παρ᾽ ἡ ἐγήρασε: χαριέντως ἅμα τὴν οἰκουρίαν ὡς
               ἀπράκτου καὶ ἀστρατεύτου παρασκώπτων τοῦ Κικέρωνος. <milestone unit="section" n="5" /> γήμαντι δ᾽ αὐτῷ μετ᾽ οὐ πολὺν χρόνον ἡ θυγάτηρ
               ἀπέθανε τίκτουσα παρὰ Λέντλῳ: τούτῳ γὰρ ἐγαμήθη μετὰ τὴν Πείσωνος
               τοῦ προτέρου ἀνδρὸς τελευτήν. καὶ συνῆλθον μὲν ἐπὶ τὴν παραμυθίαν τῷ
               Κικέρωνι πανταχόθεν οἱ φίλοι: <note resp="ed" place="unspecified" anchored="yes"><foreign lang="greek">φίλοι</foreign> γραυχ, αφτερ ϝολκμανν: <foreign lang="greek">φιλόσοφοι</foreign>.</note> βαρέως δ᾽ ἄγαν ἤνεγκε τὸ συμβεβηκός, ὥστε
               καὶ τὴν γαμηθεῖσαν ἀποπέμψασθαι δόξασαν ἡσθῆναι τῇ τελευτῇ τῆς
               Τυλλίας. </p>
         </div1></body></text></TEI.2>