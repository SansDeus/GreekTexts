<?xml version="1.0" encoding="utf-8"?>
<TEI.2><text><body><div1 type="chapter" n="22" org="uniform" sample="complete">
            <p>
               <milestone unit="section" n="1" />ἐχώρει δὲ μετὰ τῆς βουλῆς ἐπὶ τοὺς
               ἄνδρας, οὐκ ἐν ταὐτῷ δὲ πάντες ἦσαν, ἄλλος δ᾽ ἄλλον ἐφύλαττε τῶν
               στρατηγῶν, καὶ πρῶτον ἐκ Παλατίου παραλαβὼν τὸν Λέντλον ἦγε διὰ τῆς
               ἱερᾶς ὁδοῦ καὶ τῆ;ς ἀγορᾶς μέσης, τῶν μὲν ἡγεμονικωτάτων ἀνδρῶν
               κύκλῳ περιεσπειραμένων καὶ δορυφορούντων, τοῦ δὲ δήμου φρίττοντος τὰ
               δρώμενα καὶ παριόντος σιωπῇ, <note resp="ed" place="unspecified" anchored="yes"><foreign lang="greek">παριόντος</foreign> βεκκερ ανδ γραυχ αδοπτ τηε <foreign lang="greek">παριέντος</foreign> ῾<hi rend="italics">αξθυιεσξινγ</hi>᾿ οφ ξοραëς.</note> μάλιστα δὲ τῶν νέων, ὥσπερ ἱεροῖς τισι
               πατρίοις ἀριστοκρατικῆς τινος ἐξουσίας τελεῖσθαι μετὰ φόβου καὶ θάμβους
               δοκούντων. <milestone unit="section" n="2" /> διελθὼν δὲ τὴν ἀγορὰν καὶ
               γενόμενος πρὸς τῷ δεσμωτηρίῳ παρέδωκε τὸν Λέντλον τῷ δημίῳ καὶ
               προσέταξεν ἀνελεῖν εἶθ᾽ ἑξῆς τὸν Κέθηγον, καὶ οὕτω τῶν ἄλλων
               ἕκαστον καταγαγὼν ἀπέκτεινεν. ὁρῶν δὲ πολλοὺς ἔτι τῶν ἀπὸ τῆς
               συνωμοσίας <note resp="ed" place="unspecified" anchored="yes"><foreign lang="greek">τῶν ἀπὸ τῆς</foreign> γραυχ ωιτη μ<hi rend="superscript">α</hi>: <foreign lang="greek">τῆς</foreign>.</note> ἐν ἀγορᾷ συνεστῶτας ἀθρόους καὶ τὴν μὲν πρᾶξιν ἀγνοοῦντας,
               τὴν δὲ νύκτα προσμένοντας, ὡς ἔτι ζώντων τῶν ἀνδρῶν καὶ δυναμένων
               ἐξαρπασθῆναι, φθεγξάμενος μέγα πρὸς αὐτοὺς, <q direct="unspecified">ἔζησαν,</q> εἶπεν. οὕτω δὲ <pb id="p.136" /> Ῥωμαίων οἱ δυσφημεῖν μὴ
               βουλόμενοι τὸ τεθνάναι σημαίνουσιν, </p>
            <p>
               <milestone unit="section" n="3" /> ἤδη δ᾽ ἦν ἑσπέρα, καὶ δι᾽ ἀγορᾶς
               ἀνέβαινεν εἰς τὴν οἰκίαν, οὐκέτι σιωπῇ τῶν πολιτῶν οὐδὲ τάξει
               προπεμπόντων αὐτόν, ἀλλὰ φωναῖς καὶ κρότοις δεχομένων καθ᾽ οὓς γένοιτο,
               σωτῆρα καὶ κτίστην ἀνακαλούντων τῆς πατρίδος. τὰ δὲ φῶτα πολλὰ κατέλαμπε
               τοὺς στενωπούς, λαμπάδια καὶ δᾷδας ἱστώντων ἐπὶ ταῖς θύραις, <milestone unit="section" n="4" /> αἱ δὲ γυναῖκες ἐκ τῶν τεγῶν προὔφαινον ἐπὶ τιμῇ
               καὶ θέᾳ τοῦ ἀνδρός, ὑπὸ πομπῇ τῶν ἀρίστων μάλα σεμνῶς ἀνιόντος: ὧν
               οἱ πλεῖστοι πολέμους τε κατειργασμένοι μεγάλους καὶ διὰ θριάμβων
               εἰσεληλακότες καὶ προσκεκτημένοι γῆν καὶ θάλατταν οὐκ ὀλίγην ἐβάδιζον
               ἀνομολογούμενοι πρὸς ἀλλήλους πολλοῖς μὲν τῶν τότε ἡγεμόνων καὶ
               στρατηγῶν πλούτου καὶ λαφύρων καὶ δυνάμεως χάριν ὀφείλειν τὸν Ῥωμαίων
               δῆμον, ἀσφαλείας δὲ καὶ σωτηρίας ἑνὶ μόνῳ Κικέρωνι, τηλικοῦτον
               ἀφελόντι καὶ τοσοῦτον αὐτοῦ κίνδυνον. <milestone unit="section" n="5" /> οὐ
               γὰρ τὸ κωλῦσαι τὰ πραττόμενα καὶ κολάσαι τοὺς πράττοντας ἐδόκει
               θαυμαστόν, ἀλλ᾽ ὅτι μέγιστον <pb id="paris.1624.872" /> τῶν πώποτε νεωτερισμῶν
               οὗτος ἐλαχίστοις κακοῖς ἄνευ στάσεως καὶ ταραχῆς κατέσβεσε. καὶ γὰρ τὸν
               Κατιλίναν οἱ πλεῖστοι τῶν συνερρυηκότων πρὸς αὐτὸν ἅμα τῷ πυθέσθαι τὰ
               περὶ Λέντλον καὶ Κέθηγον ἐγκαταλιπόντες ᾤχοντο: καὶ μετὰ τῶν
               συμμεμενηκότων αὐτῷ διαγωνισάμενος πρὸς Ἀντώνιον αὐτός τε διεφθάρη καὶ
               τὸ στρατόπεδον. </p>
         </div1></body></text></TEI.2>