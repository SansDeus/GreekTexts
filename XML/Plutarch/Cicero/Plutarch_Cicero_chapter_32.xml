<?xml version="1.0" encoding="utf-8"?>
<TEI.2><text><body><div1 type="chapter" n="32" org="uniform" sample="complete">
            <p>
               <milestone unit="section" n="1" />ὡς δ᾽ ἦν φανερὸς ἤδη πεφευγώς, ἐπήγαγεν
               αὐτῷ φυγῆς ψῆφον ὁ Κλώδιος, καὶ διάγραμμα προὔθηκεν εἴργειν πυρὸς καὶ
               ὕδατος τὸν ἄνδρα καὶ μὴ παρέχειν στέγην ἐντὸς μιλίων <pb id="paris.1624.877" /> πεντακοσίων Ἰταλίας. τοῖς μὲν οὖν ἄλλοις
               ἐλάχιστος ἦν τοῦ διαγράμματος τούτου λόγος αἰδουμένοις τὸν Κικέρωνα,
               καὶ πᾶσαν ἐνδεικνύμενοι <milestone unit="section" n="2" /> φιλοφροσύνην
               παρέπεμπον αὐτόν ἐν δ᾽ Ἱππωνίῳ, πόλει τῆς Λευκανίας, ἣν Οὐιβῶνα νῦν
               καλοῦσιν, Οὐίβιος, Σικελὸς ἀνὴρ, ἄλλα τε πολλὰ τῆς Κικέρωνος φιλίας
               ἀπολελαυκὼς καὶ γεγονὼς <pb id="p.164" /> ὑπατεύοντος αὐτοῦ τεκτόνων
               ἔπαρχος, οἰκίᾳ μὲν οὐκ ἐδέξατο, τὸ χωρίον δὲ καταγράψειν ἐπηγγέλλετο,
               καὶ Γάιος Οὐεργίλιος, ὁ τῆς Σικελίας στρατηγός, ἐν τοῖς μάλιστα
               Κικέρωνι κεχρημένος, <milestone unit="section" n="3" /> ἔγραψεν ἀπέχεσθαι τῆς
               Σικελίας, ἐφ᾽ οἷς ἀθυμήσας ὥρμησεν ἐπὶ Βρεντέσιον, κἀκεῖθεν εἰς
               Δυρράχιον ἀνέμῳ φορῷ περαιούμενος, ἀντιπνεύσαντος πελαγίου μεθ᾽ ἡμέραν
               ἐπαλινδρόμησεν, εἶτ᾽ αὖθις ἀνήχθη. λέγεται δὲ καὶ καταπλεύσαντος εἰς
               Δυρράχιον αὐτοῦ καὶ μέλλοντος ἀποβαίνειν σεισμόν τε τῆς γῆς καὶ σπασμὸν
               ἅμα γενέσθαι τῆς θαλάττης. ἀφ᾽ ὧν συνέβαλον οἱ μαντικοὶ μὴ μόνιμον
               αὐτῷ τὴν φυγὴν ἔσεσθαι: μεταβολῆς γὰρ εἶναι ταῦτα σημεῖα, <milestone unit="section" n="4" /> πολλῶν δὲ φοιτώντων ἀνδρῶν ὑπ᾽ εὐνοίας καὶ τῶν
               Ἑλληνίδων πόλεων διαμιλλωμένων πρὸς αὑτὰς ταῖς πρεσβείαις, ὅμως ἀθυμῶν
               καὶ περίλυπος διῆγε τὰ πολλά, πρὸς τὴν Ἰταλίαν, ὥσπερ οἱ δυσέρωτες,
               ἀφορῶν, καὶ τῷ φρονήματι μικρὸς ἄγαν καὶ ταπεινὸς ὑπὸ τῆς συμφορᾶς
               γεγονὼς καὶ συνεσταλμένος, ὡς οὐκ ἄν τις ἄνδρα παιδείᾳ, συμβεβιωκότα
               τοσαύτῃ προσεδόκησε. <milestone unit="section" n="5" /> καίτοι πολλάκις αὐτὸς
               ἠξίου τοὺς φίλους μἠ ῥήτορα καλεῖν αὐτόν, ἀλλὰ φιλόσοφον φιλοσοφίαν
               γὰρ ὡς ἔργον ᾑρῆσθαι, ῥητορικῇ δ᾽ ὀργάνῳ χρῆσθαι πολιτευόμενος ἐπὶ
               τὰς χρείας. ἀλλ᾽ ἡ δόξα δεινὴ τὸν λόγον, ὥσπερ βαφὴν, ἀποκλύσαι τῆς
               ψυχῆς, καὶ τὰ τῶν πολλῶν ἐνομόρξασθαι πάθη δι᾽ ὁμιλίαν καὶ συνήθειαν
               τοῖς <pb id="p.166" /> πολιτευομένοις, ἄν μή τις εὖ μάλα φυλαττόμενος οὕτω
               συμφέρηται τοῖς ἐκτός ὡς τῶν πραγμάτων αὐτῶν, οὐ τῶν ἐπὶ τοῖς πράγμασι
               παθῶν συμμεθέξων. </p>
         </div1></body></text></TEI.2>