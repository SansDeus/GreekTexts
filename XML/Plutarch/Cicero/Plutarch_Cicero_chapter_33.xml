<?xml version="1.0" encoding="utf-8"?>
<TEI.2><text><body><div1 type="chapter" n="33" org="uniform" sample="complete">
            <p>
               <milestone unit="section" n="1" />ὁ δὲ Κλώδιος ἐξελάσας τὸν Κικέρων
               κατέπρησε μὲν αὐτοῦ τὰς ἐπαύλεις, κατέπρησε δὲ τὴν οἰκίαν καὶ τῷ
               τόπῳ ναὸν Ἐλευθερίας ἐπῳκοδόμησε: τὴν δ᾽ ἄλλην οὐσίαν ἐπώλει καὶ
               διεκήρυττε καθ᾽ ἡμέραν, μηδὲν ὠνουμένου μηδενός, ἐκ δὲ τούτου φοβερὸς ὢν
               τοῖς ἀριστοκρατικοῖς, καὶ τὸν δῆμον ἀνειμένον εἰς ὕβριν πολλὴν καὶ
               θρασύτητα συνεφελκόμενος, ἐπεχείρει τῷ Πομπηίῳ, τῶν διῳκημένων ὑπ᾽
               αὐτοῦ κατὰ τὴν στρατείαν ἔνια σπαράττων, ἐφ᾽ <milestone unit="section" n="2" /> οἷς ὁ Πομπήιος ἀδοξῶν ἐκάκιζεν αὐτὸς ἑαυτὸν προέμενος τὸν
               Κικέρωνα καὶ πάλιν ἐκ μεταβολῆς παντοῖος ἐγίνετο πράττων κάθοδον αὐτῷ
               μετὰ τῶν φίλων, ἐνισταμένου δὲ τοῦ Κλωδίου συνέδοξε τῇ βουλῇ μηδὲν
               διὰ μέσου πρᾶγμα κυροῦν μηδὲ πράττειν δημόσιον, εἰ μὴ Κικέρωνι κάθοδος
               γένοιτο, <milestone unit="section" n="3" /> τῶν δὲ περὶ Λέντλον ὑπατευόντων
               καὶ τῆς στάσεως πρόσω βαδιζούσης, ὥστε τρωθῆναι μὲν ἐν ἀγορᾷ δημάρχους,
               Κόιντον δὲ τὸν Κικέρωνος ἀδελφὸν ἐν τοῖς νεκροῖς ὡς τεθνηκότα κείμενον
               διαλαθεῖν, ὅ τε δῆμος ἤρχετο τρέπεσθαι τῇ γνώμῃ, καὶ τῶν δημάρχων
               Ἄννιος Μίλων πρῶτος ἐτόλμησε τὸν: Κλώδιον εἰς δίκην ἀπάγειν βιαίων,
               καὶ Πομπηΐῳ πολλοὶ συνῆλθον ἔκ τε τοῦ δήμου καὶ τῶν πέριξ πόλεων, μεθ᾽
               ὧν προελθὼν καὶ τὸν Κλώδιον <pb id="p.168" /> ἀναστήσας ἐκ τῆς ἀγορᾶς
               ἐπὶ τὴν ψῆφον ἐκάλει τοὺς πολίτας. <milestone unit="section" n="4" /> καὶ
               λέγεται μηδέποτε μηδὲν ἐκ τοσαύτης ὁμοφροσύνης ἐπιψηφίσασθαι τὸν δῆμον. ἡ
               δὲ σύγκλητος ἁμιλλωμένη πρὸς τὸν δῆμον ἔγραψεν ἐπαινεθῆναι τὰς πόλεις
               ὅσαι τὸν Κικέρωνα παρὰ τὴν φυγὴν ἐθεράπευσαν, καὶ τὴν οἰκίαν αὐτῷ
               καὶ τὰς ἐπαύλεις, ἃς Κλώδιος διεφθάρκει, τέλεσι δημοσίοις ἀνασταθῆναι. </p>
            <p>
               <milestone unit="section" n="5" />κατῄει δὲ Κικέρων ἑκκαιδεκάτῳ μηνὶ μετὰ
               τὴν <pb id="paris.1624.878" /> φυγήν: καὶ τοσαύτη τὰς πόλεις χαρὰ καὶ σπουδὴ
               τοὺς ἀνθρώπους περὶ τὴν ἀπάντησιν εἶχεν ὥστε τὸ ῥηθὲν ὑπὸ Κικέρωνος
               ὕστερον ἐνδεέστερον εἶναι τῆς ἀληθείας, ἔφη γὰρ αὑτὸν ἐπὶ τῶν ὤμων
               τὴν Ἰταλίαν φέρουσαν εἰς τὴν Ῥώμην εἰσενεγκεῖν. ὅπου καὶ Κράσσος,
               ἐχθρὸς ὢν αὐτῷ πρὸ τῆς φυγῆς, τότε προθύμως ἀπήντα καὶ διελύετο, τῷ
               παιδὶ Ποπλίῳ χαριζόμενος, ὡς ἔλεγε, ζηλωτῇ τοῦ Κικέρωνος ὄντι. </p>
         </div1></body></text></TEI.2>