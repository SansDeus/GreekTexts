<?xml version="1.0" encoding="utf-8"?>
<TEI.2><text><body><div1 type="chapter" n="49" org="uniform" sample="complete">
            <p>
               <milestone unit="section" n="1" />τῶν δ᾽ ἀκρωτηρίων εἰς Ῥώμην κομισθέντων
               ἔτυχε μὲν ἀρχαιρεσίας τελῶν ὁ Ἀντώνιος, ἀκούσας δὲ καὶ ἰδὼν
               ἀνεβόησεν ὡς νῦν αἱ προγραφαὶ τέλος ἔχοιεν. τὴν δὲ κεφαλὴν καὶ τάς
               χεῖρας ἐκέλευσεν ὑπὲρ τῶν ἐμβόλων ἐπὶ τοῦ <pb id="p.208" /> βήματος
               θεῖναι, θέαμα Ῥωμαίοις φρικτόν, οὐ τὸ Κικέρωνος ὁρᾶν πρόσωπον
               οἰομένοις, ἀλλὰ τῆς Ἀντωνίου ψυχῆς εἰκόνα, <milestone unit="section" n="2" /> πλὴν ἕν γέ τι φρονήσας μέτριον ἐν τούτοις Πομπωνίᾳ τῇ Κοΐντου
               γυναικὶ τὸν Φιλόλογον παρέδωκεν. ἡ δὲ κυρία <pb id="paris.1624.886" />
               γενομένη τοῦ σώματος ἄλλαις τε δειναῖς ἐχρήσατο τιμωρίαις, καὶ τάς σάρκας
               ἀποτέμνοντα τάς αὐτοῦ κατὰ μικρὸν ὀπτᾶν, εἶτ᾽ ἐσθίειν ἠνάγκασεν.
               οὕτω γὰρ ἔνιοι τῶν συγγραφέων ἱστορήκασιν ὁ δ᾽ αὐτοῦ τοῦ Κικέρωνος
               ἀπελεύθερος Τίρων τὸ παράπαν οὐδὲ μέμνηται τῆς τοῦ Φιλολόγου προδοσίας. </p>
            <p>
               <milestone unit="section" n="3" />πυνθάνομαι δὲ Καίσαρα χρόνοις πολλοῖς
               ὕστερον εἰσελθεῖν πρὸς ἕνα τῶν θυγατριδῶν: τὸν δὲ βιβλίον ἔχοντα
               Κικέρωνος ἐν ταῖς χερσίν ἐκπλαγέντα τῷ ἱματίῳ περικαλύπτειν ἰδόντα δὲ
               Καίσαρα λαβεῖν καὶ διελθεῖν ἑστῶτα μέρος πολὺ τοῦ βιβλίου, πάλιν δ᾽
               ἀποδιδόντα τῷ μειρακίῳ φάναι <q direct="unspecified">λόγιος ἁνὴρ, ὦ παῖ,
                  λόγιος καὶ φιλόπατρις.</q>
               <milestone unit="section" n="4" />ἐπεὶ μέντοι τάχιστα κατεπολέμησεν Ἀντώνιον
               ὑπατεύων αὐτὸς εἵλετο συνάρχοντα τοῦ Κικέρωνος τὸν υἱόν, ἐφ᾽ οὗ τάς
               τ᾽ εἰκόνας ἡ βουλὴ καθεῖλεν Ἀντωνίου καὶ τάς ἄλλας ἠκύρωσε τιμάς καὶ
               προσεψηφίσατο μηδενὶ τῶν Ἀντωνίων ὄνομα Μᾶρκον εἶναι, οὕτω τὸ
               δαιμόνιον εἰς τὸν Κικέρωνος οἶκον ἐπανήνεγκε τὸ τέλος τῆς Ἀντωνίου
               κολάσεως. </p>
         </div1></body></text></TEI.2>