<?xml version="1.0" encoding="utf-8"?>
<TEI.2><text><body><div1 type="chapter" n="6" org="uniform" sample="complete">
            <p>
               <milestone unit="section" n="1" />ἀποδειχθεὶς δὲ ταμίας ἐν σιτοδείᾳ καὶ λαχὼν
               Σικελίαν ἠνώχλησε τοῖς ἀνθρώποις ἐν ἀρχῇ σῖτον εἰς Ῥώμην
               ἀποστέλλειν ἀναγκαζομένοις. ὕστερον δὲ τῆς ἐπιμελείας καὶ δικαιοσύνης
               καὶ πρᾳότητος αὐτοῦ πεῖραν λαμβάνοντες ὡς οὐδένα τῶν πώποθ᾽ ἡγεμόνων
               ἐτίμησαν. <milestone unit="section" n="2" /> ἐπεὶ δὲ πολλοὶ τῶν ἀπὸ Ῥώμης
               νέων ἔνδοξοι καὶ γεγονότες καλῶς, αἰτίαν ἔχοντες ἀταξίας καὶ μαλακίας
               περὶ τὸν πόλεμον, ἀνεπέμφθησαν ἐπὶ τὸν στρατηγὸν τῆς Σικελίας, συνεῖπεν
               αὐτοῖς ὁ Κικέρων ἐπιφανῶς καὶ περιεποίησεν. ἐπὶ τούτοις οὖν μέγα
               φρονῶν εἰς Ῥώμην βαδίζων γελοῖόν τι παθεῖν φησι, <milestone unit="section" n="3" /> συντυχὼν γὰρ ἀνδρὶ τῶν ἐπιφανῶν <pb id="p.96" /> φίλῳ δοκοῦντι
               περὶ Καμπανίαν, ἐρέσθαι τίνα δὴ τῶν πεπραγμένων ὑπ᾽ αὐτοῦ λόγον ἔχουσι
               Ῥωμαῖοι καὶ τί φρονοῦσιν, ὡς ὀνόματος καὶ δόξης τῶν πεπραγμένων αὐτῷ
               τὴν πόλιν ἅπασαν ἐμπεπληκώς: τὸν δ᾽ εἰπεῖν: <q direct="unspecified">ποῦ
                  γὰρ ἦς, ὦ Κικέρων, <milestone unit="section" n="4" /> τὸν χρόνον
                  τοῦτον;</q> τότε μὲν οὖν ἐξαθυμῆσαι παντάπασιν, εἰ καθάπερ εἰς πέλαγος
               ἀχανὲς τὴν πόλιν ἐμπεσὼν ὁ περὶ αὐτοῦ λόγος οὐδὲν εἰς δόξαν ἐπίδηλον
               πεποίηκεν: ὕστερον δὲ λογισμὸν ἑαυτῷ διδοὺς πολὺ τῆς φιλοτιμίας
               ὑφεῖλεν, ὡς πρὸς ἀόριστον πρᾶγμα τὴν δόξαν ἁμιλλώμενος καὶ πέρας οὐκ
               ἐφικτὸν ἔχουσαν. <milestone unit="section" n="5" /> οὐ μὴν ἀλλὰ τό γε
               χαίρειν ἐπαινούμενον διαφερόντως καὶ πρὸς δόξαν ἐμπαθέστερον ἔχειν ἄχρι
               παντὸς αὐτῷ παρέμεινε καὶ πολλοὺς πολλάκις τῶν ὀρθῶν ἐπετάραξε
               λογισμῶν. </p>
         </div1></body></text></TEI.2>