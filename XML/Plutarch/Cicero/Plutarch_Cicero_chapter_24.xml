<?xml version="1.0" encoding="utf-8"?>
<TEI.2><text><body><div1 type="chapter" n="24" org="uniform" sample="complete">
            <p>
               <milestone unit="section" n="1" />καὶ μέγιστον μὲν ἴσχυσεν ἐν τῇ πόλει τότε,
               πολλοῖς δ᾽ ἐπίφθονον ἑαυτὸν ἐποίησεν ἀπ᾽ οὐδενὸς ἔργου πονηροῦ, τῷ δ᾽
               ἐπαινεῖν ἀεὶ καὶ μεγαλύνειν αὐτὸς ἑαυτὸν ὑπὸ πολλῶν δυσχεραινόμενος.
               οὔτε γὰρ βουλὴν οὔτε δῆμον οὔτε δικαστήριον ἦν συνελθεῖν ἐν ᾧ μὴ
               Κατιλίναν ἔδει θρυλούμενον ἀκοῦσαι καὶ Λέντλον. <milestone unit="section" n="2" /> ἀλλὰ καὶ τὰ βιβλία τελευτῶν κατέπλησε καὶ τὰ συγγράμματα τῶν
               ἐγκωμίων καὶ τὸν λόγον ἥδιστον ὄντα καὶ χάριν ἔχοντα πλείστην ἐπαχθῆ
               καὶ φορτικὸν ἐποίησε τοῖς ἀκροωμένοις, ὥσπερ τινὸς ἀεὶ κηρὸς αὐτῷ
               τῆς ἀηδίας ταύτης προσούσης. ὅμως δέ, καίπερ οὕτως ἀκράτῳ φιλοτιμίᾳ
               συνών, ἀπήλλακτο τοῦ φθονεῖν ἑτέροις, ἀφθονώτατος ὢν ἐν τῷ τοὺς πρὸ
               αὐτοῦ καὶ τοὺς καθ᾽ αὑτὸν ἄνδρας ἐγκωμιάζειν, ὡς ἐκ τῶν συγγραμμάτων
               λαβεῖν ἔστι. <milestone unit="section" n="3" /> πολλὰ δ᾽ αὐτοῦ καὶ
               ἀπομνημονεύουσιν οἷον περὶ Ἀριστοτέλους, ὅτι χρυσίου ποταμὸς εἴη
               ῥέοντος, καὶ περὶ τῶν Πλάτωνος διαλόγων, ὡς τοῦ Διός, εἰ λόγῳ χρῆσθαι
               πέφυκεν, οὕτω διαλεγομένου. τὸν δὲ Θεόφραστον εἰώθει τρυφὴν ἰδίαν
               ἀποκαλεῖν. περὶ δὲ τῶν Δημοσθένους λόγων ἐρωτηθείς τίνα δοκοίη κάλλιστον
               εἶναι, τὸν μέγιστον εἶπε. <milestone unit="section" n="4" /> καίτοι τινὲς τῶν
               προσποιουμένων δημοσθενίζειν ἐπιφύονται φωνῇ τοῦ Κικέρωνος, ἣν πρός τινα
               τῶν ἑταίρων ἔθηκεν ἐν ἐπιστολῇ γράψας, ἐνιαχοῦ τῶν λόγων ἀπονυστάζειν
                  <pb id="p.142" /> τὸν Δημοσθένη: τῶν δὲ μεγάλων καὶ θαυμαστῶν ἐπαίνων
               οἷς πολλαχοῦ χρῆται περὶ τοῦ ἀνδρός, καὶ ὅτι περὶ οὓς μάλιστα τῶν
               ἰδίων ἐσπούδασε λόγων, τοὺς κατ᾽ Ἀντωνίου, Φιλιππικοὺς ἐπέγραψεν,
               ἀμνημονοῦσι. </p>
            <p>
               <milestone unit="section" n="5" /> τῶν δὲ κατ᾽ αὑτὸν ἐνδόξων ἀπὸ λόγου καὶ
               σοφίας οὐκ ἔστιν οὐδεὶς ὃν οὐκ ἐποίησεν ἐνδοξότερον ἢ λέγων ἢ
               γράφων εὐμενῶς περὶ ἑκάστου. Κρατίππῳ δὲ τῷ Περιπατητικῷ διεπράξατο
               μὲν <pb id="paris.1624.873" /> Ῥωμαίῳ γενέσθαι παρὰ Καίσαρος ἄρχοντος
               ἤδη, διεπράξατο δὲ καὶ <note resp="ed" place="unspecified" anchored="yes"><foreign lang="greek">καὶ</foreign> συππλιεδ ηερε βψ ρεισκε, ανδ δελετεδ βεφορε <foreign lang="greek">δεηθῆναι</foreign> βψ σιντενις<hi rend="superscript">1</hi> ῾ιν ξριτ. νοτες᾿. γραυχ σιμπλψ τρανσποσες.</note> τὴν ἐξ Ἀρείου πάγου βουλὴν ψηφίσασθαι δεηθῆναι
               μένειν αὑτὸν ἐν Ἀθήναις καὶ διαλέγεσθαι τοῖς νέοις ὡς κοσμοῦντα τὴν
               πόλιν. <milestone unit="section" n="6" /> ἐπιστολαὶ δὲ παρὰ τοῦ Κικέρωνος
               εἰσὶ πρός Ἡρώδην, ἕτεραι δὲ πρός τὸν υἱόν, ἐγκελευομένου
               συμφιλοσοφεῖν Κρατίππῳ. Γοργίαν δὲ τὸν ῥήτορα αἰτιώμενος εἰς ἡδονὰς
               καὶ πότους προάγειν τὸ μειράκιον ἀπελαύνει τῆς συνουσίας αὐτοῦ, <milestone unit="section" n="7" /> καὶ σχεδὸν αὕτη τε τῶν Ἑλληνικῶν μία καὶ δευτέρα
               πρός Πέλοπα τὸν Βυζάντιον ἐν ὀργῇ τινι γέγραπται, τὸν μὲν Γοργίαν
               αὐτοῦ προσηκόντως ἐπικόπτοντος, εἴπερ ἦν φαῦλος καὶ ἀκόλαστος, ᾗπερ
               ἐδόκει, πρός δὲ τὸν Πέλοπα μικρολογουμένου καὶ μεμψιμοιροῦντος ὥσπερ
               ἀμελήσαντα τιμάς τινας αὐτῷ καὶ ψηφίσματα παρὰ Βυζαντίων γενέσθαι. </p>
         </div1></body></text></TEI.2>