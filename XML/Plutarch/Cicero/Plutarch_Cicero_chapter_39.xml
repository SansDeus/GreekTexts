<?xml version="1.0" encoding="utf-8"?>
<TEI.2><text><body><div1 type="chapter" n="39" org="uniform" sample="complete">
            <p>
               <milestone unit="section" n="1" />ἀλλὰ γὰρ γενομένης τῆς κατὰ Φάρσαλον μάχης,
               ἧς οὐ μετέσχε δι᾽ ἀρρωστίαν, καὶ Πομπηίου φυγόντος, ὁ μὲν Κάτων καὶ
               στράτευμα συχνὸν ἐν Δυρραχίῳ καὶ στόλον ἔχων μέγαν ἐκεῖνον ἠξίου
               στρατηγεῖν κατὰ νόμον καὶ τὸ τῆς ὑπατείας ἀξίωμα προὔχοντα, διωθούμενος
               δὲ τὴν ἀρχὴν ὁ Κικέρων καὶ ὅλως φεύγων τὸ συστρατεύεσθαι παρ᾽ οὐδὲν
               ἦλθεν ἀναιρεθῆναι, <milestone unit="section" n="2" />Πομπηίου τοῦ νέου καὶ
               τῶν φίλων προδότην ἀποκαλούντων καὶ τὰ ξίφη σπασαμένων, εἰ μὴ Κάτων
               ἐνστὰς μόλις ἀφείλετο καὶ διῆκεν αὐτὸν ἐκ τοῦ στρατοπέδου, κατασχὼν δ᾽
               εἷς Βρεντέσιον ἐνταῦθα διέτριβε, Καίσαρα περιμένων βραδύνοντα διὰ τὰς
               ἐν Ἀσίᾳ καὶ περὶ Αἴγυπτον ἀσχολίας, <milestone unit="section" n="3" />
               ἐπεὶ δ᾽ εἷς Τάραντα καθωρμισμένος <pb id="p.182" /> ἀπηγγέλλετο καὶ πεζῇ
               παριϊὼν ἐκεῖθεν εἷς Βρεντέσιον, ὥρμησε πρὸς αὐτόν, οὐ πάνυ μὲν ὢν
               δύσελπις, αἰδούμενος δὲ πολλῶν παρόντων ἀνδρὸς ἐχθροῦ καὶ κρατοῦντος
               λαμβάνειν πεῖραν. οὐ μὴν ἐδέησεν αὐτῷ πρᾶξαί τι παρ᾽ ἀξίαν ἢ εἰπεῖν.
                  <milestone unit="section" n="4" /> ὁ γὰρ Καῖσαρ, ὡς εἶδεν αὐτὸν πολὺ πρὸ
               τῶν ἄλλων ἀπαντῶντα, κατέβη καὶ ἠσπάσατο καὶ διαλεγόμενος μόνῳ συχνῶν
               σταδίων ὁδὸν προῆλθεν. ἐκ δὲ τούτου διετέλει τιμῶν καὶ φιλοφρονούμενος,
               ὥστε καὶ γράψαντι λόγον ἐγκώμιον Κάτωνος ἀντιγράφων τόν τε λόγον αὐτοῦ
               καὶ τόν βίον ὡς μάλιστα τῷ Περικλέους ἐοικότα καὶ Θηραμένους
               ἐπαινεῖν. <milestone unit="section" n="5" /> ὁ μὲν οὖν Κικέρωνος λόγος
               Κάτων, ὁ δὲ Καίσαρος Ἀντικάτων ἐπιγέγραπται. </p>
            <p>λέγεται δὲ καὶ Κοΐντου Λιγαρίου δίκην φεύγοντος ὅτι τῶν Καίσαρος
               πολεμίων εἷς ἐγεγόνει, καὶ Κικέρωνος αὐτῷ βοηθοῦντος, εἰπεῖν τόν
               Καίσαρα πρὸς τοὺς φίλους: <q direct="unspecified">τί κωλύει διὰ χρόνου
                  Κικέρωνος ἀκοῦσαι λέγοντος, ἐπεὶ πάλαι κέκριται πονηρὸς ὁ ἀνὴρ <note resp="ed" place="unspecified" anchored="yes"><foreign lang="greek">ὁ ἀνὴρ</foreign>, βεκκερ, αφτερ σξηαεφερ: <foreign lang="greek">ἀνήρ</foreign>.</note> καὶ
                  πολέμιος;</q>
               <milestone unit="section" n="6" /> ἐπεὶ δ᾽ ἀρξάμενος λέγειν ὁ Κικέρων
               ὑπερφυῶς ἐκίνει καὶ <pb id="paris.1624.881" /> προὔβαινεν αὐτῷ πάθει τε
               ποικίλος καὶ χάριτι θαυμαστὸς ὁ λόγος, πολλὰς μὲν ἱέναι χρόας ἐπὶ τοῦ
               προσώπου τόν Καίσαρα, πάσας δὲ τῆς ψυχῆς τρεπόμενον τροπὰς κατάδηλον
               εἶναι, τέλος δὲ τῶν κατὰ Φάρσαλον ἁψαμένου τοῦ ῥήτορος ἀγώνων ἐκπαθῆ
               γενόμενον τιναχθῆναι τῷ σώματι καὶ τῆς χειρὸς ἐκβαλεῖν ἔνια τῶν
               γραμματείων, τόν γοῦν ἄνθρωπον ἀπέλυσε τῆς αἰτίας βεβιασμένος. <pb id="p.184" />
            </p>
         </div1></body></text></TEI.2>