<?xml version="1.0" encoding="utf-8"?>
<TEI.2><text><body><div1 type="chapter" n="26" org="uniform" sample="complete">
            <p>
               <milestone unit="section" n="1" />μέλλων δὲ Κράσσος εἰς Συρίαν ἀπαίρειν
               ἐβούλετο τὸν Κικέρωνα μᾶλλον αὐτῷ φίλον ἢ ἐχθρὸν εἶναι: καί
               φιλοφρονούμενος ἔφη βούλεσθαι δειπνῆσαι παρ᾽ αὐτῷ: κἀκεῖνος ὑπεδέξατο
               προθύμως. ὀλίγαις δ᾽ ὕστερον ἡμέραις περὶ Βατινίου φίλων τινῶν
               ἐντυγχανόντων ὡς μνωμένου διαλύσεις καί φιλίαν ἦν γὰρ ἐχθρός, <q direct="unspecified">οὐ δήπου καί Βατίνιος,</q> εἶπε, <q direct="unspecified">δειπνῆσαι παρ᾽ ἐμοὶ βούλεται;</q> πρὸς μὲν οὖν
               Κράσσον τοιοῦτος, <milestone unit="section" n="2" /> αὐτὸν δὲ τὸν Βατίνιον
               ἔχοντα χοιράδας ἐν τῷ τραχήλῳ καί λέγοντα δίκην οἰδοῦντα ῥήτορα
               προσεῖπεν. ἀκούσας δ᾽ ὅτι τέθνηκεν, εἶτα μετὰ μικρὸν πυθόμενος σαφῶς
               ὅτι ζῇ, <q direct="unspecified">κακὸς τοίνυν ἀπόλοιτο κακῶς ὁ
                  ψευσάμενος.</q>
               <milestone unit="section" n="3" /> ἐπεὶ δὲ Καίσαρι ψηφισαμένῳ τὴν ἐν
               Καμπανίᾳ χώραν κατανεμηθῆναι τοῖς στρατιώταις πολλοὶ μὲν ἐδυσχέραινον ἐν
               τῇ βουλῇ, Λεύκιος δὲ Γέλλιος ὁμοῦ τι πρεσβύτατος ὢν εἶπεν ὡς οὐ
               γενήσεται τοῦτο ζῶντος αὐτοῦ, <q direct="unspecified">περιμείνωμεν</q> εἶπεν
               ὁ Κικέρων, <q direct="unspecified">μακρὰν γὰρ οὐκ αἰτεῖται Γέλλιος
                  ὑπέρθεσιν.</q>
               <milestone unit="section" n="4" /> ἦν δέ τις Ὀκταούιος αἰτίαν ἔχων ἐκ
               Λιβύης γεγονέναι: πρὸς τοῦτον ἔν τινι δίκῃ λέγοντα τοῦ Κικέρωνος μὴ
               ἐξακούειν, <q direct="unspecified">καὶ μὴν οὐκ ἔχεις,</q> εἶπε, <q direct="unspecified">τὸ οὖς ἀτρύπητον.</q> Μετέλλου δὲ Νέπωτος
               εἰπόντος ὅτι πλείονας καταμαρτυρῶν ἀνῄρηκεν ἢ συνηγορῶν σέσωκεν, <q direct="unspecified">ὁμολογῶ γάρ,</q> ἔφη, <q direct="unspecified">πίστεως
                  ἐν ἐμοὶ πλέον ἢ δεινότητος εἶναι.</q>
               <milestone unit="section" n="5" /> νεανίσκου δέ τινος αἰτίαν ἔχοντος ἐν
               πλακοῦντι φάρμακον τῷ πατρὶ δεδωκέναι <pb id="p.148" /> θρασυνομένου καί
               λέγοντος ὅτι λοιδορήσει τὸν <pb id="paris.1624.874" /> Κικέρωνα, <q direct="unspecified">τοῦτο,</q> ἔφη, <q direct="unspecified">παρὰ σοῦ
                  βούλομαι μᾶλλον ἢ πλακοῦντα.</q> Ποπλίου δὲ Σηστίου συνήγορον μὲν
               αὐτὸν ἔν τινι δίκῃ παραλαβόντος μεθ᾽ ἑτέρων, αὐτοῦ δὲ πάντα βουλομένου
               λέγειν καί μηδενὶ παριέντος εἰπεῖν, ὡς δῆλος ἦν ἀφιέμενος ὑπὸ τῶν
               δικαστῶν ἤδη τῆς ψήφου φερομένης, <q direct="unspecified">χρῶ σήμερον,</q>
               ἔφη, <q direct="unspecified">τῷ καιρῷ, Σήστιε <milestone unit="section" n="6" /> μέλλεις γὰρ αὔριον ἰδιώτης εἶναι</q> Πόπλιον δὲ Κώνσταν νομικὸν
               εἶναι βουλόμενον, ὄντα δ᾽ ἀμαθῆ καί ἀφυῆ, πρός τινα δίκην ἐκάλεσε
               μάρτυρα: τοῦ δὲ μηδὲν εἰδέναι φάσκοντος, <q direct="unspecified">ἴσως,</q>
               ἔφη, <q direct="unspecified">δοκεῖς περὶ τῶν νομικῶν ἐρωτᾶσθαι.</q>
               Μετέλλου δὲ Νέπωτος ἐν διαφορᾷ τινι πολλάκις λέγοντος <q direct="unspecified">τίς σοῦ πατήρ ἐστιν,</q> ὁ Κικέρων <q direct="unspecified">σοὶ ταύτην</q> ἔφη <q direct="unspecified">τὴν
                  ἀπόκρισιν ἡ μήτηρ χαλεπωτέραν ἐποίησεν.</q>
               <milestone unit="section" n="7" /> ἐδόκει δ᾽ ἀκόλαστος ἡ μήτηρ εἶναι τοῦ
               Νέπωτος, αὐτὸς δέ τις εὐμετάβολος. καί ποτε τὴν δημαρχίαν ἀπολιπὼν ἄφνω
               πρὸς Πομπήϊον ἐξέπλευσεν εἰς Συρίαν, εἶτ᾽ ἐκεῖθεν ἐπανῆλθεν
               ἀλογώτερον. θάψας δὲ Φίλαγρον τὸν καθηγητὴν ἐπιμελέστερον ἐπέστησεν
               αὐτοῦ τῷ τάφῳ κόρακα λίθινον καί ὁ Κικέρων: <q direct="unspecified">τοῦτ᾽,</q> ἔφη <q direct="unspecified">σοφώτερον ἐποίησας: πέτεσθαι γάρ
                  σε μᾶλλον ἢ λέγειν ἐδίδαξεν.</q>
               <milestone unit="section" n="8" /> ἐπεὶ δὲ Μᾶρκος Ἄππιος ἔν τινι δίκῃ
               προοιμιαζόμενος εἶπε φίλον αὐτοῦ δεδεῆσθαι παρασχεῖν ἐπιμέλειαν καί
               λογιότητα καί πίστιν, <q direct="unspecified">εἶθ᾽ οὕτως,</q> ἔφη, <q direct="unspecified">σιδηροῦς γέγονας ἄνθρωπος ὥστε μηδὲν ἐκ τοσούτων
                  ὧν ᾐτήσαθ᾽ ὁ φίλος παρασχεῖν;</q>
               <pb id="p.150" />
            </p>
         </div1></body></text></TEI.2>