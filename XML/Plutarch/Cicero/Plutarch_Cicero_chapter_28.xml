<?xml version="1.0" encoding="utf-8"?>
<TEI.2><text><body><div1 type="chapter" n="28" org="uniform" sample="complete">
            <p>
               <milestone unit="section" n="1" />ἐκ τούτων ἐγίνετο πολλοῖς ἐπαχθής: καὶ οἱ
               μετὰ Κλωδίου συνέστησαν ἐπ᾽ αὐτόν ἀρχὴν τοιαύτην λαβόντες. ἦν Κλώδιος
               ἀνὴρ εὐγενής, τῇ μὲν ἡλικίᾳ νέος, τῷ δὲ φρονήματι <pb id="p.152" />
               θρασὺς καὶ αὐθάδης, οὗτος ἐρῶν Πομπηίας τῆς Καίσαρος γυναικός εἰς τὴν
               οἰκίαν αὐτοῦ παρεισῆλθε κρύφα, λαβὼν ἐσθῆτα καὶ σκευὴν ψαλτρίας: ἔθυον
               γὰρ αἱ γυναῖκες τὴν ἀπόρρητον ἐκείνην καὶ ἀθέατον ἀνδράσι θυσίαν ἐν
               τῇ τοῦ Καίσαρος οἰκίᾳ, καὶ παρῆν ἀνὴρ οὐδείς: <milestone unit="section" n="2" /> ἀλλὰ μειράκιον ὢν ἔτι καὶ μήπω γενειῶν ὁ Κλώδιος ἤλπιζε
               λήσεσθαι διαδὺς πρὸς τὴν Πομπηίαν μετὰ τῶν γυναικῶν, ὡς δ᾽ εἰσῆλθε
               νυκτὸς εἰς οἰκίαν μεγάλην, ἠπορεῖτο τῶν διόδων: καὶ πλανώμενον αὐτόν
               ἰδοῦσα Αὐρηλίας θεραπαινὶς τῆς Καίσαρος μητρός, ᾔτησεν ὄνομα,
               φθέγξασθαι δ᾽ ἀναγκασθέντος ἐκείνου καὶ φήσαντος ἀκόλουθον Πομπηίας
               ζητεῖν Ἄβραν τοὔνομα, συνεῖσα τὴν φωνὴν οὐ γυναικείαν οὖσαν ἀνέκραγε
               καὶ συνεκάλει τὰς γυναῖκας. <milestone unit="section" n="3" /> αἱ δ᾽
               ἀποκλείσασαι τὰς θύρας καὶ πάντα διερευνώμεναι λαμβάνουσι τὸν Κλώδιον εἰς
               οἴκημα παιδίσκης, ᾗ συνεισῆλθε, καταπεφευγότα. τοῦ δὲ πράγματος
               περιβοήτου <pb id="paris.1624.875" /> γενομένου Καῖσάρ τε τὴν Πομπηΐαν
               ἀφῆκε καὶ δίκην <note resp="ed" place="unspecified" anchored="yes"><foreign lang="greek">δίκην</foreign> βεφορε τηις ωορδ σιντενις ανδ βεκκερ ασσυμε α λαξυνα ιν τηε τεχτ, ωηερε ονξε στοοδ σομε συξη πηρασε ας <foreign lang="greek">εἶς τῶν δημάρχων</foreign> ῾πλυταρξη, <hi rend="italics">ξαεσαρ</hi>, χ. 5᾿. σο ῾συβσταντιαλλψ̓ γραυχ.</note> ἀσεβείας ἀπεγράψατο τῷ Κλωδίῳ. </p>
         </div1></body></text></TEI.2>