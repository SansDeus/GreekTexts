<?xml version="1.0" encoding="utf-8"?>
<TEI.2><text><body><div1 type="chapter" n="7" org="uniform" sample="complete">
            <p>
               <milestone unit="section" n="1" />ἁπτόμενος δὲ τῆς πολιτείας προθυμότερον,
               αἰσχρὸν ἡγεῖτο τοὺς μὲν βαναύσους ὀργάνοις χρωμένους καὶ σκεύεσιν
               ἀψύχοις μηδενὸς ἀγνοεῖν ὄνομα μηδὲ χώραν ἢ δύναμιν αὐτῶν, τὸν <pb id="paris.1624.864" /> δὲ πολιτικόν, ᾧ δι᾽ ἀνθρώπων αἱ κοιναὶ πράξεις
               περαίνονται, ῥᾳθύμως καὶ ἀμελῶς ἔχειν περὶ τὴν τῶν πολιτῶν γνῶσιν.
                  <milestone unit="section" n="2" /> ὅθεν οὐ μόνον τῶν ὀνομάτων εἴθιζε
               μνημονεύειν αὐτόν, ἀλλὰ καὶ τόπον ἐν ᾧ τῶν γνωρίμων ἕκαστος οἰκεῖ,
               καὶ χωρίον οὐ κέκτηται, καὶ φίλους οἷστισι χρῆται, καὶ γείτονας
               ἐγίνωσκε: καὶ πᾶσαν ὁδὸν Ἰταλίας διαπορευομένῳ Κικέρωνι πρόχειρον ἦν
               εἰπεῖν καὶ ἐπιδεῖξαι τοὺς τῶν φίλων ἀγροὺς καὶ τὰς ἐπαύλεις. </p>
            <p>
               <milestone unit="section" n="3" /> οὐσίαν δὲ μικρὰν μέν, ἱκανὴν δὲ καὶ ταῖς
               δαπάναις ἐπαρκῆ κεκτημένος ἐθαυμάζετο μήτε <pb id="p.98" /> μισθοὺς μήτε
               δῶρα προσιέμενος ἀπὸ τῆς συνηγορίας, μάλιστα δ᾽ ὅτε τὴν κατὰ Βέρρου
               δίκην ἀνέλαβε, τοῦτον γὰρ στρατηγὸν γεγονότα τῆς Σικελίας καὶ πολλὰ
               πεπονηρευμένον τῶν Σικελιωτῶν διωκόντων εἷλεν, οὐκ εἰπών, ἀλλ᾽ ἐξ αὐτοῦ
               τρόπον τινὰ τοῦ μὴ εἰπεῖν, <milestone unit="section" n="4" /> τῶν γὰρ
               στρατηγῶν τῷ Βέρρῃ χαριζομένων καὶ τὴν δίκην ὑπερθέσεσι καὶ διακρούσεσι
               πολλαῖς εἰς τὴν ὑστάτην ἐκβαλλόντων, ὡς ἦν πρόδηλον ὅτι τοῖς λόγοις ὁ
               τῆς ἡμέρας οὐκ ἐξαρκέσει χρόνος οὐδὲ λήψεται πέρας ἡ κρίσις, ἀναστὰς
               ὁ Κικέρων ἔφη μὴ δεῖσθαι λόγων, ἀλλ᾽ ἐπαγαγὼν τοὺς μάρτυρας καὶ
               ἐπικρίνας ἐκέλευσε φέρειν τὴν ψῆφον τοὺς δικαστάς. ὅμως δὲ πολλὰ
               χαρίεντα διαμνημονεύεται καὶ περὶ ἐκείνην αὐτοῦ τὴν δίκην. <milestone unit="section" n="5" /> βέρρην γὰρ οἱ Ῥωμαῖοι τὸν ἐκτετμημένον χοῖρον
               καλοῦσιν. ὡς οὖν ἀπελευθερικὸς ἄνθρωπος ἔνοχος τῷ ἰουδαΐζειν, ὄνομα
               Κεκίλιος, ἐβούλετο παρωσάμενος τοὺς Σικελιώτας κατηγορεῖν τοῦ Βέρρου: <q direct="unspecified">τί Ἰουδαίῳ πρὸς χοῖρον;</q> ἔφη ὁ Κικέρων. ἦν
               δὲ τῷ Βέρρῃ ἀντίπαις υἱὸς, οὐκ ἐλευθερίως δοκῶν προΐστασθαι τῆς
               ὥρας. λοιδορηθεὶς οὖν ὁ Κικέρων εἰς μαλακίαν ὑπὸ τοῦ Βέρρου, <q direct="unspecified">τοῖς υἱοῖς,</q>
               <milestone unit="section" n="6" /> εἶπεν, <q direct="unspecified">ἐντὸς θυρῶν
                  δεῖ λοιδορεῖσθαι.</q> τοῦ δὲ ῥήτορος Ὁρτησίου τὴν μὲν εὐθεῖαν τῷ
               Βέρρῃ συνειπεῖν μὴ τολμήσαντος, ἐν δὲ τῷ τιμήματι πεισθέντος
               παραγενέσθαι καὶ λαβόντος <pb id="p.100" /> ἐλεφαντίνην Σφίγγα μισθόν, εἶπέ
               τι πλαγίως ὁ Κικέρων πρὸς αὐτόν τοῦ δὲ φήσαντος αἰνιγμάτων λύσεως
               ἀπείρως ἔχειν, <q direct="unspecified">καὶ μὴν ἐπὶ τῆς οἰκίας</q> ἔφη, <note resp="ed" place="unspecified" anchored="yes"><foreign lang="greek">οἰκιας, ἔφη, τὴν</foreign> γραυχ ωιτη μ<hi rend="superscript">α</hi>: <foreign lang="greek">οἰκίας τήν</foreign>.</note>
                  <q direct="unspecified">τὴν Σφίγγα ἔχεις.</q>
            </p>
         </div1></body></text></TEI.2>