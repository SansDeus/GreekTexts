<?xml version="1.0" encoding="utf-8"?>
<TEI.2><text><body><div1 type="chapter" n="23" org="uniform" sample="complete">
            <p>
               <milestone unit="section" n="1" />οὐ μὴν ἀλλ᾽ ἦσαν οἱ τὸν Κικέρωνα
               παρεσκευασμένοι καὶ λέγειν ἐπὶ τούτοις καὶ <pb id="p.138" /> ποιεῖν κακῶς,
               ἔχοντες ἡγεμόνας τῶν εἰς τὸ μέλλον ἀρχόντων Καίσαρα μὲν στρατηγοῦντα,
               Μέτελλον δὲ καὶ Βηστίαν δημαρχοῦντας. οἳ τὴν ἀρχὴν παραλαβόντες, ἔτι
               τοῦ Κικέρωνος ἡμέρας ὀλίγας ἄρχοντος, οὐκ εἴων δημηγορεῖν αὐτόν, ἀλλ᾽
               ὑπὲρ τῶν ἐμβόλων βάθρα θέντες οὐ παρίεσαν οὐδ᾽ ἐπέτρεπον λέγειν, ἀλλ᾽
               ἐκέλευον, εἰ βούλοιτο, μόνον περὶ τῆς ἀρχῆς ἀπομόσαντα καταβαίνειν.
                  <milestone unit="section" n="2" /> κἀκεῖνος ἐπὶ τούτοις ὡς ὀμόσων προῆλθε:
               καὶ γενομένης αὐτῷ σιωπῆς ὤμνυεν, οὐ τὸν πάτριον, ἀλλ᾽ ἴδιόν τινα καὶ
               καινὸν ὅρκον, ἦ μὴν σεσωκέναι τὴν πατρίδα καὶ διατετηρηκέναι τὴν
               ἡγεμονίαν. ἐπώμνυε δὲ τὸν ὅρκον αὐτῷ σύμπας ὁ δῆμος, ἐφ᾽ οἷς ἔτι
               μᾶλλον ὅ τε Καῖσαρ οἵ τε δήμαρχοι χαλεπαίνοντες ἄλλας τε τῷ Κικέρωνι
               ταραχὰς ἐμηχανῶντο, καὶ νόμος ὑπ᾽ αὐτῶν εἰσήγετο καλεῖν Πομπήϊον μετὰ
               τῆς στρατιᾶς, ὡς δὴ καταλύσοντα τὴν Κικέρωνος δυναστείαν. <milestone unit="section" n="3" /> ἀλλ᾽ ἦν ὄφελος μέγα τῷ Κικέρωνι καὶ πάσῃ τῇ
               πόλει δημαρχῶν τότε Κάτων καὶ τοῖς ἐκείνων <note resp="ed" place="unspecified" anchored="yes"><foreign lang="greek">ἐκείνων</foreign> ξοραëς, βεκκερ, ανδ γραυχ, αφτερ χψλανδερ: <foreign lang="greek">ἐκείνου</foreign> ῾ρεφερρινγ το ξαεσαῤ.</note> πολιτεύμασιν ἀπ᾽ ἴσης μὲν
               ἐξουσίας, μείζονος δὲ δόξης ἀντιτασσόμενος, τά τε γὰρ ἄλλα ῥᾳδίως
               ἔλυσε, καὶ τὴν Κικέρωνος ὑπατείαν οὕτως ἦρε τῷ λόγῳ μεγάλην
               δημηγορήσας ὥστε τιμὰς αὐτῷ τῶν πώποτε μεγίστας ψηφίσασθαι καὶ
               προσαγορεῦσαι πατέρα πατρίδος, πρώτῳ γὰρ ἐκείνῳ δοκεῖ <pb id="p.140" />
               τοῦτο καθυπάρξαι, Κάτωνος αὐτὸν οὕτως ἐν τῷ δήμῳ προσαγορεύσαντος. </p>
         </div1></body></text></TEI.2>