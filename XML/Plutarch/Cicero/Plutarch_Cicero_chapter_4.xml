<?xml version="1.0" encoding="utf-8"?>
<TEI.2><text><body><div1 type="chapter" n="4" org="uniform" sample="complete">
            <p>
               <milestone unit="section" n="1" />ἀφικόμενος δ᾽ εἰς Ἀθήνας Ἀντιόχου τοῦ
               Ἀσκαλωνίτου διήκουσε, τῇ μὲν εὐροίᾳ τῶν λόγων αὐτοῦ καὶ χάριτι
               κηλούμενος, ἃ δ᾽ ἐν τοῖς δόγμασιν ἐνεωτέριζεν οὐκ ἐπαινῶν, ἤδη γὰρ
               ἐξίστατο τῆς νέας λεγομένης Ἀκαδημείας ὁ Ἀντίοχος καὶ τὴν Καρνεάδου
               στάσιν ἐγκατέλειπεν, εἴτε καμπτόμενος ὑπὸ τῆς ἐναργείας καὶ τῶν
               αἰσθήσεων, εἴτε, ὥς φασιν ἔνιοι, φιλοτιμίᾳ τινὶ καὶ διαφορᾷ <pb id="p.90" /> πρὸς τοὺς Κλειτομάχου καὶ Φίλωνος συνήθεις τὸν Στωικὸν ἐκ
               μεταβολῆς θεραπεύων λόγον ἐν τοῖς πλείστοις. <milestone unit="section" n="2" />
               ὁ δὲ Κικέρων ἐκεῖνα ἠγάπα κἀκείνοις προσεῖχε μᾶλλον, διανοούμενος, εἰ
               παντάπασιν ἐκπέσοι τοῦ τὰ κοινὰ πράσσειν, δεῦρο μετενεγκάμενος τὸν βίον
               ἐκ τῆς ἀγορᾶς καὶ τῆς πολιτείας ἐν ἡσυχίᾳ μετὰ φιλοσοφίας καταζῆν. </p>
            <p>
               <milestone unit="section" n="3" /> ἐπεὶ δ᾽ αὐτῷ Σύλλας τε προσηγγέλθη
               τεθνηκώς, καὶ τὸ σῶμα τοῖς γυμνασίοις ἀναρρωννύμενον εἰς ἕξιν ἐβάδιζε
               νεανικήν, ἥ τε φωνὴ λαμβάνουσα πλάσιν ἡδεῖα μὲν πρὸς ἀκοὴν ἐτέθραπτο,<note resp="ed" place="unspecified" anchored="yes"><foreign lang="greek">ἐτέθραπτο</foreign> τηε ωορδς <foreign lang="greek">καὶ πολλή</foreign> ῾<hi rend="italics">ανδ φυλλ</hi>᾿ ωηιξη φολλοω τηις ϝερβ ιν τηε μσς. αρε δελετεδ βψ γυδεμαν ας ξοντραδιξτορψ το ιιι. 5 ανδ δυε το τηε δουβλε <foreign lang="greek">πολλὰ</foreign> βελοω.</note>
               μετρίως δὲ πρὸς τὴν ἕξιν ἥρμοστο τοῦ σώματος, πολλὰ μὲν τῶν ἀπὸ
               Ῥώμης φίλων γραφόντων καὶ δεομένων, πολλὰ δ᾽ Ἀντιόχου παρακελευομένου
               τοῖς κοινοῖς ἐπιβαλεῖν πράγμασιν, αὖθις ὥσπερ ὄργανον ἐξηρτύετο <note resp="ed" place="unspecified" anchored="yes"><foreign lang="greek">ἐξηρτύετο</foreign> γραυχ, αφτερ μαδϝιγ: <foreign lang="greek">ἐξήρτυε</foreign>.</note> τὸν
               ῥητορικὸν λόγον καὶ ἀνεκίνει τὴν πολιτικὴν δύναμιν, αὑτόν τε ταῖς
               μελέταις διαπονῶν καὶ τοὺς ἐπαινουμένους μετιὼν ῥήτορας, <milestone unit="section" n="4" /> ὅθεν εἰς Ἀσίαν καὶ Ῥόδον ἔπλευσε, καὶ τῶν
               μὲν Ἀσιανῶν ῥητόρων Ξενοκλεῖ τῷ Ἀδραμυττηνῷ καὶ Διονυσίῳ τῷ
               Μάγνητι καὶ Μενίππῳ τῷ Καρὶ συνεσχόλασεν, ἐν δὲ Ῥόδῳ ῥήτορι μὲν
               Ἀπολλωνίῳ τῷ Μόλωνος, φιλοσόφῳ δὲ Ποσειδωνίῳ. λέγεται δὲ τὸν
               Ἀπολλώνιον οὐ συνιέντα τὴν Ῥωμαϊκὴν διάλεκτον δεηθῆναι τοῦ Κικέρωνος
               Ἑλληνιστὶ μελετῆσαι: τὸν δ᾽ ὑπακοῦσαι προθύμως, οἰόμενον οὕτως ἔσεσθαι
               βελτίονα <pb id="p.92" />
               <milestone unit="section" n="5" /> τὴν ἐπανόρθωσιν ἐπεὶ δ᾽ ἐμελέτησε, τοὺς
               μὲν ἄλλους ἐκπεπλῆχθαι καὶ διαμιλλᾶσθαι πρὸς ἀλλήλους τοῖς ἐπαίνοις,
               τὸν δ᾽ Ἀπολλώνιον οὔτ᾽ ἀκροώμενον αὐτοῦ διαχυθῆναι καὶ παυσαμένου
               σύννουν καθέζεσθαι πολὺν χρόνον, ἀχθομένου δὲ <pb id="paris.1624.863" /> τοῦ
               Κικέρωνος εἰπεῖν: <q direct="unspecified">σὲ μὲν, ὦ Κικέρων, ἐπαινῶ καὶ
                  θαυμάζω, τῆς δὲ Ἑλλάδος οἰκτείρω τὴν τύχην, ὁρῶν, ἃ μόνα τῶν
                  καλῶν ἡμῖν ὑπελείπετο, καὶ ταῦτα Ῥωμαίοις διὰ σοῦ προσγενόμενα,
                  παιδείαν καὶ λόγον.</q>
            </p>
         </div1></body></text></TEI.2>