<?xml version="1.0" encoding="utf-8"?>
<TEI.2><text><body><div1 type="chapter" n="38" org="uniform" sample="complete">
            <p>
               <milestone unit="section" n="1" />τοῦ δὲ Καίσαρος εἰς Ἰβηρίαν ἀπάραντος,
               εὐθὺς ὡς Πομπήιον ἔπλευσε: καὶ τοῖς μὲν ἄλλοις ἀσμένοις ὤφθη, Κάτων
               δ᾽ αὐτὸν ἰδὼν ἰδίᾳ πολλὰ κατεμέμφετο Πομπηίῳ προσθέμενον: αὐτῷ μὲν
               γὰρ οὐχὶ καλῶς ἔχειν ἐγκαταλιπεῖν ἣν <pb id="p.178" /> ἀπ᾽ ἀρχῆς εἵλετο
               τῆς πολιτείας τάξιν, ἐκεῖνον δὲ χρησιμώτερον ὄντα τῇ πατρίδι καὶ τοῖς
               φίλοις εἰ μένων ἴσος ἐκεῖ πρὸς τὸ ἀποβαῖνον ἡρμόζετο, κατ᾽ οὐδένα
               λογισμὸν οὐδ᾽ ἐξ ἀνάγκης πολέμιον γεγονέναι Καίσαρι καὶ τοσούτου
               μεθέξοντα κινδύνου δεῦρ᾽ ἥκειν. . </p>
            <p>
               <milestone unit="section" n="2" /> οὗτοί τε δὴ τοῦ Κικέρωνος ἀνέστρεφον οἱ
               λόγοι <pb id="paris.1624.880" /> τὴν γνώμην, καὶ τὸ μέγα μηδὲν αὐτῷ χρῆσθαι
               Πομπήιον. αἴτιος δ᾽ ἦν αὐτός οὐκ ἀρνούμενος μεταμέλεσθαι, φλαυρίζων δὲ
               τοῦ Πομπηίου τὴν παρασκευήν καὶ πρὸς τὰ βουλεύματα δυσκολαίνων ὑπούλως,
               καὶ τοῦ παρασκώπτειν τι καὶ λέγειν χαρίεν εἰς τοὺς συμμάχους οὐκ
               ἀπεχόμενος, ἀλλ᾽ αὐτός μὲν ἀγέλαστος ἀεὶ περιιὼν ἐν τῷ στρατοπέδῳ
               καὶ σκυθρωπός, ἑτέροις δὲ παρέχων γέλωτα μηδὲν δεομένοις. <milestone unit="section" n="3" /> βέλτιον δὲ καὶ τούτων ὀλίγα παραθέσθαι. Δομιτίου
               τοίνυν ἄνθρωπον εἰς τάξιν ἡγεμονικὴν ἄγοντος οὐ πολεμικόν καὶ λέγοντος
               ὡς ἐπιεικὴς τὸν τρόπον ἐστι καὶ σώφρων, <q direct="unspecified">τί
                  οὖν,</q> εἶπεν, <q direct="unspecified">οὐκ ἐπίτροπον αὐτὸν τοῖς
                  τέκνοις φυλάσσεις;</q>
               <milestone unit="section" n="4" /> ἐπαινούντων δέ τινων Θεοφάνην τὸν Λέσβιον,
               ὃς ἦν ἐν τῷ στρατοπέδῳ τεκτόνων ἔπαρχος, ὡς εὖ παραμυθήσαιτο
               Ῥοδίους τὸν στόλον ἀποβαλόντας, <q direct="unspecified">ἡλίκον,</q> εἶπεν,
                  <q direct="unspecified">ἀγαθόν ἐστι τὸ Γραικὸν ἔχειν ἔπαρχον</q>
               Καίσαρος δὲ κατορθοῦντος τὰ πλεῖστα καὶ τρόπον τινὰ πολιορκοῦντος αὐτούς,
               Λέντλῳ μὲν εἰπόντι πυνθάνεσθαι <pb id="p.180" /> στυγνοὺς εἶναι τοὺς
               Καίσαρος φίλους, ἀπεκρίνατο <q direct="unspecified">λέγεις αὐτοὺς δυσνοεῖν
                  Καίσαρι.</q>
               <milestone unit="section" n="5" />Μαρκίου δέ τινος ἥκοντος ἐξ Ἰταλίας νεωστὶ
               καὶ λέγοντος ἐν Ῥώμῃ φήμην ἐπικρατεῖν ὡς πολιορκοῖτο Πομπήιος, <q direct="unspecified">εἶτ᾽ ἐξέπλευσας,</q> εἶπεν, <q direct="unspecified">ἵνα τοῦτο πιστεύσῃς αὐτός θεασάμενος;</q> μετὰ δὲ τὴν ἧτταν
               Νοννίου μὲν εἰπόντος ὅτι δεῖ χρηστὰς ἐλπίδας ἔχειν, ἑπτὰ γὰρ ἀετοὺς
               ἐν τῷ στρατοπέδῳ τοῦ Πομπηίου λελεῖφθαι, <q direct="unspecified">καλῶς
                  ἄν,</q>
               <milestone unit="section" n="6" /> ἔφη, <q direct="unspecified">παρῄνεις, εἰ
                  κολοιοῖς ἐπολεμοῦμεν.</q> Λαβιηνοῦ δὲ μαντείαις τισὶν ἰσχυριζομένου καὶ
               λέγοντος ὡς δεῖ περιγενέσθαι Πομπήιον, <q direct="unspecified">οὐκοῦν,</q>
               ἔφη, <q direct="unspecified">στρατηγήματι τούτῳ χρώμενοι νῦν ἀποβεβλήκαμεν
                  τὸ στρατόπεδον.</q>
            </p>
         </div1></body></text></TEI.2>