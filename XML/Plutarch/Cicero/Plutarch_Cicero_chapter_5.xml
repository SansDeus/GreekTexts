<?xml version="1.0" encoding="utf-8"?>
<TEI.2><text><body><div1 type="chapter" n="5" org="uniform" sample="complete">
            <p>
               <milestone unit="section" n="1" />ὁ γοῦν Κικέρων ἐλπίδων μεστὸς ἐπὶ τὴν
               πολιτείαν φερόμενος ὑπὸ χρησμοῦ τινος ἀπημβλύνθη τὴν ὁρμήν. ἐρομένῳ γὰρ
               αὐτῷ τόν ἐν Δελφοῖς θεὸν ὅπως ἂν ἐνδοξότατος γένοιτο, προσέταξεν ἡ
               Πυθία τὴν ἑαυτοῦ φύσιν, ἀλλὰ μὴ τὴν τῶν πολλῶν δόξαν, ἡγεμόνα
               ποιεῖσθαι τοῦ βίου. <milestone unit="section" n="2" /> καὶ τόν γε πρῶτον ἐν
               Ῥώμῃ χρόνον εὐλαβῶς διῆγε καὶ ταῖς ἀρχαῖς ὀκνηρῶς προσῄει καὶ
               παρημελεῖτο, ταῦτα δὴ τὰ Ῥωμαίων τοῖς βαναυσοτάτοις πρόχειρα καὶ συνήθη
               ῥήματα, Γραικὸς καὶ σχολαστικὸς ἀκούων. ἐπεὶ δὲ φύσει φιλότιμος ὢν
               καὶ παροξυνόμενος ὑπὸ τοῦ πατρὸς καὶ τῶν φίλων ἐπέδωκεν εἰς τὸ
               συνηγορεῖν ἑαυτόν, οὐκ ἠρέμα τῷ πρωτείῳ προσῆγεν, ἀλλ᾽ εὐθὺς ἐξέλαμψε
               τῇ δόξῃ καὶ διέφερε πολὺ τῶν ἀγωνιζομένων ἐπ᾽ ἀγορᾶς. </p>
            <p>
               <milestone unit="section" n="3" /> λέγεται δὲ καὶ αὐτὸς οὐδὲν ἧττον νοσήσας
               τοῦ Δημοσθένους πρὸς τὴν ὑπόκρισιν, τοῦτο μὲν <pb id="p.94" /> Ῥωσκίῳ
               τῷ κωμῳδῷ, τοῦτο δ᾽ Αἰσώπῳ τῷ τραγῳδῷ προσέχειν ἐπιμελῶς. τόν δ᾽
               Αἴσωπον τοῦτον ἱστοροῦσιν ὑποκρινόμενον ἐν θεάτρῳ τόν περὶ τῆς
               τιμωρίας τοῦ Θυέστου βουλευόμενον Ἀτρέα, τῶν ὑπηρετῶν τινος ἄφνω
               παραδραμόντος, ἔξω τῶν ἑαυτοῦ λογισμῶν διὰ τὸ πάθος ὄντα τῷ σκήπτρῳ
               πατάξαι καὶ ἀνελεῖν. <milestone unit="section" n="4" /> οὐ μικρὰ δὲ πρὸς τὸ
               πείθειν ὑπῆρχεν ἐκ τοῦ ὑποκρίνεσθαι ῥοπὴ τῷ Κικέρωνι. καὶ τούς γε τῷ
               βοᾶν μεγάλα χρωμένους <note resp="ed" place="unspecified" anchored="yes"><foreign lang="greek">μεγάλα χρωμένους</foreign> μσς., σιντενις<hi rend="superscript">1</hi>, ανδ βεκκερ; σιντενις<hi rend="superscript">2</hi> αδοπτς ξοβετ᾽ς <foreign lang="greek">μεγαλαυχουμένους</foreign> ῾<hi rend="italics">βοαστινγ λουδλψ οφ</hi>᾿; <foreign lang="greek">μεγάλα βοᾶν χρωμένους</foreign> γραυχ ωιτη μ<hi rend="superscript">α</hi></note> ῥήτορας ἐπισκώπτων ἔλεγε δι᾽ ἀσθένειαν ἐπὶ τὴν
               κραυγὴν ὥσπερ χωλοὺς ἐφ᾽ ἵππον πηδᾶν. ἡ δὲ περὶ τὰ σκώμματα καὶ τὴν
               παιδιὰν ταύτην εὐτραπελία δικανικὸν μὲν ἐδόκει καὶ γλαφυρὸν, χρώμενος δ᾽
               αὐτῇ κατακόρως πολλοὺς ἐλύπει καὶ κακοηθείας ἐλάμβανε δόξαν. </p>
         </div1></body></text></TEI.2>