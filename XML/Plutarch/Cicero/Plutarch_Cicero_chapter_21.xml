<?xml version="1.0" encoding="utf-8"?>
<TEI.2><text><body><div1 type="chapter" n="21" org="uniform" sample="complete">
            <p>
               <milestone unit="section" n="1" />ἐπεὶ δ᾽ οὖν ἡ γνώμη περιῆλθεν εἰς αὐτόν,
               ἀναστὰς ἀπεφήνατο μὴ θανατοῦν τοὺς ἄνδρας, ἀλλὰ τὰς οὐσίας εἶναι
               δημοσίας, αὐτοὺς δ᾽ ἀπαχθέντας εἰς πόλεις τῆς Ἰταλίας ἃς ἂν δοκῇ
               Κικέρωνι, τηρεῖσθαι δεδεμένους ἄχρι ἂν οὗ καταπολεμηθῇ Κατιλίνας.
                  <milestone unit="section" n="2" /> οὔσης δὲ τῆς γνώμης ἐπιεικοῦς καὶ τοῦ
               λέγοντος εἰπεῖν δυνατωτάτου, ῥοπὴν ὁ Κικέρων προσέθηκεν οὐ μικράν,
               αὐτός τε γὰρ ἀναστὰς ἐνεχείρησεν εἰς ἑκάτερον, τὰ μὲν τῇ προτέρᾳ, τὰ
               δὲ τῇ γνώμη Καίσαρος συνειπών, οἵ τε φίλοι πάντες οἰόμενοι τῷ
               Κικέρωνι συμφέρειν τὴν Καίσαρος γνώμην ἧττον γὰρ ἐν αἰτίαις ἔσεσθαι
               μὴ θανατώσαντα τοὺς ἄνδρας ᾑροῦντο τὴν δευτέραν μᾶλλον γνώμην, <milestone unit="section" n="3" /> ὥστε καὶ τὸν Σιλανὸν αὖθις μεταβαλλόμενον
               παραιτεῖσθαι καὶ λέγειν ὡς οὐδ᾽ αὐτὸς εἴποι θανατικὴν γνώμην: ἐσχάτην
               γὰρ ἀνδρὶ βουλευτῇ Ῥωμαίων εἶναι δίκην τὸ δεσμωτήριον. εἰρημένης δὲ
               τῆς γνώμης πρῶτος ἀντέκρουσεν αὐτῇ Κάτλος Λουτάτιος: εἶτα δεξάμενος
               Κάτων, καὶ τῷ λόγῳ σφοδρῶς <pb id="p.134" /> συνεπερείσας ἐπὶ τὸν
               Καίσαρα τὴν ὑπόνοιαν, ἐνέπλησε θυμοῦ καὶ φρονήματος τὴν σύγκλητον, ὥστε
               θάνατον καταψηφίσασθαι τῶν ἀνδρῶν. <milestone unit="section" n="4" /> περὶ δὲ
               δημεύσεως χρημάτων ἐνίστατο Καῖσαρ, οὐκ ἀξιῶν τὰ φιλάνθρωπα τῆς ἑαυτοῦ
               γνώμης ἐκβαλόντας ἑνὶ χρήσασθαι τῷ σκυθρωποτάτῳ, βιαζομένων δὲ πολλῶν
               ἐπεκαλεῖτο τοὺς δημάρχους, οἱ δ᾽ οὐχ ὑπήκουον, ἀλλὰ Κικέρων αὐτὸς
               ἐνδοὺς ἀνῆκε τὴν περὶ δημεύσεως γνώμην. </p>
         </div1></body></text></TEI.2>