<?xml version="1.0" encoding="utf-8"?>
<TEI.2><text><body><div1 type="chapter" n="9" org="uniform" sample="complete">
            <p>
               <milestone unit="section" n="1" />στρατηγίαν δὲ μετιόντων ἅμα σὺν αὐτῷ
               πολλῶν καὶ μεγάλων πρῶτος ἁπάντων ἀνηγορεύθη: καὶ τὰς κρίσεις ἔδοξε
               καθαρῶς καὶ καλῶς βραβεῦσαι. λέγεται δὲ καὶ Λικίννιος Μᾶκερ, ἀνὴρ καὶ
               καθ᾽ αὑτὸν ἰσχύων ἐν τῇ πόλει μέγα καὶ Κράσσῳ χρώμενος βοηθῷ,
               κρινόμενος κλοπῆς ἐπ᾽ αὐτοῦ, <note resp="ed" place="unspecified" anchored="yes"><foreign lang="greek">ἐπ᾽ αὐτοῦ</foreign> ξοβετ᾽ς ξορρεξτιον οφ τηε μς. <foreign lang="greek">ὑπ᾽ αὐτοῦ</foreign>, αδοπτεδ βψ σιντενις<hi rend="superscript">2</hi>. σο γραυχ ωιτη μ<hi rend="superscript">α</hi>.</note> τῇ δυνάμει καὶ σπουδῇ πεποιθώς, <milestone unit="section" n="2" /> ἔτι τὴν ψῆφον τῶν κριτῶν διαφερόντων ἀπαλλαγεὶς
               οἴκαδε κείρασθαί τε τὴν κεφαλὴν κατὰ τάχος καὶ καθαρὸν ἱμάτιον ὡς
               νενικηκὼς λαβὼν αὖθις εἰς ἀγορὰν προϊέναι: τοῦ δὲ Κράσσου περὶ τὴν
               αὔλειον ἀπαντήσαντος αὐτῷ καὶ φράσαντος ὅτι πάσαις ἑάλωκε ταῖς
               ψήφοις, ἀναστρέψας καὶ κατακλινεὶς ἀποθανεῖν. <milestone unit="section" n="3" /> τὸ δὲ πρᾶγμα τῷ Κικέρωνι δόξαν ἤνεγκεν ὡς ἐπιμελῶς βραβεύσαντι τὸ
               δικαστήριον. ἐπεὶ δὲ Οὐατίνιος, ἀνὴρ ἔχων τι τραχὺ καὶ πρὸς τοὺς
               ἄρχοντας ὀλίγωρον ἐν ταῖς συνηγορίαις, χοιράδων δὲ τὸν τράχηλον
               περίπλεως, ᾐτεῖτό τι καταστὰς παρὰ τοῦ Κικέρωνος, <pb id="p.104" /> καὶ μὴ
               διδόντος, ἀλλὰ βουλευομένου πολὺν χρόνον, εἶπεν ὡς οὐκ ἂν αὐτός
               διστάσειε περὶ τούτου στρατηγῶν, ἐπιστραφεὶς ὁ Κικέρων, <q direct="unspecified">ἀλλ᾽ ἐγώ,</q> εἶπεν, <q direct="unspecified">οὐκ ἔχω
                  τηλικοῦτον.</q>
            </p>
            <p>
               <milestone unit="section" n="4" />ἔτι δ᾽ ἡμέρας δύο ἢ τρεῖς ἔχοντι τῆς
               ἀρχῆς αὐτῷ προσήγαγέ τις Μανίλιον εὐθύνων κλοπῆς. ὁ δὲ Μανίλιος
               οὗτος εὔνοιαν εἶχε καὶ σπουδὴν ὑπὸ τοῦ δήμου, δοκῶν ἐλαύνεσθαι διὰ
               Πομπήϊον: ἐκείνου γὰρ ἦν φίλος. αἰτουμένου δ᾽ ἡμέρας αὐτοῦ μίαν ὁ
               Κικέρων μόνην τὴν ἐπιοῦσαν ἔδωκε: καὶ ὁ δῆμος ἠγανάκτησεν εἰθισμένων
               τῶν στρατηγῶν δέκα τοὐλάχιστον ἡμέρας διδόναι τοῖς κινδυνεύουσι. <milestone unit="section" n="5" /> τῶν δὲ δημάρχων αὐτὸν διαγαγόντων ἐπὶ τὸ βῆμα
               καὶ κατηγορούντων, ἀκουσθῆναι δεηθεὶς εἶπεν ὅτι τοῖς κινδυνεύουσιν ἀεί,
               καθ᾽ ὅσον οἱ νόμοι παρείκουσι, κεχρημένος ἐπιεικῶς καὶ φιλανθρώπως δεινὸν
               ἡγεῖτο τῷ Μανιλίῳ ταὐτὰ μὴ παρασχεῖν ἧς οὖν ἔτι μόνης κύριος ἦν
               ἡμέρας στρατηγῶν, ταύτην ἐπίτηδες ὁρίσαι: τὸ γὰρ εἰς ἄλλον ἄρχοντα
               τὴν κρίσιν ἐκβαλεῖν οὐκ εἶναι βουλομένου βοηθεῖν. <milestone unit="section" n="6" /> ταὐτὰ λεχθέντα θαυμαστὴν ἐποίησε τοῦ δήμου μεταβολήν καὶ πολλὰ
               κατευφημοῦντες αὐτόν ἐδέοντο τὴν ὑπὲρ τοῦ Μανιλίου συνηγορίαν
               ἀναλαβεῖν. ὁ δ᾽ ὑπέστη προθύμως, οὐχ ἥκιστα διὰ Πομπήϊον ἀπόντα: καὶ
               καταστὰς πάλιν ἐξ ὑπαρχῆς ἐδημηγόρησε, νεανικῶς τῶν ὀλιγαρχικῶν καὶ τῷ
               Πομπηίῳ φθονούντων καθαπτόμενος. </p>
         </div1></body></text></TEI.2>