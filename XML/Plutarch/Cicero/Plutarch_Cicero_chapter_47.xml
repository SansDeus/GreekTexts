<?xml version="1.0" encoding="utf-8"?>
<TEI.2><text><body><div1 type="chapter" n="47" org="uniform" sample="complete">
            <p>
               <milestone unit="section" n="1" />πραττομένων δὲ τούτων ὁ Κικέρων ἦν μὲν ἐν
               ἀγροῖς ἰδίοις περὶ Τοῦσκλον, ἔχων τὸν <pb id="p.202" /> ἀδελφὸν μεθ᾽
               αὑτοῦ: πυθόμενοι δὲ τὰς προγραφὰς ἔγνωσαν εἷς Ἄστυρα μεταβῆναι, χωρίον
               παράλιον τοῦ Κικέρωνος, ἐκεῖθεν δὲ πλεῖν εἷς Μακεδονίαν πρὸς Βροῦτον:
               ἤδη γὰρ ὑπὲρ αὐτοῦ λόγος ἐφοίτα κρατοῦντος, ἐκομίζοντο δ᾽ ἐν φορείοις
               ἀπειρηκότες ὑπὸ λύπης: καὶ κατὰ τὴν ὁδὸν ἐφιστάμενοι καὶ τὰ φορεῖα
               παραβάλλοντες ἀλλήλοις προσωλοφύροντο. <milestone unit="section" n="2" /> μᾶλλον
               δ᾽ ὁ Κόιντος ἠθύμει, καὶ λογισμὸς αὐτὸν εἰσῄει τῆς ἀπορίας: οὐδὲν
               γὰρ ἔφη λαβεῖν οἴκοθεν, ἀλλὰ καὶ τῷ Κικέρωνι γλίσχρον ἦν ἐφόδιον
               ἄμεινον οὖν εἶναι τὸν μὲν Κικέρωνα προλαμβάνειν τῇ φυγῇ, αὐτὸν δὲ
               μεταθεῖν οἴκοθεν συσκευασάμενον. ταῦτ᾽ ἔδοξε: καὶ περιλαβόντες ἀλλήλους
               καὶ ἀνακλαυσάμενοι διελύθησαν. </p>
            <p>
               <milestone unit="section" n="3" />ὁ μὲν οὖν Κόιντος οὐ πολλαῖς ὕστερον
               ἡμέραις ὑπὸ τῶν οἰκετῶν προδοθεὶς τοῖς ζητοῦσιν ἀνῃρέθη μετὰ τοῦ
               παιδός. ὁ δὲ Κικέρων εἷς Ἄστυρα κομισθεὶς καὶ πλοῖον εὑρών εὐθὺς
               ἐνέβη καὶ <pb id="paris.1624.885" /> παρέπλευσεν ἄχρι Κιρκαίου, πνεύματι
               χρώμενος. ἐκεῖθεν δὲ βουλομένων εὐθὺς αἴρειν τῶν κυβερνητῶν, εἴτε
               δείσας τὴν θάλασσαν εἴτ᾽ οὔπω παντάπασι τὴν Καίσαρος ἀπεγνωκὼς πίστιν,
               ἀπέβη καὶ παρῆλθε πεζῇ σταδίους ἑκατὸν ὡς εἷς Ῥώμην πορευόμενος.
                  <milestone unit="section" n="4" /> αὖθις δ᾽ ἀλύων καὶ μεταβαλλόμενος κατῄει
               πρὸς θάλασσαν εἷς Ἄστυρα. κἀκεῖ διενυκτέρευσεν ἐπὶ δεινῶν καὶ ἀπόρων
               λογισμῶν, ὥστε καὶ παρελθεῖν εἷς τὴν Καίσαρος οἰκίαν διενοήθη κρύφα
               καὶ σφάξας ἑαυτὸν ἐπὶ <pb id="p.204" /> τῆς ἑστίας ἀλάστορα προσβαλεῖν.
               ἀλλὰ καὶ ταύτης αὐτὸν ἀπέκρουσε τῆς ὁδοῦ δέος βασάνων καὶ πολλὰ <note resp="ed" place="unspecified" anchored="yes"><foreign lang="greek">πολλὰ</foreign> γραυχ, αφτερ ξοραëς: <foreign lang="greek">τά̂λλα.</foreign></note>
               ταραχώδη καὶ παλίντροπα βουλεύματα τῆς γνώμης μεταλαμβάνων παρέδωκε τοῖς
               οἰκέταις ἑαυτὸν εἷς Καιήτην <note resp="ed" place="unspecified" anchored="yes"><foreign lang="greek">Καιήτη</foreign> ξοραëς ανδ βεκκερ, αφτερ ωψττενβαξη; <foreign lang="greek">Καιήτας</foreign> σιντενις ῾ιν νοτες᾿, ανδ γραυχ; <foreign lang="greek">Καπίτας</foreign> μσς.</note> κατὰ πλοῦν κομίζειν, ἔχων ἐκεῖ χωρία καὶ
               καταφυγὴν ὥρᾳ θέρους φιλάνθρωπον, ὅταν ἥδιστον οἱ ἐτησίαι καταπνέωσιν. </p>
            <p>
               <milestone unit="section" n="5" /> ἔχει δ᾽ ὁ τόπος καὶ ναὸν Ἀπόλλωνος μικρὸν
               ὑπὲρ τῆς θαλάττης. ἐντεῦθεν ἀρθέντες ἀθρόοι κόρακες ὑπὸ κλαγγῆς
               προσεφέροντο τῷ πλοίῳ τοῦ Κικέρωνος ἐπὶ γῆν ἐρεσσομένῳ: καὶ
               καθίσαντες ἐπὶ τὴν κεραίαν ἑκατέρωθεν οἱ μὲν ἐβόων, οἱ δ᾽ ἔκοπτον τὰς
               τῶν μηρυμάτων ἀρχάς, καὶ πᾶσιν ἐδόκει τὸ σημεῖον εἶναι πονηρόν. ἀπέβη
               δ᾽ οὖν ὁ Κικέρων, καὶ παρελθὼν εἷς τὴν ἔπαυλιν ὡς ἀναπαυσόμενος
               κατεκλίθη. <milestone unit="section" n="6" /> τῶν δὲ κοράκων οἱ πολλοὶ μὲν
               ἐπὶ τῆς θυρίδος διεκάθηντο φθεγγόμενοι θορυβῶδες, εἷς δὲ καταβὰς ἐπὶ τὸ
               κλινίδιον ἐγκεκαλυμμένου τοῦ Κικέρωνος ἀπῆγε τῷ στόματι κατὰ μικρὸν
               ἀπὸ τοῦ προσώπου τὸ ἱμάτιον. οἱ δ᾽ οἰκέται ταῦθ᾽ ὁρῶντες, καὶ
               κακίσαντες ἑαυτοὺς εἰ περιμένουσι τοῦ δεσπότου φονευομένου θεαταὶ γενέσθαι,
               θηρία δ᾽ αὐτῷ βοηθεῖ καὶ προκήδεται παρ᾽ ἀξίαν πράττοντος, αὐτοὶ δ᾽ οὐκ
               ἀμύνουσι, τὰ μὲν δεόμενοι, τὰ δὲ βίᾳ λαβόντες ἐκόμιζον ἐν τῷ φορείῳ
               πρὸς τὴν θάλασσαν. </p>
         </div1></body></text></TEI.2>