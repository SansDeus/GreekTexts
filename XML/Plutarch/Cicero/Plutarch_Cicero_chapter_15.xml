<?xml version="1.0" encoding="utf-8"?>
<TEI.2><text><body><div1 type="chapter" n="15" org="uniform" sample="complete">
            <p>
               <milestone unit="section" n="1" />οὐ πολλῷ δ᾽ ὕστερον τούτων ἤδη τῷ
               Κατιλίνᾳ τῶν ἐν Τυρρηνίᾳ συνερχομένων καὶ καταλοχιζομένων, καὶ τῆς
               ὡρισμένης πρὸς τὴν ἐπίθεσιν ἡμέρας ἐγγὺς οὔσης, ἧκον ἐπὶ τὴν
               Κικέρωνος <pb id="paris.1624.868" /> οἰκίαν περὶ μέσας νύκτας ἄνδρες οἱ
               πρῶτοι καὶ δυνατώτατοι Ῥωμαίων, Μᾶρκος τε Κράσσος καὶ Μᾶρκος Μάρκελλος
               καὶ Σκηπίων Μέτελλος: κόψαντες δὲ τὰς θύρας καὶ καλέσαντες τὸν θυρωρόν
               ἐκέλευον ἐπεγεῖραι καὶ φράσαι Κικέρωνι τὴν παρουσίαν αὐτῶν, ἦν δὲ
               τοιόνδε: <milestone unit="section" n="2" /> τῷ Κράσσῳ μετὰ δεῖπνον ἐπιστολὰς
               ἀποδίδωσιν ὁ θυρωρός, ὑπὸ δή τινος ἀνθρώπου κομισθείσας ἀγνώστου, ἄλλας
               ἄλλοις ἐπιγεγραμμένας, αὐτῷ δὲ Κράσσῳ μίαν ἀδέσποτον. ἣν μόνην
               ἀναγνοὺς ὁ Κράσσος, ὡς ἔφραζε τὰ γράμματα φόνον <pb id="p.118" />
               γενησόμενον πολὺν διὰ Κατιλίνᾳ, καὶ παρῄνει τῆς πόλεως ὑπεξελθεῖν, τὰς
               ἄλλας οὐκ ἔλυσεν, ἀλλ᾽ ἧκεν εὐθὺς πρὸς τὸν Κικέρωνα, πληγεὶς ὑπὸ
               τοῦ δεινοῦ, καί τι τῆς αἰτίας ἀπολυόμενος ἣν ἔσχε διὰ φιλίαν τοῦ
               Κατιλίνᾳ. </p>
            <p>
               <milestone unit="section" n="3" /> βουλευσάμενος οὖν ὁ Κικέρων ἅμ᾽ ἡμέρᾳ,
               βουλὴν συνήγαγε, καὶ τὰς ἐπιστολὰς κομίσας ἀπέδωκεν οἷς ἦσαν
               ἐπεσταλμέναι, κελεύσας φανερῶς ἀναγνῶναι. πᾶσαι δ᾽ ἦσαν ὁμοίως ἐπιβουλὴν
               φράζουσαι. ἐπεὶ δὲ καὶ Κόιντος Ἄρριος, ἀνὴρ στρατηγικός, ἀπσήγγελλε
               τοὺς ἐν Τυρρηνίᾳ καταλοχισμούς, καὶ Μάλλιος ἀπηγγέλλετο σὺν χειρὶ
               μεγάλῃ περὶ τὰς πόλεις ἐκείνας αἰωρούμενος ἀεί τι προσδοκᾶν καινὸν ἀπὸ
               τῆς ' Ῥώμης, <milestone unit="section" n="4" /> γίνεται δόγμα τῆς βουλῆς
               παρακατατίθεσθαι τοῖς ὑπάτοις τὰ πράγματα, δεξαμένους δ᾽ ἐκείνους ὡς
               ἐπίστανται διοικεῖν καὶ σῴζειν τὴν πόλιν. τοῦτο δ᾽ οὐ πολλάκις, ἀλλ᾽
               ὅταν τι μέγα δείσῃ, ποιεῖν εἴωθεν ἡ σύγκλητος. </p>
         </div1></body></text></TEI.2>