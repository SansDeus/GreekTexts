<?xml version="1.0" encoding="utf-8"?>
<TEI.2><text><body><div1 type="chapter" n="30" org="uniform" sample="complete">
            <p>
               <milestone unit="section" n="1" />διαφυγὼν δὲ τόν κίνδυνον ὁ Κλώδιος καὶ
               δήμαρχος αἱρεθείς εὐθὺς εἴχετο τοῦ Κικέρωνος, πάνθ᾽ ὁμοῦ πράγματα καὶ
               πάντας ἀνθρώπους συνάγων καὶ ταράττων ἐπ᾽ αὐτόν, τόν τε γὰρ δῆμον
               ᾠκειώσατο νόμοις φιλανθρώποις, καὶ τῶν ὑπάτων ἑκατέρῳ μεγάλας ἐπαρχίας
               ἐψηφίσατο, Πείσωνι μὲν Μακεδονίαν, Γαβινίῳ δὲ Συρίαν, πολλοὺς δὲ τῶν
               ἀπόρων συνέτασσεν εἰς τὸ πολίτευμα, καὶ δούλους ὡπλισμένους περὶ αὑτὸν
               εἶχε. <milestone unit="section" n="2" /> τῶν δὲ πλεῖστον δυναμένων τότε τριῶν
               ἀνδρῶν, <pb id="p.158" /> Κράσσου μὲν ἄντικρυς Κικέρωνι πολεμοῦντος,
               Πομπηΐου δὲ θρυπτομένου πρὸς ἀμφοτέρους, Καίσαρος δὲ μέλλοντος εἰς
               Γαλατίαν ἐξιέναι μετὰ στρατεύματος, ὑπὸ τοῦτον ὑποδὺς ὁ Κικέρων,
               καίπερ οὐκ ὄντα φίλον, ἀλλ᾽ ὕποπτον ἐκ τῶν περὶ Κατιλίναν, ἠξίωσε
               πρεσβευτὴς αὐτῷ συστρατεύειν. <pb id="paris.1624.876" />
               <milestone unit="section" n="3" /> δεξαμένου δὲ τοῦ Καίσαρος ὁ Κλώδιος ὁρῶν
               ἐκφεύγοντα τὴν δημαρχίαν αὐτοῦ τόν Κικέρωνα προσεποιεῖτο συμβατικῶς
               ἔχειν, καὶ τῇ Τερεντίᾳ τὴν πλείστην ἀνατιθεὶς αἰτίαν, ἐκείνου δὲ
               μεμνημένος ἐπιεικῶς ἀεὶ καὶ λόγους εὐγνώμονας ἐνδιδούς, ὡς ἄν τις οὐ
               μισῶν οὐδὲ χαλεπαίνων, ἀλλ᾽ ἐγκαλῶν μέτρια καὶ φιλικά, παντάπασιν αὐτοῦ
               τόν φόβον ἀνῆκεν, ὥστ᾽ ἀπειπεῖν τῷ Καίσαρι τὴν πρεσβείαν καὶ πάλιν
               ἔχεσθαι τῆς πολιτείας, <milestone unit="section" n="4" /> ἐφ᾽ ᾧ παροξυνθεὶς
               ὁ Καῖσαρ τόν τε Κλώδιον ἐπέρρωσε καὶ Πομπήιον ἀπέστρεψε κομιδῇ τοῦ
               Κικέρωνος, αὐτός τε κατεμαρτύρησεν ἐν τῷ δήμῳ μὴ δοκεῖν αὐτῷ καλῶς
               μηδὲ νομίμως ἄνδρας ἀκρίτους ἀνῃρῆσθαι τοὺς περὶ Λέντλον καὶ Κέθηγον.
               αὕτη γὰρ ἦν ἡ κατηγορία, καὶ ἐπὶ τοῦθ̓ ὁ Κικέρων ἐκαλεῖτο.
               κινδυνεύων οὖν καὶ διωκόμενος ἐσθῆτά μετήλλαξε καὶ κόμης ἀνάπλεως
               περιιὼν ἱκέτευε τὸν δῆμον. <milestone unit="section" n="5" /> πανταχοῦ δ᾽ ὁ
               Κλώδιος ἀπήντα κατὰ τοὺς στενωπούς, ἀνθρώπους ἔχων ὑβριστὰς περὶ
               αὑτὸν καὶ θρασεῖς, οἳ πολλὰ μὲν χλευάζοντες ἀκολάστως εἰς τὴν μεταβολὴν
               καὶ τὸ σχῆμα τοῦ Κικέρωνος, πολλαχοῦ <pb id="p.160" /> δὲ πηλῷ καὶ λίθοις
               βάλλοντες ἐνίσταντο ταῖς ἱκεσίαις. </p>
         </div1></body></text></TEI.2>