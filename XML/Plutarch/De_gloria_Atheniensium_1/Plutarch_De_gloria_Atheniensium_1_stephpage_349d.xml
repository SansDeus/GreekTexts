<?xml version="1.0" encoding="utf-8"?>
<TEI.2><text><body><div1 type="section" n="7" org="uniform" sample="complete"><p><milestone unit="stephpage" id="stephpage-349d" n="349d" /> ναοὶ χιλιοτάλαντοι καὶ δήμων ἀποικισμοὶ
μυρίανδροι, τροπαίοις δὲ παντοδαποῖς ἀναστέφονται καὶ λαφύροις: ὧν ἀγάλματα καὶ σύμβολα παρθενῶνες ἑκατόμπεδοι, νότια τείχη, νεώσοικοι, προπύλαια, Χερρόνησος, Ἀμφίπολις. Μαραθὼν τὴν Μιλτιάδου
Νίκην προπέμπει, καὶ Σαλαμὶς τὴν Θεμιστοκλέους, χιλίων σκαφῶν ναυαγίοις ἐπιβεβηκυῖαν. φέρει δ᾽
ἡ μὲν Κίμωνος τριήρεις ἑκατὸν Φοινίσσας ἀπ᾽ Εὐρυμέδοντος, ἡ δὲ Δημοσθένους καὶ Κλέωνος ἀπὸ Σφακτηρίας τὴν Βρασίδου ἀσπίδ᾽ αἰχμάλωτον καὶ δεδεμένους Σπαρτιάτας. τειχίζει δὲ τὴν πόλιν ἡ Κόνωνος, ἡ δὲ Θρασυβούλου κατάγει τὸν δῆμον ἀπὸ
</p></div1></body></text></TEI.2>