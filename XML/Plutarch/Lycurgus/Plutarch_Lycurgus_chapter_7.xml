<?xml version="1.0" encoding="utf-8"?>
<TEI.2><text><body><div1 type="chapter" n="7" org="uniform" sample="complete">
            <p>
               <milestone unit="section" n="1" />οὕτω τὸ πολίτευμα τοῦ Λυκούργου μίξαντος,
               ὅμως ἄκρατον ἔτι τὴν ὀλιγαρχίαν καὶ ἰσχυρὰν οἱ μετ᾽ αὐτὸν ὁρῶντες
               σπαργῶσαν καὶ θυμουμένην, ὥς φησιν ὁ Πλάτων, οἷον ψάλιον ἐμβάλλουσιν
               αὐτῇ τὴν τῶν ἐφόρων δύναμιν, ἔτεσί που μάλιστα τριάκοντα καὶ ἑκατὸν
               μετὰ Λυκοῦργον πρώτων τῶν περὶ Ἔλατον ἐφόρων κατασταθέντων ἐπὶ
               Θεοπόμπου βασιλεύοντος: <milestone unit="section" n="2" /> ὃν καὶ φασιν ὑπὸ
               τῆς ἑαυτοῦ γυναικὸς ὀνειδιζόμενον ὡς ἐλάττω παραδώσοντα τοῖς παισὶ τὴν
               βασιλείαν ἢ παρέλαβε, <q direct="unspecified">μείζω μὲν οὖν,</q> εἰπεῖν, <q direct="unspecified">ὅσῳ χρονιωτέραν.</q> τῷ γὰρ ὄντι τὸ ἄγαν
               ἀποβαλοῦσα μετὰ τοῦ φθόνου διέφυγε τὸν κίνδυνον, ὥστε μὴ παθεῖν <pb id="p.226" /> ἃ Μεσσήνιοι καὶ Ἀργεῖοι τοὺς παρ᾽ αὐτοῖς βασιλεῖς
               ἔδρασαν, μηδὲν ἐνδοῦναι μηδὲ χαλάσαι τῆς ἐξουσίας ἐπὶ τὸ δημοτικὸν
               ἐθελήσαντας. ὃ καὶ μάλιστα τὴν Λυκούργου σοφίαν καὶ πρόνοιαν ἐποίησε
               φανερὰν εἰς τὰς Μεσσηνίων καὶ Ἀργείων, συγγενῶν καὶ γειτόνων, δήμων καὶ
               βασιλέων στάσεις καὶ κακοπολιτείας ἀφορῶσιν, <milestone unit="section" n="3" />
               οἳ τῶν ἴσων ἀπ᾽ ἀρχῆς τετυχηκότες, ἐν δὲ τῷ κλήρῳ καὶ πλέον ἔχειν
               ἐκείνων δόξαντες, οὐκ ἐπὶ πολὺν χρόνον εὐδαιμόνησαν, ἀλλ᾽ ὕβρει μὲν
               τῶν βασιλέων, οὐκ εὐπειθείᾳ δὲ τῶν ὄχλων, τὰ καθεστῶτα συνταράξαντες
               ἔδειξαν ὅτι θεῖον ἦν ὡς ἀληθῶς εὐτύχημα <pb id="paris.1624.44" /> τοῖς
               Σπαρτιάταις ὁ τὴν πολιτείαν ἁρμοσάμενος καὶ κεράσας παρ᾽ αὐτοῖς. ταῦτα
               μὲν οὖν ὕστερον. </p>
         </div1></body></text></TEI.2>