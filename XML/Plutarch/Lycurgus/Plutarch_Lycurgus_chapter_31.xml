<?xml version="1.0" encoding="utf-8"?>
<TEI.2><text><body><div1 type="chapter" n="31" org="uniform" sample="complete">
            <p>
               <milestone unit="section" n="1" />οὐ μὴν τοῦτό γε τῷ Λυκούργῳ κεφάλαιον ἦν
               τότε, πλείστων ἡγουμένην ἀπολιπεῖν τὴν πόλιν ἀλλ᾽ ὥσπερ ἑνὸς ἀνδρὸς
               βίῳ καὶ πόλεως ὅλης νομίζων εὐδαιμονίαν ἀπ᾽: ἀρετῆς ἐγγίνεσθαι καὶ
               ὁμονοίας τῆς πρὸς αὑτήν, πρὸς τοῦτο συνέταξε καὶ συνήρμοσεν, ὅπως
               ἐλευθέριοι καὶ αὐτάρκεις γενόμενοι καὶ σωφρονοῦντες ἐπὶ πλεῖστον χρόνον
               διατελῶσι. <milestone unit="section" n="2" /> ταύτην καὶ Πλάτων ἔλαβε τῆς
               πολιτείας ὑπόθεσιν καὶ Διογένης καὶ Ζήνων καὶ πάντες ὅσοι τι περὶ
               τούτων ἐπιχειρήσαντες εἰπεῖν ἐπαινοῦνται, γράμματα καὶ λόγους ἀπολιπόντες
               μόνον, ὁ δὲ οὐ γράμματα καὶ λόγους, ἀλλ᾽ ἔργῳ πολιτείαν ἀμίμητον εἰς
               φῶς προενεγκάμενος, καὶ τοῖς ἀνύπαρκτον εἶναι τὴν λεγομένην περὶ τὸν
               σοφὸν διάθεσιν ὑπολαμβάνουσιν ἐπιδείξας ὅλην τὴν πόλιν φιλοσοφοῦσαν,
               εἰκότως ὑπερῆρε τῇ δόξῃ τοὺς πώποτε πολιτευσαμένους ἐν τοῖς Ἕλλησι.
                  <milestone unit="section" n="3" /> δι᾽ ὅπερ καὶ Ἀριστοτέλης ἐλάττονας
               σχεῖν φησι τιμὰς ἢ προσῆκον ἦν αὐτὸν ἔχειν ἐν Λακεδαίμονι, καίπερ
               ἔχοντα τὰς μεγίστας. ἱερόν τε γάρ ἐστιν αὐτοῦ, καὶ θύουσι καθ᾽ ἕκαστον
               ἐνιαυτὸν ὡς θεῷ. λέγεται δὲ καὶ τῶν λειψάνων αὐτοῦ κομισθέντων οἴκαδε
               κεραυνὸν εἰς τὸν <pb id="p.302" /> τάφον κατασκῆψαι: τοῦτο δὲ οὐ ῥᾳδίως
               ἑτέρῳ τινὶ τῶν ἐπιφανῶν πλὴν Εὐριπίδῃ συμπεσεῖν ὕστερον, τελευτήσαντι
               καὶ ταφέντι τῆς Μακεδονίας περὶ Ἀρέθουσαν. ὥστε ἀπολόγημα καὶ
               μαρτύριον μέγα εἶναι τοῖς ἀγαπῶσι τὸν Εὐριπίδην τὸ μόνῳ συμπεσεῖν
               αὐτῷ μετὰ τελευτὴν <note resp="ed" place="unspecified" anchored="yes">τηε ωορδς <foreign lang="greek">καὶ γενέσθαι</foreign> φολλοωινγ <foreign lang="greek">τελευτὴν</foreign> αρε δελετεδ βψ βεκκερ ανδ σιντενις<hi rend="superscript">2</hi> ῾ιν ξριτιξαλ νοτες᾿.</note> ἃ τῷ θεοφιλεστάτῳ καὶ ὁσιωτάτῳ
               πρότερον συνέπεσε. </p>
            <p>
               <milestone unit="section" n="4" />τελευτῆσαι δὲ τὸν Λυκοῦργον οἱ μὲν ἐν
               Κίρρᾳ λέγουσιν, Ἀπολλόθεμις δὲ εἰς Ἦλιν κομισθέντα, Τίμαιος δὲ καὶ
               Ἀριστόξενος ἐν Κρήτῃ καταβιώσαντα καὶ τάφον Ἀριστόξενος αὐτοῦ
               δείκνυσθαὶ φησιν ὑπὸ Κρητῶν τῆς Περγαμίας περὶ τὴν ξενικὴν ὁδόν. υἱὸν
               δὲ λέγεται μονογενῆ καταλιπεῖν Ἀντίωρον οὗ τελευτήσαντος ἀτέκνου τὸ
               γένος ἐξέλιπεν. <milestone unit="section" n="5" /> οἱ δ̓ ἑταῖροι καὶ οἰκεῖοι
               διαδοχήν τινα καὶ σύνοδον ἐπὶ πολλοὺς χρόνους διαμείνασαν κατέστησαν, καὶ
               τὰς ἡμέρας ἐν αἷς συνήρχοντο Λυκουργίδας προσηγόρευσαν. Ἀριστοκράτης δὲ
               ὁ Ἱππάρχου φησὶ τοὺς ξένους τοῦ Λυκούργου τελευτήσαντος ἐν Κρήτῃ
               καῦσαι τὸ σῶμα καὶ διασπεῖραι τὴν τέφραν εἰς τὴν θάλατταν, αὐτοῦ
               δεηθέντος καὶ φυλαξαμένου μή ποτε ἄρα τῶν λειψάνων εἰς Λακεδαίμονα
               κομισθέντων, ὡς ἐπανήκοντος αὐτοῦ καὶ τῶν ὅρκων λελυμένων, μεταβάλωσι
               τὴν πολιτείαν. ταῦτα μὲν οὖν περὶ τοῦ Λυκούργου. </p>
         </div1></body></text></TEI.2>