<?xml version="1.0" encoding="utf-8"?>
<TEI.2><text><body><div1 type="chapter" n="21" org="uniform" sample="complete">
            <p>
               <milestone unit="section" n="1" />ἡ δὲ περὶ τὰς ᾠδὰς καὶ τὰ μέλη παίδευσις
                  <pb id="paris.1624.53" /> οὐχ ἧττον ἐσπουδάζετο τῆς ἐν τοῖς λόγοις
               εὐζηλίας καὶ καθαριότητος, ἀλλὰ καὶ τὰ μέλη κέντρον εἶχεν ἐγερτικὸν
               θυμοῦ καὶ παραστατικὸν ὁρμῆς ἐνθουσιώδους καὶ πραγματικῆς, καὶ ἡ λέξις
               ἦν ἀφελὴς καὶ ἄθρυπτος ἐπὶ πράγμασι σεμνοῖς καὶ ἠθοποιοῖς. ἔπαινοι
               γάρ ἦσαν ὡς τὰ πολλὰ τῶν τεθνηκότων ὑπὲρ τῆς Σπάρτης εὐδαιμονιζομένων,
               καὶ ψόγοι τῶν τρεσάντων, ὡς ἀλγεινὸν καὶ κακοδαίμονα βιούντων βίον,
               ἐπαγγελία τε καὶ μεγαλαυχία πρὸς ἀρετὴν πρέπουσα ταῖς ἡλικίαις: <milestone unit="section" n="2" /> ὧν ἕνεκα δείγματος οὐ χεῖρόν ἐστιν ἕν τι
               προενέγκασθαι. τριῶν γάρ χορῶν κατὰ τὰς τρεῖς ἡλικίας συνισταμένων ἐν
               ταῖς ἑορταῖς, ὁ μὲν τῶν γερόντων ἀρχόμενος ᾖδεν <quote rend="blockquote">ἄμμες πόκ᾽ ἦμες ἄλκιμοι νεανίαι.</quote>
               <pb id="p.272" /> ὁ δὲ τῶν ἀκμαζόντων ἀμειβόμενος ἔλεγεν <quote rend="blockquote">ἄμμες δὲ γ᾽ εἰμὲν αἰ δὲ λῇς,
                  αὐγάσδεο. <note resp="ed" place="unspecified" anchored="yes"><foreign lang="greek">αὐγάδεο</foreign> ξοβετ ας ιν <hi rend="italics">μοραλς</hi>, ππ. 238 β, 544 ε, ανδ ς ῾φιρστ ηανδ̓: <foreign lang="greek">πεῖραν λαβέ</foreign> ῾<hi rend="italics">ξομε τακε α τρψ</hi>᾿.</note> </quote> ὁ δὲ τρίτος ὁ τῶν παίδων <quote rend="blockquote">ἄμμες δὲ γ᾽ ἐσσόμεσθα πολλῷ κάρρονες.</quote>
            </p>
            <p>
               <milestone unit="section" n="3" />ὅλως δὲ ἄν τις ἐπιστήσας τοῖς Λακωνικοῖς
               ποιήμασιν, ὧν ἔτι καθ᾽ ἡμᾶς ἔνια διεσώζετο, καὶ τοὺς ἐμβατηρίους
               ῥυθμοὺς ἀναλαβών, οἷς ἐχρῶντο πρὸς τὸν αὐλὸν ἐπάγοντες τοῖς
               πολεμίοις, οὐ κακῶς ἡγήσαιτο καὶ τὸν Τέρπανδρον καὶ τὸν Πίνδαρον τὴν
               ἀνδρείαν τῇ μουσικῇ συνάπτειν. ὁ μὲν γὰρ οὕτως πεποίηκε περὶ τῶν
               Λακεδαιμονίων <quote rend="blockquote">
                  <l>ἔνθ᾽ αἰχμά τε νέων θάλλει καὶ μοῦσα λίγεια </l>
                  <l>καὶ δίκα εὐρυάγυια</l>
               </quote>
               <milestone unit="section" n="4" />Πίνδαρος δέ φησιν <quote rend="blockquote">
                  <l>ἔνθα βουλαὶ γερόντων </l>
                  <l>καὶ νέων ἀνδρῶν ἀριστεύοντι αἰχμαὶ </l>
                  <l>καὶ χοροὶ καὶ Μοῦσα καὶ ἀγλαΐα.</l>
               </quote> Μουσικωτάτους γὰρ ἅμα καὶ πολεμικωτάτους ἀποφαίνουσιν αὐτούς:
               <quote rend="blockquote">ῥέπει <note resp="ed" place="unspecified" anchored="yes"><foreign lang="greek">Ρέπει</foreign> σξαλιγερ᾽ς ξορρεξτιον οφ <foreign lang="greek">ἕρπει</foreign>. ξφ. βεργκ, <hi rend="italics">ποετ. λψρ. γρ.</hi> ιιι.<hi rend="superscript">4</hi> π. 51 ῾αλξμαν, <hi rend="italics">φραγ.</hi> 35᾿.</note> γὰρ ἄντα τῶ σιδάρω τὸ καλῶς
                  κιθαρίσδεν,</quote> ὡς ὁ Λακωνικὸς ποιητὴς εἴρηκε. καὶ γὰρ ἐν ταῖς
               μάχαις προεθύετο ταῖς Μούσαις ὁ βασιλεύς, ἀναμιμνήσκων, ὡς ἔοικε, τῆς
               παιδείας καὶ τῶν <pb id="p.274" /> κρίσεων, ἵνα ὦσι πρόχειροι παρὰ τὰ
               δεινὰ καὶ λόγου τινὸς ἀξίας παρέχωσι τὰς πράξεις τῶν μαχομένων. </p>
         </div1></body></text></TEI.2>