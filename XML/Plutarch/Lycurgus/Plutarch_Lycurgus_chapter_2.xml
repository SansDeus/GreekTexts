<?xml version="1.0" encoding="utf-8"?>
<TEI.2><text><body><div1 type="chapter" n="2" org="uniform" sample="complete">
            <p>
               <milestone unit="section" n="1" />τῶν δὲ προγόνων αὐτοῦ μάλιστα μὲν ἐθαυμάσθη
               Σόος, ἐφ᾽ οὗ καὶ τοὺς εἵλωτας ἐποιήσαντο δούλους οἱ Σπαρτιᾶται καὶ
               χώραν προσεκτήσαντο πολλὴν Ἀρκάδων ἀποτεμόμενοι. λέγεται δὲ τὸν <pb id="p.208" /> Σόον ἐν χωρίῳ χαλεπῷ καὶ ἀνύδρῳ πολιορκούμενον ὑπὸ
               Κλειτορίων, ὁμολογῆσαι τὴν δορίκτητον γῆν αὐτοῖς ἀφήσειν, εἰ πίοι καὶ
               αὐτὸς καὶ οἱ μετ᾽ <milestone unit="section" n="2" /> αὐτοῦ πάντες ἀπὸ τῆς
               πλησίον πηγῆς, γενομένων δὲ τῶν ὁρκίων <note resp="ed" place="unspecified" anchored="yes"><foreign lang="greek">ὁρκίων</foreign> ωιτη βεκκερ ανδ ξοβετ: <foreign lang="greek">ὁρκίων ὁμολογιῶν</foreign>.</note> συναγαγόντα τοὺς μεθ᾽
               ἑαυτοῦ διδόναι τῷ μὴ πιόντι τὴν βασιλείαν: οὐδενὸς δὲ καρτερήσαντος,
               ἀλλὰ πάντων πιόντων, αὐτὸν ἐπὶ πᾶσι καταβάντα καὶ περιρρανάμενον ἔτι
               τῶν πολεμίων παρόντων ἀπελθεῖν καὶ τὴν χώραν κατασχεῖν, ὡς μὴ πάντων
               πιόντων. </p>
            <p>ἀλλὰ καίπερ ἐπὶ τούτοις θαυμάζοντες αὐτὸν οὐκ ἀπὸ τούτου τὴν οἰκίαν,
               ἀλλὰ τοῦ παιδὸς αὐτοῦ προσηγόρευσαν Εὐρυπωντίδας, ὅτι δοκεῖ πρῶτος
               Εὐρυπῶν τὸ ἄγαν μοναρχικὸν ἀνεῖναι τῆς βασιλείας, δημαγωγῶν καὶ
               χαριζόμενος τοῖς πολλοῖς. <milestone unit="section" n="3" /> ἐκ δὲ τῆς τοιαύτης
               ἀνέσεως τοῦ μὲν δήμου θρασυνομένου, τῶν δ̓ ὕστερον βασιλέων τὰ μὲν
               ἀπεχθανομένων τῷ βιάζεσθαι τοὺς πολλούς, τὰ δὲ πρὸς χάριν ἢ δι᾽
               ἀσθένειαν ὑποφερομένων, ἀνομία καὶ ἀταξία κατέσχε τὴν Σπάρτην ἐπὶ
               πολὺν χρόνον ὑφ᾽ ἧς καὶ τὸν πατέρα τοῦ Λυκούργου βασιλεύοντα συνέβη
               τελευτῆσαι. διερύκων γάρ ἁψιμαχίαν τινά, μαγειρικῇ κοπίδι πληγεὶς
               ἀπέθανε, τῷ πρεσβυτέρῳ παιδὶ Πολυδέκτῃ καταλιπὼν τὴν βασιλείαν. </p>
         </div1></body></text></TEI.2>