<?xml version="1.0" encoding="utf-8"?>
<TEI.2><text><body><div1 type="chapter" n="22" org="uniform" sample="complete">
            <p>
               <milestone unit="section" n="1" />τότε δὲ καὶ τοῖς νέοις τὰ σκληρότατα τῆς
               ἀγωγῆς ἐπανιέντες, οὐκ ἐκώλυον καλλωπίζεσθαι περὶ κόμην καὶ κόσμον
               ὅπλων καὶ ἱματίων, χαίροντες, ὥσπερ ἵπποις, γαυριῶσι καὶ φρυαττομένοις
               πρὸς τοὺς ἀγῶνας, διὸ κομῶντες εὐθὺς ἐκ τῆς τῶν ἐφήβων ἡλικίας,
               μάλιστα περὶ τοὺς κινδύνους ἐθεράπευον τὴν κόμην λιπαράν τε φαίνεσθαι καὶ
               διακεκριμένην, ἀπομνημονεύοντές τινα καὶ Λυκούργου λόγον περὶ τῆς κόμης,
               ὅτι τοὺς μὲν καλοὺς εὐπρεπεστέρους ποιεῖ, τοὺς δὲ αἰσχροὺς φοβερωτέρους.
                  <milestone unit="section" n="2" /> ἐχρῶντο δὲ καὶ γυμνασίοις μαλακωτέροις
               παρὰ τὰς στρατείας, καὶ τὴν ἄλλην δίαιταν οὐχ οὕτω κεκολασμένην οὐδ᾽
               ὑπεύθυνον τοῖς νέοις παρεῖχον, ὥστε μόνοις ἀνθρώπων ἐκείνοις τῆς εἰς
               τὸν πόλεμον ἀσκήσεως ἀνάπαυσιν εἶναι τὸν πόλεμον. ἤδη δὲ συντεταγμένης
               τῆς φάλαγγος αὐτῶν καὶ τῶν πολεμίων παρόντων,<note resp="ed" place="unspecified" anchored="yes"><foreign lang="greek">παρόντων</foreign> μσς., ξοραëς, σιντενις<hi rend="superscript">1</hi>, ανδ βεκκερ: <foreign lang="greek">ὁρώντων</foreign> ῾<hi rend="italics">ιν τηε σιγητ οφ</hi>᾿, ωιτη χενοπηον, <hi rend="italics">ρειπ. λαξ.</hi> χιιι. 8.</note> ὁ βασιλεὺς
               ἅμα τήν τε χίμαιραν ἐσφαγιάζετο καὶ στεφανοῦσθαι παρήγγελλε πᾶσι καὶ τοὺς
               αὐλητὰς αὐλεῖν ἐκέλευε τὸ Καστόρειον μέλος: <milestone unit="section" n="3" /> ἅμα δ̓ ἐξῆρχεν ἐμβατηρίου παιᾶνος, ὥστε σεμνὴν ἅμα καὶ καταπληκτικὴν
               τὴν ὄψιν εἶναι, ῥυθμῷ τε πρὸς τὸν αὐλὸν ἐμβαινόντων καὶ μήτε
               διάσπασμα ποιούντων ἐν τῇ φάλαγγι μήτε ταῖς ψυχαῖς θορυβουμένων, ἀλλὰ
               πρᾴως καὶ ἱλαρῶς ὑπὸ τοῦ μέλους ἀγομένων ἐπὶ τὸν κίνδυνον. οὔτε γάρ
               φόβον οὔτε θυμὸν ἐγγίνεσθαι πλεονάζοντα <pb id="p.276" /> τοῖς οὕτω
               διακειμένοις εἰκός ἐστιν, ἀλλ᾽ εὐσταθὲς φρόνημα μετ᾽ ἐλπίδος καὶ θράσους,
               ὡς τοῦ θεοῦ συμπαρόντος. </p>
            <p>
               <milestone unit="section" n="4" />ἐχώρει δὲ ὁ βασιλεὺς ἐπὶ τοὺς πολεμίους
               ἔχων μεθ᾽ ἑαυτοῦ στεφανίτην ἀγῶνα νενικηκότα. καὶ φασὶ γέ τινα χρημάτων
               πολλῶν ἐν Ὀλυμπίοις <pb id="paris.1624.54" /> διδομένων αὐτῷ μὴ δεξάμενον,
               ἀλλὰ πολλῷ πόνῳ καταπαλαίσαντα τὸν ἀνταγωνιστήν, ὥς τις εἶπεν αὐτῷ,
                  <q direct="unspecified">τί σοι πλέον, ὦ Λάκων, γέγονε διὰ τῆς νίκης;</q>
               φάναι μειδιάσαντα, <q direct="unspecified">πρὸ τοῦ βασιλέως τεταγμένος
                  μαχοῦμαι τοῖς πολεμίοις.</q>
               <milestone unit="section" n="5" /> τρεψάμενοι δὲ καὶ νικήσαντες ἐδίωκον ὅσον
               ἐκβεβαιώσασθαι τὸ νίκημα τῇ φυγῇ τῶν πολεμίων, εἶτα εὐθὺς ἀνεχώρουν,
               οὔτε γενναῖον οὔτε Ἑλληνικὸν ἡγούμενοι κόπτειν καὶ φονεύειν
               ἀπολεγομένους καὶ παρακεχωρηκότας. ἦν δὲ οὐ μόνον καλὸν τοῦτο καὶ
               μεγαλόψυχον, ἀλλὰ καὶ χρήσιμον. εἰδότες γὰρ οἱ μαχόμενοι πρὸς αὐτοὺς
               ὅτι τοὺς ὑφισταμένους ἀναιροῦσι, φείδονται δὲ τῶν ἐνδιδόντων, τοῦ
               μένειν τὸ φεύγειν ἡγοῦντο λυσιτελέστερον. </p>
         </div1></body></text></TEI.2>