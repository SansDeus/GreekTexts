<?xml version="1.0" encoding="utf-8"?>
<TEI.2><text><body><div1 type="chapter" n="28" org="uniform" sample="complete">
            <p>
               <milestone unit="section" n="1" />ἐν μὲν οὖν τούτοις οὐδέν ἐστιν ἀδικίας
               ἴχνος οὐδὲ πλεονεξίας, ἣν ἐγκαλοῦσιν ἔνιοι τοῖς Λυκούργου νόμοις, ὡς
               ἱκανῶς ἔχουσι πρὸς ἀνδρείαν, ἐνδεῶς δὲ πρὸς δικαιοσύνην. ἡ δὲ
               καλουμένη κρυπτεία παρ᾽ αὐτοῖς, εἴ γε δὴ τοῦτο τῶν Λυκούργου πολιτευμάτων
               ἕν ἐστιν, ὡς Ἀριστοτέλης ἱστόρηκε, ταύτην ἂν εἴη καὶ τῷ Πλάτωνι
               περὶ τῆς πολιτείας καὶ τοῦ ἀνδρὸς ἐνειργασμένη δόξαν. ἦν δὲ τοιαύτη:
                  <milestone unit="section" n="2" /> τῶν νέων οἱ ἄρχοντες διὰ χρόνου τοὺς
               μάλιστά νοῦν ἔχειν δοκοῦντας εἰς τὴν χώραν ἄλλως ἐξέπεμπον, ἔχοντας
               ἐγχειρίδια καὶ τροφὴν ἀναγκαίαν, ἄλλο δὲ οὐδέν: οἱ δὲ μεθ᾽ ἡμέραν μὲν
               εἰς ἀσυνδήλους διασπειρόμενοι τόπους, ἀπέκρυπτον ἑαυτοὺς καὶ <pb id="p.290" /> ἀνεπαύοντο, νύκτωρ δὲ κατιόντες εἰς τὰς ὁδοὺς τῶν εἱλώτων τὸν
               ἁλισκόμενον ἀπέσφαττον. <milestone unit="section" n="3" /> πολλάκις δὲ καὶ
               τοῖς ἀγροῖς <note resp="ed" place="unspecified" anchored="yes"><foreign lang="greek">τοῖς ἀγροῖς</foreign> μσς. ῾ινξλ. ς᾿: <foreign lang="greek">τοὺς ἀγροὺς</foreign> αφτερ ξοραëς.</note> ἐπιπορευόμενοι τοὺς ῥωμαλεωτάτους καὶ κρατίστους αὐτῶν
               ἀνῄρουν. ὥσπερ καὶ Θουκυδίδης ἐν τοῖς Πελοποννησιακοῖς ἱστορεῖ τοὺς
               ἐπ᾽ ἀνδρείᾳ προκριθέντας ὑπὸ τῶν Σπαρτιατῶν στεφανώσασθαι μὲν ὡς
               ἐλευθέρους <pb id="paris.1624.57" /> γεγονότας καὶ περιελθεῖν τὰ τῶν θεῶν
               ἱερά, μικρὸν δὲ ὕστερον ἅπαντας ἀφανεῖς γενέσθαι, πλείονας ἢ
               δισχιλίους ὄντας, ὡς μήτε παραχρῆμα μήτε ὕστερον ἔχειν τινὰ λέγειν
               ὅτῳ <note resp="ed" place="unspecified" anchored="yes"><foreign lang="greek">ὅτῳ</foreign> ξοβετ, ξφ. τηυξ. ιϝ. 80, 4: <foreign lang="greek">τῷ</foreign>.</note> τρόπῳ διεφθάρησαν. <milestone unit="section" n="4" />Ἀριστοτέλης δὲ μάλιστά φησι καὶ τοὺς ἐφόρους, ὅταν εἰς τὴν ἀρχὴν
               καταστῶσι πρῶτον, τοῖς εἵλωσι καταγγέλλειν πόλεμον, ὅπως εὐαγὲς ᾖ τὸ
               ἀνελεῖν. </p>
            <p>καὶ τἆλλα δὲ τραχέως προσεφέροντο καὶ σκληρῶς αὐτοῖς, ὥστε καὶ πίνειν
               ἀναγκάζοντες πολὺν ἄκρατον εἰς τὰ συσσίτια παρεισῆγον, ἐπιδεικνύμενοι τὸ
               μεθύειν οἷόν ἐστι τοῖς νέοις. καὶ ᾠδὰς ἐκέλευον ᾁδειν καὶ χορείας
               χορεύειν ἀγεννεῖς καὶ καταγελάστους, ἀπέχεσθαι δὲ τῶν ἐλευθέρων.
                  <milestone unit="section" n="5" /> διὸ καί φασιν ὕστερον ἐν τῇ Θηβαίων
               εἰς τὴν Λακωνικὴν στρατείᾳ τοὺς ἁλισκομένους εἵλωτας κελευομένους
               ᾁδειν τὰ Τερπάνδρου καὶ Ἀλκμᾶνος καὶ Σπένδοντος τοῦ Λάκωνος
               παραιτεῖσθαι, φάσκοντας οὐκ ἐθέλειν τοὺς δεσποσύνους. ὥστε τοὺς λέγοντας,
               ἐν Λακεδαίμονι καὶ τὸν ἐλεύθερον μάλιστά ἐλεύθερον εἶναι καὶ τὸν
               δοῦλον μάλιστά <pb id="p.292" /> δοῦλον, οὐ φαύλως τεθεωρηκέναι τὴν διαφοράν.
                  <milestone unit="section" n="6" /> τὰς μὲν οὖν τοιαύτας χαλεπότητας ὕστερον
               ἐγγενέσθαι τοῖς Σπαρτιάταις νομίζω, μάλιστά μετὰ τὸν μέγαν σεισμόν, ᾧ
               συνεπιθέσθαι τοὺς εἵλωτας μετὰ Μεσσηνίων ἱστοροῦσι, καὶ πλεῖστα κακὰ τὴν
               χώραν ἐργάσασθαι καὶ μέγιστον τῇ πόλει περιστῆσαι κίνδυνον. οὐ γὰρ ἂν
               ἔγωγε προσθείην Λυκούργῳ μιαρὸν οὕτω τῆς κρυπτείας ἔργον ἀπὸ τῆς
               ἄλλης αὐτοῦ πρᾳότητος καὶ δικαιοσύνης τεκμαιρόμενος τὸν τρόπον, ᾧ καὶ
               τὸ δαιμόνιον ἐπεμαρτύρησε. </p>
         </div1></body></text></TEI.2>