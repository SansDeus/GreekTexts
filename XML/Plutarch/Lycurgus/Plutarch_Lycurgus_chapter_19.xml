<?xml version="1.0" encoding="utf-8"?>
<TEI.2><text><body><div1 type="chapter" n="19" org="uniform" sample="complete">
            <p>
               <milestone unit="section" n="1" />ἐδίδασκον δὲ τοὺς παῖδας καὶ λόγῳ χρῆσθαι
               πικρίαν ἔχοντι μεμιγμένην χάριτι καὶ πολλὴν ἀπὸ βραχείας λέξεως
               ἀναθεώρησιν, τὸ μὲν γάρ σιδηροῦν νόμισμα μικρὰν ἔχειν ἐποίησεν ἀπὸ
               πολλοῦ σταθμοῦ δύναμιν ὁ Λυκοῦργος, ὡς εἴρηται, τὸ δὲ τοῦ λόγου νόμισμα
               τοὐναντίον ἀπ᾽ εὐτελοῦς καὶ ὀλίγης λέξεως εἰς πολλὴν καὶ περιττὴν
               κατεσκεύασε διάνοιαν, τῇ πολλῇ σιωπῇ τοὺς παῖδας ἀποφθεγματικοὺς καὶ
               πεπαιδευμένους πρὸς τὰς ἀποκρίσεις μηχανώμενος, ὡς γάρ τὸ σπέρμα τῶν πρὸς
               τὰς συνουσίας ἀκολάστων ἄγονον ὡς τὰ πολλὰ καὶ ἄκαρπόν ἐστιν, οὕτως
               ἡ πρὸς τὸ λαλεῖν ἀκρασία κενὸν τὸν λόγον ποιεῖ καὶ ἀνόητον. <milestone unit="section" n="2" />Ἆγις μὲν οὖν ὁ βασιλεύς, σκώπτοντος Ἀττικοῦ
               τινος τὰς Λακωνικὰς μαχαίρας εἰς τὴν μικρότητα, καὶ λέγοντος ὅτι ῥᾳδίως
               αὐτὰς οἱ θαυματοποιοὶ καταπίνουσιν ἐν τοῖς θεάτροις, <q direct="unspecified">καὶ μὴν μάλιστα,</q> εἶπεν, <q direct="unspecified">ἡμεῖς ἐφικνούμεθα
                  τοῖς ἐγχειριδίοις τῶν πολεμίων:</q> ἐγὼ δὲ καὶ τὸν λόγον ὁρῶ τὸν
               Λακωνικὸν βραχὺν μὲν εἶναι δοκοῦντα, μάλιστα δὲ τῶν πραγμάτων
               ἐφικνούμενον, καὶ τῆς διανοίας ἁπτόμενον τῶν ἀκροωμένων, </p>
            <p>
               <milestone unit="section" n="3" />καὶ γὰρ ὁ Λυκοῦργος αὐτὸς βραχυλόγος <pb id="paris.1624.52" />
               <pb id="p.266" /> τις ἔοικε γενέσθαι καὶ ἀποφθεγματικός, εἰ δεῖ τεκμαίρεσθαι
               τοῖς ἀπομνημονεύμασιν οἷόν ἐστι τὸ περὶ τὰς πολιτείας πρὸς τὸν
               ἀξιοῦντα ποιεῖν δημοκρατίαν ἐν τῇ πόλει: <q direct="unspecified">σὺ
               γάρ</q>, ἔφη, <q direct="unspecified">πρῶτος ἐν τῇ οἰκίᾳ σου ποίησον
                  δημοκρατίαν</q> καὶ περὶ τῶν θυσιῶν πρὸς τὸν πυθόμενον διὰ τί μικρὰς
               οὕτω καὶ εὐτελεῖς ἔταξεν, <q direct="unspecified">ἵνα μή ποτε,</q>
               <milestone unit="section" n="4" /> ἔφη, <q direct="unspecified">τιμῶντες τὸ θεῖον
                  διαλίπωμεν.</q> καὶ περὶ τῶν ἀθλημάτων, ταῦτα μόνα μὴ κωλύσαντος
               ἀγωνίζεσθαι τοὺς πολίτας ἐν οἷς χεὶρ οὐκ ἀνατείνεται. φέρονται δὲ
               αὐτοῦ καὶ δἰ ἐπιστολῶν ἀποκρίσεις τοιαῦται πρὸς τοὺς πολίτας. πῶς ἂν
               πολεμίων ἔφοδον ἀλεξοίμεθα; <q direct="unspecified">ἂν πτωχοὶ μένητε καὶ
                  μὴ μέσδων ἅτερος θατέρω ἐρᾶτε ἦμεν.</q> καὶ πάλιν περὶ τῶν τειχῶν <q direct="unspecified">οὐκ ἂν εἴη ἀτείχιστος πόλις ἅτις
                     ἄνδρεσσι,<note resp="ed" place="unspecified" anchored="yes"><foreign lang="greek">ἄνδρεσσι</foreign> ξοβετ: <foreign lang="greek">ἀνδρείοις</foreign>.</note> καὶ οὐ πλίνθοις ἐστεφάνωται.</q> περὶ μὲν οὖν
               τούτων καὶ τῶν τοιούτων ἐπιστολῶν οὔτε ἀπιστῆσαι ῥᾴδιον οὔτε
               πιστεῦσαι. </p>
         </div1></body></text></TEI.2>