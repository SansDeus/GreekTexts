<?xml version="1.0" encoding="utf-8"?>
<TEI.2><text><body><div1 type="chapter" n="3" org="uniform" sample="complete">
            <p>
               <milestone unit="section" n="1" />οὐ
μὴν ἔπεισε τὸν Φλαμίνιον, ἀλλὰ φήσας 
οὐκ ἀνέξεσθαι προσιόντα τῇ Ῥώμῃ τὸν πόλεμον 
οὐδ᾽, ὥσπερ ὁ παλαιὸς Κάμιλλος, ἐν τῇ πόλει 
διαμαχεῖσθαι περὶ αὐτῆς, τὸν μὲν στρατὸν 
ἐξάγειν ἐκέλευσε τοὺς χιλιάρχους, αὐτὸς 
ἐπὶ τὸν ἵππον ἀλλόμενος ἐξ οὐδενὸς αἰτίου 
προδήλου παραλόγως ἐντρόμου τοῦ ἵππου γενομένου 
καὶ πτυρέντος ἐξέπεσε καὶ κατενεχθεὶς ἐπὶ 
κεφαλὴν ὅμως οὐδὲν ἔτρεψε τῆς γνώμης, ἀλλ᾽ ὡς 
ὥρμησεν ἐξ ἀρχῆς ἀπαντῆσαι τῷ Ἀννίβᾳ, περὶ 
τὴν καλουμένην Θρασυμένην<note anchored="yes" place="unspecified" resp="ed">
                  <foreign lang="greek">Θρασυμένην</foreign> αν εαρλψ ανονψμους ξορρεξτιον, αδοπτεδ βψ ξοραëς ανδ βεκκερ: <foreign lang="greek">Θρασυνίαν</foreign>.</note>  λίμνην τῆς Τυρρηνίας παρετάξατο. 
</p>
            <p>
               <milestone unit="section" n="2" />
τῶν δὲ στρατιωτῶν συμβαλόντων εἰς χεῖρας 
ἅμα τῷ καιρῷ τῆς μάχης συνέπεσε σεισμός, 
ὑφ᾽ οὗ καὶ πόλεις ἀνετράπησαν καὶ ῥεύματα 
ποταμῶν ἐξ ἕδρας μετέστη καὶ κρημνῶν ὑπώρειαι 
περιρράγησαν.<note anchored="yes" place="unspecified" resp="ed">
                  <foreign lang="greek">περιερράγησαν</foreign> βεκκερ᾽ς <foreign lang="greek">παρερράγησαν</foreign> ις νοω φουνδ ιν ς.</note> ἀλλὰ, καίπερ οὕτω γενομένου 
βιαίου τοῦ πάθους<note anchored="yes" place="unspecified" resp="ed">
                  <foreign lang="greek">τοῦ πάθους</foreign> ξοραëς ανδ βεκκερ αφτερ ρεισκε: <foreign lang="greek">πάθους</foreign>.</note> οὐδεὶς τὸ παράπαν ᾔσθετο τῶν μαχομένων, 
<milestone unit="section" n="3" />
αὐτὸς μὲν οὖν ὁ Φλαμίνιος πολλὰ καὶ τόλμης ἔργα καὶ ῥώμης ἐπιδεικνύμενος ἔπεσε, καὶ περὶ αὐτὸν οἱ κράτιστοι: τῶν δ᾽ ἄλλων τραπέντων πολὺς ἦν φόνος, καὶ πεντακισχίλιοι πρὸς μυρίοις κατεκόπησαν, καὶ ἑάλωσαν ἕτεροι τοσοῦτοι, τὸ δὲ Φλαμινίου σῶμα φιλοτιμούμενος θάψαι καὶ κοσμῆσαι δι᾽ ἀρετὴν ὁ Ἀννίβας οὐχ εὗρεν ἐν τοῖς νεκροῖς, ἀλλ᾽ ἠγνοεῖτο τὸ παράπαν ὅπως ἠφανίσθη. 
</p>
            <p>
               <milestone unit="section" n="4" />
τὴν μὲν οὖν ἐπὶ τοῦ Τρεβίου γενομένην ἧτταν 
<pb id="p.126" />
οὔθ᾽ ὁ γράψας στρατηγὸς οὔθ᾽ ὁ πεμφθεὶς ἄγγελος ἀπ᾽ εὐθείας ἔφρασεν, ἀλλ᾽ ἐψεύσατο τὴν νίκην ἐπίδικον αὐτοῖς καὶ ἀμφίδοξον γενέσθαι: περὶ δὲ ταύτης ὡς πρῶτον ἤκουσεν ὁ στρατηγὸς Πομπώνιος, συναγαγὼν εἰς ἐκκλησίαν τὸν δῆμον οὐ περιπλοκὰς οὐδὲ παραγωγὰς ἀλλ᾽ ἄντικρυς ἔφη προσελθών <q direct="unspecified">Νενικήμεθα, ὦ ἄνδρες Ῥωμαῖοι, μεγάλῃ μάχῃ, καὶ διέφθαρται τὸ στρατόπεδον, καὶ Φλαμίνιος ὕπατος ἀπόλωλεν. ἀλλὰ βουλεύεσθε 
<milestone unit="section" n="5" />
περὶ σωτηρίας αὑτῶν καὶ ἀσφαλείας</q> οὗτος μὲν οὖν ὥσπερ πνεῦμα τὸν λόγον ἐμβαλὼν εἰς πέλαγος τοσούτου δῆμου συνετάραξε τὴν πόλιν, οὐδ᾽ ἑστάναι πρὸς τοσαύτην ἔκπληξιν οἱ λογισμοὶ καὶ διαμένειν ἐδύναντο. πάντες δ᾽ εἰς μίαν γνώμην συνήχθησαν ἀνυπευθύνου δεῖσθαι τὰ πράγματα μοναρχίας, ἣν δικτατορίαν καλοῦσι, καὶ τοῦ μεταχειριουμένου ταύτην ἀθρύπτως καὶ ἀδεῶς ἀνδρός: 
<milestone unit="section" n="6" />
εἶναι δὲ τοῦτον ἕνα Φάβιον Μάξιμον, ἰσόρροπον ἔχοντα, τῷ μεγέθει τῆς ἀρχῆς τὸ φρόνημα καὶ τὸ ἀξίωμα τοῦ ἤθους, ἡλικίας τε κατὰ τοῦτο γεγενημένον ἐν ᾧ συνέστηκεν ἔτι πρὸς τὰ τῆς ψυχῆς βουλεύματα τὸ σῶμα τῇ ῥώμῃ καὶ συγκέκραται τῷ φρονίμῳ τὸ θαρραλέον. </p>
         </div1></body></text></TEI.2>