<?xml version="1.0" encoding="utf-8"?>
<TEI.2><text><body><div1 type="chapter" n="13" org="uniform" sample="complete">
            <p>
               <milestone unit="section" n="1" />μετὰ δὲ τὴν μάχην Φάβιος μὲν ὅσους ἔκτεινε τῶν πολεμίων σκυλεύσας ἀνεχώρησεν, οὐδὲν ὑπερήφανον οὐδ᾽ ἐπαχθὲς εἰπὼν περὶ τοῦ συνάρχοντος: Μινούκιος δὲ τὴν αὑτοῦ στρατιὰν ἀθροίσας, <q direct="unspecified">ἄνδρες,</q> ἔφη, <q direct="unspecified">συστρατιῶται, τὸ μ̣ὲν ἁμαρτεῖν μηδὲν ἐν πράγμασι μεγάλοις μεῖζον ἢ 
<pb id="p.156" />
κατ᾽ ἄνθρωπόν ἐστι, τὸ δ᾽ ἁμαρτόντα χρήσασθαι τοῖς πταίσμασι διδάγμασι πρὸς τὸ λοιπὸν ἀνδρὸς ἀγαθοῦ καὶ νοῦν ἔχοντος, 
<milestone unit="section" n="2" />
ἐγὼ μὲν οὖν ὁμολογῶ 
μικρὰ μεμφόμενος τὴν τύχην περὶ μειζόνων ἐπαινεῖν. 
ἃ γὰρ οὐκ ᾐσθόμην χρόνον τοσοῦτον, ἡμέρας 
μέρει μικρῷ πεπαίδευμαι, γνοὺς ἐμαυτὸν οὐκ 
ἄρχειν ἑτέρων δυνάμενον, ἀλλ᾽ ἄρχοντος ἑτέρου 
δεόμενον καὶ φιλοτιμούμενον<note anchored="yes" place="unspecified" resp="ed">
                     <foreign lang="greek">φιλοτιμούμενον</foreign> τηε μσς. ηαϝε <foreign lang="greek">μὴ φιλοτιμούμενον</foreign>, ωηιξη ξοραëς δεφενδς.</note>  νικᾶν ὑφ᾽ ὧν 
ἡττᾶσθαι κάλλιον. ὑμῖν δὲ τῶν μὲν ἄλλων ἐστὶν ἄρχων ὁ δικτάτωρ, τῆς δὲ πρὸς ἐκεῖνον εὐχαριστίας αὐτὸς ἡγεμὼν ἔσομαι, πρῶτον ἐμαυτὸν εὐπειθῆ καὶ ποιοῦντα τὸ κελευόμενον ὑπ᾽ ἐκείνου παρεχόμενος.</q>
            </p>
            <p>
               <milestone unit="section" n="3" /> ταῦτ᾽ εἰπὼν καὶ τοὺς ἀετοὺς ἄρασθαι κελεύσας καὶ πάντας ἀκολουθεῖν, ἦγε πρὸς τὸν χάρακα τοῦ Φαβίου. καὶ παρελθὼν ἐντὸς ἐβάδιζεν ἐπὶ τὴν στρατηγικὴν σκηνήν, ὥστε θαυμάζειν καὶ διαπορεῖν πάντας. προελθόντος δὲ τοῦ Φαβίου θέμενος ἔμπροσθεν τὰς σημαίας αὐτὸς μὲν ἐκεῖνον πατέρα μεγάλῃ φωνῇ, οἱ δὲ στρατιῶται τοὺς στρατιώτας πάτρωνας ἠσπάζοντο. τοῦτο δ᾽ ἔστι τοῖς ἀπελευθέροις προσφώνημα πρὸς τοὺς ἀπελευθερώσαντας. 
<milestone unit="section" n="4" />
ἡσυχίας δὲ γενομένης ὁ Μινούκιος εἶπε: <q direct="unspecified">δύο νίκας, ὦ δίκτατορ, τῇ σήμερον ἡμέρᾳ νενίκηκας, ἀνδρείᾳ μὲν Ἀννίβαν, εὐβουλίᾳ δὲ καὶ χρηστότητι τὸν συνάρχοντα: καὶ δι᾽ ἧς μὲν σέσωκας ἡμᾶς, δι᾽ ἧς δὲ πεπαίδευκας, ἡττωμένους αἰσχρὰν μὲν ἧτταν ὑπ᾽ ἐκείνου, καλὴν δὲ καὶ σωτήριον ὑπὸ σοῦ. 
<milestone unit="section" n="5" />
πατέρα δή σε χρηστὸν<note anchored="yes" place="unspecified" resp="ed">
                     <foreign lang="greek">χρηστὸν</foreign> βραξκετεδ βψ βεκκερ.</note>  
                  <pb id="p.158" />
προσαγορεύω, τιμιωτέραν οὐκ ἔχων προσηγορίαν, ἐπεὶ τῆς γε τοῦ τεκόντος χάριτος μείζων ἡ παρὰ σοῦ χάρις αὕτη. ἐγεννήθην μὲν γὰρ ὑπ᾽ ἐκείνου μόνος, σῴζομαι δὲ ὑπὸ σοῦ μετὰ τοσούτων</q> ταῦτ᾽ εἰπὼν καὶ περιβαλὼν τὸν Φάβιον ἠσπάζετο. 
<pb id="paris.1624.182" /> τὸ δ᾽ αὐτὸ καὶ τοὺς στρατιώτας ἦν ὁρᾶν πράττοντας: ἐνεφύοντο γὰρ ἀλλήλοις καὶ κατεφίλουν, ὥστε μεστὸν εἶναι χαρᾶς καὶ δακρύων ἡδίστων τὸ στρατόπεδον. </p>
         </div1></body></text></TEI.2>