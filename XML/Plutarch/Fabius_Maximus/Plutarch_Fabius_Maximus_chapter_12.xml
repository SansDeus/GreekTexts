<?xml version="1.0" encoding="utf-8"?>
<TEI.2><text><body><div1 type="chapter" n="12" org="uniform" sample="complete">
            <p>
               <milestone unit="section" n="1" />ἐν
τοσούτῳ δὲ κακῷ τῶν Ῥωμαίων ὄντων οὐκ ἔλαθεν ὁ κίνδυνος τὸν Φάβιον, ἀλλὰ καὶ τὸ μέλλον, ὡς ἔοικεν, ἤδη προειληφώς τήν τε δύναμιν συντεταγμένην εἶχεν ἐπὶ τῶν ὅπλων καὶ τὰ πραττόμενα γινώσκειν ἐφρόντιζεν οὐ δι᾽ ἀγγέλων, 
<pb id="paris.1624.181" /> ἀλλ᾽ αὐτὸς ἔχων κατασκοπὴν πρὸ τοῦ χάρακος. ὡς οὖν κατεῖδε κυκλούμενον καὶ ταραττόμενον τὸ στράτευμα, καὶ κραυγὴ προσέπιπτεν οὐ μενόντων, ἀλλ᾽ ἤδη πεφοβημένων καὶ τρεπομένων, 
<milestone unit="section" n="2" />
μηρόν τε πληξάμενος καὶ στενάξας μέγα πρὸς μὲν τοὺς παρόντας εἶπεν <q direct="unspecified">ὮἩράκλεις, ὡς τάχιον μὲν ἢ ἐγὼ προσεδόκων, βράδιον δ᾽ ἢ αὐτὸς ἔσπευδε Μινούκιος ἑαυτὸν ἀπολώλεκε,</q> τὰς: 
<pb id="p.154" />
δὲ σημαίας ἐκφέρειν κατὰ τάχος καὶ τὸν στρατὸν ἕπεσθαι κελεύσας ἀνεβόησε: <q direct="unspecified">νῦν τις, ὦ στρατιῶται, Μάρκου Μινουκίου μεμνημένος ἐπειγέσθω: λαμπρὸς γὰρ ἁνὴρ καὶ φιλόπατρις, εἰ δέ τι σπεύδων ἐξελάσαι τοὺς πολεμίους ἥμαρτεν, αὖθις αἰτιασόμεθα.</q>
            </p>
            <p>
               <milestone unit="section" n="3" /> πρῶτον μὲν οὖν ἐπιφανεὶς τρέπεται καὶ διασκίδνησι 
τοὺς ἐν τῷ πεδίῳ περιελαύνοντας 
Νομάδας: εἶτα πρὸς τοὺς μαχομένους καὶ κατὰ 
νώτου τῶν Ῥωμαίων ὄντας ἐχώρει καὶ τοὺς 
ἐμποδὼν ἔκτεινεν, οἱ δὲ λοιποί,<note anchored="yes" place="unspecified" resp="ed">
                  <foreign lang="greek">λοιποί</foreign> μσς., σιντενις<hi rend="superscript">1</hi>, ξοραëς, βεκκερ: <foreign lang="greek">πλεῖστοι</foreign>.</note> πρὶν ἀποληφθῆναι 
καὶ γενέσθαι περιπετεῖς οἷς αὐτοὶ τοὺς Ῥωμαίους ἐποίησαν, ἐγκλίναντες ἔφυγον. 
<milestone unit="section" n="4" />
ὁρῶν δ᾽ ὁ Ἀννίβας τήν μεταβολὴν καὶ τὸν Φάβιον εὐρώστως παρ᾽ ἡλικίαν διὰ τῶν μαχομένων ὠθούμενον ἄνω πρὸς τὸν Μινούκιον εἰς τὸν λόφον, ἐπέσχε τήν μάχην, καὶ τῇ σάλπιγγι σημήνας ἀνάκλησιν ἀπῆγεν εἰς τὸν χάρακα τοὺς Καρχηδονίους, ἀσμένως καὶ τῶν Ῥωμαίων ἀποτρεπομένων, λέγεται δ᾽ αὐτὸν ἀπιόντα περὶ τοῦ Φαβίου πρὸς τοὺς φίλους εἰπεῖν τι τοιοῦτον μετὰ παιδιᾶς: <q direct="unspecified">οὐκ
ἐγὼ μέντοι προὔλεγον ὑμῖν πολλάκις τήν ἐπὶ τῶν ἄκρων ταύτην καθημένην νεφέλην, ὅτι μετὰ ζάλης ποτὲ καὶ καταιγίδων ὄμβρον ἐκρήξει;</q> 
            </p>
         </div1></body></text></TEI.2>