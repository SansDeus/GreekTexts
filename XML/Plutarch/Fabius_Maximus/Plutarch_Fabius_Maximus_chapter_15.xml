<?xml version="1.0" encoding="utf-8"?>
<TEI.2><text><body><div1 type="chapter" n="15" org="uniform" sample="complete">
            <p>
               <milestone unit="section" n="1" />ἀλλ᾽ ὁ Τερέντιος ἐμβαλὼν αὑτὸν εἰς τὸ παρ᾽ ἡμέραν ἄρχειν, καὶ τῷ Ἀννίβᾳ, παραστρατοπεδεύσας περὶ τὸν Αὐφίδιον ποταμὸν καὶ τὰς λεγομένας Κάννας, ἅμ᾽ ἡμέρᾳ τὸ τῆς μάχης σημεῖον ἐξέθηκεν ἔστι δὲ χιτὼν κόκκινος ὑπὲρ τῆς στρατηγικῆς σκηνῆς διατεινόμενος, ὥστε καὶ 
<pb id="p.162" />
τοὺς Καρχηδονίους ἐξ ἀρχῆς διαταραχθῆναι, τήν τε τόλμαν τοῦ στρατηγοῦ καὶ τὸ τοῦ στρατοπέδου πλῆθος ὁρῶντας, αὐτοὺς οὐδ᾽ ἥμισυ μέρος ὄντας. 
<milestone unit="section" n="2" />Ἀννίβας δὲ τήν δύναμιν ἐξοπλίζεσθαι κελεύσας, αὐτὸς ἱππότης μετ᾽ ὀλίγων ὑπὲρ λόφου τινὸς μαλακοῦ κατεσκόπει τοὺς πολεμίους ἤδη καθισταμένους εἰς τάξιν. εἰπόντος δέ τινος τῶν περὶ αὐτὸν ἀνδρὸς ἰσοτίμου, τοὔνομα Γίσκωνος, ὡς θαυμαστὸν αὐτῷ φαίνεται τὸ πλῆθος τῶν πολεμίων, συναγαγὼν τὸ πρόσωπον ὁ Ἀννίβας, <q direct="unspecified">ἕτερον,</q>
εἶπεν, <q direct="unspecified">ὦ Γίσκων, λέληθέ σε τούτου θαυμασιώτερον.</q> ἐρομένου δὲ τοῦ Γίσκωνος, τὸ ποῖον; <q direct="unspecified">ὅτι,</q> ἔφη , <q direct="unspecified">τούτων ὄντων τοσούτων οὐδεὶς ἐν αὐτοῖς Γίσκων καλεῖται.</q>  
               <milestone unit="section" n="3" />
γενομένου δὲ παρὰ δόξαν αὐτοῖς τοῦ σκώμματος ἐμπίπτει 
γέλως πᾶσι, καὶ κατέβαινον ἀπὸ τοῦ λόφου τοῖς 
<pb id="paris.1624.183" /> ἀπαντῶσιν ἀεὶ τὸ πεπαιγμένον ἀπαγγέλλοντες, 
ὥστε διὰ πολλῶν πολὺν εἶναι<note anchored="yes" place="unspecified" resp="ed">
                  <foreign lang="greek">εἶναι</foreign> βεκκερ ξορρεξτς, αφτερ σξηαεφερ, το <foreign lang="greek">ἰέναι</foreign>, <gloss>σπρεαδ</gloss>.</note>  τὸν γέλωτα καὶ 
μηδ᾽ ἀναλαβεῖν ἑαυτοὺς δύνασθαι τοὺς περὶ τὸν Ἀννίβαν. τοῦτο τοῖς Καρχηδονίοις ἰδοῦσι θάρσος παρίστη, λογιζομένοις ἀπὸ πολλοῦ καὶ ἰσχυροῦ τοῦ καταφρονοῦντος ἐπιέναι γελᾶν οὕτως καὶ παίζειν τῷ στρατηγῷ παρὰ τὸν κίνδυνον. </p>
         </div1></body></text></TEI.2>