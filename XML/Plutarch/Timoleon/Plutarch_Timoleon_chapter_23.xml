<?xml version="1.0" encoding="utf-8"?>
<TEI.2><text><body><div1 type="chapter" n="23" org="uniform" sample="complete">
            <p>
               <milestone unit="section" n="1" />τῶν δὲ
γραμμάτων τούτων παρὰ τοῦ 
Τιμολέοντος κομισθέντων, καὶ πρέσβεων ἅμα 
παρόντων Συρακουσίων καὶ δεομένων ἐπιμεληθῆναι 
τῆς πόλεως καὶ γενέσθαι πάλιν ἐξ ὑπαρχῆς 
οἰκιστάς, οὐχ ἥρπασαν οἱ Κορίνθιοι τὴν πλεονεξίαν, 
οὐδὲ προσεποίησαν αὑτοῖς τὴν πόλιν, ἀλλὰ 
πρῶτον μὲν ἐπιόντες τοὺς ἱεροὺς ἀγῶνας ἐν τῇ 
Ἑλλάδι<note place="unspecified" anchored="yes">
                  <foreign lang="greek">ἐν τῇ Ἑλλάδι</foreign> ωιτη ξοραëς, βεκκερ, ανδ βλασς: <foreign lang="greek">Ἑλλάδι</foreign>.</note> καὶ τὰς μεγίστας τῶν πανηγύρεων 
ἀνηγόρευον ὑπὸ κηρύκων ὅτι Κορίνθιοι καταλελυκότες 
τὴν ἐν Συρακούσαις τυραννίδα, καὶ 
<milestone unit="section" n="2" />τὸν τύραννον ἐξεληλακότες, καλοῦσι Συρακουσίους καὶ τῶν ἄλλων Σικελιωτῶν τὸν βουλόμενον οἰκεῖν τὴν πόλιν ἐλευθέρους καὶ αὐτονόμους, ἐπ᾽ ἴσοις καὶ δικαίοις τὴν χώραν διαλαχόντας: 
ἔπειτα διαπέμποντες ἀγγέλους εἰς τὴν Ἀσίαν καὶ τὰς νήσους, ὅπου πλείστους ἐπυνθάνοντο τῶν φυγάδων διεσπαρμένους κατοικεῖν, παρεκάλουν ἰέναι πάντας εἰς Κόρινθον, ὡς Κορινθίων ἀσφαλῆ πομπὴν καὶ πλοῖα καὶ στρατηγοὺς παρεξόντων ἰδίοις τέλεσιν εἰς Συρακούσας. 
<milestone unit="section" n="3" />
κηρυσσομένων δὲ τούτων ἡ μὲν πόλις τὸν δικαιότατον καὶ κάλλιστον ἀπελάμβανεν ἔπαινον καὶ ζῆλον, ἐλευθεροῦσα μὲν ἀπὸ τῶν τυράννων, σῴζουσα δ᾽ ἀπὸ τῶν βαρβάρων, ἀποδιδοῦσα δὲ τοῖς πολίταις τὴν χώραν. 
</p>
            <p>οἱ δὲ
συνελθόντες εἰς Κόρινθον οὐκ ὄντες ἱκανοὶ τὸ πλῆθος ἐδεήθησαν ἐκ Κορίνθου καὶ τῆς ἄλλης Ἑλλάδος παραλαβεῖν συνοίκους: καὶ γενόμενοι μυρίων οὐκ ἐλάττους κατέπλευσαν εἰς 
<pb id="p.318" />
Συρακούσας. 
<milestone unit="section" n="4" />
ἤδη δὲ καὶ τῶν ἐξ Ἰταλίας καὶ 
Σικελίας πολλοὶ τῷ Τιμολέοντι συνεληλύθεισαν 
καὶ γενομένοις αὐτοῖς ἑξακισμυρίοις τὸ πλῆθος, 
ὡς Ἄθανις εἴρηκε, τὴν μὲν χώραν διένειμε, τὰς  
δὲ οἰκίας ἀπέδοτο χιλίων ταλάντων, 
ἅμα μὲν ὑπολειπόμενος τοῖς ἀρχαίοις Συρακουσίοις 
ἐξωνεῖσθαι τὰς αὑτῶν, ἅμα δὲ χρημάτων εὐπορίαν 
τῷ δήμῳ μηχανώμενος οὕτως πενομένῳ 
καὶ πρὸς τἆλλα καὶ πρὸς τὸν πόλεμον ὥστε καὶ 
<milestone unit="section" n="5" />τοὺς ἀνδριάντας ἀποδόσθαι, ψήφου διαφερομένης ὑπὲρ ἑκάστου καὶ γινομένης κατηγορίας, ὥσπερ 
ἀνθρώπων εὐθύνας διδόντων ὅτε δή φασι τὸν Γέλωνος ἀνδριάντα τοῦ παλαιοῦ τυράννου διατηρῆσαι τοὺς Συρακουσίους, καταχειροτονουμένων τῶν ἄλλων, ἀγαμένους καὶ τιμῶντας τὸν ἄνδρα τῆς νίκης ἣν πρὸς Ἱμέρᾳ Καρχηδονίους ἐνίκησεν. </p>
         </div1></body></text></TEI.2>