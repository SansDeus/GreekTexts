<?xml version="1.0" encoding="utf-8"?>
<TEI.2><text><body><div1 type="chapter" n="30" org="uniform" sample="complete">
            <p>
               <milestone unit="section" n="1" />ἐκ τούτου καταλιπὼν ἐν τῇ πολεμίᾳ τοὺς μισθοφόρους ἄγοντας καὶ φέροντας τὴν τῶν Καρχηδονίων ἐπικράτειαν, αὐτὸς ἧκεν εἰς Συρακούσας: 
καὶ τοὺς χιλίους μισθοφόρους ἐκείνους, ὑφ᾽ ὧν ἐγκατελείφθη πρὸ τῆς μάχης, ἐξεκήρυξε τῆς Σικελίας, καὶ πρὶν ἢ δῦναι τὸν ἥλιον ἠνάγκασεν ἐκ Συρακουσῶν ἀπελθεῖν. 
<milestone unit="section" n="2" />
οὗτοι μὲν οὖν διαπλεύσαντες εἰς Ἰταλίαν ἀπώλοντο παρασπονδηθέντες ὑπὸ Βρεττίων, καὶ δίκην ταύτην τὸ δαιμόνιον αὐτοῖς τῆς προδοσίας ἐπέθηκε. 
<pb id="p.334" />
τῶν δὲ
περὶ τὸν Μάμερκον, τὸν Κατάνης τύραννον, 
<pb id="paris.1624.251" /> καὶ Ἱκέτην, εἴτε φθόνῳ τῶν κατορθουμένων 
ὑπὸ Τιμολέοντος, εἴτε φοβουμένων αὐτὸν ὡς 
ἄπιστον καὶ ἄσπονδον πρὸς τοὺς τυράννους, συμμαχίαν 
ποιησαμένων πρὸς τοὺς Καρχηδονίους 
καὶ κελευσάντων πέμπειν δύναμιν καὶ στρατηγόν, 
εἰ μὴ παντάπασι βούλονται Σικελίας ἐκπεσεῖν, 
<milestone unit="section" n="3" />ἔπλευσε Γέσκων ναῦς μὲν ἔχων ἑβδομήκοντα, 
μισθοφόρους δὲ προσλαβὼν Ἕλληνας, οὔπω πρότερον ' Ἕλλησι χρησαμένων Καρχηδονίων, ἀλλὰ τότε θαυμασάντων ὡς ἀνυποστάτους καὶ μαχιμωτάτους ἀνθρώπων ἁπάντων, 
συστάντες δὲ κοινῇ μετ᾽ ἀλλήλων ἅπαντες ἐν τῇ Μεσσηνίᾳ τετρακοσίους τῶν παρὰ Τιμολέοντος ξένων ἐπικούρους πεμφθέντας ἀπέκτειναν, ἐν δὲ τῇ Καρχηδονίων ἐπικρατείᾳ περὶ τὰς καλουμένας Ἱερὰς ἐνεδρεύσαντες τοὺς μετ᾽ Εὐθύμου τοῦ Λευκαδίου μισθοφόρους διέφθειραν. 
<milestone unit="section" n="4" /> ἐξ ὧν
καὶ μάλιστα τὴν Τιμολέοντος εὐτυχίαν συνέβη γενέσθαι διώνυμον. ἦσαν μὲν γὰρ οὗτοι τῶν μετὰ Φιλομήλου τοῦ Φωκέως καὶ Ὀνομάρχου Δελφοὺς καταλαβόντων καὶ μετασχόντων ἐκείνοις τῆς ἱεροσυλίας, 
μισούντων δὲ πάντων αὐτοὺς καὶ φυλαττομένων ἐπαράτους γεγονότας, πλανώμενοι περὶ τὴν Πελοπόννησον ὑπὸ Τιμολέοντος ἐλήφθησαν ἑτέρων στρατιωτῶν οὐκ εὐποροῦντος. 
<milestone unit="section" n="5" />
ἀφικόμενοι δὲ εἰς Σικελίαν ὅσας μὲν ἐκείνῳ συνηγωνίσαντο μάχας πάσας ἐνίκων, τῶν δὲ πλείστων καὶ μεγίστων ἀγώνων τέλος ἐχόντων 
<pb id="p.336" />
ἐκπεμπόμενοι πρὸς ἑτέρας ὑπ᾽ αὐτοῦ βοηθείας 
ἀπώλοντο καὶ καταναλώθησαν, οὐχ ὁμοῦ πάντες, 
ἀλλὰ κατὰ μέρος, τῆς δίκης αὐτοῖς ἀπολογουμένης 
τῇ Τιμολέοντος εὐτυχίᾳ ἐπιτιθεμένης<note anchored="yes" place="unspecified" resp="ed">
                  <foreign lang="greek">τῆς Δίκης  <gap /> ἐπιτιθεμένης</foreign> σιντενις, ωιτη τηε μσς. τηε ξορρυπτ πασσαγε ις ϝαριουσλψ εμενδεδ βψ διφφερεντ εδιτορς.</note> 
ὅπως μηδεμία τοῖς ἀγαθοῖς ἀπὸ τῆς τῶν κακῶν κολάσεως βλάβη γένηται. 
τὴν μὲν οὖν πρὸς Τιμολέοντα τῶν θεῶν εὐμένειαν οὐχ ἧττον ἐν αἷς προσέκρουσε πράξεσιν ἢ περὶ ἃς κατώρθου θαυμάζεσθαι συνέβαινεν. </p>
         </div1></body></text></TEI.2>