<?xml version="1.0" encoding="utf-8"?>
<TEI.2><text><body><div1 type="chapter" n="11" org="uniform" sample="complete">
            <p>
               <milestone unit="section" n="1" />οἱ δ᾽ ἐν τῷ
Ῥηγίῳ Καρχηδόνιοι τοῦ Τιμολέοντος ἀνηγμένου καὶ τῆς ἐκκλησίας διαλυθείσης χαλεπῶς φέροντες, ἐν τῷ κατεστρατηγῆσθαι διατριβὴν τοῖς Ῥηγίνοις παρεῖχον, εἰ Φοίνικες ὄντες οὐκ ἀρέσκοιντο τοῖς δι᾽ ἀπάτης πραττομένοις. 
<milestone unit="section" n="2" />
πέμπουσι δ᾽  οὖν εἰς τὸ Ταυρομένιον πρεσβευτὴν ἐπὶ τριήρους, ὃς πολλὰ διαλεχθεὶς πρὸς τὸν Ἀνδρόμαχον, ἐπαχθῶς καὶ βαρβαρικῶς ἀνατεινάμενος εἰ μὴ τὴν ταχίστην ἐκβάλλει τοὺς Κορινθίους, τέλος ὑπτίαν τὴν χεῖρα δείξας, εἶτ᾽ αὖθις καταστρέψας ἠπείλησε τοιαύτην οὖσαν αὐτῷ τὴν πόλιν τοιαύτην ποιήσειν. 
γελάσας δ᾽ ὁ Ἀνδρόμαχος ἄλλο μὲν οὐδὲν ἀπεκρίνατο, τὴν δὲ χεῖρα νῦν μὲν ὑπτίαν, ὡς ἐκεῖνος, νῦν δὲ πρηνῆ προτείνας ἐκέλευσεν ἀποπλεῖν αὐτόν, εἰ μὴ βούλοιτο τὴν ναῦν ἀντὶ τοιαύτης γενέσθαι τοιαύτην. 
</p>
            <p>
               <milestone unit="section" n="3" />ὁ δ᾽
Ἱκέτης πυθόμενος τὴν τοῦ Τιμολέοντος διάβασιν καὶ φοβηθείς μετεπέμψατο πολλὰς τῶν Καρχηδονίων τριήρεις, 
ὅτε καὶ παντάπασι 
<pb id="paris.1624.241" /> 
               <pb id="p.286" />
συνέβη τοὺς Συρακουσίους ἀπογνῶναι τὴν σωτηρίαν, 
ὁρῶντας τοῦ μὲν λιμένος αὐτῶν Καρχηδονίους 
κρατοῦντας, τὴν δὲ πόλιν Ἱκέτην ἔχοντα, 
τῆς δ᾽ ἄκρας κυριεύοντα Διονύσιον, Τιμολέοντα 
δὲ ὥσπερ ἐκ κρασπέδου τινὸς λεπτοῦ τῆς Ταυρομενιτῶν 
πολίχνης τῇ Σικελίᾳ προσηρτημένον ἐπ᾽ 
ἐλπίδος<note anchored="yes" place="unspecified" resp="ed">
                  <foreign lang="greek">ἐπ᾽ ἐλπίδος</foreign> βεκκερ ηας <foreign lang="greek">ἀπ᾽ ἐλπίδος</foreign>, αφτερ ξοραëς.</note>  ἀσθενοῦς καὶ βραχείας δυνάμεως: χιλίων 
γὰρ αὐτῷ στρατιωτῶν καὶ τροφῆς τούτοις ἀναγκαίας πλέον οὐδὲν ὑπῆρχεν. 
<milestone unit="section" n="4" />
οὐδ᾽ ἐπίστευον αἱ πόλεις διάπλεαι κακῶν οὖσαι καὶ πρὸς ἅπαντας 
ἀπηγριωμέναι τοὺς ἡγουμένους στρατοπέδων, 
μάλιστα διὰ τὴν Καλλίππου καὶ Φάρακος ἀπιστίαν, 
ὧν ὁ μὲν Ἀθηναῖος ὤν, ὁ δὲ Λακεδαιμόνιος, 
ἀμφότεροι δὲ φάσκοντες ὑπὲρ τῆς ἐλευθερίας 
ἥκειν καὶ καταλύειν τοὺς μονάρχους, χρυσὸν 
ἀπέδειξαν<note anchored="yes" place="unspecified" resp="ed">
                  <foreign lang="greek">ἀπέδειξαν</foreign> βλασς, αφτερ ηεμστερηυις: <foreign lang="greek">ἔδειξαν</foreign>.</note>  τῇ Σικελίᾳ τὰς ἐν τῇ τυραννίδι συμφοράς 
καὶ μακαριωτέρους δοκεῖν ἐποίησαν τοὺς 
καταστρέψαντας ἐν τῇ δουλείᾳ τῶν ἐπιδόντων 
τὴν αὐτονομίαν. </p>
         </div1></body></text></TEI.2>