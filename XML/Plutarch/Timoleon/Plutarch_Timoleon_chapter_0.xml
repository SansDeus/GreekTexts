<?xml version="1.0" encoding="utf-8"?>
<TEI.2><text><body><div1 type="chapter" n="0" org="uniform" sample="complete">
            <p>
               <milestone unit="section" n="1" />ἐμοὶ<note anchored="yes" place="unspecified" resp="ed">
                  <foreign lang="greek">ἐμοὶ</foreign> ωιτη βεκκερ, αφτερ στεπηανυς ανδ ρεισκε: <foreign lang="greek">ἐμοὶ μὲν</foreign>.</note>  τῆς τῶν βίων ἅψασθαι μὲν γραφῆς 
<pb id="paris.1624.235" />
συνέβη δι᾽ ἑτέρους, ἐπιμένειν δὲ καὶ φιλοχωρεῖν ἤδη καὶ δι᾽ ἐμαυτόν, ὥσπερ ἐν ἐσόπτρῳ τῇ ἱστορίᾳ πειρώμενον ἁμῶς γέ πως κοσμεῖν καὶ ἀφομοιοῦν πρὸς τὰς ἐκείνων ἀρετὰς τὸν βίον. οὐδὲν γὰρ ἀλλ᾽ ἢ συνδιαιτήσει καὶ συμβιώσει τὸ γινόμενον ἔοικεν, ὅταν ὥσπερ ἐπιξενούμενον ἕκαστον αὐτῶν ἐν μέρει διὰ τῆς ἱστορίας ὑποδεχόμενοι καὶ παραλαμβάνοντες ἀναθεωρῶμεν <q direct="unspecified">ὅσσος ἔην οἷός τε,</q> τὰ κυριώτατα καὶ κάλλιστα πρὸς γνῶσιν ἀπὸ τῶν πράξεων λαμβάνοντες. 
<milestone unit="section" n="2" /> 
               <quote rend="blockquote">φεῦ, φεῦ: τί τούτου χάρμα μεῖζον ἂν λάβοις,</quote>
καὶ<note anchored="yes" place="unspecified" resp="ed">
                  <foreign lang="greek">καὶ</foreign> συππλιεδ βψ σιντενις, αφτερ σξηαεφερ; βεκκερ συππλιες <foreign lang="greek">ἢ</foreign>.</note>  πρὸς ἐπανόρθωσιν ἠθῶν ἐνεργότερον; Δημόκριτος μὲν γὰρ εὔχεσθαί φησι δεῖν ὅπως εὐλόγχων εἰδώλων τυγχάνωμεν καὶ τὰ σύμφυλα καὶ τὰ χρηστὰ μᾶλλον ἡμῖν ἐκ τοῦ περιέχοντος ἢ τὰ φαῦλα καὶ τὰ σκαιὰ συμφέρηται, λόγον οὔτ᾽  ἀληθῆ καὶ πρὸς ἀπεράντους ἐκφέροντα δεισιδαιμονίας 
<milestone unit="section" n="3" /> εἰς φιλοσοφίαν καταβάλλων ἡμεῖς δὲ τῇ
περὶ τὴν ἱστορίαν διατριβῇ καὶ τῆς γραφῆς τῇ 
<pb id="p.262" />
συνηθείᾳ παρασκευάζομεν ἑαυτούς, τὰς τῶν ἀρίστων καὶ δοκιμωτάτων μνήμας ὑποδεχομένους ἀεὶ ταῖς ψυχαῖς, εἴ τι φαῦλον ἢ κακόηθες ἢ ἀγεννὲς αἱ τῶν συνόντων ἐξ ἀνάγκης ὁμιλίαι προσβάλλουσιν, ἐκκρούειν καὶ διωθεῖσθαι, πρὸς τὰ κάλλιστα τῶν παραδειγμάτων ἵλεω καὶ πρᾳεῖαν ἀποστρέφοντες τὴν διάνοιαν. 
<milestone unit="section" n="4" /> ὧν ἐν τῷ παρόντι
προκεχειρίσμεθά σοι τὸν Τιμολέοντος τοῦ Κορινθίου καὶ τὸν Αἰμιλίου Παύλου βίον, ἀνδρῶν οὐ μόνον ταῖς αἱρέσεσιν, ἀλλὰ καὶ ταῖς τύχαις ἀγαθαῖς ὁμοίως κεχρημένων ἐπὶ τὰ πράγματα, καὶ διαμφισβήτησιν παρεξόντων πότερον εὐποτμίᾳ, μᾶλλον ἢ φρονήσει τὰ μέγιστα τῶν πεπραγμένων κατώρθωσαν.</p>
         </div1></body></text></TEI.2>