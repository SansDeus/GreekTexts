<?xml version="1.0" encoding="utf-8"?>
<TEI.2><text><body><div1 type="chapter" n="34" org="uniform" sample="complete">
            <p>
               <milestone unit="section" n="1" />μετὰ δὲ ταῦτα στρατεύσας ἐπὶ 
Μάμερκον εἰς Κατάνην καὶ περὶ τὸ ῥεῦμα τὴν 
Ἄβολον ἐκ παρατάξεως ὑποστάντα νικήσας καὶ 
τρεψάμενος ὑπὲρ δισχιλίους ἀνεῖλεν, ὧν μέρος 
οὐκ ὀλίγον ἦσαν οἱ πεμφθέντες ὑπὸ Γέσκωνος ἐπίκουροι 
Φοίνικες, 
ἐκ δὲ
τούτου Καρχηδόνιοι μέν 
εἰρήνην ἐποιήσαντο πρὸς αὐτὸν δεηθέντες, ὥστε 
τὴν ἐντὸς τοῦ Λύκου χώραν ἔχειν, καὶ τοῖς 
βουλομένοις<note anchored="yes" place="unspecified" resp="ed">
                  <foreign lang="greek">τοῖς βουλομένοις</foreign> ξοραëς, σιντενις<hi rend="superscript">1</hi>, ανδ βεκκερ, αφτερ ρεισκε ῾ωιτη αξ̓: <foreign lang="greek">τοὺς βουλομένους</foreign>. ξοραëς ανδ βεκκερ βραξκετ τηε πρεξεδινγ <foreign lang="greek">καί</foreign>.</note> ἐξ αὐτῆς μετοικεῖν πρὸς Συρακουσίους 
χρήματα καὶ γενεὰς ἀποδιδόντες, καὶ τοῖς 
<pb id="p.342" />
τυράννοις ἀπειπάμενοι τὴν συμμαχίαν. 
<milestone unit="section" n="2" />Μάμερκος δὲ δυσθυμῶν ταῖς ἐλπίσιν ἔπλει μέν εἰς Ἰταλίαν ὡς Λευκανοὺς ἐπάξων Τιμολέοντι καὶ Συρακουσίοις, ἐπεὶ δὲ ἀποστρέψαντες οἱ σὺν αὐτῷ τὰς τριήρεις καὶ πλεύσαντες εἰς Σικελίαν τῷ Τιμολέοντι τὴν Κατάνην παρέδωκαν, ἀναγκασθεὶς καὶ αὐτὸς εἰς Μεσσήνην κατέφυγε πρός Ἵππωνα τὸν τυραννοῦντα τῆς πόλεως, 
<milestone unit="section" n="3" />
ἐπελθόντος δὲ τοῦ Τιμολέοντος αὐτοῖς καὶ πολιορκοῦντος ἔκ τε γῆς καὶ θαλάττης, ὁ μέν Ἵππων ἀποδιδράσκων ἐπὶ νεὼς ἥλω, καὶ παραλαβόντες αὐτὸν οἱ Μεσσήνιοι, καὶ τοὺς παῖδας ἐκ τῶν διδασκαλείων ὡς ἐπὶ θέαμα κάλλιστον τὴν τοῦ τυράννου τιμωρίαν ἀγαγόντες εἰς θέατρον, ᾐκίσαντο καὶ διέφθειραν 
ὁ δὲ
Μάμερκος ἑαυτὸν Τιμολέοντι παρέδωκεν ἐπὶ τῷ δίκην ὑποσχεῖν ἐν Συρακουσίοις μὴ κατηγοροῦντος Τιμολέοντος. 
<milestone unit="section" n="4" />
ἀχθεὶς δὲ εἰς τὰς Συρακούσας, παρελθὼν εἰς τὸν δῆμον ἐπεχείρει μέν τινα συγκείμενον ἐκ παλαιοῦ λόγον ὑπ᾽ αὐτοῦ διεξιέναι, θορύβοις δὲ περιπίπτων καὶ τὴν ἐκκλησίαν ὁρῶν ἀπαραίτητον ἔθει ῥίψας τὸ ἱμάτιον διὰ μέσου τοῦ θεάτρου, καὶ πρός τι τῶν βάθρων δρόμῳ φερόμενος συνέρρηξε τὴν κεφαλὴν ὡς ἀποθανούμενος, 
οὐ
μὴν ἔτυχέ γε ταύτης τῆς τελευτῆς, ἀλλ᾽ ἔτι ζῶν ἀπαχθεὶς ἥνπερ οἱ λῃσταὶ δίκην ἔδωκε. </p>
         </div1></body></text></TEI.2>