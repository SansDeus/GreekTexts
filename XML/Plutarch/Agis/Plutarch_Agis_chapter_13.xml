<?xml version="1.0" encoding="utf-8"?>
<TEI.2><text><body><div1 type="chapter" n="13" org="uniform" sample="complete">
            <p>
               <milestone unit="section" n="1" />οὕτω δὲ τῆς πράξεως αὐτοῖς ὁδῷ βαδιζούσης 
<pb id="paris.1624.801" /> καὶ μηδενὸς ἐνισταμένου μηδὲ διακωλύοντος, εἷς ἀνὴρ, Ἀγησίλαος, ἀνέτρεψε πάντα καὶ διελυμήνατο, κάλλιστον διανόημα καὶ Λακωνικώτατον αἰσχίστῳ νοσήματι τῇ φιλοπλουτίᾳ διαφθείρας. 
<milestone unit="section" n="2" />
ἐπειδὴ γὰρ ἐκέκτητο μὲν ἐν τοῖς 
μάλιστα πολλὴν καὶ ἀγαθὴν χώραν, ὤφειλε δὲ 
πάμπολλα, μήτε διαλῦσαι δυνάμενος τὰ χρέα 
μήτε τὴν χώραν προέσθαι βουλόμενος ἔπεισε τὸν 
Ἆγιν ὡς ἀμφοτέρων μὲν ἅμα πραττομένων μέγας 
ἔσοιτο περὶ τὴν πόλιν ὁ νεωτερισμός, εἰ δὲ τῇ 
τῶν χρεῶν ἀφέσει θεραπευθεῖεν οἱ κτηματικοὶ 
πρότερον, εὐκόλως ἂν αὐτῶν καὶ καθ᾽ ἡσυχίαν<note anchored="yes" place="unspecified" resp="ed">
                  <foreign lang="greek">καὶ καθ᾽ ἡσυχίαν</foreign> ξοραëς ανδ ζιεγλερ: <foreign lang="greek">καθ᾽ ἡσυχίαν.</foreign>
               </note>  
ὕστερον ἐνδεξομένων τὸν ἀναδασμόν. 
<milestone unit="section" n="3" />ταῦτα δὲ καὶ τοῖς περὶ Λύσανδρον ἐδόκει, συνεξαπατωμένοις ὑπὸ τοῦ Ἀγησιλάου, καὶ τὰ παρὰ τῶν χρεωστῶν γραμματεῖα συνενέγκαντες εἰς ἀγοράν, ἃ κλάρια καλοῦσι, καὶ πάντα συνθέντες εἰς ἓν συνέπρησαν. ἀρθείσης δὲ φλογός οἱ μὲν πλούσιοι καὶ δανειστικοὶ περιπαθοῦντες ἀπῆλθον, ὁ δὲ Ἀγησίλαος ὥσπερ ἐφυβρίζων οὐκ ἔφη λαμπρότερον ἑωρακέναι φῶς οὐδὲ πῦρ ἐκείνου καθαρώτερον. 
</p>
            <p>
               <milestone unit="section" n="4" />
ἀξιούντων δὲ τῶν πολλῶν καὶ τὴν γῆν εὐθὺς νέμεσθαι καὶ τῶν βασιλέων οὕτω ποιεῖν κελευόντων, ἀσχολίας τινὰς ἐμβάλλων ὁ Ἀγησίλαος ἀεὶ καὶ προφάσεις λέγων παρῆγε τὸν χρόνον, ἄχρι οὗ στρατεία συνέβη τῷ Ἄγιδι, μεταπεμπομένων τῶν Ἀχαιῶν συμμάχων ὄντων 
<pb id="p.32" />
βοήθειαν ἐκ Λακεδαίμονος. Αἰτωλοὶ γὰρ ἦσαν ἐπίδοξοι διὰ τῆς Μεγαρικῆς ἐμβαλοῦντες εἰς Πελοπόννησον καὶ τοῦτο κωλύσων Ἄρατος ὁ τῶν Ἀχαιῶν στρατηγὸς ἤθροιζε δύναμιν καὶ τοῖς ἐφόροις ἔγραφεν. </p>
         </div1></body></text></TEI.2>