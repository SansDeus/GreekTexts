<?xml version="1.0" encoding="utf-8"?>
<TEI.2><text><body><div1 type="chapter" n="20" org="uniform" sample="complete">
            <p>
               <milestone unit="section" n="1" />ὁ
μὲν οὖν Ἆγις ἐπὶ τὴν στραγγάλην πορευόμενος, ὡς εἶδέ τινα τῶν ὑπηρετῶν 
<pb id="p.46" />
δακρύοντα καὶ περιπαθοῦντα, <q direct="unspecified">παῦσαί με,</q> εἶπεν, <q direct="unspecified">ὦ ἄνθρωπε, κλαίων καὶ γὰρ οὕτως παρανόμως καὶ ἀδίκως ἀπολλύμενος κρείττων εἰμὶ τῶν ἀναιρούντων</q> καὶ ταῦτ᾽ εἰπὼν παρέδωκε τῷ βρόχῳ τόν τράχηλον ἑκουσίως, 
<milestone unit="section" n="2" /> ὁ δὲ
Ἀμφάρης προελθὼν ἐπὶ τὰς θύρας, καὶ τὴν Ἀγησιστράταν προσπεσοῦσαν αὐτῷ διὰ συνήθειαν καὶ φιλίαν ἀναστήσας, οὐδὲν ἔφη περὶ τόν Ἆγιν ἔσεσθαι βίαιον οὐδὲ ἀνήκεστον ἐκέλευε δὲ κἀκείνην, εἰ βούλοιτο, πρὸς τόν υἱὸν εἰσελθεῖν. ἐκείνης δὲ καὶ τὴν μητέρα μετ᾽ αὐτῆς παρεῖναι δεομένης οὐδὲν ἔφη κωλύειν ὁ Ἀμφάρης: 
<milestone unit="section" n="3" />
καὶ δεξάμενος ἀμφοτέρας, καὶ πάλιν κλεῖσαι τὰς θύρας τοῦ δεσμωτηρίου κελεύσας, προτέραν μὲν τὴν Ἀρχιδαμίαν παρέδωκεν, ἤδη σφόδρα πρεσβῦτιν οὖσαν καὶ καταγεγηρακυῖαν ἐν ἀξιώματι μεγίστῳ τῶν πολιτίδων, ἀποθανούσης δὲ ἐκείνης ἐκέλευσε τὴν Ἀγησιστράταν ἔσω βαδίζειν. 
<milestone unit="section" n="4" /> ὡς δὲ
εἰσελθοῦσα τόν τε υἱὸν ἐθεάσατο χαμαὶ κείμενον καὶ τὴν μητέρα νεκρὰν ἐκ τοῦ βρόχου κρεμαμένην, ἐκείνην μὲν αὐτὴ τοῖς ὑπηρέταις συγκαθεῖλε καὶ παρεκτείνασα τῷ Ἄγιδι τὸ σῶμα περιέστειλε καὶ κατεκάλυψε: τῷ δὲ υἱῷ προσπεσοῦσα καὶ φιλήσασα τὸ πρόσωπον, <q direct="unspecified">ἡ πολλή σε,</q> εἶπεν, <q direct="unspecified">ὦ παῖ, εὐλάβεια καὶ τὸ πρᾶον καὶ φιλάνθρωπον ἀπώλεσε μεθ᾽ ἡμῶν.</q>  
               <milestone unit="section" n="5" /> ὁ δὲ
Ἀμφάρης ἀπὸ τῆς θύρας ὁρῶν τὰ γινόμενα καὶ τὰς φωνὰς ἀκούων ἐπεισῆλθε, καὶ πρὸς τὴν Ἀγησιστράταν μετ᾽ ὀργῆς εἶπεν <q direct="unspecified">εἰ τοίνυν,</q> ἔφη, <q direct="unspecified">ταὐτὰ
ἐδοκίμαζες τῷ υἱῷ, ταὐτὰ καὶ πείσῃ.</q> καὶ ἡ Ἀγησιστράτα πρὸς τόν βρόχον 
<pb id="p.48" />
ἀνισταμένη, <q direct="unspecified">μόνον,</q> ἔφη, <q direct="unspecified">συνενέγκαι ταῦτα τῇ Σπάρτῃ.</q> 
            </p>
         </div1></body></text></TEI.2>