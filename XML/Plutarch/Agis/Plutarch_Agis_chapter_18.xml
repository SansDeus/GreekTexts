<?xml version="1.0" encoding="utf-8"?>
<TEI.2><text><body><div1 type="chapter" n="18" org="uniform" sample="complete">
            <p>
               <milestone unit="section" n="1" />ἡ
μὲν Χιλωνὶς τοιαῦτα ποτνιωμένη τό τε πρόσωπον ἐπὶ τὴν κεφαλὴν ἐπέθηκε τοῦ Κλεομβρότου, καί τὸ βλέμμα διεφθαρμένον καί 
<pb id="p.40" />
συντετηκὸς ὑπὸ λύπης περιήνεγκεν εἷς τοὺς παρόντας. ὁ δὲ Λεωνίδας διαλεχθεὶς τοῖς φίλοις 
<pb id="paris.1624.803" /> τὸν μὲν Κλεόμβροτον ἐκέλευσεν ἀναστάντα φεύγειν, τῆς δὲ παιδὸς μένειν ἐδεῖτο καί μὴ καταλιπεῖν ἑαυτόν οὕτω φιλοῦντα καί δεδωκότα χάριν τὴν τοῦ ἀνδρὸς αὐτῇ σωτηρίαν. 
<milestone unit="section" n="2" /> οὐ
μὴν ἔπεισεν, ἀλλ᾽ ἀνισταμένῳ τῷ ἀνδρὶ θάτερον τῶν παιδίων 
ἐγχειρίσασα, θάτερον δ᾽ Ἀναλαβοῦσα καί προσκυνήσασα 
τὸν βωμὸν τοῦ<note anchored="yes" place="unspecified" resp="ed">
                  <foreign lang="greek">τοῦ θεοῦ</foreign> ξοραëς, βεκκερ, ανδ ζιεγλερ, αφτερ βρψαν; <foreign lang="greek">τῆς θεοῦ.</foreign>
               </note> θεοῦ συνεξῆλθεν, ὥστε 
εἰ μὴ πάνυ διεφθαρμένος ἦν ὑπὸ κενῆς δόξης ὁ 
Κλεόμβροτος, εὐτύχημα ἂν ἡγήσατο τὴν φυγὴν 
αὑτῷ τῆς βασιλείας μεῖζον εἶναι διὰ τὴν γυναῖκα. 
</p>
            <p>μεταστησάμενος δὲ τὸν Κλεόμβροτον ὁ Λεωνίδας καὶ τοὺς πρώτους ἐφόρους ἐκβαλὼν τῆς ἀρχῆς, ἑτέρους δὲ ποιησάμενος, εὐθὺς ἐπεβούλευε τῷ Ἄγιδι. 
<milestone unit="section" n="3" /> καί
πρῶτον μὲν ἔπειθεν αὐτὸν ἀναστῆναι καὶ συμβασιλεύειν, ὡς δεδωκότων συγγνώμην τῶν πολιτῶν συνεξηπατῆσθαι γὰρ ὑπὸ τοῦ Ἀγησιλάου νέον ὄντα καί φιλότιμον. ἐκείνου δὲ ὑφορωμένου καί κατὰ χώραν μένοντος αὐτὸς μὲν ἐπαύσατο φενακίζων καί κατειρωνευόμενος, Ἀμφάρης δὲ καί Δαμοχάρης καί Ἀρκεσίλαος ἀναβαίνοντες εἰώθεσαν αὐτῷ διαλέγεσθαι: καί ποτε καί παραλαβόντες ἐπὶ λουτρὸν ἀπὸ τοῦ ἱεροῦ κατήγαγον καί λουσάμενον πάλιν εἷς τὸ ἱερὸν κατέστησαν, 
<milestone unit="section" n="4" /> καί
ἦσαν πάντες μὲν αὐτῷ 
συνήθεις, ὁ δὲ Ἀμφάρης καί κεχρημένος<note anchored="yes" place="unspecified" resp="ed">
                  <foreign lang="greek">καὶ κεχρημένος</foreign> ξοραëς ανδ βεκκερ δελετε <foreign lang="greek">καί.</foreign>
               </note> ἔναγχος 
<pb id="p.42" />
ἱμάτια καί ποτήρια τῶν πολυτελῶν παρὰ τῆς Ἀγησιστράτας ἐπεβούλευε διὰ ταῦτα τῷ βασιλεῖ καί ταῖς γυναιξὶν ὡς ἀποστερήσων. καί μάλιστά γε αὐτὸς
ὑπακοῦσαι τῷ Λεωνίδᾳ λέγεται καί παροξῦναι τοὺς ἐφόρους, ὧν καί αὐτὸς εἷς ἦν. </p>
         </div1></body></text></TEI.2>