<?xml version="1.0" encoding="utf-8"?>
<TEI.2><text><body><div1 type="chapter" n="2" org="uniform" sample="complete">
            <p>
               <milestone unit="section" n="1" />ὁ
μὲν γὰρ ἀπηκριβωμένος καὶ τελείως 
ἀγαθὸς οὐδ᾽  ἂν ὅλως δόξης δέοιτο, πλὴν ὅση 
πάροδον ἐπὶ τὰς πράξεις διὰ τοῦ πιστεύεσθαι<note anchored="yes" place="unspecified" resp="ed">
                  <foreign lang="greek">διὰ τοῦ π.,</foreign> ξοραëς, βεκκερ, ανδ ζιεγλερ, αφτερ βρψαν: <foreign lang="greek">καὶ διὰ τοῦ π.</foreign>
               </note>  
δίδωσι: νέῳ δὲ ἔτι ὄντι καὶ φιλοτίμῳ δοτέον ἀπὸ τῶν καλῶν ἔργων καὶ δόξῃ τι καλλωπίσασθαι καὶ κομπάσαι. φυόμεναι γὰρ ἐν τοῖς τηλικούτοις αἱ ἀρεταὶ καὶ βάλαστνουσαι τό τε κατορθούμενον ὥς φησι Θεόφραστος, ἐκβεβαιοῦνται τοῖς ἐπαίνοις, καὶ τὸ λοιπὸν αὔξονται μετὰ φρονήματος ἐπαιρόμεναι. 
<milestone unit="section" n="2" /> τὸ δὲ
ἄγαν πανταχοῦ μὲν ἐπισφαλές, 
ἐν δὲ ταῖς πολιτικαῖς φιλοτιμίαις ὀλέθριον ἐκφέρει 
γὰρ εἰς μανίαν καὶ παραφροσύνην ὕπαιθρον 
ἐξουσίας μεγάλης ἐπιλαβομένους, ὅταν μὴ τὸ 
καλὸν ἔνδοξον εἶναι θέλωσιν, ἀλλ᾽ ἀγαθὸν ἡγῶνται 
τὸ ἔνδοξον εἶναι. ὅπερ<note anchored="yes" place="unspecified" resp="ed">
                  <foreign lang="greek">ὅπερ</foreign> βλασς ανδ ζιεγλερ ῾ωιτη ς<hi rend="super">γ</hi> π.μ.᾿: <foreign lang="greek">ὥσπερ.</foreign>
               </note>   οὖν Φωκίων πρὸς Ἀντίπατρον 
ἀξιοῦντά τι παρ᾽ αὐτοῦ τῶν μὴ καλῶν <q direct="unspecified">οὐ
δύνασαι,</q> εἶπεν, <q direct="unspecified">ἅμα καὶ φίλῳ Φωκίωνι χρῆσθαι καὶ κόλακι,</q> τοῦτο λεκτέον ἢ ὅμοιόν τι τούτῳ πρὸς τοὺς πολλούς: 
<milestone unit="section" n="3" /> 
               <q direct="unspecified">οὐ
δύνασθε τὸν αὐτὸν ἔχειν καὶ ἄρχοντα καὶ ἀκόλουθον.</q> ἐπεὶ συμβαίνει γε καὶ οὕτως τὸ τοῦ δράκοντος, οὗ φησιν ὁ μῦθος τὴν οὐρὰν τῇ κεφαλῇ στασιάσασαν ἀξιοῦν ἡγεῖσθαι παρὰ μέρος καὶ μὴ διὰ παντὸς 
<pb id="paris.1624.796" /> ἀκολουθεῖν ἐκείνῃ, λαβοῦσαν δὲ τὴν ἡγεμονίαν αὐτήν τε κακῶς ἀπαλλάττειν ἀνοίᾳ πορευομένην καὶ τὴν κεφαλὴν καταξαίνειν, τυφλοῖς καὶ κωφοῖς μέρεσιν ἀναγκαζομένην παρὰ φύσιν ἕπεσθαι: 
<milestone unit="section" n="4" />
τοῦτο πολλοὺς τῶν πρὸς χάριν ἅπαντα πεπολιτευμένων ὁρῶμεν πεπονθότας: ἐξαρτήσαντες γὰρ 
<pb id="p.6" />
αὑτοὺς ὄχλων εἰκῇ φερομένων οὔτ᾽ ἀναλαβεῖν ὕστερον οὔτ᾽ ἐπιστῆσαι τὴν ἀταξίαν ἐδυνήθησαν. 
</p>
            <p>ταῦτα δὲ ἡμῖν εἰς τὴν παρὰ τῶν πολλῶν δόξαν ἐπῆλθεν εἰπεῖν ἐννοήσασιν ἡλίκην ἔχει δύναμιν ἐκ τῶν Τιβερίῳ καὶ Γαΐῳ τοῖς Γράγχοις συμπεσόντων, οὓς κάλλιστα μὲν φύντας, κάλλιστα δὲ τραφέντας, καλλίστην δὲ τῆς πολιτείας ὑπόθεσιν λαβόντας, ἀπώλεσεν οὐχ οὕτως ἐπιθυμία δόξης ἄμετρος, ὡς φόβος ἀδοξίας ἐκ προφάσεως οὐκ ἀγεννοῦς πεφυκώς. 
<milestone unit="section" n="5" />
μεγάλην γὰρ εὔνοιαν προειληφότες παρὰ τῶν πολιτῶν ᾐσχύνθησαν ἐγκαταλιπεῖν ὥσπερ χρέος: ἁμιλλώμενοι δ᾽ ἀεὶ πολιτεύμασι χρηστοῖς τὰς τιμὰς ὑπερβάλλεσθαι, καὶ τιμώμενοι μᾶλλον ἐξ ὧν ἐπολιτεύοντο κεχαρισμένως, καὶ τοῦτον τὸν τρόπον ἴσῃ φιλοτιμίᾳ πρός τε τὸν δῆμον ἑαυτοὺς καὶ τὸν δῆμον πρὸς ἑαυτοὺς ἐκκαύσαντες, ἔλαθον ἁψάμενοι πραγμάτων ἐν οἷς οὐκέτ᾽ ἦν τὸ ἐπιμεῖναι καλὸν, αἰσχρὸν δ᾽ ἤδη τὸ παύσασθαι. 
</p>
            <p>
               <milestone unit="section" n="6" />ταῦτα μὲν οὖν ἐπικρινεῖς αὐτὸς ἐκ τῆς διηγήσεως παραβάλωμεν δὲ αὐτοῖς Λακωνικὸν ζεῦγος δημαγωγῶν, Ἆγιν καὶ Κλεομένην τοὺς βασιλεῖς, καὶ γὰρ οὗτοι τὸν δῆμον αὔξοντες, ὥσπερ ἐκεῖνοι, καὶ πολιτείαν καλὴν καὶ δικαίαν ἐκλελοιπυῖαν πολὺν χρόνον ἀναλαμβάνοντες, ὁμοίως ἀπηχθάνοντο τοῖς δυνατοῖς μὴ βουλομένοις ἀφεῖναι τὴν συνήθη πλεονεξίαν. ἀδελφοὶ μὲν οὖν οὐκ ἦσαν 
<pb id="p.8" />
ἀλλήλων οἱ Λάκωνες, συγγενοῦς δὲ καὶ ἀδελφῆς ἥψαντο πολιτείας, ἀρχὴν τοιαύτην λαβόντες. </p>
         </div1></body></text></TEI.2>