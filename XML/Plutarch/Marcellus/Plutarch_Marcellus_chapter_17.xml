<?xml version="1.0" encoding="utf-8"?>
<TEI.2><text><body><div1 type="chapter" n="17" org="uniform" sample="complete">
            <p>
               <milestone unit="section" n="1" />οὐ
μὴν ἀλλ᾽ ὁ Μάρκελλος ἀπέφυγέ τε 
καὶ τοὺς σὺν ἑαυτῷ σκώπτων τεχνίτας καὶ μηχανοποιοὺς 
ἔλεγεν <q direct="unspecified">οὐ παυσόμεθα πρὸς τὸν 
γεωμετρικὸν τοῦτον Βριάρεων πολεμοῦντες, ὃς 
ταῖς μὲν ναυσὶν<note anchored="yes" place="unspecified" resp="ed">
                     <foreign lang="greek">ταῖς μὲν ναυσὶν <gap /> ῥαπίζων</foreign> αν εαρλψ ανονψμους ξορρεξτιον οφ τηε μσς. <foreign lang="greek">τὰς μὲν ναῦς ἡμῶν καθίζων πρὸς τὴν θάλασσαν παίζων</foreign>, αδοπτεδ βψ βεκκερ. ξφ. πολψβιυς, ϝιιι. 8, 6.</note>  ἡμῶν κυαθίζει ἐκ τῆς θαλάσσης, 
τὴν δὲ σαμβύκην ῥαπίζων<note anchored="yes" place="unspecified" resp="ed">
                     <foreign lang="greek">ταῖς μὲν ναυσὶν <gap /> ῥαπίζων</foreign> αν εαρλψ ανονψμους ξορρεξτιον οφ τηε μσς. <foreign lang="greek">τὰς μὲν ναῦς ἡμῶν καθίζων πρὸς τὴν θάλασσαν παίζων</foreign>, αδοπτεδ βψ βεκκερ. ξφ. πολψβιυς, ϝιιι. 8, 6.</note>  μετ᾽ αἰσχύνης ἐκβέβληκε, 
τοὺς δὲ μυθικοὺς ἑκατόγχειρας ὑπεραίρει τοσαῦτα βάλλων ἅμα βέλη καθ᾽ ἡμῶν;</q>
               <milestone unit="section" n="2" />τῷ γὰρ ὄντι πάντες οἱ λοιποὶ Συρακούσιοι σῶμα τῆς Ἀρχιμήδους παρασκευῆς ἦσαν, ἡ δὲ κινοῦσα πάντα καὶ στρέφουσα ψυχὴ μία, τῶν μὲν ἄλλων ὅπλων ἀτρέμα κειμένων, μόνοις δὲ τοῖς ἐκείνου τότε τῆς πόλεως χρωμένης καὶ πρὸς ἄμυναν καὶ πρὸς ἀσφάλειαν. 
<milestone unit="section" n="3" />
τέλος δὲ τοὺς Ῥωμαίους οὕτω 
περιφόβους γεγονότας ὁρῶν ὁ Μάρκελλος ὥστ᾽, εἰ 
καλῴδιον ἢ ξύλον ὑπὲρ τοῦ τείχους μικρὸν ὀφθείη 
προτεινόμενον, τοῦτο ἐκεῖνο, μηχανήν τινα κινεῖν 
ἐπ᾽ αὐτοὺς Ἀρχιμήδη βοῶντας ἀποτρέπεσθαι καὶ 
φεύγειν, ἀπέσχετο μάχης ἁπάσης καὶ προσβολῆς, 
τὸ λοιπὸν ἐπὶ τῷ χρόνῳ τὴν πολιορκίαν θέμενος. 
</p>
            <p>τηλικοῦτον μέντοι φρόνημα καὶ βάθος ψυχῆς καὶ τοσοῦτον ἐκέκτητο θεωρημάτων πλοῦτον Ἀρχιμήδης ὥστε, ἐφ᾽ οἷς ὄνομα καὶ δόξαν οὐκ ἀνθρωπίνης, ἀλλὰ δαιμονίου τινὸς ἔσχε συνέσεως, 
<milestone unit="section" n="4" />
μηθὲν ἐθελῆσαι σύγγραμμα περὶ τούτων ἀπολιπεῖν, ἀλλὰ τὴν περὶ τὰ μηχανικὰ πραγματείαν καὶ πᾶσαν ὅλως τέχνην χρείας ἐφαπτομένην 
<pb id="p.480" />
ἀγεννῆ καὶ βάναυσον ἡγησάμενος, εἰς ἐκεῖνα καταθέσθαι μόνα τὴν αὐτοῦ φιλοτιμίαν οἷς τὸ καλὸν καὶ περιττὸν ἀμιγὲς τοῦ ἀναγκαίου πρόσεστιν, ἀσύγκριτα μὲν ὄντα τοῖς ἄλλοις, ἔριν δὲ παρέχοντα πρὸς τὴν ὕλην τῇ ἀποδείξει, τῆς μὲν τὸ μέγεθος καὶ τὸ κάλλος, τῆς δὲ τὴν ἀκρίβειαν καὶ τὴν δύναμιν ὑπερφυῆ παρεχομένης: 
<milestone unit="section" n="5" /> οὐ
γὰρ ἔστιν ἐν γεωμετρίᾳ χαλεπωτέρας καὶ βαρυτέρας 
ὑποθέσεις ἐν ἁπλουστέροις λαβεῖν καὶ καθαρωτέροις 
στοιχείοις γραφομένας, καὶ τοῦθ᾽ οἱ μὲν 
εὐφυΐᾳ τοῦ ἀνδρὸς προσάπτουσιν, οἱ δὲ ὑπερβολῇ 
τινι πόνου νομίζουσιν ἀπόνως πεποιημένῳ καὶ 
ῥᾳδίως ἕκαστον ἐοικὸς γεγονέναι: ζητῶν μὲν γὰρ 
οὐκ ἄν τις εὕροι δι᾽ αὐτοῦ τὴν ἀπόδειξιν, ἅμα δὲ 
τῇ μαθήσει παρίσταται δόξα τοῦ κἂν αὐτὸν 
εὑρεῖν οὕτω λείαν ὁδὸν ἄγει<note anchored="yes" place="unspecified" resp="ed">
                  <foreign lang="greek">ἄγει</foreign> βεκκερ, αφτερ βρψαν: <foreign lang="greek">ἄγειν</foreign>.</note>  καὶ ταχεῖαν ἐπὶ τὸ δεικνύμενον. 
<milestone unit="section" n="6" />
οὔκουν οὐδὲ ἀπιστῆσαι τοῖς περὶ 
αὐτοῦ λεγομένοις ἐστίν, ὡς ὑπ᾽ οἰκείας δή τινος 
καὶ συνοίκου θελγόμενος ἀεὶ σειρῆνος ἐλέληστο 
καὶ σίτου<note anchored="yes" place="unspecified" resp="ed">
                  <foreign lang="greek">καὶ σίτου</foreign> βεκκερ ηας <foreign lang="greek">πότου καὶ σίτου</foreign> ῾<gloss>φοοδ ανδ δρινκ</gloss>᾿, α συγγεστιον οφ ξοραëς.</note>  καὶ θεραπείας σώματος ἐξέλειπε, βίᾳ 
δὲ πολλάκις ἑλκόμενος ἐπ᾽ ἄλειμμα καὶ λουτρόν, ἐν ταῖς ἐσχάραις ἔγραφε σχήματα τῶν γεωμετρικῶν, καὶ τοῦ σώματος ἀληλιμμένου διῆγε τῷ δακτύλῳ γραμμάς, ὑπὸ ἡδονῆς μεγάλης κάτοχος ὢν καὶ μουσόληπτος ἀληθῶς. 
<milestone unit="section" n="7" />
πολλῶν δὲ καὶ καλῶν εὑρετὴς γεγονώς λέγεται τῶν φίλων δεηθῆναι καὶ τῶν συγγενῶν ὅπως αὐτοῦ μετὰ τὴν τελευτὴν ἐπιστήσωσι τῷ τάφῳ τὸν περιλαμβάνοντα τὴν σφαῖραν ἐντὸς κύλινδρον, ἐπιγράψαντες τὸν λόγον τῆς ὑπεροχῆς τοῦ περιέχοντος στερεοῦ πρὸς τὸ περιεχόμενον. 
<pb id="p.482" />
            </p>
         </div1></body></text></TEI.2>