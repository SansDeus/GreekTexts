<?xml version="1.0" encoding="utf-8"?>
<TEI.2><text><body><div1 type="chapter" n="4" org="uniform" sample="complete">
            <p>
               <milestone unit="section" n="1" />ἐκ
τούτου Κλεομένη πρῶτον οἱ ἔφοροι πέμπουσι καταληψόμενον τὸ περὶ τὴν Βέλβιναν Ἀθήναιον, ἐμβολὴ δὲ τῆς Λακωνικῆς τὸ χωρίον ἐστί, καὶ τότε πρὸς τοὺς Μεγαλοπολίτας ἦν ἐπίδικον. καταλαβόντος δὲ τοῦτο καὶ τειχίσαντος τοῦ Κλεομένους ὁ Ἄρατος οὐθὲν ἐγκαλέσας, ἀλλὰ νυκτὸς ἐκστρατεύσας ἐπεχείρησε Τεγεάταις καὶ Ὀρχομενίοις. 
<milestone unit="section" n="2" />
τῶν δὲ προδοτῶν ἀποδειλιασάντων ὁ μὲν Ἄρατος ἀνεχώρησε λεληθέναι νομίζων, ὁ δὲ Κλεομένης εἰρωνείᾳ χρώμενος ἔγραψε πρὸς αὐτόν, ὡς δὴ παρὰ φίλου πυνθανόμενος ποῦ τῆς νυκτὸς ἐξέλθοι. τοῦ δὲ ἀντιγράψαντος ὡς ἐκεῖνον Βέλβιναν μέλλειν τειχίζειν ἀκούσας καταβαίη τοῦτο κωλύσων, πάλιν ὁ Κλεομένης ἀποστείλας τοῦτο μὲν οὕτως ἔχειν ἔφη πεπεῖσθαι: <q direct="unspecified">τοὺς δὲ φανοὺς καὶ τὰς κλίμακας,</q> εἶπεν, <q direct="unspecified">εἰ μή τί σοι διαφέρει, γράψον ἡμῖν, ἐπὶ τί σοι παρηκολούθουν.</q>
               <milestone unit="section" n="3" /> τοῦ δὲ Ἀράτου πρὸς τὸ σκῶμμα γελάσαντος καὶ πυνθανομένου ποῖός τις ὁ νεανίσκος εἴη, Δαμοκράτης ὁ Λακεδαιμόνιος φυγάς, <q direct="unspecified">εἴ τι πράττεις,</q> ἔφη, <q direct="unspecified">πρὸς Λακεδαιμονίους, ὥρα 
<pb id="p.58" />
σοι ταχύνειν πρὸ τοῦ κέντρα φῦσαι τοῦτον τὸν νεοσσόν.</q> 
            </p>
            <p>ἐκ τούτου Κλεομένει μετὰ ἱππέων ὀλίγων καὶ πεζῶν τριακοσίων ἐν Ἀρκαδίᾳ στρατοπεδευομένῳ προσέταξαν ἀναχωρεῖν οἱ ἔφοροι, φοβούμενοι τὸν πόλεμον. 
<milestone unit="section" n="4" />
ἐπεὶ δὲ ἀναχωρήσαντος αὐτοῦ Καφύας ἔλαβεν ὁ Ἄρατος, αὖθις ἐξέπεμπον τὸν Κλεομένη, λαβόντος δὲ αὐτοῦ Μεθύδριον καὶ τὴν Ἀργολικὴν καταδραμόντος, ἐξεστράτευσαν οἱ Ἀχαιοὶ δισμυρίοις πεζοῖς καὶ χιλίοις ἱππεῦσιν Ἀριστομάχου
στρατηγοῦντος. ἀπαντήσαντος δὲ περὶ Παλλάντιον Κλεομένους καὶ βουλομένου μάχεσθαι, 
<milestone unit="section" n="5" />
φοβηθεὶς τὴν τόλμαν ὁ Ἄρατος οὐκ 
εἴασε διακινδυνεῦσαι τὸν στρατηγόν, ἀλλ᾽ ἀπῆλθε 
λοιδορούμενος μὲν ὑπὸ τῶν Ἀχαιῶν, χλευαζόμενος 
δὲ καὶ καταφρονούμενος ὑπὸ τῶν Λακεδαιμονίων, 
οὐδὲ πεντακισχιλίων τὸ πλῆθος ὄντων, 
μέγας οὖν τῷ φρονήματι γεγονὼς ὁ Κλεομένης 
ἐθρασύνετο πρὸς τοὺς πολίτας, καὶ τῶν παλαιῶν 
τινος αὐτοὺς ἀνεμίμνῃσκε βασιλέων εἰπόντος οὐ 
μάτην ὅτι<note anchored="yes" place="unspecified" resp="ed">
                  <foreign lang="greek">εἰπόντος οὐ μάτην ὅτι</foreign>σιντενις ῾ξομ.᾿ ανδ βλασς, αφτερ στεπηανυς: <foreign lang="greek">εἰπόντος ὅτι μάτην</foreign> ῾μσς.᾿.</note>  Λακεδαιμόνιοι πυνθάνονται περὶ τῶν 
πολεμίων, οὐ πόσοι εἰσίν, ἀλλὰ ποῦ εἰσιν. </p>
         </div1></body></text></TEI.2>