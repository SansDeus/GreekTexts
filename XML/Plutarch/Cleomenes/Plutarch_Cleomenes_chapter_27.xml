<?xml version="1.0" encoding="utf-8"?>
<TEI.2><text><body><div1 type="chapter" n="27" org="uniform" sample="complete">
            <p>
               <milestone unit="section" n="1" />ἀλλ᾽ ὁ πρῶτος τὰ χρήματα νεῦρα 
τῶν πραγμάτων προσειπὼν εἰς τὰ τοῦ πολέμου 
πράγματα μάλιστα βλέψας τοῦτ᾽ εἰπεῖν ἔοικε. 
καὶ Δημάδης, τὰς τριήρεις μὲν καθέλκειν καὶ 
πληροῦν ποτε τῶν Ἀθηναίων κελευόντων, χρήματα 
δ᾽ οὐκ ἐχόντων <q direct="unspecified">πρότερόν ἐστιν,</q> ἔφη, 
<q direct="unspecified">τὸ προδεῦσαι τοῦ φυρᾶσαι.</q>
               <note anchored="yes" place="unspecified" resp="ed">
                  <foreign lang="greek">τὸ προδεῦσαι τοῦ φυρᾶσαι</foreign> βεκκερ ανδ βλασς, αφτερ σξηοεμανν: <foreign lang="greek">τοῦ πρωρατεῦσαι τὸ φυρᾶσαι</foreign> ῾<gloss>βεφορε τηε λοοκουτ-μαν ξομες τηε βρεαδ-μακερ</gloss>᾿ ωιτη τηε μσς.</note>  λέγεται δὲ καὶ 
<pb id="p.112" />
Ἀρχίδαμος ὁ παλαιὸς ὑπὸ τὴν ἀρχὴν τοῦ Πελοποννησιακοῦ πολέμου, κελευόντων εἰσφορὰς τάξαι τῶν συμμάχων αὐτόν, εἰπεῖν ὡς ὁ πόλεμος οὐ τεταγμένα σιτεῖται. 
<milestone unit="section" n="2" />
καθάπερ γὰρ οἱ σεσωμασκηκότες ἀθληταὶ τῷ χρόνῳ καταβαροῦσι καὶ καταγωνίζονται
τοὺς εὐρύθμους καὶ τεχνίτας, οὕτως καὶ ὁ Ἀντίγονος ἐκ πολλῆς ἀναφέρων δυνάμεως πρὸς τὸν πόλεμον ἐξεπόνει καὶ κατήθλει τὸν Κλεομένη γλίσχρως καὶ μόλις πορίζοντα τοῖς ξένοις μισθὸν καὶ τροφὴν τοῖς πολίταις. 
<milestone unit="section" n="3" />
ἐπεὶ τἆλλά γε πρὸς τοῦ Κλεομένους ὁ χρόνος ἦν, τῶν οἴκοι πραγμάτων ἀνιστάντων τὸν Ἀντίγονον. βάρβαροι γὰρ περιέκοπτον ἀπόντος καὶ κατέτρεχον τὴν Μακεδονίαν, καὶ τότε δὴ πολὺς ἄνωθεν 
<pb id="paris.1624.818" /> Ἰλλυριῶν ἐμβεβλήκει στρατός, ὑφ᾽ οὗ πορθούμενοι μετεπέμποντο τὸν Ἀντίγονον οἱ Μακεδόνες, καὶ παρ᾽ ὀλίγον πρὸ τῆς μάχης συνέτυχε ταῦτα τὰ γράμματα κομισθῆναι πρὸς αὐτόν: ὧν κομισθέντων εὐθὺς ἂν ἀπῆλθε μακρὰ χαίρειν φράσας Ἀχαιοῖς. 
<milestone unit="section" n="4" />
ἀλλ᾽ ἡ τὰ μέγιστα τῶν πραγμάτων κρίνουσα τῷ παρὰ μικρὸν τύχη τηλικαύτην ἀπεδείξατο ῥοπὴν καιροῦ καὶ δύναμιν, ὥστε, τῆς μάχης ἐν Σελασίᾳ γενομένης καὶ τοῦ Κλεομένους ἀποβεβληκότος τὴν δύναμιν καὶ τὴν πόλιν, εὐθὺς παρεῖναι τοὺς καλοῦντας τὸν Ἀντίγονον. ὃ καὶ μάλιστα τὴν δυστυχίαν τοῦ Κλεομένους οἰκτροτέραν ἐποίησεν. 
<milestone unit="section" n="5" /> εἰ
γὰρ ἡμέρας δύο μόνας ἐπέσχε καὶ παρήγαγε φυγομαχῶν, οὐκ ἂν ἐδέησεν αὐτῷ μάχης, ἀλλ᾽ ἐφ᾽ οἷς ἐβούλετο διηλλάγη πρὸς τοὺς Ἀχαιοὺς ἀπελθόντων τῶν Μακεδόνων νῦν δέ, ὥσπερ εἴρηται, διὰ τὴν ἀχρηματίαν ἐν τοῖς 
<pb id="p.114" />
ὅπλοις τὸ πᾶν θέμενος ἠναγκάσθη δισμυρίοις, ὡς Πολύβιός φησι, πρὸς τρισμυρίους ἀντιπαρατάξασθαι. </p>
         </div1></body></text></TEI.2>