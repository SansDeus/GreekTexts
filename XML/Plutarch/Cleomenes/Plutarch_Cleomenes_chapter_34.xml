<?xml version="1.0" encoding="utf-8"?>
<TEI.2><text><body><div1 type="chapter" n="34" org="uniform" sample="complete">
            <p>
               <milestone unit="section" n="1" />ναῦς μὲν οὖν αἰτῶν καὶ στρατιὰν 
ἀπεῖπε: πυνθανόμενος δὲ τεθνάναι τὸν Ἀντίγονον, 
Αἰτωλικῷ δὲ πολέμῳ συμπεπλέχθαι τοὺς 
Ἀχαιούς, τὰ δὲ πράγματα ποθεῖν αὐτὸν καὶ 
παρακαλεῖν,<note anchored="yes" place="unspecified" resp="ed">
                  <foreign lang="greek">παρακαλεῖν</foreign> ζιεγλερ; <foreign lang="greek">παρακαλεῖν ἐκεῖσε</foreign> βεκκερ: <foreign lang="greek">παρακαλεῖν ἐκεῖνον</foreign> ῾ωιτη τηε μσς.᾿.</note> ἐν ταραχῇ καὶ διασπασμῷ τῆς 
Πελοποννήσου γεγενημένης, ἠξίου μὲν μόνος ἀποσταλῆναι μετὰ τῶν φίλων, ἔπειθε δὲ οὐδένα, 
<milestone unit="section" n="2" />
τοῦ μὲν βασιλέως οὐκ εἰσακούοντος, ἀλλ᾽ ἐν γυναιξὶ καὶ θιάσοις καὶ κώμοις συνέχοντος ἑαυτόν, ὁ δὲ τῶν ὅλων προεστηκὼς καὶ προβουλεύων Σωσίβιος μένοντα μὲν τὸν Κλεομένη παρὰ γνώμην ἡγεῖτο δυσμεταχείριστον εἶναι καὶ φοβερόν, ἀφεθέντα δὲ τολμηρὸν,
ἄνδρα καὶ μεγαλοπράγμονα καὶ τῆς βασιλείας νοσούσης θεατὴν γεγενημένον. 
<pb id="p.128" />
               <milestone unit="section" n="3" />
οὐδὲ γὰρ αἱ δωρεαὶ κατεπράυνον αὐτόν, ἀλλ᾽ ὥσπερ τὸν Ἆπιν ἐν ἀφθόνοις διαιτώμενον καὶ τρυφᾶν δοκοῦντα τοῦ κατὰ φύσιν βίου καὶ δρόμων ἀφέτων καὶ σκιρτήσεων ἵμερος ἔχει, καὶ δῆλός ἐστι δυσανασχετῶν τὴν ἐν ταῖς χερσὶ τῶν ἱερέων διατριβήν, οὕτως ἐκεῖνον οὐδὲν ἤρεσκε τῶν μαλθακῶν, 
<quote rend="blockquote">ἀλλὰ φθινύθεσκε φίλον κῆρ,</quote> 
ὥσπερ Ἀχιλλεύς,
<quote rend="blockquote">αὖθι μένων, ποθέεσκε δ᾽ ἀυτήν τε πτόλεμόν τε.</quote> 
            </p>
         </div1></body></text></TEI.2>