<?xml version="1.0" encoding="utf-8"?>
<TEI.2><text><body><div1 type="chapter" n="30" org="uniform" sample="complete">
            <p>
               <milestone unit="section" n="1" />ταχὺ μέντοι μετεμελήθη τῆς Δαρείου γυναικὸς
               ἀποθανούσης ἐν ὠδῖσι καὶ φανερὸς ἦν <pb id="paris.1624.682" /> ἀνιώμενος
               ὡς ἐπίδειξιν οὐ μικρὰν ἀφῃρημένος χρηστότητος. ἔθαψεν οὖν τὴν
               ἄνθρωπον οὐδεμιᾶς πολυτελείας φειδόμενος, τῶν δὲ θαλαμηπόλων τις εὐνούχων,
               οἳ συνεαλώκεισαν ταῖς γυναιξίν, ἀποδρὰς ἐκ τοῦ στρατοπέδου καὶ πρὸς
               Δαρεῖον ἀφιππασάμενος, Τείρεως ὄνομα, φράζει τὸν θάνατον αὐτῷ τῆς
               γυναικός. <milestone unit="section" n="2" /> ὡς δὲ πληξάμενος τὴν κεφαλὴν καὶ
               ἀνακλαύσας <q direct="unspecified">φεῦ τοῦ Περσῶν</q> ἔφη <q direct="unspecified">δαίμονος, εἰ τὴν βασιλέως γυναῖκα καὶ ἀδελφὴν οὐ
                  μόνον αἰχμάλωτον γενέσθαι <pb id="p.312" /> ζῶσαν, ἀλλὰ καὶ τελευτήσασαν
                  ἄμοιρον κεῖσθαι ταφῆς βασιλικῆς</q> ὑπολαβὼν ὁ θαλαμηπόλος, <q direct="unspecified">ἀλλὰ ταφῆς γε χάριν</q> εἶπεν, <q direct="unspecified">ὦ βασιλεῦ, καὶ τιμῆς ἁπάσης καὶ τοῦ πρέποντος οὐδὲν ἔχεις
                  αἰτιάσασθαι τὸν πονηρὸν δαίμονα Περσῶν. <milestone unit="section" n="3" />
                  οὔτε γάρ ζώσῃ τῇ δεσποίνῃ Στατείρᾳ καὶ μητρὶ σῇ καὶ τέκνοις
                  ἐνέδει τῶν πρόσθεν ἀγαθῶν καὶ καλῶν ἢ τὸ σὸν ὁρᾶν φῶς, ὃ πάλιν
                  ἀναλάμψει λαμπρὸν ὁ κύριος Ὠρομάσδης, οὔτε ἀποθανοῦσα κόσμου τινὸς
                  ἄμοιρος γέγονεν, ἀλλὰ καὶ πολεμίων τετίμηται δάκρυσιν. οὕτω γάρ ἐστι
                  χρηστὸς κρατήσας Ἀλέξανδρος, ὡς δεινὸς μαχόμενος.</q>
            </p>
            <p>
               <milestone unit="section" n="4" />ταῦτα ἀκούσαντα Δαρεῖον ἡ ταραχὴ καὶ τὸ
               πάθος ἐξέφερε πρὸς ὑποψίας ἀτόπους: καὶ τὸν εὐνοῦχον ἐνδοτέρω τῆς
               σκηνῆς ἀπαγαγών, <q direct="unspecified">εἰ μὴ καὶ σὺ μετὰ τῆς Περσῶν,</q>
               ἔφη, <q direct="unspecified">τύχης μακεδονίζεις, ἀλλ᾽ ἔτι σοι δεσπότης ἐγὼ
                  Δαρεῖος, εἰπέ μοι σεβόμενος Μίθρου τε φῶς μέγα καὶ δεξιὰν βασίλειον,
                  ἄρα μὴ τὰ μικρότατα τῶν Στατείρας κλαίω κακῶν, οἰκτρότερα δὲ ζώσης
                  ἐπάσχομεν, καὶ μᾶλλον ἂν κατ᾽ ἀξίαν ἐδυστυχοῦμεν ὠμῷ καὶ σκυθρωπῷ
                  περιπεσόντες ἐχθρῷ; τί γὰρ εὐπρεπὲς ἀνδρὶ νέῳ πρὸς ἐχθροῦ γυναῖκα
                  μέχρι <note resp="ed" place="unspecified" anchored="yes"><foreign lang="greek">μέχρι</foreign> ξοραëς ανδ βεκκερ: <foreign lang="greek">καὶ μέχρι.</foreign></note> τιμῆς τοσαύτης συμβόλαιον;</q>
               <milestone unit="section" n="5" /> ἔτι λέγοντος αὐτοῦ καταβαλὼν ἐπὶ τοὺς
               πόδας Τείρεως αὑτὸν ἱκέτευεν εὐφημεῖν καὶ μήτε Ἀλέξανδρον ἀδικεῖν
               μήτε τὴν τεθνεῶσαν ἀδελφὴν καὶ γυναῖκα καταισχῦναι, μήτε αὑτοῦ τὴν
               μεγίστην ὧν ἔπταικεν <pb id="p.314" /> ἀφαιρεῖσθαι παραμυθίαν, τὸ δοκεῖν
               ὑπ᾽ ἀνδρὸς ἡττῆσθαι κρείττονος ἢ κατὰ τὴν ἀνθρωπίνην φύσιν, ἀλλὰ καὶ
               θαυμάζειν Ἀλέξανδρον ὡς πλείονα ταῖς Περσῶν γυναιξὶ σωφροσύνην ἢ
               Πέρσαις ἀνδρείαν ἐπιδεδειγμένον. <milestone unit="section" n="6" /> ἅμα δὲ
               ὅρκους τε φρικώδεις τοῦ θαλαμηπόλου κινοῦντος ὑπὲρ τούτων, καὶ περὶ τῆς
               ἄλλης ἐγκρατείας καὶ μεγαλοψυχίας τῆς Ἀλεξάνδρου λέγοντος, ἐξελθὼν πρὸς
               τοὺς ἑταίρους ὁ Δαρεῖος καὶ χεῖρας ἀνατείνας πρὸς τὸν οὐρανόν
               ἐπεύξατο: <q direct="unspecified">θεοὶ γενέθλιοι καὶ βασίλειοι, μάλιστα μὲν
                  ἐμοὶ διδοίητε τὴν Περσῶν τύχην εἰς ὀρθὸν αὖθις σταθεῖσαν ἐφ᾽ οἷς
                  ἐδεξάμην ἀγαθοῖς ἀπολιπεῖν, ἵνα κρατήσας ἀμείψωμαι τὰς Ἀλεξάνδρου
                  χάριτας ὧν εἰς τὰ φίλτατα πταίσας ἔτυχον εἰ δ᾽ ἄρα τις οὗτος
                  εἱμαρτὸς ἥκει χρόνος, <milestone unit="section" n="7" /> ὀφειλόμενος
                  νεμέσει καὶ μεταβολῇ, παύσασθαι τὰ Περσῶν, μηδεὶς ἄλλος ἀνθρώπων
                  καθίσειεν εἰς τὸν Κύρου θρόνον πλὴν Ἀλεξάνδρου</q> ταῦτα μὲν οὕτω
               γενέσθαι τε καὶ λεχθῆναί φασιν οἳ πλεῖστοι τῶν συγγραφέων. </p>
         </div1></body></text></TEI.2>