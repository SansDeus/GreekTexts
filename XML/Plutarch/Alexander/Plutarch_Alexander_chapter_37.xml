<?xml version="1.0" encoding="utf-8"?>
<TEI.2><text><body><div1 type="chapter" n="37" org="uniform" sample="complete">
            <p>
               <milestone unit="section" n="1" />τῆς δὲ Περσίδος οὔσης διὰ τραχύτητα
               δυσεμβόλου καὶ φυλαττομένης ὑπὸ γενναιοτάτων Περσῶν （ Δαρεῖος μὲν
               γὰρ ἐπεφεύγει） γίγνεταί τινος περιόδου κύκλον ἐχούσης οὐ πολὺν
               ἡγεμὼν αὐτῷ δίγλωσσος ἄνθρωπος, ἐκ πατρὸς Λυκίου, μητρὸς δὲ Περσίδος
               γεγονώς ὅν φασιν, ἔτι παιδὸς ὄντος Ἀλεξάνδρου, τὴν Πυθίαν προειπεῖν,
               ὡς λύκος ἔσται καθηγεμὼν Ἀλεξάνδρῳ τῆς ἐπὶ Πέρσας πορείας, <milestone unit="section" n="2" />φόνον μὲν οὖν ἐνταῦθα πολὺν τῶν ἁλισκομένων
               γενέσθαι συνέπεσε γράφει γὰρ αὐτός ὡς νομίζων αὐτῷ τοῦτο λυσιτελεῖν
               ἐκέλευεν ἀποσφάττεσθαι τοὺς ἀνθρώπους: νομίσματος δὲ εὑρεῖν πλῆθος,
               ὅσον ἐν Σούσοις, τὴν δὲ ἄλλην κατασκευὴν καὶ τὸν πλοῦτον ἐκκομισθῆναί
               φασι μυρίοις ὀρικοῖς ζεύγεσι καὶ πεντακισχιλίαις καμήλοις. </p>
            <p>
               <milestone unit="section" n="3" />Ξέρξου δὲ ἀνδριάντα μέγαν θεασάμενος ὑπὸ
               πλήθους τῶν ὠθουμένων εἰς τὰ βασίλεια πλημμελῶς ἀνατετραμμένον ἐπέστη,
               καὶ καθάπερ ἔμψυχον προσαγορεύσας, <q direct="unspecified">πότερόν σε,</q>
               εἶπε, <q direct="unspecified">διὰ τὴν ἐπὶ τοὺς Ἕλληνας στρατείαν κείμενον
                  παρέλθωμεν ἢ διὰ τὴν ἄλλην μεγαλοφροσύνην καὶ ἀρετὴν ἐγείρωμεν;</q>
               τέλος δὲ πολὺν χρόνον πρὸς ἑαυτῷ γενόμενος καὶ σιωπήσας παρῆλθε,
               βουλόμενος δὲ τοὺς στρατιώτας ἀναλαβεῖν καὶ γὰρ ἦν <pb id="p.336" />
               χειμῶνος ὥρα τέσσαρας μῆνας αὐτόθι διήγαγε. <milestone unit="section" n="4" />λέγεται δὲ καθίσαντος αὐτοῦ τὸ πρῶτον ὑπὸ τὸν <pb id="paris.1624.687" />
               χρυσοῦν οὐρανίσκον ἐν τῷ βασιλικῷ θρόνῳ τὸν Κορίνθιον Δημάρατον
               εὔνουν ὄντα ἄνδρα καὶ πατρῷον φίλον Ἀλεξάνδρου πρεσβυτικῶς
               ἐπιδακρῦσαι, καὶ εἰπεῖν ὡς μεγάλης ἡδονῆς στεροῖντο τῶν Ἑλλήνων οἱ
               τεθνηκότες πρὶν ἰδεῖν Ἀλέξανδρον ἐν τῷ Δαρείου θρόνῳ καθήμενον. </p>
         </div1></body></text></TEI.2>