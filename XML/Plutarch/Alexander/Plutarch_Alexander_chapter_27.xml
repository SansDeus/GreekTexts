<?xml version="1.0" encoding="utf-8"?>
<TEI.2><text><body><div1 type="chapter" n="27" org="uniform" sample="complete">
            <p>
               <milestone unit="section" n="1" />ἐν γοῦν τῇ τότε πορείᾳ τὰ συντυχόντα ταῖς
               ἀπορίαις παρὰ τοῦ θεοῦ βοηθήματα τῶν ὑστέρων χρησμῶν ἐπιστεύθη μᾶλλον
               τρόπον δέ τινα καὶ τοῖς χρησμοῖς ἡ πίστις ἐκ τούτων ὑπῆρξε, πρῶτον μὲν
               γὰρ ἐκ Διὸς ὕδωρ πολὺ καὶ διαρκεῖς ὑετοὶ γενόμενοι τόν τε τῆς δίψης
               φόβον ἔλυσαν, καὶ τὴν ξηρότητα κατασβέσαντες τῆς ἄμμου, νοτερᾶς γενομένης
               καὶ πρὸς αὑτὴν ξυμπεσούσης, εὔπνουν τόν ἀέρα καὶ καθαρώτερον παρέσχον,
               ἔπειτα τῶν ὅρων, <milestone unit="section" n="2" /> οἵπερ ἦσαν τοῖς
               ὁδηγοῖς, συγχυθέντων καὶ πλάνης οὔσης καὶ διασπασμοῦ τῶν βαδιζόντων διὰ
               τὴν ἄγνοιαν, κόρακες ἐκφανέντες ὑπελάμβανον τὴν ἡγεμονίαν τῆς πορείας,
               ἑπομένων μὲν ἔμπροσθεν πετόμενοι καὶ σπεύδοντες, ὑστεροῦντας δὲ καὶ
               βραδύνοντας ἀναμένοντες ὃ δὲ ἦν θαυμασιώτατον, <milestone unit="section" n="3" /> ὡς Καλλισθένης φησί, ταῖς φωναῖς ἀνακαλούμενοι τοὺς <pb id="p.304" /> πλανωμένους νύκτωρ καὶ κλάζοντες εἰς ἴχνος καθίστασαν τῆς
               πορείας. </p>
            <p>ἐπεὶ δὲ διεξελθὼν τὴν ἔρημον ἧκεν εἰς τόν τόπον, ὁ μὲν προφήτης
               αὐτὸν ὁ Ἄμμωνος ἀπὸ τοῦ θεοῦ χαίρειν, ὡς ἀπὸ πατρὸς, προσεῖπεν ὁ δὲ
               ἐπήρετο μή τις αὐτὸν εἴη διαπεφευγὼς τῶν τοῦ πατρὸς φονέων. <milestone unit="section" n="4" /> εὐφημεῖν δὲ τοῦ προφήτου κελεύσαντος, οὐ γὰρ
               εἶναι πατέρα θνητὸν αὐτῷ, μεταβαλὼν ἐπυνθάνετο, τοὺς Φιλίππου φονεῖς
               εἰ πάντας εἴη τετιμωρημένος εἶτα περὶ τῆς ἀρχῆς, εἰ πάντων αὐτῷ
               δίδωσιν ἀνθρώπων κυρίῳ γενέσθαι, χρήσαντος δὲ τοῦ θεοῦ καὶ τοῦτο διδόναι
               καὶ Φίλιππον ἀπέχειν ἔκπλεω τὴν δίκην, ἐδωρεῖτο τόν θεὸν ἀναθήμασι
               λαμπροῖς καὶ χρήμασι τοὺς ἀνθρώπους. </p>
            <p>
               <milestone unit="section" n="5" /> ταῦτα περὶ τῶν χρησμῶν οἱ πλεῖστοι γράφουσιν
               αὐτὸς δὲ Ἀλέξανδρος ἐν ἐπιστολῇ πρὸς τὴν μητέρα φησὶ γεγονέναι τινὰς
               αὐτῷ μαντείας ἀπορρήτους, ἃς αὐτὸς ἐπανελθὼν φράσει πρὸς μόνην
               ἐκείνην. ἔνιοι δέ φασι τόν μὲν προφήτην Ἑλληνιστὶ βουλόμενον προσειπεῖν
               μετά τινος φιλοφροσύνης <q direct="unspecified">ὦ παιδίον,</q> ἐν τῷ
               τελευταίῳ τῶν φθόγγων ὑπὸ βαρβαρισμοῦ πρὸς τὸ σίγμα ἐξενεχθῆναι καὶ
               εἰπεῖν, <q direct="unspecified">ὧ παιδίος,</q> ἀντὶ τοῦ νῦ τῷ σίγμα
               χρησάμενον, ἀσμένῳ δὲ τῷ Ἀλεξάνδρῳ τὸ σφάλμα τῆς φωνῆς γενέσθαι καὶ
               διαδοθῆναι λόγον ὡς παῖδα Διὸς αὐτὸν τοῦ θεοῦ προσειπόντος. <milestone unit="section" n="6" /> λέγεται δὲ καὶ Ψάμμωνος ἐν Αἰγύπτῳ τοῦ
               φιλοσόφου διακούσας ἀποδέξασθαι μάλιστα τῶν λεχθέντων, ὅτι πάντες οἱ
               ἄνθρωποι βασιλεύονται ὑπὸ θεοῦ: τὸ γὰρ ἄρχον ἐν ἑκάστῳ καὶ κρατοῦν
                  <pb id="p.306" /> θεῖόν ἐστιν ἔτι δὲ μᾶλλον αὐτὸς περὶ τούτων <pb id="paris.1624.681" /> φιλοσοφώτερον δοξάζειν καὶ λέγειν, ὡς πάντων μὲν
               ὄντα κοινὸν ἀνθρώπων πατέρα τόν θεόν, ἰδίους δὲ ποιούμενον ἑαυτοῦ τοὺς
               ἀρίστους. </p>
         </div1></body></text></TEI.2>