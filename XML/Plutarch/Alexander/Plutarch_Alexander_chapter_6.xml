<?xml version="1.0" encoding="utf-8"?>
<TEI.2><text><body><div1 type="chapter" n="6" org="uniform" sample="complete">
            <p>
               <milestone unit="section" n="1" />ἐπεὶ δὲ Φιλονίκου τοῦ Θεσσαλοῦ τὸν
               Βουκεφάλαν ἀγαγόντος ὤνιον τῷ Φιλίππῳ τρισκαίδεκα ταλάντων κατέβησαν
               εἰς τὸ πεδίον δοκιμάσοντες τὸν ἵππον, ἐδόκει τε χαλεπὸς εἶναι καὶ
               κομιδῇ δύσχρηστος, οὔτε ἀναβάτην προσιέμενος οὔτε φωνὴν ὑπομένων τινὸς
               τῶν περὶ τὸν Φίλιππον, ἀλλ᾽ ἁπάντων κατεξανιστάμενος, δυσχεραίνοντος
                  <milestone unit="section" n="2" /> δὲ τοῦ Φιλίππου καὶ κελεύοντος ἀπάγειν
               ὡς παντάπασιν ἄγριον καὶ ἀκόλαστον, παρὼν Ἀλέξανδρος εἶπεν: <q direct="unspecified">οἷον ἵππον ἀπολλύουσι δι᾽ ἀπειρίαν καὶ μαλακίαν
                  χρήσασθαι μὴ δυνάμενοι,</q> τὸ μὲν οὖν πρῶτον ὁ Φίλιππος ἐσιώπησε: <q direct="unspecified"> πολλάκις δὲ αὐτοῦ παραφθεγγομένου καὶ περιπαθοῦντος,
                     <q direct="unspecified">ἐπιτιμᾷς σύ,</q> ἔφη, <q direct="unspecified">πρεσβυτέροις ὥς τι πλέον αὐτὸς εἰδὼς ἢ μᾶλλον ἵππῳ χρήσασθαι
                        <pb id="p.238" />
                     <milestone unit="section" n="3" /> δυνάμενος;</q>
                  <q direct="unspecified">τούτῳ γοῦν,</q> ἔφη, <q direct="unspecified">χρησαίμην ἂν ἑτέρου βέλτιον.</q> ἂν δὲ μὴ χρήσῃ, τίνα δίκην τῆς
                  προπετείας ὑφέξεις;</q>
               <q direct="unspecified">ἐγὼ, νὴ Δί᾽,</q> εἶπεν, <q direct="unspecified">ἀποτίσω τοῦ ἵππου τὴν τιμήν</q> γενομένου δὲ γέλωτος, εἶτα ὁρισμοῦ
               πρὸς ἀλλήλους εἰς τὸ ἀργύριον, εὐθὺς προσδραμὼν τῷ ἵππῳ καὶ
               παραλαβὼν τὴν ἡνίαν ἐπέστρεψε πρὸς τὸν ἥλιον, ὡς ἔοικεν, ἐννοήσας
               ὅτι τὴν σκιὰν προπίπτουσαν καὶ σαλευομένην ὁρῶν πρὸ αὐτοῦ διαταράττοιτο.
                  <milestone unit="section" n="4" /> μικρὰ δὲ οὕτω παρακαλπάσας καὶ καταψήσας,
               ὡς ἑώρα πληρούμενον θυμοῦ καὶ πνεύματος, ἀπορρίψας ἡσυχῇ τὴν χλαμύδα
               καὶ μετεωρίσας αὑτόν ἀσφαλῶς περιέβη. καὶ μικρὰ μὲν περιλαβὼν ταῖς
               ἡνίαις τὸν χαλινόν ἄνευ πληγῆς καὶ σπαραγμοῦ , προσανέστειλεν <note resp="ed" place="unspecified" anchored="yes"><foreign lang="greek">προσανέστειλεν</foreign> βεκκερ ηας <foreign lang="greek">προσέστειλεν</foreign>, ωιτη ινφεριορ μσς.</note> ὡς δὲ
               ἑώρα τὸν ἵππον ἀφεικότα τὴν ἀπειλήν, ὀργῶντα δὲ πρὸς τὸν δρόμον,
               ἐφεὶς ἐδίωκεν ἤδη φωνῇ θρασυτέρᾳ καὶ ποδὸς κρούσει χρώμενος. <milestone unit="section" n="5" /> τῶν δὲ περὶ τὸν Φίλιππον ἦν ἀγωνία καὶ σιγὴ τὸ
               πρῶτον ὡς δὲ κάμψας ἐπέστρεψεν ὀρθῶς σοβαρὸς καὶ γεγηθώς, οἱ μὲν ἄλλοι
               πάντες ἠλάλαξαν, ὁ δὲ πατὴρ καὶ δακρῦσαί τι λέγεται πρὸς τὴν χαράν, καὶ
               καταβάντος αὐτοῦ τὴν κεφαλὴν φιλήσας, <q direct="unspecified">ὦ παῖ,</q>
               φάναι, <q direct="unspecified">ζήτει σεαυτῷ βασιλείαν ἴσην Μακεδονία γάρ σε
                  οὐ χωρεῖ</q>
            </p>
         </div1></body></text></TEI.2>