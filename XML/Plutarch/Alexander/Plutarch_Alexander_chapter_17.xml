<?xml version="1.0" encoding="utf-8"?>
<TEI.2><text><body><div1 type="chapter" n="17" org="uniform" sample="complete">
            <p>
               <milestone unit="section" n="1" />οὗτος ὁ ἀγὼν μεγάλην εὐθὺς ἐποίησε τῶν
               πραγμάτων μεταβολὴν πρὸς Ἀλέξανδρον, ὥστε καὶ Σάρδεις, τὸ πρόσχημα τῆς
               ἐπὶ θαλάσσῃ τῶν βαρβάρων ἡγεμονίας, παραλαβεῖν καὶ τἆλλα προστίθεσθαι.
               μόνη δὲ Ἁλικαρνασσὸς ἀντέστη καὶ Μίλητος, ἃς ἑλὼν κατὰ κράτος καὶ
               τὰ περὶ αὐτὰς πάντα χειρωσάμενος ἀμφίβολος ἦν πρὸς τὰ λοιπὰ τῇ
               γνώμῃ, <milestone unit="section" n="2" /> καὶ πολλάκις μὲν ἔσπευδε Δαρείῳ
               συμπεσὼν ἀποκινδυνεῦσαι περὶ τῶν ὅλων, πολλάκις δὲ τοῖς ἐπὶ θαλάσσῃ
               πράγμασι καὶ χρήμασι διενοεῖτο πρῶτον οἷον ἐνασκήσας καὶ ῥώσας αὑτόν
               οὕτως ἀναβαίνειν ἐπ᾽ <pb id="p.270" /> ἐκεῖνον. ἔστι δὲ τῆς Λυκίας κρήνη
               περὶ τὴν Ξανθίων πόλιν, ἧς τότε λέγουσιν αὐτομάτως περιτραπείσης καὶ
               ὑπερβαλούσης ἐκ βυθοῦ δέλτον ἐκπεσεῖν χαλκῆν τύπους ἔχουσαν ἀρχαίων
               γραμμάτων, ἐν οἷς ἐδηλοῦτο παύσεσθαι <note resp="ed" place="unspecified" anchored="yes"><foreign lang="greek">παύσεσθαι</foreign> σιντενις<hi rend="superscript">2</hi>, ωιτη ξ ανδ στεπηανυς; <foreign lang="greek">παύσασθαι</foreign> σιντενις<hi rend="superscript">1</hi> ανδ βεκκερ.</note> τὴν Περσῶν ἀρχὴν ὑπὸ Ἑλλήνων
               καταλυθεῖσαν. <milestone unit="section" n="3" /> τούτοις ἐπαρθείς ἠπείγετο τὴν
               παραλίαν ἀνακαθήρασθαι μέχρι τῆς Φοινίκης καὶ Κιλικίας, ἡ δὲ τῆς
               Παμφυλίας παραδρομὴ πολλοῖς γέγονε τῶν ἱστορικῶν ὑπόθεσις γραφικὴ πρὸς
               ἔκπληξιν καὶ ὄγκον, ὡς θείᾳ τινὶ τύχῃ παραχωρήσασαν Ἀλεξάνδρῳ τὴν
               θάλασσαν, ἄλλως ἀεὶ τραχεῖαν ἐκ πελάγους προσφερομένην, σπανίως δέ ποτε
               λεπτοὺς καὶ προσεχεῖς ὑπὸ τὰ κρημνώδη καὶ παρερρωγότα τῆς ὀρεινῆς πάγους
               διακαλύπτουσαν. <milestone unit="section" n="4" /> δηλοῖ δὲ καὶ Μένανδρος ἐν
               κωμῳδίᾳ παίζων πρὸς τὸ παράδοξον <quote rend="blockquote">
                  <l>ὡς Ἀλεξανδρῶδες ἤδη τοῦτο: κἂν ζητῶ τινα, </l>
                  <l>αὐτόματος οὗτος παρέσται: κἂν διελθεῖν δηλαδή <pb id="paris.1624.674" />
                  </l>
                  <l>διὰ θαλάσσης δέῃ τόπον τιν᾽, οὗτος ἔσται μοι βατός.</l>
               </quote> αὐτὸς δὲ Ἀλέξανδρος ἐν ταῖς ἐπιστολαῖς οὐδὲν τοιοῦτον
               τερατευσάμενος ὁδοποιῆσαί φησι τὴν <pb id="p.272" /> λεγομένην Κλίμακα καὶ
               διελθεῖν ὁρμήσας ἐκ Φασηλίδος. <milestone unit="section" n="5" /> διὸ καὶ
               πλείονας ἡμέρας ἐν τῇ πόλει διέτριψεν ἐν αἷς καὶ Θεοδέκτου τεθνηκότος
               ἦν δὲ Φασηλίτης ἰδὼν εἰκόνα ἀνακειμένην ἐν ἀγορᾷ, μετὰ δεῖπνον
               ἐπεκώμασε μεθύων καὶ τῶν στεφάνων ἐπέρριψε πολλούς, οὐκ ἄχαριν ἐν
               παιδιᾷ ἀποδιδοὺς τιμὴν τῇ γενομένῃ δι᾽ Ἀριστοτέλην καὶ φιλοσοφίαν
               ὁμιλίᾳ πρὸς τὸν ἄνδρα. </p>
         </div1></body></text></TEI.2>