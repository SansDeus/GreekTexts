<?xml version="1.0" encoding="utf-8"?>
<TEI.2><text><body><div1 type="chapter" n="48" org="uniform" sample="complete">
            <p>
               <milestone unit="section" n="1" />Φιλώτας δὲ ὁ Παρμενίωνος ἀξίωμα μὲν εἶχεν
               ἐν τοῖς Μακεδόσι μέγα καὶ γὰρ ἀνδρεῖος ἐδόκει καὶ καρτερικὸς εἶναι,
               φιλόδωρος δὲ <pb id="p.362" /> οὕτω καὶ φιλέταιρος μετ᾽ αὐτόν Ἀλέξανδρον
               οὐδείς, λέγεται γοῦν ὅτι τῶν συνήθων τινὸς αἰτοῦντος ἀργύριον ἐκέλευσε
               δοῦναι φήσαντος δὲ τοῦ διοικητοῦ μὴ ἔχειν, <q direct="unspecified">τί
                  λέγεις;</q> εἶπεν, <milestone unit="section" n="2" />
               <q direct="unspecified">οὐδὲ ποτήριον ἔχεις οὐδὲ ἱμάτιον;</q> ὄγκῳ δὲ
               φρονήματος καὶ βάρει πλούτου καὶ τῇ περὶ τὸ σῶμα θεραπείᾳ καὶ διαίτῃ
               χρώμενος ἐπαχθέστερον ἢ κατ᾽ ἰδιώτην, καὶ τότε δὴ τὸ σεμνὸν καὶ ὑψηλὸν
               οὐκ ἐμμελῶς, ἀλλ᾽ ἄνευ χαρίτων τῷ σολοίκῳ καὶ παρασήμῳ μιμούμενος,
               ὑποψίαν καὶ φθόνον ἔσχεν, ὥστε καὶ Παρμενίωνά ποτε εἰπεῖν πρός αὐτόν
                  <q direct="unspecified">ὦ παῖ, χείρων μοι γίνου.</q>
               <milestone unit="section" n="3" /> πρός δὲ αὐτόν Ἀλέξανδρον ἐκ πάνυ πολλῶν
               χρόνων ἐτύγχανε διαβεβλημένος, ὅτε γὰρ τὰ περὶ Δαμασκὸν ἑάλω χρήματα
               Δαρείου νικηθέντος ἐν Κιλικίᾳ, πολλῶν σωμάτων κομισθέντων εἰς τὸ
               στρατόπεδον εὑρέθη γύναιον ἐν τοῖς αἰχμαλώτοις, τῷ μὲν γένει Πυδναῖον,
               εὐπρεπὲς δὲ τὴν ὄψιν ἐκαλεῖτο δὲ Ἀντιγόνη, <milestone unit="section" n="4" /> τοῦτο ἔσχεν ὁ Φιλώτας οἷα δὲ νέος πρός ἐρωμένην καὶ σὺν
               οἴνῳ πολλὰ φιλότιμα καὶ στρατιωτικὰ παρρησιαζόμενος ἑαυτοῦ τὰ μέγιστα
               τῶν ἔργων ἀπέφαινε καὶ τοῦ πατρός, Ἀλέξανδρον δὲ μειράκιον ἀπεκάλει
               δι᾽ αὐτοὺς τὸ τῆς ἀρχῆς ὄνομα καρπούμενον. <milestone unit="section" n="5" />
               ταῦτα τῆς γυναικὸς ἐκφερούσης πρός τινα τῶν συνήθων, ἐκείνου δέ, ὡς
               εἰκὸς, πρός ἕτερον, περιῆλθεν εἰς Κρατερὸν ὁ λόγος καὶ λαβὼν τὸ
               γύναιον εἰσήγαγε κρύφα πρός Ἀλέξανδρον. ἀκούσας δὲ ἐκεῖνος ἐκέλευσε
               φοιτᾶν εἰς ταὐτὸ τῷ Φιλώτᾳ, καὶ πᾶν, ὅ τι ἂν ἐκπύθηται τούτου,
               πρός αὐτόν ἀπαγγέλλειν βαδίζουσαν. <pb id="p.364" />
            </p>
         </div1></body></text></TEI.2>