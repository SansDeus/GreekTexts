<?xml version="1.0" encoding="utf-8"?>
<TEI.2><text><body><div1 type="chapter" n="16" org="uniform" sample="complete">
            <p>
               <milestone unit="section" n="1" />ἐν δὲ τούτῳ τῶν Δαρείου στρατηγῶν μεγάλην
               δύναμιν ἡθροικότων καὶ παρατεταγμένων ἐπὶ τῇ διαβάσει τοῦ Γρανικοῦ,
               μάχεσθαι μὲν <pb id="p.264" /> ἴσως ἀναγκαῖον ἦν, ὥσπερ ἐν πύλαις τῆς
               Ἀσίας, περὶ τῆς εἰσόδου καὶ ἀρχῆς: τοῦ δὲ ποταμοῦ τὸ βάθος καὶ τὴν
               ἀνωμαλίαν καὶ τραχύτητα τῶν πέραν ὄχθων, πρός οὓς ἔδει γίνεσθαι τὴν
               ἀπόβασιν μετὰ μάχης, τῶν πλείστων δεδιότων, ἐνίων δὲ καὶ τὸ περὶ τόν
               μῆνα νενομισμένον οἰομένων <milestone unit="section" n="2" /> δεῖν φυλάξασθαι
               （ Δαισίου γὰρ οὐκ εἱώθεισαν οἱ βασιλεῖ τῶν Μακεδόνων ἐξάγειν
               τὴν στρατιάν）, τοῦτο μὲν ἐπηνωρθώσατο κελεύσας δεύτερον
               Ἀρτεμίσιον ἄγειν, τοῦ δὲ Παρμενίωνος, ὡς ὀψὲ τῆς ὥρας οὔσης, οὐκ
               ἐῶντος ἀποκινδυνεύειν, εἰπὼν αἰσχύνεσθαι τόν Ἑλλήσποντον εἰ φοβήσεται
               τόν Γρανικὸν διαβεβηκὼς ἐκεῖνον, ἐμβάλλει τῷ ῥεύματι σὺν ἴλαις
               ἱππέων τρισκαίδεκα. <milestone unit="section" n="3" /> καὶ πρός ἐναντία βέλη
               καὶ τόπους ἀπορρῶγας ὅπλοις καταπεφραγμένους καὶ ἵπποις ἐλαύνων, καὶ
               διὰ ῥεύματος παραφέροντος καὶ περικλύζοντος, ἔδοξε μανικῶς καὶ πρός
               ἀπόνοιαν μᾶλλον ἢ γνώμῃ στρατηγεῖν. οὐ μὴν ἀλλ᾽ ἐμφὺς τῇ διαβάσει
               καὶ κρατήσας τῶν τόπων χαλεπῶς καὶ μόλις, ὑγρῶν καὶ περισφαλῶν γενομένων
               διὰ τόν πηλόν, εὐθὺς ἠναγκάζετο φύρδην μάχεσθαι καὶ κατ᾽ ἄνδρα
               συμπλέκεσθαι τοῖς ἐπιφερομένοις, πρὶν εἰς τάξιν τινὰ καταστῆναι τοὺς
               διαβαίνοντας, <milestone unit="section" n="4" /> ἐνέκειντο γὰρ κραυγῇ, καὶ
               τοὺς ἵππους παραβάλλοντες τοῖς ἵπποις ἐχρῶντο δόρασι, καὶ ξίφεσι τῶν
               δοράτων συντριβέντων. ὠσαμένων δὲ πολλῶν ἐπ᾽ αὐτὸν ἦν δὲ τῇ πέλτῃ
               καὶ τοῦ κράνους τῇ χαίτῃ διαπρεπής, ἧς ἑκατέρωθεν εἱστήκει πτερὸν <pb id="p.266" /> λευκότητι καὶ μεγέθει θαυμαστόν, ἀκοντισθεὶς μὲν ὑπὸ τὴν
               ὑποπτυχίδα τοῦ θώρακος οὐκ ἐτρώθη, <pb id="paris.1624.673" /> Ῥοισάκου δὲ
               καὶ Σπιθριδάτου τῶν στρατηγῶν προσφερομένων ἅμα, τόν μὲν ἐκκλίνας,
               Ῥοισάκῃ δὲ προεμβαλὼν τεθωρακισμένῳ καὶ τὸ δόρυ κατακλάσας ἐπὶ τὸ
               ἐγχειρίδιον ὥρμησε. <milestone unit="section" n="5" /> συμπεπτωκότων δὲ αὐτῶν
               ὁ Σπιθριδάτης ὑποστήσας ἐκ πλαγίων τόν ἵππον καὶ μετὰ σπουδῆς
               συνεξαναστάς κοπίδι βαρβαρικῇ κατήνεγκε: καὶ τόν μὲν λόφον ἀπέρραξε μετὰ
               θατέρου πτεροῦ, τὸ δὲ κράνος πρὸς τὴν πληγὴν ἀκριβῶς καὶ μόλις
               ἀντέσχεν, ὥστε τῶν πρώτων ψαῦσαι τριχῶν τὴν πτέρυγα τῆς κοπίδος, ἑτέραν
               δὲ τόν Σπιθριδάτην πάλιν ἐπαιρόμενον ἔφθασε Κλεῖτος ὁ μέλας τῷ ξυστῷ
               διελάσας μέσον, ὁμοῦ δὲ καὶ Ῥοισάκης ἔπεσεν ὑπὸ Ἀλεξάνδρου ξίφει
               πληγείς. </p>
            <p>
               <milestone unit="section" n="6" />ἐν τούτῳ δὲ κινδύνου καὶ ἀγῶνος οὔσης τῆς
               ἱππομαχίας ἥ τε φάλαγξ διέβαινε τῶν Μακεδόνων καὶ συνῆγον αἱ πεζαὶ
               δυνάμεις, οὐ μὴν ὑπέστησαν εὐρώστως οὐδὲ πολὺν χρόνον, ἀλλ᾽ ἔφυγον
               τραπόμενοι, πλὴν τῶν μισθοφόρων Ἑλλήνων, οὗτοι δὲ πρός τινι λόφῳ
               συστάντες ᾔτουν τὰ πιστὰ τόν Ἀλέξανδρον. <milestone unit="section" n="7" />
               ὁ δὲ θυμῷ μᾶλλον ἢ λογισμῷ πρῶτος ἐμβαλὼν τόν τε ἵππον ἀποβάλλει
               ξίφει πληγέντα διὰ τῶν πλευρῶν ἦν δὲ ἕτερος, οὐχ ὁ Βουκεφάλας, καὶ
               τοὺς πλείστους τῶν ἀποθανόντων καὶ τραυματισθέντων ἐκεῖ συνέβη κινδυνεῦσαι
               καὶ πεσεῖν,' πρός ἀνθρώπους ἀπεγνωκότας καὶ μαχίμους συμπλεκομένους: <pb id="p.268" />
            </p>
            <p>λέγονται δὲ πεζοὶ μὲν δισμύριοι τῶν βαρβάρων, ἱππεῖς δὲ δισχίλιοι
               πεντακόσιοι πεσεῖν. τῶν δὲ περὶ τόν Ἀλέξανδρον Ἀριστόβουλός φησι
               τέσσαρας καὶ τριάκοντα νεκροὺς γενέσθαι τοὺς πάντας, ὧν ἐννέα πεζοὺς
               εἶναι, <milestone unit="section" n="8" /> τούτων μὲν οὖν ἐκέλευσεν εἰκόνας
               ἀνασταθῆναι χαλκᾶς, ἃς Λύσιππος εἰργάσατο. κοινούμενος δὲ τὴν νίκην
               τοῖς Ἕλλησιν ἰδίᾳ μὲν τοῖς Ἀθηναίοις ἔπεμψε τῶν αἰχμαλώτων
               τριακοσίας ἀσπίδας, κοινῇ δὲ τοῖς ἄλλοις λαφύροις ἐκέλευσεν ἐπιγράψαι
               φιλοτιμοτάτην ἐπιγραφήν <q direct="unspecified">Ἀλέξανδρος ὁ Φιλίππου καὶ
                  οἱ Ἕλληνες πλὴν Λακεδαιμονίων ἀπὸ τῶν βαρβάρων τῶν τὴν Ἀσίαν
                  κατοικούντων</q> ἐκπώματα δὲ καὶ πορφύρας, καὶ ὅσα τοιαῦτα τῶν
               Περσικῶν ἔλαβε, πάντα τῇ μητρὶ πλὴν ὀλίγων ἔπεμψεν. </p>
         </div1></body></text></TEI.2>