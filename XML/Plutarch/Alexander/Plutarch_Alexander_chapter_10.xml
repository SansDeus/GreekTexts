<?xml version="1.0" encoding="utf-8"?>
<TEI.2><text><body><div1 type="chapter" n="10" org="uniform" sample="complete">
            <p>
               <milestone unit="section" n="1" />ἐπεὶ δὲ Πιξόδαρος, ὁ Καρίας σατράπης,
               ὑποδυόμενος δι᾽ οἰκειότητος εἰς τὴν Φιλίππου συμμαχίαν, ἐβούλετο τὴν
               πρεσβυτάτην τῶν θυγατέρων Ἀρριδαίῳ τῷ Φιλίππου γυναῖκα δοῦναι καὶ περὶ
               τούτων Ἀριστόκριτον εἰς Μακεδονίαν ἀπέστειλεν, αὖθις ἐγίνοντο λόγοι
               καὶ διαβολαὶ παρὰ τῶν φίλων καὶ τῆς μητρὸς πρὸς Ἀλέξανδρον, ὡς
               Ἀρριδαῖον ἐπὶ τῇ βασιλείᾳ Φιλίππου γάμοις λαμπροῖς καὶ πράγμασι
               μεγάλοις εἰσοικειοῦντος. <milestone unit="section" n="2" /> ὑφ᾽ ὧν διαταραχθεὶς
               πέμπει Θεσσαλὸν εἰς Καρίαν, τὸν τῶν τραγῳδιῶν ὑποκριτήν, Πιξοδάρῳ
               διαλεξόμενον ὡς χρὴ τὸν νόθον ἐάσαντα, καὶ οὐ φρενήρη, μεθαρμόσασθαι τὸ
               κῆδος εἰς Ἀλέξανδρον. καὶ Πιξοδάρῳ μὲν οὐ παρὰ μικρὸν ἤρεσκε ταῦτα
               τῶν προτέρων μᾶλλον, ὁ δὲ Φίλιππος αἰσθόμενος, ἰὼν εἰς τὸ Ἀλεξάνδρου
               δωμάτιον, <note resp="ed" place="unspecified" anchored="yes"><foreign lang="greek">ἰὼν ... δωμάτιον</foreign> αν ανονψμους ξορρεξτιον οφ τηε μσς. <foreign lang="greek">ὄντα τὸν Ἀλεξανδρον εἰς τὸ δωμάτιον</foreign>, αφτερ αμψοτ; σιντενις ανδ βεκκερ αδοπτ <foreign lang="greek">ἰόντα</foreign>, τηε ξορρεξτιον οφ στεπηανυς ῾<hi rend="italics">λεαρνινγ τηατ αλεχανδερ ωας ξομινγ</hi>᾿.</note> παραλαβὼν τῶν φίλων αὐτοῦ καὶ συνήθων ἕνα, Φιλώταν τὸν
               Παρμενίωνος, ἐπετίμησεν ἰσχυρῶς, <milestone unit="section" n="3" /> καὶ πικρῶς
               ἐλοιδόρησεν ὡς ἀγεννῆ καὶ τῶν ὑπαρχόντων περὶ αὐτὸν ἀγαθῶν ἀνάξιον,
               εἰ Καρὸς ἀνθρώπου καὶ βαρβάρῳ βασιλεῖ δουλεύοντος ἀγαπᾷ γαμβρὸς
               γενέσθαι. τὸν δὲ Θεσσαλὸν ἔγραψε Κορινθίοις ὅπως ἀναπέμψωσιν ἐν πέδαις
               δεδεμένον. τῶν δὲ ἄλλων ἑταίρων Ἅρπαλον καὶ <pb id="p.250" /> Νέαρχον,
               ἔτι δ᾽ Ἐρίγυιον καὶ Πτολεμαῖον ἐκ Μακεδονίας μετέστησεν, οὓς ὕστερον
               ' Ἀλέξανδρος καταγαγὼν ἐν ταῖς μεγίσταις ἔσχε τιμαῖς. </p>
            <p>
               <milestone unit="section" n="4" />ἐπεὶ δὲ Παυσανίας Ἀττάλου γνώμῃ καὶ
               Κλεοπάτρας ὑβρισθεὶς καὶ μὴ τυχὼν δίκης ἀνεῖλε Φίλιππον, τὸ μὲν
               πλεῖστον εἰς Ὀλυμπιάδα τῆς αἰτίας περιῆλθεν, ὡς θυμουμένῳ τῷ νεανίσκῳ
               προσεγκελευσαμένην καὶ παροξύνασαν, ἔθιγε δέ τις καὶ Ἀλεξάνδρου διαβολή,
               λέγεται γὰρ ἐντυχόντος <pb id="paris.1624.670" /> αὐτῷ τοῦ Παυσανίου μετὰ
               τὴν ὕβριν ἐκείνην καὶ ἀποδυρομένου προενέγκασθαι τὸ τῆς Μηδείας
               ἰαμβεῖον: <quote rend="blockquote">τὸν δόντα καὶ γήμαντα καὶ
                  γαμουμένην,</quote> οὐ μὴν ἀλλὰ καὶ τοὺς συναιτίους τῆς ἐπιβουλῆς
               ἀναζητήσας ἐκόλασε, καὶ τὴν Κλεοπάτραν ἀποδημοῦντος αὐτοῦ τῆς
               Ὀλυμπιάδος ὠμῶς μεταχειρισαμένης ἠγανάκτησε. </p>
         </div1></body></text></TEI.2>