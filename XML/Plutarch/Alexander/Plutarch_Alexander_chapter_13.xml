<?xml version="1.0" encoding="utf-8"?>
<TEI.2><text><body><div1 type="chapter" n="13" org="uniform" sample="complete">
            <p>
               <milestone unit="section" n="1" />Ἀθηναίοις δὲ διηλλάγη, καίπερ οὐ μετρίως
               ἐνεγκοῦσι τὸ περὶ Θήβας δυστύχημα: καὶ γὰρ τὴν τῶν μυστηρίων ἑορτὴν ἐν
               χερσὶν ἔχοντες ὑπὸ πένθους ἀφῆκαν, καὶ τοῖς καταφυγοῦσιν ἐπὶ <note resp="ed" place="unspecified" anchored="yes"><foreign lang="greek">καταφυγοῦσιν ἐπὶ</foreign> βεκκερ ξορρεξτς το <foreign lang="greek">φυγοῦσιν εἰς.</foreign></note> τὴν πόλιν
               ἁπάντων μετεδίδοσαν τῶν φιλανθρώπων. <milestone unit="section" n="2" /> ἀλλ᾽
               εἴτε μεστὸς ὢν ἤδη τὸν θυμὸν, ὥσπερ οἱ λέοντες, εἴτε ἐπιεικὲς
               ἔργον ὠμοτάτῳ καὶ σκυθρωποτάτῳ παραβαλεῖν βουλόμενος, οὐ μόνον ἀφῆκεν
               αἰτίας πάσης, ἀλλὰ καὶ προσέχειν ἐκέλευσε τοῖς πράγμασι τὸν νοῦν τὴν
               πόλιν, ὡς, εἴ τι συμβαίη περὶ αὐτὸν, ἄρξουσαν τῆς Ἑλλάδος. ὕστερον
               μέντοι πολλάκις αὐτὸν ἡ Θηβαίων ἀνιᾶσαι συμφορὰ λέγεται καὶ πρᾳότερον
               οὐκ ὀλίγοις παρασχεῖν. <milestone unit="section" n="3" /> ὅλως δὲ καὶ τὸ
               περὶ Κλεῖτον ἔργον <pb id="p.258" /> ἐν οἴνῳ γενόμενον καὶ τὴν πρὸς
               Ἰνδοὺς τῶν Μακεδόνων ἀποδειλίασιν, ὥσπερ ἀτελῆ τὴν στρατείαν καὶ τὴν
               δόξαν αὐτοῦ προεμένων, εἰς μῆνιν ἀνῆγε Διονύσου καὶ νέμεσιν. ἦν δὲ
               Θηβαίων οὐδεὶς τῶν περιγενομένων ὃς ἐντυχών τι καὶ δεηθεὶς ὕστερον οὐ
               διεπράξατο παρ᾽ αὐτοῦ, ταῦτα μὲν τὰ περὶ Θήβας. </p>
         </div1></body></text></TEI.2>