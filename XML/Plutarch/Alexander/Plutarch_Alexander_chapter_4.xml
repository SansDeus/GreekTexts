<?xml version="1.0" encoding="utf-8"?>
<TEI.2><text><body><div1 type="chapter" n="4" org="uniform" sample="complete">
            <p>
               <milestone unit="section" n="1" />τὴν μὲν οὖν ἰδέαν τοῦ σώματος οἱ
               Λυσίππειοι μάλιστα τῶν ἀνδριάντων ἐμφαίνουσιν, ὑφ᾽ οὗ μόνου καὶ αὐτὸς
               ἠξίου πλάττεσθαι. καὶ γὰρ μάλισθ᾽ ἃ πολλοὶ τῶν διαδόχων ὕστερον καὶ
               τῶν φίλων ἀπεμιμοῦντο, τήν τε ἀνάτασιν τοῦ αὐχένος εἰς εὐώνυμον ἡσυχῇ
               κεκλιμένου καὶ Τὴν ὑγρότητα τῶν ὀμμάτων, διατετήρηκεν ἀκριβῶς ὁ
               τεχνίτης. <milestone unit="section" n="2" />Ἀπελλῆς δὲ γράφων τὸν κεραυνοφόρον
               οὐκ ἐμιμήσατο Τὴν χρόαν, ἀλλὰ φαιότερον καὶ πεπινωμένον ἐποίησεν. ἦν
               δὲ λευκός, ὥς φασιν ἡ δὲ <pb id="p.232" /> λευκότης ἐπεφοίνισσεν αὐτοῦ
               περὶ τὸ στῆθος μάλιστα καὶ τὸ πρόσωπον, ὅτι δὲ τοῦ χρωτὸς ἥδιστον
               ἀπέπνει καὶ τὸ στόμα κατεῖχεν εὐωδία καὶ Τὴν σάρκα πᾶσαν, ὥστε
               πληροῦσθαι τοὺς χιτωνίσκους, ἀνέγνωμεν ἐν ὑπομνήμασιν Ἀριστοξενείοις. </p>
            <p>
               <milestone unit="section" n="3" /> αἰτία δὲ ἴσως ἡ τοῦ σώματος κρᾶσις
               πολύθερμος οὖσα καὶ πυρώδης: ἡ γὰρ εὐωδία γίνεται πέψει τῶν ὑγρῶν ὑπὸ
               θερμότητος, ὡς οἴεται Θεόφραστος, ὅθεν οἱ ξηροὶ καὶ διάπυροι τόποι τῆς
               οἰκουμένης τὰ πλεῖστα καὶ κάλλιστα τῶν ἀρωμάτων φέρουσιν ἐξαιρεῖ γὰρ ὁ
               ἥλιος τὸ ὑγρόν ὥσπερ ὕλην σηπεδόνος ἐπιπολάζον τοῖς σώμασιν. <milestone unit="section" n="4" />Ἀλέξανδρον δὲ ἡ θερμότης τοῦ σώματος, ὡς ἔοικε,
               καὶ ποτικὸν καὶ θυμοειδῆ παρεῖχεν. </p>
            <p>ἔτι δὲ ὄντος αὐτοῦ παιδὸς ἥ τε σωφροσύνη διεφαίνετο τῷ πρὸς τἆλλα
               ῥαγδαῖον ὄντα καὶ φερόμενον σφοδρῶς ἐν ταῖς ἡδοναῖς ταῖς περὶ τὸ σῶμα
               δυσκίνητον εἶναι καὶ μετά πολλῆς πρᾳότητος ἅπτεσθαι τῶν τοιούτων,
                  <milestone unit="section" n="5" /> ἥ τε φιλοτιμία παρ᾽ ἡλικίαν ἐμβριθὲς
               εἶχε τὸ φρόνημα καὶ μεγαλόψυχον. οὔτε γὰρ ἀπὸ παντὸς οὔτε πᾶσαν
               ἠγάπα δόξαν, ὡς Φίλιππος λόγου τε δεινότητι σοφιστικῶς καλλωπιζόμενος καὶ
               τὰς ἐν Ὀλυμπίᾳ, νίκας τῶν ἁρμάτων ἐγχαράττων τοῖς νομίσμασιν, ἀλλὰ
               καὶ τῶν περὶ αὐτὸν ἀποπειρωμένων εἰ βούλοιτ᾽ ἂν Ὀλυμπίασιν
               ἀγωνίσασθαι στάδιον, ἦν γὰρ ποδώκης, <q direct="unspecified">εἴ γε,</q>
               ἔφη, <q direct="unspecified">βασιλεῖς ἔμελλον ἕξειν ἀνταγωνιστάς.</q>
               <milestone unit="section" n="6" /> φαίνεται δὲ καὶ καθόλου πρὸς τὸ τῶν
               ἀθλητῶν γένος ἀλλοτρίως ἔχων πλείστους γέ τοι θεὶς ἀγῶνας οὐ μόνον <pb id="p.234" /> τραγῳδῶν καὶ αὐλητῶν καὶ κιθαρῳδῶν, ἀλλὰ καὶ ῥαψῳδῶν,
               θήρας τε παντοδαπῆς καὶ ῥαβδομαχίας, οὔτε πυγμῆς οὔτε παγκρατίου μετά
               τινος σπουδῆς ἔθηκεν ἆθλον. </p>
         </div1></body></text></TEI.2>