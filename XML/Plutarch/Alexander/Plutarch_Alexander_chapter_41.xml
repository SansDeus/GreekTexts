<?xml version="1.0" encoding="utf-8"?>
<TEI.2><text><body><div1 type="chapter" n="41" org="uniform" sample="complete">
            <p>
               <milestone unit="section" n="1" />Ἀλέξανδρος μὲν οὖν ἑαυτὸν ἀσκῶν ἅμα καὶ
               τοὺς ἄλλους παροξύνων πρὸς ἀρετὴν ἐκινδύνευεν: οἱ δὲ φίλοι διὰ πλοῦτον
               καὶ ὄγκον ἤδη τρυφᾶν βουλόμενοι καὶ σχολάζειν ἐβαρύνοντο τὰς πλάνας καὶ
               τὰς στρατείας, καὶ κατὰ μικρὸν οὕτω προῆλθον εἰς τὸ βλασφημεῖν καὶ κακῶς
               λέγειν αὐτόν, ὁ δὲ καὶ πάνυ πρᾴως ἐν ἀρχῇ πρὸς ταῦτα διέκειτο,
               φάσκων βασιλικὸν εἶναι τὸ κακῶς ἀκούειν εὖ ποιοῦντα. <milestone unit="section" n="2" /> καίτοι τὰ μικρότατα τῶν γενομένων τοῖς συνήθεσι παρ᾽
               αὐτοῦ σημεῖα μεγάλης ὑπῆρχεν εὐνοίας καὶ τιμῆς: ὧν ὀλίγα παραθήσομαι.
                  <pb id="p.346" />
            </p>
            <p>Πευκέστᾳ μὲν ἔγραψε μεμφόμενος ὅτι δηχθεὶς ὑπ᾽ ἄρκτου τοῖς μὲν
               ἄλλοις ἔγραψεν, αὐτῷ δὲ οὐκ ἐδήλωσεν. <q direct="unspecified">ἀλλὰ νῦν
                  γε,</q> φησί, <q direct="unspecified">γράψον πῶς <pb id="paris.1624.689" />
                  ἔχεις, καὶ μή τινές σε τῶν συγκυνηγετούντων ἐγκατέλιπον, ἵνα δίκην
                  δῶσι.</q>
               <milestone unit="section" n="3" /> τοῖς δὲ περὶ Ἡφαιστίωνα διὰ πράξεις τινὰς
               ἀποῦσιν ἔγραψεν ὅτι παιζόντων αὐτῶν πρὸς ἰχνεύμονα τῷ Περδίκκου
               δορατίῳ περιπεσὼν Κρατερὸς τοὺς μηροὺς ἐτρώθη. Πευκέστα δὲ σωθέντος ἔκ
               τινος ἀσθενείας ἔγραψε πρὸς Ἀλέξιππον τὸν ἰατρὸν εὐχαριστῶν. Κρατεροῦ
               δὲ νοσοῦντος ὄψιν ἰδὼν καθ᾽ ὕπνον αὐτός τέ τινας θυσίας ἔθυσεν ὑπὲρ
               αὐτοῦ κἀκεῖνον θῦσαι ἐκέλευσεν. <milestone unit="section" n="4" /> ἔγραψε δὲ
               καὶ Παυσανίᾳ τῷ ἰατρῷ βουλομένῳ τὸν Κρατερὸν ἐλλεβορίσαι, τὰ μὲν
               ἀγωνιῶν, τὰ δὲ παραινῶν ὅπως χρήσεται τῇ φαρμακείᾳ, τοὺς δὲ πρώτους
               τὴν Ἁρπάλου φυγὴν καὶ ἀπόδρασιν ἀπαγγείλαντας ἔδησεν, Ἐφιάλτην καὶ
               Κίσσον, ὡς καταψευδομένους τοῦ ἀνδρός, <milestone unit="section" n="5" />
               ἐπεὶ δὲ τοὺς ἀσθενοῦντας αὐτοῦ καὶ γέροντας εἰς οἶκον ἀποστέλλοντος
               Εὐρύλοχος Αἰγαῖος ἐνέγραψεν ἑαυτὸν εἰς τοὺς νοσοῦντας, εἶτα φωραθεὶς
               ἔχων οὐδὲν κακόν ὡμολόγησε Τελεσίππας ἐρᾶν καὶ συνεπακολουθεῖν ἐπὶ
               θάλασσαν ἀπιούσης ἐκείνης, ἠρώτησε τίνων ἀνθρώπων ἐστὶ τὸ γύναιον.
               ἀκούσας δὲ ὅτι τῶν ἐλευθέρων ἑταιρῶν, <q direct="unspecified">ἡμᾶς
                  μὲν,</q> εἶπεν, <q direct="unspecified">ὦ Εὐρύλοχε, συνερῶντας ἔχεις
                  ὅρα δὲ ὅπως πείθωμεν ἢ λόγοις ἢ δώροις τὴν Τελεσίππαν, ἐπειδήπερ
                  ἐξ ἐλευθέρας ἐστί</q>
               <pb id="p.348" />
            </p>
         </div1></body></text></TEI.2>