<?xml version="1.0" encoding="utf-8"?>
<TEI.2><text><body><div1 type="chapter" n="75" org="uniform" sample="complete">
            <p>
               <milestone unit="section" n="1" />ὁ δ᾽ οὖν Ἀλέξανδρος ὡς ἐνέδωκε τότε πρὸς
               τὰ θεῖα ταραχώδης γενόμενος καὶ περίφοβος τὴν διάνοιαν, οὐδὲν ἦν μικρὸν
               οὕτως τῶν ἀήθων καὶ ἀτόπων ὃ μὴ τέρας ἐποιεῖτο καὶ σημεῖον ἀλλὰ
               θυομένων καὶ καθαιρόντων καὶ μαντευόντων μεστὸν ἦν τὸ βασίλειον. <milestone unit="section" n="2" /> οὕτως ἄρα δεινὸν μὲν ἡ ἀπιστία πρὸς τὰ θεῖα
               καὶ καταφρόνησις αὐτῶν, δεινὴ δὲ αὖθις ἡ δεισιδαιμονία, ἡ, <note resp="ed" place="unspecified" anchored="yes"><foreign lang="greek">ἥ, καταρρέοντος</foreign> συππιεδ βψ βεκκερ, αφτερ ξοραëς.</note> δίκην ὕδατος
               ἀεὶ πρὸς τὸ ταπεινούμενον καταρρέοντος,<note resp="ed" place="unspecified" anchored="yes"><foreign lang="greek">ἥ, καταρρέοντος</foreign> συππιεδ βψ βεκκερ, αφτερ ξοραëς.</note> <pb id="p.432" /> ἀνεπλήρου <note resp="ed" place="unspecified" anchored="yes"><foreign lang="greek">ἀνεπλήρου</foreign> ξοραëσ᾽ ξορρεξτιον οφ τηε μσς. <foreign lang="greek">καὶ ἀναπληροῦν</foreign>, αδοπτεδ βψ βεκκερ.</note>
               ἀβελτερίας κατάφοβον <note resp="ed" place="unspecified" anchored="yes"><foreign lang="greek">κατάφοβον</foreign> ξοραëς ξορρεξτιον οφ τηε μσς. <foreign lang="greek">καὶ φόβου</foreign>, αδοπτεδ βψ βεκκερ.</note> τὸν Ἀλέξανδρον γενόμενον. οὐ μὴν ἀλλὰ καὶ χρησμῶν
               γε τῶν περὶ Ἡφαιστίωνος ἐκ θεοῦ κομισθέντων ἀποθέμενος τὸ πένθος αὖθις
               ἦν ἐν θυσίαις καὶ πότοις. <milestone unit="section" n="3" /> ἑστιάσας δὲ
               λαμπρῶς τοὺς περὶ Νέαρχον, εἶτα λουσάμενος, ὥσπερ εἰώθει μέλλων
               καθεύδειν, Μηδίου δεηθέντος ᾤχετο κωμασόμενος πρὸς αὐτόν κἀκεῖ πιὼν
               ὅλην τὴν ἐπιοῦσαν ἡμέραν ἤρξατο πυρέττειν, οὔτε σκύφον Ἡρακλέους
               ἐκπιὼν οὔτε ἄφνω διαλγὴς γενόμενος τὸ μετάφρενον ὥσπερ λόγχῃ πεπληγώς,
               ἀλλὰ ταῦτά τινες ᾤοντο δεῖν γράφειν ὥσπερ δράματος μεγάλου τραγικὸν
               ἐξόδιον καὶ περιπαθὲς πλάσαντες. <milestone unit="section" n="4" />Ἀριστόβουλος δέ φησιν αὐτόν πυρέττοντα μανικῶς, διψήσαντα δὲ σφόδρα
               πιεῖν οἶνον ἐκ τούτου δὲ φρενιτιᾶσαι, καὶ τελευτῆσαι τριακάδι Δαισίου
               μηνός. </p>
         </div1></body></text></TEI.2>