<?xml version="1.0" encoding="utf-8"?>
<TEI.2><text><body><div1 type="chapter" n="54" org="uniform" sample="complete">
            <p>
               <milestone unit="section" n="1" />ταῦτα μὲν οὖν ὁ ῝ Ἕρμιππός φησι τὸν
               ἀναγνώστην τοῦ Καλλισθένους Στροῖβον Ἀριστοτέλει διηγεῖσθαι, τὸν δὲ
               Καλλισθένη συνέντα τήν ἀλλοτριότητα τοῦ βασιλέως δὶς ἢ τρὶς ἀπιόντα
               πρὸς αὑτὸν εἰπεῖν <quote rend="blockquote"> κάτθανε καὶ Πάτροκλος, ὅπερ
                  σέο πολλὸν ἀμείνων.</quote> οὐ φαύλως οὖν εἰπεῖν ἔοικεν ὁ
               Ἀριστοτέλης ὅτι Καλλισθένης λόγῳ μὲν ἦν δυνατὸς καὶ μέγας, νοῦν δὲ
               οὐκ εἶχεν. <milestone unit="section" n="2" />ἀλλὰ τήν γε προσκύνησιν ἰσχυρῶς
               ἀπωσάμενος καὶ φιλοσόφως, καὶ μόνος ἐν φανερῷ διελθὼν ἃ κρύφα πάντες
               οἱ βέλτιστοι καὶ πρεσβύτατοι τῶν Μακεδόνων ἠγανάκτουν, τοὺς μὲν Ἕλληνας
               αἰσχύνης ἀπήλλαξε μεγάλης, καὶ μείζονος Ἀλέξανδρον, ἀποτρέψας τήν
               προσκύνησιν, <pb id="paris.1624.696" /> αὑτὸν δὲ ἀπώλεσεν, ἐκβιάσασθαι δοκῶν
               μᾶλλον ἢ πεῖσαι τὸν βασιλέα. </p>
            <p>
               <milestone unit="section" n="3" />Χάρης δὲ ὁ Μιτυληναῖός φησι τὸν
               Ἀλέξανδρον ἐν τῷ συμποσίῳ πιόντα φιάλην προτεῖναί τινι τῶν φίλων: τὸν
               δὲ δεξάμενον πρὸς ἑστίαν ἀναστῆναι καὶ πιόντα προσκυνῆσαι πρῶτον, εἶτα
               φιλῆσαι τὸν Ἀλέξανδρον, καὶ κατακλιθῆναι. <milestone unit="section" n="4" />
               πάντων δὲ τοῦτο ποιούντων ἐφεξῆς τὸν Καλλισθένην λαβόντα τήν φιάλην, οὐ
               προσέχοντος τοῦ βασιλέως, Ἀλλὰ Ἡφαιστίωνι προσδιαλεγομένου, πιόντα
               προσιέναι φιλήσοντα, Δημητρίου δὲ τοῦ <pb id="p.382" /> προσονομαζομένου
               Φείδωνος εἰπόντος, <q direct="unspecified">ὦ βασιλεῦ, μὴ φιλήσῃς οὗτος
                  γάρ σε μόνος οὐ προσεκύνησε,</q> διακλῖναι τὸ φίλημα τὸν Ἀλέξανδρον,
               τὸν δὲ Καλλισθένη μέγα φθεγξάμενον εἰπεῖν: <q direct="unspecified">φιλήματι
                  τοίνυν ἔλασσον ἔχων ἄπειμι.</q>
            </p>
         </div1></body></text></TEI.2>