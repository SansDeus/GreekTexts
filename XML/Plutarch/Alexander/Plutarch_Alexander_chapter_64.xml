<?xml version="1.0" encoding="utf-8"?>
<TEI.2><text><body><div1 type="chapter" n="64" org="uniform" sample="complete">
            <p>
               <milestone unit="section" n="1" />τῶν δὲ Γυμνοσοφιστῶν τοὺς μάλιστα τὸν
               Σάββαν ἀναπείσαντας ἀποστῆναι καὶ κακὰ πλεῖστα τοῖς Μακεδόσι παρασχόντας
               λαβὼν δέκα, δεινοὺς δοκοῦντας εἶναι περὶ τὰς ἀποκρίσεις <pb id="p.406" />
               καὶ βραχυλόγους, ἐρωτήματα προὔβαλεν αὐτοῖς ἄπορα, φήσας ἀποκτενεῖν τὸν
               μὴ ὀρθῶς ἀποκρινάμενον πρῶτον, εἶτα ἐφεξῆς οὕτω τοὺς ἄλλους <pb id="paris.1624.701" /> ἕνα δὲ τὸν πρεσβύτατον ἐκέλευσε κρίνειν. <milestone unit="section" n="2" /> ὁ μὲν οὖν πρῶτος ἐρωτηθείς πότερον οἴεται τοὺς
               ζῶντας εἶναι πλείονας ἢ τοὺς τεθνηκότας, ἔφη τοὺς ζῶντας οὐκέτι γὰρ
               εἶναι τοὺς τεθνηκότας. ὁ δὲ δεύτερος, πότερον τὴν γῆν ἢ τὴν θάλατταν
               μείζονα τρέφειν θηρία, τὴν γῆν ταύτης γὰρ μέρος εἶναι τὴν θάλατταν. ὁ
               δὲ τρίτος, ποῖόν ἐστι ζῷον πανουργότατον, <q direct="unspecified">ὃ μέχρι
                  νῦν,</q> εἶπεν, <q direct="unspecified"> ἄνθρωπος οὐκ ἔγνωκεν.</q>
               <milestone unit="section" n="3" /> ὁ δὲ τέταρτος ἀνακρινόμενος τίνι λογισμῷ
               τὸν Σάββαν ἀπέστησεν, ἀπεκρίνατο, <q direct="unspecified">καλῶς ζῆν
                  βουλόμενος αὐτὸν ἢ καλῶς ἀποθανεῖν.</q> ὁ δὲ πέμπτος ἐρωτηθείς
               πότερον οἴεται τὴν ἡμέραν ἢ τὴν νύκτα προτέραν γεγονέναι, <q direct="unspecified">τὴν ἡμέραν,</q> εἶπεν, <q direct="unspecified"> ἡμέρᾳ
                  μιᾷ</q> καὶ προσεπεῖπεν οὗτος, θαυμάσαντος τοῦ βασιλέως, ὅτι τῶν
               ἀπόρων ἐρωτήσεων ἀνάγκη καὶ τὰς ἀποκρίσεις ἀπόρους εἶναι, <milestone unit="section" n="4" /> μεταβαλὼν οὖν τὸν ἕκτον ἠρώτα πῶς ἄν τις
               φιληθείη μάλιστα: <q direct="unspecified">ἂν κράτιστος ὤν,</q> ἔφη, <q direct="unspecified">μὴ φοβερὸς ᾖ.</q> τῶν δὲ λοιπῶν τριῶν ὁ μὲν
               ἐρωτηθείς πῶς ἄν τις ἐξ ἀνθρώπων γένοιτο θεός, <q direct="unspecified">εἴ
                  τι πράξειεν,</q> εἶπεν, <q direct="unspecified">ὃ πρᾶξαι δυνατὸν ἀνθρώπῳ
                  μὴ ἔστιν</q> ὁ δὲ περὶ ζῳῆς καὶ θανάτου, πότερον ἰσχυρότερον,
               ἀπεκρίνατο τὴν ζῳήν τοσαῦτα κακὰ φέρουσαν. <milestone unit="section" n="5" />
               ὁ δὲ τελευταῖος, μέχρι τίνος ἀνθρώπῳ καλῶς ἔχον ζῆν, <q direct="unspecified">μέχρι οὗ μὴ νομίζει τὸ τεθνάναι τοῦ ζῆν
                  ἄμεινον.</q> οὕτω δὴ τραπόμενος πρὸς τὸν δικαστήν ἐκέλευσεν
               ἀποφαίνεσθαι. τοῦ δὲ ἕτερον ἑτέρου χεῖρον εἰρηκέναι φήσαντος <q direct="unspecified">οὐκοῦν</q> ἔφη, <q direct="unspecified">σὺ <pb id="p.408" /> πρῶτος ἀποθανῇ τοιαῦτα κρίνων</q>
               <q direct="unspecified">οὐκ ἄν γε,</q> εἶπεν, <q direct="unspecified">ὦ
                  βασιλεῦ, εἰ μὴ σὺ ψεύδῃ φήσας πρῶτον ἀποκτενεῖν τὸν ἀποκρινάμενον
                  κάκιστα.</q>
            </p>
         </div1></body></text></TEI.2>