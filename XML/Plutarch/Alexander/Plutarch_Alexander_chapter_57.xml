<?xml version="1.0" encoding="utf-8"?>
<TEI.2><text><body><div1 type="chapter" n="57" org="uniform" sample="complete">
            <p>
               <milestone unit="section" n="1" />μέλλων δὲ ὑπερβάλλειν εἰς τὴν Ἰνδικὴν, ὡς
               ἑώρα πλήθει λαφύρων τὴν στρατιὰν ἤδη <pb id="p.386" /> βαρεῖαν καὶ
               δυσκίνητον οὖσαν, ἅμ᾽ ἡμέρᾳ συνεσκευασμένων τῶν ἁμαξῶν, πρώτας μὲν
               ὑπέπρησε <pb id="paris.1624.697" /> τὰς αὐτοῦ καὶ τῶν ἑταίρων, μετὰ δὲ
               ταύτας ἐκέλευσε καὶ ταῖς τῶν Μακεδόνων ἐνεῖναι πῦρ. καὶ τοῦ πράγματος
               τὸ βούλευμα μεῖζον ἐφάνη καὶ δεινότερον ἢ τὸ ἔργον. <milestone unit="section" n="2" /> ὀλίγους μὲν γὰρ ἠνίασεν, οἱ δὲ πλεῖστοι βοῇ καὶ
               ἀλαλαγμῷ μετὰ ἐνθουσιασμοῦ τὰ μὲν ἀναγκαῖα τοῖς δεομένοις μεταδιδόντες,
               τὰ δὲ περιόντα τῆς χρείας αὐτοὶ κατακαίοντες καὶ διαφθείροντες ὁρμῆς καὶ
               προθυμίας ἐνεπίμπλασαν τὸν Ἀλέξανδρον. ἤδη δὲ καὶ φοβερὸς ἦν καὶ
               ἀπαραίτητος κολαστὴς τῶν πλημμελούντων. καὶ γὰρ Μένανδρόν τινα τῶν
               ἑταίρων ἄρχοντα φρουρίου καταστήσας, ὡς οὐκ ἐβούλετο μένειν, ἀπέκτεινε,
               καὶ τῶν ἀποστάντων βαρβάρων Ὀρσοδάτην αὐτὸς κατετόξευσε. </p>
            <p>
               <milestone unit="section" n="3" /> προβάτου δὲ τεκόντος ἄρνα περὶ τῇ κεφαλῇ
               σχῆμα καὶ χρῶμα τιάρας ἔχοντα καὶ διδύμους ἑκατέρωθεν αὐτοῦ, βδελυχθεὶς
               τὸ σημεῖον ἐκαθάρθη μὲν ὑπὸ τῶν Βαβυλωνίων, οὓς ἐξ ἔθους ἐπήγετο
               πρὸς τὰ τοιαῦτα: διελέχθη δὲ πρὸς τοὺς φίλους ὡς οὐ δι᾽ αὑτόν, ἀλλὰ δι᾽
               ἐκείνους ταράττοιτο, μὴ τὸ κράτος εἰς ἀγεννῆ καὶ ἄναλκιν ἄνθρωπον
               ἐκλιπόντος αὐτοῦ περιστήσῃ τὸ δαιμόνιον. οὐ μὴν ἀλλὰ βέλτιόν τι
               σημεῖον γενόμενον τὴν ἀθυμίαν ἔλυσεν. <milestone unit="section" n="4" /> ὁ
               γὰρ ἐπὶ τῶν στρωματοφυλάκων τεταγμένος ἀνὴρ Μακεδὼν, ὄνομα Πρόξενος,
               τῇ βασιλικῇ σκηνῇ <pb id="p.388" /> χώραν ὀρύττων παρὰ τὸν Ὦξον ποταμόν
               ἀνεκάλυψε πηγὴν ὑγροῦ λιπαροῦ καὶ πιμελώδους: ἀπαντλουμένου δὲ τοῦ
               πρώτου καθαρὸν ἀνέβλυζεν ἤδη καὶ διαυγές ἔλαιον, οὔτε ὀσμῇ δοκοῦν
               οὔτε γεύσει ἐλαίου διαφέρειν, στιλπνότητά τε καὶ λιπαρότητα παντάπασιν
               ἀπαράλλακτον, καὶ ταῦτα τῆς χώρας μηδὲ ἐλαίας φερούσης. <milestone unit="section" n="5" /> λέγεται μὲν οὖν καὶ τὸν Ὦξον αὐτὸν εἶναι
               μαλακώτατον ὕδωρ, ὥστε τὸ δέρμα τοῖς λουομένοις ἐπιλιπαίνειν. οὐ μὴν
               ἀλλὰ θαυμαστῶς Ἀλέξανδρος ἡσθεὶς δῆλός ἐστιν ἐξ ὧν γράφει πρὸς
               Ἀντίπατρον, ἐν τοῖς μεγίστοις τοῦτο τῶν ἀπὸ τοῦ θεοῦ γεγονότων αὐτῷ
               τιθέμενος, οἱ δὲ μάντεις ἐνδόξου μὲν στρατείας, ἐπιπόνου δὲ καὶ χαλεπῆς
               τὸ σημεῖον ἐποιοῦντο: πόνων γὰρ ἀρωγὴν ἔλαιον ἀνθρώποις ὑπὸ θεοῦ
               δεδόσθαι. </p>
         </div1></body></text></TEI.2>