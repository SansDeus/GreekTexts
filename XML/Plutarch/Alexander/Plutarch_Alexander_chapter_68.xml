<?xml version="1.0" encoding="utf-8"?>
<TEI.2><text><body><div1 type="chapter" n="68" org="uniform" sample="complete">
            <p>
               <milestone unit="section" n="1" />ἐνταῦθα τῶν περὶ Νέαρχον ἀναβάντων πρὸς
               αὐτόν ἡσθεὶς καὶ διακούσας τὰ περὶ τὸν πλοῦν, ὥρμησεν αὐτὸς πλεύσας
               κατὰ τὸν Εὐφράτην στόλῳ μεγάλῳ, εἶτα περὶ τὴν Ἀραβίαν καὶ τὴν
               Λιβύην παρακομισθείς διὰ στηλῶν Ἡρακλείων ἐμβαλεῖν εἰς τὴν ἐντὸς
               θάλασσαν, καὶ πλοῖα παντοδαπὰ περὶ Θάψακον ἐπήγνυτο, καὶ συνήγοντο ναῦται
               καὶ κυβερνῆται πανταχόθεν, <milestone unit="section" n="2" /> ἡ δὲ ἄνω
               στρατεία χαλεπὴ γενομένη καὶ τὸ περὶ Μαλλοὺς τραῦμα καὶ ἡ φθορὰ πολλὴ
               λεχθεῖσα τῆς δυνάμεως ἀπιστίᾳ τῆς σωτηρίας αὐτοῦ τά τε ὑπήκοα πρὸς
               ἀποστάσεις ἐπῆρε καὶ τοῖς στρατηγοῖς καὶ σατράπαις ἀδικίαν <note resp="ed" place="unspecified" anchored="yes"><foreign lang="greek">ἀδικίαν</foreign> βεκκερ ρεαδς <foreign lang="greek">ἀκηδίαν</foreign> ῾<hi rend="italics">ινδιφφερενξε</hi>᾿ ωιτη α μυνιξη μς. ῾μ.᾿.</note> πολλὴν καὶ
               πλεονεξίαν καὶ ὕβριν ἐνεποίησε καὶ ὅλως διέδραμε σάλος ἁπάντων καὶ
               νεωτερισμός, <milestone unit="section" n="3" /> ὅπου καὶ πρὸς Ἀντίπατρον
               Ὀλυμπιὰς καὶ Κλεοπάτρα στασιάσασαι διείλοντο τὴν ἀρχήν, Ὀλυμπιὰς μὲν
               Ἤπειρον, Κλεοπάτρα δὲ Μακεδονίαν παραλαβοῦσα. καὶ τοῦτο ἀκούσας
               Ἀλέξανδρος βέλτιον ἔφη βεβουλεῦσθαι τὴν μητέρα: Μακεδόνας γὰρ οὐκ ἂν
               ὑπομεῖναι βασιλευομένους ὑπὸ γυναικός. </p>
            <p>διὰ ταῦτα Νέαρχον μὲν αὖθις ἐπὶ θάλασσαν ἔπεμψεν, ἐμπλῆσαι πολέμων
               ἅπασαν ἐγνωκὼς τὴν παραλίαν, αὐτὸς δὲ καταβαίνων ἐκόλαζε τοὺς <pb id="paris.1624.703" />
               <milestone unit="section" n="4" /> πονηροὺς τῶν στρατηγῶν, τῶν δὲ Ἀβουλήτου
               παίδων ἕνα μὲν Ὀξυάρτην αὐτὸς ἀπέκτεινε σαρίσῃ διελάσας, Ἀβουλήτου
               δὲ μηδὲν τῶν ἀναγκαίων παρασκευάσαντος, ἀλλ᾽ ἢ τρισχίλαι τάλαντα
               νομίσματος αὐτῷ προσαγαγόντος, <pb id="p.416" /> ἐκέλευσε τοῖς ἵπποις τὸ
               ἀργύριον παραβαλεῖν. ὡς δ᾽ οὐκ ἐγεύοντο, φήσας, <q direct="unspecified">τί
                  οὖν ὄφελος ἡμῖν τῆς σῆς παρασκευῆς;</q> καθεῖρξε τὸν Ἀβουλίτην. </p>
         </div1></body></text></TEI.2>