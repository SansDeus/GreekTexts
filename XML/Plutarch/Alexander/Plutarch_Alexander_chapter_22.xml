<?xml version="1.0" encoding="utf-8"?>
<TEI.2><text><body><div1 type="chapter" n="22" org="uniform" sample="complete">
            <p>
               <milestone unit="section" n="1" />ἐπεὶ δὲ Φιλόξενος ὁ τῶν ἐπὶ θαλάττῃ
               στρατηγὸς ἔγραψεν εἶναι παρ᾽ αὐτῷ Θεόδωρόν τινα Ταραντῖνον ἔχοντα
               παῖδας ὠνίους δύο τὴν ὄψιν ὑπερφυεῖς, καὶ πυνθανόμενος εἰ πρίηται,
               χαλεπῶς ἐνεγκὼν ἐβόα πολλάκις πρὸς τοὺς φίλους, ἐρωτῶν τί πώποτε
               Φιλόξενος αἰσχρὸν αὐτῷ <pb id="p.286" /> συνεγνωκώς τοιαῦτα ὀνείδη
               προξενῶν κάθηται, τὸν δὲ Φιλόξενον αὐτόν ἐν ἐπιστολῇ πολλὰ λοιδορήσας
               ἐκέλευσεν αὐτοῖς φορτίοις τὸν Θεόδωρον <pb id="paris.1624.677" /> εἰς τὸν
               ὄλεθρον ἀποστέλλειν. <milestone unit="section" n="2" /> ἐπέπληξε δὲ καὶ
               Ἅγνωνι γράψαντι πρὸς αὐτόν ὅτι Κρωβύλον εὐδοκιμοῦντα ἐν Κορίνθῳ
               βούλεται πριάμενος ἀγαγεῖν πρὸς αὐτόν, πυνθανόμενος δὲ μισθοφόρων τινῶν
               γύναια διεφθαρκέναι Δάμωνα καὶ Τιμόθεον Μακεδόνας τῶν ὑπὸ Παρμενίωνι
               στρατευομένων, ἔγραψε Παρμενίωνι κελεύων, ἐὰν ἐλεγχθῶσιν, ὡς θηρία ἐπὶ
               καταφθορᾷ τῶν ἀνθρώπων γεγονότα τιμωρησάμενον ἀποκτεῖναι. <milestone unit="section" n="3" /> καὶ περὶ ἑαυτοῦ κατὰ λέξιν ἐν ταύτῃ τῇ
               ἐπιστολῇ γέγραφεν: <q direct="unspecified">ἐγὼ γὰρ οὐχ ὅτι ἑωρακὼς ἂν
                  εὑρεθείην τὴν Δαρείου γυναῖκα ἢ βεβουλημένος ἰδεῖν, ἀλλ᾽ οὐδὲ τῶν
                  λεγόντων περὶ τῆς εὐμορφίας αὐτῆς προσδεδεγμένος τὸν λόγον</q> ἔλεγε
               δὲ μάλιστα συνιέναι θνητὸς ὢν ἐκ τοῦ καθεύδειν καὶ συνουσιάζειν, ὡς ἀπὸ
               μιᾶς ἐγγινόμενον ἀσθενείας τῇ φύσει καὶ τὸ πονοῦν καὶ τὸ ἡδόμενον. </p>
            <p>
               <milestone unit="section" n="4" />ἢν δὲ καὶ γαστρὸς ἐγκρατέστατος, καὶ τοῦτο
               ἄλλοις τε πολλοῖς ἐδήλωσε καὶ τοῖς πρὸς Ἄδαν λεχθεῖσιν, ἣν ἐποιήσατο
               μητέρα καὶ Καρίας βασίλισσαν ἀπέδειξεν. ὡς γὰρ ἐκείνη φιλοφρονουμένη
               πολλὰ μὲν ὄψα καθ᾽ ἡμέραν ἀπέστελλεν αὐτῷ καὶ πέμματα, τέλος δὲ τοὺς
               δοκοῦντας εἶναι δεινοτάτους ὀψοποιοὺς καὶ ἀρτοποιούς, ἔφη τούτων μηδενὸς
               δεῖσθαι: <milestone unit="section" n="5" /> βελτίονας γὰρ ὀψοποιοὺς ἔχειν ὑπὸ
               τοῦ παιδαγωγοῦ Λεωνίδου δεδομένους <pb id="p.288" /> αὐτῷ, πρὸς μὲν τὸ
               ἄριστον, νυκτοπορίαν, πρὸς δὲ τὸ δεῖπνον, ὀλιγαριστίαν. <q direct="unspecified">ὁ δ᾽ αὐτὸς οὗτος ἀνὴρ,</q> ἔφη, <q direct="unspecified">καὶ τῶν στρωμάτων ἐπιὼν τὰ ἀγγεῖα καὶ τῶν ἱματίων
                  ἔλυεν, ἐπισκοπῶν μή τί μοι τρυφερὸν ἢ περισσὸν ἡ μήτηρ
                  ἐντέθεικεν.</q>
            </p>
         </div1></body></text></TEI.2>