<?xml version="1.0" encoding="utf-8"?>
<TEI.2><text><body><div1 type="chapter" n="58" org="uniform" sample="complete">
            <p>
               <milestone unit="section" n="1" />πολλοὶ μὲν οὖν κατὰ τὰς μάχας αὐτῷ
               κίνδυνοι συνέπεσον καὶ τραύμασι νεανικοῖς ἀπήντησε, τὴν δὲ πλείστην φθορὰν
               ἀπορίαι τῶν ἀναγκαίων καὶ δυσκρασίαι τοῦ περιέχοντος ἀπειργάσαντο τῆς
               στρατιᾶς, αὐτὸς δὲ τόλμῃ τὴν τύχην ὑπερβαλέσθαι καὶ τὴν δύναμιν ἀρετῇ
               φιλοτιμούμενος, οὐδὲν ᾤετο τοῖς θαρροῦσιν ἀνάλωτον οὐδὲ ὀχυρὸν εἶναι
               τοῖς ἀτόλμοις. <milestone unit="section" n="2" /> λέγεται δὲ τὴν Σισιμίθρου
               πολιορκῶν πέτραν ἄβατον οὖσαν καὶ ἀπότομον <note resp="ed" place="unspecified" anchored="yes"><foreign lang="greek">ἀπότομον</foreign> ξοραëσ᾽ ξορρεξτιον οφ τηε μσς. <foreign lang="greek">ἀπρόσβατον</foreign>, φορ ωηιξη βεκκερ ρεαδς <foreign lang="greek">ἀπρόσμαχον</foreign>, αφτερ σξηαεφερ. σιντενις<hi rend="superscript">2</hi> συγγεστς <foreign lang="greek">ἀπότομον καὶ ἀπρόσβατον</foreign>.</note> ἀθυμούντων τῶν στρατιωτῶν
               ἐρωτῆσαι τὸν Ὀξυάρτην ποῖός τις αὐτὸς εἴη τὴν ψυχὴν ὁ Σισιμίθρης.
               φήσαντος δὲ τοῦ Ὀξυάρτου δειλότατον ἀνθρώπων, <q direct="unspecified">λέγεις σύ γε,</q> φάναι, <q direct="unspecified">τὴν <pb id="p.390" /> πέτραν
                  ἁλώσιμον ἡμῖν εἶναι τὸ γὰρ ἄρχον αὐτῆς οὐκ ὀχυρόν ἐστι.</q>
               <milestone unit="section" n="3" /> ταύτην μὲν οὖν ἐκφοβήσας τὸν Σισιμίθρην
               ἔλαβεν. ἑτέρᾳ δὲ ὁμοίως ἀποτόμῳ προσβαλὼν τοὺς νεωτέρους τῶν
               Μακεδόνων παρώρμα, καὶ Ἀλέξανδρόν τινα καλούμενον μὲν προσαγορεύσας, <q direct="unspecified">ἀλλὰ σοί γε,</q> εἶπεν, <q direct="unspecified">ἀνδραγαθεῖν προσήκει καὶ διὰ τὴν ἐπωνυμίαν.</q> ἐπεὶ δὲ λαμπρῶς ὁ
               νεανίας ἀγωνιζόμενος ἔπεσεν, οὐ μετρίως ἐδήχθη. <milestone unit="section" n="4" /> τῇ δὲ καλουμένῃ Νύσῃ τῶν Μακεδόνων ὀκνούντων προσάγειν ;
               καὶ γάρ ποταμὸς ἦν πρὸς αὐτῇ βαθὺσ᾽ ᾿ ἐπιστὰς, <q direct="unspecified">τί γὰρ,</q> εἶπεν, <q direct="unspecified">ὁ κάκιστος ἐγὼ νεῖν οὐκ
                  ἔμαθον</q> καὶ ἤδη ἔχων τὴν ἀσπίδα περᾶν ἠθέλησεν. ἐπεὶ δὲ
               καταπαύσαντος τὴν μάχην αὐτοῦ παρῆσαν ἀπὸ τῶν πολιορκουμένων πόλεων
               πρέσβεις δεησόμενοι, πρῶτον μὲν ὀφθεὶς ἀθεράπευτος ἐν τοῖς ὅπλοις
               ἐξέπληξεν αὐτούς: ἔπειτα προσκεφαλαίου τινὸς αὐτῷ κομισθέντος ἐκέλευσε
               λαβόντα καθίσαι τὸν πρεσβύτατον: Ἄκουφις ἐκαλεῖτο. <milestone unit="section" n="5" /> θαυμάσας οὖν <pb id="paris.1624.698" /> τὴν λαμπρότητα καὶ
               φιλανθρωπίαν ὁ Ἄκουφις ἠρώτα τί βούλεται ποιοῦντας αὐτοὺς ἔχειν
               φίλους. φήσαντος δὲ τοῦ Ἀλεξάνδρου, <q direct="unspecified">σὲ μὲν ἄρχοντα
                  καταστήσαντας αὑτῶν, πρὸς δὲ ἡμᾶς πέμψαντας ἑκατὸν ἄνδρας τοὺς
                  ἀρίστους,</q> γελάσας ὁ Ἄκουφις, <q direct="unspecified">ἀλλὰ
                  βέλτιον,</q> εἶπεν, <q direct="unspecified">ἄρξω, βασιλεῦ, τοὺς κακίστους
                  πρὸς σὲ πέμψας μᾶλλον ἢ τοὺς ἀρίστους.</q>
            </p>
         </div1></body></text></TEI.2>