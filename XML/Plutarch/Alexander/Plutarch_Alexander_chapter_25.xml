<?xml version="1.0" encoding="utf-8"?>
<TEI.2><text><body><div1 type="chapter" n="25" org="uniform" sample="complete">
            <p>
               <milestone unit="section" n="1" />ἡ δὲ πολιορκία τοιοῦτον ἔσχε πέρας,
               Ἀλεξάνδρου τὴν μὲν πολλὴν τῆς δυνάμεως ἀναπαύοντος ἀπὸ πολλῶν ἀγώνων
               τῶν ἔμπροσθεν, ὀλίγους δέ τινας, ὡς μὴ σχολάζοιεν οἱ πολέμιοι, <pb id="paris.1624.679" /> τοῖς τείχεσι προσάγοντος, Ἀρίστανδρος ὁ μάντις
               ἐσφαγιάζετο καὶ τὰ σημεῖα κατιδὼν θρασύτερον <pb id="p.296" /> διωρίσατο πρὸς
               τοὺς παρόντας ἐν ἐκείνῳ τῷ μηνὶ πάντως ἁλώσεσθαι τὴν πόλιν. <milestone unit="section" n="2" /> γενομένου δὲ χλευασμοῦ καὶ γέλωτος ἦν γὰρ ἡ
               τελευταία τοῦ μηνὸς ἡμέρα, διηπορημένον αὐτόν ἰδὼν ὁ βασιλεύς καὶ
               συμφιλοτιμούμενος ἀεὶ τοῖς μαντεύμασιν ἐκέλευε μηκέτι τριακάδα τὴν ἡμέραν
               ἐκείνην, ἀλλὰ τρίτην φθίνοντος ἀριθμεῖν: καὶ τῇ σάλπιγγι σημήνας
               ἀπεπειρᾶτο τῶν τειχῶν ἐρρωμενέστερον ἤπερ ἐξ ἀρχῆς διενοήθη. γενομένης
               δὲ λαμπρᾶς ἐπιβολῆς καὶ μηδὲ τῶν ἐπὶ στρατοπέδου καρτερούντων, ἀλλὰ
               συντρεχόντων καὶ προσβοηθούντων, ἀπεῖπον οἱ Τύριοι: καὶ τὴν πόλιν εἷλε
               κατ᾽ ἐκείνην τὴν ἡμέραν. </p>
            <p>
               <milestone unit="section" n="3" />μετὰ δὲ ταῦτα πολιορκοῦντι Γάζαν αὐτῷ, τῆς
               Συρίας μεγίστην πόλιν, ἐμπίπτει βῶλος εἰς τὸν ὦμον ἀφεθεὶς ἄνωθεν
               ὑπὸ ὄρνιθος, ὁ δὲ ὄρνις ἐφ᾽ ἓν τῶν μηχανημάτων καθίσας ἔλαθεν
               ἐνσχεθεὶς τοῖς νευρίνοις κεκρυφάλοις, οἷς πρὸς τὰς ἐπιστροφὰς τῶν
               σχοινίων ἐχρῶντο. <milestone unit="section" n="4" /> καὶ τὸ σημεῖον ἀπέβη
               κατὰ τὴν Ἀριστάνδρου πρόρρησιν ἐτρώθη μὲν γὰρ Ἀλέξανδρος εἰς τὸν
               ὦμον, ἔλαβε δὲ τὴν πόλιν. ἀποστέλλων δέ πολλὰ τῶν λαφύρων Ὀλυμπιάδι
               καὶ Κλεοπάτρᾳ καὶ τοῖς φίλοις, κατέπεμψε καὶ Λεωνίδῃ τῷ παιδαγωγῷ
               τάλαντα λιβανωτοῦ πεντακόσια καὶ σμύρνης ἑκατόν, ἀναμνησθεὶς παιδικῆς
               ἐλπίδος, <milestone unit="section" n="5" /> ὁ γὰρ Λεωνίδης, ὡς ἔοικεν, ἐν
               θυσίᾳ ποτὲ πρὸς τὸν Ἀλέξανδρον ἐπιδραξάμενον ἀμφοτέραις ταῖς χερσὶ καὶ
               καθαγίσαντα τοῦ θυμιάματος, <q direct="unspecified">ὅταν</q> ἔφη, <q direct="unspecified">τῆς <pb id="p.298" /> ἀρωματοφόρου κρατήσῃς,
                  Ἀλέξανδρε, πλουσίως οὕτως ἐπιθυμιάσεις: νῦν δὲ φειδομένως χρῶ τοῖς
                  παροῦσι.</q> τότε οὖν Ἀλέξανδρος ἔγραψε πρὸς αὐτόν <q direct="unspecified">ἀπεστάλκαμέν σοι λιβανωτὸν ἄφθονον καὶ σμύρναν,
                  ὅπως παύσῃ πρὸς τοὺς θεοὺς μικρολογούμενος.</q>
            </p>
         </div1></body></text></TEI.2>