<?xml version="1.0" encoding="utf-8"?>
<TEI.2><text><body><div1 type="chapter" n="39" org="uniform" sample="complete">
            <p>
               <milestone unit="section" n="1" />φύσει δὲ ὢν μεγαλοδωρότατος ἔτι μᾶλλον
               ἐπέδωκεν εἰς τοῦτο τῶν πραγμάτων αὐξομένων: καὶ προσῆν ἡ φιλοφροσύνη,
               μεθ᾽ ἧς μόνης ὡς ἀληθῶς οἱ διδόντες χαρίζονται, μνησθήσομαι δὲ ὀλίγων.
               ἀρίστων ὁ τῶν Παιόνων ἡγούμενος ἀποκτείνας πολέμιον ἄνδρα καὶ τὴν
               κεφαλὴν ἐπιδειξάμενος αὐτῷ, <q direct="unspecified">τοῦτο,</q> εἶπεν, <q direct="unspecified">ὦ βασιλεῦ, παρ᾽ ἡμῖν ἐκπώματος χρυσοῦ τιμᾶται τὸ
                  δῶρον.</q>
               <milestone unit="section" n="2" /> ὁ δὲ Ἀλέξανδρος γελάσας, <q direct="unspecified">κενοῦ γε,</q> εἶπεν, <q direct="unspecified">ἐγὼ δέ σοι
                  μεστὸν ἀκράτου προπίομαι.</q> τῶν δὲ πολλῶν τις Μακεδόνων ἤλαυνεν
               ἡμίονον βασιλικὸν χρυσίον κομίζοντα: κάμνοντος δὲ τοῦ κτήνους αὐτὸς
               ἀράμενος ἐκόμιζε τὸ φορτίον. ἰδὼν οὖν ὁ βασιλεὺς θλιβόμενον αὐτὸν
               σφόδρα καὶ πυθόμενος τὸ πρᾶγμα, μέλλοντος κατατίθεσθαι, <q direct="unspecified">μὴ κάμῃς,</q> εἶπεν, <q direct="unspecified">ἀλλὰ <pb id="p.340" /> πρόσθες ἔτι τὴν λοιπὴν ὁδὸν ἐπὶ τὴν σκηνήν ἑαυτῷ <note resp="ed" place="unspecified" anchored="yes"><foreign lang="greek">ἑαυτῷ</foreign> σιντ., ωιτη τηε βεστ μσς.; ξοραëς ανδ βεκκερ ηαϝε <foreign lang="greek">σεαυτῷ</foreign>. ξφ. 5.</note>
                     <milestone unit="section" n="3" /> τοῦτο κομίσας.</q> ὅλως δὲ ἤχθετο
               τοῖς μὴ λαμβάνουσι μᾶλλον ἢ τοῖς αἰτοῦσι. καὶ Φωκίωνι μὲν ἔγραψεν
               ἐπιστολήν ὡς οὐ χρησόμενος αὐτῷ φίλῳ τὸ λοιπόν, εἰ διωθοῖτο τὰς
               χάριτας. Σεραπίωνι δὲ τῶν ἀπὸ σφαίρας τινὶ νεανίσκων οὐδὲν ἐδίδου διὰ
               τὸ μηδὲν αἰτεῖν. ὡς οὖν εἰς τὸ σφαιρίζειν παραγενόμενος ὁ Σεραπίων
               ἄλλοις ἔβαλλε τὴν σφαῖραν, εἰπόντος δὲ τοῦ βασιλέως, <q direct="unspecified">ἐμοὶ δὲ οὐ δίδως;</q>
               <q direct="unspecified">οὐ γὰρ αἰτεῖς,</q> εἶπε, τούτῳ μὲν δὴ γελάσας
               πολλὰ ἔδωκε. <milestone unit="section" n="4" />Πρωτέᾳ δέ τινι τῶν περὶ
               σκώμματα καὶ πότον οὐκ ἀμούσων ἔδοξε δι᾽ ὀργῆς γεγονέναι τῶν δὲ φίλων
               δεομένων κἀκείνου δακρύοντος ἔφη διαλλάττεσθαι κἀκεῖνος, <q direct="unspecified">οὐκοῦν,</q> εἶπεν, <q direct="unspecified">ὦ βασιλεῦ,
                  δός τί μοι πιστὸν πρῶτον.</q> ἐκέλευσεν οὖν αὐτῷ πέντε τάλαντα
               δοθῆναι. περὶ δὲ τῶν τοῖς φίλοις καὶ τοῖς <pb id="paris.1624.688" />
               σωματοφύλαξι νεμομένων πλούτων, ἡλίκον εἶχον ὄγκον, ἐμφαίνει δι᾽
               ἐπιστολῆς Ὀλυμπιάς, ἣν ἔγραψε πρὸς αὐτόν. <milestone unit="section" n="5" />
               <q direct="unspecified">ἄλλως,</q> φησὶν, <q direct="unspecified">εὖ ποίει
                  τοὺς φίλους καὶ ἐνδόξους ἄγε νῦν δ᾽ ἰσοβασιλέας πάντας ποιεῖς καὶ
                  πολυφιλίας παρασκευάζεις αὐτοῖς, ἑαυτὸν δὲ ἐρημοῖς.</q> πολλάκις δὲ
               τοιαῦτα τῆς Ὀλυμπιάδος γραφούσης ἐφύλαττεν ἀπόρρητα τὰ γράμματα, πλὴν
               ἅπαξ Ἡφαιστίωνος, ὥσπερ εἰώθει, λυθεῖσαν ἐπιστολήν αὐτῷ
               συναναγινώσκοντος οὐκ ἐκώλυσεν, ἀλλὰ τὸν <pb id="p.342" /> δακτύλιον
               ἀφελόμενος τὸν αὑτοῦ προσέθηκε τῷ ἐκείνου στόματι τὴν σφραγῖδα.
                  <milestone unit="section" n="6" />Μαζαίου δὲ τοῦ μεγίστου παρὰ Δαρείῳ
               γενομένου παιδὶ σατραπείαν ἔχοντι δευτέραν προσετίθει μείζονα, παραιτούμενος
               δὲ ἐκεῖνος εἶπεν: <q direct="unspecified">ὦ βασιλεῦ, τότε μὲν ἦν εἷς
                  Δαρεῖος, νῦν δὲ σὺ πολλοὺς πεποίηκας Ἀλεξάνδρους.</q> Παρμενίωνι μὲν
               οὖν τὸν Βαγώου ἔδωκεν οἶκον τὸν περὶ Σοῦσα, <note resp="ed" place="unspecified" anchored="yes"><foreign lang="greek">οἶκον τὸν περὶ Σοῦσα</foreign>, ξοραëς ανδ βεκκερ: <foreign lang="greek">οἶκον, ἐν ᾧ λέγεται τῶν περὶ Σοῦσα κ.τ.λ.</foreign></note> ἐν ᾧ λέγεται χιλίων
               ταλάντων εὑρεθῆναι ἱματισμὸν. πρὸς δ᾽ Ἀντίπατρον ἔγραψε κελεύων ἔχειν
               φύλακας τοῦ σώματος ὡς ἐπιβουλευόμενον. <milestone unit="section" n="7" /> τῇ
               δὲ μητρὶ πολλὰ μὲν ἐδωρεῖτο καὶ κατέπεμπεν, οὐκ εἴα δὲ πολυπραγμονεῖν
               οὐδὲ παραστρατηγεῖν ἐγκαλούσης δὲ πρᾴως ἔφερε τὴν χαλεπότητα. πλὴν
               ἅπαξ ποτὲ Ἀντιπάτρου μακρὰν κατ᾽ αὐτῆς γράψαντος ἐπιστολήν ἀναγνοὺς
               ἀγνοεῖν εἶπεν Ἀντίπατρον ὅτι μυρίας ἐπιστολὰς ἓν δάκρυον ἀπαλείφει
               μητρός. </p>
         </div1></body></text></TEI.2>