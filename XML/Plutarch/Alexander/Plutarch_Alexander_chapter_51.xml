<?xml version="1.0" encoding="utf-8"?>
<TEI.2><text><body><div1 type="chapter" n="51" org="uniform" sample="complete">
            <p>
               <milestone unit="section" n="1" />παροξυνθεὶς οὖν ὁ Ἀλέξανδρος, <q direct="unspecified">ἦ ταῦτα,</q> εἶπεν, <q direct="unspecified">ὦ κακὴ
                  κεφαλὴ, σὺ περὶ ἡμῶν ἑκάστοτε λέγων καὶ διαστασιάζων Μακεδόνας
                  χαιρήσειν νομίζεις;</q>
               <q direct="unspecified">ἀλλ᾽ οὐδὲ νῦν,</q> ἔφη, <q direct="unspecified">χαίρομεν, Ἀλέξανδρε, τοιαῦτα τέλη τῶν πόνων κομιζόμενοι, μακαρίζομεν
                  δὲ τοὺς ἤδη τεθνηκότας πρὶν ἐπιδεῖν Μηδικαῖς ῥάβδοις ξαινομένους
                  Μακεδόνας, καὶ Περσῶν δεομένους ἵνα τῷ βασιλεῖ προσέλθωμεν.</q>
               <milestone unit="section" n="2" /> τοιαῦτα τοῦ Κλείτου παρρησιαζομένου καὶ τῶν
               περὶ Ἀλέξανδρον ἀντανισταμένων καὶ λοιδορούντων αὐτόν, οἱ πρεσβύτεροι
               κατέχειν ἐπειρῶντο τὸν θόρυβον. ὁ δὲ Ἀλέξανδρος ἀποστραφεὶς πρὸς
               Ξενόδοχον τὸν Καρδιανὸν <pb id="p.372" /> καὶ τὸν Κολοφώνιον Ἀρτέμιον, <q direct="unspecified">οὐ δοκοῦσιν,</q> εἶπεν, <q direct="unspecified">ὑμῖν
                  οἱ Ἕλληνες ἐν τοῖς Μακεδόσιν ὥσπερ ἐν θηρίοις ἡμίθεοι
                  περιπατεῖν;</q>
               <milestone unit="section" n="3" /> τοῦ δὲ Κλείτου μὴ εἴκοντος, ἀλλὰ εἰς
               μέσον ἃ βούλεται λέγειν τὸν Ἀλέξανδρον κελεύοντος, ἢ μὴ καλεῖν ἐπὶ
               δεῖπνον ἄνδρας ἐλευθέρους καὶ παρρησίαν ἔχοντας, ἀλλὰ μετὰ βαρβάρων ζῆν
               καὶ ἀνδραπόδων, οἳ τὴν Περσικὴν ζώνην καὶ τὸν διάλευκον αὐτοῦ χιτῶνα
               προσκυνήσουσιν, οὐκέτι φέρων τὴν ὀργὴν Ἀλέξανδρος μήλων παρακειμένων
               ἑνὶ βαλὼν ἔπαισεν αὐτὸν καὶ τὸ ἐγχειρίδιον ἐζήτει. <milestone unit="section" n="4" /> τῶν δὲ σωματοφυλάκων ἑνὸς Ἀριστοφάνους φθάσαντος
               ὑφελέσθαι, καὶ τῶν ἄλλων περιεχόντων καὶ δεομένων, ἀναπηδήσας ἀνεβόα
               Μακεδονιστὶ καλῶν τοὺς ὑπασπιστάς τοῦτο δὲ ἦν σύμβολον θορύβου μεγάλου,
               καὶ τὸν σαλπιγκτὴν ἐκέλευσε σημαίνειν, καὶ πὺξ ἔπαισεν ὡς διατρίβοντα
               καὶ μὴ βουλόμενον. οὗτος μὲν οὖν ὕστερον εὐδοκίμησεν ὡς τοῦ μὴ
               συνταραχθῆναι τὸ στρατόπεδον αἰτιώτατος γενόμενος, τὸν δὲ Κλεῖτον οὐχ
               ὑφιέμενον οἱ φίλοι μόλις ἐξέωσαν τοῦ ἀνδρῶνος. </p>
            <p>
               <milestone unit="section" n="5" />ὁ. δὲ κατ᾽ ἄλλας θύρας αὖθις εἰσῄει, μάλα
               ὀλιγώρως καὶ θρασέως Εὐριπίδου τὰ ἐξ Ἀνδρομάχης ἰαμβεῖα ταῦτα
               περαίνων <quote rend="blockquote">οἴμοι, καθ᾽ Ἑλλάδ᾽ ὡς κακῶς
                  νομίζεται.</quote> οὕτω δὴ λαβὼν παρά τινος τῶν δορυφόρων Ἀλέξανδρος
               αἰχμήν ἀπαντῶντα τὸν Κλεῖτον αὐτῷ καὶ παράγοντα τὸ πρὸ τῆς θύρας
               παρακάλυμμα διελαύνει. <milestone unit="section" n="6" /> πεσόντος δὲ μετὰ
               στεναγμοῦ καὶ <pb id="p.374" /> βρυχήματος εὐθὺς ἀφῆκεν ὁ θυμὸς αὐτόν, καὶ
               γενόμενος παρ᾽ ἑαυτῷ καὶ τοὺς φίλους ἰδὼν ἀφώνους ἑστῶτας ἑλκύσασθαι
               μὲν ἐκ τοῦ νεκροῦ τὴν αἰχμήν ἔφθασε, παῖσαι δ᾽ ἑαυτὸν ὁρμήσας παρά
               τὸν τράχηλον ἐπεσχέθη, τῶν σωματοφυλάκων τὰς χεῖρας αὐτοῦ λαβόντων καὶ
               τὸ σῶμα βίᾳ παρενεγκόντων εἰς τὸν θάλαμον. </p>
         </div1></body></text></TEI.2>