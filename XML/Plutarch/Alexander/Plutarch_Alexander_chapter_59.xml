<?xml version="1.0" encoding="utf-8"?>
<TEI.2><text><body><div1 type="chapter" n="59" org="uniform" sample="complete">
            <p>
               <milestone unit="section" n="1" />ὁ δὲ Ταξίλης λέγεται μέν τῆς Ἰνδικῆς
               ἔχειν μοῖραν Οὐκ ἀποδέουσαν Αἰγύπτου τὸ μέγεθος, εὔβοτον δέ καὶ
               καλλίκαρπον ἔν τοῖς μάλιστα, <pb id="p.392" /> σοφὸς δέ τις ἀνὴρ εἶναι,
               καὶ τὸν Ἀλέξανδρον ἀσπασάμενος, <q direct="unspecified">τί δεῖ πολέμων,</q>
               φάναι, <q direct="unspecified">καὶ μάχης ἡμῖν, Ἀλέξανδρε, πρὸς ἀλλήλους,
                  εἰ μήτε ὕδωρ ἀφαιρησόμενος ἡμῶν ἀφῖξαι μήτε τροφὴν ἀναγκαίαν, ὑπὲρ
                  ὧν μόνων ἀνάγκη διαμάχεσθαι νοῦν ἔχουσιν ἀνθρώποις; <milestone unit="section" n="2" /> τοῖς δὲ ἄλλοις χρήμασι καὶ κτήμασι λεγομένοις,
                  εἰ μέν εἰμι κρείττων, ἕτοιμος εὖ ποιεῖν, εἰ δὲ ἥττων, οὐ φεύγω
                  χάριν ἔχειν εὖ παθών.</q> ἡσθεὶς οὖν ὁ Ἀλέξανδρος καὶ δεξιωσάμενος
               αὐτόν, <q direct="unspecified">ἦ που νομίζεις,</q> ἔφη, <q direct="unspecified">δίχα μάχης ἔσεσθαι τὴν ἔντευξιν ἡμῖν ἀπὸ τοιούτων
                  λόγων καὶ φιλοφροσύνης; ἀλλ᾽ οὐδέν σοι πλέον ἐγὼ γὰρ ἀγωνιοῦμαι πρὸς
                  σὲ καὶ διαμαχοῦμαι ταῖς χάρισιν, ὥς μου χρηστὸς ὢν μὴ περιγένῃ.</q>
               <milestone unit="section" n="3" /> λαβὼν δὲ δῶρα πολλὰ καὶ δοὺς πλείονα τέλος
               χίλια τάλαντα νομίσματος αὐτῷ προέπιεν. ἐφ᾽ οἷς τούς μέν φίλους
               ἰσχυρῶς ἐλύπησε, τῶν δὲ βαρβάρων πολλοὺς ἐποίησεν ἡμερωτέρως ἔχειν
               πρὸς αὐτόν. </p>
            <p>ἐπεὶ δὲ τῶν Ἰνδῶν οἱ μαχιμώτατοι μισθοφοροῦντες ἐπεφοίτων ταῖς πόλεσιν
               ἐρρωμένως ἀμύνοντες καὶ πολλὰ τὸν Ἀλέξανδρον ἐκακοποίουν, σπεισάμενος
               ἔν τινι πόλει πρὸς αὐτούς ἀπιόντας ἐν ὁδῷ λαβὼν ἅπαντας ἀπέκτεινε,
                  <milestone unit="section" n="4" /> καὶ τοῦτο τοῖς πολεμικοῖς ἔργοις αὐτοῦ,
               τὰ ἄλλα νομίμως καὶ βασιλικῶς πολεμήσαντος, ὥσπερ κηλὶς πρόσεστιν. οὐκ
               ἐλάσσονα δὲ τούτων οἱ φιλόσοφοι πράγματα παρέσχον αὐτῷ, τούς τε
               προστιθεμένους τῶν βασιλέων κακίζοντες καὶ τούς ἐλευθέρους δήμους
               ἀφιστάντες. διὸ καὶ τούτων πολλοὺς ἐκρέμασε. <pb id="p.394" />
            </p>
         </div1></body></text></TEI.2>