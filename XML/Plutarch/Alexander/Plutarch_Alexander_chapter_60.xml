<?xml version="1.0" encoding="utf-8"?>
<TEI.2><text><body><div1 type="chapter" n="60" org="uniform" sample="complete">
            <p>
               <milestone unit="section" n="1" />τὰ δὲ πρὸς Πῶρον αὐτὸς ἐν ταῖς ἐπιστολαῖς
               ὡς ἐπράχθη γέγραφε. φησὶ γάρ ἐν μέσῳ τῶν στρατοπέδων τοῦ Ὑδάσπου
               ῥέοντος ἀντιπόρους ἱστάντα τοὺς ἐλέφαντας ἀεὶ τὸν Πῶρον ἐπιτηρεῖν
               τὴν διάβασιν. αὐτόν μὲν οὖν καθ᾽ ἡμέραν ἑκάστην ψόφον ποιεῖν καὶ
               θόρυβον ἐν τῷ στρατοπέδῳ πολύν, ἐθίζοντα τοὺς βαρβάρους μὴ φοβεῖσθαι:
                  <milestone unit="section" n="2" /> νυκτὸς δὲ χειμερίου καὶ ἀσελήνου λαβόντα
               τῶν πεζῶν μέρος, ἱππεῖς δὲ τοὺς κρατίστους, καὶ προελθόντα πόρρω τῶν
               πολεμίων διαπερᾶσαι πρὸς νῆσον οὐ μεγάλην. ἐνταῦθα δὲ ῥαγδαίου μὲν
               ἐκχυθέντος ὄμβρου, πρηστήρων δὲ πολλῶν καὶ κεραυνῶν εἰς τὸ στρατόπεδον
               φερομένων, ὅμως ὁρῶν ἀπολλυμένους τινὰς καὶ συμφλεγομένους ὑπὸ τῶν
               κεραυνῶν ἀπὸ τῆς νησῖδος ἄρας προσφέρεσθαι ταῖς ἀντιπέρας ὄχθαις.
                  <milestone unit="section" n="3" /> τραχὺν δὲ τὸν Ὑδάσπην ὑπὸ τοῦ χειμῶνος
               ἐπιόντα καὶ μετέωρον, ἔκρηγμα ποιῆσαι μέγα, καὶ πολὺ μέρος ἐκείνῃ
               φέρεσθαι τοῦ ῥεύματος: αὐτοὺς δὲ δέξασθαι τὸ μέσον οὐ βεβαίως, ἅτε δὴ
               συνολισθάνον καὶ περιρρηγνύμενον. ἐνταῦθα δὲ εἰπεῖν φασιν αὐτόν <q direct="unspecified">̣, Ἀθηναῖοι, ἆρά γε πιστεύσαιτε ἂν ἡλίκους
                  ὑπομένω κινδύνους ἕνεκα τῆς παρ᾽ ὑμῖν εὐδοξίας;</q>
               <milestone unit="section" n="4" /> ἀλλὰ τοῦτο μὲν Ὀνησίκριτος εἴρηκεν,
               αὐτὸς δέ φησι τὰς σχεδίας ἀφέντας αὐτοὺς μετὰ τῶν ὅπλων τὸ ἔκρηγμα
               διαβαίνειν ἄχρι μαστῶν βρεχομένους, διαβὰς δὲ τῶν πεζῶν εἴκοσι σταδίους
               προϊππεῦσαι, λογιζόμενος, εἰ μὲν οἱ πολέμιοι τοῖς <pb id="p.396" /> ἵπποις
               προσβάλοιεν, πολὺ κρατήσειν, εἰ δὲ κινοῖεν τὴν φάλαγγα, φθήσεσθαι τοὺς
               πεζοὺς αὐτῷ <pb id="paris.1624.699" /> προσγενομένους θάτερον δὲ συμβῆναι.
                  <milestone unit="section" n="5" /> τῶν γάρ ἱππέων χιλίους καὶ τῶν ἁρμάτων
               ἑξήκοντα συμπεσόντα τρεψάμενος, τὰ μὲν ἅρματα λαβεῖν ἅπαντα, τῶν δ᾽
               ἱππέων ἀνελεῖν τετρακοσίους, οὕτω δὴ συμφρονήσαντα τὸν Πῶρον ὡς αὐτὸς
               εἴη διαβεβηκὼς Ἀλέξανδρος, ἐπιέναι μετὰ πάσης τῆς δυνάμεως, πλὴν ὅσον
               ἐμποδὼν εἶναι τοῖς διαβαίνουσι τῶν Μακεδόνων ἀπέλιπε. φοβηθεὶς δὲ τὰ
               θηρία καὶ τὸ πλῆθος τῶν πολεμίων αὐτὸς μὲν ἐνσεῖσαι κατὰ θάτερον κέρας,
               Κοῖνον δὲ τῷ δεξιῷ προσβαλεῖν κελεῦσαι, <milestone unit="section" n="6" />
               γενομένης δὲ τροπῆς ἑκατέρωθεν ἀναχωρεῖν ἀεὶ πρὸς τὰ θηρία καὶ
               συνειλεῖσθαι τοὺς ἐκβιαζομένους, ὅθεν ἤδη τὴν μάχην ἀναμεμιγμένην
               εἶναι, καὶ μόλις ὀγδόης ὥρας ἀπειπεῖν τοὺς πολεμίους, ταῦτα μὲν οὖν
               ὁ τῆς μάχης ποιητὴς αὐτὸς ἐν ταῖς ἐπιστολαῖς εἴρηκεν. </p>
            <p>οἱ δὲ πλεῖστοι τῶν συγγραφέων ὁμολογοῦσι τὸν Πῶρον ὑπεραίροντα τεσσάρων
               πηχῶν σπιθαμῇ τὸ μῆκος ἱππότου μηδὲν ἀποδεῖν πρὸς τὸν ἐλέφαντα
               συμμετρίᾳ διὰ τὸ μέγεθος καὶ τὸν ὄγκον τοῦ σώματος: <milestone unit="section" n="7" /> καίτοι μέγιστος ἦν ὁ ἐλέφας σύνεσιν δὲ θαυμαστὴν
               ἐπεδείξατο καὶ κηδεμονίαν τοῦ βασιλέως, ἐρρωμένου μὲν ἔτι θυμῷ τοὺς
               προσμαχομένους ἀμυνόμενος καὶ ἀνακόπτων, ὡς δὲ ᾔσθετο βελῶν πλήθει καὶ
               τραυμάτων κάμνοντα, δείσας μὴ περιρρυῇ, τοῖς μὲν γόνασιν εἰς γῆν ὑφῆκε
               πρᾴως ἑαυτόν, τῇ δὲ προνομαίᾳ <pb id="p.398" /> λαμβάνων ἀτρέμα τῶν
               δορατίων ἕκαστον ἐξῄρει τοῦ σώματος, <milestone unit="section" n="8" />ἐπεὶ
               δὲ ληφθέντα τὸν Πῶρον ὁ Ἀλέξανδρος ἠρώτα πῶς αὐτῷ χρήσηται, <q direct="unspecified">βασιλικῶς,</q> εἶπε προσπυθομένου δὲ μή τι ἄλλο
               λέγει, <q direct="unspecified">πάντα,</q> εἶπεν, <q direct="unspecified">ἐστὶν
                  ἐν τῷ βασιλικῶς.</q> οὐ μόνον οὖν ἀφῆκεν αὐτόν ἄρχειν ὧν
               ἐβασίλευε, σατράπην καλούμενον, ἀλλὰ καὶ προσέθηκε χώραν τοὺς <note resp="ed" place="unspecified" anchored="yes"><foreign lang="greek">τοὺς</foreign> ωιτη βεκκερ, αφτερ ξοραëς: <foreign lang="greek">καὶ τούς.</foreign></note> αὐτόνομους
               καταστρεψάμενος, ἐν ᾗ πεντεκαίδεκα μὲν ἔθνη, πόλεις δὲ πεντακισχιλίας
               ἀξιολόγους, κώμας δὲ παμπόλλας εἶναί φασιν ἄλλην δὲ τρὶς τοσαύτην ἧς
               Φίλιππόν τινα τῶν ἑταίρων σατράπην ἀπέδειξεν. </p>
         </div1></body></text></TEI.2>