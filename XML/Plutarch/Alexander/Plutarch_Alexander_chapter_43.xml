<?xml version="1.0" encoding="utf-8"?>
<TEI.2><text><body><div1 type="chapter" n="43" org="uniform" sample="complete">
            <p>
               <milestone unit="section" n="1" />ἡ μὲν οὖν προθυμία πάντων ἦν ὁμοία: <pb id="paris.1624.690" /> μόνους δέ φασιν ἑξήκοντα συνεισπεσεῖν εἰς τὰ
               στρατόπεδα τῶν πολεμίων, ἔνθα δὴ πολὺν μὲν ἄργυρον καὶ χρυσὸν
               ἐρριμμένον ὑπερβαίνοντες, πολλὰς δὲ παίδων καὶ γυναικῶν ἁρμαμάξας
               ἡνιόχων ἐρήμους διαφερομένας παρερχόμενοι, τοὺς πρώτους ἐδίωκον, ὡς ἐν
               ἐκείνοις Δαρεῖον ὄντα. μόλις δὲ εὑρίσκεται πολλῶν ἀκοντισμάτων
               κατάπλεως τὸ σῶμα κείμενος ἐν ἁρμαμάξῃ, μικρὸν ἀπολείπων τοῦ τελευτᾶν.
                  <milestone unit="section" n="2" /> ὅμως δὲ καὶ πιεῖν ᾔτησε, καὶ πιὼν
               ὕδωρ ψυχρόν εἶπε πρὸς τὸν δόντα Πολύστρατον: <q direct="unspecified">ὦ
                  ἄνθρωπε, τοῦτό μοι πέρας γέγονε δυστυχίας ἁπάσης, εὖ παθεῖν
                  ἀμείψασθαι μὴ δυνάμενον: ἀλλ᾽ Ἀλέξανδρος ἀποδώσει σοι τὴν χάριν,
                  Ἀλεξάνδρῳ δὲ οἱ θεοὶ <pb id="p.352" /> τῆς εἰς μητέρα καὶ γυναῖκα καὶ
                  παῖδας τοὺς ἐμοὺς ἐπιεικείας, ᾧ ταύτην δίδωμι τὴν δεξιὰν διὰ
                  σοῦ.</q> ταῦτα εἰπὼν καὶ λαβόμενος τῆς τοῦ Πολυστράτου χειρός
               ἐξέλιπεν. <milestone unit="section" n="3" />Ἀλέξανδρος δὲ ὡς ἐπῆλθεν, ἀλγῶν
               τε τῷ πάθει φανερὸς ἦν καὶ τὴν ἑαυτοῦ χλαμύδα λύσας ἐπέβαλε τῷ
               σώματι καὶ περιέστειλε, καὶ Βῆσσον μὲν ὕστερον εὑρὼν διεσφενδόνησεν,
               ὀρθίων δένδρων εἰς ταὐτὸ καμφθέντων ἐκατέρῳ μέρος προσαρτήσας τοῦ
               σώματος, εἶτα μεθεὶς ἑκάτερον, ὡς ὥρμητο ῥύμῃ φερόμενον, τὸ προσῆκον
               αὐτῷ μέρος νείμασθαι. τότε δὲ τοῦ Δαρείου τὸ μὲν σῶμα κεκοσμημένον
               βασιλικῶς πρὸς τὴν μητέρα ἀπέστειλε, τὸν δὲ ἀδελφὸν Ἐξάθρην εἰς τοὺς
               ἑταίρους ἀνέλαβεν. </p>
         </div1></body></text></TEI.2>