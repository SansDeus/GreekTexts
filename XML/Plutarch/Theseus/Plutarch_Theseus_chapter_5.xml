<?xml version="1.0" encoding="utf-8"?>
<TEI.2><text n="Thes."><body><p><milestone n="5" unit="chapter" />
            <milestone n="1" unit="section" />
         </p>
         <p>ἔθους δὲ ὄντος ἔτι τότε τοὺς μεταβαίνοντας ἐκ παίδων ἐλθόντας εἰς Δελφοὺς ἀπάρχεσθαι τῷ θεῷ τῆς κόμης, ἦλθε μὲν εἰς Δελφοὺς ὁ Θησεύς, καὶ τόπον ἀπ᾽ αὐτοῦ τὴν Θησείαν ἔτι νῦν ὀνομάζεσθαι λέγουσιν, ἐκείρατο δὲ τῆς κεφαλῆς τὰ πρόσθεν μόνον, ὥσπερ Ὅμηρος ἔφη τοὺς Ἄβαντας: καὶ τοῦτο τῆς κουρᾶς τὸ γένος Θησηῒς ὠνομάσθη δι᾽ ἐκεῖνον.
<milestone n="2" unit="section" />
         </p>
         <p>οἱ δὲ Ἄβαντες ἐκείραντο πρῶτοι τὸν τρόπον τοῦτον οὐχ ὑπ᾽ Ἀράβων διδαχθέντες, ὡς ἔνιοι νομίζουσιν, οὐδὲ Μυσοὺς ζηλώσαντες, ἀλλ᾽ ὄντες πολεμικοὶ καὶ ἀγχέμαχοι, καὶ μάλιστα δὴ πάντων εἰς χεῖρας ὠθεῖσθαι τοῖς ἐναντίοις μεμαθηκότες, ὡς μαρτυρεῖ καὶ Ἀρχίλοχος ἐν τούτοις:
<milestone n="3" unit="section" />
            <cit>
               <quote rend="blockquote">
                  <l met="dact">οὔ τοι πόλλ᾽ ἐπὶ τόξα τανύσσεται οὐδὲ θαμειαὶ</l>
                  <l>σφενδόναι, εὖτ᾽ ἂν δὴ μῶλον Ἄρης συνάγῃ</l>
                  <l>ἐν πεδίῳ, ξιφέων δὲ πολύστονον ἔσσεται ἔργον: ταύτης γὰρ κεῖνοι δαίμονές εἰσι μάχης</l>
                  <l>δεσπόται Εὐβοίας δουρικλυτοί.</l>
               </quote>
               <bibl default="NO">βεργκ, 3ποετ. λψρ. γρ., ιι. π. 383.</bibl>
            </cit>
            <milestone n="4" unit="section" />ὅπως οὖν μὴ παρέχοιεν ἐκ τῶν τριχῶν ἀντίληψιν τοῖς πολεμίοις ἀπεκείραντο. τοῦτο δὲ ἀμέλει καὶ Ἀλέξανδρον τὸν Μακεδόνα ἐννοήσαντά φασι προστάξαι τοῖς στρατηγοῖς ξυρεῖν τὰ γένεια τῶν Μακεδόνων, ὡς λαβὴν ταύτην ἐν ταῖς μάχαις οὖσαν προχειροτάτην.
</p></body></text></TEI.2>