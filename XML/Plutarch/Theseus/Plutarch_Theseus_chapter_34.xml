<?xml version="1.0" encoding="utf-8"?>
<TEI.2><text n="Thes."><body><p><milestone n="34" unit="chapter" />
            <milestone n="1" unit="section" />
         </p>
         <p>Αἴθραν δὲ τὴν Θησέως μητέρα γενομένην αἰχμάλωτον ἀπαχθῆναι λέγουσιν εἰς Λακεδαίμονα, κἀκεῖθεν εἰς Τροίαν μετὰ Ἑλένης: καὶ μαρτυρεῖν Ὅμηρον, ἕπεσθαι τῇ Ἑλένῃ φάμενον: <cit>
               <quote rend="blockquote">
                  <l met="dact">Αἴθρην Πιτθῆος θύγατρα Κλυμένην τε βοῶπιν.</l>
               </quote>
               <bibl default="NO">ηομ. ιλ. 3.144</bibl>
            </cit>οἱ δὲ καὶ τοῦτο τὸ ἔπος διαβάλλουσι καὶ τὴν περὶ Μουνύχου μυθολογίαν, ὃν ἐκ Δημοφῶντος Λαοδίκης κρύφα τεκούσης ἐν Ἰλίῳ συνεκθρέψαι τὴν Αἴθραν λέγουσιν.
<milestone n="2" unit="section" />ἴδιον δέ τινα καὶ παρηλλαγμένον ὅλως λόγον ὁ Ἴστρος ἐν τῇ τρισκαιδεκάτῃ τῶν Ἀττικῶν ἀναφέρει περὶ Αἴθρας, ὡς ἐνίων λεγόντων Ἀλέξανδρον μὲν τὸν Πάριν ἐν Θεσσαλίᾳ<note resp="ed" place="unspecified" anchored="yes">
               <foreign lang="greek">τὸν Πάριν ἐν Θεσσαλίᾳ</foreign>, ωιτη βεκκερ: <foreign lang="greek">τὸν ἐν Θεσσαλίᾳ Πάριν</foreign>.</note> ὑπ᾽ Ἀχιλλέως καὶ Πατρόκλου μάχῃ κρατηθῆναι παρὰ τὸν Σπερχειόν, Ἕκτορα δὲ τὴν Τροιζηνίων πόλιν λαβόντα διαρπάσαι καὶ τὴν Αἴθραν ἀπάγειν ἐκεῖ καταλειφθεῖσαν. ἀλλὰ τοῦτο μὲν ἔχει πολλὴν ἀλογίαν.
</p></body></text></TEI.2>