<?xml version="1.0" encoding="utf-8"?>
<TEI.2><text><body><div1 type="chapter" n="19" org="uniform" sample="complete">
            <p>
               <milestone unit="section" n="1" />ἧτται μὲν οὖν τῷ Σερτωρίῳ πλείονες 
συνέβαινον, αὑτὸν μὲν ἀήττητον ἀεὶ φυλάττοντι 
<pb id="paris.1624.578" /> καὶ τοὺς καθ᾽ αὑτόν, θραυομένῳ δὲ περὶ τοὺς 
ἄλλους ἡγεμόνας: ἐκ δὲ ὧν ἐπηνωρθοῦτο τὰς 
ἥττας μᾶλλον ἐθαυμάζετο νικώντων τῶν ἀντιστρατήγων, 
οἷον ἐν τῇ περὶ Σούκρωνι μάχῃ πρός 
Πομπήϊον, καὶ πάλιν ἐν τῇ περὶ Τουρίαν<note anchored="yes" place="unspecified" resp="ed">
                  <foreign lang="greek">Τουρίαν</foreign> σιντενις<hi rend="superscript">2</hi>, αφτερ υκερτ; σιντενις<hi rend="superscript">1</hi>, ξοραëς ανδ βεκκερ ηαϝε <foreign lang="greek">Τουττίαν</foreign>. τηε μσς. ρεαδινγ ις υνξερταιν.</note>  πρός 
τε τοῦτον ὁμοῦ καὶ Μέτελλον. 
<milestone unit="section" n="2" /> ἡ
μὲν οὖν περὶ Σούκρωνι μάχη λέγεται γενέσθαι τοῦ Πομπηΐου κατεπείξαντος, ὡς μὴ μετάσχοι τῆς νίκης Μέτελλος. ὁ δὲ Σερτώριος ἐβούλετο μὲν τῷ Πομπηΐῳ, πρὶν ἐπελθεῖν τὸν Μέτελλον, διαγωνίσασθαι, παραγαγὼν δὲ ἑσπέρας ἤδη συνέβαλεν, οἰόμενος ξένοις οὖσι καὶ ἀπείροις τῶν χωρίων τοῖς πολεμίοις τὸ σκότος ἔσεσθαι καὶ φεύγουσιν ἐμπόδιον 
<pb id="p.52" />
καὶ διώκουσι. 
<milestone unit="section" n="3" />
γενομένης δὲ τῆς μάχης ἐν χερσίν ἔτυχε μὲν οὐ πρός Πομπήϊον αὐτός, ἀλλὰ πρός Ἀφράνιον ἐν ἀρχῇ συνεστηκώς ἔχοντα τὸ ἀριστερόν, αὐτὸς ἐπὶ τοῦ δεξιοῦ τεταγμένος, ἀκούσας δὲ τῷ Πομπηΐῳ τοὺς συνεστῶτας ὑποχωρεῖν ἐγκειμένῳ καὶ κρατεῖσθαι, τὸ μὲν δεξιὸν ἐπ᾽ ἄλλοις ἐποιήσατο στρατηγοῖς, πρός δὲ ἐκεῖνο τὸ νικώμενον αὐτὸς ἐβοηδρόμει. 
<milestone unit="section" n="4" />
καὶ τοὺς μὲν ἤδη τρεπομένους τοὺς δὲ
ἔτι μένοντας ἐν τάξει συναγαγὼν καὶ ἀναθαρρύνας, ἐξ ὑπαρχῆς ἐνέβαλε τῷ Πομπηΐῳ διώκοντι, καὶ φυγὴν ἐποιήσατο πολλήν, ὅτε καὶ Πομπήϊος ἐγγὺς ἐλθὼν ἀποθανεῖν καὶ τραυματισθείς παραλόγως διέφυγεν. οἱ γὰρ μετὰ Σερτωρίου Λίβυες, ὡς ἔλαβον αὐτοῦ τὸν ἵππον χρυσῷ κεκοσμημένον καὶ φαλάρων ἀνάπλεων πολυτελῶν, ἐν τῷ διανέμεσθαι καὶ διαφέρεσθαι πρός ἀλλήλους προήκαντο τὴν δίωξιν. 
<milestone unit="section" n="5" />Ἀφράνιος δὲ τοὺς ἀνθεστῶτας πρός αὑτὸν ἅμα τῷ Σερτώριον ἀπελθεῖν ἐπὶ θάτερα βοηθοῦντα τρεψάμενος εἰς τὸ στρατόπεδον κατήραξε: καὶ συνεισπεσὼν ἐπόρθει σκότους ἤδη
ὄντος,
μήτε τὴν Πομπηΐου φυγὴν εἰδώς μήτε τοὺς στρατιώτας τῆς ἁρπαγῆς ἐπισχεῖν δυνάμενος, ἐν τούτῳ δὲ Σερτώριος ἀνέστρεψε τὸ καθ᾽ αὑτὸν νενικηκώς: καὶ τοῖς Ἀφρανίου δι᾽ ἀταξίαν ταρασσομένοις ἐπιπεσών πολλοὺς διέφθειρε. 
<milestone unit="section" n="6" />
πρωὶ δὲ αὖθις ἐξοπλισθεὶς ἐπὶ μάχην κατέβαινεν, εἶτα Μέτελλον αἰσθόμενος ἐγγὺς εἶναι λύσας τὴν τάξιν ἀνέζευξεν, εἰπών <q direct="unspecified">ἀλλ᾽ ἔγωγε τὸν παῖδα τοῦτον, εἰ μὴ παρῆν ἡ γραῦς 
<pb id="p.54" />
ἐκείνη, πληγαῖς ἂν νουθετήσας εἰς Ῥώμην ἀπεστάλκειν.</q> 
            </p>
         </div1></body></text></TEI.2>