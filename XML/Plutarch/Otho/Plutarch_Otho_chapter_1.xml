<?xml version="1.0" encoding="utf-8"?>
<TEI.2><text><body><div1 type="chapter" n="1" org="uniform" sample="complete">
            <p>
               <milestone unit="section" n="1" />ὁ δὲ
νεώτερος αὐτοκράτωρ ἅμ᾽ ἡμέρᾳ προελθὼν εἰς τὸ Καπιτώλιον ἔθυσε: καὶ κελεύσας Μάριον Κέλσον ἀχθῆναι πρὸς αὑτὸν ἠσπάσατο καὶ διελέχθη φιλανθρώπως, καὶ παρεκάλεσε τῆς αἰτίας ἐπιλαθέσθαι μᾶλλον ἢ τῆς ἀφέσεως μνημονεύειν. τοῦ δὲ Κέλσου μήτε ἀγεννῶς ἀποκριναμένου μήτ᾽ ἀναισθήτως, ἀλλά φήσαντος αὐτὸ τοῦ τρόπου διδόναι τὸ ἔγκλημα πίστιν, ἐγκεκλῆσθαι γὰρ ὅτι Γάλβᾳ βέβαιον ἑαυτὸν παρέσχεν, ᾧ χάριν οὐδεμίαν ὤφειλεν, ἠγάσθησαν οἱ παρόντες ἀμφοτέρων καὶ τὸ στρατιωτικὸν ἐπῄνεσεν. 
<milestone unit="section" n="2" /> ἐν δὲ
συγκλήτῳ πολλὰ δημοτικὰ καὶ φιλάνθρωπα διαλεχθείς, ὃν μὲν αὐτὸς ὑπατεύειν χρόνον ἤμελλε, τούτου μέρος ἔνειμεν Οὐεργινίῳ Ῥούφῳ, τοῖς δὲ ἀποδεδειγμένοις ὑπὸ Νέρωνος ἢ Γάλβα πᾶσιν ἐτήρησε τὰς ὑπατείας. ἱερωσύναις δὲ τοὺς καθ᾽ 
<milestone unit="section" n="3" />
ἡλικίαν προήκοντας ἢ δόξαν ἐκόσμησε. τοῖς δὲ 
<pb id="paris.1624.1067" /> ἐπὶ Νέρωνος φυγοῦσι καὶ κατελθοῦσιν ἐπὶ Γάλβα 
συγκλητικοῖς πᾶσιν ἀπέδωκεν ὅσα μὴ πεπραμένα 
τῶν κτημάτων ἑκάστου<note anchored="yes" place="unspecified" resp="ed">
                  <foreign lang="greek">ἑκάστου</foreign> ξοραëς ανδ βεκκερ, αφτερ στεπηανυς, φορ τηε <foreign lang="greek">ἕκαστον</foreign> οφ τηε μσς.: <foreign lang="greek">ἑκάστων</foreign>.</note>  ἐξεύρισκεν. ὅθεν οἱ 
πρῶτοι καὶ κράτιστοι πεφρικότες πρότερον ὡς 
<pb id="p.278" />
οὐκ ἀνδρός, ἀλλά τινος ἢ Ποινῆς ἢ παλαμναίου δαίμονος ἄφνω τοῖς πράγμασιν ἐπιπεπτωκότος, ἡδίους ἐγένοντο ταῖς ἐλπίσι πρὸς τὴν ἠγεμονίαν ὥσπερ διαμειδιῶσαν. </p>
         </div1></body></text></TEI.2>