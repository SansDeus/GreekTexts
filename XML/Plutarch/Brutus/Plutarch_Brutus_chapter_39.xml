<?xml version="1.0" encoding="utf-8"?>
<TEI.2><text><body><div1 type="chapter" n="39" org="uniform" sample="complete">
            <p>
               <milestone unit="section" n="1" />οἱ
μὲν οὖν περὶ Καίσαρα καθαρμὸν ἐν τῷ χάρακι ποιησάμενοι, μικρόν τι σίτου καί δραχμὰς κατ᾽ ἄνδρα πέντε διένειμαν εἷς θυσίαν, 
οἱ δὲ
περὶ Βροῦτον καταγνόντες αὐτῶν τῆς ἀπορίας ἢ μικρολογίας, πρῶτον μὲν ἐν ὑπαίθρῳ τὸν στρατὸν, ὥσπερ ἔθος ἐστὶν, ἐκάθηραν, ἔπειθ᾽ ἱερείων πλήθη κατὰ λόχους καί δραχμὰς ἑκάστῳ πεντήκοντα διαδόντες, εὐνοίᾳ καί προθυμίᾳ τῆς δυνά
μεως
πλέον εἶχον. 
<milestone unit="section" n="2" />οὐ μὴν ἀλλὰ σημεῖον ἐν τῷ καθαρμῷ μοχθηρὸν ἔδοξε Κασσίῳ γενέσθαι, τὸν 
<pb id="paris.1624.1002" /> γὰρ στέφανον αὐτῷ κατεστραμμένον ὁ ῥαβδοῦχος προσήνεγκε. 
λέγεται δὲ καί πρότερον ἐν θέᾳ τινὶ καί πομπῇ χρυσῆν Κασσίου Νίκην 
<pb id="p.212" />
διαφερομένην
πεσεῖν, ὀλισθόντος τοῦ φέροντος, 
<milestone unit="section" n="3" />
ἔτι δ᾽ ὄρνεά τε σαρκοφάγα πολλὰ καθ᾽ ἡμέραν ἐπεφαίνετο τῷ στρατοπέδῳ, καί μελισσῶν ὤφθησαν ἑσμοὶ συνιστάμενοι περὶ τόπον τινὰ τοῦ χάρακος ἐντός, 
ὃν
ἐξέκλεισαν οἱ μάντεις ἀφοσιούμενοι τὴν δεισιδαιμονίαν ἀτρέμα καί τόν Κάσσιον αὑτὸν ὑποφέρουσαν ἐκ τῶν Ἐπικούρου λόγων, τοὺς δὲ στρατιώτας παντάπασι δεδουλωμένην. 
</p>
            <p>
               <milestone unit="section" n="4" />
ὅθεν οὐδ᾽ ἦν πρόθυμος διὰ μάχης ἐν τῷ 
παρόντι γενέσθαι τὴν κρίσιν, ἀλλὰ τρίβειν ἠξίου 
χρόνῳ τόν πόλεμον, ἐρρωμένους χρήμασιν, ὅπλων 
δὲ καί σωμάτων πλήθει λειπομένους. Βροῦτος δὲ καί πρότερον ἔσπευδε τῷ ταχίστῳ τῶν κινδύνων 
διακριθεὶς ἢ τῇ πατρίδι τὴν ἐλευθερίαν 
ἀναλαβεῖν ἢ πάντας ἀνθρώπους ἐνοχλουμένους 
δαπάναις καί στρατείαις καί προστάγμασιν 
ἀπαλλάξαι κακῶν, 
<milestone unit="section" n="5" />καί τότε τοὺς περὶ αὑτὸν 
ἱππεῖς ὁρῶν ἐν τοῖς προάγωσι καί ταῖς ἁψιμαχίαις 
εὐημεροῦντας καί κρατοῦντας ἐξῆρτο τὸ φρόνημα: 
καί τινες αὐτομολίαι γενόμεναι πρὸς τοὺς πολεμίους καί διαβολαὶ καθ᾽ ἑτέρων καί ὑπόνοιαι πολλοὺς τῶν Κασσίου φίλων μετέστησαν ἐν τῷ συνεδρίῳ πρὸς Βροῦτον. 
<milestone unit="section" n="6" />
εἷς δὲ τῶν Βρούτου φίλων Ἀτίλλιος ἠναντιοῦτο, τόν γε χειμῶνα περιμεῖναι κελεύων. ἐρομένου δὲ τοῦ Βρούτου τινὶ
βελτίων ἔσεσθαι νομίζει μετ᾽ ἐνιαυτόν, <q direct="unspecified">εἰ μηδὲν,</q> εἶπεν, <q direct="unspecified">ἄλλο, πλείω βιώσομαι χρόνον.</q>
πρὸς τοῦτο Κάσσιος ἐδυσχέρανε, καί τοῖς ἄλλοις προσέκρουσεν οὐ μετρίως ὁ Ἀτίλλιος. ἐδέδοκτο δὴ μάχεσθαι τῇ ὑστεραίᾳ. </p>
         </div1></body></text></TEI.2>