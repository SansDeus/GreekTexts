<?xml version="1.0" encoding="utf-8"?>
<TEI.2><text><body><div1 type="chapter" n="10" org="uniform" sample="complete">
            <p>
               <milestone unit="section" n="1" />Κασσίῳ δὲ πειρῶντι τοὺς φίλους ἐπὶ 
<pb id="p.146" />
Καίσαρα πάντες ὡμολόγουν, εἰ Βροῦτος ἡγοῖτο: δεῖσθαι γὰρ οὐ χειρῶν οὐδὲ τόλμης τὴν πρᾶξιν, ἀλλὰ δόξης ἀνδρὸς οἷος οὗτός ἐστιν, ὥσπερ καταρχομένου καὶ βεβαιοῦντος αὐτῷ τῷ παρεῖναι τὸ δίκαιον: 
εἰ δὲ μή,
καὶ δρῶντας ἀθυμοτέρους ἔσεσθαι καὶ δράσαντας ὑποπτοτέρους: ὡς οὐκ ἂι ἐκείνου τὸ ἔργον, εἰ καλὴν αἰτίαν εἶχεν, ἀπειπαμένου. 
<milestone unit="section" n="2" />
ταῦτα συμφρονήσας ἐνέτυχε Βρούτῳ 
πρότερος ἐκ τῆς διαφορᾶς ἐκείνης, καὶ μετὰ τὰς 
διαλύσεις καὶ φιλοφροσύνας ἠρώτησεν εἰ τῇ νουμηνίᾳ 
τοῦ Μαρτίου μηνὸς ἔγνωκεν εἰς σύγκλητον 
παρεῖναι: πυνθάνεσθαι γὰρ ὡς λόγον ὑπὲρ βασιλείας 
Καίσαρος οἱ φίλοι τότε καθήσοιεν, 
φήσαντος δὲ τοῦ Βρούτου μὴ παριέναι, <q direct="unspecified">τί οὖν,</q> εἶπεν 
ὁ Κάσσιος, <q direct="unspecified">ἂν καλῶσιν ἡμᾶς;</q> 
               <q direct="unspecified">ἐμὸν ἔργον,</q> 
ἔφη ὁ Βροῦτος, <q direct="unspecified">ἤδη τὸ μὴ σιωπᾶν, ἀλλ᾽ ἀμύνειν 
τῇ πατρίδι<note anchored="yes" place="unspecified" resp="ed">
                     <foreign lang="greek">ἀμύνειν τῇ πατρίδι</foreign> λετνζ, ξομπαρινγ αππιαν, <title>β.ξ.</title> ιι. 113: <foreign lang="greek">ἀμύνειν.</foreign>
                  </note> 
καὶ προαποθνῄσκειν τῆς ἐλευθερίας.</q>
               <milestone unit="section" n="3" /> καὶ ὁ Κάσσιος ἐπαρθείς, <q direct="unspecified">τίς δ᾽,</q> εἶπε, 
<q direct="unspecified">Ῥωμαίων ἀνέξεται σοῦ προαποθνῄσκοντος; 
ἆρα
ἀγνοεῖς, ὦ Βροῦτε, σεαυτόν; ἢ τὸ βῆμά σου 
δοκεῖς καταγράφειν τοὺς ὑφάντας καὶ τοὺς καπήλους, 
οὐχὶ τοὺς πρώτους καὶ κρατίστους ταῦτα 
ποιεῖν, παρὰ μὲν τῶν ἄλλων στρατηγῶν ἐπιδόσεις 
καὶ θέας καὶ μονομάχους, παρὰ σοῦ δὲ ὡς ὄφλημα 
πατρικὸν τὴν κατάλυσιν τῆς τυραννίδος ἀπαιτοῦντας, 
<milestone unit="section" n="4" />αὐτοὺς δ᾽ ὑπὲρ σοῦ πάντα πάσχειν προθύμους ὄντας, οἷον ἀξιοῦσι καὶ προσδέχονται 
<pb id="p.148" />
φανέντος;</q> ἐκ τούτου περιβαλὼν τὸν Βροῦτον ἠσπάζετο, καὶ διαλυθέντες οὕτως ἐτρέποντο πρὸς τοὺς φίλους. </p>
         </div1></body></text></TEI.2>