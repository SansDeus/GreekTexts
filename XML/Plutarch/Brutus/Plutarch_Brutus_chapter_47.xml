<?xml version="1.0" encoding="utf-8"?>
<TEI.2><text><body><div1 type="chapter" n="47" org="uniform" sample="complete">
            <p>
               <milestone unit="section" n="1" />οὐδὲν δὲ βέλτιον εἶχε τὰ πράγματα τοῖς περὶ Καίσαρα καὶ Ἀντώνιον, ἀγορᾷ τε χρωμένοις ἀναγκαῖα καὶ διὰ κοιλότητα τοῦ στρατοπέδου χειμῶνα μοχθηρὸν προσδοκῶσιν. 
εἱλούμενοι γὰρ πρὸς ἕλεσι καὶ μετὰ τὴν μάχην ὄμβρων φθινοπωρινῶν ἐπιγενομένων πηλοῦ κατεπίμπλαντο τὰς σκηνὰς καὶ ὕδατος παραχρῆμα πηγνυμένου διὰ ψῦχος, 
<milestone unit="section" n="2" /> ἐν
τούτῳ δ᾽ οὖσιν αὐτοῖς 
ἧκεν ἀγγελία περὶ τῆς κατὰ. θάλατταν γενομένης 
ἀτυχίας περὶ τὴν στρατιάν. ἐξ Ἰταλίας γὰρ 
πολλὴν κομιζομένην παρὰ Καίσαρος αἱ Βρούτου 
νῆες ἐπιπεσοῦσαι διέφθειραν, ὧν ὀλίγοι παντάπασι 
τοὺς πολεμίους διαφυγόντες ὑπὸ λιμοῦ τῶν 
ἱστίων καὶ τῶν σχοινίων ἐσθίοντες διεγένοντο. 
ταῦτ᾽ ἀκούσαντες ἔσπευδον διὰ μάχης κριθῆναι 
πρὶν αἰσθέσθαι τὸν Βροῦτον ὅσον αὐτῷ γέγονεν 
εὐτυχίας, 
καὶ
γὰρ ἡμέρᾳ μιᾷ συνέβη τόν τε κατὰ γῆν ἅμα καὶ τόν κατὰ θάλατταν ἀγῶνα κριθῆναι. 
<milestone unit="section" n="3" />τύχῃ δέ τινι μᾶλλον ἢ κακίᾳ τῶν ἐν ταῖς ναυσὶν ἡγεμόνων ἠγνόησε τὸ κατόρθωμα Βροῦτος ἡμερῶν εἴκοσι διαγενομένων. 
οὐ
γὰρ ἂν εἰς δευτέραν μάχην προῆλθε, τὰ μὲν ἀναγκαῖα τῇ στρατιᾷ παρεσκευασμένος εἰς πολὺν χρόνον, ἐν καλῷ δὲ τῆς χώρας ἱδρυμένος, ὥστε καὶ χειμῶνος ἀπαθὲς καὶ πρὸς τοὺς πολεμίους δυσεκβίαστον ἔχειν τὸ στρατόπεδον, τῷ δὲ κρατεῖν βεβαίως τῆς θαλάττης καὶ νενικηκέναι πεζῇ τὸ καθ᾽ αὑτὸν ἐπ᾽ ἐλπίδων μεγάλων καὶ φρονήματος γεγονώς. 
</p>
            <p>
               <milestone unit="section" n="4" />
ἀλλὰ τῶν πραγμάτων, ὡς ἔοικεν, οὐκέτι πολλοῖς ὄντων καθεκτῶν, ἀλλὰ μοναρχίας δεομένων, ὁ θεὸς, ἐξάγειν καὶ μεταστῆσαι τόν μόνον ἐμποδὼν ὄντα τῷ κρατεῖν δυναμένῳ βουλόμενος, 
<pb id="p.234" />
ἀπέκοψε τὴν τύχην ἐκείνην, καίπερ ἐγγυτάτω τοῦ μὴ λαθεῖν τόν Βροῦτον ἀφικομένην, 
μέλλοντος γὰρ αὐτοῦ μάχεσθαι πρὸ μιᾶς ἡμέρας ὀψὲ Κλώδιός τις ἐκ τῶν πολεμίων αὐτόμολος ἧκεν, ἀγγέλλων ὅτι διεφθαρμένον ᾐσθημένοι τόν στόλον οἱ περὶ Καίσαρα σπεύδουσι διαγωνίσασθαι. 
<milestone unit="section" n="5" />
ταῦτα λέγων ὁ ἄνθρωπος οὐκ εἶχε πίστιν οὐδ᾽ εἰς ὄψιν ἦλθε τῷ Βρούτῳ, καταφρονηθεὶς παντάπασιν ὡς μηδὲν ἀκηκοὼς ὑγιές ἢ τὰ ψευδῆ πρὸς χάριν ἀπαγγέλλων. </p>
         </div1></body></text></TEI.2>