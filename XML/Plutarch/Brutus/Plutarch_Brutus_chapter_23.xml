<?xml version="1.0" encoding="utf-8"?>
<TEI.2><text><body><div1 type="chapter" n="23" org="uniform" sample="complete">
            <p>
               <milestone unit="section" n="1" />ἐν
μὲν οὖν ταῖς πρώταις ἐπιστολαῖς τοιοῦτος ὁ Βροῦτος: ἤδη δὲ τῶν μὲν ὡς Καίσαρα, τῶν δ᾽ ὡς Ἀντώνιον διισταμένων, ὠνίων δὲ τῶν 
<pb id="p.176" />
στρατοπέδων ὥσπερ ὑπὸ κήρυκι προστιθεμένων τῷ πλέον διδόντι, παντάπασι καταγνοὺς τῶν πραγμάτων ἔγνω καταλιπεῖν Ἰταλίαν, καὶ πεζῇ διὰ Λευκανίας εἰς Ἐλέαν ἐπὶ θάλασσαν ἧκεν. 
<milestone unit="section" n="2" />
ὅθεν ἡ Πορκία μέλλουσα πάλιν εἰς Ῥώμην ἀποτραπέσθαι λανθάνειν μὲν ἐπειρᾶτο περιπαθῶς ἔχουσα, γραφὴ δέ τις αὐτὴν προὔδωκε τἆλλα γενναίαν οὖσαν. 
ἦν
γὰρ ἐκ τῶν Ἑλληνικῶν διάθεσις, προπεμπόμενος Ἕκτωρ ὑπὸ Ἀνδρομάχης κομιζομένης παρ᾽ αὐτοῦ τὸ παιδίον, ἐκείνῳ δὲ προσβλεπούσης. 
<milestone unit="section" n="3" />
ταῦτα θεωμένην τὴν Πορκίαν 
ἡ τοῦ πάθους εἰκὼν ἐξέτηξεν εἰς δάκρυα: καὶ 
πολλάκις φοιτῶσα τῆς ἡμέρας ἔκλαιεν. Ἀκιλίου δέ τινος τῶν Βρούτου φίλων τὰ πρὸς Ἕκτορα 
τῆς Ἀνδρομάχης ἔπη διελθόντος,
<quote rend="blockquote">
                  <l>Ἕκτορ, ἀτὰρ σύ μοί ἐσσι πατὴρ καὶ πότνια
μήτηρ
</l>
                  <l>ἠδὲ κασίγνητος, σὺ δέ μοί θαλερὸς παρακοίτης,</l>
               </quote>
               <milestone unit="section" n="4" />
μειδιάσας ὁ Βροῦτος, <q direct="unspecified">ἀλλ᾽ οὐκ ἐμοί γ᾽,</q> εἶπε, <q direct="unspecified">πρὸς
Πορκίαν ἔπεισι φάναι τὰ τοῦ Ἕκτορος,
<quote rend="blockquote"> ἱστόν ἠλακάτην τε καὶ ἀμφιπόλοισι κέλευε:</quote> 
σώματος γὰρ ἀπολείπεται φύσει τῶν ἴσων ἀνδραγαθημάτων, γνώμῃ δ᾽ ὑπὲρ τῆς πατρίδος, ὥσπερ ἡμεῖς, ἀριστεύει.</q> ταῦτα μὲν ὁ τῆς Πορκίας υἱὸς ἱστόρηκε Βύβλος. </p>
         </div1></body></text></TEI.2>