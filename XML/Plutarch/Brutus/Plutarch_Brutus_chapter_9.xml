<?xml version="1.0" encoding="utf-8"?>
<TEI.2><text><body><div1 type="chapter" n="9" org="uniform" sample="complete">
            <p>
               <milestone unit="section" n="1" />τῷ δ᾽ οὖν Κασσίῳ ταύτην μάλιστά φασιν αἰτίαν ὑπάρξαι τῆς ἐπιβουλῆς: οὐκ ὀρθῶς 
<pb id="p.144" />
λέγοντες. ἐξ ἀρχῆς γὰρ ἦν τῇ φύσει τοῦ Κασσίου δυσμένειά τις καὶ χαλεπότης πρὸς τὸ γένος τῶν τυράννων, ὡς ἐδήλωσεν ἔτι παῖς ὢν βαδίζων εἰς ταὐτὸ τῷ τοῦ Σύλλα παιδὶ Φαύστῳ διδασκαλεῖον. 
ὁ
μὲν γὰρ ἐν τοῖς παισὶ μεγαληγορῶν τὴν τοῦ πατρὸς ἐπῄνει μοναρχίαν: ὁ δὲ Κάσσιος ἐπαναστὰς κονδύλους ἐνέτριβεν αὐτῷ. 
<milestone unit="section" n="2" />
βουλομένων δὲ τῶν ἐπιτρόπων τοῦ Φαύστου καὶ οἰκείων ἐπεξιέναι 
<pb id="paris.1624.988" /> καὶ δικάζεσθαι Πομπήϊος ἐκώλυσε, καὶ συναγαγὼν εἰς ταὐτὸ τοὺς παῖδας ἀμφοτέρους ἀνέκρινε περὶ τοῦ πράγματος, 
ἔνθα δὴ λέγεται τὸν Κάσσιον εἰπεῖν <q direct="unspecified">ἂγε δή;, ὦ Φαῦστε, τόλμησον ἐναντίον τούτου φθέγξασθαι τὸν λόγον ἐκεῖνον ἐφ᾽ ᾧ παρωξύνθην, ἵνα σου πάλιν ἐγὼ συντρίψω τὸ στόμα.</q>
            </p>
            <p>
               <milestone unit="section" n="3" />τοιοῦτος μὲν ὁ Κάσσιος: Βροῦτον δὲ πολλοὶ 
μὲν λόγοι παρὰ τῶν συνήθων, πολλαῖς δὲ φήμαις 
καὶ γράμμασιν ἐξεκαλοῦντο καὶ παρώρμων ἐπὶ 
τὴν πρᾶξιν οἱ πολῖται. 
τῷ
μὲν γὰρ ἀνδριάντι 
τοῦ προπάτορος Βρούτου τοῦ καταλύσαντος τὴν 
τῶν βασιλέων ἀρχήν ἐπέγραφον <q direct="unspecified">εἴθε νῦν ἦς, 
Βροῦτε:</q> καὶ <q direct="unspecified">ὢφελε ζῆν Βροῦτος.</q>  
τὸ δ᾽
αὐτοῦ 
Βρούτου βῆμα στρατηγοῦντος εὑρίσκετο μεθ᾽ 
ἡμέραν ἀνάπλεων γραμμάτων τοιούτων <q direct="unspecified">Βροῦτε, 
καθεύδεις;</q> καὶ <q direct="unspecified">οὐκ εἶ Βροῦτος ἀληθῶς.</q>  
               <milestone unit="section" n="4" />
αἴτιοι δὲ τούτων οἱ Καίσαρος κόλακες ἄλλας τε τιμὰς ἐπιφθόνους ἀνευρίσκοντες αὐτῷ καὶ διαδήματα τοῖς ἀνδριᾶσι νύκτωρ ἐπιτιθέντες, ὡς τοὺς πολλοὺς ὑπαξόμενοι βασιλέα προσειπεῖν ἀντὶ δικτάτορος. 
τοὐναντίον δ᾽ ἀπήντησεν, ὡς ἐν τοῖς περὶ Καίσαρος ἀκριβῶς γέγραπται. </p>
         </div1></body></text></TEI.2>