<?xml version="1.0" encoding="utf-8"?>
<TEI.2><text><body><div1 type="chapter" n="6" org="uniform" sample="complete">
            <p>
               <milestone unit="section" n="1" />γενομένης δὲ τῆς κατὰ Φάρσαλον ἥττης καὶ Πομπηΐου μὲν ἐπὶ θάλασσαν διεκπεσόντος, πολιορκουμένου δὲ
τοῦ χάρακος, ἔλαθεν ὁ Βροῦτος κατὰ πύλας πρὸς τόπον ἑλώδη καὶ μεστὸν ὑδάτων καὶ καλάμου φερούσας ἐξελθών καὶ διὰ νυκτὸς ἀποσωθεὶς
εἰς Λάρισσαν. 
<milestone unit="section" n="2" />
ἐκεῖθεν δὲ γράψαντος αὐτοῦ Καῖσαρ ἥσθη τε σωζομένῳ, καὶ κελεύσας πρὸς αὑτὸν ἐλθεῖν οὐ μόνον ἀφῆκε τῆς αἰτίας, ἀλλὰ καὶ τιμώμενον ἐν τοῖς μάλιστα περὶ αὑτὸν εἶχεν. 
οὐδενὸς δ᾽ ὅπῃ φεύγοι Πομπήϊος εἰπεῖν ἔχοντος, ἀλλ᾽ ἀπορίας οὔσης, ὁδόν τινα σὺν τῷ Βρούτῳ βαδίζων μόνος ἀπεπειρᾶτο τῆς γνώμης. 
καὶ δόξαντος ἔκ τινων διαλογισμῶν ἄριστα περὶ τῆς Πομπηΐου τεκμαίρεσθαι φυγῆς, ἀφεὶς τἆλλα τὴν ἐπ᾽ Αἰγύπτου συνέτεινεν. 
<milestone unit="section" n="3" />
ἀλλὰ Πομπήϊον μὲν, ὥσπερ εἴκασε Βροῦτος, Αἰγύπτῳ προσβαλόντα 
τὸ πεπρωμένον ἐδέξατο. Καίσαρα δὲ καὶ 
πρὸς Κάσσιον ἐπράϋνε Βροῦτος. 
καὶ δὴ καὶ τῷ
τῶν Λιβύων βασιλεῖ προηγορῶν μὲν ἡττᾶτο τοῦ 
μεγέθους τῶν κατηγοριῶν, δεόμενος δὲ καὶ παραιτούμενος 
περὶ τούτου<note anchored="yes" place="unspecified" resp="ed">
                  <foreign lang="greek">περὶ τούτου</foreign> τρανσποσεδ βψ βεκκερ, αφτερ ϝö γελιν, το τηε φολλοωινγ σεντενξε, βετωεεν <foreign lang="greek">αὐτοῦ</foreign> ανδ <foreign lang="greek">λέγοντος</foreign>（<gloss>ας σοον ας ηε ηεαρδ ηιμ σπεακινγ ιν ηις βεηαλφ</gloss>᾿.</note>  πολλὴν αὐτῷ διέσωσε τῆς ἀρχῆς, 
<milestone unit="section" n="4" />
λέγεται δὲ Καῖσαρ, ὅτε πρῶτον ἤκουσεν 
<pb id="p.138" />
αὐτοῦ λέγοντος, εἰπεῖν πρὸς τοὺς φίλους: <q direct="unspecified">οὗτος ὁ νεανίας οὐκ οἶδα μὲν ὃ βούλεται, πᾶν δ᾽ ὃ βούλεται σφόδρα βούλεται.</q>  
τὸ
γὰρ ἐμβριθὲς αὐτοῦ καὶ μὴ ῥᾳδίως μηδὲ παντὸς ὑπήκοον τοῦ δεομένου πρὸς χάριν, ἀλλ᾽ ἐκ λογισμοῦ καὶ προαιρέσεως τῶν καλῶν πρακτικόν, ὅποι τρέψειεν, ἰσχυραῖς ἐχρῆτο ταῖς ὁρμαῖς καὶ τελεσιουργοῖς. 
<milestone unit="section" n="5" />
πρὸς δὲ τὰς ἀδίκους δεήσεις ἀκολάκευτος ἦν, καὶ τὴν ὑπὸ τῶν ἀναισχύντως λιπαρούντων ἧτταν, ἣν ἔνιοι δυσωπεῖσθαι καλοῦσιν, αἰσχίστην ἀνδρὶ μεγάλῳ ποιούμενος εἰώθει λέγειν ὡς οἱ μηδὲν ἀρνεῖσθαι δυνάμενοι δοκοῦσιν αὐτῷ μὴ καλῶς τὴν ὥραν διατεθεῖσθαι. 
</p>
            <p>
               <milestone unit="section" n="6" />μέλλων δὲ διαβαίνειν εἰς Λιβύην Καῖσαρ ἐπὶ Κάτωνα καὶ Σκηπίωνα Βρούτῳ τὴν ἐντὸς Ἄλπεων Γαλατίαν ἐπέτρεψεν εὐτυχίᾳ τινὶ τῆς ἐπαρχίας: 
τὰς γὰρ ἄλλας ὕβρει καὶ πλεονεξίᾳ τῶν πεπιστευμένων ὥσπερ αἰχμαλώτους διαφορούντων, ἐκείνοις καὶ τῶν πρόσθεν ἀτυχημάτων παῦλα καὶ παραμυθία Βροῦτος ἦν. 
<milestone unit="section" n="7" />
καὶ τὴν χάριν εἰς Καίσαρα πάντων ἀνῆπτεν, ὡς αὐτῷ μετὰ τὴν ἐπάνοδον περιϊόντι τὴν Ἰταλίαν ἥδιστον θέαμα τὰς ὑπὸ Βρούτῳ πόλεις γενέσθαι, καὶ Βροῦτον αὐτόν, αὔξοντα τὴν ἐκείνου τιμὴν καὶ συνόντα κεχαρισμένως. </p>
         </div1></body></text></TEI.2>