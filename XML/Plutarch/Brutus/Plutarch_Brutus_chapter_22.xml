<?xml version="1.0" encoding="utf-8"?>
<TEI.2><text><body><div1 type="chapter" n="22" org="uniform" sample="complete">
            <p>
               <milestone unit="section" n="1" />ἐν
τοιαύτῃ δὲ καταστάσει τῶν πραγμάτων ὄντων ἑτέρα γίνεται μεταβολή τοῦ νέου Καίσαρος ἐπελθόντος. οὗτος ἦν μὲν ἐξ ἀδελφιδῆς Καίσαρος, γράμματι δὲ παῖς ὑπ᾽ αὐτοῦ καὶ κληρονόμος ἀπολελειμμένος. 
<milestone unit="section" n="2" /> ἐν δ᾽
Ἀπολλωνίᾳ διέτριβεν ὅτε Καῖσαρ ἀνῃρέθη, σχολάζων περὶ 
λόγους κἀκεῖνον ἐπὶ Πάρθους ἐλαύνειν εὐθὺς 
ἐγνωκότα προσμένων. 
ἅμα δὲ τῷ πυθέσθαι τὸ 
πάθος ἦλθεν εἰς Ῥώμην: καὶ δημαγωγίας ἀρχὴν 
τοὔνομα Καίσαρος θέμενος ἑαυτῷ καὶ διανέμων 
τὸ καταλειφθὲν ἀργύριον τοῖς πολίταις Ἀντώνιόν 
τε κατεστασίαζε καὶ χρήματα διαδιδοὺς συνίστη 
καὶ συνῆγε πολλοὺς τῶν ὑπὸ Καίσαρος ἐστρατευμένω.<note place="unspecified" anchored="yes">
                  <foreign lang="greek">ἐστρατευμένω</foreign> ας ιν χχι. 2: <foreign lang="greek">στρατευομένων</foreign>
               </note>
               <milestone unit="section" n="3" />
ἐπεὶ δὲ Κικέρων τῷ πρὸς Ἀντώνιον μίσει τὰ Καίσαρος ἔπραττε, τούτῳ μὲν ὁ Βροῦτος ἐπέπληττεν ἰσχυρῶς, γράφων ὡς οὐ δεσπότην βαρύνοιτο Κικέρων, ἀλλὰ μισοῦντα δεσπότην φοβοῖτο, καὶ πολιτεύοιτο δουλείας αἵρεσιν φιλανθρώπου γράφων καὶ λέγων ὡς χρηστός ἐστι Καῖσαρ. <q direct="unspecified">οἱ δὲ πρόγονοι,</q> φησὶν, <q direct="unspecified">ἡμῶν οὐδὲ 
πρᾴους
δεσπότας ὑπέμενον.</q> 
               <milestone unit="section" n="4" />αὐτῷ δ᾽ εἰς τοῦτο καιροῦ μήτε πολεμεῖν βεβαίως δεδόχθαι μήτε ἡσυχάζειν, ἀλλ᾽ ἓν μόνον εἶναι βεβουλευμένον, 
τὸ μὴ
δουλεύειν θαυμάζειν δὲ Κικέρωνος, εἰ πόλεμον μὲν ἐμφύλιον καὶ κινδυνώδη δέδοικεν, αἰσχρὰν δὲ καὶ ἄδοξον εἰρήνην οὐ φοβεῖται, τοῦ δ᾽ Ἀντώνιον ἐκβαλεῖν τῆς τυραννίδος μισθὸν αἰτεῖ τὸ Καίσαρα καταστῆσαι τύραννον. </p>
         </div1></body></text></TEI.2>