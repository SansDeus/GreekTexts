<?xml version="1.0" encoding="utf-8"?>
<TEI.2><text><body><div1 type="chapter" n="40" org="uniform" sample="complete">
            <p>
               <milestone unit="section" n="1" />καὶ Βροῦτος μὲν ἐν ἐλπίσι καλαῖς καὶ 
<pb id="p.214" />
λογισμοῖς φιλοσόφοις γενόμενος παρὰ τὸ δεῖπνον ἀνεπαύετο: Κάσσιον δὲ Μεσσάλας φησὶ δειπνεῖν τε καθ᾽ ἑαυτόν ὀλίγους τῶν συνήθων παραλαβόντα, καὶ σύννουν ὁρᾶσθαι καὶ σιωπηλόν, οὐ φύσει τοιοῦτον ὄντα: 
παυσαμένου δὲ τοῦ δείπνου λαβόμενον τῆς χειρὸς αὐτοῦ σφόδρα τοσοῦτον εἰπεῖν, ὥσπερ εἰώθει φιλοφρονούμενος, Ἑλληνικῇ φωνῇ: 
<milestone unit="section" n="2" /> 
               <q direct="unspecified">μαρτύρομαί σε,
Μεσσάλα, ταὐτὰ Πομπηΐῳ Μάγνῳ πάσχειν, ἀναγκαζόμενος διὰ μιᾶς μάχης ἀναρρῖψαι τὸν περὶ τῆς πατρίδος κύβον. ἀγαθὴν μέντοι ψυχὴν ἔχωμεν εἰς τὴν Τύχην ἀφορῶντες, κἂν βουλευσώμεθα κακῶς, ἀπιστεῖν οὐ δίκαιον.</q>  
ταῦτα
εἰπόντα φησὶν ό Μεσσάλας τελευταῖα πρὸς αὐτὸν ἀσπάσασθαι τὸν Κάσσιον εἶναι δὲ κεκλημένος εἰς τὴν ὑστεραίαν ἐπὶ δεῖπνον ὑπ᾽ αὐτοῦ γενέθλιον οὖσαν. 
</p>
            <p>
               <milestone unit="section" n="3" />
ἅμα δ᾽ ἡμέρᾳ προὔκειτο μὲν τῷ Βρούτου 
χάρακι καὶ τῷ Κασσίου σύμβολον ἀγῶνος φοινικοῦς 
χιτών, αὐτοὶ δὲ συνῆλθον εἰς τὸ μέσον τῶν 
στρατοπέδων καὶ λέγει Κάσσιος: 
<q direct="unspecified">εἴη
μὲν, ὦ Βροῦτε, νικᾶν καὶ συνεῖναι τὸν πάντα χρόνον 
ἀλλήλοις εὖ πράξαντας: ἐπεὶ δὲ τὰ μέγιστα τῶν 
ἀνθρωπίνων ἀδηλότατα, καὶ τῆς μάχης παρὰ 
γνώμην κριθείσης οὐ ῥᾴδιον αὖθις ἀλλήλους ἰδεῖν, 
<milestone unit="section" n="4" /> τί
γινώσκεις περὶ φυγῆς καὶ τελευτῆς;</q> καὶ ὁ Βροῦτος ἀπεκρίνατο: <q direct="unspecified">νέος ὢν ἐγὼ, Κάσσιε, καὶ πραγμάτων ἄπειρος, οὐκ οἶδ᾽ ὅπως ἐν φιλοσοφίᾳ λόγον ἀφῆκα μέγαν. ᾐτιασάμην Κάτωνα διαχρησάμενον ἑαυτόν, ὡς οὐχ ὅσιον οὐδ᾽ ἀνδρὸς ἔργον ὑποχωρεῖν τῷ δαίμονι καὶ μὴ δέχεσθαι τὸ συμπῖπτον ἀδεῶς, ἀλλ᾽ ἀποδιδράσκειν: 
<milestone unit="section" n="5" />
νυνὶ δ᾽ 
<pb id="p.216" />
ἀλλοῖος ἐν ταῖς τύχαις γίνομαι: καὶ θεοῦ καλῶς 
τὰ παρόντα μὴ βραβεύσαντος οὐ δέομαι πάλιν 
ἄλλας ἐλπίδας ἐξελέγχειν καὶ παρασκευάς, ἀλλ᾽ 
ἀπαλλάξομαι τὴν Τύχην ἐπαινῶν: Μαρτίαις<note anchored="yes" place="unspecified" resp="ed">
                     <foreign lang="greek">ἐπαινῶν: Μαρτίαις</foreign> ξοραëς ανδ βεκκερ ηαϝε <foreign lang="greek">ἐπαινῶν ὅτι</foreign> ῾<gloss>βεξαυσε</gloss>᾿ <foreign lang="greek">Μαρτίαις κτλ.,</foreign> αφτερ ρεισκε.</note>  
εἰδοῖς δοὺς τῇ πατρίδι τὸν ἐμαυτοῦ βίον ἄλλον ἔζησα δι᾽ ἐκείνην ἐλεύθερον καὶ ἔνδοξον.</q>  
ἐπὶ τούτοις Κάσσιος ἐμειδίασε καὶ τὸν Βροῦτον ἀσπασάμενος, 
<pb id="paris.1624.1003" /> 
               <q direct="unspecified">ταῦτα,</q>
ἔφη, <q direct="unspecified">φρονοῦντες ἴωμεν ἐπὶ τοὺς πολεμίους, ἢ γὰρ νικήσομεν ἢ νικῶντας οὐ φοβηθησόμεθα.</q>
            </p>
            <p>
               <milestone unit="section" n="6" />μετὰ ταῦτα περὶ τάξεως αὐτοῖς λόγος ἐγένετο τῶν φίλων παρόντων, καὶ Βροῦτος ᾐτεῖτο Κάσσιον αὐτὸς ἡγεῖσθαι τοῦ δεξιοῦ κέρατος, ὃ δι᾽ ἐμπειρίαν καὶ ἡλικίαν μᾶλλον ᾤοντο Κασσίῳ προσήκειν. 
οὐ
μὴν ἀλλὰ καὶ τοῦτο Κάσσιος ἔδωκε, καὶ τῶν ταγμάτων τὸ μαχιμώτατον ἔχοντα Μεσσάλαν ἐκέλευσεν ἐπὶ τοῦ δεξιοῦ καταστῆναι. 
καὶ Βροῦτος εὐθὺς ἐξῆγε τοὺς ἱππεῖς κεκοσμημένους διαπρεπῶς, καὶ τὸ πεζὸν οὐ σχολαίτερον παρενέβαλλεν. </p>
         </div1></body></text></TEI.2>