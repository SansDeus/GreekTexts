<?xml version="1.0" encoding="utf-8"?>
<TEI.2><text><body><div1 type="chapter" n="45" org="uniform" sample="complete">
            <p>
               <milestone unit="section" n="1" />ἔπεσον δὲ τούτων μὲν ὀκτακισχίλιοι 
σὺν τοῖς στρατευομένοις οἰκέταις, οὓς Βρίγας ὁ 
Βροῦτος ὠνόμαζε: τῶν δ᾽ ἐναντίων Μεσσάλας 
φησὶν οἴεσθαι πλείους ἢ διπλασίους, 
διὸ καὶ μᾶλλον ἠθύμουν ἐκεῖνοι πρὶν ἢ Κασσίου θεράπων 
ὄνομα Δημήτριος ἀφίκετο πρὸς Ἀντώνιον ἑσπέρας, 
εὐθὺς ἀπὸ τοῦ νεκροῦ τὰς χλαμύδας λαβὼν 
καὶ τὸ ξίφος.
<milestone unit="section" n="2" />ὦν κομισθέντων οὕτως ἐθάρρησαν 
ὥστε ἅμ᾽ ἡμέρᾳ προάγειν ὡπλισμένην ἐπὶ μάχῃ τὴν δύναμιν. Βρούτῳ δὲ τῶν στρατοπέδων ἑκατέρου σαλεύοντος ἐπισφαλῶς τὸ μὲν γὰρ αὐτοῦ καταπεπλησμένον αἰχμαλώτων ἐδεῖτο φυλακῆς ἀκριβοῦς, τὸ δὲ Κασσίου τὴν μεταβολὴν τοῦ ἄρχοντος οὐ ῥᾳδίως ἔφερεν, ἀλλὰ καὶ φθόνου 
<pb id="p.228" />
τι καὶ μίσους ἡττημένοις ἐνῆν αὐτοῖς πρὸς τὸ νενικηκός, ὁπλίσαι μὲν ἔδοξε τὸ στράτευμα, μάχης δ᾽ ἀπέσχετο. 
<milestone unit="section" n="3" />
τῶν δ᾽ αἰχμαλώτων τὸ μὲν 
δουλικὸν πλῆθος ἐνειλούμενον ὑπόπτως τοῖς ὅπλοις 
ἐκέλευσεν ἀναιρεθῆναι, τῶν δ᾽ ἐλευθέρων 
τοὺς μὲν ἀπέλυε φάσκων ὑπὸ τῶν πολεμίων 
μᾶλλον ἡλωκέναι αὐτοὺς<note anchored="yes" place="unspecified" resp="ed">
                  <foreign lang="greek">αὐτοὺς</foreign> βραξκετεδ βψ σιντενις<hi rend="super">2</hi>.</note>  καὶ παρ᾽ ἐκείνοις 
αἰχμαλώτους εἶναι καὶ δούλους, παρ᾽ αὑτῷ δ᾽ ἐλευθέρους καὶ πολίτας: 
ὡς δὲ τοὺς
φίλους ἑώρα καὶ τοὺς ἡγεμόνας ἀδιαλλάκτως ἔχοντας, ἀποκρύπτων καὶ συνεκπέμπων ἔσῳζεν. 
</p>
            <p>
               <milestone unit="section" n="4" />ἦν δέ
τις Βολούμνιος μῖμος καὶ Σακουλίων γελωτοποιὸς 
ἡλωκότες, οὓς ἐν οὐδενὶ λόγῳ τιθεμένου 
τοῦ Βρούτου προσάγοντες οἱ φίλοι κατηγόρουν 
ὡς οὐδὲ νῦν τοῦ λέγειν καὶ σκώπτειν πρὸς ὕβριν 
αὐτῶν ἀπεχομένους. 
ἐπεὶ δὲ Βροῦτος μὲν ἐσίγα 
πρὸς ἑτέραις ὢν φροντίσι, Μεσσάλας δὲ Κορβῖνος 
ἐδικαίου πληγαῖς κολασθέντας ἐπὶ σκηνῆς γυμνοὺς 
ἀποδοθῆναι τοῖς στρατηγοῖς τῶν πολεμίων, 
ὅπως εἰδῶσιν οἵων δέονται στρατευόμενοι συμποτῶν 
καὶ συνήθων, 
<milestone unit="section" n="5" />ἔνιοι μὲν τῶν παρόντων ἐγέλασαν, Πόπλιος δὲ Κάσκας, 
ὁ
πρῶτος Καίσαρα πατάξας, <q direct="unspecified">οὐ καλῶς,</q> ἔφη, <q direct="unspecified">τεθνηκότι Κασσίῳ παίζοντες καὶ γελωτοποιοῦντες ἐναγίζομεν σὺ δέ,</q> εἶπεν, <q direct="unspecified">ὦ Βροῦτε, δείξεις ὅπως ἔχεις μνήμης πρὸς τὸν στρατηγόν ἢ κολάσας ἢ φυλάξας τοὺς χλευασομένους καὶ κακῶς ἐροῦντας αὐτόν</q> 
               <milestone unit="section" n="6" />πρὸς τοῦτο Βροῦτος εὖ μάλα δυσχεράνας, 
<q direct="unspecified">τί
οὖν,</q> εἶπεν, <q direct="unspecified">ἐμοῦ πυνθάνεσθε, Κάσκα, καὶ οὐ πράττετε τὸ δόξαν ὑμῖν;</q> ταύτην ἐκεῖνοι τὴν ἀπόκρισιν συγκατάθεσιν ποιησάμενοι κατὰ 
<pb id="p.230" />
τῶν ἀθλίων ἀνθρώπων, διέφθειραν αὐτοὺς ἀπαγαγόντες. </p>
         </div1></body></text></TEI.2>