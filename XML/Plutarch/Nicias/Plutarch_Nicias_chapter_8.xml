<?xml version="1.0" encoding="utf-8"?>
<TEI.2><text n="Nic."><body><p><milestone n="8" unit="chapter" /><milestone n="1" unit="section" />
</p>
<p>οὐ μὴν ἀλλὰ καὶ τότε τύχῃ χρησάμενος ἀγαθῇ καὶ στρατηγήσας ἄριστα μετὰ Δημοσθένους, ἐντὸς οὗ προεῖπε χρόνου τῶν Σπαρτιατῶν ὅσοι μὴ κατὰ μάχην ἔπεσον τὰ ὅπλα παραδόντας ἤγαγεν αἰχμαλώτους. καὶ τοῦτο τῷ Νικίᾳ μεγάλην ἤνεγκεν ἀδοξίαν. οὐ γὰρ ἀσπίδος ῥῖψις, ἀλλ᾽ αἴσχιόν τι καὶ χεῖρον ἐδόκει τὸ δειλίᾳ τὴν στρατηγίαν ἀποβαλεῖν ἑκουσίως, καὶ προέσθαι τῷ ἐχθρῷ τηλικούτου κατορθώματος ἀφορμάς, αὑτὸν ἀποχειροτονήσαντα τῆς ἀρχῆς.
<milestone n="2" unit="section" />σκώπτει δ᾽ αὐτὸν εἰς ταῦτα πάλιν Ἀριστοφάνης ἐν μὲν Ὄρνισιν οὕτω πως λέγων:<cit>
<quote rend="blockquote" type="drama"><l met="iamb">καὶ μὴν μὰ τὸν Δί᾽ οὐχὶ νυστάζειν γ᾽ ἔτι</l>
<l>ὥρα 'στὶν ἡμῖν, οὐδὲ μελλονικιᾶν.</l></quote>
<bibl default="NO">αριστοπη. βιρδς 638 φ.</bibl></cit>
ἐν δὲ Γεωργοῖς ταῦτα γράφων:
<cit>
<quote rend="blockquote"><sp><speaker>Α.</speaker>
<l met="iamb">ἐθέλω γεωργεῖν.</l>
</sp><sp><speaker>Β.</speaker>
<l>εἶτα τίς σε κωλύει;</l>
</sp><sp><speaker>Α.</speaker>
<l>ὑμεῖς: ἐπεὶ δίδωμι χιλίας δραχμάς,</l>
<l>ἐάν με τῶν ἀρχῶν ἀφῆτε.</l>
</sp><sp><speaker>Β.</speaker>
<l>δεχόμεθα:</l>
<l>δισχίλιαι γάρ εἰσι σὺν ταῖς Νικίου.</l></sp></quote>
<bibl default="NO">αριστοπηανες, τηε φαρμερς; κοξκ, ξομ. αττ. φραγ. ι. π. 416</bibl></cit>
<milestone n="3" unit="section" />
</p>
<p>καὶ μέντοι καὶ τὴν πόλιν ἔβλαψεν οὐ μικρὰ τῷ Κλέωνι τοσοῦτον προσγενέσθαι δόξης ἐάσας καὶ δυνάμεως, ὑφ᾽ ἧς εἰς βαρὺ φρόνημα καὶ θράσος ἐμπεσὼν ἀκάθεκτον ἄλλας τε τῇ πόλει προσετρίψατο συμφοράς, ὧν οὐχ ἥκιστα καὶ αὐτὸς ἀπέλαυσε, καὶ τὸν ἐπὶ τοῦ βήματος κόσμον ἀνελὼν καὶ πρῶτος ἐν τῷ δημηγορεῖν ἀνακραγὼν καὶ περισπάσας τὸ ἱμάτιον καὶ τὸν μηρὸν πατάξας καὶ δρόμῳ μετὰ τοῦ λέγειν ἅμα χρησάμενος, τὴν ὀλίγον ὕστερον ἅπαντα τὰ πράγματα συγχέασαν εὐχέρειαν καὶ ὀλιγωρίαν τοῦ πρέποντος ἐνεποίησε τοῖς πολιτευομένοις.
</p></body></text></TEI.2>