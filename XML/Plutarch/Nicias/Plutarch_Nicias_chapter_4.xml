<?xml version="1.0" encoding="utf-8"?>
<TEI.2><text n="Nic."><body><p><milestone n="4" unit="chapter" /><milestone n="1" unit="section" />
</p>
<p>τούτοις δ᾽ ὅτι μὲν πολὺ τὸ πρὸς δόξαν καὶ φιλοτιμίαν πανηγυρικὸν<note resp="ed" place="unspecified" anchored="yes"><foreign lang="greek">πανηγυρικὸν</foreign> μαδϝιγ᾽ς ξονjεξτυρε: <foreign lang="greek">πανηγυρικήν</foreign>.</note> καὶ ἀγοραῖον ἔνεστιν, οὐκ ἄδηλον, ἀλλὰ τῷ λοιπῷ τρόπῳ τοῦ ἀνδρὸς καὶ ἤθει πιστεύσειεν ἄν τις εὐσεβείας ἐπακολούθημα τὴν τοιαύτην χάριν καὶ δημαγωγίαν γενέσθαι σφόδρα γὰρ ἦν τῶν ἐκπεπληγμένων τὰ δαιμόνια καὶ <q direct="unspecified">θειασμῷ προσκείμενος,</q> ὥς φησι Θουκυδίδης.
<milestone n="2" unit="section" />ἐν δέ τινι τῶν Πασιφῶντος διαλόγων γέγραπται ὅτι καθ᾽ ἡμέραν ἔθυε τοῖς θεοῖς, καὶ μάντιν ἔχων ἐπὶ τῆς οἰκίας προσεποιεῖτο μὲν ἀεὶ σκέπτεσθαι περὶ τῶν δημοσίων, τὰ δὲ πλεῖστα περὶ τῶν ἰδίων καὶ μάλιστα περὶ τῶν ἀργυρείων μετάλλων: ἐκέκτητο γὰρ ἐν τῇ Λαυρεωτικῇ πολλά, μεγάλα μὲν εἰς πρόσοδον, οὐκ ἀκινδύνους δὲ τὰς ἐργασίας ἔχοντα: καὶ πλῆθος ἀνδραπόδων ἔτρεφεν αὐτόθι, καὶ τῆς οὐσίας ἐν ἀργυρίῳ τὸ πλεῖστον εἶχεν.
<milestone n="3" unit="section" />ὅθεν οὐκ ὀλίγοι περὶ αὐτὸν ἦσαν αἰτοῦντες καὶ λαμβάνοντες. ἐδίδου γὰρ οὐχ ἧττον τοῖς κακῶς ποιεῖν δυναμένοις ἢ τοῖς εὖ πάσχειν ἀξίοις, καὶ ὅλως πρόσοδος ἦν αὐτοῦ τοῖς τε πονηροῖς ἡ δειλία καὶ τοῖς χρηστοῖς ἡ φιλανθρωπία.
</p>
<p>λαβεῖν δὲ περὶ τούτων μαρτυρίαν καὶ παρὰ τῶν κωμικῶν ἔστι.
<milestone n="4" unit="section" />Τηλεκλείδης μὲν γὰρ εἴς τινα τῶν συκοφαντῶν ταυτὶ πεποίηκε:<cit>
<quote rend="blockquote" type="drama"><l met="dact">Χαρικλέης μὲν οὖν ἔδωκε μνᾶν, ἵν᾽ αὐτὸν μὴ λέγῃ</l>
<l>ὡς ἔφυ τῇ μητρὶ πάδων πρῶτος ἐκ βαλλαντίου:</l>
<l>τέσσαρας δὲ μνᾶς ἔδωκε Νικίας Νικηράτου:</l>
<l>ὧν δ᾽ ἕκατι τοῦτ᾽ ἔδωκε, καίπερ εὖ εἰδὼς ἐγὼ</l>
<l>οὐκ ἐρῶ, φίλος γὰρ ἁνήρ, σωφρονεῖν δέ μοι δοκεῖ.</l></quote>
<bibl default="NO">τελεξλιδες; κοξκ, ξομ. αττ. φραγ. ι. π. 219</bibl></cit>
<milestone n="5" unit="section" />ὁ δ᾽ ὑπ᾽ Εὐπόλιδος κωμῳδούμενος ἐν τῷ Μαρικᾷ παράγων τινὰ τῶν ἀπραγμόνων καὶ πενήτων λέγει:
<cit>
<quote rend="blockquote"><sp><speaker>Α.</speaker>
<l met="iamb">πόσου χρόνου γὰρ συγγεγένησαι Νικίᾳ;</l>
</sp><sp><speaker>Β.</speaker>
<l>οὐδ᾽ εἶδον, εἰ μὴ ἔναγχος ἑστῶτ᾽ ἐν ἀγορᾷ.</l>
</sp><sp><speaker>Α.</speaker>
<l>ἁνὴρ ὁμολογεῖ Νικίαν ἑορακέναι.</l>
<l>καίτοι τί μαθὼν<note resp="ed" place="unspecified" anchored="yes"><foreign lang="greek">μαθὼν</foreign> μσς. ανδ εδδ., ινξλυδινγ σιντενις<hi rend="superscript">1</hi>: <foreign lang="greek">παθών</foreign>, αν ανονψμους ξορρεξτιον.</note> ἂν εἶδεν, εἰ μὴ προὐδίδου;</l>
</sp><sp><speaker>Γ.</speaker>
<l>ἠκούσατ᾽, ὦ ξυνήλικες,</l>
<l>ἐπ᾽ αὐτοφώρῳ Νικίαν εἰλημμένον.</l>
</sp><sp><speaker>Β.</speaker>
<l>ὑμεῖς γάρ, ὦ φρενοβλαβεῖς,</l>
<l>λάβοιτ᾽ ἂν ἄνδρ᾽ ἄριστον ἐν κακῷ τινι;</l></sp></quote>
<bibl default="NO">ευπολις, μαριξας; κοξκ, ξομ. αττ. φραγ. ι. π. 308</bibl></cit>
<milestone n="6" unit="section" />ὁ δ᾽ Ἀριστοφάνους Κλέων ἀπειλῶν λέγει:<cit>
<quote rend="blockquote" type="drama"><l met="dact">λαρυγγιῶ τοὺς ῥήτορας καὶ Νικίαν ταράξω.</l></quote>
<bibl default="NO">αρισοπη. κν. 358</bibl></cit>ὑποδηλοῖ δὲ καὶ Φρύνιχος τὸ ἀθαρσὲς αὐτοῦ καὶ καταπεπληγμένον ἐν τούτοις:<cit>
<quote rend="blockquote" type="drama"><l met="dact">ἦν γὰρ πολίτης ἀγαθός, ὡς εὖ οἶδ᾽ ἐγώ,</l>
<l>κοὐχ ὑποταγεὶς ἐβάδιζεν, ὥσπερ Νικίας.</l></quote>
<bibl default="NO">πηρψνιξηυς; κοξκ, ξομ. αττ. φραγ. ι. π. 385</bibl></cit>
</p></body></text></TEI.2>