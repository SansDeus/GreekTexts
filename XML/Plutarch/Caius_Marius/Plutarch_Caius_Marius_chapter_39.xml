<?xml version="1.0" encoding="utf-8"?>
<TEI.2><text><body><div1 type="chapter" n="39" org="uniform" sample="complete">
            <p>
               <milestone unit="section" n="1" />βουλευομένοις δὲ τοῖς ἄρχουσι καὶ συνέδροις
               τῶν Μιντουρνησίων ἔδοξε μὴ μέλλειν, ἀλλὰ διαχρήσασθαι τὸν ἄνδρα. καὶ
               τῶν μὲν πολιτῶν οὐδεὶς ὑπέστη τὸ ἔργον, ἱππεὺς δὲ Γαλάτης τὸ γένος
               ἢ Κίμβρος ἀμφοτέρως γὰρ ἱστορεῖται λαβών ξίφος ἐπεισῆλθεν αὐτῷ.
                  <milestone unit="section" n="2" /> τοῦ δὲ οἰκήματος ἐν ᾧ ἔτυχε μέρει
               κατακείμενος οὐ πάνυ λαμπρὸν φῶς ἔχοντος, ἀλλ᾽  ὄντος
               ἐπισκίου, λέγεται τὰ μὲν ὄμματα τοῦ Μαρίου φλόγα πολλὴν ἐκβάλλοντα τῷ
               στρατιώτῃ φανῆναι, φωνὴν δὲ μεγάλην ἐκ τοῦ παλισκίου γενέσθαι, <q direct="unspecified">σὺ δὴ τολμᾷς, ἄνθρωπε, Γάιον Μάριον ἀνελεῖν ;</q>
               ἐξῆλθεν οὖν εὐθὺς ὁ βάρβαρος φυγῇ, καὶ τὸ ξίφος ἐν μέσῳ καταβαλὼν
               ἐχώρει διὰ θυρῶν, τοῦτο μόνον βοῶν, <q direct="unspecified">οὐ δύναμαι
                  Γάϊον Μάριον ἀποκτεῖναι.</q>
               <milestone unit="section" n="3" /> πάντας οὖν ἔκπληξις ἔσχεν, εἶτα οἶκτος
               καὶ μετάνοια τῆς γνώμης καὶ κατάμεμψις ἑαυτῶν ὡς βούλευμα βεβουλευκότων
               ἄνομον καὶ ἀχάριστον ἐπ᾽ ἀνδρὶ σωτῆρι τῆς Ἰταλίας, ᾧ μὴ βοηθῆσαι
               δεινὸν ἦν. <q direct="unspecified">ἲτω δ᾽οὖν ὅπῃ χρῄζει φυγάς
                  ἀνατλησόμενος ἀλλαχόθι τὸ μεμορμένον. ἡμεῖς δὲ εὐχώμεθα μὴ νεμεσῆσαι
                  θεοὺς Μάριον ἄπορον καὶ γυμνὸν ἐκ τῆς πόλεως ἐκβαλοῦσιν.</q> ὑπὸ
               τοιούτων λογισμῶν εἰσπεσόντες ἀθρόοι καὶ περισχόντες αὐτὸν ἐξῆγον ἐπὶ
               τὴν θάλασσαν, <milestone unit="section" n="4" /> ἄλλου δὲ ἄλλο τι προθύμως
               ὑπηρετοῦντος καὶ σπευδόντων ἁπάντων ἐγίνετο τριβὴ τοῦ χρόνου. τὸ γάρ
               τῆς λεγομένης Μαρίκας ἄλσος, ὃ σέβονται καὶ παραφυλάττουσι μηθὲν
               ἐκεῖθεν ἐκκομισθῆναι τῶν <pb id="p.574" /> εἰσκομισθέντων, ἐμποδὼν ἦν τῆς
               ἐπὶ θάλασσαν ὁδοῦ, καὶ κύκλῳ περιιόντας ἔδει βραδύνειν, ἄχρι οὗ τῶν
               πρεσβυτέρων τις ἐκβοήσας ἔφη μηδεμίαν ἄβατον μηδ᾽: ἀπόρεντον ὁδὸν εἶναι
               δι᾽ ἧς σῴζεται Μάριος, καὶ πρῶτος αὐτὸς λαβών τι τῶν κομιζομένων ἐπὶ
               ναῦν διὰ τοῦ τόπου διεξῆλθε. </p>
         </div1></body></text></TEI.2>