<?xml version="1.0" encoding="utf-8"?>
<TEI.2><text><body><div1 type="chapter" n="31" org="uniform" sample="complete">
            <p>
               <milestone unit="section" n="1" />δόγματος δὲ εἰσφερομένου Μέτελλον ἀπὸ τῆς
               φυγῆς ἀνακαλεῖσθαι, πολλὰ καὶ διὰ λόγων καὶ δι᾽ ἔργων μάτην ἐναντιωθεὶς
               τέλος ἀπεῖπε: καὶ δεξαμένου τὴν γνώμην τοῦ δήμου προθύμως, οὐχ ὑπομένων
               κατερχόμενον ἐπιδεῖν τὸν Μέτελλον ἐξέπλευσεν εἰς Καππαδοκίαν καὶ
               Γαλατίαν, λόγῳ μὲν ἀποδώσων ἃς εὔξατο τῇ <pb id="p.550" /> Μητρὶ τῶν
               θεῶν θυσίας, ἑτέραν δὲ τῆς ἀποδημίας ἔχων ὑπόθεσιν λανθάνουσαν τοὺς
               πολλούς, <milestone unit="section" n="2" /> ἀφυὴς γὰρ ὢν πρὸς εἰρήνην καὶ
               ἀπολίτευτος, ηὐξημένος δὲ τοῖς πολέμοις, εἶτα κατὰ μικρὸν αὖθις ὐπὸ
               ἀργίας καὶ ἡσυχίας ἀπὸ ἀπομαραίνεσθαι τὴν δύναμιν αὐτόν καὶ τὴν δόξαν
               οἰόμενος, ἐζήτει καινῶν πραγμάτων ἀρχάς, ἤλπιζε γὰρ τοὺς βασιλεῖς
               συνταράξας καὶ Μιθριδάτην ἐπίδοξον ὄντα πολεμήσειν ἀναστήσας καὶ
               παροξύνας, εὐθὺς ἐπ᾽ αὐτὸν ἡγεμὼν αἱρεθήσεσθαι καὶ νέων μὲν τὴν πόλιν
               θριάμβων, σκύλων δὲ Ποντικῶν καὶ πλούτου βασιλικοῦ τὸν οἶκον ἐμπλήσειν.
                  <milestone unit="section" n="3" /> διὸ καὶ Μιθριδάτου πάσῃ χρησαμένου
               θεραπείᾳ καὶ τιμῇ πρὸς αὐτόν οὐ καμφθεὶς οὐδὲ ὑπείξας, ἀλλ᾽ εἰπών,
                  <q direct="unspecified">ἢ μεῖζον, ὦ βασιλεῦ, πειρῶ δύνασθαι Ῥωμαίων,
                  ἢ ποίει σιωπῇ τὸ προστασσόμενον,</q> ἐξέπληξεν αὐτόν, ὡς φωνῆς μὲν
               πολλάκις, παρρησίας δὲ τότε πρῶτον ἀκούσαντα Ῥωμαϊκῆς. </p>
         </div1></body></text></TEI.2>