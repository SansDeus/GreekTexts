<?xml version="1.0" encoding="utf-8"?>
<TEI.2><text><body><div1 type="chapter" n="13" org="uniform" sample="complete">
            <p>
               <milestone unit="section" n="1" />ἐν δὲ τῇ στρατείᾳ τὴν δύναμιν διεπόνει καθ᾽
               ὁδὸν ἐξασκῶν δρόμοις τε παντοδαποῖς καὶ μακραῖς ὁδοιποίαις, ἑαυτῷ δὲ
               ἀχθοφορεῖν ἀναγκάζων καὶ αὐτουργεῖν τὰ πρὸς τὴν δίαιταν, ὥστε καὶ μετὰ
               ταῦτα τοὺς φιλοπόνους καὶ σιωπῇ μετ᾽ εὐκολίας τὰ προστασσόμενα ποιοῦντας
               ἡμιόνους Μαριανοὺς καλεῖσθαι. καίτοι τινὲς αἰτίαν ἑτέραν τὸν λόγου
               τούτου νομίζουσι. <milestone unit="section" n="2" />Σκηπίωνος γάρ, ὅτε
               Νομαντίαν ἐπολιόρκει, βουληθέντος ἐπιδεῖν μὴ <pb id="p.496" /> μόνον τὰ
               ὅπλα μηδὲ τοὺς ἵππους, ἀλλὰ καὶ τοὺς ὀρεῖς καὶ τὰς ἁμάξας, ὅπως
               ἑκάστοις ἐξησκημένα καὶ παρεσκευασμένα τυγχάνοι, προαγαγεῖν τὸν Μάριον
               ἵππον τε κάλλιστα τεθραμμένον ὑπ᾽ αὐτοῦ καὶ ἡμίονον εὐεξίᾳ καὶ
               πρᾳότητι καὶ ῥώμῃ διαφέροντα πολὺ τῶν ἄλλων ἡσθέντος οὖν τοῦ
               στρατηγοῦ τοῖς τοῦ Μαρίου θρέμμασι <pb id="paris.1624.413" /> καὶ πολλάκις
               αὐτῶν μνησθέντος, οὕτως ἄρα τοὺς σκώπτοντας ἐν ἐπαίνῳ τὸν ἐνδελεχῆ
               καὶ τλήμονα καὶ φιλόπονον Μαριανὸν ἡμίονον προσαγορεύειν. </p>
         </div1></body></text></TEI.2>