<?xml version="1.0" encoding="utf-8"?>
<TEI.2><text><body><div1 type="chapter" n="15" org="uniform" sample="complete">
            <p>
               <milestone unit="section" n="1" />πυνθανόμενος δὲ τοὺς πολεμίους ὁ Μάριος
               ἐγγὺς εἶναι διὰ ταχέων ὐπερέβαλε τὰς Ἄλπεις: καὶ τειχίσας στρατόπεδον
               παρὰ τῷ Ῥοδανῷ ποταμῷ συνῆγεν εἰς αὐτὸ χορηγίαν ἄφθονον, ὡς
               μηδέποτε παρὰ τὸν τοῦ συμφέροντος λογισμὸν ἐκβιασθείη δι᾽ ἔνδειαν τῶν
               ἀναγκαίων εἰς μάχην καταστῆναι. <milestone unit="section" n="2" /> τὴν δὲ
               κομιδὴν ὧν ἔδει <note resp="ed" place="unspecified" anchored="yes"><foreign lang="greek">ἔδει</foreign> ξοραëς, βεκκερ, ανδ ζιεγλερ, αφτερ ρεισκε; <foreign lang="greek">ἐδεῖτο</foreign>.</note> τῷ στρατεύματι <pb id="paris.1624.414" />
               μακρὰν καὶ πολυτελῆ πρότερον οὖσαν πρὸς τὴν θάλασσαν, αὐτὸς εἰργάσατο
               ῥᾳδίαν καὶ ταχεῖαν. τὰ γάρ στόματα τοῦ Ῥοδανοῦ, πρὸς τὰς ἀνακοπὰς
               τῆς θαλάττης, ἰλύν τε πολλὴν λαμβάνοντα καὶ θῖνα πηλῷ βαθεῖ
               συμπεπιλημένην ὑπὸ τοῦ κλύδωνος, χαλεπὸν καὶ ἐπίπονον καὶ βραδύπορον τοῖς
               σιταγωγοῖς ἐποίει τὸν εἴσπλουν. <milestone unit="section" n="3" /> ὁ δὲ
               τρέψας ἐνταῦθα τὸν στρατὸν σχολάζοντα τάφρον μεγάλην ἐνέβαλε, καὶ ταύτῃ
               πολύ μέρος τοῦ ποταμοῦ μεταστὴσας περιήγαγεν εἰς <pb id="p.502" /> ἐπιτήδειον
               αἰγιαλόν, βαθὺ μὲν καὶ ναυσὶ μεγάλαις ἔποχον, λεῖον δὲ καὶ ἄκλυστον
               στόμα λαβοῦσαν πρὸς τὴν θάλασσαν. αὕτη μὲν οὖν ἔτι ἀπ᾽ ἐκείνου τὴν
               ἐπωνυμίαν φυλάττει. </p>
            <p>
               <milestone unit="section" n="4" /> τῶν δὲ βαρβάρων διελόντων σφᾶς αὐτοὺς δίχα
               Κίμβροι μὲν ἔλαχον διὰ Νωρικῶν ἄνωθεν ἐπὶ Κάτλον χωρεῖν καὶ τὴν
               πάροδον ἐκείνην βιάζεσθαι, Τεύτονες δὲ καὶ Ἄμβρωνες διὰ Λιγύων ἐπὶ
               Μάριον παρὰ θάλατταν. <milestone unit="section" n="5" /> καὶ Κίμβροις μέν
               ἐγίνετο πλείων ἡ διατριβὴ καὶ μέλλησις, Τεύτονες δὲ καὶ Ἄμβρωνες
               ἄραντες εὐθὺς καὶ διελθόντες τὴν ἐν μέσῳ χώραν ἐφαίνοντο πλήθει τε
               ἄπειροι καὶ δυσπρόσοπτοι τὰ εἴδη, φθόγγον τε καὶ θόρυβον οὐχ ἑτέροις
               ὅμοιοι. περιβαλόμενοι δὲ τοῦ πεδίου μέγά μέρος <note resp="ed" place="unspecified" anchored="yes"><foreign lang="greek">μέγα μέρος</foreign> ξοραëς ανδ βεκκερ, αφτερ ρεισκε: <foreign lang="greek">μέγα</foreign>.</note> καὶ στρατοπεδεύσαντες
               προὐκαλοῦντο τὸν Μάριον εἰς μάχην. </p>
         </div1></body></text></TEI.2>