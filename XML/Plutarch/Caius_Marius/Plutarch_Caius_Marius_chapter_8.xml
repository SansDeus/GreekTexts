<?xml version="1.0" encoding="utf-8"?>
<TEI.2><text><body><div1 type="chapter" n="8" org="uniform" sample="complete">
            <p>
               <milestone unit="section" n="1" />ἐφ᾽ οἷς δῆλος ἦν ὁ Μέτελλος ἀχθόμενος.
               μάλιστα δ̓ αὐτὸν ἠνίασε τὸ περὶ Τουρπίλλιον. οὗτος γὰρ ὁ ἀνὴρ ἦν
               μὲν ἐκ πατέρων ξένος τῷ Μετέλλῳ καὶ τότε τὴν ἐπὶ τῶν τεκτόνων ἔχων
               ἀρχὴν συνεστράτευε: φρουρῶν δὲ Βάγαν, πόλιν μεγάλην, καὶ τῷ μηδὲν
               ἀδικεῖν τοὺς ἐνοικοῦντας, ἀλλὰ πράως καὶ φιλανθρώπως αὐτοῖς προσφέρεσθαι
               πιστεύων, ἔλαθεν ὑποχείριος τοῖς πολεμίοις γενόμενος., παρεδέξαντο γάρ τὸν
               Ἰουγούρθαν, τὸν δὲ Τουρπίλλιον οὐδὲν ἠδίκησαν, ἀλλὰ σῷον
               ἐξαιτησάμενοι διῆκαν. ἔσχεν οὖν αἰτίαν προδοσίας: <milestone unit="section" n="2" /> καὶ παρὼν ὁ Μάριος τῇ κρίσει σύμβουλος <pb id="p.480" /> αὐτὸς
               τέ οἱ πικρὸς ἦν καὶ τῶν ἄλλων παρώξυνε τοὺς πλείστους, ὥστε ἄκοντα
               τὸν Μέτελλον ἐκβιασθῆναι καὶ καταψηφίσασθαι θάνατον τοῦ ἀνθρώπου. μετ᾽
               ὀλίγον δὲ τῆς αἰτίας ψευδοῦς φανείσης, οἱ μὲν ἄλλοι συνήχθοντο τῷ
               Μετέλλῳ βαρέως φέροντι, Μάριος δὲ χαίρων καὶ ποιούμενος ἴδιον τὸ
               ἔργον οὐκ ᾐσχύνετο λέγειν περιιών ὡς αὑτὸς εἴη προστετριμμένος
               ἀλάστορα τῷ Μετέλλῳ ξενοκτόνον. </p>
            <p>
               <milestone unit="section" n="3" />ἐκ τούτου φανερῶς ἀπηχθάνοντο: καὶ λέγεταὶ
               ποτε τοῦ Μαρίου παρόντος οἷον ἐφυβρίζων ὁ Μέτελλος εἰπεῖν, <q direct="unspecified">σὺ δὴ καταλιπὼν ἡμᾶς, ὦ γενναῖε, πλεῖν ἐπ᾽ οἴκου
                  διανοῇ καὶ παραγγέλλειν ὑπατείαν; οὐ γάρ ἀγαπήσεις, ἂν τᾠμῷ παιδὶ
                  τούτῳ συνυπατεύσῃς;</q> ἦν δ̓ ὁ παῖς τότε τοῦ Μετέλλου παντάπασι
               μειράκιον. <milestone unit="section" n="4" /> οὐ μὴν ἀλλὰ τοῦ Μαρίου
               σπουδάζοντος ἀφεθῆναι, πολλὰς ἀναβολὰς ποιησάμενος, ἔτι δώδεκα λειπομένων
               ἡμερῶν ἐπὶ τὴν τῶν ὑπάτων ἀνάδειξιν, ἀφῆκεν αὐτόν, ὁ δὲ πολλὴν ἀπὸ
               στρατοπέδου τὴν ἐπὶ θάλασσαν εἰς Ἰτύκην ὁδὸν ἡμέραις δυσὶ καὶ μιᾷ
               νυκτὶ συνελών ἔθυε πρὸ τοῦ πλοῦ. καὶ λέγεται τὸν μάντιν εἰπεῖν ὡς
               ἀπίστους τινὰς τὸ μέγεθος καὶ κρείττονας ἐλπίδος ἁπάσης εὐπραξίας
               προφαίνοι τῷ Μαρίῳ τὸ δαιμόνιον, <milestone unit="section" n="5" /> ὁ δὲ
               τούτοις ἐπαρθεὶς ἀνήχθη. καὶ τὸ πέλαγος τεταρταῖος <pb id="paris.1624.410" />
               οὐρίῳ πνεύματι περάσας αὐτίκα τε τῷ δήμῳ ποθεινὸς ὤφθη, καὶ προαχθεὶς
               ὑπό τινος τῶν δημάρχων εἰς τὸ πλῆθος ἐπὶ πολλαῖς κατὰ τοῦ Μετέλλου
               διαβολαῖς ᾐτεῖτο τὴν ἀρχήν, ὑπισχνούμενος ἢ κτενεῖν ἢ ζῶντα λήψεσθαι
               τὸν Ἰουγούρθαν, <pb id="p.482" />
            </p>
         </div1></body></text></TEI.2>