<?xml version="1.0" encoding="utf-8"?>
<TEI.2><text><body><div1 type="chapter" n="36" org="uniform" sample="complete">
            <p>
               <milestone unit="section" n="1" />ὁ δὲ πρεσβύτης Μάριος ὡς ἀνήχθη, πνεύματι
               φορῷ κομιζόμενος παρὰ τὴν Ἰταλίαν <pb id="p.562" /> ἐφοβήθη Γεμίνιόν τινα
               τῶν ἐν Ταρρακίνῃ δυνατῶν ἐχθρὸν αὑτοῦ, καὶ ταῖς ναύταις προεῖπεν
               εἴργεσθαι Ταρρακίνης. οἱ δὲ ἐβούλοντο μὲν αὐτῷ χαρίζεσθαι, τοῦ δὲ
               πνεύματος εἰς πελάγιον μεθισταμένου καὶ κλύδωνα κατάγοντος πολὺν οὔτε τὸ
               πορθμεῖον ἐδόκει περικλυζόμενον ἀνθέξειν, τοῦ τε Μαρίου δυσφοροῦντος καὶ
               κακῶς ἔχοντος ὑπὸ ναυτίας μόλις ἀντιλαμβάνονται τῶν περὶ τὸ Κίρκαιον
               αἰγιαλῶν, <milestone unit="section" n="2" /> τοῦ δὲ χειμῶνος αὐξανομένου καὶ
               τῶν σιτίων ἐπιλειπόντων ἐκβάντες ἐπλάζοντο πρὸς οὐδένα σκοπόν, ἀλλ᾽
               οἷα συμβαίνει ταῖς μεγάλαις ἀπορίαις ἀεὶ φεύγειν ἐκ τοῦ παρόντος ὡς
               χαλεπωτάτου καὶ τὰς ἐλπίδας ἔχειν ἐν τοῖς ἀδήλοις. ἐπεὶ πολεμία μὲν
               ἐκείνοις ἡ γῆ, πολεμία δὲ ἡ θάλασσα, φοβερὸν δὲ ἦν ἀνθρώποις
               περιπεσεῖν, φοβερὸν δὲ μὴ περιπεσεῖν δι᾽ ἔνδειαν τῶν ἀναγκαίων. <milestone unit="section" n="3" /> οὐ μὴν ἀλλ᾽ ὀψέ που βοτῆρσιν ὀλίγοις
               ἐντυγχάνουσιν, οἳ δοῦναι μὲν οὐδὲν ἔσχον αὐτοῖς δεομένοις, γνωρίσαντες
               δὲ τὸν Μάριον ἐκέλευον ἀπαλλάττεσθαι τὴν ταχίστην: ὀλίγον γάρ
               ἔμπροσθεν αὐτόθι κατὰ ζήτησιν αὐτοῦ συχνοὺς ἱππέας ὀφθῆναι
               διεξελαύνοντας. <milestone unit="section" n="4" /> ἐν παντὶ δὴ γεγονὼς ἀπορίας,
               μάλιστα δὲ νηστείᾳ τῶν περὶ αὐτὸν ἀπαγορευόντων, τότε μὲν ἐκτραπόμενος
               τῆς ὁδοῦ καὶ καταβαλὼν ἑαυτὸν εἰς ὕλην βαθεῖαν ἐπιπόνως διενυκτέρευσε.
               τῇ δ̓ ὑστεραίᾳ συνηγμένος ὑπ᾽ ἐνδείας καὶ τῷ σώματι πρὶν ἐκλελύσθαι
               παντάπασι χρήσασθαι βουλόμενος ἐχώρει παρὰ τὸν αἰγιαλόν, ἐπιθαρσύνων τοὺς
               ἑπομένους καὶ <pb id="p.564" /> δεόμενος μὴ προαποκάμνειν τῆς τελευταίας
               ἐλπίδος, ἐφ᾽ ἣν ἑαυτὸν φυλάττει μαντεύμασι παλαιοῖς πιστεύων. <milestone unit="section" n="5" /> νέος γὰρ ὢν ἔτι παντελῶς καὶ διατρίβων κατ᾽
               ἀγρὸν ὑποδέξασθαι τῷ ἱματίῳ καταφερομένην ἀετοῦ νεοττιὰν ἑπτὰ
               νεοττοὺς ἔχουσαν: ἰδόντας δὲ τοὺς γονεῖς καὶ θαυμάσαντας διαπυνθάνεσθαι
               τῶν μάντεων τοὺς δὲ εἰπεῖν ὡς ἐπιφανέστατος ἀνθρώπων ἔσοιτο καὶ τὴν
               μεγίστην ἡγεμονίαν καὶ ἀρχὴν ἑπτάκις αὐτὸν λαβεῖν ἀναγκαῖον εἴη. </p>
            <p>
               <milestone unit="section" n="6" />ταῦτα οἱ μὲν ἀληθῶς τῷ Μαρίῳ συντυχεῖν
               οὕτω λέγουσιν οἱ δὲ τοὺς τότε καὶ παρὰ τὴν ἄλλην φυγὴν ἀκούσαντας
               αὐτοῦ καὶ πιστεύσαντας ἀναγράψαι πρᾶγμα κομιδῇ μυθῶδες. ἀετὸς γὰρ οὐ
               τίκτει πλεῖον τῶν δυεῖν, ἀλλὰ καὶ Μουσαῖον ἐψεῦσθαι λέγουσιν εἰπόντα
               περὶ τοῦ ἀετοῦ, ὡς <quote rend="blockquote">τρία μὲν τίκτει, δύο δ̓
                  ἐκλέπει, ἓν δ̓ ἀλεγίζει.<note resp="ed" place="unspecified" anchored="yes"><foreign lang="greek">Ὁς τρία μὲν κτλ</foreign>., ας ξιτεδ ιν αριστοτλε, <hi rend="italics">ηιστ. αν.</hi> ϝι. 6 ῾π. 563<hi rend="superscript">α</hi>, 17᾿.</note></quote> τὸ μέντοι πολλάκις ἐν
               τῇ φυγῇ καὶ ταῖς ἐσχάταις ἀπορίαις Μάριον εἰπεῖν ὡς ἄχρις ἑβδόμης
               ὑπατείας πρόεισιν, ὁμολογούμενόν ἐστιν: </p>
         </div1></body></text></TEI.2>