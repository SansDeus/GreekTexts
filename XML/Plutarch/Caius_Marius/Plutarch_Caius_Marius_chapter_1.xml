<?xml version="1.0" encoding="utf-8"?>
<TEI.2><text><body><div1 type="chapter" n="1" org="uniform" sample="complete">
            <p>
               <milestone unit="section" n="1" />Γαΐου Μαρίου τρίτον οὐκ ἔχομεν εἰπεῖν
               ὄνομα, καθάπερ οὐδὲ Κοΐντου Σερτωρίου τοῦ κατασχόντος Ἰβηρίαν, οὐδὲ
               Λευκίου Μομμίου τοῦ Κόρινθον ἑλόντος: ὁ γὰρ Ἀχαϊκὸς τούτῳ γε τῆς
               πράξεως ἐπώνυμον γέγονεν, ὡς ὁ Ἀφρικανὸς Σκηπίωνι καὶ ὁ Μακεδονικὸς
               Μετέλλῳ. <milestone unit="section" n="2" /> ἐξ οὗ καὶ μάλιστα Ποσειδώνιος
               ἐλέγχειν οἴεται τοὺς τὸ τρίτον ὄνομα Ῥωμαίοις κύριον εἶναι
               νομίζοντας, οἷον τὸν Κάμιλλον καὶ τὸν Μάρκελλον καὶ τὸν Κάτωνα:
               γίνεσθαι γὰρ ἂν ἀνωνύμους <note resp="ed" place="unspecified" anchored="yes"><foreign lang="greek">ἂν ἀνωνύμους</foreign> ζιεγλερ, αφτερ σξηαεφερ: <foreign lang="greek">ἀνωνύμους</foreign>.</note> τοὺς ἀπὸ μόνων τῶν δυεῖν
               προσαγορευομένους. λανθάνει δὲ ἑαυτὸν ὅτι τούτῳ τῷ λόγῳ πάλιν αὐτὸς
               ἀνωνύμους ποιεῖ <note resp="ed" place="unspecified" anchored="yes"><foreign lang="greek">ποιεῖ</foreign> βεκκερ ανδ ζιεγλερ, αφτερ ξοραëς: <foreign lang="greek">ποιεῖται</foreign>.</note> τὰς γυναῖκας: οὐδεμιᾷ γάρ γυναικὶ τίθεται
               τῶν ὀνομάτων τὸ πρῶτον, ὅπερ οἴεται κύρίων ὄνομα Ῥωμαίοις ὑπάρχειν
               ὁ Ποσειδώνιος. <milestone unit="section" n="3" /> τῶν δὲ ἄλλων τὸ μὲν κοινὸν
               ἀπὸ συγγενείας, τοὺς Πομπηΐους καὶ τοὺς Μαλλίους καὶ τοὺς Κορνηλίους
               ὥσπερ ἂν Ἡρακλείδας τις εἴποι καὶ Πελοπίδας, τοῦτο δὲ προσηγορικὸν ἐξ
               ἐπιθέτου πρὸς τὰς φύσεις ἢ τὰς πράξεις ἢ τὰ τοῦ σώματος εἴδη καὶ
               πάθη τίθεσθαι, τὸν Μακρῖνον καὶ τὸν Τουρκουᾶτον καὶ τὸν Σύλλαν οἶόν
               ἐστιν ὁ Μνήμων ἢ ὁ Γρυπὸς ἢ ὁ Καλλίνικος, εἰς μὲν οὖν ταῦτα <pb id="p.466" /> πολλὰς δίδωσιν ἐπιχειρήσεις ἡ τῆς συνηθείας ἀνωμαλία. </p>
         </div1></body></text></TEI.2>