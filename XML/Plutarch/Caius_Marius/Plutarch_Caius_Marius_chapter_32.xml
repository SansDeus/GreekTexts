<?xml version="1.0" encoding="utf-8"?>
<TEI.2><text><body><div1 type="chapter" n="32" org="uniform" sample="complete">
            <p>
               <milestone unit="section" n="1" />ἐπανελθὼν δὲ εἰς Ῥώμην οἰκίαν ἐδείματο
               τῆς ἀγορᾶς πλησίον, εἴτε, ὡς αὐτὸς ἔλεγε, τοὺς θεραπεύοντας αὐτὸν
               ἐνοχλεῖσθαι μὴ βουλόμενος <pb id="paris.1624.424" /> μακρὰν βαδίζοντας, εἴτε
               τοῦτο αἴτιον οἰόμενος εἶναι τοῦ μὴ πλείονας ἄλλων ἐπὶ θύρας αὐτοῦ
               φοιτᾶν. τὸ δ̓ οὐκ ἦν ἄρα τοιοῦτον ἀλλ᾽ ὁμιλίας χάριτι καὶ πολιτικαῖς
               χρείαις ἑτέρων λειπόμενος ὥσπερ ὄργανον πολεμικὸν ἐπ᾽ εἰρήνης
               παρημεχεῖτο. <milestone unit="section" n="2" /> καὶ τοῖς μὲν ἄλλοις ἧττον
               ἤχθετο παρευδοκιμούμενος, σφόδρα δὲ αὐτὸν ἠνία Σύλλας ἐκ τοῦ πρὸς
               ἐκεῖνον αὐξανόμενος φθόνου <pb id="p.552" /> τῶν δυνατῶν καὶ τὰς πρὸς
               ἐκεῖνον διαφορὰς ἀρχὴν πολιτείας ποιούμενος, ἐπεὶ δὲ καὶ Βόκχος ὁ
               Νομὰς σύμμαχος Ῥωμαίων ἀναγεγραμμένος ἔστησεν ἐν Καπετωλίῳ Νίκας
               τροπαιοφόρους καὶ παρ᾽ αὐταῖς ἐν εἰκόσι χρυσαῖς Ἰουγούρθαν
               ἐγχειριζόμενον ὐπὸ αὐτοῦ Σύλλᾳ, τοῦτο ἐξέστησεν ὀργῇ καὶ φιλονεικίᾳ
               Μάριον, ὡς Σύλλα περισπῶντος εἰς ἑαυτὸν τὰ ἔργα, καὶ παρεσκευάζετο
               βίᾳ τὰ ἀναθήματα καταβάλλειν. <milestone unit="section" n="3" /> ἀντεφιλονίκει
               δὲ Σύλλας, καὶ τὴν στάσιν ὅσον οὔπω φερομένην εἰς μέσον ἐπέσχεν ὁ
               συμμαχικὸς πόλεμος ἐξαίφνης ἐπὶ τὴν πόλιν ἀναρραγείς. τὰ γὰρ μαχιμώτατα
               τῶν Ἰταλικῶν ἐθνῶν καὶ πολυανθρωπότατα κατὰ τῆς Ῥώμης συνέστησαν καὶ
               μικρὸν ἐδέησαν συγχέαι τὴν ἡγεμονίαν, οὐ μόνον ὅπλοις ἐρρωμένα καὶ
               σώμασιν, ἀλλὰ καὶ τόλμαις στρατηγῶν καὶ δεινότησι χρησάμενα θαυμασταῖς καὶ
               ἀντιπάλοις. </p>
         </div1></body></text></TEI.2>