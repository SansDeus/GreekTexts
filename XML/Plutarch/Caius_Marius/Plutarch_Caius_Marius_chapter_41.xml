<?xml version="1.0" encoding="utf-8"?>
<TEI.2><text><body><div1 type="chapter" n="41" org="uniform" sample="complete">
            <p>
               <milestone unit="section" n="1" />ἐν δὲ Ῥώμῃ Σύλλας μὲν ἠκούετο τοῖς
               Μιθριδάτου πολεμεῖν στρατηγοῖς περὶ Βοιωτίαν, οἱ δὲ ὕπατοι στασιάσαντες
               ἐχώρουν εἰς ὅπλα. καὶ μάχης γενομένης Ὀκτάβιος μὲν κρατήσας ἐξέβαλε
               Κίνναν ἐπιχειροῦντα τυραννικώτερον ἄρχειν, καὶ κατέστησεν ἀντ᾽ αὐτοῦ
               Κορνήλιον Μερούλλαν ὕπατον, ὁ δὲ Κίννας ἐκ τῆς ἄλλης Ἰταλίας
               συναγαγὼν δύναμιν αὖθις διεπολέμει <milestone unit="section" n="2" /> πρὸς
               αὐτούς ταῦτα τῷ Μαρίῳ πυνθανομένῳ πλεῦσαι τὴν ταχίστην ἐφαίνετο: καὶ
               παραλαβὼν ἐκ τῆς Λιβύης Μαυρουσίων τινὰς ἱππότας καὶ τῶν ἀπὸ τῆς
               Ἰταλίας τινὰς καταφερομένων, συναμφοτέρους οὐ πλείονας χιλίων γενομένους,
               ἀνήχθη. προσβαλὼυ δὲ <note resp="ed" place="unspecified" anchored="yes"><foreign lang="greek">ἀνήχθη</foreign>. <foreign lang="greek">προσβαλὼν δὲ</foreign> ωιτη ξοραëς: <foreign lang="greek">μεθ᾽ ὧν ἀνήχθη, προσβαλών</foreign>.</note> Τελαμῶνι τῆς Τυρρηνίας καὶ ἀποβὰς
               ἐκήρυττε δούλοις ἐλευθερίαν: καὶ τῶν αὐτόθι γεωργούντων καὶ νεμόντων
               ἐλευθέρων κατὰ δόξαν αὐτοῦ συντρεχόντων ἐπὶ τὴν θάλασσαν ἀναπείθων τοὺς
               ἀκμαιοτάτους ἐν ἡμέραις ὀλίγαις χεῖρα μεγάλην ἤθροισε καὶ τεσσαράκοντα
               ναῦς ἐπλήρωσεν. </p>
            <p>
               <milestone unit="section" n="3" /> εἰδὼς δὲ τὸν μὲν Ὀκτάβιον ἄριστον ἄνδρα
               καὶ τῷ δικαιοτάτῳ τρόπῳ βουλόμενον ἄρχειν, τὸν δὲ Κίνναν ὕποπτόν τε
               τῷ Σύλλᾳ καὶ πολεμοῦντα τῇ <pb id="p.580" /> καθεστώσῃ πολιτείᾳ, τούτῳ
               προσνέμειν ἑαυτὸν ἔγνω μετὰ τῆς δυνάμεως, ἔπεμψεν οὖν ἐπαγγελλόμενος
               ὡς ὑπάτῳ πάντα ποιήσειν τὰ προστασσόμενα. δεξαμένου δὲ τοῦ Κίννα καὶ
               προσαγορεύσαντος αὐτὸυ ἀνθύπατον, ῥάβδους δὲ καὶ <pb id="paris.1624.430" />
               τἆλλα παράσημα τῆς ἀρχῆς ἀποστείλαντος, οὐκ ̣ <milestone unit="section" n="4" /> ἔφη πρέπειν αὐτοῦ ταῖς τύχαις τὸν κόσμον, ἀλλ᾽ ἐσθῆτι φαύλῃ
               κεχρημένος καὶ κομῶν ἀφ᾽ ἧς ἔφυγεν ἡμέρας, ὑπὲρ ἑβδομήκοντα γεγονὼς
               ἔτη βάδην προσῄει, βουλόμενος μὲν ἐλεεινὸς εἶναι, τῷ δὲ οἴκτῳ
               συμμέμικτο τὸ οἰκεῖον τῆς ὄψεως αὐτοῦ πλέον τὸ φοβερόν, καὶ διέφαινεν
               ἡ κατήφεια τὸν θυμὸν οὐ τεταπεινωμένον, ἀλλ᾽ ἐξηγριωμένον ὑπὸ ̣ τῆς
               μεταβολῆς. </p>
         </div1></body></text></TEI.2>