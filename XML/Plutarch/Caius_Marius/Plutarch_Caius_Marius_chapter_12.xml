<?xml version="1.0" encoding="utf-8"?>
<TEI.2><text><body><div1 type="chapter" n="12" org="uniform" sample="complete">
            <p>
               <milestone unit="section" n="1" />ταῦτα Ῥωμαῖοι πυνθανόμενοι πολλαχόθεν,
               ἐκάλουν Μάριον ἐπὶ τὴν στρατηγίαν. καὶ τὸ δεύτερον ὕπατος ἀπεδείχθη,
               τοῦ μὲν νόμου κωλύοντος ἀπόντα καὶ μὴ διαλιπόντα χρόνον ὡρισμένον αὖθις
               αἱρεῖσθαι, τοῦ δὲ δήμου τοὺς ἀντιλέγοντας ἐκβαλόντος. ἡγοῦντο γὰρ οὔτε
               νῦν πρῶτον εἴξειν τῷ συμφέροντι τὸν νόμον, οὔτε ἀλογωτέραν εἶναι τὴν
               παροῦσαν αἰτίαν ἐκείνης δι᾽ ἣν τὸν Σκιπίωνα παρὰ τοὺς νόμους ὕπατον
               ἀπέδειξαν, οὐ φοβούμενοι τὴν ἑαυτῶν ἀποβαλεῖν, ἀλλὰ τὴν Καρχηδονίων
               ἐπιθυμοῦντες ἀνελεῖν. <milestone unit="section" n="2" /> ταῦτα ἔδοξε: καὶ
               Μάριος ἐκ Λιβύης μετὰ τοῦ στρατεύματος διακομισθεὶς αὐταῖς Καλάνδαις
               Ἰανουαρίαις, ἣν ἔτους ἀρχὴν ἄγουσι Ῥωμαῖοι, τήν τε ὑπατείαν
               ἀνέλαβε καὶ τὸν θρίαμβον εἰσήλασεν, ἄπιστον ἐπιδειξάμενος θέαμα
               Ῥωμαίοις Ἰουγούρθαν αἰχμάλωτον, οὗ ζῶντος οὐδ᾽ ἂν εἷς ἤλπισε
               πολεμίων κρατῆσαι οὕτω τις ἦν ποικίλος ἀνήρ τύχαις ὁμιλῆσαι καὶ
               πανουργίᾳ πολλῇ μεμειγμένον ἔχων τὸ θυμοειδές. <milestone unit="section" n="3" /> ἀλλ᾽ ἐξέστη γε <pb id="p.494" /> πομπευθεὶς, ὡς λέγουσι, τότε τοῦ
               φρονεῖν: καὶ μετὰ τὸν θρίαμβον εἷς τὸ δεσμωτήριον ἐμπεσών, ὡς οἱ μὲν
               αὐτοῦ βίᾳ περιέρρηξαν τὸν χιτωνίσκον, οἱ δὲ σπεύδοντες ἀφελέσθαι βίᾳ
               τὸ χρυσοῦν ἐλλόβιον ἅμα τὸν λοβὸν συναπέρρηξαν, ὠσθεὶς δὲ γυμνὸς εἷς
               τὸ βάραθρον κατεβλήθη, μεστὸς ὢν ταραχῆς καὶ διασεσηρώς, <q direct="unspecified">Ἡράκλεις,</q> εἶπεν, <q direct="unspecified">ὡς ψυχρὸν
                  ὑμῶν τὸ βαλανεῖον.</q>
               <milestone unit="section" n="4" /> ἀλλὰ τοῦτον μὲν ἓξ ἡμέραις ζυγομαχήσαντα
               τῷ λιμῷ καὶ μέχρι τῆς ἐσχάτης ὥρας ἐκκρεμασθέντα τῆς τοῦ ζῆν
               ἐπιθυμίας εἶχεν ἀξία δίκη τῶν ἀσεβημάτων. ἐν δὲ τῷ θριάμβῳ
               κομισθῆναι λέγουσι χρυσοῦ μὲν ἑπτὰ καὶ τρισχιλίας λίτρας, ἀργύρου δὲ
               ἀσήμου πεντακισχιλίας ἑπτακοσίας ἑβδομήκοντα πέντε, νομίσματος δὲ δραχμὰς
               ἑπτακισχιλίας ἐπὶ μυριάσιν ὀκτὼ καὶ εἴκοσι. </p>
            <p>
               <milestone unit="section" n="5" /> μετὰ δὲ τὴν πομπὴν ὁ Μάριος σύγκλητον
               ἤθροισεν ἐν Καπετωλίῳ: καὶ παρῆλθε μὲν εἴτε λαθὼν αὑτὸν εἴτε τῇ
               τύχῃ χρώμενος ἀγροικότερον ἐν τῇ θριαμβικῇ κατασκευῇ, ταχὺ δὲ τὴν
               βουλὴν ἀχθεσθεῖσαν αἰσθόμενος ἐξανέστη καὶ μεταλαβὼν τὴν περιπόρφυρον
               αὖθις ἦλθεν. </p>
         </div1></body></text></TEI.2>