<?xml version="1.0" encoding="utf-8"?>
<TEI.2><text><body><div1 type="chapter" n="8" org="uniform" sample="complete">
            <p>
               <milestone unit="section" n="1" />μέλλων ποτὲ τὸν Ῥωμαίων δῆμον ὡρμημένον ἀκαίρως ἐπὶ σιτομετρίας καὶ διανομὰς ἀποτρέπειν, ἤρξατο τῶν λόγων οὕτως: <q direct="unspecified">χαλεπὸν μέν ἐστιν, ὦ πολῖται, πρὸς γαστέρα λέγειν ὦτα οὐκ ἔχουσαν.</q> Κατηγορῶν δὲ τῆς πολυτελείας ἔφη χαλεπὸν εἶναι σωθῆναι πόλιν, ἐν ᾗ πωλεῖται πλείονος ἰχθὺς ἢ βοῦς. 
<milestone unit="section" n="2" />ἐοικέναι δὲ προβάτοις ἔφη τοὺς Ῥωμαίους: ὡς γὰρ ἐκεῖνα καθ᾽ ἕκαστον μέν οὐ πείθεται, σύμπαντα δ᾽ ἕπεται μετ᾽ ἀλλήλων τοῖς ἄγουσιν, <q direct="unspecified">οὕτω καὶ ὑμεῖς,</q> εἶπεν, <q direct="unspecified">οἷς οὐκ ἂν ἀξιώσαιτε συμβούλοις χρήσασθαι κατ᾽ ἰδίαν, ὑπὸ τούτων εἰς ἓν συνελθόντες ἄγεσθε.</q> Περὶ δὲ τῆς γυναικοκρατίας διαλεγόμενος <q direct="unspecified">πάντες,</q> εἶπεν, <q direct="unspecified">ἄνθρωποι τῶν γυναικῶν ἄρχουσιν, ἡμεῖς δὲ πάντων ἀνθρώπων, ἡμῶν δὲ αἱ γυναῖκες.</q>
               <milestone unit="section" n="3" /> τοῦτο μέν οὖν ἐστιν ἐκ τῶν Θεμιστοκλέους μετενηνεγμένον ἀποφθεγμάτων, ἐκεῖνος γὰρ ἐπιτάττοντος αὐτῷ πολλὰ τοῦ υἱοῦ διὰ τῆς μητρός <q direct="unspecified">ὦ
γύναι,</q> εἶπεν, <q direct="unspecified">Ἀθηναῖοι μέν ἄρχουσι τῶν Ἑλλήνων, ἐγὼ δὲ Ἀθηναίων, ἐμοῦ δὲ σύ, σοῦ δὲ ὁ υἱός, ὥστε φειδέσθω τῆς ἐξουσίας, δι᾽ ἣν ἀνόητος ὢν πλεῖστον Ἑλλήνων δύναται.</q>
            </p>
            <p>
               <milestone unit="section" n="4" />τὸν δὲ δῆμον ὁ Κάτων ἔφη τῶν Ῥωμαίων οὐ μόνον ταῖς πορφύραις, ἀλλὰ καὶ τοῖς ἐπιτηδεύμασι τὰς τιμὰς ἐπιγράφειν. <q direct="unspecified">ὡς γὰρ οἱ βαφεῖς,</q> ἔφη, <q direct="unspecified">ταύτην μάλιστα βάπτουσιν, ᾗ χαίροντας ὁρῶσιν, οὕτως οἱ νέοι ταῦτα μανθάνουσι καὶ ζηλοῦσιν, οἷς ἂν ὁ παρ᾽ ὑμῶν ἔπαινος ἕπηται</q>
               <milestone unit="section" n="5" />παρεκάλει δ᾽ αὐτούς, εἰμὲν ἀρετῇ καὶ 
<pb id="p.324" />
σωφροσύνῃ γεγόνασι μεγάλοι, μηδὲν<note anchored="yes" place="unspecified" resp="ed">
                  <foreign lang="greek">μηδὲν</foreign> ηερξηερ ανδ βλασς ωιτη φας:<foreign lang="greek">μὴ.</foreign>
               </note>  μεταβάλλεσθαι πρὸς τὸ χεῖρον, εἰ δ᾽ ἀκρασίᾳ καὶ κακίᾳ, μεταβάλλεσθαι πρὸς τὸ βέλτιον ἱκανῶς γὰρ ἤδη μεγάλους ἀπ᾽ ἐκείνων γεγονέναι. τοὺς δὲ πολλάκις ἄρχειν σπουδάζοντας ἔφη καθάπερ ἀγνοοῦντας τὴν ὁδὸν ἀεὶ μετὰ ῥαβδούχων ζητεῖν πορεύεσθαι, μὴ πλανηθῶσιν. 
<milestone unit="section" n="6" />
ἐπετίμα δὲ τοῖς πολίταις Τοὺς αὐτοὺς αἱρουμένοις πολλάκις ἄρχοντας. <q direct="unspecified">δόξετε γάρ,</q> ἔφη, <q direct="unspecified">μὴ<note anchored="yes" place="unspecified" resp="ed">
                     <foreign lang="greek">μηδὲν</foreign> ηερξηερ ανδ βλασς ωιτη φας:<foreign lang="greek">μὴ.</foreign>
                  </note>  πολλοῦ τὸ ἄρχειν ἄξιον ἢ μὴ πολλοὺς τοῦ ἄρχειν ἀξίους ἡγεῖσθαι.</q> Περὶ δὲ τῶν ἐχθρῶν τινος αἰσχρῶς καὶ ἀδόξως βιοῦν δοκοῦντος <q direct="unspecified">ἡ τούτου μήτηρ,</q> ἔφη, <q direct="unspecified">κατάραν, οὐκ εὐχήν, ἡγεῖται τὸ τοῦτον ὑπὲρ γῆς ἀπολιπεῖν.</q>
               <milestone unit="section" n="7" /> τὸν δὲ πεπρακότα Τοὺς πατρῴους ἀγροὺς παραλίους ὄντας ἐπιδεικνύμενος προσεποιεῖτο θαυμάζειν ὡς ἰσχυρότερον τῆς θαλάττης: <q direct="unspecified">ἃ
γὰρ ἐκείνη μόλις ἔκλυζεν, οὗτος,</q> ἔφη, <q direct="unspecified">ῥᾳδίως
καταπέπωκεν.</q>
            </p>
            <p>ἐπεὶ δὲ Εὐμένους τοῦ βασιλέως ἐπιδημήσαντος εἰς Ῥώμην ἥ τε σύγκλητος ὑπερφυῶς ἀπεδέξατο καὶ τῶν πρώτων ἅμιλλα καὶ σπουδὴ Περὶ αὐτὸν ἐγίνετο, δῆλος ἦν ὁ Κάτων ὑφορώμενος καὶ φυλαττόμενος αὐτόν, 
<milestone unit="section" n="8" />
εἰπόντος δέ τινος <q direct="unspecified">ἀλλὰ μὴν χρηστός ἐστι καὶ φιλορρώμαιος,</q> 
               <q direct="unspecified">ἔστω,</q> εἶπεν,  <q direct="unspecified">ἀλλὰ φύσει τοῦτο τὸ ζῷον ὁ βασιλεὺς σαρκοφάγον ἐστιν.</q> οὐδένα δὲ τῶν εὐδαιμονιζομένων ἔφη βασιλέων<note anchored="yes" place="unspecified" resp="ed">
                  <foreign lang="greek">ἔφη βασιλέων</foreign> ηερξηερ ανδ βλασς ωιτη φας: <foreign lang="greek">βασιλέων.</foreign>
               </note>  ἄξιον εἶναι παραβάλλειν πρὸς Ἐπαμεινώνδαν ἢ Περικλέα ἢ Θεμιστοκλέα ἢ Μάνιον Κούριον ἢ Ἀμίλκαν τὸν ἐπικληθέντα 
<pb id="p.326" />
Βάρκαν. 
<milestone unit="section" n="9" />αὑτῷ δ᾽ ἔλεγε Τοὺς ἐχθροὺς φθονεῖν, ὅτι καθ᾽ ἡμέραν ἐκ νυκτὸς<note anchored="yes" place="unspecified" resp="ed">
                  <foreign lang="greek">ἐκ νυκτὸς</foreign> ηερξηερ ανδ βλασς ωιτη φασδ: <foreign lang="greek">νυκτὸς.</foreign>
               </note>  ἀνίσταται καὶ τῶν ἰδίων ἀμελῶν τοῖς δημοσίοις σχολάζει, βούλεσθαι δ᾽ ἔλεγε μᾶλλον εὖ πράξας ἀποστερηθῆναι χάριν ἢ κακῶς μὴ τυχεῖν κολάσεως, καὶ συγγνώμην ἔφη διδόναι πᾶσι τοῖς ἁμαρτάνουσι πλὴν αὑτοῦ. </p>
         </div1></body></text></TEI.2>