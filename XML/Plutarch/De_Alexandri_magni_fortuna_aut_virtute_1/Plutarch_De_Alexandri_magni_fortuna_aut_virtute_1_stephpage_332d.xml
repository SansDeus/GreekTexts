<?xml version="1.0" encoding="utf-8"?>
<TEI.2><text><body><div1 type="chapter" n="1" org="uniform" sample="complete"><div2 type="section" n="11" org="uniform" sample="complete"><p><milestone unit="stephpage" id="stephpage-332d" n="332d" /> ἐκεῖνον λόγον ὅτι πᾶν ὃ ἂν δρᾷ ὁ σοφὸς κατὰ πᾶσαν ἀρετὴν ἐνεργεῖ, καὶ μία μέν, ὡς ἔοικεν, ἀρετὴ πρωταγωνιστεῖ πράξεως ἑκάστης, παρακαλεῖ δὲ τὰς ἄλλας καὶ συντείνει πρὸς τὸ τέλος. ἰδεῖν γοῦν ἔστιν ἐν Ἀλεξάνδρῳ τὸ μὲν πολεμικὸν φιλάνθρωπον,
τὸ δὲ πρᾶον ἀνδρῶδες, τὸ δὲ χαριστικὸν οἰκονομικόν, τὸ δὲ θυμικὸν εὐδιάλλακτον, τὸ δ᾽ ἐρωτικὸν σῶφρον, τὸ δ᾽ ἀνειμένον οὐκ ἀργόν, τὸ δ᾽ ἐπίπονον οὐκ ἀπαραμύθητον, τίς  ἔμειξε πολέμοις ἑορτάς;
τίς  δὲ κώμοις στρατείας; τίς  δὲ πολιορκίαις καὶ παρατάξεσι βακχείας καὶ γάμους καὶ ὑμεναίους;
τίς  ἀδικοῦσιν ἐχθρότερος ἢ δυστυχοῦσιν
ἡμερώ</p></div2></div1></body></text></TEI.2>