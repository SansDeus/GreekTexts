<?xml version="1.0" encoding="utf-8"?>
<TEI.2><text><body><div1 type="chapter" n="21" org="uniform" sample="complete">
            <p>
               <milestone unit="section" n="1" />μετὰ ταῦτα τὸν Φαβρικίου τὴν ἀρχὴν
παραλαβόντος ἧκεν ἀνήρ εἰς τὸ στρατόπεδον πρὸς
αὐτὸν ἐπιστολὴν κομίζων, ἣν ἔγραψεν ὁ τοῦ
βασιλέως ἰατρός ἐπαγγελλόμενος φαρμάκοις ἀναιρήσειν
τὸν Πύρρον, εἰ χάρις αὐτῷ παρ᾽ ἐκείνων
ὁμολογηθείη λύσαντι τὸν πόλεμον ἀκινδύνως, ὁ
δὲ Φαβρίκιος δυσχεράνας πρὸς τὴν ἀδικίαν τοῦ
ἀνθρώπου, καὶ τὸν συνάρχοντα διαθεὶς ὁμοίως,
ἔπεμψε γράμματα πρὸς τὸν Πύρρον κατὰ τάχος
φνλάττεσθαι τὴν ἐπιβουλὴν κελεύων.
<milestone unit="section" n="2" /> εἶχε δὲ
οὕτως τὰ γεγραμμένα: <q direct="unspecified">Γάιος Φαβρίκιος καὶ
Κόιντος Αἰμίλιος ὕπατοι Ῥωμαίων Πύρρῳ
βασιλεῖ χαίρειν. οὔτε φίλων εὐτυχὴς ἔοικας
εἶναι κριτὴς οὔτε πολεμίων, γνώσῃ δὲ τὴν πεμφθεῖσαν
ἡμῖν ἐπιστολὴν ἀναγνούς, ὅτι χρηστοῖς
<pb id="p.412" />
καὶ δικαίοις ἀνδράσι πολεμεῖς, ἀδίκοις δὲ καὶ
κακοῖς πιστεύεις,
<milestone unit="section" n="3" /> οὐδὲ γὰρ ταῦτα σῇ χάριτι
μηνύομεν, ἀλλ᾽ ὅπως μὴ τὸ σὸν πάθος ἡμῖν
διαβολὴν ἐνέγκῃ καὶ δόλῳ δόξωμεν, ὡς ἀρετῇ μὴ
δυνάμενοι, κατεργάσασθαι τὸν πόλεμον.</q> ἐντυχὼν
τούτοις τοῖς γράμμασιν ὁ Πύρρος καὶ τὴν
ἐπιβουλὴν ἐξελέγξας τὸν μὲν ἰατρὸν ἐκόλασε,
Φαβρικίῳ δὲ καὶ Ῥωμαίοις ἀμοιβὴν ἐδωρεῖτο
προῖκα τοὺς αἰχμαλώτους, καὶ πάλιν ἔπεμψε τὸν
Κινέαν διαπραξόμενον αὐτῷ τὴν εἰρήνην.
<milestone unit="section" n="4" /> οἱ δὲ
Ῥωμαῖοι, μήτε εἰ χάρις ἐστὶ παρὰ πολεμίου, μήτε
εἰ μισθὸς τοῦ μὴ ἀδικηθῆναι, λαβεῖν προῖκα τοὺς
ἄνδρας ἀξιώσαντες ἴσους ἀπέλυσαν αὐτῷ Ταραντίνων
καὶ Σαυνιτῶν, περὶ δὲ φιλίας καὶ εἰρήνης
οὐδὲν εἴων διαλέγεσθαι πρὶν ἀράμενος τὰ ὅπλα
καὶ τὸν στρατὸν ἐξ Ἰταλίας αἷς ἦλθε ναυσὶν
ἀποπλεύσῃ πάλιν εἰς Ἤπειρον.
</p>
            <p>
               <milestone unit="section" n="5" />ἐκ τούτου μάχης ἄλλης τῶν πραγμάτων αὐτῷ
δεομένων ἀναλαβὼν τὴν στρατιὰν ἐχώρει, καὶ
περὶ Ἄσκλον πόλιν τοῖς Ῥωμαίοις συνάψας καὶ
βιαζόμενος πρὸς χωρία δύσιππα καὶ ποταμὸν
ὑλώδη καὶ τραχύν, ἔφοδον τῶν θηρίων οὐ λαβόντων
ὥστε προσμῖξαι τῇ φάλαγγι, τραυμάτων
πολλῶν γενομένων καὶ νεκρῶν πεσόντων, τότε
μὲν διεκρίθη μέχρι νυκτὸς ἀγωνισάμενος.
<milestone unit="section" n="6" /> τῇ δ̓
ὑστεραίᾳ στρατηγῶν δι᾽ ὁμαλοῦ τὴν μάχην θέσθαι
καὶ τοὺς ἐλέφαντας ἐν τοῖς ὅπλοις γενέσθαι τῶν
<pb id="p.414" />
πολεμίων, προέλαβε τὰς δυσχωρίας φυλακῇ, καὶ
πολλὰ καταμίξας ἀκοντίσματα καὶ τοξεύματα
τοῖς θηρίοις ἐπῆγε μετὰ ῥώμης καὶ βίας πυκνὴν
καὶ συντεταγμένην τὴν δύναμιν. οἱ δὲ Ῥωμαῖοι
τὰς διακλίσεις καὶ τὰς ἀντιπαραγωγὰς τὰς πρότερον
οὐκ ἔχοντες, ἐξ ἐπιπέδου συνεφέροντο κατὰ
στόμα: καὶ σπεύδοντες ὤσασθαι τοὺς ὁπλίτας
πρὶν ἐπιβῆναι τὰ θηρία, δεινοὺς περὶ τὰς σαρίσας
τῶν ξιφῶν ἀγῶνας εἶχον, ἀφειδοῦντες ἑαυτῶν καὶ
τὸ τρῶσαι καὶ καταβαλεῖν ὁρῶντες, τὸ δὲ παθεῖν
εἰς οὐδὲν τιθέμενοι,
<milestone unit="section" n="7" /> χρόνῳ δὲ πολλῷ λέγεται μὲν <pb id="paris.1624.397" />
ἀρχὴ τροπῆς κατ᾽ αὐτὸν γενέσθαι τὸν Πύρρον
ἐπερείσαντα τοῖς ἀντιτεταγμένοις, τὸ δὲ πλεῖστον
ἀλκῇ καὶ βίᾳ τῶν ἐλεφάντων κατειργάσατο,
χρήσασθαι τῇ ἀρετῇ πρὸς τὴν μάχην τῶν Ῥωμαίων
μὴ δυναμένων, ἀλλ᾽ οἷον ἐφόδῳ κύματος ἢ
σεισμοῦ κατερείποντος οἰομένων δεῖν ἐξίστασθαι,
μηδὲ ὑπομένειν ἀπράκτους ἀποθνῄσκειν, ἐν τῷ
μηδὲν ὠφελεῖν πάντα πάσχοντας τὰ χαλεπώτατα.
</p>
            <p>
               <milestone unit="section" n="8" /> τῆς δὲ φυγῆς οὐ μακρᾶς εἰς τὸ στρατόπεδον
γενομένης ἑξακισχιλίους ἀποθανεῖν φησι τῶν
Ῥωμαίων Ἱερώνυμος, τῶν δὲ περὶ Πύρρον ἐν τοῖς
βασιλικοῖς ὑπομνήμασιν ἀνενεχθῆναι τρισχιλίους
πεντακοσίους καὶ πέντε τεθνηκότας.
<milestone unit="section" n="9" /> ὁ μέντοι
Διονύσιος οὔτε δύο περὶ Ἄσκλον μάχας οὔτε
ὁμολογουμένην ἧτταν ἱστορεῖ γενέσθαι Ῥωμαίων,
ἅπαξ δὲ μέχρι δυσμῶν ἡλίου μαχεσαμένους μόλις
ἀπαλλαγῆναι, τοῦ Πύρρου τρωθέντος ὑσσῷ τὸν
βραχίονα καὶ τὴν ἀποσκευὴν ἅμα Δαυνίων <note resp="ed" place="unspecified" anchored="yes"><foreign lang="greek">Δαυνίων</foreign> ωιτη βλασς, ιν αγρεεμεντ ωιτη διονψς. ηαλ. χχ. 3: <foreign lang="greek">Σαμνιτῶν</foreign>.</note>
<pb id="p.416" />
διαρπασάντων, ἀποθανεῖν δὲ καὶ Πύρρου καὶ
Ῥωμαίων ἄνδρας ὑπὲρ μυρίους πεντακισχιλίους
ἑκατέρων.
</p>
            <p>διελύθησαν δὲ ἀμφότεροι: καὶ λέγεται τὸν
Πύρρον εἰπεῖν πρός τινα τῶν συνηδομένων αὐτῷ,
<q direct="unspecified">ἂν ἔτι μίαν μάχην Ῥωμαίους νικήσωμεν, ἀπολούμεθα
παντελῶς.</q> 
               <milestone unit="section" n="10" /> πολὺ μὲν γὰρ ἀπωλώλει
μέρος ἧς ἄγων ἧκε δυνάμεως, φίλοι δὲ καὶ στρατηγοὶ
πλὴν ὀλίγων ἅπαντες, μεταπέμπεσθαι δὲ
οὐκ ἦσαν ἕτεροι, καὶ τοὺς αὐτόθι συμμάχους
ἀμβλυτέρους ἑώρα, τοῖς δὲ Ῥωμαίοις ὥσπερ ἐκ
πηγῆς οἴκοθεν ἐπιρρεούσης ἀναπληρούμενον εὐπόρως
καὶ ταχὺ τὸ στρατόπεδον, καὶ ταῖς ἥτταις
οὐκ ἀποβάλλοντας τὸ θαρρεῖν, ἀλλὰ καὶ ῥώμην
καὶ φιλονεικίαν ὑπ᾽ ὀργῆς ἐπὶ τὸν πόλεμον προσλαμβάνοντας.
</p>
         </div1></body></text></TEI.2>