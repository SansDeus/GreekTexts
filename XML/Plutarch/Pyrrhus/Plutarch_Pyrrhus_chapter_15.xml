<?xml version="1.0" encoding="utf-8"?>
<TEI.2><text><body><div1 type="chapter" n="15" org="uniform" sample="complete">
            <p>
               <milestone unit="section" n="1" />πρῶτον μὲν οὖν ἀπέστειλε τὸν Κινέαν
τοῖς Ταραντίνοις στρατιώτας ἄγοντα τρισχιλίους:
<pb id="p.390" />
ἔπειτα πολλῶν ἱππηγῶν καὶ καταφράκτων καὶ
πορθμείων παντοδαπῶν ἐκ Τάραντος κομισθέντων
ἐνεβίβαζεν ἐλέφαντας εἴκοσι καὶ τρισχιλίους
ἱππεῖς, πεζοὺς δὲ δισμυρίους καὶ δισχιλίους <pb id="paris.1624.392" />
τοξότας καὶ σφενδονήτας πεντακοσίους, γενομένων
δὲ πάντων ἑτοίμων ἀναχθεὶς ἔπλει:
καὶ
μέσον ἔχων τὸν Ἰόνιον ἁρπάζεται βορέᾳ ἀνέμῳ
παρ᾽ ὥραν ἐκραγέντι.
<milestone unit="section" n="2" /> καὶ βιασθεὶς αὐτὸς μὲν
ἀρετῇ καὶ προθυμίᾳ ναυτῶν καὶ κυβερνητῶν
ἐξανέφερε καὶ προσανῆγε τῇ γῇ πολυπόνως καὶ
παραβόλως, τοῦ δὲ ἄλλου στόλου συγχυθέντος
καὶ τῶν νεῶν σκεδασθεισῶν αἱ μὲν ἀποσφαλεῖσαι
τῆς Ἰταλίας ἐξεώσθησαν εἰς τὸ Λιβυκὸν καὶ
Σικελικὸν πέλαγος, τὰς δὲ ὑπερβαλεῖν μὴ
δυνηθείσας ἄκραν Ἰαπυγίαν νύξ τε κατελάμβανε,
καὶ πολλὴ καὶ χαλεπὴ θάλασσα παίουσα πρὸς
χωρία δύσορμα καὶ τυφλὰ πάσας διέφθειρε πλὴν
τῆς βασιλικῆς,
               <milestone unit="section" n="3" /> αὕτη δὲ πλαγίου <note resp="ed" place="unspecified" anchored="yes"><foreign lang="greek">πλαγίου</foreign> ωιτη σιντενις<hi rend="superscript">1</hi>, βλασς, ανδ τηε μσς.: <foreign lang="greek">πελαγίου</foreign>.</note> μὲν ἔτι ὄντος
τοῦ κύματος ἠμύνετο καὶ διέφευγε μεγέθει καὶ
ῥώμῃ τὰς ἐπιβολὰς τῆς θαλάσσης: ἐπεὶ δὲ
περιελθὸν ἀπὸ γῆς ἀπήντα τὸ πνεῦμα καὶ
κίνδυνον εἶχεν ἡ ναῦς ἀντίπρῳρος ἱσταμένη πρὸς
κλύδωνα πολὺν διαρραγῆναι, τὸ δὲ ἐφέντας αὖθις
ἠγριωμένῳ πελάγει καὶ πνεύματι τροπὰς λαμβάνοντι
παντοδαπὰς φέρεσθαι φοβερώτερον ἐφαίνετο
τῶν παρόντων κακῶν, ἄρας ὁ Πύρρος αὑτὸν
ἀφῆκεν εἰς θάλασσαν,
<milestone unit="section" n="4" /> καὶ τῶν φίλων καὶ τῶν
δορυφόρων εὐθὺς ἦν ἅμιλλα καὶ προθυμίᾳ
περὶ αὐτόν. ἡ δὲ νύξ καὶ τὸ κῦμα μετὰ
ψόφου μεγάλου καὶ τραχείας ἀνακοπῆς χαλεπὴν
ἐποίει τὴν βοήθειαν, ὥστε μόλις ἡμέρας ἤδη
<pb id="p.392" />
μαραινομένου τοῦ πνεύματος ἐκπεσεῖν αὑτὸν ἐπὶ
τὴν γῆν, τῷ μὲν σώματι παντάπασιν ἀδυνάτως
ἔχοντα, τόλμῃ δὲ καὶ ῥώμῃ τῆς ψυχῆς ἀνταίροντα
πρὸς τὴν ἀπορίαν.
<milestone unit="section" n="5" /> ἅμα δὲ οἵ τε Μεσσάπιοι,
καθ᾽ οὓς ἐξεβράσθη, συνέθεον βοηθοῦντες ἐκ τῶν
παρόντων προθύμως, καὶ προσεφέροντο τῶν
σῳζομένων ἔνιαι νεῶν, ἐν αἷς ἦσαν ἱππεῖς μὲν
ὀλίγοι παντάπασι πεζοὶ δὲ δισχιλίων ἐλάττους,
ἐλέφαντες δὲ δύο.
</p>
         </div1></body></text></TEI.2>