<?xml version="1.0" encoding="utf-8"?>
<TEI.2><text><body><div1 type="chapter" n="31" org="uniform" sample="complete">
            <p>
               <milestone unit="section" n="1" />ὁ δὲ Πύρρος ὥσπερ ἐναγισμόν τινα
τῷ παιδὶ τελέσας καὶ λαμπρὸν ἐπιτάφιον ἀγωνισάμενος,
καὶ πολὺ τῆς λύπης ἐν τῷ πρὸς τοὺς
πολεμίους ἀφεὶς θυμῷ, προῆγεν ἐπὶ τὸ Ἄργος,
καὶ τὸν Ἀντίγονον ἤδη πυνθανόμενος ἐπὶ τῶν <pb id="paris.1624.404" />
ἄκρων ὑπὲρ τοῦ πεδίου καθῆσθαι, περὶ τὴν
<pb id="p.450" />
Ναυπλίαν ἐστρατοπέδευσε. τῇ δ̓ ὑστεραίᾳ κήρυκα
πρὸς τὸν Ἀντίγονον ἔπεμψε, λυμεῶνά τε καλῶν
καὶ προκαλούμενος εἰς τὸ πεδίον καταβάντα διαγωνίσασθαι
περὶ τῆς βασιλείας,
<milestone unit="section" n="2" /> ὁ δὲ ἀπεκρίνατο
τὴν μὲν αὑτοῦ στρατηγίαν οὐχ ὅπλων μᾶλλον ἢ
καιρῶν εἶναι, τῷ δὲ Πύρρῳ πολλὰς ὁδοὺς ἀνεῳγέναι
πρὸς θάνατον, εἰ ζῆν μὴ σχολάζει, πρὸς δὲ
ἀμφοτέρους πρέσβεις ἧκον ἐξ Ἄργους, ἀπαλλάττεσθαι
δεόμενοι καὶ τὴν πόλιν ἐᾶν μηδετέρου
γενομένην, εὔνουν δὲ οὖσαν ἀμφοτέροις. ὁ μὲν οὖν
Ἀντίγονος ἐπείθετο καὶ τὸν υἱὸν ἐδίδου τοῖς
Ἀργείοις ὅμηρον, ὁ δὲ Πύρρος ὡμολόγει μὲν ἀπαλλαγήσεσθαι,
μὴ παρέχων δὲ πίστιν ὑποπτότερος
ἦν.
</p>
            <p>
               <milestone unit="section" n="3" />γίνεται δὲ σημεῖον αὐτῷ τε τῷ Πύρρῳ μέγα,
τῶν γὰρ βοῶν τεθυμένων αἱ κεφαλαὶ κείμεναι χωρὶς
ἤδη τάς τε γλώττας ὤφθησαν προβάλλουσαι
καὶ περιλιχμώμεναι τὸν ἑαυτῶν φόνον, ἔν τε τῇ
πόλει τῶν Ἀργείων ἡ τοῦ Λυκείου προφῆτις
Ἀπόλλωνος ἐξέδραμε βοῶσα νεκρῶν ὁρᾶν καὶ
φόνου κατάπλεω τὴν πόλιν, τὸν δ̓ ἀετὸν ἐπὶ τὸν
ἀγῶνα χωροῦντα, εἶτα φροῦδον εἶναι.
</p>
         </div1></body></text></TEI.2>