<?xml version="1.0" encoding="utf-8"?>
<TEI.2><text><body><div1 type="chapter" n="13" org="uniform" sample="complete">
            <p>
               <milestone unit="section" n="1" />τότε δ̓ οὖν εἷς Ἤπειρον ἐκπεσόντι τῷ
Πύρρῳ καὶ προεμένῳ Μακεδονίαν ἡ μὲν τύχη
παρεῖχε χρῆσθαι τοῖς παροῦσιν ἀπραγμόνως καὶ
<pb id="p.382" />
ζῆν ἐν εἰρήνῃ βασιλεύοντα τῶν οἰκείων: ὁ δὲ τὸ
μὴ παρέχειν ἑτέροις κακὰ μηδὲ ἔχειν ὑφ᾽ ἑτέρων
ἄλυν τινὰ ναυτιώδη νομίζων, ὥσπερ ὁ Ἀχιλλεὺς
οὐκ ἔφερε τὴν σχολήν,
<quote rend="blockquote">
                  <l>ἀλλὰ φθινύθεσκε φίλον κῆρ
</l>
                  <l>αὖθι μένων, ποθέεσκε δ̓ ἀυτήν τε πτόλεμόν τε.</l>
               </quote>
δεόμενος δ̓ οὖν ἔλαβε πραγμάτων καινῶν τοιαύτην
ὑπόθεσιν.
<milestone unit="section" n="2" />Ῥωμαῖοι Ταραντίνοις ἐπολέμουν:
οἱ δὲ μήτε φέρειν τὸν πόλεμον δυνάμενοι μήτε
θέσθαι θρασύτητι καὶ μοχθηρίᾳ δημαγωγῶν,
ἐβουλεύοντο ποιεῖσθαι Πύρρον ἡγεμόνα καὶ
καλεῖν ἐπὶ τὸν πόλεμον ὡς σχολὴν ἄγοντα
πλείστην τῶν βασιλέων καὶ στρατηγὸν ὄντα
δεινότατον. τῶν δὲ πρεσβυτέρων καὶ νοῦν
ἐχόντων πολιτῶν οἱ μὲν ἄντικρυς ἐνιστάμενοι
πρὸς τὴν γνώμην ἐξέπιπτον ὑπὸ κραυγῆς καὶ
βίας τῶν πολεμοποιῶν, οἱ δὲ ταῦτα ὁρῶντες
ἀπέλειπον τὰς ἐκκλησίας.
<milestone unit="section" n="3" /> εἷς δέ τις ἀνήρ
ἐπιεικὴς, Μέτων ὄνομα, τῆς ἡμέρας ἐκείνης ἐν
ᾗ τὸ δόγμα κυροῦν ἔμελλον ἐνστάσης καὶ τοῦ
δήμου καθεζομένου, λαβὼν στέφανον τῶν ἑώλων
καὶ λαμπάδιον, ὥσπερ οἱ μεθύοντες, αὐλητρίδος
ὑφηγουμένης αὐτῷ πρὸς τὴν ἐκκλησίαν ἐκώμαζεν.
οἷα δὲ ἐν ὄχλῳ δημοκρατίας κόσμον οὐκ ἐχούσης
οἱ μὲν ἐκρότουν ἰδόντες, οἱ δὲ ἐγέλων, ἐκώλυε δὲ
οὐδείς, ἀλλὰ καὶ τὸ γύναιον αὐλεῖν κἀκεῖνον
ᾄδειν ἐκέλευον εἷς μέσον <note resp="ed" place="unspecified" anchored="yes"><foreign lang="greek">εἰς μέσον</foreign> ωιτη βλασς ανδ μοστ μσς : <foreign lang="greek">μέσον.</foreign></note> προελθόντα:<note resp="ed" place="unspecified" anchored="yes"><foreign lang="greek">προελθόντα</foreign> βλασς, αφτερ ρεισκε: <foreign lang="greek">προσελθόντα.</foreign></note> καὶ τοῦτο
ποιήσων ἐπίδοξος ἦν.
<milestone unit="section" n="4" /> γενομένης δὲ σιωπῆς
<pb id="p.384" />
               <q direct="unspecified">ἄνδρες,</q> ἔφη, <q direct="unspecified">Ταραντῖνοι, καλῶς ποιεῖτε
παίζειν καὶ κωμάζειν, ἕως ἔξεστι, τοῖς βουλομένοις
μὴ φθονοῦντες. ἐὰν δὲ σωφρονῆτε, καὶ
πάντες ἀπολαύσετε ἔτι τῆς ἐλευθερίας, ὡς ἕτερα
πράγματα καὶ βίον καὶ δίαιταν ἕξοντες ὅταν
Πύρρος εἷς τὴν πόλιν παραγένηται.</q> ταῦτα
ῥηθέντα τοὺς πολλοὺς ἔπεισε τῶν Ταραντίνων,
καὶ θροῦς διέδραμε τῆς ἐκκλησίας ὡς εὖ λεγομένων,
<milestone unit="section" n="5" /> οἱ δὲ τοὺς Ῥωμαίους δεδιότες, μὴ γενομένης
εἰρήνης ἐκδοθῶσι, τόν τε δῆμον ἐλοιδόρουν
εἰ φέρει πράως ἐπικωμαζόμενος οὕτως ἀσελγῶς
καὶ παροινούμένος, τόν τε Μέτωνα συστραφέντες
ἐξέβαλον.
</p>
            <p>οὕτω δὲ τοῦ δόγματος κυρίου γενομένου πρέσβεις
ἔπεμψαν εἷς Ἤπειρον, οὐχ αὑτῶν μόνον,
ἀλλὰ καὶ τῶν Ἰταλιωτῶν, δῶρα τῷ Πύρρῳ
κομίζοντας καὶ λέγοντας ὡς ἡγεμόνος ἔμφρονος <pb id="paris.1624.391" />
               <milestone unit="section" n="6" /> δέονται καὶ δόξαν ἔχοντος, δυνάμεις δὲ αὐτόθεν
ὑπάρξουσι μεγάλαι παρά τε Λευκανῶν καὶ
Μεσσαπίων καὶ Σαυνιτῶν καὶ Ταραντίνων εἷς
δισμυρίους ἱππεῖς, πεζῶν δὲ ὁμοῦ πέντε καὶ
τριάκοντα μυριάδας. ταῦτα οὐ μόνον αὐτὸν
ἐπῆρε τὸν Πύρρον, ἀλλὰ καὶ τοῖς Ἠπειρώταις
προθυμίαν ἐνέβαλε καὶ ὁρμὴν τῆς στρατείας.
</p>
         </div1></body></text></TEI.2>