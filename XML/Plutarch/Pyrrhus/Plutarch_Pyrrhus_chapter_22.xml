<?xml version="1.0" encoding="utf-8"?>
<TEI.2><text><body><div1 type="chapter" n="22" org="uniform" sample="complete">
            <p>
               <milestone unit="section" n="1" />ἐν τοιαύταις δὲ ὢν ἀπορίαις εἰς ἐλπίδας
αὖ πάλιν καινὰς ἐνέπεσε καὶ πράγματα διχοστασίαν
ἔχοντα τῆς γνώμης, ἅμα γάρ ἧκον ἐκ μὲν
Σικελίας ἄνδρες Ἀκράγαντα καὶ Συρακούσας καὶ
Λεοντίνους ἐγχειρίζοντες αὐτῷ, καὶ δεόμενοι Καρχηδονίους
τε συνεκβαλεῖν καὶ τῶν τυράννων
ἀπαλλάξαι τὴν νῆσον, ἐκ δὲ τῆς Ἑλλάδος ἀγγέλλοντες
ὡς Πτολεμαῖος ὁ Κεραυνὸς ἀπόλωλε
συμπεσὼν Γαλάταις μετὰ τῆς δυνάμεως, καὶ νῦν
ἂν ἐν καιρῷ μάλιστα δεομένοις βασιλέως Μακεδόσι
παραγένοιτο.
<milestone unit="section" n="2" /> πολλὰ δὴ τὴν τύχην μεμψάμενος
ὅτι πράξεων μεγάλων ὑποθέσεις εἰς ἕνα
<pb id="p.418" />
καιρὸν αὐτῷ συνήνεγκε, καὶ νομίζων ὡς ἀμφοτέρων
ὑπαρχόντων ἀπολλύναι θάτερον, διηνέχθη τοῖς
λογισμοῖς πολὺν χρόνον. εἶτα τοῖς Σικελικοῖς
μειζόνων ὑποκεῖσθαι πραγμάτων δοκούντων, Λιβύης
ἐγγὺς
εἶναι δοκούσης,
<milestone unit="section" n="3" /> ἐπὶ ταῦτα τρέψας
Κινέαν μὲν εὐθὺς ἐξέπεμψε προδιαλεξόμενον,
ὥσπερ εἰώθει, ταῖς πόλεσιν, αὐτὸς δὲ τοῖς Ταραντίνοις
δυσανασχετοῦσιν ἐμβαλὼν φρουράν, καὶ
ἀξιοῦσιν ἢ παρέχειν ἐφ᾽: οἷς ἧκε, συμπολεμοῦντα
Ῥωμαίοις, ἢ τὴν χώραν προέμενον αὐτῶν ἀπολιπεῖν
τὴν πόλιν οἵαν παρέλαβε, μηδὲν ἐπιεικὲς
ἀποκρινάμενος, ἀλλὰ προστάξας ἡσυχίαν ἄγειν
καὶ περιμένειν τὸν ἑαυτοῦ καιρόν, ἐξέπλευσεν.
</p>
            <p>
               <milestone unit="section" n="4" /> ἁψαμένῳ δὲ αὐτῷ Σικελίας ἃ μὲν ἤλπισεν
εὐθὺς ἀπήντα βέβαια, καὶ παρεῖχον αἱ πόλεις
ἑαυτὰς προθύμως, τῶν δὲ ἀγῶνος καὶ βίας δεηθέντων
οὐδὲν ἀντεῖχε τὸ πρῶτον, ἀλλὰ τρισμυρίοις
πεζοῖς καὶ δισχιλίοις πεντακοσίοις ἱππεῦσι καὶ
διακοσίαις ναυσὶν ἐπιών τούς τε Φοίνικας ἐξῄρει
καὶ κατεστρέφετο τὴν ἐπικράτειαν αὐτῶν, τοῦ δ̓
Ἔρυκος ἐχυρωτάτου τῶν χωρίων ὄντος καὶ πολλοὺς
ἀμυνομένους ἔχοντος ἔγνω βιάζεσοαι πρὸς
τὰ τείχη,
<milestone unit="section" n="5" /> καὶ τῆς στρατιᾶς γενομένης ἑτοίμης
               ἐνεδύσατο τὴν πανοπλίαν, καὶ προελθὼν <note resp="ed" place="unspecified" anchored="yes"><foreign lang="greek">προελθὼν</foreign> ωιτη βλασς: <foreign lang="greek">προσελθών</foreign>.</note> εὔξατο
τῷ Ἡρακλεῖ ποιήσειν ἀγῶνα καὶ θυσίαν ἀριστεῖον, <pb id="paris.1624.398" />
ἂν τοῦ γένους καὶ τῶν ὑπαρχόντων ἄξιον ἀγωνιστὴν
αὑτὸν ἀποδείξῃ τοῖς Σικελίαν οἰκοῦσιν
Ἕλλησι: τῇ δὲ σάλπιγγι σημήνας καὶ τοῖς βέλεσι
τοὺς βαρβάρους ἀνασκεδάσας καὶ τὰς κλίμακας
προσαγαγών πρῶτος ἐπέβη τοῦ τείχους:
<milestone unit="section" n="6" />
               <pb id="p.420" />
ἀντιστάντων δὲ πολλῶν ἀμυνόμενος τοὺς μὲν ἐξέωσε
τοῦ τείχους ἐπ᾽ ἀμφότερα καὶ κατέβαλε, πλείστους
δὲ περὶ αὑτὸν τῷ ξίφει χρώμενος ἐσώρευσε
νεκρούς, ἔπαθε δὲ αὐτὸς οὐδέν, ἀλλὰ καὶ προσιδεῖν
δεινὸς ἐφάνη τοῖς πολεμίοις, καὶ τὸν
Ὅμηρον ἔδειξεν ὀρθῶς καὶ μετὰ ἐμπειρίας ἀποφαίνοντα
τῶν ἀρετῶν μόνην τὴν ἀνδρείαν φορὰς
πολλάκις ἐνθουσιώδεις καὶ μανικὰς φερομένην.
ἁλούσης δὲ τῆς πόλεως ἔθυσέ τε τῷ θεῷ μεγαλοπρεπῶς
καὶ θέας ἀγώνων παντοδαπῶν παρέσχε.
</p>
         </div1></body></text></TEI.2>