<?xml version="1.0" encoding="utf-8"?>
<TEI.2><text><body><div1 type="chapter" n="14" org="uniform" sample="complete">
            <p>
               <milestone unit="section" n="1" />ἦν δέ τις Κινέας, Θεσσαλὸς ἀνήρ, τῷ
μὲν φρονεῖν δοκῶν ἱκανὸς εἶναι, Δημοσθένους δὲ
τοῦ ῥήτορος ἀκηκοὼς ἐδόκει μόνος ἐν μάλιστα <note resp="ed" place="unspecified" anchored="yes"><foreign lang="greek">μόνος εὖ μάλιστα</foreign> σιντενις, ωιτη ς<hi rend="superscript">γ</hi>; βεκκερ ξορρεξτς <foreign lang="greek">εὖ</foreign> το <foreign lang="greek">ἣ</foreign> ῾<hi rend="italics">αλονε ορ μοστ</hi>᾿, αφτερ βρψαν ανδ ρεισκε, ανδ ις φολλοωεδ βψ βλασς; αξ ηαϝε <foreign lang="greek">μάλιστα εὖ μόνος</foreign>.</note>
τῶν τότε λεγόντων οἷον ἐν εἰκόνι τῆς ἐκείνου
δυνάμεως καὶ δεινότητος ἀναμιμνήσκειν τοὺς
<pb id="p.386" />
ἀκούοντας. συνὼν δὲ τῷ Πύρρῳ καὶ πεμπόμενος
ἐπὶ τὰς πόλεις ἐβεβαίου τὸ Εὐριπίδειον,<note resp="ed" place="unspecified" anchored="yes"><foreign lang="greek">πᾶν γὰρ ἐξαιρεῖ λόγος
ὃ καὶ σίδηρος πολεμίων δράσειεν ἄν.</foreign>
῾<hi rend="italics">πηοενισσαε</hi>, 517 φ., κιρξηηοφφ.᾿</note>
ὅτι πᾶν ἐξαιρεῖ λόγος
<quote rend="blockquote">ὃ καὶ σίδηρος πολεμίων δράσειεν ἄν.</quote>
               <milestone unit="section" n="2" /> ὁ γοῦν Πύρρος ἔλεγε πλείονας πόλεις ὑπὸ Κινέου
τοῖς λόγοις ἢ τοῖς ὅπλοις ὑφ᾽ ἑαυτοῦ προσῆχθαι:
καὶ διετέλει τὸν ἄνδρα τιμῶν ἐν τοῖς μάλιστα καὶ
χρώμενος. οὗτος οὖν τὸν Πύρρον ὡρμημένον τότε
ὁρῶν ἐπὶ τὴν Ἰταλίαν εἰς λόγους ἐπηγάγετο
τοιούτους, ἰδὼν σχολάζοντα. <q direct="unspecified">πολεμισταὶ μέν,
ὦ Πύρρε, Ῥωμαῖοι λέγονται καὶ πολλῶν ἐθνῶν
μαχίμων ἄρχοντες: εἰ δὲ δοίη θεὸς περιγενέσθαι
τῶν ἀνδρῶν, τί χρησόμεθα τῇ νίκῃ;</q> καὶ ὁ Πύρρος,
<milestone unit="section" n="3" />
               <q direct="unspecified">ἐρωτᾷς,</q> εἶπεν, <q direct="unspecified">ὦ Κινέα, πρᾶγμα φαινόμενον:
οὔτε βάρβαρος ἡμῖν ἐκεῖ πόλις οὔτε
Ἑλληνὶς ἀξιόμαχος Ῥωμαίων κρατηθέντων, ἀλλ᾽
ἕξομεν εὐθὺς Ἰταλίαν ἅπασαν, ἧς μέγεθος καὶ
ἀρετὴν καὶ δύναμιν ἄλλῳ πού τινι μᾶλλον ἀγνοεῖν
ἢ σοὶ προσήκει.</q> μικρὸν οὖν ἐπισχὼν ὁ Κινέας,
<q direct="unspecified">Ἰταλίαν δέ,</q> εἶπεν, <q direct="unspecified">ὦ βασιλεῦ, λαβόντες, τί <milestone unit="section" n="4" /> ποιήσομεν;</q> καὶ ὁ Πύρρος οὔπω τὴν διάνοιαν
αὐτοῦ καθ ὁρῶν, <q direct="unspecified">ἐγγύς,</q> εἶπεν, <q direct="unspecified">ἡ Σικελία
χεῖρας ὀρέγει, νῆσος εὐδαίμων καὶ πολυάνθρωπος,
ἁλῶναι δὲ ῥᾴστη: στάσις γάρ, ὦ Κινέα, πάντα
νῦν ἐκεῖνα καὶ ἀναρχία πόλεων καὶ δημαγωγῶν
ὀξύτης Ἀγαθοκλέους ἐκλελοιπότος</q> 
               <q direct="unspecified">εἰκότα,</q> ἔφη, <q direct="unspecified">λέγεις,</q> ὁ Κινέας: <q direct="unspecified">ἀλλ᾽ ἦ τοῦτο πέρας
ἡμῖν τῆς στρατείας, λαβεῖν Σικελίαν;</q> 
               <q direct="unspecified">θεός,</q> 
               <milestone unit="section" n="5" />
               <pb id="p.388" />
ἔφη ὁ Πύρρος, <q direct="unspecified">νικᾶν διδῴη καὶ κατορθοῦν:
τούτοις δὲ προάγωσι χρησόμεθα πραγμάτων
μεγάλων. τίς  γὰρ ἂν ἀπόσχοιτο Λιβύης καὶ
Καρχηδόνος ἐν ἐφικτῷ γενομένης, ἣν Ἀγαθοκλῆς
ἀποδρὰς ἐκ Συρακουσῶν κρύφα καὶ περάσας
ναυσὶν ὀλίγαις λαβεῖν παρ᾽ οὐδὲν ἦλθεν; ὅτι δὲ
τούτων κρατήσασιν ἡμῖν οὐδεὶς ἀντιστήσεται τῶν
νῦν ὑβριζόντων πολεμίων, τί ἂν λέγοι τις;</q> 
               <milestone unit="section" n="6" /> 
               <q direct="unspecified">οὐδέν,</q> ὁ Κινέας εἶπε: <q direct="unspecified">δῆλον γὰρ ὅτι καὶ
Μακεδονίαν ἀναλαβεῖν καὶ τῆς Ἑλλάδος ἄρχειν
ὑπάρξει βεβαίως ἀπὸ τηλικαύτης δυνάμεως,
γενομένων δὲ πάντων ὑφ᾽ ἡμῖν, τί ποιήσομεν;</q> καὶ ὁ Πύρρος ἐπιγελάσας, <q direct="unspecified">σχολήν,</q> ἔφη,
<q direct="unspecified">ἄξομεν πολλήν, καὶ κώθων, ὦ μακάριε, καθημερινὸς
ἔσται, καὶ διὰ λόγων συνόντες ἀλλήλους
εὐφρανοῦμεν.</q> 
               <milestone unit="section" n="7" /> ἐνταῦθα δὴ τῶν λόγων καταστήσας
τὸν Πύρρον ὁ Κινέας, <q direct="unspecified">εἶτα,</q> ἔφη, <q direct="unspecified">τί νῦν
ἐμποδών ἐστιν ἡμῖν βουλομένοις κώθωνι χρῆσθαι
καὶ σχολάζειν μετ᾽ ἀλλήλων, εἰ ταῦτα ἔχομεν
ἤδη καὶ πάρεστιν ἀπραγμόνως ἐφ᾽ ἃ δι᾽ αἵματος
καὶ πόνων μεγάλων καὶ κινδύνων μέλλομεν ἀφίξεσθαι,
πολλὰ καὶ δράσαντες ἑτέρους κακὰ καὶ
παθόντες;</q> 
            </p>
            <p>
               <milestone unit="section" n="8" /> τούτοις τοῖς λόγοις ἠνίασε μᾶλλον ἢ μετέθηκε
τὸν Πύρρον ὁ Κινέας, νοήσαντα μὲν ὅσην ἀπέλειπεν
εὐδαιμονίαν, ὧν δὲ ὠρέγετο τὰς ἐλπίδας
ἀφεῖναι μὴ δυνάμενον.
</p>
         </div1></body></text></TEI.2>