<?xml version="1.0" encoding="utf-8"?>
<TEI.2><text><body><div1 type="chapter" n="9" org="uniform" sample="complete">
            <p>
               <milestone unit="section" n="1" />γυναῖκας δὲ πραγμάτων ἕνεκα καὶ δυνάμεως
πλείονας ἔγημε μετὰ τὴν Ἀντιγόνης τελευτήν.
καὶ γὰρ Αὐτολέοντος τοῦ Παιόνων
βασιλέως ἔλαβε θυγατέρα, καὶ Βιρκένναν τὴν
Βαρδύλλιος τοῦ Ἰλλυριῶν, καὶ Λάνασσαν τὴν
Ἀγαθοκλέους τοῦ Συρακουσίου, προῖκα προσφερομένην
αὐτῷ τὴν Κερκυραίων πόλιν ἡλωκυῖαν
ὑπὸ Ἀγαθοκλέους, ἐκ μὲν οὖν Ἀντιγόνης
<pb id="p.370" />
Πτολεμαῖον υἱὸν ἔσχεν, ἐκ δὲ Λανάσσης Ἀλέξανδρον,
Ἕλενον δὲ τὸν νεώτατον ἐκ Βιρκέννης.
<milestone unit="section" n="2" /> καὶ πάντας ἀγαθοὺς ἐν τοῖς ὅπλοις ἐθρέψατο καὶ <pb id="paris.1624.388" />
διαπύρους, εὐθὺς ἐκ γενετῆς ἐπὶ τοῦτο θηγομένους
ὑπ᾽ αὐτοῦ, λέγεται γὰρ ὡς ἐρωτηθεὶς ὑφ᾽ ἑνὸς
αὐτῶν ἔτι παιδὸς ὄντος, τίνι καταλείψει τὴν
βασιλείαν, εἰπεῖν, <q direct="unspecified">ὃς ἂν ὑμῶν τὴν μάχαιραν
   ὀξυτάτην <note resp="ed" place="unspecified" anchored="yes"><foreign lang="greek">ὀξυτάτην</foreign> ωιτη βλασς: <foreign lang="greek">ὀξυτέραν</foreign>.</note> ἔχῃ.</q> τοῦτο δὲ οὐδὲν ἀποδεῖ τῆς
τραγικῆς ἀρᾶς ἐκείνης: <q direct="unspecified">θηκτῷ σιδήρῳ δῶμα
διαλαχεῖν</q> τοὺς ἀδελφούς, οὕτως ἄμικτός ἐστι
καὶ θηριώδης ἡ τῆς πλεονεξίας ὑπόθεσις.
</p>
         </div1></body></text></TEI.2>