<?xml version="1.0" encoding="utf-8"?>
<TEI.2><text><body><div1 type="chapter" n="19" org="uniform" sample="complete">
            <p>
               <milestone unit="section" n="1" />ὁ δὲ αὐτόθεν καταστάς, <q direct="unspecified">πρότερον
μέν,</q> ἔφη, <q direct="unspecified">τὴν περὶ τὰ ὄμματα τύχην ἀνιαρῶς
ἔφερον, ὦ Ῥωμαῖοι, νῦν δὲ ἄχθομαι πρὸς τῷ
τυφλὸς εἶναι μὴ καὶ κωφὸς ὤν, ἀλλ᾽ ἀκούων
αἰσχρὰ βουλεύματα καὶ δόγματα ὑμῶν ἀνατρέ ποντα
τῆς Ῥώμης τὸ κλέος, ποῦ γὰρ ὑμῶν ὁ
πρός ἅπαντας ἀνθρώπους θρυλούμενος ἀεὶ λόγος, <pb id="paris.1624.395" />
ὡς, εἰ παρῆν ἐκεῖνος εἰς Ἰταλίαν ὁ μέγας Ἀλέξανδρος
καὶ συνηνέχθη νέοις ἡμῖν καὶ τοῖς πατράσιν
ἡμῶν ἀκμάζουσιν, οὐκ ἂν ὑμνεῖτο νῦν ἀνίκητος,
ἀλλ᾽ ἢ φυγὼν ἂν ἤ ποῦ πεσὼν ἐνταῦθα
τὴν Ῥώμην ἐνδοξοτέραν ἀπέλιπε;
<milestone unit="section" n="2" /> ταῦτα μέντοι
κενὴν ἀλαζονείαν καὶ κόμπον ἀποδείκνυτε, Χάονας
καὶ Μολοσσούς, τὴν ἀεὶ Μακεδόνων λείαν,
δεδιότες, καὶ τρέμοντες Πύρρον, ὃς τῶν Ἀλεξάνδρου
δορυφόρων ἕνα γοῦν ἀεὶ περιέπων καὶ
θεραπεύων διατετέλεκε, καὶ νῦν οὐ βοηθῶν τοῖς
ἐνταῦθα μᾶλλον Ἕλλησιν ἢ φεύγων τοὺς ἐκεῖ
πολεμίους πλανᾶται περὶ τὴν Ἰταλίαν, ἐπαγγελλόμενος
ἡμῖν τὴν ἡγεμονίαν ἀπὸ ταύτης τῆς
δυνάμεως ἣ μέρος μικρὸν αὐτῷ Μακεδονίας οὐκ
ἤρκεσε διαφυλάξαι,
<milestone unit="section" n="3" /> μὴ τοῦτον οὖν ἀπαλλάξειν
νομίζετε ποιησάμενοι φίλον, ἀλλὰ ἐκείνους ἐπάξεσθαι
καταφρονήσαντας ὑμῶν ὡς πᾶσιν εὐκατεργάστων,
εἰ Πύρρος ἄπεισι μὴ δοὺς δίκην ὧν
<pb id="p.406" />
   ὕβρισεν, ἀλλὰ καὶ προσλαβὼν μισθὸν τό <note resp="ed" place="unspecified" anchored="yes"><foreign lang="greek">τὸ</foreign> ωιτη βλασς: <foreign lang="greek">τοῦ</foreign>.</note> ἐπεγγελάσαι
Ῥωμαίοις Ταραντίνους καὶ Σαυνίτας.</q> 
            </p>
            <p>τοιαῦτα τοῦ Ἀππίου διαλεχθέντος ὁρμὴ παρέστη
πρὸς τὸν πόλεμον αὐτοῖς, καὶ τὸν Κινέαν
ἀποπέμπουσιν ἀποκρινάμενοι Πύρρον ἐξελθόντα
τῆς Ἰταλίας, οὕτως, εἰ δέοιτο,
<milestone unit="section" n="4" /> περὶ φιλίας καὶ
συμμαχίας διαλέγεσθαι, μέχρι δὲ οὗ πάρεστιν ἐν
ὅπλοις, πολεμήσειν αὐτῷ Ῥωμαίους κατὰ κράτος
κἂν μυρίους ἔτι Λαιβίνους τρέψηται μαχόμενος,
λέγεται δὲ Κινέαν, ἐν ᾧ ταῦτα ἔπραττεν, ἅμα
ποιησάμενον ἔργον καὶ σπουδάσαντα τῶν τε βίων
γενέσθαι θεατὴν καὶ τῆς πολιτείας τὴν ἀρετὴν
κατανοῆσαι,
<milestone unit="section" n="5" /> καὶ διὰ λόγων ἐλθόντα τοῖς ἀρίστοις
τά τε ἄλλα τῷ Πύρρῳ φράσαι, καὶ εἰπεῖν ὡς ἡ
σύγκλητος αὐτῷ βασιλέων πολλῶν συνέδριον
φανείη, περὶ δὲ τοῦ πλήθους δεδιέναι, μὴ πρός
τινα φανῶσι Λερναίαν ὕδραν μαχόμενοι: διπλασίους
γάρ ἤδη τῷ ὑπάτῳ τῶν παρατεταγμένων
πρότερον ἠθροῖσθαι, καὶ πολλάκις εἶναι τοσούτους
ἔτι τῶν Ῥωμαίων ὅπλα φέρειν δυναμένους.
</p>
         </div1></body></text></TEI.2>