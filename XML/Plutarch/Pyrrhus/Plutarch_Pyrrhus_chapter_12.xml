<?xml version="1.0" encoding="utf-8"?>
<TEI.2><text><body><div1 type="chapter" n="12" org="uniform" sample="complete">
            <p>
               <milestone unit="section" n="1" />ἐπιφανέντος δὲ Λυσιμάχου καὶ κοινὸν
ἔργον ἀμφοῖν ποιουμένου τὴν Δημητρίου κατάλυσιν
καὶ νέμεσθαι τὴν βασιλείαν ἀξιοῦντος,
οὔπω πάνυ βεβαίως τοῖς Μακεδόσι πιστεύων ὁ
Πύρρος, ἀλλ᾽ ἀμφίβολος ὢν ἐν αὐτοῖς ἐδέξατο
τοῦ Λυσιμάχου τὴν πρόκλησιν, καὶ διενείμαντο
<pb id="p.378" />
τὰς πόλεις καὶ τὴν χώραν πρὸς ἀλλήλους.
<milestone unit="section" n="2" />τοῦτο δὲ ὤνησε μὲν ἐν τῷ παρόντι καὶ κατέπαυσε
τὸν πόλεμον αὐτοῖς, ὀλίγῳ δὲ ὕστερον ἔγνωσαν
οὐκ ἀπαλλαγὴν ἔχθρας, ἀλλ᾽ ἐγκλημάτων καὶ
διαφορᾶς ἀρχὴν πεποιημένοι τὴν νέμησιν. οἷς
γάρ οὐ πέλαγος, οὐκ ὄρος, οὐκ ἀοίκητος ἐρημία
πέρας ἐστὶ πλεονεξίας, οὐδ᾽ οἱ διαιροῦντες Εὐρώπην
καὶ Ἀσίαν τέρμονες ὁρίζουσι τὰς ἐπιθυμίας,
πῶς ἂν ἁπτόμενοι καὶ ψαύοντες ἀλλήλων ἀτρεμοῖεν
ἐν τοῖς παροῦσι μὴ ἀδικοῦντες,
<milestone unit="section" n="3" /> οὐκ ἔστιν
εἰπεῖν, ἀλλὰ πολεμοῦσι μὲν ἀεί, τὸ ἐπιβουλεύειν
καὶ φθονεῖν ἔμφυτον ἔχοντες, δυεῖν δὲ ὀνομάτων,
ὥσπερ νομισμάτων, πολέμου καὶ εἰρήνης, τῷ
παρατυχόντι χρῶνται πρὸς τὸ συμφέρον, οὐ πρὸς
τὸ δίκαιον, ἐπεὶ βελτίους γε πολεμεῖν ὁμολογοῦντές
εἰσιν ἢ τῆς ἀδικίας τὸ ἀργοῦν καὶ σχολάζον
δικαιοσύνην καὶ φιλίαν ὀνομάζοντες.
<milestone unit="section" n="4" /> ἐδήλωσε δὲ
ὁ Πύρρος: ἐμποδὼν γάρ αὐξομένῳ τῷ Δημητρίῳ
πάλιν ἱστάμενος, καὶ κωλύων τὴν δύναμιν ὥσπερ
ἐξ ἀρρωστίας μεγάλης ἀναλαμβάνουσαν, ἐβοήθει
τοῖς Ἕλλησι καὶ παρῆλθεν εἰς τὰς Ἀθήνας,
ἀναβὰς δὲ εἰς τὴν ἀκρόπολιν καὶ θύσας τῇ θεῷ
καὶ καταβὰς αὐθημερὸν ἀγαπᾶν μὲν ἔφησε τοῦ
δήμου τὴν πρὸς αὐτὸν εὔνοιαν καὶ πίστιν, ἂν
μέντοι σωφρονῶσι μηδένα τῶν βασιλέων ἔτι
παρήσειν αὐτοὺς εἰς τὴν πόλιν μηδὲ τὰς πύλας
ἀνοίξειν:
<milestone unit="section" n="5" /> ἐκ τούτου καὶ πρὸς Δημήτριον εἰρήνην
ἐποιήσατο, καὶ μετ᾽ ὀλίγον χρόνον, εἰς Ἀσίαν <pb id="paris.1624.390" />
               <pb id="p.380" />
ἀπάραντος αὐτοῦ, πάλιν πεισθεὶς ὑπὸ Λυσιμάχου
Θετταλίαν ἀφίστη καὶ ταῖς Ἑλληνικαῖς φρουραῖς
προσεπολέμει, βελτίοσι χρώμενος τοῖς Μακεδόσι
στρατευομένοις ἢ σχολάζουσι, καὶ ὅλως αὐτὸς
οὐκ ἐν πρὸς ἡσυχίαν πεφυκώς.
</p>
            <p>τέλος δὲ Δημητρίου καταπολεμηθέντος ἐν
Συρίᾳ Λυσίμαχος ἐπ᾽ ἀδείας γενόμενος καὶ σχολάζων
εὐθὺς ἐπὶ τὸν Πύρρον ὥρμησε.
<milestone unit="section" n="6" /> καὶ
καθημένου περὶ τὴν Ἔδεσσαν αὐτοῦ ταῖς ἀγοραῖς
κομιζομέναις ἐπιπεσὼν καὶ κρατήσας ἀπορίαν
πρῶτον αὐτῷ περιέστησεν, εἶτα γράμμασι καὶ
λόγοις διέφθειρε τοὺς πρώτους τῶν Μακεδόνων,
ὀνειδίζων εἰ ξένον ἄνδρα καὶ προγόνων ἀεὶ δεδουλευκότων
Μακεδόσι δεσπότην ἑλόμενοι τοὺς
Ἀλεξάνδρου
φίλους καὶ συνήθεις ἀπωθοῦσι
Μακεδονίας,
<milestone unit="section" n="7" /> ἀναπειθομένων δὲ πολλῶν δείσας ὁ
Πύρρος ἀπηλλάγη μετὰ τῆς Ἠπειρωτικῆς καὶ
συμμαχικῆς δυνάμεως, ἀποβαλὼν Μακεδονίαν ᾧ
τρόπῳ παρέλαβεν. ὅθεν οὐδ᾽ αἰτιᾶσθαι τοὺς
πολλοὺς ἔχουσιν οἱ βασιλεῖς μετατιθεμένους
πρὸς τὸ συμφέρον ἐκείνους γάρ αὐτοὺς ταῦτα
μιμοῦνται ποιοῦντες, ἀπιστίας καὶ προδοσίας
διδασκάλους ὄντας, καὶ πλεῖστα νομίζοντας ὠφελεῖσθαι
τὸν ἐλάχιστα τῷ δικαίῳ χρώμενον.
</p>
         </div1></body></text></TEI.2>