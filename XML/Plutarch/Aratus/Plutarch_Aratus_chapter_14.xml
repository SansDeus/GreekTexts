<?xml version="1.0" encoding="utf-8"?>
<TEI.2><text><body><div1 type="chapter" n="14" org="uniform" sample="complete">
            <p>
               <milestone unit="section" n="1" />ἦν
μὲν οὖν μέγα καὶ τὸ χρήματα τοσαῦτα πορίσαι τοῖς πολίταις, ὅσων μικρὸν μέρος ἄλλοι στρατηγοὶ καὶ δημαγωγοὶ λαμβάνοντες παρὰ βασιλέων ἠδίκουν καὶ κατεδουλοῦντο καὶ προέπινον αὐτοῖς τὰς πατρίδας, μείζων δὲ ἡ διὰ τῶν χρημάτων τούτων κατασκευασθεῖσα τοῖς μὲν ἀπόροις πρὸς τοὺς πλουσίους διάλυσις καὶ ὁμόνοια, τῷ δὲ δήμῳ παντὶ σωτηρία καὶ ἀσφάλεια, θαυμαστὴ δὲ ἡ τοῦ ἀνδρὸς ἐν δυνάμει τοσαύτῃ μετριότης. 
<milestone unit="section" n="2" />
ἀποδειχθεὶς γὰρ αὐτοκράτωρ διαλλακτὴς καὶ κύριος ὅλως ἐπὶ τὰς φυγαδικὰς οἰκονομίας μόνος οὐχ ὑπέμεινεν, ἀλλὰ πεντεκαίδεκα τῶν πολιτῶν προσκατέλεξεν ἑαυτῷ, μεθ᾽ ὧν πόνῳ πολλῷ καὶ μεγάλαις πραγματείαις κατειργάσατο καὶ συνήρμοσε φιλίαν καὶ εἰρήνην τοῖς πολίταις. ἐφ᾽ οἷς οὐ μόνον κοινῇ σύμπαντες οἱ πολῖται τιμὰς ἀπέδοσαν αὐτῷ πρεπούσας, ἀλλὰ καὶ κατ᾽ 
<pb id="p.32" />
ἰδίαν οἱ φυγάδες εἰκόνα χαλκῆν ἀναστήσαντες ἐπέγραψαν τόδε τὸ ἐλεγεῖον: 
<milestone unit="section" n="3" />
               <quote rend="blockquote">
                  <l>βουλαὶ μὲν καὶ ἄεθλα καὶ ἁ περὶ Ἑλλάδος ἀλκά 
</l>
                  <l>τοῦδ᾽ ἀνδρὸς στάλαις πλάθεται Ἡρακλέους: 
</l>
                  <l>ἄμμες δ᾽ εἰκόν᾽, Ἄρατε, τεὰν νόστοιο τυχόντες 
</l>
                  <l>στάσαμεν ἀντ᾽ ἀρετᾶς ἠδὲ δικαιοσύνας 
</l>
                  <l>σωτῆρος σωτῆρσι θεοῖς, ὅτι πατρίδι τᾷ σᾷ 
</l>
                  <l>δαιμόνιον<note anchored="yes" place="unspecified" resp="ed">
                        <foreign lang="greek">δαιμόνιον</foreign> σιντ.<hi rend="super">2</hi> ανδ ζιεγλερ, αφτερ ζειτζ: <foreign lang="greek">δαίμον᾽ ἴσον.</foreign>
                     </note> 
θείαν τ᾽ ὤπασας εὐνομίαν.</l>
               </quote> 
            </p>
         </div1></body></text></TEI.2>