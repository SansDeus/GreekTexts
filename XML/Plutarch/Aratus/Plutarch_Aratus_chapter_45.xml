<?xml version="1.0" encoding="utf-8"?>
<TEI.2><text><body><div1 type="chapter" n="45" org="uniform" sample="complete">
            <p>
               <milestone unit="section" n="1" />ἤδη δὲ καὶ τῶν ἄλλων ἐκείνῳ τὰς αἰτίας ἐπέφερον, οἷον ὅτι τὴν μὲν Κορινθίων πόλιν 
<pb id="p.104" />
Ἀντιγόνῳ δωρεὰν ἔδωκαν, ὥσπερ κώμην τὴν τυχοῦσαν, τὸν Ὀρχομενὸν δὲ συνεχώρησαν αὐτῷ διαρπάσαντι φρουρὰν ἐμβαλεῖν Μακεδονικήν, ἐψηφίσαντο δὲ ἄλλῳ μὴ γράφειν βασιλεῖ μηδὲ πρεσβεύειν πρὸς ἄλλον ἄκοντος Ἀντιγόνου, 
<milestone unit="section" n="2" />
τρέφειν τε καὶ μισθοδοτεῖν ἠναγκάζοντο τοὺς Μακεδόνας, θυσίας δὲ καὶ πομπὰς καὶ ἀγῶνας Ἀντιγόνῳ συνετέλουν, ἀρξαμένων τῶν Ἀράτου πολιτῶν καὶ δεξαμένων τῇ πόλει τὸν Ἀντίγονον ὑπ᾽ Ἀράτου ξενιζόμενον, ᾐτιῶντο πάντων ἐκεῖνον, ἀγνοοῦντες ὅτι τὰς ἡνίας ἐκείνῳ παραδεδωκὼς καὶ τῇ ῥύμῃ τῆς βασιλικῆς ἐφελκόμενος ἐξουσίας οὐδενὸς ἦν ἢ μόνης φωνῆς ἔτι κύριος, ἐπισφαλῆ τὴν παρρησίαν ἐχούσης. 
<milestone unit="section" n="3" />
ἐπεὶ φανερῶς γε πολλὰ τῶν πραττομένων ἐλύπει τὸν Ἄρατον, ὥσπερ τὸ περὶ τῶν εἰκόνων ὁ γὰρ Ἀντίγονος τὰς μὲν τῶν ἐν Ἄργει τυράννων καταβεβλημένας ἀνέστησε, τὰς δὲ τῶν ἑλόντων τὸν Ἀκροκόρινθον ἑστώσας ἀνέτρεψε πλὴν μιᾶς τῆς ἐκείνου: καὶ πολλὰ περὶ τούτων δεηθεὶς ὁ Ἄρατος οὐκ ἔπεισεν. 
<milestone unit="section" n="4" />
ἐδόκει δὲ καὶ τὰ περὶ Μαντίνειαν οὐχ Ἑλληνικῶς διῳκῆσθαι 
τοῖς Ἀχαιοῖς. κρατήσαντες γὰρ αὐτῶν δι᾽ 
Ἀντιγόνου τοὺς μὲν ἐνδοξοτάτους καὶ πρώτους 
ἀπέκτειναν, τῶν δ᾽ ἄλλων τοὺς μὲν ἀπέδοντο, 
τοὺς δ᾽ εἰς Μακεδονίαν ἀπέστειλαν ἐν πέδαις<note place="unspecified" anchored="yes">
                  <foreign lang="greek">ἐν πέδαις</foreign> σιντ.<hi rend="super">2</hi>, φολλοωεδ βψ ζιεγλερ: <foreign lang="greek">πέδαις</foreign>.</note> 
δεδεμένους, παῖδας δὲ καὶ γυναῖκας ἠνδραποδίσαντο, τοῦ δὲ συναχθέντος ἀργυρίου τὸ τρίτον αὐτοὶ διείλοντο, τὰς δὲ δύο μοίρας ἔνειμαν τοῖς 
<pb id="p.106" />
Μακεδόσι. 
<milestone unit="section" n="5" />
καὶ ταῦτα μὲν ἔσχε τὸν τῆς ἀμύνης 
νόμον καὶ γὰρ εἰ δεινὸν ἄνδρας ὁμοφύλους καὶ 
συγγενεῖς οὕτω μεταχειρίσασθαι δι᾽ ὀργήν, ἀλλ᾽ 
ἐν ἀνάγκαις γλυκὺ γίνεται καὶ σκληρόν,<note place="unspecified" anchored="yes">
                  <foreign lang="greek">καὶ σκληρόν</foreign> ωιτη βεργκ ῾ποετ. λψρ. γρ. ιιι.<hi rend="super">4</hi> π. 530᾿: <foreign lang="greek">καὶ οὐ σκληρόν</foreign>.</note> κατὰ 
Σιμωνίδην, ὥσπερ ἀλγοῦντι τῷ θυμῷ καὶ φλεγμαίνοντι θεραπείαν καὶ ἀναπλήρωσιν προσφερόντων. τὰ δὲ μετὰ ταῦτα πραχθέντα περὶ τὴν πόλιν οὔτ᾽ εἰς καλὴν οὔτ᾽ εἰς ἀναγκαίαν ἔστι θέσθαι τῷ Ἀράτῳ πρόφασιν. 
<milestone unit="section" n="6" />
τῶν γὰρ Ἀχαιῶν τὴν πόλιν παρ᾽ Ἀντιγόνου δωρεὰν λαβόντων καὶ κατοικίζειν ἐγνωκότων αὐτὸς οἰκιστὴς αἱρεθεὶς καὶ στρατηγὸς ὢν ἐψηφίσατο μηκέτι καλεῖν Μαντίνειαν, ἀλλ᾽ Ἀντιγόνειαν, ὃ καὶ μέχρι νῦν καλεῖται, καὶ δοκεῖ δι᾽ ἐκεῖνον ἡ μὲν ἐρατεινὴ Μαντίνεια παντάπασιν ἐξαληλίφθαι, διαμένει δὲ ἡ πόλις ἐπώνυμος τῶν ἀπολεσάντων καὶ ἀνελόντων τοὺς πολίτας. </p>
         </div1></body></text></TEI.2>