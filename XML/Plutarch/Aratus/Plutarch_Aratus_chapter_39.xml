<?xml version="1.0" encoding="utf-8"?>
<TEI.2><text><body><div1 type="chapter" n="39" org="uniform" sample="complete">
            <p>
               <milestone unit="section" n="1" />ἀπέβαλον δ᾽ οὖν οἱ Ἀχαιοὶ τὴν Μαντίνειαν, πάλιν ἑλόντος αὐτὴν τοῦ Κλεομένους, καὶ μάχῃ μεγάλῃ περὶ τὸ Ἑκατόμβαιον ἡττηθέντες οὕτω κατεπλάγησαν ὥστε πέμπειν εὐθὺς ἐφ᾽ ἡγεμονίᾳ τὸν Κλεομένη καλοῦντες εἰς Ἄργος, 
<milestone unit="section" n="2" /> ὁ δὲ
Ἄρατος ὡς ᾔσθετο βαδίζοντα καὶ περὶ Λέρναν ὄντα μετὰ τῆς δυνάμεως, φοβηθεὶς ἀπέστελλε πρέσβεις τοὺς ἀξιοῦντας ὡς παρὰ φίλους καὶ συμμάχους αὐτὸν ἥκειν μετὰ τριακοσίων, εἰ δὲ ἀπιστεῖ, λαβεῖν ὁμήρους, ταῦτα ὕβριν εἶναι καὶ χλευασμὸν αὑτοῦ φήσας ὁ Κλεομένης ἀνέζευξεν, ἐπιστολὴν γράψας τοῖς Ἀχαιοῖς ἐγκλήματα πολλὰ κατὰ τοῦ Ἀράτου καὶ διαβολὰς ἔχουσαν. 
<milestone unit="section" n="3" /> ἔγραφε δὲ
κἀκεῖνος ἐπιστολὰς 
κατὰ τοῦ Κλεομένους: καὶ ἐφέροντο 
λοιδορίαι καὶ βλασφημίαι μέχρι γάμων καὶ 
γυναικῶν ἀλλήλους κακῶς λεγόντων. 
</p>
            <p>ἐκ τούτου κήρυκα πέμψας ὁ Κλεομένης 
πόλεμον προεροῦντα τοῖς Ἀχαιοῖς, μικροῦ μὲν 
ἔλαθε τὴν Σικυωνίων πόλιν ἁρπάσας διὰ προδοσίας, 
ἐγγύθεν<note anchored="yes" place="unspecified" resp="ed">
                  <foreign lang="greek">ἔγγυθεν</foreign> βεκκερ ρεαδς <foreign lang="greek">ἐκεῖθεν,</foreign> ωιτη τηε αλδινε.</note>  δὲ ἀποτραπεὶς Πελλήνῃ προσέβαλε 
καὶ τοῦ στρατηγοῦ τῶν Ἀχαιῶν ἐκπεσόντος 
ἔσχε τὴν πόλιν. ὀλίγῳ δὲ ὕστερον καὶ Φενεὸν ἔλαβε καὶ Πεντέλειον. 
<milestone unit="section" n="4" />
εἶτ᾽ εὐθὺς Ἀργεῖοι προσεχώρησαν αὐτῷ καὶ Φλιάσιοι φρουρὰν ἐδέξαντο: καὶ ὅλως οὐδὲν ἔτι τῶν ἐπικτήτων βέβαιον ἦν 
<pb id="p.92" />
τοῖς Ἀχαιοῖς, ἀλλὰ θόρυβος πολὺς ἄφνω περιειστήκει τὸν Ἄρατον, ὁρῶντα τὴν Πελοπόννησον κραδαινομένην καὶ τὰς πόλεις ἐξανισταμένας ὑπὸ τῶν νεωτεριζόντων πανταχόθεν. </p>
         </div1></body></text></TEI.2>