<?xml version="1.0" encoding="utf-8"?>
<TEI.2><text><body><div1 type="chapter" n="7" org="uniform" sample="complete">
            <p>
               <milestone unit="section" n="1" />πάλιν δέ ποτέ φασιν ἐκπεσόντος αὐτοῦ 
καὶ ἀπιόντος οἴκαδε συγκεχυμένου<note anchored="yes" place="unspecified" resp="ed">
                  <foreign lang="greek">συγκεχυμένου</foreign> γραυχ ωιτη μ<hi rend="superscript">α</hi>: <foreign lang="greek">συγκεκαλυμμένου</foreign> ῾<gloss>ωιτη μυφφλεδ ηεαδ</gloss>᾿.</note>  καὶ βαρέως 
<pb id="paris.1624.849" /> φέροντος ἐπακολουθῆσαι Σάτυρον τὸν ὑποκριτὴν ἐπιτήδειον ὄντα καὶ συνελθεῖν. ὀδυρομένου δὲ τοῦ Δημοσθένους πρὸς αὐτόν ὅτι πάντων φιλοπονώτατος ὢν τῶν λεγόντων καὶ μικροῦ δέων καταναλωκέναι τὴν τοῦ σώματος ἀκμὴν εἰς τοῦτο χάριν οὐκ ἔχει πρὸς τὸν δῆμον, ἀλλὰ κραιπαλῶντες ἄνθρωποι ναῦται καὶ ἀμαθεῖς ἀκούονται καὶ κατέχουσι τὸ βῆμα, παρορᾶται δ᾽ αὐτός, 
<milestone unit="section" n="2" /> 
               <q direct="unspecified"> ἀληθῆ
λέγεις, ὦ Δημόσθενες,</q> φάναι τὸν Σάτυρον, <q direct="unspecified">ἀλλ᾽
ἐγὼ τὸ αἴτιον ἰάσομαι ταχέως, ἄν μοι τῶν Εὐριπίδου τινὰ ῥήσεων ἢ Σοφοκλέους ἐθελήσῃς εἰπεῖν ἀπὸ στόματος.</q> εἰπόντος δὲ τοῦ Δημοσθένους μεταλαβόντα τὸν Σάτυρον οὕτω πλάσαι καὶ διεξελθεῖν ἐν ἤθει πρέποντι καὶ διαθέσει τὴν αὐτὴν ῥῆσιν ὥσθ᾽ ὅλως ἑτέραν τῷ Δημοσθένει φανῆναι. πεισθέντα δ᾽ ὅσον ἐκ τῆς ὑποκρίσεως τῷ λόγῳ κόσμου καὶ χάριτος πρόσεστι, μικρὸν ἡγήσασθαι καὶ τὸ μηδὲν εἶναι τὴν ἄσκησιν ἀμελοῦντι τῆς προφορᾶς καὶ διαθέσεως τῶν λεγομένων, 
<milestone unit="section" n="3" /> ἐκ
τούτου κατάγειον μὲν οἰκοδομῆσαι 
<pb id="p.18" />
μελετητήριον, ὃ δὴ διεσῴζετο καὶ καθ᾽ ἡμᾶς, ἐνταῦθα δὲ πάντως μὲν ἑκάστης ἡμέρας κατιόντα πλάττειν τὴν ὑπόκρισιν καὶ διαπονεῖν τὴν φωνήν, πολλάκις δὲ καὶ μῆνας ἑξῆς δύο καὶ τρεῖς συνάπτειν, ξυρούμενον τῆς κεφαλῆς θάτερον μέρος ὑπὲρ τοῦ μηδὲ βουλομένῳ πάνυ προελθεῖν ἐνδέχεσθαι δι᾽ αἰσχύνην. </p>
         </div1></body></text></TEI.2>