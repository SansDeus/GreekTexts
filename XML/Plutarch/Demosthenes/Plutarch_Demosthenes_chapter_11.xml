<?xml version="1.0" encoding="utf-8"?>
<TEI.2><text><body><div1 type="chapter" n="11" org="uniform" sample="complete">
            <p>
               <milestone unit="section" n="1" />τοῖς δὲ σωματικοῖς ἐλαττώμασι τοιαύτην ἐπῆγεν ἄσκησιν, ὡς ὁ Φαληρεύς Δημήτριος 
<pb id="p.26" />
ἱστορεῖ, λέγων αὐτοῦ Δημοσθένους ἀκούειν πρεσβύτου γεγονότος, τὴν μὲν ἀσάφειαν καὶ τραυλότητα τῆς γλώττης ἐκβιάζεσθαι καὶ διαρθροῦν εἰς τὸ στόμα ψήφους λαμβάνοντα καὶ ῥήσεις ἅμα λέγοντα, 
<milestone unit="section" n="2" />
τὴν δὲ φωνὴν ἐν τοῖς δρόμοις γυμνάζεσθαι 
καὶ ταῖς πρὸς τὰ σιμὰ προσβάσεσι διαλεγόμενον 
καὶ λόγους τινὰς ἢ στίχους ἅμα τῷ πνεύματι 
πυκνουμένῳ προφερόμενον εἶναι δ᾽ αὐτῷ μέγα 
κάτοπτρον οἴκοι, καὶ πρὸς τοῦτο τὰς μελέτας ἐξ 
ἐναντίας ἱστάμενον περαίνειν. 
</p>
            <p>λέγεται δέ, ἀνθρώπου προσελθόντος δεομένου συνηγορίας καὶ διεξιόντος ὡς ὑπό του λάβοι πληγάς, <q direct="unspecified">ἀλλὰ σύ γε,</q> φάναι τὸν Δημοσθένην, <q direct="unspecified">τούτων ὧν
λέγεις οὐδὲν πέπονθας.</q>  
               <milestone unit="section" n="3" />
ἐπιτείναντος δὲ τὴν φωνὴν τοῦ ἀνθρώπου καὶ βοῶντος <q direct="unspecified">ἐγὼ,
Δημόσθενες, οὐδὲν πέπονθα;</q> 
               <q direct="unspecified">νὴ Δία,</q> φάναι, <q direct="unspecified">νῦν ἀκούω φωνὴν ἀδικουμένου καὶ πεπονθότος.</q> οὕτως ᾤετο μέγα πρὸς πίστιν εἶναι τὸν τόνον καὶ τὴν ὑπόκρισιν τῶν λεγόντων, τοῖς μὲν οὖν πολλοῖς ὑποκρινόμενος ἤρεσκε θαυμαστῶς, 
<pb id="paris.1624.851" /> οἱ δὲ χαρίεντες ταπεινὸν ἡγοῦντο καὶ ἀγεννὲς αὐτοῦ τὸ πλάσμα καὶ μαλακόν, ὧν καὶ Δημήτριος ὁ Φαληρεύς ἐστιν. 
<milestone unit="section" n="4" />Αἰσίωνα δέ φησιν Ἕρμιππος, ἐρωτηθέντα περὶ τῶν πάλαι ῥητόρων καὶ τῶν καθ᾽ αὑτὸν, εἰπεῖν ὡς ἀκούων μὲν ἄν τις ἐθαύμασεν ἐκείνους εὐκόσμως καὶ μεγαλοπρεπῶς τῷ δήμῳ διαλεγομένους, ἀναγινωσκόμενοι δ᾽ οἱ Δημοσθένους λόγοι πολὺ τῇ κατασκευῇ καὶ δυνάμει διαφέρουσιν. οἱ μὲν οὖν γεγραμμένοι τῶν λόγων 
<pb id="p.28" />
ὅτι τὸ αὐστηρὸν πολὺ καὶ πικρὸν ἔχουσι, τί ἂν λέγοι τις; ἐν δὲ ταῖς ἀπαντήσεσι ταῖς παρὰ τὸν καιρὸν ἐχρῆτο καὶ τῷ γελοίῳ. 
<milestone unit="section" n="5" />Δημάδου μὲν γὰρ εἰπόντος <q direct="unspecified">ἐμὲ Δημοσθένης, ἡ ὗς τὴν Ἀθηνᾶν,</q>  
               <q direct="unspecified">αὕτη,</q> εἶπεν, <q direct="unspecified">ἡ Ἀθηνᾶ πρώην ἐν Κολλυτῷ μοιχεύουσα ἐλήφθη.</q> πρὸς δὲ τὸν κλέπτην ὃς ἐπεκαλεῖτο Χαλκοῦς, καὶ αὐτὸν εἰς τὰς ἀγρυπνίας αὐτοῦ καὶ νυκτογραφίας πειρώμενόν τι λέγειν, <q direct="unspecified">οἶδα,</q> εἶπεν, <q direct="unspecified">ὅτι σε λυπῶ λύχνον καίων. 
<milestone unit="section" n="6" />
ὑμεῖς δέ, ὦ ἄνδρες Ἀθηναῖοι, μὴ θαυμάζετε τὰς γινομένας κλοπάς, ὅταν τοὺς μὲν κλέπτας χαλκοῦς, τοὺς δὲ τοίχους πηλίνους ἔχωμεν.</q> ἀλλὰ περὶ μὲν τούτων καίπερ ἔτι πλείω λέγειν ἔχοντες ἐνταῦθα παυσόμεθα: τὸν δ᾽ ἄλλον αὐτοῦ τρόπον καὶ τὸ ἦθος ἀπὸ τῶν πράξεων καὶ τῆς πολιτείας θεωρεῖσθαι δίκαιόν ἐστιν. </p>
         </div1></body></text></TEI.2>