<?xml version="1.0" encoding="utf-8"?>
<TEI.2><text><body><div1 type="chapter" n="9" org="uniform" sample="complete">
            <p>
               <milestone unit="section" n="1" />πόθεν οὖν, φαίη τις ἄν, ὁ Αἰσχίνης πρὸς τὴν ἐν τοῖς λόγοις τόλμαν θαυμασιώτατον ἀπεκάλει τὸν ἄνδρα; πῶς δὲ Πύθωνι τῷ Βυζαντίῳ θρασυνομένῳ καὶ ῥέοντι πολλῷ κατὰ τῶν Ἀθηναίων ἀναστὰς μόνος ἀντεῖπεν, ἢ Λαμάχου τοῦ Μυρναίου γεγραφότος ἐγκώμιον Ἀλεξάνδρου καὶ Φιλίππου τῶν βασιλέων, ἐν ᾧ πολλὰ Θηβαίους καὶ Ὀλυνθίους εἰρήκει κακῶς, 
<milestone unit="section" n="2" />
καὶ ἀναγινώσκοντος Ὀλυμπίασι, παραστὰς καὶ διεξελθὼν μεθ᾽ 
<pb id="paris.1624.850" /> ἱστορίας καὶ ἀποδείξεως ὅσα Θηβαίοις καὶ Χαλκιδεῦσιν ὑπάρχει καλὰ πρὸς τὴν Ἑλλάδα, καὶ 
<pb id="p.22" />
πάλιν ὅσων αἴτιοι γεγόνασι κακῶν οἱ κολακεύοντες Μακεδόνας, οὕτως ἐπέστρεψε τοὺς παρόντας ὥστε δείσαντα τῷ θορύβῳ τὸν σοφιστὴν ὑπεκδῦναι τῆς πανηγύρεως; 
</p>
            <p>
               <milestone unit="section" n="3" />
ἀλλ᾽ ἔοικεν ὁ ἀνὴρ τοῦ Περικλέους τὰ μέν ἄλλα μὴ πρὸς αὑτὸν ἡγήσασθαι, τὸ δὲ πλάσμα καὶ τὸν σχηματισμὸν αὐτοῦ καὶ τὸ μὴ ταχέως μηδὲ περὶ παντὸς ἐκ τοῦ παρισταμένου λέγειν, ὥσπερ ἐκ τούτων μεγάλου γεγονότος, ζηλῶν καὶ μιμούμενος, οὐ πάνυ προσίεσθαι τὴν ἐν τῷ καιρῷ δόξαν, οὐδ᾽ ἐπὶ τύχῃ πολλάκις ἑκὼν εἶναι ποιεῖσθαι τὴν δύναμιν. 
<milestone unit="section" n="4" />
ἐπεὶ τόλμαν γε καὶ θάρσος οἱ 
λεχθέντες ὑπ᾽ αὐτοῦ λόγοι τῶν γραφέντων μᾶλλον 
εἶχον, εἴ τι δεῖ πιστεύειν Ἐρατοσθένει καὶ 
Δημητρίῳ τῷ Φαληρεῖ καὶ τοῖς κωμικοῖς. ὧν 
Ἐρατοσθένης μέν φησὶν αὑτὸν ἐν τοῖς λόγοις 
πολλαχοῦ γεγονέναι παράβακχον, ὁ δὲ Φαληρεὺς 
τὸν ἔμμετρον ἐκεῖνον ὅρκον ὀμόσαι ποτὲ πρὸς τὸν 
δῆμον ὥσπερ ἐνθουσιῶντα 
<quote rend="blockquote">μὰ γῆν, μὰ κρήνας, μὰ ποταμούς, μὰ νάματα.</quote> 
               <milestone unit="section" n="5" />
τῶν δὲ κωμικῶν ὁ μέν τις αὑτὸν ἀποκαλεῖ ῥωποπερπερήθραν, 
ὁ δὲ παρασκώπτων ὡς χρώμενον τῷ ἀντιθέτῳ φησὶν οὕτως: 
<quote rend="blockquote">
                  <l>α.
ἀπέλαβεν ὥσπερ ἔλαβεν. 
</l>
                  <l>β. ἠγάπησεν ἂν 
</l>
                  <l>τὸ ῥῆμα τοῦτο παραλαβὼν Δημοσθένης.</l>
               </quote> 
               <pb id="p.24" />
ἐκτὸς εἰ μὴ νὴ Δία πρὸς τὸν ὑπὲρ Ἁλοννήσου λόγον ὁ Ἀντιφάνης καὶ τουτὶ πέπαιχεν, ἣν Ἀθηναίοις Δημοσθένης συνεβούλευε μὴ λαμβάνειν, ἀλλ᾽ ἀπολαμβάνειν παρὰ Φιλίππου. </p>
         </div1></body></text></TEI.2>