<?xml version="1.0" encoding="utf-8"?>
<TEI.2><text><body><div1 type="chapter" n="3" org="uniform" sample="complete">
            <p>
               <milestone unit="section" n="1" />διὸ καὶ γράφοντες ἐν τῷ βιβλίῳ τούτῳ, 
<pb id="paris.1624.847" /> τῶν παραλλήλων βίων ὄντι πέμπτῳ, περὶ Δημοσθένους καὶ Κικέρωνος, ἀπὸ τῶν πράξεων καὶ τῶν πολιτειῶν τὰς φύσεις αὐτῶν καὶ τὰς διαθέσεις πρὸς ἀλλήλας ἐπισκεψόμεθα, τὸ δὲ τοὺς λόγους ἀντεξετάζειν καὶ ἀποφαίνεσθαι πότερος ἡδίων ἢ δεινότερος εἰπεῖν, ἐάσομεν. 
<milestone unit="section" n="2" /> 
               <q direct="unspecified">κακὴ
γὰρ,</q> 
ὥς φησιν ὁ Ἴων, <q direct="unspecified">ἡ δελφῖνος ἐν χέρσῳ βία,</q>
               <note anchored="yes" place="unspecified" resp="ed">
                  <foreign lang="greek">Κακὴ <gap /> βία</foreign> αν ιαμβιξ τριμετερ ῾ναυξκ, τραγ. γραεξ. φραγ.<hi rend="ital">2</hi> π. 744᾿, ρεστορεδ βψ ρεισκε: <foreign lang="greek">Κἀκεῖ <gap /> Ἴων, δελφῖνος <gap /> βία</foreign> ῾<gloss>φορ ιν τηις αττεμπτ τηε δολπηιν᾽ς μιγητ ωουλδ βε ον δρψ λανδ</gloss>᾿.</note>  
ἣν ὁ περιττὸς ἐν ἅπασι Κεκίλιος ἀγνοήσας ἐνεανιεύσατο 
σύγκρισιν τοῦ Δημοσθένους καὶ Κικέρωνος 
ἐξενεγκεῖν. ἀλλὰ γὰρ ἴσως, εἰ παντὸς 
ἦν τὸ <q direct="unspecified">γνῶθι σαυτὸν</q> ἔχειν πρόχειρον, οὐκ ἂν 
ἐδόκει πρόσταγμα θεῖον εἶναι. 
</p>
            <p>Δημοσθένην γὰρ καὶ Κικέρωνα τὸν αὐτὸν ἔοικε πλάττων ἀπ᾽ ἀρχῆς ὁ δαίμων πολλὰς μὲν ἐμβαλεῖν εἰς τὴν φύσιν αὐτῶν τῶν ὁμοιοτήτων, ὥσπερ τὸ φιλότιμον καὶ φιλελεύθερον ἐν τῇ πολιτείᾳ, πρὸς δὲ κινδύνους καὶ πολέμους ἄτολμον, πολλὰ δ᾽ ἀναμῖξαι καὶ τῶν τυχηρῶν. 
<milestone unit="section" n="3" />
δύο γὰρ ἑτέρους οὐκ ἂν εὑρεθῆναι δοκῶ ῥήτορας ἐκ μὲν ἀδόξων καὶ μικρῶν ἰσχυροὺς καὶ μεγάλους γενομένους, προσκρούσαντας δὲ βασιλεῦσι καὶ τυράννοις, θυγατέρας δ᾽ ἀποβαλόντας, ἐκπεσόντας δὲ τῆς πατρίδος, κατελθόντας δὲ μετὰ τιμῆς, 
<pb id="p.8" />
ἀποδράντας δ᾽ αὖθις καὶ ληφθέντας ὑπὸ τῶν πολεμίων, ἅμα δὲ παυσαμένῃ τῇ τῶν πολιτῶν ἐλευθερίᾳ τὸν βίον συγκαταστρέψαντας: 
<milestone unit="section" n="4" /> ὥστε,
εἰ γένοιτο τῇ φύσει καὶ τῇ τύχῃ καθάπερ τεχνίταις ἅμιλλα, χαλεπῶς ἂν διακριθῆναι πότερον αὕτη τοῖς τρόποις ἢ τοῖς πράγμασιν ἐκείνη τοὺς ἄνδρας ὁμοιοτέρους ἀπείργασται. λεκτέον δὲ περὶ τοῦ πρεσβυτέρου πρότερον. </p>
         </div1></body></text></TEI.2>