<?xml version="1.0" encoding="utf-8"?>
<TEI.2><text><body><div1 type="chapter" n="10" org="uniform" sample="complete">
            <p>
               <milestone unit="section" n="1" />πλὴν τόν γε Δημάδην πάντες ὡμολόγουν τῇ φύσει χρώμενον ἀνίκητον εἶναι, καὶ παραφέρειν αὐτοσχεδιάζοντα τὰς τοῦ Δημοσθένους σκέψεις καὶ παρασκευάς. ἀρίστων δ᾽ ὁ Χῖος καὶ Θεοφράστου τινὰ δόξαν ἱστόρηκε περὶ τῶν ῥητόρων, ἐρωτηθέντα γὰρ ὁποῖος τις αὐτῷ φαίνεται ῥήτωρ ὁ Δημοσθένης, εἰπεῖν: <q direct="unspecified">ἄξιος τῆς πόλεως:</q>  
ὁποῖος δέ
Δημάδης, <q direct="unspecified">ὑπὲρ τὴν πόλιν.</q> 
               <milestone unit="section" n="2" />ὁ δ᾽ αὐτὸς φιλόσοφος Πολύευκτον ἱστορεῖ τόν Σφήττιον, 
ἕνα τῶν τότε πολιτευομένων Ἀθήνησιν, 
ἀποφαίνεσθαι μέγιστον μὲν εἶναι ῥήτορα Δημοσθένην, 
δυνατώτατον δὲ εἰπεῖν Φωκίωνα: πλεῖστον 
γὰρ ἐν βραχυτάτῃ λέξει νοῦν ἐκφέρειν. καὶ 
μέντοι καὶ τόν Δημοσθένην φασὶν αὐτόν, ὁσάκις ἂν<note anchored="yes" place="unspecified" resp="ed">
                  <foreign lang="greek">ἂν</foreign> ομιττεδ βψ βεκκερ, αφτερ ξοραëς ανδ σξηαεφερ; αλσο βψ γραυχ ωιτη μ<hi rend="superscript">α</hi>.</note> 
ἀντερῶν αὐτῷ Φωκίων ἀναβαίνοι, λέγειν πρὸς τοὺς συνήθεις: <q direct="unspecified">ἡ τῶν ἐμῶν λόγων κοπὶς ἀνίσταται.</q>  
               <milestone unit="section" n="3" />
τοῦτο μὲν οὖν ἄδηλον εἴτε πρὸς τόν λόγον τοῦ ἀνδρὸς ὁ Δημοσθένης εἴτε πρὸς τόν βίον καὶ τὴν δόξαν ἐπεπόνθει, πολλῶν πάνυ καὶ μακρῶν περιόδων ἓν ῥῆμα καὶ νεῦμα πίστιν ἔχοντος ἀνθρώπου κυριώτερον ἡγούμενος. </p>
         </div1></body></text></TEI.2>