<?xml version="1.0" encoding="utf-8"?>
<TEI.2><text><body><div1 type="chapter" n="28" org="uniform" sample="complete">
            <p>
               <milestone unit="section" n="1" />οὐ
μὴν ἐπὶ πολὺν χρόνον ἀπέλαυσε τῆς πατρίδος κατελθών, ἀλλὰ ταχὺ τῶν Ἑλληνικῶν πραγμάτων συντριβέντων Μεταγειτνιῶνος μὲν ἡ περὶ Κραννῶνα μάχη συνέπεσε, 
<pb id="p.70" />
Βοηδρομιῶνος δὲ παρῆλθεν εἰς Μουνυχίαν ἡ φρουρά, Πυανεψιῶνος δὲ Δημοσθένης ἀπέθανε τόνδε τὸν τρόπον. 
</p>
            <p>
               <milestone unit="section" n="2" />ὡς
Ἀντίπατρος καὶ Κρατερὸς ἠγγέλλοντο προσιόντες ἐπὶ τὰς Ἀθήνας, οἱ μὲν περὶ τὸν Δημοσθένην φθάσαντες ὑπεξῆλθον ἐκ τῆς πόλεως, ὁ δὲ δῆμος αὐτῶν θάνατον κατέγνω Δημάδου γράψαντος. ἄλλων δὲ ἀλλαχοῦ διασπαρέντων ὁ Ἀντίπατρος περιέπεμπε τοὺς συλλαμβάνοντας, ὧν ἡγεμὼν ἦν Ἀρχίας ὁ κληθεὶς Φυγαδοθήρας. 
<milestone unit="section" n="3" />
τοῦτον δὲ Θούριον ὄντα τῷ γένει λόγος ἔχει τραγῳδίας 
ὑποκρίνεσθαί ποτε, καὶ τὸν Αἰγινήτην 
Πῶλον τὸν ὑπερβαλόντα τῇ τέχνῃ πάντας ἐκείνου 
γεγονέναι μαθητὴν ἱστοροῦσιν. Ἕρμιππος 
δὲ τὸν Ἀρχίαν ἐν τοῖς Λακρίτου τοῦ ῥήτορος 
μαθηταῖς<note anchored="yes" place="unspecified" resp="ed">
                  <foreign lang="greek">μαθηταῖς</foreign> ωιτη ρεισκε, ξοραëς, βεκκερ, ανδ μ<hi rend="superscript">α</hi> ῾γραυχ̓: <foreign lang="greek">μαθητήν</foreign>.</note> ἀναγράφει: Δημήτριος δὲ τῆς Ἀναξιμένους 
διατριβῆς μετεσχηκέναι φησὶν αὐτόν, 
<milestone unit="section" n="4" />
οὗτος οὖν ὁ Ἀρχίας Ὑπερείδην μὲν τὸν ῥήτορα καὶ Ἀριστόνικον τὸν Μαραθώνιον καὶ τὸν Δημητρίου τοῦ Φαληρέως ἀδελφὸν Ἱμεραῖον ἐν Αἰγίνῃ καταφυγόντας ἐπὶ τὸ Αἰάκειον ἀποσπάσας ἔπεμψεν εἰς Κλεωνὰς πρὸς Ἀντίπατρον: κἀκεῖ διεφθάρησαν, Ὑπερείδου δὲ καὶ τὴν γλῶτταν ἐκτμηθῆναι λέγουσι. </p>
         </div1></body></text></TEI.2>