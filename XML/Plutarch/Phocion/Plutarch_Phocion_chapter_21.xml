<?xml version="1.0" encoding="utf-8"?>
<TEI.2><text><body><div1 type="chapter" n="21" org="uniform" sample="complete">
            <p>
               <milestone unit="section" n="1" />γράψαντος δὲ τοῦ Ἀλεξάνδρου περὶ τριήρων, ὅπως ἀποστείλωσιν αὐτῷ, καὶ τῶν ῥητόρων ἐνισταμένων, τῆς δὲ βουλῆς τὸν Φωκίωνα λέγειν κελευούσης, <q direct="unspecified">λέγω τοίνυν ὑμῖν,</q> εἶπεν, <q direct="unspecified">ἢ
τοῖς ὅπλοις κρατεῖν ἢ τοῖς κρατοῦσι φίλους εἶναι.</q> Πρὸς δὲ Πυθέαν ἀρχόμενον τότε πρῶτον ἐντυγχάνειν Ἀθηναίοις, ἤδη δὲ λάλον ὄντα καὶ θρασύν, <q direct="unspecified">οὐ σιωπήσεις,</q> ἔφη, <q direct="unspecified">καὶ ταῦτα νεώνητος ὢν τῷ δήμῳ;</q>  
               <milestone unit="section" n="2" />ἐπεὶ δὲ Ἅρπαλος μετὰ χρημάτων πολλῶν ἀποδρὰς Ἀλέξανδρον ἐκ τῆς Ἀσίας τῇ Ἀττικῇ προσέβαλε, καὶ τῶν εἰωθότων 
<pb id="p.192" />
ἀπὸ τοῦ βήματος χρηματίζεσθαι δρόμος ἦν καὶ 
ἅμιλλα φθειρομένων πρὸς αὐτόν, τούτοις μὲν ἀπὸ 
πολλῶν μικρὰ δελεάζων προήκατο καὶ διέρριψε, 
τῷ δὲ Φωκίωνι προσέπεμψε διδοὺς ἑπτακόσια 
τάλαντα, καὶ τἆλλα πάντα, καὶ μετὰ πάντων 
ἑαυτὸν ἐκείνῳ<note anchored="yes" place="unspecified" resp="ed">
                  <foreign lang="greek">ἐκείνῳ</foreign> ωιτη ξοραëς ανδ βεκκερ: <foreign lang="greek">ἐπ᾽ ἐκείνῳ</foreign>.</note> μόνῳ παρακατατιθέμενος. 
<milestone unit="section" n="3" />
ἀποκριναμένου δὲ τραχέως τοῦ Φωκίωνος οἰμώξεσθαι τὸν Ἅρπαλον, εἰ μὴ παύσεται διαφθείρων τὴν πόλιν, τότε μὲν συσταλεὶς ἀπέστη, μετ᾽ ὀλίγον δὲ βουλευομένων Ἀθηναίων ἑώρα τοὺς μὲν εἰληφότας τὰ χρήματα παρ᾽ αὐτοῦ μεταβαλλομένους καὶ κατηγοροῦντας, ἵνα μὴ φανεροὶ γένωνται, Φωκίωνα δὲ τὸν μηδὲν λαβόντα μετὰ τοῦ κοινοῦ συμφέροντος ἅμα καὶ τὴν ἐκείνου σωτηρίαν ἔν τινι λόγῳ τιθέμενον. 
<milestone unit="section" n="4" />
πάλιν οὖν ἐνεχθεὶς ἐπὶ τὸ θεραπεύειν ἐκεῖνον, αὐτὸν μὲν ὡς ἔρυμα πανταχόθεν ἀνάλωτον ὑπὸ τοῦ χρυσίου περιοδεύων ἑώρα, Χαρικλέα δὲ τὸν γαμβρὸν αὐτοῦ ποιησάμενος συνήθη καὶ φίλον, ἀνέπλησε δόξης πονηρᾶς, πάντα πιστεύων καὶ πάντα χρώμενος ἐκείνῳ. </p>
         </div1></body></text></TEI.2>