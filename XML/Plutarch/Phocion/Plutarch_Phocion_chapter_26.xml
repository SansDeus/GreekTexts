<?xml version="1.0" encoding="utf-8"?>
<TEI.2><text><body><div1 type="chapter" n="26" org="uniform" sample="complete">
            <p>
               <milestone unit="section" n="1" />ὀλίγῳ δὲ ὕστερον χρόνῳ Κρατεροῦ διαβάντος ἐξ Ἀσίας μετὰ πολλῆς δυνάμεως καὶ γενομένης πάλιν ἐν Κραννῶνι παρατάξεως, ἡττήθησαν μὲν οἱ Ἕλληνες οὔτε μεγάλην ἧτταν οὔτε πολλῶν πεσόντων, ἀπειθείᾳ δὲ πρὸς τοὺς ἄρχοντας ἐπιεικεῖς καὶ νέους ὄντας, καὶ ἅμα τὰς 
<pb id="p.202" />
πόλεις αὐτῶν πειρῶντος Ἀντιπάτρου, διαρρυέντες αἴσχιστα προήκαντο τὴν ἐλευθερίαν. 
<milestone unit="section" n="2" />
εὐθὺς οὖν ἐπὶ τὰς Ἀθήνας ἄγοντος τοῦ Ἀντιπάτρου τὴν 
δύναμιν οἱ μὲν περὶ Δημοσθένην καὶ Ὑπερείδην 
ἀπηλλάγησαν ἐκ τῆς πόλεως, Δημάδης δέ, μηθὲν 
μέρος ὧν ὤφειλε χρημάτων ἐπὶ ταῖς καταδίκαις 
ἐκτῖσαι τῇ πόλει: δυνάμενος ἡλώκει γὰρ ἑπτὰ 
γραφὰς παρανόμων καὶ γεγονὼς ἄτιμος ἐξείργετο 
τοῦ λέγειν, ἄδειαν εὑρόμενος τότε, γράφει 
ψήφισμα ἐκπέμπειν<note anchored="yes" place="unspecified" resp="ed">
                  <foreign lang="greek">ἐκπέμπειν</foreign> ωιτη δοεηνερ; τηε μσς. ηαϝε <foreign lang="greek">καὶ πέυπει</foreign>, ωηιξη βεκκερ ρεταινς: <foreign lang="greek">πέμπειν</foreign>, αφτερ ξοραëς.</note>  πρὸς Ἀντίπατρον ὑπὲρ 
εἰρήνης πρέσβεις αὐτοκράτορας, 
<milestone unit="section" n="3" />
φοβουμένου δὲ τοῦ δήμου καὶ καλοῦντος Φωκίωνα, καὶ μόνῳ πιστεύειν ἐκείνῳ λέγοντος, <q direct="unspecified">ἀλλ᾽ εἴγε ἐπιστευόμην,</q> εἶπεν, <q direct="unspecified">ἐγὼ συμβουλεύων ὑμῖν, οὐκ ἂν νῦν ἐβουλευόμεθα περὶ πραγμάτων τοιούτων.</q> οὕτω δὲ τοῦ ψηφίσματος ἐπικυρωθέντος ἀπεστάλη πρὸς Ἀντίπατρον ἐν τῇ Καδμείᾳ στρατοπεδεύοντα καὶ παρασκευαζόμενον εὐθὺς εἰς τὴν Ἀττικὴν βαδίζειν. καὶ τοῦτο πρῶτον ᾔτει, τὸ μένοντα κατὰ χώραν ποιήσασθαι τὰς διαλύσεις, 
<milestone unit="section" n="4" />
τοῦ δὲ Κρατεροῦ λέγοντος ὡς οὐ δίκαια πείθει Φωκίων ἡμᾶς, τὴν τῶν συμμάχων καὶ φίλων καθημένους χώραν κακῶς ποιεῖν δυναμένους ἐκ τῆς τῶν πολεμίων ὠφελεῖσθαι, λαβόμενος αὐτοῦ τῆς δεξιᾶς Ἀντίπατρος, <q direct="unspecified">δοτέον,</q> εἶπε, 
<milestone unit="section" n="5" /> 
               <q direct="unspecified">Φωκίωνι
ταύτην τὴν χάριν.</q> περὶ δὲ τῶν ἄλλων ἐκέλευεν αὐτοῖς ἐπιτρέπειν τοὺς Ἀθηναίους, ὥσπερ ἐν Λαμίᾳ Λεωσθένης ἐκεῖνον. 
<pb id="p.204" />
            </p>
         </div1></body></text></TEI.2>