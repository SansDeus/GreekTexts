<?xml version="1.0" encoding="utf-8"?>
<TEI.2><text><body><div1 type="chapter" n="16" org="uniform" sample="complete">
            <p>
               <milestone unit="section" n="1" />ἤδη δὲ πρὸς Φίλιππον ἐκπεπολεμωμένων παντάπασι, καί στρατηγῶν αὐτοῦ μὴ παρόντος ἑτέρων ἐπὶ τὸν πόλεμον ᾑρημένων, ὡς κατέπλευσεν ἀπὸ τῶν νήσων, πρῶτον μὲν ἔπειθε τὸν δῆμον εἰρηνικῶς ἔχοντος τοῦ Φιλίππου καί φοβουμένου τὸν κίνδυνον ἰσχυρῶς δέχεσθαι τὰς διαλύσεις: 
<milestone unit="section" n="2" />
καί τινος ἀντικρούσαντος αὐτῷ τῶν εἰωθότων κυλινδεῖσθαι περὶ τὴν Ἡλιαίαν καί συκοφαντεῖν, καί εἰπόντος, <q direct="unspecified">σὺ δὲ τολμᾷς, ὦ Φωκίων, ἀποτρέπειν Ἀθηναίους ἤδη τὰ ὅπλα διὰ χειρῶν ἔχοντας;</q> 
               <q direct="unspecified">ἔγωγε,</q> εἶπε, <q direct="unspecified">καί ταῦτα εἰδὼς ὅτι πολέμου μὲν ὄντος ἐγὼ σοῦ, εἰρήνης δὲ γενομένης σὺ ἐμοῦ ἄρξεις.</q> ὡς δ᾽ οὐκ ἔπειθεν, ἀλλ᾽ ὁ Δημοσθένης ἐκράτει κελεύων ὡς πορρωτάτω τῆς Ἀττικῆς θέσθαι μάχην τοὺς Ἀθηναίους, <q direct="unspecified">ὦ
τᾶν,</q> ἔφη, <q direct="unspecified">μὴ ποῦ μαχώμεθα σκοπῶμεν, ἀλλὰ πῶς νικήσωμεν. 
<milestone unit="section" n="3" />
οὕτω γὰρ ἔσται μακρὰν 
ὁ πόλεμος, ἡττωμένοις δὲ πᾶν ἀεὶ δεινὸν ἐγγὺς 
πάρεστι.</q> γενομένης δὲ τῆς ἥττης<note anchored="yes" place="unspecified" resp="ed">
                  <foreign lang="greek">τῆς ἥττης</foreign> βεκκερ, ωιτη ξφ<hi rend="superscript">α</hi>: <foreign lang="greek">ἥττης</foreign>.</note> καί τῶν 
θορυβοποιῶν καί νεωτεριστῶν ἐν ἄστει<note anchored="yes" place="unspecified" resp="ed">
                  <foreign lang="greek">ἐν ἄστει</foreign> ξοραëς ανδ βεκκερ ηαϝε <foreign lang="greek">τῶν ἐν ἄστει</foreign>, αφτερ στεπηανυς.</note>  τὸν 
Χαρίδημον ἑλκόντων ἐπὶ τὸ βῆμα καί στρατηγεῖν ἀξιούντων, ἐφοβήθησαν οἱ βέλτιστοι: καί τὴν ἐξ Ἀρείου πάγου βουλὴν ἔχοντες ἐν τῷ δήμῳ 
<pb id="p.180" />
δεόμενοι καί δακρύοντες μόλις ἔπεισαν ἐπιτρέψαι τῷ Φωκίωνι τὴν πόλιν. 
</p>
            <p>
               <milestone unit="section" n="4" />ὁ δὲ τὴν
μὲν ἄλλην τοῦ Φιλίππου πολιτείαν καί φιλανθρωπίαν ᾤετο δεῖν προσδέχεσθαι: Δημάδου δὲ γράψαντος ὅπως ἡ πόλις μετέχοι τῆς κοινῆς εἰρήνης καί τοῦ συνεδρίου τοῖς Ἕλλησιν, οὐκ εἴα πρὸ τοῦ γνῶναι τίνα Φίλιππος αὑτῷ γενέσθαι παρὰ τῶν Ἑλλήνων ἀξιώσει: 
<milestone unit="section" n="5" />
κρατηθεὶς 
<pb id="paris.1624.749" /> δὲ τῇ γνώμῃ διὰ τὸν καιρόν, ὡς εὐθὺς ἑώρα τοὺς Ἀθηναίους μεταμελομένους, ὅτι καί τριήρεις ἔδει παρέχειν τῷ Φιλίππῳ καί ἱππεῖς, <q direct="unspecified">ταῦτα,</q> ἔφη, <q direct="unspecified">φοβούμενος ἠναντιούμην: ἐπεὶ δὲ συνέθεσθε, δεῖ μὴ βαρέως φέρειν μηδὲ ἀθυμεῖν, μεμνημένους ὅτι καί οἱ πρόγονοί ποτὲ μὲν ἄρχοντες, ποτὲ δὲ ἀρχόμενοι, καλῶς δὲ ἀμφότερα ταῦτα ποιοῦντες καὶ τὴν πόλιν ἔσωσαν καὶ τοὺς Ἕλληνας.</q>
               <milestone unit="section" n="6" />Φιλίππου δὲ ἀποθανόντος εὐαγγέλια 
θύειν τὸν δῆμον οὐκ εἴα: καί γὰρ ἀγεννὲς εἶναι 
ἐπιχαίρειν, καί τὴν ἐν Χαιρωνείᾳ, παραταξαμένην 
πρὸς αὐτοὺς δύναμιν ἑνὶ σώματι μόνον ἐλάττω γενέσθαι. </p>
         </div1></body></text></TEI.2>