<?xml version="1.0" encoding="utf-8"?>
<TEI.2><text><body><div1 type="chapter" n="20" org="uniform" sample="complete">
            <p>
               <milestone unit="section" n="1" />Φώκῳ δὲ τῷ υἱῷ βουλομένῳ ἀγωνίσασθαι 
Παναθηναίοις ἀποβάτην ἐφῆκεν,<note anchored="yes" place="unspecified" resp="ed">
                  <foreign lang="greek">Φώκῳ <gap /> βουλομένῳ <gap /> ἐφῆκεν</foreign> ωιτη ξοραëς, σιντενις<hi rend="superscript">1</hi>, ανδ βεκκερ, αφτερ φ<hi rend="superscript">α</hi>: <foreign lang="greek">Φῶκον <gap /> βουλόμενον <gap /> ἀφῆκεν</foreign>.</note> οὐχὶ τῆς νίκης 
ὀρεγόμενος, ἀλλ᾽ ὅπως ἐπιμεληθεὶς καὶ ἀσκήσας τὸ σῶμα βελτίων ἔσοιτο καὶ γὰρ ἦν ἄλλως φιλοπότης καὶ ἄτακτος ὁ νεανίσκος, νικήσαντος δὲ καὶ πολλῶν αἰτουμένων ἑστιᾶσαι τὰ νικητήρια, τοὺς ἄλλους Φωκίων παραιτησάμενος ἑνὶ τὴν φιλοτιμίαν ταύτην συνεχώρησεν. 
<milestone unit="section" n="2" /> ὡς δὲ
ἐλθὼν ἐπὶ τὸ δεῖπνον ἄλλην τε σοβαρὰν ἑώρα 
<pb id="p.190" />
παρασκευὴν καὶ ποδανιπτῆρας οἴνου δι᾽ ἀρωμάτων προσφερομένους τοῖς εἰσιοῦσι, καλέσας τὸν υἱὸν, <q direct="unspecified">οὐ
παύσεις</q> ἔφη, <q direct="unspecified">τὸν ἑταῖρον, ὦ Φῶκε, διαφθείροντά σου τὴν νίκην ;</q> βουλόμενος δὲ καὶ καθόλου μεταστῆσαι τὸ μειράκιον ἐκ τῆς διαίτης ἐκείνης, ἀπήγαγεν εἰς Λακεδαίμονα καὶ κατέμιξε τοῖς ἀγομένοις τὴν λεγομένην ἀγωγὴν νεανίσκοις. 
<milestone unit="section" n="3" />
καὶ τοῦτο τοὺς Ἀθηναίους ἐλύπησεν, ὡς ὑπερορῶντος καὶ ὑπερφρονοῦντος τὰ οἰκεῖα τοῦ Φωκίωνος: εἰπόντος δὲ τοῦ Δημάδου πρὸς αὐτόν, <q direct="unspecified">τί οὐ πείθομεν, ὦ Φωκίων, Ἀθηναίους τὴν Λακωνικὴν προσδέξασθαι πολιτείαν; ἐὰν γὰρ σὺ κελεύῃς, 
<pb id="paris.1624.751" /> ἐγὼ γράφειν καὶ λέγειν ἕτοιμός εἰμι,</q>  
               <q direct="unspecified">πάνυ γοῦν,</q> ἔφη, <q direct="unspecified">πρέψειεν ἄν σοι μύρου τοσοῦτον ὄζοντι καὶ χλανίδα τοιαύτην φοροῦντι συμβουλεύειν Ἀθηναίοις περὶ φιλιτίων καὶ τὸν Λυκοῦργον ἐπαινεῖν.</q> 
            </p>
         </div1></body></text></TEI.2>