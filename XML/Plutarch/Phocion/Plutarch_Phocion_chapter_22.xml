<?xml version="1.0" encoding="utf-8"?>
<TEI.2><text><body><div1 type="chapter" n="22" org="uniform" sample="complete">
            <p>
               <milestone unit="section" n="1" />καὶ δὴ καὶ Πυθονίκης τῆς ἑταίρας ἀποθανούσης, ἣν εἶχεν ὁ Ἅρπαλος ἐρῶν καὶ θυγατρίου πατὴρ ἐξ αὐτῆς γεγόνει, μνημεῖον ἀπὸ χρημάτων πολλῶν ἐπιτελέσαι θελήσας προσέταξε τῷ Χαρικλεῖ τὴν ἐπιμέλειαν. 
<milestone unit="section" n="2" />
οὖσαν δὲ τὴν ὑπουργίαν ταύτην ἀγεννῆ προσκατῄσχυνεν ὁ τάφος συντελεσθείς. διαμένει γὰρ ἔτι νῦν ἐν 
<pb id="p.194" />
Ἕρμει,<note anchored="yes" place="unspecified" resp="ed">
                  <foreign lang="greek">Ἕρμει</foreign> βεκκερ, αφτερ ξοραëς: <foreign lang="greek">Ἑρμείῳ</foreign>.</note> ᾗ βαδίζομεν ἐξ ἄστεος εἰς Ἐλευσῖνα, 
μηδὲν ἔχων τῶν τριάκοντα ταλάντων ἄξιον, ὅσα τῷ Ἁρπάλῳ λογισθῆναί φασιν εἰς τὸ ἔργον ὑπὸ τοῦ Χαρικλέους. καὶ μέντοι καὶ τελευτήσαντος αὐτοῦ τὸ παιδάριον ὑπὸ τοῦ Χαρικλέους καὶ τοῦ Φωκίωνος ἀναληφθὲν ἐτύγχανε πάσης ἐπιμελείας. 
<milestone unit="section" n="3" />
κρινομένου μέντοι τοῦ Χαρικλέους ἐπὶ τοῖς Ἁρπαλείοις, 
καὶ δεομένου βοηθεῖν αὐτῷ τὸν Φωκίωνα 
καὶ συνεισελθεῖν εἰς τὸ δικαστήριον, οὐκ ἠθέλησεν, 
εἰπών: <q direct="unspecified">ἐγώ σε, ὦ Χαρίκλεις, ἐπὶ πᾶσι 
τοῖς δικαίοις γαμβρὸν ἐποιησάμην.</q> 
            </p>
            <p>πρώτου δὲ Ἀθηναίοις Ἀσκληπιάδου τοῦ Ἱππάρχου τεθνάναι προσαγγείλαντος Ἀλέξανδρον, ὁ μὲν Δημάδης ἐκέλευε μὴ προσέχειν: πάλαι γὰρ ἂν ὅλην ὄζειν νεκροῦ τὴν οἰκουμένην: ὁ δὲ Φωκίων ἐπηρμένον ὁρῶν πρὸς τὸ νεωτερίζειν τὸν δῆμον ἐπειρᾶτο παρηγορεῖν καὶ κατέχειν. 
<milestone unit="section" n="4" />
ἀναπηδώντων δὲ πολλῶν ἐπὶ τὸ βῆμα, καὶ βοώντων ἀληθῆ τὸν Ἀσκληπιάδην ἀπαγγέλλειν καὶ τεθνάναι τὸν Ἀλέξανδρον, <q direct="unspecified">οὐκοῦν,</q> εἶπεν, <q direct="unspecified">εἰ σήμερον τέθνηκε, καὶ αὔριον ἔσται καὶ εἰς τρίτην τεθνηκώς, 
ὥστε ἡμᾶς ἐν ἡσυχίᾳ βουλεύσασθαι, μᾶλλον δὲ<note anchored="yes" place="unspecified" resp="ed">
                     <foreign lang="greek">δὲ</foreign> βεκκερ, αφτερ ξοραëς, ξορρεξτς το <foreign lang="greek">καί</foreign>.</note>  
μετὰ ἀσφαλείας.</q> 
            </p>
         </div1></body></text></TEI.2>