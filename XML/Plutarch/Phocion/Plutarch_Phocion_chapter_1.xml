<?xml version="1.0" encoding="utf-8"?>
<TEI.2><text><body><div1 type="chapter" n="1" org="uniform" sample="complete">
            <p>
               <milestone unit="section" n="1" />Δημάδης ὁ ῥήτωρ
ἰσχύων μὲν ἐν ταῖς Ἀθήναις διὰ τὸ πρὸς χάριν πολιτεύεσθαι Μακεδόνων καὶ Ἀντιπάτρου, πολλὰ δὲ γράφειν καὶ λέγειν ἀναγκαζόμενος παρὰ τὸ ἀξίωμα τῆς πόλεως καὶ τὸ ἦθος, ἔλεγε συγγνώμης ἄξιος εἶναι πολιτευόμενος τὰ ναυάγια τῆς πόλεως, τοῦτο δὲ εἰ καὶ τῷ ῥήτορι θρασύτερον εἴρηται, δόξειεν ἂν ἀληθὲς εἶναι μετενεχθὲν ἐπὶ τὴν Φωκίωνος πολιτείαν. 
<milestone unit="section" n="2" />Δημάδης μὲν γὰρ αὐτὸς ἦν ναυάγιον τῆς πόλεως, οὕτως ἀσελγῶς βιώσας καὶ πολιτευσάμενος ὥστε Ἀντίπατρον εἰπεῖν ἐπ᾽ αὐτοῦ, γέροντος ἤδη γεγονότος, ὅτι καθάπερ ἱερείου διαπεπραγμένου γλῶσσα καὶ κοιλία μόνον ἀπολείπεται: τὴν δὲ Φωκίωνος ἀρετήν, ὥσπερ ἀνταγωνιστῇ βαρεῖ καὶ βιαίῳ καιρῷ συλλαχοῦσαν, αἱ τύχαι τῆς Ἑλλάδος ἀμαυρὰν καὶ ἀλαμπῆ πρὸς δόξαν ἐποίησαν. 
<milestone unit="section" n="3" /> οὐ
γὰρ Σοφοκλεῖ γε προσεκτέον ἀσθενῆ ποιοῦντι 
<pb id="paris.1624.742" /> τὴν ἀρετὴν ἐν οἷς φησιν:<note anchored="yes" place="unspecified" resp="ed">
                  <title>αντιγονε</title>, 563 φ. ῾<foreign lang="greek">οὐ γάρ ποτ᾽, ὦναξ, κτλ.</foreign>᾿.</note>  
               <quote rend="blockquote">
                  <l>ἀλλ᾽ οὐ γὰρ, ὦναξ, οὐδ᾽ ὃς ἂν βλάστῃ μένει 
</l>
                  <l>νοῦς τοῖς κακῶς πράξασιν, ἀλλ᾽ ἐξίσταται:</l>
               </quote> 
τοσοῦτον δὲ τῇ τύχῃ δοτέον ἀντιταττομένῃ πρὸς τοὺς ἀγαθοὺς ἄνδρας ἰσχύειν, ὅσον ἀντὶ τῆς ἀξίας τιμῆς καὶ χάριτος ἐνίοις ψόγους πονηροὺς καὶ 
<pb id="p.146" />
διαβολὰς ἐπιφέρουσαν τὴν πίστιν ἀσθενεστέραν ποιεῖν τῆς ἀρετῆς. </p>
         </div1></body></text></TEI.2>