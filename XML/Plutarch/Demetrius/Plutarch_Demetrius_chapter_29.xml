<?xml version="1.0" encoding="utf-8"?>
<TEI.2><text n="Demetr."><body><milestone n="29" unit="chapter" />
         <milestone n="1" unit="section" />
         <p>τότε μέντοι καὶ σημεῖα μοχθηρὰ κατεδουλοῦτο
τὴν γνώμην αὐτῶν. Δημήτριος μὲν
γὰρ ἔδοξε κατὰ τοὺς ὕπνους Ἀλέξανδρον ὡπλισμένον
λαμπρῶς ἐρωτᾶν ὁποῖόν τι σύνθημα διδόναι<pb n="70" />
πρὸς τὴν μάχην μέλλουσιν: αὐτοῦ δὲ φήσαντος,
<q direct="unspecified">Δία καὶ Νίκην</q> 
            <q direct="unspecified">ἄπειμι τοίνυν,</q>
φάναι, <q direct="unspecified">πρὸς τοὺς ἐναντίους: ἐκεῖνοι γάρ με
παραλαμβάνουσιν.</q> 
            <milestone n="2" unit="section" />Ἀντίγονος δὲ παραταττομένης
ἤδη τῆς φάλαγγος ἐξιὼν προσέπταισεν,
ὥστε πεσεῖν ὅλως ἐπὶ στόμα καὶ διατεθῆναι
χαλεπῶς: ἀναστὰς δὲ καὶ τὰς χεῖρας ἀνατείνας
πρὸς τὸν οὐρανὸν ᾐτήσατο νίκην παρὰ τῶν θεῶν
ἢ θάνατον ἀναίσθητον πρὸ τῆς ἥττης.
</p>
         <milestone n="3" unit="section" />
         <p>γενομένης δὲ τῆς μάχης ἐν χερσὶ Δημήτριος
ἔχων τοὺς πλείστους καὶ κρατίστους τῶν ἱππέων
Ἀντιόχῳ τῷ Σελεύκου συνέπεσε, καὶ μέχρι
τροπῆς τῶν πολεμίων λαμπρῶς ἀγωνισάμενος ἐν
τῇ διώξει σοβαρᾷ καὶ φιλοτίμῳ παρὰ καιρὸν
γενομένῃ τὴν νίκην διέφθειρεν. αὐτὸς μὲν γὰρ
οὐκ ἔσχε πάλιν ἀναστρέψας συμμῖξαι τοῖς
πεζοῖς τῶν ἐλεφάντων ἐν μέσῳ γενομένων, τὴν
δὲ φάλαγγα γυμνὴν ἱππέων κατιδόντες οἱ περι
Σέλευκον οὐκ ἐνέβαλον μέν, ὡς δὲ ἐμβαλοῦντες
ἐφόβουν καὶ περιήλαυνον, μεταβάλλεσθαι διδόντες
αὐτοῖς: ὃ καὶ συνέβη. 
<milestone n="4" unit="section" />πολὺ γὰρ μέρος
ἀπορραγὲν ἑκουσίως μετεχώρησε πρὸς ἐκείνους,
τὸ δὲ λοιπὸν ἐτράπη. φερομένων δὲ πολλῶν ἐπὶ
τὸν Ἀντίγονον καί τινος τῶν περὶ αὐτὸν εἰπόντος,
<q direct="unspecified">ἐπὶ σὲ οὗτοι, βασιλεῦ,</q> 
            <q direct="unspecified">τίνα γάρ,</q> εἶπε,
<q direct="unspecified">πλὴν ἐμοῦ σκοπὸν ἔχουσιν; ἀλλὰ Δημήτριος
ἀφίξεται βοηθῶν.</q> 
            <milestone n="5" unit="section" />καὶ τοῦτο μέχρι παντὸς
ἐλπίζων καὶ περισκοπῶν τὸν υἱὸν ἅμα πολλῶν<pb n="72" />
ἀκοντισμάτων εἰς αὐτὸν ἀφεθέντων ἔπεσε: καὶ
τῶν ἄλλων ἀπολιπόντων ὀπαδῶν καὶ φίλων
μόνος παρέμεινε τῷ νεκρῷ Θώραξ ὁ Λαρισσαῖος.
</p>
         </body></text></TEI.2>