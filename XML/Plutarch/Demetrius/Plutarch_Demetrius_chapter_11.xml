<?xml version="1.0" encoding="utf-8"?>
<TEI.2><text n="Demetr."><body><milestone n="11" unit="chapter" />
         <milestone n="1" unit="section" />
         <p>τὸ δὲ ὑπερφυέστατον ἐνθύμημα τοῦ
Στρατοκλέους ῾οὗτος γὰρ ἦν ὁ τῶν σοφῶν τούτων
καὶ περιττῶν καινουργὸς ἀρεσκευμάτων̓,
ἔγραψεν ὅπως οἱ πεμπόμενοι κατὰ ψήφισμα
δημοσίᾳ πρὸς Ἀντίγονον ἢ Δημήτριον ἀντὶ πρεσβευτῶν
θεωροὶ λέγοιντο, καθάπερ οἱ Πυθοῖ καὶ
Ὀλυμπίαζε τὰς πατρίους θυσίας ὑπὲρ τῶν πόλεων
ἀνάγοντες ἐν ταῖς Ἑλληνικαῖς ἑορταῖς. 
<milestone n="2" unit="section" />ἦν
δὲ καὶ τἆλλα παράτολμος ὁ Στρατοκλῆς, καὶ
βεβιωκὼς ἀσελγῶς καὶ τὴν τοῦ παλαιοῦ Κλέωνος
ἀπομιμεῖσθαι δοκῶν βωμολοχίαν καὶ βδελυρίαν
τῇ πρὸς τὸν δῆμον εὐχερείᾳ. ἔσχε δὲ τὴν
ἑταίραν Φυλάκιον ἀνειληφώς: καί ποτε αὐτῷ
<note lang="en" n="1" resp="ed" place="unspecified" anchored="yes">Every fifth year, at the Panathenaïc festival, a sacred
robe was carried in solemn procession and deposited with</note>
            <pb n="28" />
πρὸς δεῖπνον ἐξ ἀγορᾶς πριαμένης ἐγκεφάλους
καὶ τραχήλους, <q direct="unspecified">παπαί,</q> εἶπε, <q direct="unspecified">τοιαῦτά γε
ὠψώνηκας οἷς σφαιρίζομεν οἱ πολιτευόμενοι.</q>
            <milestone n="3" unit="section" />
τῆς δὲ περὶ Ἀμοργὸν ἥττης τῶν νεῶν συμβάσης
τοῖς Ἀθηναίοις, φθάσας τοὺς ἀπαγγέλλοντας
εἰσήλασεν ἐστεφανωμένος διὰ τοῦ Κεραμεικοῦ,
καὶ προσαγγείλας ὅτι νενικήκασιν, εὐαγγέλια
θύειν ἔγραψε καὶ κρεωδαισίαν τινὰ κατὰ φυλὴν
ἐποίησεν. ὀλίγῳ δ᾽ ὕστερον τῶν τὰ ναυάγια κομιζόντων
ἀπὸ τῆς μάχης παραγενομένων καὶ τοῦ
δήμου πρὸς ὀργὴν καλοῦντος αὐτόν, ἰταμῶς ὑποστὰς
τὸν θόρυβον, <q direct="unspecified">εἶτα,</q> ἔφη, <q direct="unspecified">τί πεπόνθατε
δεινόν, εἰ δύο ἡμέρας ἡδέως γεγόνατε;</q> τοιαύτη
μὲν ἡ τοῦ Στρατοκλέους θρασύτης.
</p>
         </body></text></TEI.2>