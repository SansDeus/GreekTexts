<?xml version="1.0" encoding="utf-8"?>
<TEI.2><text n="Demetr."><body><milestone n="51" unit="chapter" />
         <milestone n="1" unit="section" />
         <p>ὁ δὲ Δημήτριος ἐν τῇ τοιαύτῃ τύχῃ
γεγονὼς ἐπέστειλε τοῖς περὶ τὸν υἱὸν καὶ τοῖς
περὶ Ἀθήνας καὶ Κόρινθον ἡγεμόσι καὶ φίλοις<note lang="en" n="2" resp="ed" place="unspecified" anchored="yes">
               <foreign lang="greek">τοῖς  <gap /> φίλοις</foreign> Sintenis, with the best MSS. and Stephanus; Coraës and Bekker retain <foreign lang="greek">πρὸς  <gap /> φίλους.</foreign>
            </note>
μήτε γράμμασιν αὐτοῦ μήτε σφραγῖδι πιστεύειν,
ἀλλ᾽ ὥσπερ τεθνηκότος Ἀντιγόνῳ τὰς πόλεις καὶ
τὰ λοιπὰ πράγματα διαφυλάττειν. 
<milestone n="2" unit="section" />Ἀντίγονος
δὲ τὴν τοῦ πατρὸς σύλληψιν πυθόμενος καὶ βαρέως<pb n="130" />
ἐνεγκὼν καὶ πενθίμην ἀναλαβὼν ἐσθῆτα πρός
τε τοὺς ἄλλους βασιλεῖς ἔγραψε καὶ πρὸς αὐτὸν
Σέλευκον, δεόμενος, καὶ πᾶν ὅ τι λοιπὸν ἦν αὐτοῖς
παραδιδούς, καὶ πρὸ παντὸς ὁμηρεύειν ἕτοιμος ὢν
αὐτὸς ὑπὲρ τοῦ πατρός. καὶ συνεδέοντο ταῦτα
πόλεις τε πολλαὶ καὶ δυνάσται πλὴν Λυσιμάχου.
<milestone n="3" unit="section" />Λυσίμαχος δὲ καὶ χρήματα πολλὰ πέμπων ὑπισχνεῖτο
Σελεύκῳ κτείναντι Δημήτριον. ὁ δὲ ἐκεῖνον
μὲν καὶ ἄλλως προβαλλόμενος ἔτι μᾶλλον
ἐπὶ τούτῳ μιαρὸν ἡγεῖτο καὶ βάρβαρον, Ἀντιόχῳ
δὲ τῷ παιδὶ καὶ Στρατονίκῃ φυλάττων Δημήτριον,
ὡς ἐκείνων ἡ χάρις γένοιτο, παρῆγε τὸν
χρόνον.
</p>
         </body></text></TEI.2>