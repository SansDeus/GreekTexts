<?xml version="1.0" encoding="utf-8"?>
<TEI.2><text><body><div1 type="chapter" n="47" org="uniform" sample="complete">
            <p>
               <milestone unit="section" n="1" />ἐπεὶ δὲ, Σκηπίωνος καὶ Ὑψαίου καὶ Μίλωνος ὑπατείαν μετερχομένων οὐ μόνον ἐκείνοις τοῖς συντρόφοις ἤδη καὶ συμπολιτευομένοις ἀδικήμασι, δωροδοκίαις καὶ δεκασμοῖς, ἀλλ᾽ ἄντικρυς δι᾽ ὅπλων καὶ φόνων εἰς ἐμφύλιον πόλεμον ὠθουμένων τόλμῃ καὶ ἀπονοίᾳ, Πομπήϊόν τινες ἠξίουν ἐπιστῆναι ταῖς ἀρχαιρεσίαις, τὸ μὲν πρῶτον ἀντεῖπεν ὁ Κάτων, οὐ τοῖς νόμοις ἐκ Πομπηΐου φάμενος, ἀλλ᾽ ἐκ τῶν νόμων Πομπηΐῳ δεῖν ὑπάρχειν τὴν ἀσφάλειαν, 
<milestone unit="section" n="2" /> ὡς δὲ
πολὺν χρόνον ἀναρχίας οὔσης καὶ τριῶν στρατοπέδων τὴν ἀγορὰν 
ὁσημέραι περιεχόντων ὀλίγον ἀπέλιπεν ἀνεπίσχετον 
γεγονέναι τὸ κακόν, ἔγνω τὰ πράγματα 
πρὸ τῆς ἐσχάτης ἀνάγκης εἰς Πομπήϊον ἑκουσίῳ 
χάριτι τῆς βουλῆς περιστῆσαι, καὶ τῷ μετριωτάτῳ 
τῶν παρανομημάτων χρησάμενος ἰάματι 
τῆς τῶν μεγίστων καταστάσεως τὴν μοναρχίαν 
ἐπαγαγέσθαι μᾶλλον ἢ περιϊδεῖν τὴν στάσιν εἰς 
μοναρχίαν<note anchored="yes" place="unspecified" resp="ed">
                  <foreign lang="greek">μοναρχίαν</foreign> σιντενις<hi rend="super">1</hi> ανδ ξοραëς, ωιτη τηε μσς.; σιντενις<hi rend="super">2</hi> ανδ βεκκερ αδοπτ τηε <foreign lang="greek">ἀναρχίαν</foreign> οφ εμπεριυς.</note> τελευτῶσααν. 
<milestone unit="section" n="3" />
εἶπεν οὖν ἐν τῇ βουλῇ γνώμην Βύβλος οἰκεῖος ὢν Κάτωνος, ὡς χρὴ μόνον ἑλέσθαι Πομπήϊον ὕπατον ἢ γὰρ ἕξειν καλῶς τὰ πράγματα ἐκείνου καταστήσαντος, ἢ τῷ κρατίστῳ δουλεύσειν τὴν πόλιν. ἀναστὰς δὲ ὁ Κάτων οὐδενὸς ἂν προσδοκήσαντος ἐπῄνεσε τὴν γνώμην καὶ συνεβούλευσε πᾶσαν ἀρχὴν ὡς ἀναρχίας κρείττονα, Πομπήϊον δὲ καὶ προσδοκᾶν ἄριστα τοῖς παροῦσι χρήσεσθαι πράγμασι καὶ φυλάξειν διαπιστευθέντα τὴν πόλιν. </p>
         </div1></body></text></TEI.2>