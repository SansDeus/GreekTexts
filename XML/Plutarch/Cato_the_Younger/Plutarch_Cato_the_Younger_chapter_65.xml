<?xml version="1.0" encoding="utf-8"?>
<TEI.2><text><body><div1 type="chapter" n="65" org="uniform" sample="complete">
            <p>
               <milestone unit="section" n="1" />τοιαῦτα διαλεχθεὶς τοῖς τριακοσίοις ἀπηλλάττετο: καὶ πυθόμενος Καίσαρα πᾶσαν ἄγοντα τήν στρατιὰν ἤδη καθ᾽ ὁδὸν εἶναι, <q direct="unspecified">παπαὶ,</q> εἶπεν, <q direct="unspecified">ὡς ἐπ᾽ ἄνδρας ἡμᾶς ἐκεῖνος</q> καὶ τραπόμενος πρὸς τοὺς συγκλητικοὺς ἐκέλευε μὴ μέλλειν, ἀλλ᾽ ἕως παραμένουσιν οἱ ἱππεῖς 
<pb id="p.394" />
σῴζεσθαι. καὶ τὰς μὲν ἄλλας ἀπέκλεισε θύρας, μιᾷ 
δὲ τῇ πρὸς θάλασσαν φερούσῃ<note anchored="yes" place="unspecified" resp="ed">
                  <foreign lang="greek">φερούσῃ</foreign> αφτερ τηις ωορδ ονε παρις μς. ῾ξ̓ ηας <foreign lang="greek">ἐχρῆτο πρὸς ἔξοδον</foreign> ῾<gloss>ηε υσεδ ας αν εχιτ</gloss>᾿. βεκκερ αδοπτς ωηατ οτηερ εδιτορς ρεγαρδ ας α γλοσς, αδδινγ αλσο <foreign lang="greek">καί;</foreign> σιντενις<hi rend="super">2</hi> ασσυμες α λαξυνα.</note> τά τε πλοῖα τοῖς 
ὑφ᾽ ἑαυτὸν διένειμε καὶ τάξεως ἐπεμελεῖτο, παύων τὰς ἀδικίας καὶ διαλύων τοὺς θορύβους, καὶ τοὺς ἀπόρως ἔχοντας ἐφοδιάζων. 
<milestone unit="section" n="2" />
ἐπεὶ δὲ Μᾶρκος Ὀκτάβιος ἄγων δύο τάγματα πλησίον κατεστρατοπέδευσε καὶ πέμπων ἠξίου τὸν Κάτωνα περὶ ἀρχῆς διορίσασθαι πρὸς αὐτόν, ἐκείνῳ μὲν οὐθὲν ἀπεκρίνατο, πρὸς δὲ τοὺς φίλους εἶπεν <q direct="unspecified">εἶτα θαυμάζομεν ὅπως ἀπόλωλε τὰ πράγματα, τήν φιλαρχίαν ὁρῶντες ἡμῖν ἐν αὐτῷ τῷ ὀλέθρῳ βεβηκόσι παραμένουσαν;</q>
            </p>
            <p>
               <milestone unit="section" n="3" />ἐν τούτῳ δὲ τοὺς ἱππεῖς ἀκούσας ἀπιόντας ἤδη φέρειν καὶ ἄγειν τὰ τῶν Ἰτυκαίων ὥσπερ λάφυρα, δρόμῳ συνέτεινε πρὸς αὐτούς καὶ τοῖς πρώτοις ἐντυχὼν ἀφῃρεῖτο, τῶν δὲ ἄλλων ἕκαστος ἔφθανε ῥίπτων καὶ κατατιθέμενος, πάντες δὲ ὑπ᾽ αἰσχύνης σιωπῇ καὶ κάτω βλέποντες ἀπῄεσαν. ὁ δὲ Κάτων εἰς τήν πόλιν τοὺς Ἰτυκαίους συναγαγών ἐδεῖτο περὶ τῶν τριακοσίων, μὴ παροξῦναι Καίσαρα κατ᾽ αὐτῶν, ἀλλὰ καὶ κοινῇ τήν σωτηρίαν πράττειν ἀλλήλοις. 
<milestone unit="section" n="4" />
εἶτα πάλιν τραπόμενος πρὸς τήν θάλατταν ἐπεσκόπει τοὺς ἐμβαίνοντας, καὶ τῶν φίλων καὶ ξένων ὅσους ἔπεισεν ἠσπάζετο καὶ προὔπεμπε. τὸν δὲ υἱὸν οὐκ ἔπεισε λαβεῖν πλοῖον, οὐδὲ ᾤετο δεῖν ἀποτρέπειν περιεχόμενον τοῦ πατρός, ἦν δέ τις Στατύλλιος, ἀνὴρ τῇ μὲν ἡλικίᾳ, νέος, ἰσχυρὸς δέ τῇ 
<pb id="p.396" />
γνώμῃ βουλόμενος εἶναι καὶ τοῦ Κάτωνος ἀπομι: 
<milestone unit="section" n="5" /> μεῖσθαι τὴν
ἀπάθειαν. τοῦτον ἠξίου πλεῖν: καὶ γὰρ ἦν καταφανὴς μισοκαῖσαρ: ὡς δὲ οὐκ ἤθελεν, Ἀπολλωνίδῃ τῷ Στωϊκῷ καὶ Δημητρίῳ τῷ Περιπατητικῷ προσβλέψας ὁ Κάτων, <q direct="unspecified">ὑμέτερον,</q>
εἶπεν, <q direct="unspecified">ἔργον οἰδοῦντα τοῦτον μαλάξαι καὶ καταρτίσαι πρὸς τὸ συμφέρον</q> αὐτὸς δὲ τοὺς λοιποὺς συνεκπέμπων καὶ χρηματίζων τοῖς δεομένοις τήν τε νύκτα διέτριβε περὶ ταῦτα καὶ τῆς ἐπιούσης ἡμέρας τὸ πλεῖστον μέρος. </p>
         </div1></body></text></TEI.2>