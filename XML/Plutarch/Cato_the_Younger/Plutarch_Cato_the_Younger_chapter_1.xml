<?xml version="1.0" encoding="utf-8"?>
<TEI.2><text><body><div1 type="chapter" n="1" org="uniform" sample="complete">
            <p>
               <milestone unit="section" n="1" />Κάτωνι δὲ τὸ μὲν γένος ἀρχὴν
ἐπιφανείας  
<pb id="paris.1624.759" /> ἔλαβε καὶ δόξης ἀπὸ τοῦ προπάππου Κάτωνος, 
ἀνδρὸς ἐν δόξῃ καὶ δυνάμει μάλιστα Ῥωμαίων 
γενομένου δι᾽ ἀρετήν, ὡς ἐν τοῖς περὶ ἐκείνου 
γέγραπται, κατελείφθη δὲ γονέων ὀρφανὸς μετ᾽ 
ἀδελφοῦ Καιπίωνος<note anchored="yes" place="unspecified" resp="ed">
                  <foreign lang="greek">Καιπίωνος</foreign> ωιτη ξοραëς ανδ βεκκερ: <foreign lang="greek">Καπίωνος.</foreign>
               </note>  καὶ Πορκίας ἀδελφῆς. ἦν 
δὲ καὶ Σερβιλία Κάτωνος ὁμομήτριος ἀδελφή. 
καὶ πάντες οὗτοι παρὰ Λιβίῳ Δρούσῳ τροφὴν 
καὶ δίαιταν εἶχον, θείῳ μὲν ὄντι πρὸς<note anchored="yes" place="unspecified" resp="ed">
                  <foreign lang="greek">πρὸς</foreign> ωιτη ξοραëς ανδ βεκκερ, αφτερ χψλανδερ: <foreign lang="greek">τῆς.</foreign>
               </note>  μητρός, 
ἄγοντι δὲ τὴν πολιτείαν τότε: καὶ γὰρ εἰπεῖν δεινότατος ἦν, καὶ τἆλλα σώφρων ἀνὴρ ἐν τοῖς μάλιστα, καὶ φρονήματος οὐδενὶ Ῥωμαίων ὑφιέμενος. 
</p>
            <p>
               <milestone unit="section" n="2" />λέγεται δὲ Κάτων εὐθὺς ἐκ παιδίου τῇ τε φωνῇ καὶ τῷ προσώπῳ καὶ ταῖς περὶ τὰς παιδιὰς διατριβαῖς ἦθος ὑποφαίνειν ἄτρεπτον καὶ ἀπαθὲς καὶ βέβαιον ἐν πᾶσιν. ἰσχύν τε γὰρ εἶχον αὐτοῦ παρ᾽ ἡλικίαν τελεσιουργὸν αἱ ὁρμαί, καὶ τοῖς κολακεύουσι τραχὺς ὢν καὶ προσάντης, ἔτι μᾶλλον ἐκράτει τῶν ἐκφοβούντων. ἦν δὲ καὶ πρὸς γέλωτα κομιδῇ δυσκίνητος, ἄχρι μειδιάματος σπανίως τῷ προσώπῳ διαχεόμενος, καὶ πρὸς ὀργὴν οὐ ταχὺς οὐδὲ ὀλισθηρός, ὀργισθεὶς δὲ δυσπαραίτητος. 
<pb id="p.238" />
            </p>
            <p>
               <milestone unit="section" n="3" />ὡς
οὖν εἰς τὸ μανθάνειν ἧκε, νωθρὸς ἦν ἀναλαβεῖν καὶ βραδύς, ἀναλαβὼν δὲ κάτοχος καὶ μνημονικός, ὃ δὴ καὶ πέφυκεν ἄλλως, τοὺς μὲν εὐφυεῖς ἀναμνηστικοὺς μᾶλλον εἶναι, μνημονικοὺς 
<pb id="paris.1624.760" /> δὲ τοὺς μετὰ πόνου καὶ πραγματείας παραδεχομένους: γίνεται γὰρ οἷον ἔγκαυμα τῆς ψυχῆς τῶν μαθημάτων ἕκαστον. 
<milestone unit="section" n="4" />
ἔοικε δὲ καὶ τὸ δύσπειστον τῷ Κάτωνι ποιεῖν ἐργωδεστέραν τὴν μάθησιν: πάσχειν γάρ τι τὸ μανθάνειν ἀτεχνῶς ἐστι, καὶ τὸ πείθεσθαι ταχὺ τοῖς ἧττον ἀντέχειν δυναμένοις συμβέβηκε. διὸ πείθονται μᾶλλον νέοι γερόντων καὶ νοσοῦντες ὑγιαινόντων, καὶ ὅλως ἐν οἷς τὸ ἀποροῦν ἀσθενέστατόν ἐστι, ῥᾷστον τὸ προστιθέμενον. 
<milestone unit="section" n="5" /> τῷ
μέντοι παιδαγωγῷ τὸν Κάτωνα πείθεσθαι μὲν λέγουσι καὶ ποιεῖν ἅπαν τὸ προσταττόμενον, ἑκάστου δὲ τὴν αἰτίαν ἀπαιτεῖν καὶ τὸ διὰ τί πυνθάνεσθαι. καὶ γὰρ ἦν χαρίεις 
<milestone unit="section" n="6" />
παιδαγωγὸς αὐτοῦ καὶ λόγον ἔχων τοῦ κονδύλου προχειρότερον, ὄνομα Σαρπηδών. </p>
         </div1></body></text></TEI.2>