<?xml version="1.0" encoding="utf-8"?>
<TEI.2><text><body><div1 type="chapter" n="13" org="uniform" sample="complete">
            <p>
               <milestone unit="section" n="1" />ἐν δὲ
Συρίᾳ καὶ γελοῖόν τι λέγεται 
παθεῖν. βαδίζων γὰρ εἰς Ἀντιόχειαν εἶδε περὶ 
τὰς πύλας ἔξω πλῆθος ἀνθρώπων ἑκατέρωθεν 
τῆς ὁδοῦ παρακεκριμένων, ἐν οἷς ἔφηβοι μὲν 
χωρὶς ἐν χλαμύσι<note anchored="yes" place="unspecified" resp="ed">
                  <foreign lang="greek">χλαμύσι</foreign> μσς. ανδ μοστ εδιτορς: <foreign lang="greek">χλανίσι</foreign> ῾<gloss>μαντλες</gloss>᾿, αφτερ ξοβετ.</note> καὶ παῖδες ἑτέρωθεν κοσμίως 
εἱστήκεσαν, ἐσθῆτας δὲ καθαρὰς ἔνιοι καὶ στεφάνους 
<pb id="paris.1624.765" /> εἶχον, ἱερεῖς θεῶν ὄντες ἢ ἄρχοντες, πάντων οὖν μᾶλλον οἰηθεὶς ὁ Κάτων αὐτῷ τινα πράττεσθαι τιμὴν καὶ δεξίωσιν ὑπὸ τῆς πόλεως, ὠργίζετο μὲν τοῖς προπεμφθεῖσι τῶν ἰδίων, ὡς μὴ κωλύσασιν, ἐκέλευσε δὲ καταβῆναι τοὺς φίλους, 
<milestone unit="section" n="2" />
καὶ πεζῇ προῄει μετ᾽ αὐτῶν, ὡς δ᾽ ἐγγὺς ἦσαν, ὁ πάντα διακοσμῶν ἐκεῖνα καὶ τὸν ὄχλον εἰς τάξιν καθιστάς, ἀνὴρ πρεσβύτερος ἤδη, ῥάβδον ἐν τῇ χειρὶ καὶ στέφανον κρατῶν, ἀπήντησε τῷ Κάτωνι πρὸ τῶν ἄλλων, καὶ μηδὲ ἀσπασάμενος ἠρώτα ποῦ Δημήτριον ἀπολελοίπασι καὶ πηνίκα παρέσται. Πομπηΐου δὲ ἦν γεγονὼς ὁ Δημήτριος 
<pb id="p.264" />
οἰκέτης: τότε δὲ πάντων, ὡς ἔπος εἰπεῖν, ἀνθρώπων εἰς Πομπήϊον ἀποβλεπόντων, ἐθεραπεύετο παρ᾽ ἀξίαν, μέγα παρ᾽ αὐτῷ δυνάμενος, 
<milestone unit="section" n="3" />
τοῖς μὲν οὖν φίλοις τοῦ Κάτωνος γέλως ἐνέπεσε τοσοῦτος ὥστε ἀναλαβεῖν ἑαυτοὺς οὐκ ἐδύναντο διὰ τοῦ πλήθους ἅμα βαδίζοντες, ὁ δὲ Κάτων τότε μὲν ἰσχυρῶς διατραπείς, <q direct="unspecified">ὦ τῆς κακοδαίμονος,</q> ἔφη, <q direct="unspecified">πόλεως,</q> ἄλλο δὲ οὐδὲν ἐφθέγξατο, χρόνῳ δὲ ὕστερον εἰώθει γελᾶν καὶ αὐτὸς ἐπὶ τούτῳ, καὶ διηγούμενος καὶ μνημονεύων. </p>
         </div1></body></text></TEI.2>