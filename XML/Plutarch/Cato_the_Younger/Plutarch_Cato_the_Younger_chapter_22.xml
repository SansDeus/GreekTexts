<?xml version="1.0" encoding="utf-8"?>
<TEI.2><text><body><div1 type="chapter" n="22" org="uniform" sample="complete">
            <p>
               <milestone unit="section" n="1" />πρὶν δὲ εἰς τὴν δημαρχίαν καθίστασθαι, Κικέρωνος ὑπατεύοντος, ἄλλοις τε πολλοῖς ἀγῶσι τὴν ἀρχὴν ὤρθωσεν αὐτοῦ καὶ ταῖς περὶ Κατιλίναν πράξεσι μεγίσταις καὶ καλλίσταις γενομέναις τέλος ἐπέθηκεν. αὐτὸς μὲν γὰρ ὁ Κατιλίνας ὀλέθριόν τε καὶ παντελῆ μεταβολὴν ἐπάγων τοῖς Ῥωμαίων πράγμασι καὶ στάσεις ὁμοῦ καὶ πολέμους ταράττων ἐξελεγχθεὶς ὑπὸ τοῦ Κικέρωνος ἐξέπεσε τῆς πόλεως, 
<milestone unit="section" n="2" />Λέντλος δὲ καὶ Κέθηγος καὶ μετ᾽ αὐτῶν ἕτεροι συχνοὶ δεξάμενοι τὴν συνωμοσίαν, καὶ τῷ Κατιλίνᾳ δειλίαν καὶ μικρολογίαν τῶν τολμημάτων ἐπικαλοῦντες, αὐτοὶ διενοοῦντο τὴν πόλιν ἄρδην ἀναιρεῖν πυρί καὶ τὴν ἡγεμονίαν ἐθνῶν ἀποστάσεσι καὶ πολέμοις ἀλλοφύλοις ἀνατρέπειν. 
<milestone unit="section" n="3" />
φανερᾶς δὲ τῆς παρασκευῆς 
αὐτῶν γενομένης, καὶ Κικέρωνος<note anchored="yes" place="unspecified" resp="ed">
                  <foreign lang="greek">καὶ Κικέρωνος</foreign> σο σιντενις<hi rend="super">2</hi> φορ τηε ξορρυπτ μσς. <foreign lang="greek">ὡς ἐν τοῖς περὶ Κικέρωνος γέγραπται;</foreign> ξοραëς ανδ βεκκερ αδοπτ τηε εαρλψ ανονψμους ξορρεξτιον <foreign lang="greek">καὶ Κικέρωνος, ὡς ἐν τοῖς περὶ ἐκείνοι γέγραπται.</foreign>
               </note>  ἐν 
βουλῇ γνώμην προθέντος, ὁ μὲν πρῶτος εἰπὼν Σιλανὸς ἀπεφήνατο δοκεῖν αὐτῷ τὰ ἔσχατα παθεῖν χρῆναι τοὺς ἄνδρας, οἱ δὲ μετ᾽ αὐτὸν 
<pb id="p.288" />
ἐφεξῆς
ἠκολούθησαν, 
<milestone unit="section" n="4" />
ἄχρι Καίσαρος. Καῖσαρ δὲ ἀναστάς, ἅτε δὴ καὶ δεινὸς εἰπεῖν καὶ πᾶσαν ἐν τῇ πόλει μεταβολὴν καὶ κίνησιν ὥσπερ ὕλην ὧν αὐτὸς διενοεῖτο βουλόμενος αὔξειν μᾶλλον ἢ σβεννυμένην περιορᾶν, ἐπαγωγὰ πολλὰ καὶ 
<pb id="paris.1624.770" /> φιλάνθρωπα διαλεχθείς ἀποκτεῖναι μὲν ἀκρίτους οὐκ εἴα τοὺς ἄνδρας, εἱρχθέντας δὲ τηρεῖν ἐκέλευσεν, 
<milestone unit="section" n="5" />
οὕτω δὲ τὰς γνώμας μετέστησε τῆς βουλῆς, φοβηθείσης τὸν δῆμον, ὥστε καὶ Σιλανὸν ἔξαρνον εἶναι καὶ λέγειν ὡς οὐδ᾽ αὐτὸς εἴποι θάνατον, ἀλλὰ εἱργμόν: ἔσχατον γὰρ ἀνδρὶ Ῥωμαίῳ τοῦτο κακῶν ἁπάντων. </p>
         </div1></body></text></TEI.2>