<?xml version="1.0" encoding="utf-8"?>
<TEI.2><text n="Sol."><body><p><milestone n="16" unit="chapter" />
            <milestone n="1" unit="section" />
         </p>
         <p>ἤρεσε δ᾽ οὐδετέροις, ἀλλ᾽ ἐλύπησε καὶ τοὺς πλουσίους ἀνελὼν τὰ συμβόλαια, καὶ μᾶλλον ἔτι τοὺς πένητας, ὅτι γῆς ἀναδασμὸν οὐκ ἐποίησεν ἐλπίσασιν αὐτοῖς, οὐδὲ παντάπασιν, ὥσπερ ὁ Λυκοῦργος, ὁμαλοὺς τοῖς βίοις καὶ ἴσους κατέστησεν. ἀλλ᾽ ἐκεῖνος μὲν ἑνδέκατος ὢν ἀφ᾽ Ἡρακλέους καὶ βεβασιλευκὼς ἔτη πολλὰ τῆς Λακεδαίμονος, ἀξίωμα μέγα καὶ φίλους καὶ δύναμιν οἷς ἔγνω καλῶς περὶ τῆς πολιτείας ὑπηρετοῦσαν εἶχε, καὶ βίᾳ μᾶλλον ἢ πειθοῖ χρησάμενος, ὥστε καὶ τὸν ὀφθαλμὸν ἐκκοπῆναι, κατειργάσατο τὸ μέγιστον εἰς σωτηρίαν πόλεως καὶ ὁμόνοιαν, μηδένα πένητα μηδὲ πλούσιον εἶναι τῶν πολιτῶν:
<milestone n="2" unit="section" />σόλων δὲ τούτου μὲν οὐκ ἐφίκετο τῇ πολιτεία δημοτικὸς ὢν καὶ μέσος, ἐνδεέστερον δὲ τῆς ὑπαρχούσης δυνάμεως οὐδὲν ἔπαξεν, ὁρμώμενος ἐκ μόνου τοῦ βούλεσθαι καὶ πιστεύειν αὐτῷ τοὺς πολίτας. ὅτι δ᾽ οὖν προσέκρουσε τοῖς πλείστοις ἕτερα προσδοκήσασιν, αὐτὸς εἴρηκε περὶ αὐτῶν, ὡς<cit>
               <quote rend="blockquote">
                  <l met="troch">χαῦνα μὲν τότ᾽ ἐφράσαντο, νῦν δέ μοι χολούμενοι</l>
                  <l>λοξὸν ὀφθαλμοῖς ὁρῶσι πάντες ὥστε δήϊον.</l>
               </quote>
               <bibl default="NO">σολον, φραγ. 34 ῾βεργκ̓</bibl>
            </cit>καίτοι φησὶν ὡς, εἴ τις ἄλλος ἔσχε τὴν αὐτὴν δύναμιν,<cit>
               <quote rend="blockquote">
                  <l met="iamb">οὐκ ἂν κατέσχε δῆμον, οὐδ᾽ ἐπαύσατο,</l>
                  <l>πρὶν ἀνταράξας, πῖαρ ἐξεῖλεν γάλα.</l>
               </quote>
               <note resp="ed" place="unspecified" anchored="yes">σο τηε ϝερσες αρε νοω μορε ξορρεξτλψ φουνδ ιν αριστοτλε ῾<title>ξονστ. οφ ατηενς</title>, χιι. 5, σανδψς᾿.</note>
               <bibl default="NO">σολον; αριστοτ. ατη. πολ. 12.5</bibl>
            </cit>
            <milestone n="3" unit="section" />
         </p>
         <p>ταχὺ μέντοι τοῦ συμφέροντος αἰσθόμενοι καὶ τὰς ἰδίας αὑτῶν μέμψεις ἀφέντες ἔθυσάν τε κοινῇ, σεισάχθειαν τὴν θυσίαν ὀνομάσαντες, καὶ τὸν Σόλωνα τῆς πολιτείας διορθωτὴν καὶ νομοθέτην ἀπέδειξαν, οὐ τὰ μέν, τὰ δ᾽ οὐχί, πάντα δ᾽ ὁμαλῶς ἐπιτρέψαντες, ἀρχάς, ἐκκλησίας, δικαστήρια, βουλάς, καί τίμημα τούτων ἑκάστου καὶ ἀριθμὸν καὶ καιρὸν ὁρίσαι, λύοντα καὶ φυλάττοντα τῶν ὑπαρχόντων καὶ καθεστώτων ὅ τι δοκοίη.
</p></body></text></TEI.2>