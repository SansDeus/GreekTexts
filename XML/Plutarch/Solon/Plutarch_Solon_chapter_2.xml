<?xml version="1.0" encoding="utf-8"?>
<TEI.2><text n="Sol."><body><p><milestone n="2" unit="chapter" />
            <milestone n="1" unit="section" />
         </p>
         <p>ὁ δ᾽ οὖν Σόλων τὴν οὐσίαν τοῦ πατρὸς ἐλαττώσαντος εἰς φιλανθρωπίας τινάς, ὥς φησιν Ἕρμιππος, καὶ χάριτας, οὐκ ἂν ἀπορήσας τῶν βουλομένων ἐπαρκεῖν, αἰδούμενος δὲ λαμβάνειν παρ᾽ ἑτέρων ἐξ οἰκίας γεγονὼς εἰθισμένης ἑτέροις βοηθεῖν, ὥρμησε νέος ὢν ἔτι πρὸς ἐμπορίαν. καίτοι φασὶν ἔνιοι πολυπειρίας ἕνεκα μᾶλλον καὶ ἱστορίας ἢ χρηματισμοῦ πλανηθῆναι τὸν Σόλωνα. σοφίας μὲν γὰρ ἦν ὁμολογουμένως ἐραστής,
<milestone n="2" unit="section" />ὅς γε καὶ πρεσβύτερος ὢν ἔλεγε <q direct="unspecified">γηράσκειν αἰεὶ πολλὰ διδασκόμενος:</q>
            <note resp="ed" place="unspecified" anchored="yes">
               <foreign lang="greek">Γηράσκω δ᾽ αἰεὶ πολλὰ διδασκόμενος</foreign>. φραγμεντ 18 ῾βεργκ, <title>ποετ. λψρ. γρ.</title> ιι.<hi rend="superscript">4</hi> π. 47᾿.</note> πλοῦτον δ᾽ οὐκ ἐθαύμαζεν, ἀλλὰ καί φησιν ὁμοίως πλουτεῖν ᾧ τε<note resp="ed" place="unspecified" anchored="yes">
               <foreign lang="greek">Ἶσόν τοι πλουτοῦσιν ὅτῳ πολὺς ἄργυρός ἐστιν, κ.τ.λ.</foreign>, φραγμεντ 24 ῾βεργκ̓, ϝερσες 1-6.</note>
            <cit>
               <quote rend="blockquote">
                  <l met="dact">πολὺς ἄργυρός ἐστι</l>
                  <l>καὶ χρυσὸς καὶ γῆς πυροφόρου πεδία</l>
                  <l>ἵπποι θ᾽ ἡμίονοί τε, καὶ ᾧ μόνα ταῦτα πάρεστι,</l>
                  <l>γαστρί τε καὶ πλευρῇ καὶ ποσὶν ἁβρὰ παθεῖν,</l>
                  <l>παιδός τ᾽ ἠδὲ γυναικός, ἐπὴν καὶ ταῦτ᾽ ἀφίκηται,</l>
                  <l>ἥβη, σὺν δ᾽ ὥρη γίνεται ἁρμοδία.</l>
               </quote>
               <bibl default="NO">σολον, φραγ. 24. 1-6 ῾βεργκ̓</bibl>
            </cit>
            <milestone n="3" unit="section" />ἀλλ᾽ ἑτέρωθι λέγει:<cit>
               <quote rend="blockquote">
                  <l met="dact">χρήματα δ᾽ ἱμείρω μὲν ἔχειν, ἀδίκως δὲ πεπᾶσθαι</l>
                  <l>οὐκ ἐθέλω: πάντως ὕστερον ἦλθε δίκη.</l>
               </quote>
               <bibl default="NO">σολον, φραγ. 13. 7-8 ῾βεργκ̓</bibl>
            </cit>κωλύει δὲ οὐδὲν τὸν ἀγαθὸν καὶ πολιτικὸν ἄνδρα μήτε τῶν περιττῶν τὴν κτῆσιν ἐν σπουδῇ τίθεσθαι μήτε τῆς χρείας τῶν ἀναγκαίων καὶ ἱκανῶν καταφρονεῖν. ἐν δὲ τοῖς τότε χρόνοις, καθ᾽ Ἡσίοδον, ἔργον οὐδὲν ἦν ὄνειδος, οὐδὲ τέχνη διαφορὰν ἔφερεν, ἐμπορία δὲ καὶ δόξαν εἶχεν οἰκειουμένη τὰ βαρβαρικὰ καὶ προξενοῦσα φιλίας βασιλέων καὶ πραγμάτων ἐμπείρους ποιοῦσα πολλῶν.
<milestone n="4" unit="section" />ἔνιοι δὲ καὶ πόλεων οἰκισταὶ γεγόνασι μεγάλων, ὡς καὶ Μασσαλίας Πρῶτις ὑπὸ Κελτῶν τῶν περὶ τὸν Ῥοδανὸν ἀγαπηθείς. καὶ Θαλῆν δέ φασιν ἐμπορίᾳ χρήσασθαι καὶ Ἱπποκράτην τὸν μαθηματικόν, καὶ Πλάτωνι τῆς ἀποδημίας ἐφόδιον ἐλαίου τινὸς ἐν Αἰγύπτῳ διάθεσιν γενέσθαι.
</p></body></text></TEI.2>