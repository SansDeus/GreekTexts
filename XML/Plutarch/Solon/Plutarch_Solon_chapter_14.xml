<?xml version="1.0" encoding="utf-8"?>
<TEI.2><text n="Sol."><body><p><milestone n="14" unit="chapter" />
            <milestone n="1" unit="section" />
         </p>
         <p>ἐνταῦθα δὴ τῶν Ἀθηναίων οἱ φρονιμώτατοι συνορῶντες τὸν Σόλωνα μόνον μάλιστα τῶν ἁμαρτημάτων ἐκτὸς ὄντα, καὶ μήτε τοῖς πλουσίοις κοινωνοῦντα τῆς ἀδικίας μήτε ταῖς τῶν πενήτων ἀνάγκαις ἐνεχόμενον, ἐδέοντο τοῖς κοινοῖς προσελθεῖν καὶ καταπαῦσαι τὰς διαφοράς. καίτοι Φανίας ὁ Λέσβιος αὐτὸν ἱστορεῖ τὸν Σόλωνα, χρησάμενον ἀπάτῃ πρὸς ἀμφοτέρους ἐπὶ σωτηρίᾳ τῆς πόλεως, ὑποσχέσθαι κρύφα τοῖς μὲν ἀπόροις τὴν νέμησιν, τοῖς δὲ χρηματικοῖς βεβαίωσιν τῶν συμβολαίων.
<milestone n="2" unit="section" />ἀλλ᾽ αὐτὸς ὁ Σόλων ὀκνῶν φησι τὸ πρῶτον ἅψασθαι τῆς πολιτείας, καὶ δεδοικὼς τῶν μὲν τὴν φιλοχρηματίαν, τῶν δὲ τὴν ὑπερηφανίαν. ᾑρέθη δὲ ἄρχων μετὰ Φιλόμβροτον ὁμοῦ καὶ διαλλακτὴς καὶ νομοθέτης, δεξαμένων προθύμως αὐτὸν ὡς μὲν εὔπορον τῶν πλουσίων, ὡς δὲ χρηστὸν τῶν πενήτων. λέγεται δὲ καὶ φωνή τις αὐτοῦ περιφερομένη πρότερον, εἰπόντος ὡς τὸ ἴσον πόλεμον οὐ ποιεῖ, καὶ τοῖς κτηματικοῖς ἀρέσκειν καὶ τοῖς ἀκτήμοσι, τῶν μὲν ἀξίᾳ καὶ ἀρετῇ, τῶν δὲ μέτρῳ καὶ ἀριθμῷ
<milestone n="3" unit="section" />τὸ ἴσον ἕξειν προσδοκώντων: ὅθεν ἐπ᾽ ἐλπίδος μεγάλης ἑκατέρων γενομένων οἱ προϊστάμενοι προσέκειντο τῷ Σόλωνι τυραννίδα προξενοῦντες καὶ ἀναπείθοντες εὐτολμότερον ἅψασθαι τῆς πόλεως ἐγκρατῆ γενόμενον. πολλοὶ δὲ καὶ τῶν διὰ μέσου πολιτῶν, τὴν ὑπὸ λόγου καὶ νόμου μεταβολὴν ὁρῶντες ἐργώδη καὶ χαλεπὴν οὖσαν, οὐκ ἔφευγον ἕνα τὸν δικαιότατον καὶ φρονιμώτατον ἐπιστῆσαι τοῖς πράγμασιν.
<milestone n="4" unit="section" />ἔνιοι δέ φασι καὶ μαντείαν γενέσθαι τῷ Σόλωνι Πυθοῖ τοιαύτην:
<quote rend="blockquote" type="oracle">
               <l met="dact">ἧσο μέσην κατὰ νῆα κυβερνητήριον ἔργον</l>
               <l>εὐθύνων: πολλοί τοι Ἀθηναίων ἐπίκουροι.</l>
            </quote>
μάλιστα δὲ οἱ συνήθεις ἐκάκιζον εἰ διὰ τοὔνομα δυσωπεῖται τὴν μοναρχίαν, ὥσπερ οὐκ ἀρετῇ τοῦ λαβόντος εὐθὺς ἂν βασιλείαν γενομένην, καὶ γεγενημένην πρότερον μὲν Εὐβοεῦσι Τυννώνδαν, νῦν δὲ Μιτυληναίοις Πιττακὸν ᾑρημένοις τύραννον.
<milestone n="5" unit="section" />
         </p>
         <p>τούτων οὐδὲν ἐξέκρουσε τὸν Σόλωνα τῆς αὑτοῦ προαιρέσεως, ἀλλὰ πρὸς μὲν τοὺς φίλους εἶπεν, ὡς λέγεται, καλὸν μὲν εἶναι τὴν τυραννίδα χωρίον, οὐκ ἔχειν δὲ ἀπόβασιν, πρὸς δὲ Φῶκον ἐν τοῖς ποιήμασι γράφων:<cit>
               <quote rend="blockquote">
                  <l met="troch">εἰ δὲ γῆς （ φησίν） ἐφεισάμην</l>
                  <l>πατρίδος, τυραννίδος δὲ καὶ βίης ἀμειλίχου</l>
                  <l>οὐ καθηψάμην μιάνας καὶ καταισχύνας κλέος,</l>
                  <l>οὐδὲν αἰδεῦμαι: πλέον γὰρ ὧδε νικήσειν δοκέω πάντας ἀνθρώπους.</l>
               </quote>
               <bibl default="NO">σολον, φραγ. 32 ῾βεργκ̓.</bibl>
            </cit>ὅθεν εὔδηλον ὅτι καὶ πρὸ τῆς νομοθεσίας μεγάλην δόξαν εἶχεν.
<milestone n="6" unit="section" />ἃ δὲ φυγόντος αὐτοῦ τὴν τυραννίδα πολλοὶ καταγελῶντες ἔλεγον, γέγραφεν οὕτως:<cit>
               <quote rend="blockquote">
                  <l met="troch">οὐκ ἔφυ Σόλων βαθύφρων οὐδὲ βουλήεις ἀνήρ:</l>
                  <l>ἐσθλὰ γὰρ θεοῦ διδόντος αὐτὸς οὐκ ἐδέξατο.</l>
                  <l>περιβαλὼν δ᾽ ἄγραν ἀγασθεὶς οὐκ ἐπέσπασεν μέγα</l>
                  <l>δίκτυον, θυμοῦ θ᾽ ἁμαρτῇ καὶ φρενῶν ἀποσφαλείς.</l>
                  <l>ἤθελον<note resp="ed" place="unspecified" anchored="yes">
                        <foreign lang="greek">ἤθελον, ἀσκὸς</foreign> βεργκ, ωιτη τηε βεττερ μσς.: <foreign lang="greek">ἤθελεν, αὐτός</foreign> ῾<gloss>ηε</gloss> ῾σολον̓ <gloss>ωουλδ ηαϝε βεεν ωιλλινγ; ηιμσελφ</gloss>᾿.</note> γάρ κεν κρατήσας, πλοῦτον ἄφθονον λαβὼν</l>
                  <l>καὶ τυραννεύσας Ἀθηνῶν μοῦνον ἡμέραν μίαν,</l>
                  <l>ἀσκὸς<note resp="ed" place="unspecified" anchored="yes">
                        <foreign lang="greek">ἤθελον, ἀσκὸς</foreign> βεργκ, ωιτη τηε βεττερ μσς.: <foreign lang="greek">ἤθελεν, αὐτός</foreign> ῾<gloss>ηε</gloss> ῾σολον̓ <gloss>ωουλδ ηαϝε βεεν ωιλλινγ; ηιμσελφ</gloss>᾿.</note> ὕστερον δεδάρθαι κἀπιτετρῖφθαι γένος.</l>
               </quote>
               <bibl default="NO">σολον, φραγ. 33 ῾βεργκ̓.</bibl>
            </cit>
            </p></body></text></TEI.2>