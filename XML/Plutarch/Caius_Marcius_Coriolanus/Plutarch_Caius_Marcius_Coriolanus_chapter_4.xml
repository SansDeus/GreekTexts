<?xml version="1.0" encoding="utf-8"?>
<TEI.2><text><body><div1 type="chapter" n="4" org="uniform" sample="complete">
            <p>
               <milestone unit="section" n="1" />νέων δέ, ὡς ἔοικεν, ἀνδρῶν ἐπιφάνεια καὶ τιμὴ τὰς μὲν ἐλαφρῶς φιλοτίμους φύσεις πρωιαίτερον παραγενομένη σβέννυσι, καὶ ἀποπίμπλησι ταχὺ τὸ διψῶδες αὐτῶν καὶ ἁψίκορον τὰ δ᾽ ἐμβριθῆ καὶ βέβαια φρονήματα αὔξουσιν αἱ τιμαὶ καὶ λαμπρύνουσιν ὥσπερ ὑπὸ πνεύματος ἐγειρόμενα πρὸς τὸ φαινόμενον καλόν, οὐ γὰρ ὡς μισθὸν ἀπολαμβάνοντες, ἀλλ᾽ ὡς ἐνέχυρον διδόντες αἰσχύνονται τὴν δόξαν καταλιπεῖν καὶ μὴ τοῖς αὐτοῖς ἔργοις ὑπερβαλέσθαι. 
<milestone unit="section" n="2" />
τοῦτο παθὼν καὶ ὁ Μάρκιος αὐτὸς αὑτῷ ζῆλον 
ἀνδραγαθίας προὔθηκε, καινός τε ἀεὶ βουλόμενος 
εἶναι ταῖς πράξεσιν ἀριστείαις ἀριστείας συνῆπτε 
καὶ λάφυρα λαφύροις ἐπέφερε, καὶ τοῖς προτέροις 
ἀεὶ τοὺς ὑστέρους ἡγεμόνας εἶχε περὶ τῆς ἐκείνου 
τιμῆς
ἐρίζοντας, καὶ μαρτυρίας ὑπερβαλέσθαι.<note anchored="yes" place="unspecified" resp="ed">
                  <foreign lang="greek">καὶ μαρτυρίας ὑπερβαλέσθαι</foreign> βραξκετεδ βψ βεκκερ.</note> 
πολλῶν γέ τοι τότε Ῥωμαίοις ἀγώνων καὶ πολέμων γενομένων, ἐξ οὐδενὸς ἀστεφάνωτος ἦλθεν οὐδ᾽ ἀγέραστος. 
</p>
            <p>
               <milestone unit="section" n="3" />ἦν δὲ
τοῖς μὲν ἄλλοις ἡ δόξα τῆς ἀρετῆς τέλος, ἐκείνῳ δὲ τῆς δόξης ἡ τῆς μητρὸς εὐφροσύνη, τὸ 
<pb id="p.126" />
γὰρ ἐκείνην ἐπαινούμενον ἀκοῦσαι καὶ στεφανούμενον ἰδεῖν καὶ περιβαλεῖν δακρύουσαν ὑφ᾽ ἡδονῆς ἐντιμότατον αὑτὸν ἐνόμιζε ποιεῖν καὶ μακαριώτατον. τοῦτο δ᾽ ἀμέλει καὶ τὸν Ἐπαμεινώνδαν φασὶν ἐξομολογήσασθαι τὸ πάθος, εὐτυχίαν ποιούμενον αὑτοῦ μεγίστην ὅτι τὴν ἐν Λεύκτροις στρατηγίαν αὐτοῦ καὶ νίκην ὁ πατὴρ καὶ ἡ μήτηρ ἔτι ζῶντες ἐπεῖδον. 
<milestone unit="section" n="4" />
ἀλλ᾽ ἐκεῖνος μὲν ἀμφοτέρων 
ἀπέλαυσε τῶν γονέων συνηδομένων καὶ συνευημερούντων, 
Μάρκιος δὲ τῇ μητρὶ καὶ τὰς τοῦ 
πατρὸς ὀφείλειν χάριτας οἰόμενος οὐκ ἐνεπίμπλατο 
τὴν Οὐολουμνίαν εὐφραίνων καὶ τιμῶν, 
ἀλλὰ καὶ γυναῖκα βουλομένης καὶ δεομένης 
ἐκείνης,<note anchored="yes" place="unspecified" resp="ed">
                  <foreign lang="greek">δεομένης ἐκείνης</foreign> ωιτη μ<hi rend="superscript">α</hi>: <foreign lang="greek">δεομένης</foreign>.</note> ἔγημε καὶ τὴν οἰκίαν ᾤκει γενομένων 
παίδων ὁμοῦ μετὰ τῆς μητρός. </p>
         </div1></body></text></TEI.2>