<?xml version="1.0" encoding="utf-8"?>
<TEI.2><text><body><div1 type="chapter" n="32" org="uniform" sample="complete">
            <p>
               <milestone unit="section" n="1" />ἐπανελθόντων δὲ τῶν πρέσβεων ἀκούσασα ἡ βουλή, καθάπερ ἐν χειμῶνι πολλῷ καὶ κλύδωνι τῆς πόλεως, ἄρασα τὴν ἀφ᾽: ἱερᾶς ἀφῆκεν. ὅσοι γὰρ ἦσαν ἱερεῖς θεῶν ἢ μυστηρίων ὀργιασταὶ ἢ
φύλακες ἢ τὴν ἀπ᾽ οἰωνῶν πάτριον οὖσαν ἐκ 
<pb id="paris.1624.229" /> παλαιῶν
μαντικὴν ἔχοντες, τούτους πάντας ἀπιέναι πρὸς τὸν Μάρκιον ἐψηφίσαντο, κεκοσμημένους ὡς ἦν ἑκάστῳ νόμος ἐν ταῖς ἱερουργίαις: λέγειν δὲ ταὐτὰ, καὶ παρακαλεῖν ὅπως ἀπαλλάξας τὸν πόλεμον οὕτω διαλέγηται περὶ τῶν Οὐολούσκων τοῖς πολίταις. 
<milestone unit="section" n="2" />
ἐδέξατο μὲν οὖν εἰς τὸ στρατόπεδον τοὺς ἄνδρας, ἄλλο δ᾽ οὐδὲν ἔδωκεν οὐδ᾽ ἔπραξεν οὐδ᾽ εἶπε μαλακώτερον, ἀλλ᾽ ἐφ᾽ οἷς πρότερον 
<pb id="p.196" />
ἐκέλευε ποιεῖσθαι τὰς διαλύσεις ἢ δέχεσθαι τὸν πόλεμον. ἐπανελθόντων οὖν τῶν ἱερέων ἔδοξεν ἀτρεμοῦντας ἐν τῇ πόλει τὰ τείχη φυλάττειν καὶ προσβάλλοντας ἀποκρούεσθαι τοὺς πολεμίους, 
<milestone unit="section" n="3" /> ἐν τῷ
χρόνῳ μάλιστα καὶ τοῖς ἀπὸ τῆς τύχης 
παραλόγοις τιθεμένοις τὰς ἐλπίδας, ἐπεὶ δι᾽ αὑτῶν 
γε σωτήριον οὐδὲν ἠπίσταντο πράττοντες, ἀλλὰ 
ταραχὴ καὶ πτοία καὶ φήμη πονηρὰ τὴν πόλιν 
κατεῖχεν, ἄχρι οὗ συνέβη τι πρᾶγμα τῷ πολλάκις 
ὑφ᾽ Ὁμήρου λεγομένῳ,<note anchored="yes" place="unspecified" resp="ed">
                  <foreign lang="greek">τῷ <gap /> λεγομένῳ</foreign> ξοραëς ανδ βεκκερ, αφτερ ρεισκε ῾αμψοτ̓: <foreign lang="greek">τῶν <gap /> λεγομένων</foreign>.</note> μὴ τάνυ δὲ πείθοντι<note anchored="yes" place="unspecified" resp="ed">
                  <foreign lang="greek">πείθοντι</foreign> βεκκερ, αφτερ ρεισκε: <foreign lang="greek">πεῖθον</foreign>.</note>
τοὺς πολλούς, ὅμοιον. 
<milestone unit="section" n="4" />λέγοντος γὰρ αὐτοῦ καὶ 
ἀναφωνοῦντος ἐπὶ ταῖς μεγάλαις πράξεσι καὶ παραλόγοις: 
<quote rend="blockquote">τῷ δ᾽
ἄρ᾽ ἐπὶ φρεσὶ θῆκε θεὰ γλαυκῶπις Ἀθήνη:</quote> 
καὶ τὸ 
<quote rend="blockquote">
                  <l>ἀλλά τις ἀθανάτων τρέψεν φρένας, ὅς γ᾽ ἐνὶ θυμῷ 
</l>
                  <l>δήμου θῆκε φάτιν:</l>
               </quote> 
καὶ τὸ 
<quote rend="blockquote">ἤ τι
ὀϊσσάμενος ἢ καὶ θεὸς ὣς ἐκέλευε:</quote> 
καταφρονοῦσιν ὡς ἀδυνάτοις πράγμασι καὶ μυθεύμασιν 
ἀπίστοις τὸν ἑκάστου λογισμὸν τῆς προαιρέσεως 
ἄπιστον<note anchored="yes" place="unspecified" resp="ed">
                  <foreign lang="greek">ἄπιστον</foreign> βεκκερ ηας <foreign lang="greek">ἀκρατῆ</foreign> ῾<gloss>ποωερλεσς το δετερμινε</gloss>᾿.</note>  καθιστάντος. 
<milestone unit="section" n="5" /> οὐ
ποιεῖ δὲ τοῦτο Ὅμηρος, ἀλλὰ τὰ μὲν εἰκότα καὶ συνήθη 
<pb id="p.198" />
καὶ κατὰ λόγον περαινόμενα τῷ ἐφ᾽ ἡμῖν ἀποδίδωσι, καὶ λέγει δήπου πολλάκις: 
<quote rend="blockquote">αὐτὰρ ἐγὼ βούλευσα κατὰ μεγαλήτορα θυμόν:</quote> 
καὶ, 
<quote rend="blockquote">
                  <l>ὣς φάτο, Πηλείωνι δ᾽ ἄχος γένετ᾽, ἐν δέ οἱ ἦτορ
</l>
                  <l>στήθεσσιν λασίοισι διάνδιχα μερμήριζεν:</l>
               </quote> 
καὶ πάλιν, 
<quote rend="blockquote">
                  <l>ἀλλὰ τὸν οὔ τι
</l>
                  <l> πεῖθ᾽ ἀγαθὰ φρονέοντα, δαΐφρονα Βελλεροφόντην:</l>
               </quote> 
               <milestone unit="section" n="6" /> ἐν δὲ
ταῖς ἀτόποις καὶ παραβόλοις πράξεσι καὶ φορᾶς τινος ἐνθουσιώδους καὶ παραστάσεως δεομέναις οὐκ ἀναιροῦντα ποιεῖ τὸν θεόν, ἀλλὰ κινοῦντα τὴν προαίρεσιν, οὐδ᾽ ὁρμὰς ἐνεργαζόμενον, ἀλλὰ φαντασίας ὁρμῶν ἀγωγούς, αἷς οὐδὲ ποιεῖ τὴν πρᾶξιν ἀκούσιον, ἀλλὰ τῷ ἑκουσίῳ δίδωσιν ἀρχήν, καὶ τὸ θαρρεῖν καὶ τὸ ἐλπίζειν προστίθησιν. 
<milestone unit="section" n="7" /> ἢ
γὰρ ἀπαλλακτέον ὅλως τὰ θεῖα πάσης αἰτίας καὶ ἀρχῆς τῶν καθ᾽ ἡμᾶς, ἤ τις ἂν ἄλλος εἴη τρόπος ᾧ βοηθοῦσιν ἀνθρώποις καὶ συνεργοῦσιν; οὐ τὸ σῶμα δήπου πλάττοντες ἡμῶν, οὐδὲ τὰς χεῖρας, ὡς δεῖ, μετατιθέντες αὐτοὶ καὶ τοὺς πόδας, ἀλλὰ τῆς ψυχῆς τὸ πρακτικὸν καὶ προαιρετικὸν ἀρχαῖς τισι καὶ φαντασίαις καὶ ἐπινοίαις ἐγείροντες ἢ τοὐναντίον ἀποστρέφοντες καὶ ἱστάντες. 
<pb id="p.200" />
            </p>
         </div1></body></text></TEI.2>