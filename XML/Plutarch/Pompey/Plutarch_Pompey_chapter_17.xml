<?xml version="1.0" encoding="utf-8"?>
<TEI.2><text><body><div1 type="chapter" n="17" org="uniform" sample="complete">
            <p>
               <milestone unit="section" n="1" />Λεπίδῳ δὲ οὐδὲν ὅμοιος στρατηγὸς 
Ἰβηρίαν κατέχων Σερτώριος ἐπῃωρεῖτο Ῥωμαίοις 
φοβερός, ὥσπερ ἐπ᾽ ἔσχατον<note anchored="yes" place="unspecified" resp="ed">
                  <foreign lang="greek">ἐπ᾽ ἔσχατον</foreign> στεπηανυς, ξοραëς, ανδ ς: <foreign lang="greek">ἔσχατον</foreign>.</note>  νόσημα τῶν ἐμφυλίων 
πολέμων εἰς τοῦτον τὸν ἄνδρα συνερρυηκότων, πολλοὺς μὲν ἤδη τῶν ἐλαττόνων 
<pb id="p.156" />
στρατηγῶν ἀνῃρηκότα, Μετέλλῳ δὲ Πίῳ τότε συμπεπλεγμένον, 
<milestone unit="section" n="2" />
ἀνδρὶ λαμπρῷ μὲν καί πολεμικῷ, δοκοῦντι δὲ ἀργότερον ὑπὸ γήρως ἕπεσθαι τοῖς καιροῖς τοῦ πολέμου, καί ἀπολείπεσθαι τῶν πραγμάτων ἁρπαζομένων ὀξύτητι καί τάχει, τοῦ Σερτωρίου παραβόλως καί λῃστρικώτερον αὐτῷ προσφερομένου, καί ταράττοντος ἐνέδραις καί περιδρομαῖς ἄνδρα νομίμων ἀθλητὴν ἀγώνων καί δυνάμεως στασίμου καί βαρείας ἡγεμόνα, 
<milestone unit="section" n="3" />
πρὸς ταῦτα Πομπήϊος ἔχων τὴν στρατιὰν ὑφ᾽ ἑαυτῷ διεπράττετο Μετέλλῳ πεμφθῆναι βοηθός: καί Κάτλου κελεύοντος οὐ διέλυεν, ἀλλ᾽ ἐν τοῖς ὅπλοις ἦν περὶ τὴν πόλιν, ἀεί τινας ποιούμενος προφάσεις, ἕως ἔδωκαν αὐτῷ τὴν ἀρχὴν Λευκίου Φιλίππου γνώμην εἰπόντος. 
<milestone unit="section" n="4" />
ὅτε καί φασιν ἐν συγκλήτῳ πυθομένου τινὸς καί θαυμάζοντος εἰ Πομπήϊον ἀνθύπατον οἴεται δεῖν ἐκπεμφθῆναι Φίλιππος: <q direct="unspecified">οὐκ ἔγωγε,</q> φάναι τὸν Φίλιππον, <q direct="unspecified">
ἀλλ᾽ ἀνθ᾽ ὑπάτων,</q> ὡς ἀμφοτέρους τοὺς τότε ὑπατεύοντας οὐδενὸς ἀξίους ὄντας. </p>
         </div1></body></text></TEI.2>