<?xml version="1.0" encoding="utf-8"?>
<TEI.2><text><body><div1 type="chapter" n="63" org="uniform" sample="complete">
            <p>
               <milestone unit="section" n="1" />οἱ
μὲν οὖν ἄλλοι τοῦ Πομπηΐου τὸν ἀπόπλουν ἐν τοῖς ἀρίστοις τίθενται στρατηγήμασιν, αὐτὸς δὲ Καῖσαρ ἐθαύμαζεν ὅτι καὶ πόλιν 
<pb id="p.280" />
ἔχων ὀχυρὰν καὶ προσδοκῶν τὰς ἐξ Ἰβηρίας δυνάμεις καὶ θαλασσοκρατῶν ἐξέλιπε καὶ προήκατο τὴν Ἰταλίαν. αἰτιᾶται καὶ Κικέρων ὅτι τὴν Θεμιστοκλέους ἐμιμήσατο στρατηγίαν μᾶλλον ἢ τὴν Περικλέους, τῶν πραγμάτων τούτοις ὁμοίων ὄντων, οὐκ ἐκείνοις. 
<milestone unit="section" n="2" />
ἐδήλωσε δὲ Καῖσαρ 
ἔργῳ σφόδρα φοβούμενος τὸν χρόνον: ἔχων γὰρ 
Νουμέριον Πομπηΐου φίλον ἀπέστειλεν εἰς Βρεντέσιον 
ἐπὶ τοῖς ἴσοις ἀξιῶν διαλλαγῆναι Νουμέριος 
δὲ Πομπηΐῳ συνεξέπλευσεν. ἐντεῦθεν ὁ 
μὲν ἐν ἡμέραις<note place="unspecified" anchored="yes">
                  <foreign lang="greek">ἐν ἡμέραις</foreign> βεκκερ, αφτερ εμπεριυς: <foreign lang="greek">ἡμέραις</foreign>.</note> ἑξήκοντα κύριος γεγονὼς ἀναιμωτὶ 
τῆς Ἰταλίας ὅλης ἐβούλετο μὲν εὐθὺς 
Πομπήϊον διώκειν, πλοίων δὲ μὴ παρόντων ἀποστρέψας εἰς Ἰβηρίαν ἤλαυνε, τὰς ἐκεῖ δυνάμεις προσαγαγέσθαι βουλόμενος. </p>
         </div1></body></text></TEI.2>