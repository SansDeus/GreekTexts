<?xml version="1.0" encoding="utf-8"?>
<TEI.2><text><body><div1 type="chapter" n="68" org="uniform" sample="complete">
            <p>
               <milestone unit="section" n="1" />ἀλλ᾽ ὅμως ἐγκείμενοι καὶ θορυβοῦντες, ἐπεὶ κατέβησαν εἰς τὸ Φαρσάλιον πεδίον, ἠνάγκασαν βουλὴν προθεῖναι τὸν Πομπήϊον, ἐν ᾗ Λαβιηνὸς ὁ τῶν ἱππέων ἄρχων πρῶτος ἀναστὰς ὤμοσε μὴ ἀναχωρήσειν ἐκ τῆς μάχης, εἰ μὴ τρέψαιτο τοὺς πολεμίους: τὰ δὲ αὐτὰ καὶ πάντες ὤμνυσαν. 
<milestone unit="section" n="2" />
τῆς δὲ νυκτὸς ἔδοξε κατὰ τοὺς ὕπνους Πομπήϊος εἰς τὸ θέατρον εἰσιόντος αὐτόν κροτεῖν τὸν δῆμον, αὐτὸς δὲ κοσμεῖν ἱερὸν Ἀφροδίτης νικηφόρου πολλοῖς λαφύροις. καὶ τὰ μὲν ἐθάρρει, τὰ δὲ ὑπέθραττεν αὐτὸν ἡ ὄψις, δεδοικότα μὴ τῷ γένει τῷ Καίσαρος εἰς Ἀφροδίτην ἀνήκοντι δόξα καὶ λαμπρότης ἀπ᾽ αὐτοῦ γένηται: καὶ πανικοί τινες θόρυβοι διᾴττοντες ἐξανέστησαν αὐτόν. 
<milestone unit="section" n="3" />
ἑωθινῆς δὲ 
φυλακῆς ὑπὲρ τοῦ Καίσαρος στρατοπέδου πολλὴν 
ἡσυχίαν ἄγοντος ἐξέλαμψε μέγα φῶς, ἐκ δὲ 
τούτου λαμπὰς ἀρθεῖσα φλογοειδὴς ἐπὶ τὸ<note anchored="yes" place="unspecified" resp="ed">
                  <foreign lang="greek">ἐπὶ τὸ</foreign> ξοραëς ανδ βεκκερ, αφτερ ρεισκε: <foreign lang="greek">ἐπὶ</foreign>.</note>  Πομπηΐου 
κατέσκηψε: καὶ τοῦτο ἰδεῖν φησι Καῖσαρ αὐτὸς ἐπιὼν τὰς φυλακάς. ἅμα δὲ ἡμέρᾳ, μέλλοντος αὐτοῦ πρὸς Σκοτοῦσαν ἀναζευγνύειν καὶ τὰς σκηνὰς τῶν στρατιωτῶν καθαιρούντων καὶ προπεμπόντων ὑποζύγια καὶ θεράποντας, ἧκον οἱ σκοποὶ φράζοντες ὅπλα πολλὰ καθορᾶν ἐν τῷ 
<pb id="p.294" />
χάρακι τῶν πολεμίων διαφερόμενα, καὶ κίνησιν εἶναι καὶ θόρυβον ἀνδρῶν ἐπὶ μάχην ἐξιόντων. 
<milestone unit="section" n="4" />
μετὰ δὲ τούτους ἕτεροι παρῆσαν εἰς τάξιν ἤδη καθίστασθαι τοὺς πρώτους λέγοντες, ὁ μὲν οὖν Καῖσαρ εἰπὼν τὴν προσδοκωμένην ἥκειν ἡμέραν, ἐν ᾗ πρὸς ἄνδρας, οὐ πρὸς λιμὸν οὐδὲ πενίαν μαχοῦνται, κατὰ τάχος πρὸ τῆς σκηνῆς ἐκέλευσε προθεῖναι
τὸν φοινικοῦν χιτῶνα: τοῦτο γὰρ μάχης Ῥωμαίοις ἐστὶ σύμβολον. 
<milestone unit="section" n="5" />οἱ δὲ
στρατιῶται θεασάμενοι μετὰ βοῆς καὶ χαρᾶς τὰς 
σκηνὰς ἀφέντες ἐφέροντο πρὸς τὰ ὅπλα. καὶ 
τῶν ταξιαρχῶν ἀγόντων εἰς ἣν ἔδει τάξιν, ἕκαστος, 
ὥσπερ χορός, ἄνευ θορύβου μεμελετημένως 
εἰς τάξιν<note anchored="yes" place="unspecified" resp="ed">
                  <foreign lang="greek">εἰς τάξιν</foreign> βραξκετεδ βψ βεκκερ.</note>  καὶ πρᾴως καθίστατο. </p>
         </div1></body></text></TEI.2>