<?xml version="1.0" encoding="utf-8"?>
<TEI.2><text><body><div1 type="chapter" n="9" org="uniform" sample="complete">
            <p>
               <milestone unit="section" n="1" />ἐπεὶ τοίνυν ἐκράτησε τῆς Ἰταλίας ὁ 
<pb id="paris.1624.623" /> Σύλλας καὶ δικτάτωρ ἀνηγορεύθη, τοὺς μὲν ἄλλους ἡγεμόνας καὶ στρατηγοὺς ἠμείβετο πλουσίους ποιῶν καὶ προάγων ἐπὶ ἀρχὰς καὶ χαριζόμενος ἀφθόνως καὶ προθύμως ὧν ἕκαστος ἐδεῖτο, Πομπήϊον δὲ θαυμάζων δι᾽ ἀρετὴν καὶ μέγα νομίζων ὄφελος εἶναι τοῖς ἑαυτοῦ πράγμασιν, ἐσπούδασεν ἁμῶς γέ πως οἰκειότητι προσθέσθαι. 
<milestone unit="section" n="2" />
συμβουλομένης δὲ τῆς γυναικὸς αὐτοῦ τῆς Μετέλλης, 
πείθουσι τὸν Πομπήϊον ἀπαλλαγέντα 
τῆς Ἀντιστίας λαβεῖν γυναῖκα τὴν Σύλλα πρόγονον 
Αἰμιλίαν, ἐκ Μετέλλης καὶ Σκαύρου γεγενημένην, 
ἀνδρὶ δὲ συνοικοῦσαν ἤδη καὶ κύουσαν τότε. 
</p>
            <p>ἦν οὖν τυραννικὰ τὰ τὸν γάμου καὶ τοῖς Σύλλα καιροῖς μᾶλλον ἢ τοῖς Πομπηΐου τρόποις πρέποντα, τῆς μὲν Αἰμιλίας ἀγομένης ἐγκύμονος παρ᾽ ἑτέρου πρὸς αὐτόν, 
<milestone unit="section" n="3" />
ἐξελαυνομένης δὲ τῆς 
<pb id="p.136" />
Ἀντιστίας ἀτίμως καὶ οἰκτρῶς, ἅτε δὴ καὶ τοῦ πατρὸς ἔναγχος ἐστερημένης διὰ τὸν ἄνδρα: κατεσφάγη γὰρ ὁ Ἀντίστιος ἐν τῷ βουλευτηρίῳ δοκῶν τὰ Σύλλα φρονεῖν διὰ Πομπήϊον ἡ δὲ μήτηρ αὐτῆς ἐπιδοῦσα ταῦτα προήκατο τὸν βίον ἑκουσίως, ὥστε καὶ τοῦτο τὸ πάθος τῇ περὶ τὸν γάμον ἐκεῖνον τραγῳδίᾳ προσγενέσθαι καὶ νὴ Δία τὸ τὴν Αἰμιλίαν εὐθὺς διαφθαρῆναι παρὰ τῷ Πομπηΐῳ τίκτουσαν, </p>
         </div1></body></text></TEI.2>