<?xml version="1.0" encoding="utf-8"?>
<TEI.2><text><body><div1 type="chapter" n="15" org="uniform" sample="complete">
            <p>
               <milestone unit="section" n="1" />Σύλλας δὲ ἠνιᾶτο μὲν ὁρῶν εἰς ὅσον δόξης πρόεισι καί δυνάμεως, αἰσχυνόμενος δὲ κωλύειν ἡσυχίαν ἦγε: πλήν, ὅτε βίᾳ καί ἄκοντος αὐτοῦ Λέπιδον εἰς ὑπατείαν κατέστησε, συναρχαιρεσιάσας καί τὸν δῆμον εὐνοίᾳ τῇ πρὸς ἑαυτὸν ἐκείνῳ σπουδάζοντα παρασχών, θεασάμενος αὐτὸν ἀπιόντα μετὰ πλήθους δι᾽ ἀγορᾶς ὁ Σύλλας, 
<milestone unit="section" n="2" /> 
               <q direct="unspecified">ὁρῶ σε,</q> εἶπεν, <q direct="unspecified">ὦ νεανία, χαίροντα τῇ νίκῃ: πῶς γὰρ οὐχὶ γενναῖα ταῦτα καί καλά, Κάτλου τὸν πάντων ἀρίστου Λέπιδον τὸν πάντων 
<pb id="p.152" />
κάκιστον ἀποδειχθῆναι πρότερον ὕπατον, σοῦ τὸν 
δῆμον οὕτω παρασκευάσαντος; ὥρα μέντοι σοι 
μὴ καθεύδειν, ἀλλὰ προσέχειν τοῖς πράγμασιν: 
ἰσχυρότερον γὰρ τὸν ἀνταγωνιστὴν σεαυτῷ κατεσκεύακας.</q>
               <note anchored="yes" place="unspecified" resp="ed">
                  <foreign lang="greek">κατεσκεύακας</foreign> ωιτη βεκκερ ανδ ς: <foreign lang="greek">παρεσκεύακας</foreign>.</note>  
ἐδήλωσε δὲ μάλιστα Σύλλας ὅτι πρὸς Πομπήϊον οὐκ εὐμενῶς εἶχε ταῖς διαθήκαις ἃς ἔγραψεν. 
<milestone unit="section" n="3" />
ἑτέροις γὰρ φίλοις δωρεὰς ἀπολιπών, καί τοῦ παιδὸς ἀποδείξας ἐπιτρόπους, τὸν Πομπήϊον ὅλως παρῆλθεν. ἤνεγκε μέντοι τοῦτο μετρίως πάνυ καί πολιτικῶς ἐκεῖνος, ὥστε Λεπίδου καί τινων ἄλλων ἐνισταμένων μὴ ταφῆναι τὸν νεκρὸν ἐν τῷ πεδίῳ, μηδὲ δημοσίᾳ τὴν ἐκφορὰν γενέσθαι, βοηθῆσαι καί παρασχεῖν δόξαν ἅμα ταῖς ταφαῖς καί ἀσφάλειαν. </p>
         </div1></body></text></TEI.2>