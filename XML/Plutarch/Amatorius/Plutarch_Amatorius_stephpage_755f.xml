<?xml version="1.0" encoding="utf-8"?>
<TEI.2><text><body><div1 type="section" n="12" org="uniform" sample="complete"><p><q direct="unspecified"><milestone unit="stephpage" id="stephpage-755f" n="755f" /> ἑώρων δύο διαμφισβητοῦντας, ὄφεως προσερπύσαντος <milestone unit="tlnum" n="5" /> εἰς τὴν ὁδόν, ἀμφοτέρων μὲν ἀγαθὸν δαίμονα καλούντων, ἑκατέρου δ᾽ ἔχειν ἀξιοῦντος ὡς ἴδιον: οὕτως ὁρῶν ὑμῶν ἄρτι τοὺς μὲν εἰς τὴν ἀνδρωνῖτιν ἕλκοντας τὸν Ἔρωτα τοὺς δ᾽ εἰς τὴν γυναικωνῖτιν, ὑπερφυὲς καὶ θεῖον ἀγαθόν, οὐκ ἐθαύμαζον, <milestone unit="tlnum" n="10" /> εἰ τηλικαύτην δύναμιν ἔσχε καὶ τιμὴν τὸ πάθος, οἷς ἦν προσῆκον ἐξελαύνειν αὐτὸ πανταχόθεν καὶ κολούειν, ὑπὸ τούτων αὐξανόμενον καὶ σεμνυνόμενον. ἄρτι μὲν οὖν ἡσυχίαν ἦγον: ἐν γὰρ ἰδίοις μᾶλλον ἢ κοινοῖς ἑώρων τὴν ἀμφισβήτησιν οὖσαν: <milestone unit="tlnum" n="15" /> </q></p></div1></body></text></TEI.2>