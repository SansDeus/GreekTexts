<?xml version="1.0" encoding="utf-8"?>
<TEI.2><text n="Ant."><body><milestone n="73" unit="chapter" />
         <milestone n="1" unit="section" />
         <p>Καῖσαρ δὲ τοὺς μὲν ὑπὲρ Ἀντωνίου
λόγους οὐκ ἠνέσχετο, Κλεοπάτραν δὲ ἀπεκρίνατο
μηδενὸς ἁμαρτήσεσθαι τῶν ἐπιεικῶν ἀνελοῦσαν
Ἀντώνιον ἢ ἐκβαλοῦσαν. συνέπεμψε δὲ καὶ
παρ᾽ αὑτοῦ τινα τῶν ἀπελευθέρων Θύρσον, οὐκ
ἀνόητον ἄνθρωπον οὐδὲ ἀπιθάνως ἂν ἀφ᾽ ἡγεμόνος
νέου διαλεχθέντα πρὸς γυναῖκα σοβαρὰν
καὶ θαυμαστὸν ὅσον ἐπὶ κάλλει φρονοῦσαν.
<milestone n="2" unit="section" />
οὗτος ἐντυγχάνων αὐτῇ μακρότερα τῶν ἄλλων
καὶ τιμώμενος διαφερόντως ὑπόνοιαν τῷ Ἀντωνίῳ
παρέσχε, καὶ συλλαβὼν αὐτὸν ἐμαστίγωσεν, εἶτα
ἀφῆκε πρὸς Καίσαρα γράψας ὡς ἐντρυφῶν καὶ
περιφρονῶν παροξύνειεν αὐτόν, εὐπαρόξυντον ὑπὸ
κακῶν ὄντα. <q direct="unspecified">σὺ δὲ εἰ μὴ φέρεις τὸ πρᾶγμα,</q>
ἔφη, <q direct="unspecified">μετρίως, ἔχεις ἐμὸν ἀπελεύθερον Ἵππαρχον.
τοῦτον κρεμάσας μαστίγωσον, ἵνα ἴσον ἔχωμεν.</q>
            <milestone n="3" unit="section" />
ἐκ τούτου Κλεοπάτρα μὲν ἀπολυομένη τὰς αἰτίας
καὶ ὑπονοίας ἐθεράπευεν αὐτὸν περιττῶς: καὶ
τὴν ἑαυτῆς γενέθλιον ταπεινῶς διαγαγοῦσα καὶ
ταῖς τύχαις πρεπόντως, τὴν ἐκείνου πᾶσαν ὑπερβαλλομένη
λαμπρότητα καὶ πολυτέλειαν ἑώρτασεν,
ὥστε πολλοὺς τῶν κεκλημένων ἐπὶ τὸ
δεῖπνον πένητας ἐλθόντας ἀπελθεῖν πλουσίους. Καίσαρα δὲ Ἀγρίππας ἀνεκαλεῖτο πολλάκις ἀπὸ
Ῥώμης γράφων ὡς τῶν ἐκεῖ πραγμάτων τὴν
παρουσίαν αὐτοῦ ποθούντων.<pb n="306" />
         </p>
         </body></text></TEI.2>