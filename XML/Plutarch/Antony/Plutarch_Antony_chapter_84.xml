<?xml version="1.0" encoding="utf-8"?>
<TEI.2><text n="Ant."><body><milestone n="84" unit="chapter" />
         <milestone n="1" unit="section" />
         <p>ἦν δὲ Κορνήλιος Δολοβέλλας
ἐπιφανὴς νεανίσκος ἐν τοῖς Καίσαρος ἑταίροις.
οὗτος εἶχε πρὸς τὴν Κλεοπάτραν οὐκ ἀηδῶς: καὶ
τότε χαριζόμενος αὐτῇ δεηθείσῃ κρύφα πέμψας
ἐξήγγειλεν ὡς αὐτὸς μὲν ὁ Καῖσαρ ἀναζεύγνυσι
πεζῇ διὰ Συρίας, ἐκείνην δὲ μετὰ τῶν τέκνων
ἀποστέλλειν εἰς τρίτην ἡμέραν ἔγνωκεν. 
<milestone n="2" unit="section" />ἡ δὲ
ἀκούσασα ταῦτα πρῶτον μὲν ἐδεήθη Καίσαρος
ὅπως αὐτὴν ἐάσῃ χοὰς ἐπενεγκεῖν Ἀντωνίῳ: καὶ
συγχωρήσαντος ἐπὶ τὸν τάφον κομισθεῖσα καὶ
περιπεσοῦσα τῇ σορῷ μετὰ τῶν συνήθων γυναικῶν,
<q direct="unspecified">ὦ φίλε Ἀντώνιε,</q> εἶπεν, <q direct="unspecified">ἔθαπτον μέν δε
πρώην ἔτι χερσὶν ἐλευθέραις, σπένδω δὲ νῦν αἰχμάλωτος
οὖσα, καὶ φρουρουμένη μήτε κοπετοῖς
μήτε θρήνοις αἰκίσασθαι τὸ δοῦλον τοῦτο σῶμα
καὶ τηρούμενον ἐπὶ τοὺς κατὰ σοῦ θριάμβους.
<milestone n="3" unit="section" />
ἄλλας δὲ μὴ προσδέχου τιμὰς ἢ χοάς: ἀλλ᾽
αὗταί σοι τελευταῖαι Κλεοπάτρας ἀγομένης.
ζῶντας μὲν γὰρ ἡμᾶς οὐθὲν ἀλλήλων διέστησε,
κινδυνεύομεν δὲ τῷ θανάτῳ διαμείψασθαι τοὺς
τόπους: σὺ μὲν ὁ Ῥωμαῖος ἐνταῦθα κείμενος,
ἐγὼ δ᾽ ἡ δύστηνος ἐν Ἰταλίᾳ, τοσοῦτο τῆς σῆς
μεταλαβοῦσα χώρας μόνον. 
<milestone n="4" unit="section" />ἀλλ᾽ εἰ δή τις τῶν
ἐκεῖ θεῶν ἀλκὴ καὶ δύναμις ῾οἱ γὰρ ἐνταῦθα
προὔδωκαν ἡμᾶς᾿, μὴ πρόῃ ζῶσαν τὴν σεαυτοῦ
γυναῖκα, μηδ᾽ ἐν ἐμοὶ περΐδῃς θριαμβευόμενον<pb n="326" />
σεαυτόν, ἀλλ᾽ ἐνταῦθά με κρύψον μετὰ σεαυτοῦ
καὶ σύνθαψον, ὡς ἐμοὶ μυρίων κακῶν ὄντων οὐδὲν
οὕτω μέγα καὶ δεινόν ἐστιν ὡς ὁ βραχὺς οὗτος
χρόνος ὃν σοῦ χωρὶς ἔζηκα.</q>
         </p>
         </body></text></TEI.2>