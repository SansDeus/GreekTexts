<?xml version="1.0" encoding="utf-8"?>
<TEI.2><text n="Ant."><body><milestone n="27" unit="chapter" />
         <milestone n="1" unit="section" />
         <p>τῇ δ᾽ ὑστεραίᾳ πάλιν ἀνθεστιῶν αὐτὴν
ἐφιλοτιμήθη μὲν ὑπερβαλέσθαι τὴν λαμπρότητα
καὶ τὴν ἐμμέλειαν, ἀμφοῖν δὲ λειπόμενος,
καὶ κρατούμενος ἐν αὐτοῖς ἐκείνοις, πρῶτος ἔσκωπτεν
εἰς αὐχμὸν καὶ ἀγροικίαν τὰ παρ᾽ αὑτῷ.
πολὺν δὲ ἡ Κλεοπάτρα καὶ τοῖς σκώμμασι τοῦ
Ἀντωνίου τὸν στρατιώτην ἐνορῶσα καὶ βάναυσον,
ἐχρῆτο καὶ τούτῳ πρὸς αὐτὸν ἀνειμένως ἤδη καὶ
κατατεθαρρηκότως. 
<milestone n="2" unit="section" />καὶ γὰρ ἦν, ὡς λέγουσιν,<pb n="196" />
αὐτὸ μὲν καθ᾽ αὑτὸ τὸ κάλλος αὐτῆς οὐ πάνυ
δυσπαράβλητον, οὐδὲ οἷον ἐκπλῆξαι τοὺς ἰδόντας,
ἁφὴν δ᾽ εἶχεν ἡ συνδιαίτησις ἄφυκτον, ἥ τε μορφὴ
μετὰ τῆς ἐν τῷ διαλέγεσθαι πιθανότητος καὶ τοῦ
περιθέοντος ἅμα πως περὶ τὴν ὁμιλίαν ἤθους ἀνέφερέ
τι κέντρον. 
<milestone n="3" unit="section" />ἡδονὴ δὲ καὶ φθεγγομένης ἐπῆν
τῷ ἤχῳ: καὶ τὴν γλῶτταν, ὥσπερ ὄργανόν τι
πολύχορδον, εὐπετῶς τρέπουσα καθ᾽ ἣν βούλοιτο
διάλεκτον ὀλίγοις παντάπασι δἰ ἑρμηνέως ἐνετύγχανε
βαρβάροις, τοῖς δὲ πλείστοις αὐτὴ δἰ
αὑτῆς ἀπεδίδου τὰς ἀποκρίσεις, οἷον Αἰθίοψι,
Τρωγλοδύταις, Ἑβραίοις, Ἄραψι, Σύροις, Μήδοις,
Παρθυαίοις. 
<milestone n="4" unit="section" />πολλῶν δὲ λέγεται καὶ ἄλλων
ἐκμαθεῖν γλώττας, τῶν πρὸ αὐτῆς βασιλέων
οὐδὲ τὴν Αἰγυπτίαν ἀνασχομένων παραλαβεῖν
διάλεκτον, ἐνίων δὲ καὶ τὸ μακεδονίζειν ἐκλιπόντων.
</p>
         </body></text></TEI.2>