<?xml version="1.0" encoding="utf-8"?>
<TEI.2><text n="Ant."><body><milestone n="72" unit="chapter" />
         <milestone n="1" unit="section" />
         <p>ἅμα δὲ καὶ πρὸς Καίσαρα πρεσβεις
ἔπεμπον εἰς Ἀσίαν, ἡ μὲν αἰτουμένη τὴν ἐν
Αἰγύπτῳ τοῖς παισὶν ἀρχήν, ὁ δὲ ἀξιῶν Ἀθήνησιν,
εἰ μὴ δοκοίη περὶ Αἴγυπτον, ἰδιώτης καταβιῶναι.
φίλων δὲ ἀπορίᾳ καὶ ἀπιστίᾳ διὰ τὰς αὐτομολίας
ὁ τῶν παίδων διδάσκαλος ἐπέμφθη πρεσβεύων
Εὐφρόνιος. 
<milestone n="2" unit="section" />καὶ γὰρ Ἀλεξᾶς ὁ Λαοδικεύς, γνωρισθεὶς
μὲν ἐν Ῥώμῃ διὰ Τιμαγένους καὶ πλεῖστον
Ἑλλήνων δυνηθείς, γενόμενος δὲ τῶν Κλεοπάτρας
ἐπ᾽ Ἀντώνιον ὀργάνων τὸ βιαιότατον καὶ τῶν
ὑπὲρ Ὀκταουίας ἱσταμένων ἐν αὐτῷ λογισμῶν
ἀνατροπεύς, ἐπέμφθη μὲν Ἡρώδην τὸν βασιλέα
τῆς μεταβολῆς ἐφέξων, 
<milestone n="3" unit="section" />αὐτοῦ δὲ καταμείνας καὶ
προδοὺς Ἀντώνιον ἐτόλμησεν εἰς ὄψιν ἐλθεῖν
Καίσαρος, Ἡρώδῃ πεποιθώς. ὤνησε δὲ αὐτὸν
οὐδὲν Ἡρώδης, ἀλλ᾽ εὐθὺς εἱρχθεὶς καὶ κομισθεὶς<pb n="304" />
εἰς τὴν ἑαυτοῦ πατρίδα δέσμιος ἐκεῖ Καίσαρος
κελεύσαντος ἀνῃρέθη. τοιαύτην μὲν Ἀλεξᾶς ἔτι
ζῶντι δίκην Ἀντωνίῳ τῆς ἀπιστίας ἐξέτισε.
</p>
         </body></text></TEI.2>