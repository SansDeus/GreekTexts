<?xml version="1.0" encoding="utf-8"?>
<TEI.2><text n="Ant."><body><milestone n="83" unit="chapter" />
         <milestone n="1" unit="section" />
         <p>ἧκε δὲ καὶ αὐτὸς ἡμέρας ὀλίγας
διαλιπὼν ἐντευξόμενος αὐτῇ καὶ παρηγορήσων.
ἡ δὲ ἔτυχε μὲν ἐν στιβάδι κατακειμένη ταπεινῶς,<pb n="322" />
εἰσιόντι δ᾽ αὐτῷ μονοχίτων ἀναπηδήσασα προσπίπτει,
δεινῶς μὲν ἐξηγριωμένη κεφαλὴν καὶ
πρόσωπον, ὑπότρομος δὲ τῇ φωνῇ καὶ συντετηκυῖα
ταῖς ὄψεσιν. ἦν δὲ πολλὰ καὶ τῆς περὶ
τὸ στέρνον αἰκίας καταφανῆ: καὶ ὅλως οὐθὲν
ἐδόκει τὸ σῶμα τῆς ψυχῆς ἔχειν βέλτιον. 
<milestone n="2" unit="section" />ἡ
μέντοι χάρις ἐκείνη καὶ τὸ τῆς ὥρας ἰταμὸν οὐ
κατέσβεστο παντάπασιν, ἀλλὰ καὶπερ οὕτως
διακειμένης ἔνδοθέν ποθεν ἐξέλαμπε καὶ συνεπεφαίνετο
τοῖς κινήμασι τοῦ προσώπου. κελεύσαντος
δὲ τοῦ Καίσαρος αὐτὴν κατακλιθῆναι καὶ
πλησίον αὐτοῦ καθίσαντος, ἥψατο μέν τινος
δικαιολογίας εἰς ἀνάγκην καὶ φόβον Ἀντωνίου
τὰ πεπραγμένα τρεπούσης, ἐνισταμένου δὲ πρὸς
ἕκαστον αὐτῇ τοῦ Καίσαρος ἐξελεγχομένη ταχὺ
πρὸς οἶκτον μεθηρμόσατο καὶ δέησιν, ὡς δή τις ἂν
μάλιστα τοῦ ζῆν περιεχομένη. 
<milestone n="3" unit="section" />τέλος δὲ τοῦ
πλήθους τῶν χρημάτων ἀναγραφὴν ἔχουσα προσέδωκεν
αὐτῷ: Σελεύκου δέ τινος τῶν ἐπιτρόπων
ἐλέγχοντος ὡς ἔνια κρύπτουσαν καὶ διακλέπτουσαν,
ἀναπηδήσασα καὶ τῶν τριχῶν αὐτοῦ λαβομένη
πολλὰς ἐνεφόρει τῷ προσώπῳ πληγάς. 
<milestone n="4" unit="section" />τοῦ
δὲ Καίσαρος μειδιῶντος καὶ καταπαύοντος αὐτήν,
<q direct="unspecified">ἀλλ᾽ οὐ δεινόν,</q> εἶπεν, <q direct="unspecified">ὦ Καῖσαρ, εἰ σὺ μὲν
ἠξίωσας ἀφικέσθαι πρὸς ἐμὲ καὶ προσειπεῖν οὕτω
πράττουσαν, οἱ δὲ δοῦλοί μου κατηγοροῦσιν εἴ τι
τῶν γυναικείων ἀπεθέμην, οὐκ ἐμαυτῇ δήπουθεν,
ἡ τάλαινα, κόσμον, ἀλλ᾽ ὅπως Ὀκταουία καὶ
Λιβίᾳ τῇ σῇ μικρὰ δοῦσα δἰ ἐκείνων ἵλεώ σου
τύχοιμι καὶ πραοτέρου;</q> 
            <milestone n="5" unit="section" />τούτοις ὁ Καῖσαρ ἥδετο,
παντάπασιν αὐτὴν φιλοψυχεῖν οἰόμενος. εἰπὼν
οὖν ὅτι καὶ ταῦτα ἐπιτρέπει καὶ τἆλλα πάσης<pb n="324" />
ἐλπίδος αὐτῇ χρήσεται λαμπρότερον, ᾤχετο
ἀπιών, ἐξηπατηκέναι μὲν οἰόμενος, ἐξηπατημένος
δὲ μᾶλλον.
</p>
         </body></text></TEI.2>