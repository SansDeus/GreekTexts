<?xml version="1.0" encoding="utf-8"?>
<TEI.2><text n="Ant."><body><milestone n="59" unit="chapter" />
         <milestone n="1" unit="section" />
         <p>ἀλλὰ τούτων μὲν ἐδόκει τὰ πλεῖστα
καταψεύδεσθαι Καλουΐσιος: οἱ δὲ φίλοι τοῦ
Ἀντωνίου περιϊόντες ἐν Ῥώμῃ τὸν δῆμον ἱκέτευον,
ἕνα δὲ ἐξ αὑτῶν ἔπεμψαν Γεμίνιον δεόμενοι
τοῦ Ἀντωνίου μὴ περιϊδεῖν αὑτὸν ἀποψηφισθέντα<pb n="272" />
τῆς ἀρχῆς καὶ πολέμιον Ῥωμαίων ἀναγορευθέντα.
<milestone n="2" unit="section" />Γεμίνιος δὲ πλεύσας εἰς τὴν Ἑλλάδα Κλεοπάτρᾳ
μὲν ἦν ὕποπτος, ὡς ὑπὲρ Ὀκταουίας πράττων,
σκωπτόμενος δὲ παρὰ δεῖπνον ἀεὶ καὶ κλισίαις
ἀτίμοις προπηλακιζόμενος ἠνείχετο καιρὸν ἐντεύξεως
ἀναμένων: κελευσθεὶς δὲ λέγειν ἐφ᾽ οἷς ἥκει
παρὰ τὸ δεῖπνον, τὴν μὲν ἄλλην ἔφη νήφοντος
εἶναι διάλεξιν, ἓν δὲ καὶ νήφων ἐπίστασθαι καὶ
μεθύων, ὅτι καλῶς ἕξει πάντα Κλεοπάτρας εἰς
Αἴγυπτον ἀπαλλαγείσης. 
<milestone n="3" unit="section" />πρὸς τοῦτο τοῦ Ἀντωνίου
χαλεπήναντος ἡ Κλεοπάτρα <q direct="unspecified">καλῶς,</q>
ἔφη, <q direct="unspecified">πεποίηκας, ὦ Γεμίνιε, τὴν ἀλήθειαν ἄνευ
βασάνων ἐξομολογησάμενος.</q> Γεμίνιος μὲν οὖν
μετ᾽ ὀλίγας ἡμέρας ἀποδρὰς εἰς Ῥώμην ᾤχετο.
πολλοὺς δὲ καὶ τῶν ἄλλων φίλων οἱ Κλεοπάτρας
κόλακες ἐξέβαλον τὰς παροινίας καὶ βωμολοχίας
οὐχ ὑπομένοντας, 
<milestone n="4" unit="section" />ὧν καὶ Μάρκος ἦν Σιλανὸς καὶ
Δέλλιος ὁ ἱστορικός. οὗτος δὲ καὶ δεῖσαί φησιν
ἐπιβουλὴν ἐκ Κλεοπάτρας, Γλαύκου τοῦ ἰατροῦ
φράσαντος αὐτῷ. προσέκρουσε δὲ Κλεοπάτρᾳ
παρὰ δεῖπνον εἰπὼν αὐτοῖς μὲν ὀξίνην ἐγχεῖσθαι,
Σάρμεντον δὲ πίνειν ἐν Ῥώμῃ Φαλερῖνον. ὁ δὲ
Σάρμεντος ἦν τῶν Καίσαρος παιγνίων παιδάριον,
ἃ δηλίκια Ῥωμαῖοι καλοῦσιν.
</p>
         </body></text></TEI.2>