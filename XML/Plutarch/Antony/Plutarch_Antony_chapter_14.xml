<?xml version="1.0" encoding="utf-8"?>
<TEI.2><text n="Ant."><body><milestone n="14" unit="chapter" />
         <milestone n="1" unit="section" />
         <p>τούτων δὲ πραττομένων ὡς συνετέθη,
καὶ πεσόντος ἐν τῇ βουλῇ τοῦ Καίσαρος, εὐθὺς
μὲν ὁ Ἀντώνιος ἐσθῆτα θεράποντος μεταλαβὼν
ἔκρυψεν αὑτόν. ὡς δ᾽ ἔγνω τοὺς ἄνδρας ἐπιχειροῦντας
μὲν οὐδενί, συνηθροισμένους δὲ εἰς τὸ
Καπιτώλιον, ἔπεισε καταβῆναι λαβόντας ὅμηρον
παρ᾽ αὐτοῦ τὸν υἱόν: καὶ Κάσσιον μὲν αὐτὸς
ἐδείπνισε, Βροῦτον δὲ Λέπιδος. 
<milestone n="2" unit="section" />συναγαγὼν δὲ
βουλὴν αὐτὸς μὲν ὑπὲρ ἀμνηστίας εἶπε καὶ
διανομῆς ἐπαρχιῶν τοῖς περὶ Κάσσιον καὶ Βροῦτον,
ἡ δὲ σύγκλητος ἐκύρωσε ταῦτα καὶ τῶν ὑπὸ
Καίσαρος γεγονότων ἐψηφίσαντο μηδὲν ἀλλάττειν.
ἐξῄει δὲ τῆς βουλῆς λαμπρότατος ἀνθρώπων
ὁ Ἀντώνιος, ἀνῃρηκέναι δοκῶν ἐμφύλιον πόλεμον
καὶ πράγμασι δυσκολίας ἔχουσι καὶ ταραχὰς οὐ
τὰς τυχούσας ἐμφρονέστατα κεχρῆσθαι καὶ
πολιτικώτατα.
</p>
         <milestone n="3" unit="section" />
         <p>τούτων μέντοι ταχὺ τῶν λογισμῶν ἐξέσεισεν
αὐτὸν ἡ παρὰ τῶν ὄχλων δόξα, πρῶτον ἐλπίσαντα
βεβαίως ἔσεσθαι Βρούτου καταλυθέντος. ἔτυχε
μὲν οὖν ἐκκομιζομένου Καίσαρος, ὥσπερ ἔθος
ἦν, ἐν ἀγορᾷ διεξιὼν ἐγκώμιον: ὁρῶν δὲ τὸν
δῆμον ὑπερφυῶς ἀγόμενον καὶ κηλούμενον ἐνέμιξε
τοῖς ἐπαίνοις οἶκτον ἅμα καὶ δείνωσιν ἐπὶ τῷ
πάθει, καὶ τῷ λόγῳ τελευτῶντι<note lang="en" n="1" resp="ed" place="unspecified" anchored="yes">
               <foreign lang="greek">τῷ λόγῳ τελευτῶντι</foreign> Sintenis, after Bryan; <foreign lang="greek">τελευτῶν</foreign>Bekker, with the MSS., bracketing <foreign lang="greek">τῷ λόγῳ ; καὶ τῶν λόγων
τελευτῶν</foreign> Coraës; <foreign lang="greek">καὶ τῷ λόγῳ. τελευτῶν τε τοὺς χιτωνίσκους
κτλ.</foreign> Stephanus.</note> τούς τε χιτωνίσκους
τοῦ τεθνηκοτος ᾑμαγμένους καὶ διακεκομμένους
τοῖς ξίφεσιν ἀνασείων, 
<milestone n="4" unit="section" />καὶ τοὺς εἰργασμένους
ταῦτα καλῶν παλαμναίους καὶ ἀνδροφόνους,
τοσοῦτον ὀργῆς ἐνέβαλε τοῖς ἀνθρώποις ὥστε τὸ<pb n="170" />
μὲν σῶμα τοῦ Καίσαρος ἐν ἀγορᾷ καθαγίσαι,
συνενεγκαμένους τὰ βάθρα καὶ τὰς τραπέζας,
ἁρπάζοντας δὲ τοὺς ἀπὸ τῆς πυρᾶς δαλοὺς ἐπὶ τὰς
οἰκίας θεῖν τῶν ἀπεκτονότων καὶ προσμάχεσθαι.
</p>
         </body></text></TEI.2>