<?xml version="1.0" encoding="utf-8"?>
<TEI.2><text n="Ant."><body><milestone n="48" unit="chapter" />
         <milestone n="1" unit="section" />
         <p>Πηγνυμένων οὖν τῶν σκηνῶν, καὶ τῶν
Πάρθων εὐθύς, ὥσπερ εἰώθεισαν, ἀπαλλαττομένων,
ἧκεν αὖθις ὁ Μιθριδάτης, καὶ τοῦ Ἀλεξάνδρου
προσελθόντος παρῄνει μικρὸν ἡσυχάσαντα
τὸν στρατὸν ἀνιστάναι καὶ σπεύδειν ἐπὶ τὸν
ποταμόν, ὡς οὐ διαβησομένων Πάρθων, ἄχρι δὲ
ἐκείνου διωξόντων. ταῦτα ἀπαγγείλας πρὸς
Ἀντώνιον Ἀλέξανδρος ἐκφέρει παρ᾽ αὐτοῦ χρυσᾶ
ποτήρια πάμπολλα καὶ φιάλας, ὧν ἐκεῖνος, ὅσα
τῇ ἐσθῆτι κατακρύψαι δυνατὸς ἦν, λαβὼν ἀπήλαυνεν.
<milestone n="2" unit="section" />
ἔτι δὲ ἡμέρας οὔσης ἀναζεύξαντες ἐπορεύοντο,
τῶν πολεμίων οὐ παρενοχλούντων, αὐτοὶ
δὲ ἑαυτοῖς νύκτα χαλεπωτάτην πασῶν ἐκείνην
καὶ φοβερωτάτην ἀπεργασάμενοι. τοὺς γὰρ
ἔχοντας ἀργύριον ἢ χρυσίον ἀποκτιννύντες ἐσύλων
καὶ τὰ χρήματα τῶν ὑποζυγίων ἀφήρπαζον:
τέλος δὲ τοῖς Ἀντωνίου σκευοφόροις ἐπιχειρήσαντες
ἐκπώματα καὶ τραπέζας πολυτελεῖς κατέκοπτον
καὶ διενέμοντο.
</p>
         <milestone n="3" unit="section" />
         <p>θορύβου δὲ πολλοῦ καὶ πλάνου τὸ στράτευμα
πᾶν ἐπέχοντος ῾ᾤοντο γὰρ ἐπιπεπτωκότων τῶν
πολεμίων τροπὴν γεγονέναι καὶ διασπασμόν᾽ Ἀντώνιος
ἕνα καλέσας τῶν δορυφορούντων αὐτὸν
ἀπελευθέρων, ὄνομα Ῥάμνον, ὥρκωσεν, ὅταν
κελεύσῃ, τὸ ξίφος αὐτοῦ διεῖναι καὶ τὴν κεφαλὴν
ἀποτεμεῖν, ὡς μήτε ἁλῴη ζῶν ὑπὸ τῶν πολεμίων
μήτε γνωσθείη τεθνηκώς. 
<milestone n="4" unit="section" />ἐκδακρυσάντων δὲ τῶν
φίλων ὁ Μάρδος ἐθάρρυνε τὸν Ἀντώνιον, ὡς
ἐγγὺς ὄντος τοῦ ποταμοῦ: καὶ γὰρ αὔρα τις<pb n="250" />
ἀπορρέουσα νοτερὰ καὶ ψυχρότερος ἀὴρ ἀπαντῶν
ἡδίω τὴν ἀναπνοὴν ἐποίει, καὶ τὸν χρόνον ἔφη
τῆς πορείας οὕτω συμπεραίνειν τὸ μέτρον: οὐκέτι
γὰρ ἦν πολὺ τὸ λειπόμενον τῆς νυκτός. 
<milestone n="5" unit="section" />ἅμα δ᾽
ἀπήγγελλον ἕτεροι τὸν θόρυβον ἐκ τῆς πρὸς αὑτοὺς
ἀδικίας καὶ πλεονεξίας εἶναι. διὸ καὶ καταστῆσαι
τὸ πλῆθος εἰς τάξιν ἐκ τῆς πλάνης καὶ
τοῦ διασπασμοῦ βουλόμενος ἐκέλευσε σημαίνειν
κατάζευξιν.
</p>
         </body></text></TEI.2>