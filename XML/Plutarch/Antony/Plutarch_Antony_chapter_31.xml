<?xml version="1.0" encoding="utf-8"?>
<TEI.2><text n="Ant."><body><milestone n="31" unit="chapter" />
         <milestone n="1" unit="section" />
         <p>ταῦτα ἔχειν καλῶς δοκοῦντα πίστεως
ἐδεῖτο σφοδροτέρας, ἣν ἡ τύχη παρέσχεν. Ὀκταουία
γὰρ ἦν ἀδελφὴ πρεσβυτέρα μέν, οὐχ ὁμομητρία<pb n="206" />
δὲ Καίσαρι: ἐγεγόνει γὰρ ἐξ Ἀγχαρίας, ὁ
δὲ ὕστερον ἐξ Ἀτίας. ἔστεργε δ᾽ ὑπερφυῶς τὴν
ἀδελφήν, χρῆμα θαυμαστόν, ὡς λέγεται, γυναικὸς
γενομένην. 
<milestone n="2" unit="section" />αὕτη, Γαΐου Μαρκέλλου τοῦ γήμαντος
αὐτὴν οὐ πάλαι τεθνηκότος, ἐχήρευεν. ἐδόκει δὲ
καὶ Φουλβίας ἀποιχομένης χηρεύειν Ἀντώνιος,
ἔχειν μὲν οὐκ ἀρνούμενος Κλεοπάτραν, γάμῳ δὲ
οὐχ ὁμολογῶν, ἀλλ᾽ ἔτι τῷ λόγῳ περί γε τούτου
πρὸς τὸν ἔρωτα τῆς Αἰγυπτίας μαχόμενος.
τοῦτον ἅπαντες εἰσηγοῦντο τὸν γάμον, ἐλπίζοντες
τὴν Ὀκταουίαν ἐπὶ κάλλει τοσούτῳ σεμνότητα
καὶ νοῦν ἔχουσαν, εἰς ταὐτὸν τῷ Ἀντωνίῳ
παραγενομένην καὶ στερχθεῖσαν, ὡς εἰκὸς τοιαύτην
γυναῖκα, πάντων πραγμάτων αὐτοῖς σωτηρίαν
ἔσεσθαι καὶ σύγκρασιν. 
<milestone n="3" unit="section" />ὡς οὖν ἔδοξεν ἀμφοτέροις,
ἀναβάντες εἰς Ῥώμην ἐπετέλουν τὸν
Ὀκταουίας γάμον, οὐκ ἐῶντος μὲν νόμου πρὸ
δέκα μηνῶν ἀνδρὸς τελευτήσαντος γαμεῖσθαι, τῆς
δὲ συγκλήτου δόγματι τὸν χρόνον ἐκείνοις ἀνείσης.
</p>
         </body></text></TEI.2>