<?xml version="1.0" encoding="utf-8"?>
<TEI.2><text n="Ant."><body><milestone n="47" unit="chapter" />
         <milestone n="1" unit="section" />
         <p>ὁ μὲν οὕτω φράσας ἀπῆλθεν: Ἀντώνιος
δὲ ἀκούσας καὶ διαταραχθεὶς συνεκάλει τοὺς
φίλους καὶ τὸν ἡγεμόνα τῆς ὁδοῦ Μάρδον οὐδὲ
αὐτὸν ἄλλως φρονοῦντα. καὶ γὰρ ἄνευ πολεμίων
ἐγίνωσκε τὰς διὰ τῶν πεδίων ἀνοδίας καὶ πλάνας
χαλεπὰς καὶ δυστεκμάρτους οὔσας, τὴν δὲ τραχεῖαν
ἀπέφαινεν οὐδὲν ἄλλο δυσχ ερὲς ἢ μιᾶς<pb n="246" />
ἡμέρας ἀνυδρίαν ἔχουσαν. 
<milestone n="2" unit="section" />οὕτω δὴ τραπόμενος
ταύτην ἦγε νυκτός, ὕδωρ ἐπιφέρεσθαι κελεύσας.
ἀγγείων δὲ ἦν ἀπορία τοῖς πολλοῖς: διὸ καὶ τὰ
κράνη πιμπλάντες ὕδατος ἐκόμιζον, οἱ δὲ διφθέραις
ὑπολαμβάνοντες.
</p>
         <p>ἤδη δὲ προχωρῶν ἀγγέλλεται τοῖς Πάρθοις
καὶ παρὰ τὸ εἰωθὸς ἔτι νυκτὸς ἐδίωκον. ἡλίου δὲ
ἀνίσχοντος ἥπτοντο τῶν ἐσχάτων ἀγρυπνίᾳ καὶ
πόνῳ κακῶς διακειμένων: τεσσαράκοντα γὰρ καὶ
διακοσίους ἐν τῇ νυκτὶ σταδίους κατηνύκεισαν:
καὶ τὸ μὴ προσδοκῶσιν οὕτω ταχέως ἐπελθεῖν
τοὺς πολεμίους ἀθυμίαν παρεῖχε. 
<milestone n="3" unit="section" />καὶ τὸ δίψος
ἐπέτεινεν ὁ ἀγών: ἀμυνόμενοι γὰρ ἅμα προῆγον.
οἱ δὲ πρῶτοι βαδίζοντες ἐντυγχάνουσι ποταμῷ
ψυχρὸν μὲν ἔχοντι καὶ διαυγές, ἁλμυρὸν δὲ καὶ
φαρμακῶδες ὕδωρ, ὃ ποθὲν εὐθὺς ὀδύνας ἑλκομένης
τῆς κοιλίας καὶ τοῦ δίψους ἀναφλεγομένου
παρ χε. καὶ ταῦτα τοῦ Μάρδου προλέγοντος
οὐδὲν ἧττον ἐκβιαζόμενοι τοὺς ἀνείργοντας ἔπινον.
<milestone n="4" unit="section" />Ἀντώνιος δὲ περιϊὼν ἐδεῖτο βραχὺν ἐγκαρτερῆσαι
χρόνον: ἕτερον γὰρ οὐ πόρρω ποταμὸν εἶναι πότιμον,
εἶτα τὴν λοιπὴν ἄφιππον καὶ τραχεῖαν,
ὥστε παντάπασιν ἀποστρέψασθαι τοὺς πολεμίους.
ἅμα δὲ καὶ τοὺς μαχομένους ἀνεκαλεῖτο
καὶ κατάζευξιν ἐσήμαινεν, ὡς σκιᾶς γοῦν μεταλάβοιεν
οἱ στρατιῶται.<pb n="248" />
         </p>
         </body></text></TEI.2>