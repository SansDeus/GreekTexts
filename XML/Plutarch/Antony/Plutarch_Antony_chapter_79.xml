<?xml version="1.0" encoding="utf-8"?>
<TEI.2><text n="Ant."><body><milestone n="79" unit="chapter" />
         <milestone n="1" unit="section" />
         <p>ὡς δὲ κατιδὼν τὸν τόπον ἀπήγγειλε
Καίσαρι, Γάλλος μὲν ἐπέμφθη πάλιν ἐντευξόμενος
αὐτῇ: καὶ πρὸς τὰς θύρας ἐλθὼν ἐπίτηδες
ἐμήκυνε τὸν λόγον. ἐν τούτῳ δὲ Προκλήϊος κλίμακος
προστεθείσης διὰ τῆς θυρίδος εἰσῆλθεν ᾗ
τὸν Ἀντώνιον αἱ γυναῖκες ἐδέξαντο. καὶ πρὸς
τὰς θύρας αὐτὰς<note lang="en" n="1" resp="ed" place="unspecified" anchored="yes">
               <foreign lang="greek">αὐτὰς</foreign> bracketed by Bekker.</note> εὐθύς, αἷς ἡ Κλεοπάτρα παρειστήκει
προσέχουσα τῷ Γάλλῳ, κατέβαινεν ὑπηρέτας
ἔχων δύο μεθ᾽ αὑτοῦ. 
<milestone n="2" unit="section" />τῶν δὲ συγκαθειργμένων
τῇ Κλεοπάτρᾳ γυναικῶν τῆς ἑτέρας ἀνακραγούσης,
<q direct="unspecified">τάλαινα Κλεοπάτρα, ζωγρεῖ,</q> μεταστραφεῖσα
καὶ θεασαμένη τὸν Προκλήϊον ὥρμησε
μὲν αὑτὴν πατάξαι: παρεζωσμένη γὰρ ἐτύγχανέ
τι τῶν λῃστρικῶν ξιφιδίων: προσδραμὼν δὲ ταχὺ
καὶ περισχὼν αὐτὴν ταῖς χερσὶν ἀμφοτέραις ὁ
Προκλήϊος, <q direct="unspecified">ἀδικεῖς,</q> εἶπεν, <q direct="unspecified">ὦ Κλεοπάτρα,
καὶ σεαυτὴν καὶ Καίσαρα, μεγάλην ἀφαιρουμένη
χρηστότητος ἐπίδειξιν αὐτοῦ, καὶ διαβάλλουσα
τὸν πρᾳότατον ἡγεμόνων ὡς ἄπιστον καὶ ἀδιάλλακτον.</q>
            <milestone n="3" unit="section" />
ἅμα δὲ καὶ τὸ ξίφος αὐτῆς παρείλετο,
καὶ τὴν ἐσθῆτα, μὴ κρύπτοι τι φάρμακον, ἐξέσεισεν.
ἐπέμφθη δὲ καὶ παρὰ Καίσαρος τῶν
ἀπελευθέρων Ἐπαφρόδιτος, ᾧ προσετέτακτο ζῶσαν
αὐτὴν φυλάττειν ἰσχυρῶς ἐπιμελόμενον, τἆλλα
δὲ<note lang="en" n="2" resp="ed" place="unspecified" anchored="yes">
               <foreign lang="greek">τἆλλα δὲ</foreign> Bekker, after Solanus:  <foreign lang="greek">τἆλλα.</foreign>
            </note> πρὸς τὸ ῥᾷστον ἐνδιδόναι καὶ ἥδιστον.
</p>
         </body></text></TEI.2>