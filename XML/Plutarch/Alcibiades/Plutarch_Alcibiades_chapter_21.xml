<?xml version="1.0" encoding="utf-8"?>
<TEI.2><text n="Alc."><body><p><milestone n="21" unit="chapter" />
                                    <milestone n="1" unit="section" />τῶν οὖν δεθέντων καὶ
                                    φυλαττομένων ἐπὶ κρίσει τότε καὶ Ἀνδοκίδης ἦν ὁ
                                    ῥήτωρ, ὃν Ἑλλάνικος ὁ συγγραφεὺς εἰς τοὺς Ὀδυσσέως
                                    ἀπογόνους ἀνήγαγεν. ἐδόκει δὲ μισόδημος καὶ
                                    ὀλιγαρχικὸς ὁ Ἀνδοκίδης, ὕποπτον δὲ οὐχ ἥκιστα τῆς
                                    τῶν Ἑρμῶν περικοπῆς ἐποίησεν ὁ μέγας Ἑρμῆς, ὁ
                                    πλησίον αὐτοῦ τῆς οἰκίας ἀνάθημα τῆς Αἰγηΐδος
                                    φυλῆς ἱδρυμένος: <milestone n="2" unit="section" />ἐν γὰρ
                                    ὀλίγοις πάνυ τῶν ἐπιφανῶν μόνος σχεδὸν ἀκέραιος
                                    ἔμεινε: διὸ καὶ νῦν Ἀνδοκίδου καλεῖται, καὶ πάντες
                                    οὕτως ὀνομάζουσι τῆς ἐπιγραφῆς ἀντιμαρτυρούσης. </p>
                           <p>συνέβη δὲ τῷ Ἀνδοκίδῃ μάλιστα τῶν τὴν αὐτὴν αἰτίαν
                                    ἐχόντων ἐν τῷ δεσμωτηρίῳ γενέσθαι συνήθη καὶ φίλον
                                    ἔνδοξον μὲν οὐχ ὁμοίως ἐκείνῳ, συνέσει δὲ καὶ
                                    τόλμῃ περιττόν, ὄνομα Τίμαιον. <milestone n="3" unit="section" />οὗτος ἀναπείθει τὸν Ἀνδοκίδην
                                    ἑαυτοῦ κατήγορον καί τινων ἄλλων γενέσθαι μὴ πολλῶν:
                                    ὁμολογήσαντι γὰρ ἄδειαν εἶναι κατὰ ψήφισμα τοῦ δήμου,
                                    τὰ δὲ τῆς κρίσεως ἄδηλα πᾶσι, τοῖς δὲ δυνατοῖς
                                    φοβερώτατα: βέλτιον δὲ σωθῆναι ψευδόμενον ἢ μετὰ τῆς
                                    αὐτῆς αἰτίας ἀποθανεῖν ἀδόξως, καὶ τὸ κοινῇ
                                    σκοποῦντι συμφέρον ὑπάρχειν, ὀλίγους καὶ ἀμφιβόλους
                                    προέμενον, πολλοὺς καὶ ἀγαθοὺς ἐξελέσθαι τῆς ὀργῆς.
                                             <milestone n="4" unit="section" />ταῦτα τοῦ Τιμαίου
                                    λέγοντος καὶ διδάσκοντος ὁ Ἀνδοκίδης ἐπείσθη, καὶ
                                    γενόμενος μηνυτὴς καθ᾽ αὑτοῦ καὶ καθ᾽ ἑτέρων ἔσχε τὴν
                                    ἐκ τοῦ ψηφίσματος ἄδειαν αὐτός: οὓς δ᾽ ὠνόμασε
                                    πάντες πλὴν τῶν φυγόντων ἀπώλοντο. καὶ πίστεως ἕνεκα
                                    προσέθηκεν αὐτοῖς οἰκέτας ἰδίους ὁ Ἀνδοκίδης.
                                             <milestone n="5" unit="section" />
                           </p>
                           <p>οὐ μὴν ὅ γε δῆμος τὴν ὀργὴν ἅπασαν ἀφῆκεν ἐνταῦθα,
                                    ἀλλὰ μᾶλλον ἀπαλλαγεὶς τῶν Ἑρμοκοπιδῶν ὥσπερ
                                    σχολάζοντι τῷ θυμῷ πρὸς τὸν Ἀλκιβιάδην ὅλος ἐρρύη,
                                    καὶ τέλος ἀπέστειλε τὴν Σαλαμινίαν ἐπ᾽ αὐτόν,<note resp="ed" place="unspecified" anchored="yes"><foreign lang="greek">ἀπ᾽ αὐτὸν</foreign> ωιτη μ<hi rend="superscript">α</hi> ανδ ξοβετ: <foreign lang="greek">πρὸς αὐτόν</foreign>.</note> οὐ
                                    φαύλως αὐτό γε τοῦτο προστάξας, μὴ βιάζεσθαι μηδ᾽
                                    ἅπτεσθαι τοῦ σώματος, ἀλλὰ τῷ μετρίῳ λόγῳ χρῆσθαι
                                    κελεύοντας ἀκολουθεῖν ἐπὶ κρίσιν καὶ πείθειν τὸν
                                    δῆμον. <milestone n="6" unit="section" />ἐφοβοῦντο γὰρ
                                    ταραχὰς τοῦ στρατεύματος ἐν πολεμίᾳ γῇ καὶ στάσιν, ὃ
                                    ῥᾳδίως ἂν ἐξειργάσατο βουληθεὶς ὁ Ἀλκιβιάδης. καὶ
                                    γὰρ ἠθύμουν ἀπιόντος αὐτοῦ, καὶ πολλὴν τριβὴν
                                    προσεδόκων καὶ μῆκος ἀργὸν ἐν τῷ Νικίᾳ τὸν πόλεμον
                                    ἕξειν, καθάπερ μύωπος ἀφῃρημένου τῶν πράξεων. ὁ γὰρ
                                    Λάμαχος ἦν μὲν πολεμικὸς καὶ ἀνδρώδης, ἀξίωμα δ᾽ οὐ
                                    προσῆν οὐδ᾽ ὄγκος αὐτῷ διὰ πενίαν. </p></body></text></TEI.2>