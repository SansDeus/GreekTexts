<?xml version="1.0" encoding="utf-8"?>
<TEI.2><text n="Alc."><body><milestone n="1" unit="chapter" />
                           <milestone n="1" unit="section" />
                           <p>τὸ Ἀλκιβιάδου γένος ἄνωθεν Εὐρυσάκην τὸν Αἴαντος
                                    ἀρχηγὸν ἔχειν δοκεῖ, πρὸς δὲ μητρὸς Ἀλκμαιωνίδης
                                    ἦν, ἐκ Δεινομάχης γεγονὼς τῆς Μεγακλέους. ὁ δὲ πατὴρ
                                    αὐτοῦ Κλεινίας ἰδιοστόλῳ τριήρει περὶ Ἀρτεμίσιον
                                    ἐνδόξως ἐναυμάχησεν, ὕστερον δὲ Βοιωτοῖς μαχόμενος
                                    περὶ Κορώνειαν ἀπέθανε. τοῦ δὲ Ἀλκιβιάδου Περικλῆς
                                    καὶ Ἀρίφρων οἱ Ξανθίππου, προσήκοντες κατὰ γένος,
                                    ἐπετρόπευον. <milestone n="2" unit="section" />
                           </p>
                           <p>λέγεται δ᾽ οὐ κακῶς ὅτι τῆς Σωκράτους πρὸς αὐτὸν εὐνοίας
                                    καὶ φιλανθρωπίας οὐ μικρὰ πρὸς δόξαν ἀπέλαυσεν, εἴγε
                                    Νικίου μὲν καὶ Δημοσθένους καὶ Λαμάχου καὶ Φορμίωνος
                                    Θρασυβούλου τε καὶ Θηραμένους, ἐπιφανῶν ἀνδρῶν
                                    γενομένων κατ᾽ αὐτόν, οὐδενὸς οὐδ᾽ ἡ μήτηρ ὀνόματος
                                    τετύχηκεν, Ἀλκιβιάδου δὲ καὶ τίτθην, γένος Λάκαιναν,
                                    Ἀμύκλαν ὄνομα, καὶ Ζώπυρον παιδαγωγὸν ἴσμεν, ὧν τὸ
                                    μὲν Ἀντισθένης, τὸ δὲ Πλάτων ἱστόρηκε. <milestone n="3" unit="section" />
                           </p>
                           <p>περὶ μὲν οὖν τοῦ κάλλους Ἀλκιβιάδου οὐδὲν ἴσως δεῖ
                                    λέγειν, πλὴν ὅτι καὶ παῖδα καὶ μειράκιον καὶ ἄνδρα
                                    πάσῃ συνανθῆσαν τῇ ἡλικίᾳ καὶ ὥρᾳ τοῦ σώματος
                                    ἐράσμιον καὶ ἡδὺν παρέσχεν. οὐ γάρ, ὡς Εὐριπίδης
                                    ἔλεγε, πάντων τῶν καλῶν καὶ τὸ μετόπωρον καλόν ἐστιν,
                                    ἀλλὰ τοῦτο Ἀλκιβιάδῃ μετ᾽ ὀλίγων ἄλλων δι᾽ εὐφυΐαν
                                    καὶ ἀρετὴν σώματος ὑπῆρξε. <milestone n="4" unit="section" />τῇ δὲ φωνῇ καὶ τὴν τραυλότητα ἐμπρέψαι λέγουσι καὶ
                                    τῷ λάλῳ πιθανότητα παρασχεῖν χάριν ἐπιτελοῦσαν.
                                    μέμνηται δὲ καὶ Ἀριστοφάνης αὐτοῦ τῆς τραυλότητος ἐν
                                    οἷς ἐπισκώπτει Θέωρον: <cit>
                                             <quote rend="blockquote" type="drama">
                                                  <l met="iamb">εἶτ᾽ Ἀλκιβιάδης εἶπε πρός με
                                                  τραυλίσας:</l>
                                                  <l>
                                                  <q direct="unspecified"> ὁλᾷς Θέωλον; τὴν κεφαλὴν κόλακος
                                                  ἔχει.</q>
                                                  </l>
                                                  <l>ὀρθῶς γε τοῦτ᾽ Ἀλκιβιάδης
                                                  ἐτραύλισεν.</l>
                                             </quote>
                                             <bibl default="NO">αριστοπη. ωασπς 44 φφ.</bibl>
                                    </cit> καὶ Ἄρχιππος τὸν υἱὸν τοῦ Ἀλκιβιάδου σκώπτων:
                                             <q direct="unspecified"> βαδίζει,</q> φησί, <q direct="unspecified"> διακεχλιδώς, θοἰμάτιον
                                             ἕλκων, ὅπως ἐμφερὴς μάλιστα τῷ πατρὶ δόξειεν εἶναι,<cit>
                                                  <quote rend="blockquote" type="drama">
                                                  <l met="iamb">κλασαυχενεύεταί τε καὶ
                                                  τραυλίζεται.</l>
                                                  </quote>
                                                  <bibl default="NO">κοξκ, ξομ. αττ. φραγ., ι. π. 688</bibl>
                                             </cit></q>
                                    </p></body></text></TEI.2>