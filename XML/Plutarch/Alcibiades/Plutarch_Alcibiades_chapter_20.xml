<?xml version="1.0" encoding="utf-8"?>
<TEI.2><text n="Alc."><body><p><milestone n="20" unit="chapter" />
                                    <milestone n="1" unit="section" />ἐπεὶ δ᾽ οὐκ ἔπειθεν,
                                    ἀλλὰ πλεῖν ἐκέλευον αὐτόν, ἀνήχθη μετὰ τῶν
                                    συστρατήγων ἔχων τριήρεις μὲν οὐ πολλῷ τῶν
                                    τεσσαράκοντα καὶ ἑκατὸν ἀποδεούσας, ὁπλίτας δὲ
                                    πεντακισχιλίους καὶ ἑκατόν, τοξότας δὲ καὶ σφενδονήτας
                                    καὶ ψιλοὺς περὶ τριακοσίους καὶ χιλίους, καὶ τὴν ἄλλην
                                    παρασκευὴν ἀξιόλογον. <milestone n="2" unit="section" />προσβαλὼν δ᾽ Ἰταλία καὶ Ῥήγιον ἑλών, εἰσηγήσατο
                                    γνώμην ὅτῳ τρόπῳ πολεμητέον ἐστί. καὶ Νικίου μὲν
                                    ἀντιλέγοντος, Λαμάχου δὲ προσθεμένου, πλεύσας εἰς
                                    Σικελίαν προσηγάγετο Κατάνην, ἄλλο δὲ οὐδὲν ἔπραξε
                                    μετάπεμπτος ὑπὸ τῶν Ἀθηναίων ἐπὶ τὴν κρίσιν εὐθὺς
                                    γενόμενος. </p>
                           <p>πρῶτον μὲν γάρ, ὥσπερ εἴρηται, ψυχραί τινες ὑποψίαι καὶ
                                    διαβολαὶ κατὰ τοῦ Ἀλκιβιάδου προσέπιπτον ἀπὸ δούλων
                                    καὶ μετοίκων: <milestone n="3" unit="section" />ἔπειτα τῶν
                                    ἐχθρῶν ἀπόντος αὐτοῦ καθαπτομένων σφοδρότερον, καὶ
                                    τοῖς περὶ τοὺς Ἑρμᾶς ὑβρίσμασι καὶ τὰ μυστικὰ
                                    συμπλεκόντων, ὡς ἀπὸ μιᾶς ἐπὶ νεωτερισμῷ συνωμοσίας
                                    πεπραγμένα, τοὺς μὲν ὁπωσοῦν ἐπαιτιαθέντας ἐνέβαλλον
                                    ἀκρίτους εἰς τὸ δεσμωτήριον, ἤχθοντο δὲ τὸν
                                    Ἀλκιβιάδην μὴ λαβόντες ὑπὸ τὰς ψήφους τότε μηδὲ
                                    κρίναντες ἐπ᾽ αἰτίαις τηλικαύταις. <milestone n="4" unit="section" />ὁ δὲ τῇ πρὸς ἐκεῖνον ὀργῇ
                                    παραπεσὼν οἰκεῖος ἢ φίλος ἢ συνήθης χαλεπωτέροις
                                    αὐτοῖς ἐχρήσατο. τοὺς δὲ μηνύσαντας ὁ μὲν Θουκυδίδης
                                    ὀνομάσαι παρῆκεν, ἄλλοι δ᾽ ὀνομάζουσι Διοκλείδαν καὶ
                                    Τεῦκρον, ὧν καὶ Φρύνιχός ἐστιν ὁ κωμικὸς ταυτὶ
                                    πεποιηκώς: <cit>
                                             <quote rend="blockquote" type="drama">
                                                  <l met="iamb">ὦ φίλταθ᾽ Ἑρμῆ, καὶ
                                                  φυλάσσου, μὴ πεσὼν</l>
                                                  <l>αὑτὸν παρακρούσῃ καὶ παράσχῃς
                                                  διαβολὴν</l>
                                                  <l>ἑτέρῳ Διοκλείδᾳ βουλομένῳ κακόν τι
                                                  δρᾶν.</l>
                                             </quote>
                                             <bibl default="NO">πηρψνιξηυς; κοξκ, ξομ. αττ. φραγ. ι. π.
                                                  385</bibl>
                                    </cit> καί: <cit>
                                             <quote rend="blockquote" type="drama">
                                                  <l met="iamb">φυλάξομαι: Τεύκρῳ γὰρ οὐχὶ
                                                  βούλομαι</l>
                                                  <l>μήνυτρα δοῦναι, τῷ παλαμναίῳ ξένῳ.</l>
                                             </quote>
                                             <bibl default="NO">πηρψνιξηυς; κοξκ, ξομ. αττ. φραγ. ι. π.
                                                  385</bibl>
                                    </cit>
                                    <milestone n="5" unit="section" />
                           </p>
                           <p>καίτοι βέβαιον οὐδὲν οὐδ᾽ ἰσχυρὸν οἱ μηνύοντες ἐδείκνυσαν.
                                    εἷς δ᾽ αὐτῶν ἐρωτώμενος ὅπως τὰ πρόσωπα τῶν
                                    Ἑρμοκοπιδῶν γνωρίσειε, καὶ ἀποκρινάμενος ὅτι πρὸς τὴν
                                    σελήνην, ἐσφάλη τοῦ παντός, ἕνης καὶ νέας οὔσης ὅτε
                                    ταῦτ᾽ ἐδρᾶτο: ὃ <note resp="ed" place="unspecified" anchored="yes"><foreign lang="greek">ὃ</foreign> συππλιεδ βψ ξοραëς ανδ σιντ.<hi rend="superscript">2</hi>; βεκκερ συππλιες <foreign lang="greek">καὶ</foreign>, αφτερ βρψαν.</note> θόρυβον μὲν παρέσχε τοῖς νοῦν
                                    ἔχουσι, τὸν δῆμον δ᾽ οὐδὲ τοῦτο μαλακώτερον ἐποίησε
                                    πρὸς τὰς διαβολάς, ἀλλ᾽ ὥσπερ ὥρμησεν ἐξ ἀρχῆς, οὐκ
                                    ἐπαύσατο φέρων καὶ ἐμβάλλων εἰς τὸ δεσμωτήριον οὗ τις
                                    κατείποι. </p></body></text></TEI.2>