<?xml version="1.0" encoding="utf-8"?>
<TEI.2><text n="Alc."><body><p><milestone n="22" unit="chapter" />
                                    <milestone n="1" unit="section" />εὐθὺς μὲν οὖν ἀποπλέων
                                    ὁ Ἀλκιβιάδης ἀφείλετο Μεσσήνην Ἀθηναίους. ἦσαν γὰρ
                                    οἱ μέλλοντες ἐνδιδόναι τὴν πόλιν, οὓς ἐκεῖνος εἰδὼς
                                    σαφέστατα τοῖς Συρακουσίων φίλοις ἐμήνυσε καὶ διέφθειρε
                                    τὴν πρᾶξιν. ἐν δὲ Θουρίοις γενόμενος καὶ ἀποβὰς τῆς
                                    τριήρους ἔκρυψεν ἑαυτὸν καὶ διέφυγε τοὺς ζητοῦντας.
                                             <milestone n="2" unit="section" />ἐπιγνόντος δέ τινος
                                    καὶ εἰπόντος: <q direct="unspecified">οὐ πιστεύεις, ὦ
                                             Ἀλκιβιάδη, τῇ πατρίδι;</q>
                                    <q direct="unspecified">τὰ μὲν ἄλλ᾽,</q> ἔφη, <q direct="unspecified">πάντα: περὶ δὲ τῆς ψυχῆς τῆς
                                             ἐμῆς οὐδὲ τῇ μητρί, μήπως ἀγνοήσασα τὴν
                                             μέλαιναν ἀντὶ τῆς λευκῆς ἐπενέγκῃ ψῆφον.</q>
                                    ὕστερον δ᾽ ἀκούσας ὅτι θάνατον αὐτοῦ κατέγνωκεν ἡ
                                    πόλις: <q direct="unspecified">ἀλλ᾽ ἐγώ,</q> εἶπε, <q direct="unspecified">δείξω αὐτοῖς ὅτι ζῶ.</q>
                                    <milestone n="3" unit="section" />
                           </p>
                           <p>τὴν μὲν οὖν εἰσαγγελίαν οὕτως ἔχουσαν ἀναγράφουσι: <q direct="unspecified">Θεσσαλὸς Κίμωνος Λακιάδης
                                             Ἀλκιβιάδην Κλεινίου Σκαμβωνίδην εἰσήγγειλεν
                                             ἀδικεῖν περὶ τὼ θεώ, τὴν Δήμητραν καὶ τὴν
                                             Κόρην, ἀπομιμούμενον τὰ μυστήρια καὶ δεικνύοντα
                                             τοῖς αὑτοῦ ἑταίροις ἐν τῇ οἰκίᾳ τῇ
                                             ἑαυτοῦ, ἔχοντα στολὴν οἵανπερ ὁ ἱεροφάντης <note resp="ed" place="unspecified" anchored="yes"><foreign lang="greek">ὁ ἱεροφάντης</foreign> ωιτη ξμ<hi rend="superscript">α</hi>: <foreign lang="greek">ἱεροφάντης.</foreign></note>
                                             ἔχων δεικνύει τὰ ἱερά, καὶ ὀνομάζοντα αὑτὸν
                                             μὲν ἱεροφάντην, Πουλυτίωνα δὲ δᾳδοῦχον, κήρυκα
                                             δὲ Θεόδωρον Φηγαιᾶ, τοὺς δ᾽ ἄλλους ἑταίρους
                                             μύστας προσαγορεύοντα καὶ ἐπόπτας παρὰ τὰ
                                             νόμιμα καὶ τὰ καθεστηκότα ὑπό τε Εὐμολπιδῶν
                                             καὶ Κηρύκων καὶ τῶν ἱερέων τῶν ἐξ
                                             Ἐλευσῖνος.</q>
                                    <milestone n="4" unit="section" />ἐρήμην δ᾽ αὐτοῦ
                                    καταγνόντες καὶ τὰ χρήματα δημεύσαντες ἔτι καταρᾶσθαι
                                    προσεψηφίσαντο πάντας ἱερεῖς καὶ ἱερείας, ὧν μόνην
                                    φασὶ Θεανὼ τὴν Μένωνος Ἀγραυλῆθεν ἀντειπεῖν πρὸς τὸ
                                    ψήφισμα, φάσκουσαν εὐχῶν, οὐ καταρῶν ἱέρειαν γεγονέναι.
                                             </p></body></text></TEI.2>