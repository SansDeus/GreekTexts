<?xml version="1.0" encoding="utf-8"?>
<TEI.2><text n="Alc."><body><p><milestone n="13" unit="chapter" />
                                    <milestone n="1" unit="section" />ἐπεὶ δ᾽ ἀφῆκεν αὑτὸν εἰς
                                    τὴν πολιτείαν ἔτι μειράκιον ὤν, τοὺς μὲν ἄλλους
                                    εὐθὺς ἐταπείνωσε δημαγωγούς, ἀγῶνα δ᾽ εἶχε πρός τε
                                    Φαίακα τὸν Ἐρασιστράτου καὶ Νικίαν τὸν Νικηράτου,
                                    τὸν μὲν ἤδη καθ᾽ ἡλικίαν προήκοντα καὶ στρατηγὸν
                                    ἄριστον εἶναι δοκοῦντα, Φαίακα δ᾽ ἀρχόμενον, ὥσπερ
                                    αὐτός, αὐξάνεσθαι τότε καὶ γνωρίμων ὄντα πατέρων,
                                    ἐλαττούμενον δὲ τοῖς τε ἄλλοις καὶ περὶ τὸν λόγον.
                                             <milestone n="2" unit="section" />ἐντευκτικὸς γὰρ
                                    ἰδίᾳ καὶ πιθανὸς ἐδόκει μᾶλλον ἢ φέρειν ἀγῶνας ἐν
                                    δήμῳ δυνατός. ἦν γάρ, ὡς Εὔπολίς φησι, <cit>
                                             <quote rend="blockquote" type="drama">
                                                  <l met="iamb">λαλεῖν ἄριστος, ἀδυνατώτατος
                                                  λέγειν.</l>
                                             </quote>
                                             <bibl default="NO">ευπολις, δεμες; κοξκ, ξομ. αττ. φραγ. ι. π.
                                                  281</bibl>
                                    </cit>φέρεται δὲ καὶ λόγος τις κατ᾽ Ἀλκιβιάδου ὑπὸ <note resp="ed" place="unspecified" anchored="yes"><foreign lang="greek">ὑπὸ</foreign> ωιτη ξοραëς: <foreign lang="greek">καί</foreign>.</note>
                                    Φαίακος γεγραμμένος, ἐν ᾧ μετὰ τῶν ἄλλων γέγραπται
                                    καὶ ὅτι τῆς πόλεως πολλὰ πομπεῖα χρυσᾶ καὶ ἀργυρᾶ
                                    κεκτημένης Ἀλκιβιάδης ἐχρῆτο πᾶσιν αὐτοῖς ὥσπερ
                                    ἰδίοις πρὸς τὴν καθ᾽ ἡμέραν δίαιταν. </p>
                           <p>ἦν δέ τις Ὑπέρβολος Περιθοίδης, <milestone n="3" unit="section" />οὗ μέμνηται μὲν ὡς ἀνθρώπου
                                    πονηροῦ καὶ Θουκυδίδης, τοῖς δὲ κωμικοῖς ὁμοῦ τι πᾶσι
                                    διατριβὴν ἀεὶ σκωπτόμενος ἐν τοῖς θεάτροις παρεῖχεν.
                                    ἄτρεπτος δὲ πρὸς τὸ κακῶς ἀκούειν καὶ ἀπαθὴς ὢν
                                    ὀλιγωρίᾳ δόξης, ἣν ἀναισχυντίαν καὶ ἀπόνοιαν οὖσαν
                                    εὐτολμίαν ἔνιοι καὶ ἀνδρείαν καλοῦσιν, οὐδενὶ μὲν
                                    ἤρεσκεν, ἐχρῆτο δ᾽ αὐτῷ πολλάκις ὁ δῆμος ἐπιθυμῶν
                                    προπηλακίζειν τοὺς ἐν ἀξιώματι καὶ συκοφαντεῖν.
                                             <milestone n="4" unit="section" />ἀναπεισθεὶς οὖν
                                    ὑπ᾽ αὐτοῦ τότε τὸ ὄστρακον ἐπιφέρειν ἔμελλεν, ᾧ
                                    κολούοντες ἀεὶ τὸν προὔχοντα δόξῃ καὶ δυνάμει τῶν
                                    πολιτῶν ἐλαύνουσι, παραμυθούμενοι τὸν φθόνον μᾶλλον ἢ
                                    τὸν φόβον. ἐπεὶ δὲ δῆλον ἦν ὅτι ἑνὶ τῶν τριῶν τὸ
                                    ὄστρακον ἐποίσουσι, συνήγαγε τὰς στάσεις εἰς ταὐτὸν ὁ
                                    Ἀλκιβιάδης, καὶ διαλεχθεὶς πρὸς τὸν Νικίαν κατὰ τοῦ
                                    Ὑπερβόλου τὴν ὀστρακοφορίαν ἔτρεψεν. </p>
                           <p>ὡς δ᾽ ἔνιοί φασιν, οὐ πρὸς Νικίαν, ἀλλὰ πρὸς Φαίακα
                                    διαλεχθεὶς καὶ τὴν ἐκείνου προσλαβὼν ἑταιρίαν ἐξήλασε
                                    τὸν Ὑπέρβολον οὐδ᾽ ἂν προσδοκήσαντα. <milestone n="5" unit="section" />φαῦλος γὰρ οὐδεὶς ἐνέπιπτεν εἰς
                                    τοῦτον τὸν κολασμὸν οὐδ᾽ ἄδοξος, ὥς που καὶ Πλάτων ὁ
                                    κωμικὸς εἴρηκε τοῦ Ὑπερβόλου μνησθείς, <cit>
                                             <quote rend="blockquote" type="drama">
                                                      <l met="iamb">καίτοι πέπραχε τῶν προτέρων <note resp="ed" place="unspecified" anchored="yes"><foreign lang="greek">προτέρων</foreign> ωιτη κοξκ ῾<hi rend="italics">ξομ. αττ. φραγ.</hi> ι. π. 654᾿: <foreign lang="greek">τρόπων</foreign> ῾<hi rend="italics">ωορτηψ οφ ηις ωαψς</hi>᾿.</note> μὲν
                                                  ἄξια,</l>
                                                  <l>αὑτοῦ δὲ καὶ τῶν στιγμάτων ἀνάξια.</l>
                                                  <l>οὐ γὰρ τοιούτων εἵνεκ᾽ ὄστραχ᾽
                                                  εὑρέθη.</l>
                                             </quote>
                                             <bibl default="NO">πλατο ξομιξυς, υνκνοων</bibl>
                                    </cit>περὶ μὲν οὖν τούτων ἐν ἑτέροις μᾶλλον εἴρηται
                                    τὰ ἱστορούμενα. </p></body></text></TEI.2>