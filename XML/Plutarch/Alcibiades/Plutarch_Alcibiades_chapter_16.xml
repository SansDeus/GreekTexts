<?xml version="1.0" encoding="utf-8"?>
<TEI.2><text n="Alc."><body><p><milestone n="16" unit="chapter" />
                                    <milestone n="1" unit="section" />ἐν δὲ τοιούτοις πολιτεύμασι
                                    καὶ λόγοις καὶ φρονήματι καὶ δεινότητι πολλὴν αὖ πάλιν
                                    τὴν τρυφὴν τῆς διαίτης καὶ περὶ πότους καὶ ἔρωτας
                                    ὑβρίσματα, καὶ θηλύτητας ἐσθήτων ἁλουργῶν ἑλκομένων
                                    δι᾽ ἀγορᾶς, καὶ πολυτέλειαν ὑπερήφανον, ἐκτομάς τε
                                    καταστρωμάτων ἐν ταῖς τριήρεσιν, ὅπως μαλακώτερον
                                    ἐγκαθεύδοι, κειρίαις, ἀλλὰ μὴ σανίσι, τῶν στρωμάτων
                                    ἐπιβαλλομένων, ἀσπίδος τε διαχρύσου ποίησιν οὐδὲν
                                    ἐπίσημον τῶν πατρίων ἔχουσαν, <milestone n="2" unit="section" />ἀλλ᾽ Ἔρωτα κεραυνοφόρον, ἅπερ <note resp="ed" place="unspecified" anchored="yes"><foreign lang="greek">ἄπερ</foreign>. ειτηερ σομε ϝερβ ις το βε συππλιεδ φρομ τηε ξοντεχτ φορ τηε πρεξεδινγ αξξυσατιϝες ῾σο ξοραëς᾿, ορ <foreign lang="greek">ἅπερ</foreign> ις το βε δελετεδ ῾σο βεκκερ ανδ σιντενις<hi rend="superscript">2</hi>᾿.</note>
                                    ὁρῶντες οἱ μὲν ἔνδοξοι μετὰ τοῦ βδελύττεσθαι καὶ
                                    δυσχεραίνειν ἐφοβοῦντο τὴν ὀλιγωρίαν αὐτοῦ καὶ
                                    παρανομίαν, ὡς τυραννικὰ καὶ ἀλλόκοτα, τοῦ δὲ δήμου τὸ
                                    πάθος τὸ πρὸς αὐτὸν οὐ κακῶς ἐξηγούμενος ὁ
                                    Ἀριστοφάνης ταῦτ᾽ εἴρηκε: <cit>
                                             <quote rend="blockquote" type="drama">
                                                  <l met="iamb">ποθεῖ μέν, ἐχθαίρει δέ,
                                                  βούλεται δ᾽ ἔχειν,</l>
                                             </quote>
                                             <bibl default="NO">αριστοπη. φρογς 1425</bibl>
                                    </cit> ἔτι δὲ μᾶλλον τῇ ὑπονοίᾳ πιέζων: <cit>
                                             <quote rend="blockquote" type="drama">
                                                  <l met="iamb">μάλιστα μὲν λέοντα μὴ ν᾽ πόλει
                                                  τρέφειν:</l>
                                                  <l>ἢν δ᾽ ἐκτρέφῃ τις, τοῖς τρόποις
                                                  ὑπηρετεῖν.</l>
                                             </quote>
                                             <bibl default="NO">αριστοπη. φρογς 1431-1432</bibl>
                                    </cit>
                                    <milestone n="3" unit="section" />
                           </p>
                           <p>ἐπιδόσεις γὰρ καὶ χορηγίαι καὶ φιλοτιμήματα πρὸς τὴν πόλιν
                                    ὑπερβολὴν μὴ ἀπολείποντα καὶ δόξα προγόνων καὶ λόγου
                                    δύναμις καὶ σώματος εὐπρέπεια καὶ ῥώμη μετ᾽ ἐμπειρίας
                                    τῶν πολεμικῶν καὶ ἀλκῆς πάντα τἆλλα συγχωρεῖν ἐποίει
                                    καὶ φέρειν μετρίως τοὺς Ἀθηναίους, ἀεὶ τὰ πρᾳότατα
                                    τῶν ὀνομάτων τοῖς ἁμαρτήμασι τιθεμένους, παιδιὰς καὶ
                                    φιλοτιμίας. <milestone n="4" unit="section" />
                           </p>
                           <p>οἷον ἦν καὶ τὸ Ἀγάθαρχον εἷρξαι τὸν ζωγράφον, εἶτα
                                    γράψαντα τὴν οἰκίαν ἀφεῖναι δωρησάμενον: καὶ Ταυρέαν
                                    ἀντιχορηγοῦντα ῥαπίσαι φιλοτιμούμενον ὑπὲρ τῆς νίκης:
                                    καὶ τὸ Μηλίαν γυναῖκα ἐκ τῶν αἰχμαλώτων ἐξελόμενον
                                    καὶ συνόντα θρέψαι παιδάριον ἐξ αὐτῆς. <milestone n="5" unit="section" />καὶ γὰρ τοῦτο φιλάνθρωπον
                                    ἐκάλουν: πλὴν ὅτι τοὺς Μηλίους ἡβηδὸν ἀποσφαγῆναι
                                    τὴν πλείστην αἰτίαν ἔσχε, τῷ ψηφίσματι συνειπών. </p>
                           <p>Ἀριστοφῶντος δὲ Νεμέαν γράψαντος ἐν ταῖς ἀγκάλαις αὑτῆς
                                    καθήμενον Ἀλκιβιάδην ἔχουσαν, ἐθεῶντο καὶ συνέτρεχον
                                    χαίροντες. οἱ δὲ πρεσβύτεροι καὶ τούτοις ἐδυσχέραινον
                                    ὡς τυραννικοῖς καὶ παρανόμοις. ἐδόκει δὲ καὶ
                                    Ἀρχέστρατος οὐκ ἀπὸ τρόπου λέγειν ὡς ἡ Ἑλλὰς οὐκ
                                    ἂν ἤνεγκε δύο Ἀλκιβιάδας. <milestone n="6" unit="section" />
                           </p>
                           <p>ἐπεὶ δὲ Τίμων ὁ μισάνθρωπος εὐημερήσαντα τὸν Ἀλκιβιάδην
                                    καὶ προπεμπόμενον ἀπὸ τῆς ἐκκλησίας ἐπιφανῶς οὐ
                                    παρῆλθεν οὐδ᾽ ἐξέκλινεν, ὥσπερ εἰώθει τοὺς ἄλλους,
                                    ἀλλ᾽ ἀπαντήσας καὶ δεξιωσάμενος, <q direct="unspecified">εὖ γ᾽,</q> ἔφη, <q direct="unspecified">ποιεῖς
                                             αὐξόμενος, ὦ παῖ: μέγα γὰρ αὔξῃ κακὸν
                                             ἅπασι τούτοις,</q> οἱ μὲν ἐγέλων, οἱ δ᾽
                                    ἐβλασφήμουν, ἐνίους δὲ καὶ πάνυ τὸ λεχθὲν ἐπέστρεφεν.
                                    οὕτως ἄκριτος ἦν ἡ δόξα περὶ αὐτοῦ διὰ τὴν τῆς
                                    φύσεως ἀνωμαλίαν. </p></body></text></TEI.2>