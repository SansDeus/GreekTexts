<?xml version="1.0" encoding="utf-8"?>
<TEI.2><text><body><div1 type="chapter" n="2" org="uniform" sample="complete">
            <p>
               <milestone unit="section" n="1" />ὁ μὲν οὖν Κῦρος ἔντονόν τι καὶ σφοδρὸν
               εὐθὺς ἐκ πρώτης ἡλικίας εἶχεν, ἅτερος δὲ πραότερος ἐδόκει περὶ πάντα
               καὶ ταῖς ὁρμαῖς φύσει μαλακώτερος εἶναι, γυναῖκα δὲ καλὴν καὶ ἀγαθὴν
               ἔλαβε μὲν τῶν γονέων κελευόντων, ἐφύλαξε <pb id="p.130" /> δὲ κωλυόντων τὸν
               γὰρ ἀδελφὸν αὐτῆς ἀποκτείνας ὁ βασιλεὺς ἐβουλεύετο κἀκείνην ἀνελεῖν,
                  <milestone unit="section" n="2" /> ὁ δὲ Ἀρσίκας τῆς μητρὸς ἱκέτης
               γενόμενος καὶ πολλὰ κατακλαύσας μόλις ἔπεισε μήτε ἀποκτεῖναι μήτε αὐτοῦ
               διαστῆσαι τὴν ἄνθρωπον. ἡ δὲ μήτηρ ὑπῆρχε τὸν Κῦρον μᾶλλον φιλοῦσα καὶ
               βουλομένη βασιλεύειν ἐκεῖνον, διὸ καὶ τοῦ πατρὸς νοσοῦντος ἤδη
               μετάπεμπτος ἀπὸ θαλάσσης γενόμενος παντάπασιν ἀνέβαινεν εὔελπις ὤν, ὡς
               κατειργασμένης ἐκείνης διάδοχον αὐτὸν ἀποδειχθῆναι τῆς ἀρχῆς, <milestone unit="section" n="3" /> καὶ γὰρ εἶχεν εὐπρεπῆ λόγον ἡ Παρύσατις, ᾧ
               καὶ Ξέρξης ὁ παλαιὸς ἐχρήσατο, Δημαράτου διδάξαντος, ὡς Ἀρσίκαν μὲν
               ἰδιώτῃ, Κῦρον δὲ βασιλεύοντι Δαρείῳ τεκεῖν.<note resp="ed" place="unspecified" anchored="yes"><foreign lang="greek">τεκεῖν</foreign> βεκκερ ηας <foreign lang="greek">τέκοι</foreign>, αφτερ ξοραëς.</note> οὐ μὴν ἔπεισεν, ἀλλ᾽ ὁ
               πρεσβύτερος ἀπεδείχθη βασιλεύς, Ἀρτοξέρξης μετονομασθείς, Κῦρος δὲ
               Λυδίας σατράπης καὶ τῶν ἐπὶ θαλάσσης στρατηγός. </p>
         </div1></body></text></TEI.2>