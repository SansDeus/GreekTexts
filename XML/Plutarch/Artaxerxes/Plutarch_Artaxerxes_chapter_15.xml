<?xml version="1.0" encoding="utf-8"?>
<TEI.2><text><body><div1 type="chapter" n="15" org="uniform" sample="complete">
            <p>
               <milestone unit="section" n="1" />κακῶς δὲ ἀπώλετο καὶ Μιθριδάτης μετ᾽ ὀλίγον
               χρόνον ἐκ τῆς αὐτῆς ἀβελτερίας. κληθεὶς γὰρ ἐπὶ δεῖπνον ἔνθα καὶ
               βασιλέως καὶ τῆς μητρὸς εὐνοῦχοι παρῆσαν, ἧκεν ἐσθῆτι καὶ χρυσῷ
               κεκοσμημένος οἷς ἔλαβε παρὰ βασιλέως, <milestone unit="section" n="2" /> ἐπεὶ
               δὲ εἰς τὸ πίνειν ἀφίκοντο, λέγει πρὸς αὐτὸν ὁ μέγιστον δυνάμενος τῶν
               Παρυσάτιδος εὐνούχων <q direct="unspecified">ὡς καλὴν μὲν ἐσθῆτά σοι
                  ταύτην, ὦ Μιθριδάτα, ὁ βασιλεὺς δέδωκε, καλὰ δὲ στρεπτὰ καὶ ψέλια:
                  πολλοῦ δὲ ἄξιος ὁ ἀκινάκης. ἦ μακάριόν σε καὶ περίβλεπτον ἅπασι
                  πεποίηκεν.</q> ἤδη δὲ μεθύων ὁ Μιθριδάτης, <q direct="unspecified">τί δὲ
                  ταῦτα ἔστιν,</q> εἶπεν, <q direct="unspecified">ὦ Σπαραμίζη ; μειζόνων
                  γὰρ ἐγὼ καὶ καλλιόνων βασιλεῖ τὴν ἡμέραν ἐκείνην ἄξιον ἐμαυτὸν
                  παρέσχον.</q>
               <milestone unit="section" n="3" /> καὶ ὁ Σπαραμίζης ἐπιμειδιάσας, <q direct="unspecified">φθόνος μὲν οὐδεὶς, ὦ Μιθριδάτα,</q> εἶπεν <q direct="unspecified">ἐπεὶ δέ φασιν Ἕλληνες οἶνον καὶ ἀλήθειαν εἶναι,
                  τί λαμπρὸν, ὦ τᾶν, ἢ μέγα, πῖλον εὑρεῖν ἵππου περιρρυέντα καὶ
                  τοῦτον ἀνενεγκεῖν ;</q> ταῦτα δὲ οὐκ ἀγνοῶν τὸ ἀληθὲς ἔλεγεν, ἀλλὰ
               βουλόμενος ἐκκαλύψαι πρὸς τοὺς παρόντας ὑπεκίνει τὴν κουφότητα τοῦ
               ἀνθρώπου λάλου καὶ ἀκρατοῦς γεγονότος διὰ τὸν οἶνον. <milestone unit="section" n="4" /> εἶπεν οὖν μὴ κατασχών <q direct="unspecified">ὑμεῖς
                  μὲν, ὅ τι βούλεσθε, πίλους λέγετε καὶ φλυάρους: ἐγὼ δὲ ὑμῖν λέγω
                  διαρρήδην ὑπὸ ταύτης ἀνῃρῆσθαι Κῦρον τῆς χειρός, οὐ γὰρ ὡς
                  Ἀρταγέρσης ἠκόντισα κενὸν καὶ μάταιον, ἀλλὰ τοῦ μὲν ὀφθαλμοῦ <pb id="p.162" /> μικρὸν ἥμαρτον, τὸν δὲ κροτάφου τυχὼν καὶ διελάσας
                  κατέβαλον τὸν ἄνδρα καὶ τέθνηκεν ὑπ᾽ ἐκείνου τοῦ τραύματος:</q>
               <milestone unit="section" n="5" /> οἱ μὲν οὖν ἄλλοι τὸ τέλος ἤδη τοῦ
               Μιθριδάτου καὶ τὴν κακοδαιμονίαν ὁρῶντες εἰς τὴν γῆν ἔκυψαν ὁ δ᾽
               ἑστιῶν αὐτούς, <q direct="unspecified">ὦ <pb id="paris.1624.1019" /> τᾶν,</q>
               ἔφη, <q direct="unspecified">Μιθριδάτα, πίνωμεν ἐν τῷ παρόντι καὶ
                  ἐσθίωμεν τὸν βασιλέως δαίμονα προσκυνοῦντες, λόγους δὲ μείζους ἢ καθ᾽
                  ἡμᾶς ἐάσωμεν.</q>
            </p>
         </div1></body></text></TEI.2>