<?xml version="1.0" encoding="utf-8"?>
<TEI.2><text><body><div1 type="chapter" n="7" org="uniform" sample="complete">
            <p>
               <milestone unit="section" n="1" />Κύρῳ δὲ προσιόντι φῆμαι καὶ λόγοι
               προσέπιπτον, ὡς οὐ μάχεσθαι βασιλέως εὐθὺς ἐγνωκότος οὐδὲ συνδραμεῖν εἰς
               χεῖρας αὐτῷ σπεύδοντος, ἀλλ᾽ ἐν Πέρσαις ὑπομένειν ἄχρι ἂν αἱ
               δυνάμεις ἐκεῖ πανταχόθεν συνέλθωσι. καὶ γὰρ τάφρον εὖρος ὀργυιῶν δέκα
               καὶ βάθος ἴσων ἐπὶ σταδίους διὰ τοῦ πεδίου τετρακοσίους ἐνέβαλε: καὶ
               ταύτης τε περιεῖδε τὸν Κῦρον ἐντὸς παρελθόντα καὶ Βαβυλῶνος αὐτῆς οὐ
               μακρὰν γενόμενον. <milestone unit="section" n="2" />Τηριβάζου δέ, ὥς φασι,
               πρώτου τολμήσαντος εἰπεῖν ὡς οὐ δεῖ φυγομαχεῖν οὐδὲ Μηδίας ἐκστάντα
               καὶ Βαβυλῶνος ἅμα <note resp="ed" place="unspecified" anchored="yes"><foreign lang="greek">ἅμα</foreign> βεκκερ ανδ ζιεγλερ, αφτερ ξοραïς: <foreign lang="greek">ἀλλά</foreign>.</note> καὶ Σούσων ἐνδύεσθαι τῇ Περσίδι, πολλαπλασίαν μὲν
               ἔχοντα δύναμιν τῶν πολεμίων, μυρίους δὲ σατράπας καὶ στρατηγούς Κύρου
               καὶ φρονεῖν καὶ μάχεσθαι βελτίονας, ὥρμησε διαγωνίσασθαι τὴν ταχίστην, </p>
            <p>
               <milestone unit="section" n="3" /> καὶ τὸ μὲν πρῶτον ἐξαίφνης καταφανεὶς
               ἐνενήκοντα μυριάσι στρατοῦ διακεκοσμημέναις <pb id="p.142" /> λαμπρῶς, τοὺς
               πολεμίους ἀσυντάκτους καὶ ἀνόπλους διὰ τὸ θαρρεῖν καὶ καταφρονεῖν
               ὁδοιποροῦντας ἐξέπληξε καὶ συνετάραξεν, ὥστε σὺν θορύβῳ καὶ βοῇ πολλῇ
               μόλις εἰς τάξιν καθίστασθαι τὸν Κῦρον: ἔπειτα σιγῇ καὶ σχέδην ἐπάγων
               θαῦμα τοῖς Ἕλλησι τῆς εὐταξίας παρεῖχε, κραυγὰς ἀτάκτους καὶ σκιρτήματα
               καὶ πολὺν τάραχον αὐτῶν καὶ διασπασμὸν ἐν πλήθει τοσούτῳ προσδεχομένοις.
                  <milestone unit="section" n="4" /> εὖ δὲ καὶ κατὰ τοὺς Ἕλληνας ἀντέταξε
               τῶν δρεπανηφόρων τὰ ῥωμαλεώτατα πρὸ τῆς ἑαυτοῦ φάλαγγος, ὡς πρὶν ἐν
               χερσὶ γενέσθαι διακόψοντα τὰς τάξεις βίᾳ τῆς εἰσελάσεως. </p>
         </div1></body></text></TEI.2>