<?xml version="1.0" encoding="utf-8"?>
<TEI.2><text><body><div1 type="chapter" n="9" org="uniform" sample="complete">
            <p>
               <milestone unit="section" n="1" />Ταρκύνιον δὲ τὴν ἐκ προδοσίας ἀπογνόντα
τῆς ἀρχῆς ἀνάληψιν ἐδέξαντο Τυρρηνοὶ προθύμως 
καὶ μεγάλῃ δυνάμει κατῆγον. ἀντεξῆγον δὲ τοὺς 
Ῥωμαίους οἱ ὕπατοι, καὶ παρέταξαν ἐν χωρίοις 
ἱεροῖς, ὧν τὸ μὲν Ἄρσιον<note anchored="yes" place="unspecified" resp="ed">
                  <foreign lang="greek">Ἄρσιον</foreign> αμψοτ, ξοραëς, βεκκερ, αφτερ λιϝψ᾽ς <gloss>σιλϝα αρσια</gloss> ῾ιι. 7, 2᾿: <foreign lang="greek">Οὖρσον</foreign>.</note>  ἄλσος, τὸ δὲ Αἰσούειον 
λειμῶνα προσαγορεύουσιν. ἀρχομένων δὲ αὑτῶν συνάγειν εἰς χεῖρας Ἄρρων ὁ Ταρκυνίου παῖς καὶ Βροῦτος ὁ Ῥωμαίων ὕπατος οὐ κατὰ τύχην ἀλλήλοις περιπεσόντες, ἀλλ᾽ ὑπ᾽ ἔχθους καὶ ὀργῆς, 
<milestone unit="section" n="2" /> ὁ μὲν ὡς ἐπὶ τύραννον καὶ πολέμιον τῆς
πατρίδος, ὁ δὲ τῆς φυγῆς ἀμυνόμενος, ὥρμησαν ὁμόσε τοῖς ἵπποις. θυμῷ δὲ μᾶλλον ἢ λογισμῷ προσμίξαντες ἠφείδησαν αὑτῶν καὶ συναπέθανον ἀλλήλοις. οὕτω δὲ δεινοῦ γενομένου τοῦ προάγωνος οὐκ ἔσχεν ὁ ἀγὼν τέλος ἐπιεικέστερον, ἀλλὰ καὶ δράσαντες ἴσα καὶ παθόντες οἱ στρατοὶ διεκρίθησαν ὑπὸ χειμῶνος. 
</p>
            <p>
               <milestone unit="section" n="3" />ἦν οὖν ἐν ἀπόροις ὁ Οὐαλλέριος, οὐκ εἰδὼς
τὸ τῆς μάχης πέρας, ἀλλὰ τοὺς στρατιώτας ὁρῶν τοῖς μὲν αὑτῶν νεκροῖς ἀθυμοῦντας, ἐπαιρομένους δὲ τοῖς τῶν πολεμίων οὕτως ἄκριτος ἦν καὶ 
<pb id="p.524" />
παράλληλος ὑπὸ πλήθους ὁ φόνος, οὐ μὴν ἀλλ᾽  ἑκατέροις ἐγγύθεν ὁρώμενα τὰ οἰκεῖα μᾶλλον ἐβεβαίου τὴν ἧτταν ἢ τὴν νίκην εἰκαζόμενα τὰ τῶν πολεμίων, 
<milestone unit="section" n="4" /> ἐπελθούσης δὲ νυκτὸς
οἵαν εἰκὸς οὕτω μεμαχημένοις, καὶ γενομένων ἐν ἡσυχίᾳ τῶν στρατοπέδων, λέγουσι σεισθῆναι τὸ ἄλσος, ἐκ δ᾽ αὐτοῦ φωνὴν ἐκπεσεῖν μεγάλην φράζουσαν ὡς ἑνὶ πλείους ἐν τῇ μάχῃ τεθνήκασι Τυρρηνῶν ἢ Ῥωμαίων, ἦν δ᾽ ἄρα θεῖόν τι τὸ φθεγξάμενον εὐθύς τε γὰρ ὑπ᾽ αὐτοῦ τοῖς μὲν ἀλαλάξαι παρέστη μέγα καὶ θαρρσαλέον, οἱ δὲ Τυρρηνοὶ περίφοβοι γενόμενοι καὶ συνταραχθέντες ἐξέπεσον ἐκ τοῦ στρατοπέδου καὶ διε
<milestone unit="section" n="5" /> σπάρησαν οἱ πλεῖστοι: τοὺς δὲ καταλειφθέντας 
ὀλίγῳ πεντακισχιλίων ἐλάσσους ἐπελθόντες εἷλον 
οἱ Ῥωμαῖοι, καὶ τἆλλα διήρπασαν. οἱ δὲ 
νεκροὶ διαριθμηθέντες εὑρέθησαν τριακόσιοι μὲν 
ἐπὶ χιλίοις καὶ μυρίοις οἱ τῶν πολεμίων, οἱ δὲ 
Ῥωμαίων παρ᾽ ἕνα τοσοῦτοι. 
</p>
            <p>ταύτην τὴν μάχην λέγουσι γενέσθαι πρὸ μιᾶς καλανδῶν Μαρτίων, ἐθριάμβευσε δ᾽ ἀπ᾽ αὐτῆς Οὐαλλέριος εἰσελάσας τεθρίππῳ πρῶτος ὑπάτων. 
<milestone unit="section" n="6" /> καὶ τὸ πρᾶγμα σεμνὴν καὶ μεγαλοπρεπῆ παρέσχεν
ὄψιν, οὐκ ἐπίφθονον οὐδ᾽ ἀνιάσασαν, ὡς ἔνιοι λέγουσι, τοὺς ὁρῶντας: οὐ γὰρ ἂν ἔσχε ζῆλον τοσοῦτον οὐδὲ φιλοτιμίαν εἰς ἔτη πάμπολλα διαμένουσαν. ἀπεδέξαντο δὲ τοῦ Οὐαλλερίου καὶ τὰς εἰς τὸν συνάρχοντα τιμάς, αἷς ἐκκομιζόμενον καὶ θαπτόμενον ἐκόσμησε: 
<milestone unit="section" n="7" /> καὶ
λόγον ἐπ᾽ αὐτῷ διεξῆλθεν ἐπιτάφιον, ὃς οὕτως 
<pb id="paris.1624.102" /> ὑπὸ Ῥωμαίων ἠγαπήθη καὶ τοσαύτην ἔσχε χάριν 
<pb id="p.526" />
ὥστε πᾶσι τοῖς ἀγαθοῖς καὶ μεγάλοις ὑπάρχειν ἐξ ἐκείνου τελευτήσασιν ὑπὸ τῶν ἀρίστων ἐγκωμιάζεσθαι. λέγεται δὲ καὶ τῶν Ἑλληνικῶν ἐπιταφίων ἐκεῖνος γενέσθαι πρεσβύτερος, εἴγε μὴ καὶ τοῦτο Σόλωνός ἐστιν, ὡς Ἀναξιμένης ὁ ῥήτωρ ἱστόρηκεν. </p>
         </div1></body></text></TEI.2>