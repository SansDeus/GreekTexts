<?xml version="1.0" encoding="utf-8"?>
<TEI.2><text><body><div1 type="chapter" n="4" org="uniform" sample="complete">
            <p>
               <milestone unit="section" n="1" />ὡς δ᾽ οὖν συνεπείσθη τὰ μειράκια καὶ
τοῖς Ἀκυλλίοις εἰς λόγους ἦλθεν, ὅρκον ὀμόσαι μέγαν ἔδοξε πᾶσι καὶ δεινόν, ἀνθρώπου σφαγέντος ἐπισπείσαντας αἷμα καὶ τῶν σπλάγχνων θιγόντας, ἐπὶ τούτοις εἰς τὴν Ἀκυλλίων οἰκίαν συνῆλθον. ἦν δ᾽ ὁ οἶκος, ἐν ᾧ ταῦτα δράσειν ἔμελλον, οἷον εἰκὸς, ὑπέρημος καὶ σκοτώδης. ἔλαθεν οὖν αὐτοὺς οἰκέτης ὄνομα Οὐινδίκιος ἔνδον κατακρύψας ἑαυτόν, οὐ κατ᾽ ἐπιβουλὴν 
<pb id="paris.1624.99" /> 
               <milestone unit="section" n="2" /> ἢ προαίσθησίν τινα τοῦ μέλλοντος, ἀλλ᾽ ἔνδον
ὢν ἔτυχε καὶ προσιοῦσιν αὐτοῖς μετὰ σπουδῆς ὀφθῆναι φοβηθείς ὑπέστη, λάρνακα κειμένην πρὸ αὑτοῦ ποιησάμενος, ὥστε καὶ τῶν πραττομένων θεατὴς γενέσθαι καὶ τῶν βουλευμάτων ἐπήκοος. ἔδοξε δ᾽ αὐτοῖς τοὺς ὑπάτους ἀναιρεῖν, καὶ ταῦτα δηλούσας γράψαντες ἐπιστολὰς πρὸς τὸν Ταρκύνιον ἔδοσαν τοῖς πρέσβεσι: καὶ γὰρ ᾤκουν αὐτόθι, τῶν Ἀκυλλίων ξένοι γεγονότες, καὶ τότε τῇ συνωμοσίᾳ παρῆσαν. 
</p>
            <p>
               <milestone unit="section" n="3" />ὡς δὲ ταῦτα πράξαντες ἀπηλλάγησαν, ὑπεξελθὼν
ὁ Οὐινδίκιος λάθρα, χρήσασθαι τοῖς προσπεσοῦσιν οὐκ εἶχεν, ἀλλ᾽ ἠπορεῖτο, δεινὸν μὲν ἡγούμενος, ὥσπερ ἦν, πρὸς πατέρα Βροῦτον υἱῶν ἐξάγιστα κατηγορεῖν ἢ πρὸς θεῖον ἀδελφιδῶν τὸν Κολλατῖνον, ἰδιώτην δὲ Ῥωμαίων οὐδένα 
<pb id="p.512" />
νο
<milestone unit="section" n="4" /> μίζων ἐχέγγυον ἀπορρήτων τηλικούτων. πᾶν δ᾽ 
αὖ μᾶλλον ἢ δυνατὸς ὢν ἡσυχίαν ἄγειν, ἐλαυνόμενος 
δὲ τῷ συνειδότι τοῦ πράγματος, ὥρμησέ 
πως πρὸς τὸν Οὐαλλέριον, μάλιστά τοῖς κοινοῖς 
καὶ φιλανθρώποις<note anchored="yes" place="unspecified" resp="ed">
                  <foreign lang="greek">φιλανθρώποις</foreign> βεκκερ συππλιες <foreign lang="greek">τρόποις</foreign>, αφτερ πορσον.</note> ἐπαχθεὶς τοῦ ἀνδρός, ὅτι 
πᾶσιν εὐπρόσοδος ἦν τοῖς δεομένοις, καὶ τὴν οἰκίαν ἀεὶ παρεῖχεν ἀνεῳγμένην, καὶ λόγον οὐδενὸς οὐδὲ χρείαν ἀπερρίπτει τῶν ταπεινῶν. </p>
         </div1></body></text></TEI.2>