<?xml version="1.0" encoding="utf-8"?>
<TEI.2><text><body><div1 type="chapter" n="15" org="uniform" sample="complete">
            <p>
               <milestone unit="section" n="1" />ἔοικε δὲ καὶ περὶ τὸν δεύτερον ναὸν
<pb id="p.540" />
ὁμοία τύχη γενέσθαι τῆς καθιερώσεως, τὸν μὲν γὰρ πρῶτον, ὡς εἴρηται, Ταρκυνίου κατασκευάσαντος, Ὡρατίου δὲ καθιερώσαντος, ἐν τοῖς ἐμφυλίοις πολέμοις πῦρ ἀπώλεσε: τὸν δὲ δεύτερον ἀνέστησε μὲν Σύλλας, ἐπεγράφη δὲ τῇ καθιερώσει Κάτουλος Σύλλα προ αποθανόντος. 
<milestone unit="section" n="2" /> τούτου δὲ πάλιν ἐν ταῖς κατὰ Οὐιτέλλιον στάσεσι
διαφθαρέντος τὸν τρίτον τῇ πρὸς τἆλλα καὶ τοῦτο χρησάμενος εὐποτμίᾳ Οὐεσπασιανὸς ἐξ ἀρχῆς ἄχρι τέλους ἀναγαγὼν, ἐπεῖδε γενόμενον καὶ φθειρόμενον μετ᾽ ὀλίγον οὐκ ἐπεῖδεν, ἀλλὰ τοσοῦτον εὐτυχίᾳ Σύλλαν παρῆλθεν ὅσον ἐκεῖνον μὲν τῆς ἀφιερώσεως τοῦ ἔργου, τοῦτον δὲ τῆς ἀναιρέσεως προαποθανεῖν. ἅμα γὰρ τῷ τελευτῆσαι Οὐεσπασιανὸν ἐνεπρήσθη τὸ Καπιτώλιον. 
</p>
            <p>
               <milestone unit="section" n="3" />ὁ δὲ τέταρτος οὗτος ὑπὸ Δομετιανοῦ καὶ 
<pb id="paris.1624.105" />
συνετελέσθη καὶ καθιερώθη. λέγεται δὲ Ταρκύνιον εἰς τοὺς θεμελίους ἀναλῶσαι λίτρας ἀργυρίου τετρακισμυρίας: τούτου δὲ τοῦ καθ᾽ ἡμᾶς τὸν μέγιστον ἐν Ῥώμῃ τῶν ἰδιωτικῶν πλοῦτον ἐκλογισθέντα τὸ τῆς χρυσώσεως μὴ τελέσαι ἂν ἀνάλωμα, πλέον ἢ δισχιλίων καὶ μυρίων ταλάντων γενόμενον. 
<milestone unit="section" n="4" /> οἱ δὲ κίονες ἐκ τοῦ Πεντελῆσιν
ἐτμήθησαν λίθου, κάλλιστα τῷ πάχει πρὸς τὸ μῆκος ἔχοντες: εἴδομεν γὰρ αὐτοὺς Ἀθήνησιν. ἐν δὲ Ῥώμῃ πληγέντες αὖθις καὶ ἀναξυσθέντες οὐ τοσοῦτον ἔσχον γλαφυρίας ὅσον 
ἀπώλεσαν συμμετρίας καὶ<note anchored="yes" place="unspecified" resp="ed">
                  <foreign lang="greek">καὶ</foreign> συππλιεδ βψ βεκκερ, αφτερ γ. ηερμανν; <foreign lang="greek">συμμετρίας τοῦ καλοῦ</foreign> ῾<gloss>τηε σψμμετρψ οφ τηειρ βεαυτψ</gloss>᾿.</note>  τοῦ καλοῦ, διάκενοι 
<pb id="p.542" />
καὶ λαγαροὶ φανέντες. 
<milestone unit="section" n="5" /> ὁ μέντοι θαυμάσας τοῦ
Καπιτωλίου τὴν πολυτέλειαν, εἰ μίαν εἶδεν ἐν οἰκίᾳ Δομετιανοῦ στοὰν ἢ βασιλικὴν ἢ βαλανεῖον ἢ παλλακίδων δίαιταν, οἷόν ἐστι τὸ λεγόμενον Ἐπιχάρμου πρὸς τὸν ἄσωτον, <quote rend="blockquote">οὐ φιλάνθρωπος τύ γ᾽ ἐσσ᾽: ἔχεις νόσον χαίρεις διδούς,</quote> τοιοῦτον ἄν τι πρὸς Δομετιανὸν εἰπεῖν προήχθη: <q direct="unspecified">οὐκ εὐσεβὴς οὐδὲ φιλότιμος τύ γ᾽ ἐσσί: ἔχεις
νόσον χαίρεις κατοικοδομῶν, ὥσπερ ὁ Μίδας ἐκεῖνος, ἅπαντά σοι χρυσᾶ καὶ λίθινα βουλόμενος γίνεσθαι.</q> ταῦτα μὲν οὖν περὶ τούτων, </p>
         </div1></body></text></TEI.2>