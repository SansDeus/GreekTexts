<?xml version="1.0" encoding="utf-8"?>
<TEI.2><text><body><div1 type="chapter" n="49" org="uniform" sample="complete">
            <p>
               <milestone unit="section" n="1" />Φάρακος δὲ πρὸς Νέᾳ πόλει τῆς Ἀκραγαντίνης στρατοπεδεύοντος, ἐξαγαγὼν τοὺς Συρακουσίους ἐβούλετο μὲν ἐν ἑτέρῳ καιρῷ διαγωνίσασθαι πρὸς αὐτόν, Ἡρακλείδου δὲ καὶ τῶν 
<pb id="p.104" />
ναυτῶν καταβοώντων ὡς οὐ βούλεται μάχῃ κρῖναι τὸν πόλεμον Δίων, ἀλλ᾽ ἀεὶ μένοντος ἄρχειν, ἀναγκασθεὶς συνέβαλε καὶ ἡττήθη. 
<milestone unit="section" n="2" />
γενομένης δὲ τῆς τροπῆς οὐ βαρείας, ἀλλὰ μᾶλλον ὑφ᾽ ἑαυτῶν καὶ τοῦ στασιάζειν ταραχθέντων, αὖθις ὁ Δίων παρεσκευάζετο μάχεσθαι καὶ συνέταττε πείθων καὶ παραθαρρύνων. 
τῆς δὲ νυκτὸς ἀρχομένης ἀγγέλλεται πρὸς αὐτὸν Ἡρακλείδην ἄραντα τὸν στόλον πλεῖν ἐπὶ Συρακουσῶν, ἐγνωκότα τὴν πόλιν καταλαβεῖν κἀκεῖνον ἀποκλεῖσαι μετὰ τοῦ στρατεύματος, 
<milestone unit="section" n="3" />
εὐθὺς οὖν ἀναλαβὼν τοὺς δυνατωτάτους καὶ προθυμοτάτους ἱππάσατο διὰ τῆς νυκτός: καὶ περὶ τρίτην ὥραν τῆς ἡμέρας πρὸς ταῖς πύλαις ἦν, σταδίους κατηνυκὼς ἑπτακοσίους. Ἡρακλείδης δὲ ταῖς ναυσὶν, ὡς ἁμιλλώμενος 
<pb id="paris.1624.980" /> ὑστέρησεν, ἀποπλεύσας καὶ πλανώμενος ἐν ταῖς πράξεσιν ἀσκόπως ἐπιτυγχάνει Γαισύλῳ τῷ Σπαρτιάτῃ, φάσκοντι πλεῖν ἐφ᾽ ἡγεμονίᾳ Σικελιωτῶν ἐκ Λακεδαίμονος, ὡς πρότερόν ποτε Γύλιππος. 
<milestone unit="section" n="4" />
ἄσμενος οὖν ἀναλαβὼν τοῦτον τὸν 
ἄνδρα καὶ περιαψάμενος ὥσπερ ἀλεξιφάρμακον 
τοῦ Δίωνος ἐπεδείκνυτο τοῖς συμμάχοις: καὶ 
κήρυκα πέμπων εἰς τὰς Συρακούσας ἐκέλευε δέχεσθαι 
τὸν Σπαρτιάτην ἄρχοντα τοὺς πολίτας. 
ἀποκριναμένου δὲ τοῦ Δίωνος ὡς εἰσὶν ἄρχοντες 
ἱκανοὶ τοῖς Συρακουσίοις, εἰ δὲ πάντως δέοι καὶ 
Σπαρτιάτου τοῖς πράγμασιν, αὐτὸς οὗτος εἶναι, 
<milestone unit="section" n="5" />κατὰ ποίησιν γεγονὼς Σπαρτιάτης, τὴν μὲν ἀρχὴν ὁ Γαίσυλος ἀπέγνω, πλεύσας δὲ πρὸς τὸν Δίωνα 
<pb id="p.106" />
διήλλαξε τὸν Ἡρακλείδην ὅρκους δόντα καὶ πίστεις τὰς μεγίστας, αἷς αὐτὸς ὁ Γαισύλος ὤμοσε τιμωρὸς ἔσεσθαι Δίωνι καὶ κολαστὴς Ἡρακλείδου κακοπραγμονοῦντος. </p>
         </div1></body></text></TEI.2>