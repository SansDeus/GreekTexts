<?xml version="1.0" encoding="utf-8"?>
<TEI.2><text><body><div1 type="chapter" n="50" org="uniform" sample="complete">
            <p>
               <milestone unit="section" n="1" />ἐκ
τούτου κατέλυσαν μὲν οἱ Συρακούσιοι 
τὸ ναυτικόν, οὐδὲν γὰρ ἦν ἔργον αὐτοῦ, μεγάλαι 
δὲ δαπάναι τοῖς πλέουσι, καὶ στάσεως ἀφορμαὶ 
τοῖς ἄρχουσι: τὴν δὲ ἄκραν ἐπολιόρκουν ἐξοικοδομήσαντες 
τὸ
περιτείχισμα. μηδενὸς δὲ τοῖς 
πολιορκουμένοις βοηθοῦντος, ἐπιλιπόντος δὲ σίτου, 
τῶν δὲ μισθοφόρων γινομένω: πονηρῶν, 
ἀπογνοὺς ὁ υἱὸς τοῦ Διονυσίου τὰ πράγματα καὶ 
σπεισάμενος πρὸς τὸν Δίωνα τὴν μὲν ἄκραν ἐκείνῳ 
μετὰ τῶν ὅπλων καὶ τῆς ἄλλης κατασκευῆς παρέδωκεν, 
<milestone unit="section" n="2" />αὐτὸς δὲ τὴν μητέρα καὶ τὰς ἀδελφὰς ἀναλαβὼν καὶ πέντε πληρωσάμενος τριήρεις ἐξέπλει πρὸς τὸν πατέρα, 
τοῦ Δίωνος ἀσφαλῶς μὲν ἐκπέμποντος, οὐδενὸς δὲ τῶν ἐν Συρακούσαις ἀπολείποντος ἐκείνην τὴν ὄψιν, ἀλλὰ καὶ τοὺς μὴ περόντας ἐπιβοωμένων, ὅτι τὴν ἡμέραν ταύτην καὶ τὸν ἥλιον ἐλευθέραις ἀνίσχοντα ταῖς Συρακούσαις οὐκ ἐφορῶσιν. 
<milestone unit="section" n="3" />
ὅπου γὰρ ἔτι νῦν τῶν λεγομένων κατὰ τῆς τύχης παραδειγμάτων ἐμφανέστατόν ἐστι καὶ μέγιστον ἡ Διονυσίου φυγή, τίνα χρὴ δοκεῖν αὐτῶν ἐκείνων τὴν τότε χαρὰν γενέσθαι καὶ πηλίκον φρονῆσαι τοὺς τὴν μεγίστην τῶν πώποτε τυραννίδων καθελόντας ἐλαχίσταις ἀφορμαῖς; </p>
         </div1></body></text></TEI.2>