<?xml version="1.0" encoding="utf-8"?>
<TEI.2><text><body><div1 type="chapter" n="21" org="uniform" sample="complete">
            <p>
               <milestone unit="section" n="1" />Δίων δὲ καὶ τούτοις ἐχαλέπαινε, καὶ μετ᾽ 
ὀλίγον χρόνον ἐξεπολεμώθη παντάπασι πυθόμενος 
τὸ περὶ τὴν γυναῖκα, περὶ οὗ καὶ Πλάτων ᾐνίξατο 
γράφων πρὸς Διονύσιον, ἦν δὲ τοιοῦτον, 
μετὰ τὴν ἐκβολὴν τοῦ Δίωνος ἀποπέμπων Πλάτωνα 
Διονύσιος ἐκέλευσεν αὐτοῦ δι᾽ ἀπορρήτων πυθέσθαι, 
μή τι
κωλύοι τὴν γυναῖκα πρὸς γάμον ἑτέρῳ δοθῆναι: 
<milestone unit="section" n="2" />καὶ γὰρ ἦν λόγος, εἴτ᾽ ἀληθὴς εἴτε συντεθεὶς ὑπὸ τῶν Δίωνα μισούντων, ὡς οὐ καθ᾽ ἡδονὴν ὁ γάμος εἴη Δίωνι γεγονὼς οὐδ᾽ εὐάρμοστος ἡ πρὸς τὴν γυναῖκα συμβίωσις. 
ὡς
οὖν ἧκεν ὁ Πλάτων Ἀθήναζε καὶ τῷ Δίωνι περὶ πάντων ἐνέτυχε, γράφει πρὸς τὸν τύραννον ἐπιστολήν τὰ μὲν ἄλλα σαφῶς πᾶσιν, αὐτὸ δὲ τοῦτο μόνῳ γνώριμον ἐκείνῳ φράζουσαν, ὡς διαλεχθείη Δίωνι περὶ τοῦ πράγματος ἐκείνου καὶ σφόδρα δῆλος εἴη χαλεπαίνων, εἰ τοῦτο Διονύσιος ἐξεργάσαιτο. 
<milestone unit="section" n="3" />
καὶ τότε μὲν ἔτι πολλῶν ἐλπίδων οὐσῶν πρὸς τὰς διαλύσεις οὐδὲν ἔπραξε περὶ τὴν ἀδελφὴν νεώτερον, ἀλλ᾽ εἴα μένειν αὐτὴν μετὰ τοῦ παιδίου τοῦ Δίωνος οἰκοῦσαν. 
ἐπεὶ δὲ παντάπασιν ἀσυμβάτως εἶχε καὶ Πλάτων αὖθις ἐλθὼν ἀπεπέμφθη πρὸς ἀπέχθειαν, οὕτω τὴν Ἀρετὴν ἄκουσαν ἑνὶ τῶν φίλων Τιμοκράτει δίδωσιν, οὐ μιμησάμενος τὴν κατά γε τοῦτο τοῦ πατρὸς ἐπιείκειαν. 
</p>
            <p>
               <milestone unit="section" n="4" />
ἐγεγόνει γὰρ, ὡς ἔοικε, κἀκείνῳ Πολύξενος ὁ τὴν ἀδελφὴν ἔχων αὐτοῦ Θέστην πολέμιος, 
<pb id="p.44" />
ἀποδράντος οὖν αὐτοῦ διὰ φόβον καὶ φυγόντος ἐκ 
Σικελίας μεταπεμψάμενος ᾐτιᾶτο τὴν ἀδελφήν, 
ὅτι συνειδυῖα τὴν φυγὴν τοῦ ἀνδρὸς οὐ κατεῖπε 
πρὸς αὐτόν.
<milestone unit="section" n="5" />ἡ δ᾽ ἀνεκπλήκτως καὶ νὴ Δί᾽ ἀφόβως: 
<q direct="unspecified">εἶθ᾽
οὕτω σοι δοκῶ, Διονύσιε, φαύλη γυνὴ 
γεγονέναι καὶ ἄνανδρος ὥστε προγνοῦσα τὴν 
φυγὴν τοῦ ἀνδρὸς οὐκ ἂν συνεκπλεῦσαι καὶ μετασχεῖν 
τῆς αὐτῆς τύχης; ἀλλ᾽ οὐ προέγνων ἐπεὶ 
καλῶς εἶχέ μοι μᾶλλον Πολυξένου γυναῖκα φεύγοντος 
<pb id="paris.1624.967" /> ἢ σοῦ τυραννοῦντος ἀδελφὴν λέγεσθαι.</q>
ταῦτα τῆς Θέστης παρρησιασαμένης θαυμάσαι λέγουσι τὸν τύραννον. 
<milestone unit="section" n="6" />ἐθαύμασαν δὲ καὶ οἱ Συρακούσιοι τὴν ἀρετὴν τῆς γυναικός, ὥστε καὶ μετὰ τὴν κατάλυσιν τῆς τυραννίδος ἐκείνῃ τιμὴν καὶ θεραπείαν βασιλικὴν ὑπάρχειν, ἀποθανούσης δὲ δημοσίᾳ πρὸς τὴν ταφὴν ἐπακολουθῆσαι τοὺς πολίτας. ταῦτα μὲν οὖν οὐκ ἄχρηστον ἔχει τὴν παρέκβασιν. </p>
         </div1></body></text></TEI.2>