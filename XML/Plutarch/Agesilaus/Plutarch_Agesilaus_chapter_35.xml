<?xml version="1.0" encoding="utf-8"?>
<TEI.2><text><body><div1 type="chapter" n="35" org="uniform" sample="complete">
            <p>
               <milestone unit="section" n="1" />ὀλίγαις δὲ ὕστερον ἡμέραις περὶ τὴν Μαντίνειαν ἐμαχέσαντο, καὶ τὸν Ἐπαμεινώνδαν ἤδη κρατοῦντα τῶν πρώτων, ἔτι δὲ ἐγκείμενον 
<pb id="paris.1624.616" /> καὶ κατασπεύδοντα τὴν δίωξιν, Ἀντικράτης Λάκων ὑποστὰς ἔπαισε δόρατι μέν, ὡς Διοσκουρίδης ἱστόρηκε, Λακεδαιμόνιοι δὲ Μαχαιρίωνας ἔτι νῦν τοὺς ἀπογόνους τοῦ Ἀντικράτους καλοῦσιν, ὡς μαχαίρᾳ πατάξαντος. 
<milestone unit="section" n="2" />
οὕτω γὰρ ἐθαύμασαν 
καὶ ὑπερηγάπησαν αὐτὸν φόβῳ τοῦ 
Ἐπαμεινώνδου ζῶντος, ὥστε τιμὰς μὲν ἐκείνῳ 
καὶ δωρεὰς ψηφίσασθαι, γένει δ᾽ ἀτέλειαν, ἣν ἔτι 
καὶ καθ᾽ ἡμᾶς ἔχει Καλλικράτης, εἷς τῶν Ἀντικράτους 
ἀπογόνων. 
</p>
            <p>μετὰ δὲ τὴν μάχην καὶ τὸν θάνατον<note anchored="yes" place="unspecified" resp="ed">
                  <foreign lang="greek">τὼν θάνατον</foreign> ωιτη ς: <foreign lang="greek">θάνατον</foreign>.</note>  τοῦ 
Ἐπαμεινώνδου γενομένης εἰρήνης τοῖς Ἕλλησι 
πρὸς αὑτούς, ἀπήλαυνον οἱ περὶ τὸν Ἀγησίλαον 
τοῦ ὅρκου τοὺς Μεσσηνίους, ὡς πόλιν οὐκ ἔχοντας. 
<milestone unit="section" n="3" />ἐπεὶ δὲ οἱ λοιποὶ πάντες ἐδέχοντο καὶ τοὺς 
<pb id="p.100" />
ὅρκους ἐλάμβανον παρ᾽ αὐτῶν, ἀπέστησαν οἱ Λακεδαιμόνιοι, καὶ μόνοις αὐτοῖς πόλεμος ἦν ἐλπίζουσιν ἀναλήψεσθαι τὴν Μεσσηνίαν. βίαιος οὖν ἐδόκει καὶ ἀτενὴς καὶ πολέμων ἄπληστος ὁ Ἀγησίλαος εἶναι, τὰς μὲν κοινὰς διαλύσεις πάντα τρόπον ὑπορύττων καὶ ἀναβάλλων, πάλιν δὲ ὑπὸ χρημάτων ἀπορίας ἀναγκαζόμενος ἐνοχλεῖν τοῖς κατὰ πόλιν φίλοις καὶ δανείζεσθαι καὶ συνερανίζεσθαι, 
<milestone unit="section" n="4" />
δέον ἀπηλλάχθαι κακῶν εἰς τοῦτο περιήκοντι τῷ καιρῷ, καὶ μὴ τὴν ἅπασαν ἀρχὴν τοσαύτην γενομένην ἀφεικότα καὶ πόλεις καὶ γῆν καὶ θάλατταν, ὑπὲρ τῶν ἐν Μεσσήνῃ κτημάτων καὶ προσόδων σφαδάζειν. </p>
         </div1></body></text></TEI.2>