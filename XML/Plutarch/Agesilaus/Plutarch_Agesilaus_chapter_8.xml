<?xml version="1.0" encoding="utf-8"?>
<TEI.2><text><body><div1 type="chapter" n="8" org="uniform" sample="complete">
            <p>
               <milestone unit="section" n="1" />ὡς
οὖν ταῦτα πράττειν καὶ λέγειν ἐδόκει φθόνον ἐκείνῳ μηχανώμενος, ἔτι μᾶλλον αὐτοῦ καθάψασθαι βουλόμενος Ἀγησίλαος 
<pb id="p.20" />
ἀπέδειξε κρεοδαίτην καὶ προσεῖπεν, ὡς λέγεται, πολλῶν ἀκουόντων  <q direct="unspecified">νῦν οὖν θεραπευέτωσαν οὗτοι ἀπιόντες τὸν ἐμὸν κρεοδαιτην.</q> 
               <milestone unit="section" n="2" />
ἀχθόμενος οὖν ὁ Λύσανδρος λέγει πρὸς αὐτόν:  <q direct="unspecified">ἤιδεις ἄρα 
σαφῶς, Ἀγησίλαε, φίλους ἐλαττοῦν.</q> 
               <q direct="unspecified">νὴ Δί᾽,</q>
               <note anchored="yes" place="unspecified" resp="ed">
                  <foreign lang="greek">Νὴ Δἴ</foreign> ξοβετ, ξομπαρινγ χενοπηον, ηελλ. ιιι. 4, 9:<foreign lang="greek">Ηιδειν</foreign> ῾<gloss>ι κνοω ηοω το ηυμβλε</gloss>᾿.</note> 
               <pb id="paris.1624.600" />
ἔφη,  <q direct="unspecified">
τοὺς ἐμοῦ μεῖζον δύνασθαι βουλομένους.</q> καὶ ὁ Λύσανδρος,  <q direct="unspecified">ἀλλ᾽ ἴσως,</q> ἔφη,  <q direct="unspecified">
ταῦτα σοὶ λέλεκται βέλτιον ἢ ἐμοὶ πέπρακται. δὸς δέ μοι τινὰ τάξιν καὶ χώραν ἔνθα μὴ λυπῶν ἔσομαί σοι χρήσιμος</q> 
               <milestone unit="section" n="3" />ἐκ
τούτου πέμπεται μὲν ἐφ᾽ Ἑλλήσποντον, καὶ Σπιθριδάτην, ἄνδρα Πέρσην, ἀπὸ τῆς Φαρναβάζου χώρας μετὰ χρημάτων συχνῶν καὶ διακοσίων ἱππέων ἤγαγε πρὸς τὸν Ἀγησίλαον, οὐκ ἔληγε δὲ τῆς ὀργῆς, ἀλλὰ βαρέως φέρων ἤδη τὸν λοιπὸν χρόνον ἐβούλευεν ὅπως τῶν δυεῖν οἴκων τὴν βασιλείαν ἀφελόμενος εἰς μέσον ἅπασιν ἀποδοίη Σπαρτιάταις, καὶ ἐδόκει μεγάλην ἂν ἀπεργάσασθαι κίνησιν ἐκ ταύτης τῆς διαφορᾶς, εἰ μὴ πρότερον ἐτελεύτησεν εἰς Βοιωτίαν στρατεύσας. 
<milestone unit="section" n="4" />
οὕτως αἱ φιλότιμοι φύσεις ἐν ταῖς πολιτείαις, τὸ ἄγαν μὴ φυλαξάμεναι, τοῦ ἀγαθοῦ μεῖζον τὸ κακὸν ἔχουσι. καὶ γὰρ εἰ Λύσανδρος ἦν φορτικός, ὥσπερ ἦν, ὑπερβάλλων τῇ φιλοτιμίᾳ τὸν καιρόν, οὐκ ἠγνόει δήπουθεν Ἀγησίλαος ἑτέραν ἀμεμπτοτέραν ἐπανόρθωσιν οὖσαν ἀνδρὸς ἐνδόξου καὶ φιλοτίμου πλημμελοῦντος, ἀλλ᾽ ἔοικε ταὐτῷ πάθει μήτε ἐκεῖνος ἄρχοντος ἐξουσίαν γνῶναι μήτε οὗτος ἄγνοιαν ἐνεγκεῖν συνήθους. </p>
         </div1></body></text></TEI.2>