<?xml version="1.0" encoding="utf-8"?>
<TEI.2><text><body><div1 type="chapter" n="8" org="uniform" sample="complete">
            <p>
               <milestone unit="section" n="1" />ταῦτα δὲ ὁ Νομᾶς ἐπ᾽ εὐνοίᾳ καὶ χάριτι
               τοῦ δήμου πολιτευσάμενος εὐθὺς ἐπεχείρει τὴν πόλιν, ὥσπερ σίδηρον, ἐκ
               σκληρᾶς καὶ πολεμικῆς μαλακωτέραν ποιῆσαι καὶ δικαιοτέραν. ἀτεχνῶς γὰρ ἣν
               Πλάτων ἀποκαλεῖ φλεγμαίνουσαν πόλιν ἐκείνη τότ᾽ ἦν, συστᾶσα μὲν εὐθὺς
               ἐξ ἀρχῆς τόλμῃ τινὶ καὶ παραβόλῳ θρασύτητι τῶν θρασυτάτων καὶ
               μαχιμωτάτων ἐκεῖ πανταχόθεν ὠσαμένων, <milestone unit="section" n="2" /> ταῖς
               δὲ πολλαῖς στρατείαις καὶ τοῖς συνεχέσι πολέμοις τροφῇ χρησαμένη καὶ
               αὐξήσει τῆς δυνάμεως, καὶ καθάπερ τὰ καταπηγνύμενα τῷ σείεσθαι μᾶλλον
               ἑδράζεται, ῥώννυσθαι δοκοῦσα διὰ τῶν κινδύνων, οὕτω δὴ μετέωρον καὶ
               τετραχυμένον δῆμον οὐ μικρᾶς οὐδὲ φαύλης οἰόμενος εἶναι πραγματείας
               μεταχειρίσασθαι καὶ μετακοσμῆσαι πρὸς εἰρήνην, ἐπηγάγετο τὴν ἀπὸ τῶν
               θεῶν βοήθειαν, <milestone unit="section" n="3" /> τὰ μὲν πολλὰ θυσίαις καὶ
               πομπαῖς καὶ χορείαις, ἃς αὐτὸς ὠργίασε καὶ κατέστησεν, ἅμα σεμνότητι
               διαγωγὴν ἐπίχαριν καὶ φιλάνθρωπον ἡδονὴν ἐχούσαις, δημαγωγῶν καὶ
               τιθασεύων τὸ θυμοειδὲς καὶ φιλοπόλεμον ἔστι δ̓ ὅτε καὶ φόβους τινὰς
               ἀπαγγέλλων παρὰ τοῦ θεοῦ καὶ φάσματα δαιμόνων ἀλλόκοτα καὶ φωνὰς οὐκ
               εὐμενεῖς, ἐδούλου καὶ <pb id="p.332" /> ταπεινὴν ἐποίει τὴν διάνοιαν αὐτῶν
               ὑπὸ δεισιδαιμονίας. <milestone unit="section" n="4" /> ἐξ ὧν καὶ μάλιστα
               λόγον ἔσχεν ἡ σοφία καὶ ἡ παίδευσις τοῦ ἀνδρός, ὡς Πυθαγόρᾳ
               συγγεγονότος. μέγα γὰρ ἦν μέρος, ὡς ἐκείνῳ τῆς φιλοσοφίας, καὶ τούτῳ
               τῆς πολιτείας ἡ περὶ τὸ θεῖον ἁγιστεία <note resp="ed" place="unspecified" anchored="yes"><foreign lang="greek">ἁγιστεία</foreign> βρψαν᾽ς ξορρεξτιον, αφτερ αμψοτ, αδοπτεδ βψ ξοραëς ανδ βεκκερ: <foreign lang="greek">ἀγχιστεία</foreign> ῾<hi rend="italics">ρελατιονσηιπ</hi>᾿.</note> καὶ διατριβή.
               λέγεται δὲ καὶ τὸν ἔξωθεν ὄγκον καὶ σχηματισμὸν ἀπὸ τῆς αὐτῆς
               Πυθαγόρᾳ διανοίας περιβαλέσθαι. <milestone unit="section" n="5" /> καὶ <pb id="paris.1624.65" /> γάρ ἐκεῖνος ἀετόν τε δοκεῖ πραῦναι, φωναῖς τισιν
               ἐπιστήσας καὶ καταγαγὼν ὑπεριπτάμενον, τόν τε μηρὸν ὑποφῆναι χρυσοῦν
               Ὀλυμπίασι διαπορευόμενος τὴν πανήγυριν: ἄλλας τε τερατώδεις μηχανὰς αὐτοῦ
               καὶ πράξεις ἀναγγέλλουσιν, ἐφ᾽ αἷς καὶ Τίμων ὁ Φλιάσιος ἔγραψε: <quote rend="blockquote">
                  <l>Πυθαγόρην δὲ γόητας ἀποκλίνοντ᾽ ἐπὶ δόξας </l>
                  <l>θήρῃ ἐπ᾽ ἀνθρώπων, σεμνηγορίης ὀαριστὴν</l>
               </quote>
               <milestone unit="section" n="6" /> τῷ δὲ Νομᾷ δρᾶμα θεᾶς τινος ἢ νύμφης
               ὀρείας ἔρως ἦν καὶ συνουσία πρὸς αὐτὸν ἀπόρρητος, ὥσπερ εἴρηται,
               καὶ κοιναὶ μετὰ Μουσῶν διατριβαί. τὰ γὰρ: πλεῖστα τῶν μαντευμάτων εἰς
               Μούσας ἀνῆγε, καὶ μίαν Μοῦσαν ἰδίως καὶ διαφερόντως ἐδίδαξε σέβεσθαι
               τοὺς Ῥωμαίους, Τακίταν προσαγορεύσας, οἷον σιωπηλὴν ἢ ἐνεάν: ὅπερ
               εἶναι δοκεῖ τὴν Πυθαγόρειον ἀπομνημονεύοντος ἐχεμυθίαν καὶ τιμῶντος. </p>
            <p>
               <milestone unit="section" n="7" />ἔστι δὲ καὶ τὰ περὶ τῶν ἀφιδρυμάτων
               νομοθετήματα παντάπασιν ἀδελφὰ τῶν Πυθαγόρου <pb id="p.334" /> δογμάτων,
               οὔτε γὰρ ἐκεῖνος αἰσθητὸν ἢ παθητόν, ἀόρατον δὲ καὶ ἄκτιστον
               <note resp="ed" place="unspecified" anchored="yes"><foreign lang="greek">ἄκτιστον</foreign> σιντενις<hi rend="superscript">1</hi> ωιτη αξ, φολλοωεδ βψ βεκκερ: <foreign lang="greek">ἀκήρατον</foreign> ῾<hi rend="italics">υνμιχεδ</hi>᾿.</note> καὶ νοητὸν ὑπελάμβανεν εἶναι τὸ πρῶτον, οὗτός τε
               διεκώλυσεν ἀνθρωποειδῆ καὶ ζῳόμορφον εἰκόνα θεοῦ Ῥωμαίους νομίζειν.
               οὐδ᾽ ἦν παρ᾽ αὑτοῖς οὔτε γραπτὸν οὔτε πλαστὸν εἶδος θεοῦ πρότερον,
                  <milestone unit="section" n="8" /> ἀλλ᾽ ἐν ἑκατὸν ἑβδομήκοντα τοῖς πρώτοις
               ἔτεσι ναοὺς μὲν οἰκοδομού μεν οι καὶ καλιάδας ἱερὰς ἱστῶντες, ἄγαλμα
               δὲ οὐδὲν ἔμμορφον ποιούμενοι διετέλουν, ὡς οὔτε ὅσιον ἀφομοιοῦν τὰ
               βελτίονα τοῖς χείροσιν οὔτε ἐφάπτεσθαι θεοῦ δυνατὸν ἄλλως ἢ νοήσει,
               κομιδῆ δὲ καὶ τὰ τῶν θυσιῶν ἔχεται τῆς Πυθαγορικῆς ἁγιστείας:
               ἀναίμακτοι γάρ ἦσαν αἵ γε πολλαί, δι᾽ ἀλφίτου καὶ σπονδῆς καὶ τῶν
               εὐτελεστάτων πεποιημέναι. </p>
            <p>
               <milestone unit="section" n="9" />χωρὶς δὲ τούτων ἑτέροις ἔξωθεν
               ἐπαγωνίζονται τεκμηρίοις οἱ τὸν ἄνδρα τῷ ἀνδρὶ συνοικειοῦντες. ὧν ἓν
               μέν ἐστιν ὅτι Πυθαγόραν Ῥωμαῖοι τῇ πολιτείᾳ προσέγραψαν, ὡς
               ἱστόρηκεν Ἐπίχαρμος ὁ κωμικὸς ἔν τινὶ λόγῳ πρὸς Ἀντήνορα
               γεγραμμένῳ, παλαιὸς ἀνήρ καὶ τῆς Πυθαγορικῆς διατριβῆς μετεσχηκώς ἕτερον
               δὲ ὅτι τεσσάρων υἱῶν βασιλεῖ Νομᾷ γενομένων ἕνα Μάμερκον ἐπὶ τῷ
               Πυθαγόρου παιδὶ προσηγόρευσεν. <milestone unit="section" n="10" /> ἀπ᾽ ἐκείνου
               δὲ καὶ τὸν Αἰ μιλίων οἶκον ἀναμιχθέντα τοῖς πατρικίοις ὀνομασθῆναί
               φασιν, οὕτως ὑποκοριζομένου τοῦ βασιλέως τὴν ἐν τοῖς λόγοις τοῦ ἀνδρὸς
               αἱμυλίαν καὶ χάριν, αὐτοὶ δ̓ ἀκηκόαμεν πολλῶν ἐν Ῥώμῃ διεξιόντων ὅτι
               χρησμοῦ ποτε Ῥωμαίοις <pb id="p.336" /> γενομένου τὸν φρονιμώτατον καὶ τὸν
               ἀνδρειότατον Ἑλλήνων ἱδρύσασθαι παρ᾽ αὑτοῖς, ἔστησαν ἐπὶ τῆς ἀγορᾶς
               εἰκόνας χαλκᾶς δύο, τὴν μὲν Ἀλκιβιάδου, τὴν δὲ Πυθαγόρου. ταῦτα μὲν
               οὖν ἀμφισβητήσεις ἔχοντα πολλὰς καὶ τὸ κινεῖν διὰ μακροτέρων καὶ τὸ
               πιστοῦσθαι <note resp="ed" place="unspecified" anchored="yes"><foreign lang="greek">πιστοῦσθαι</foreign> α ξορρεξτιον οφ ρεισκε᾽ς, αξξεπτεδ βψ ξοραëς ανδ βεκκερ: <foreign lang="greek">πιστεύσθαι</foreign> ῾<hi rend="italics">βελιεϝε</hi>᾿. </note> μειρακιώδους ἔστι φιλονεικίας. </p>
         </div1></body></text></TEI.2>