<?xml version="1.0" encoding="utf-8"?>
<TEI.2><text><body><div1 type="chapter" n="2" org="uniform" sample="complete">
            <p>
               <milestone unit="section" n="1" />ἕβδομον ἐνιαυτὸν ἡ Ῥώμη καὶ τριακοστὸν
               ἤδη Ῥωμύλου βασιλεύοντος ᾠκεῖτο: πέμπτῃ δὲ ἱσταμένου μηνός, ἣν νῦν
               ἡμέραν νώνας Καπρατίνας καλοῦσι, θυσίαν τινὰ δημοτελῆ πρὸ τῆς πόλεως ὁ
               Ῥωμύλος ἔθυε περὶ τὸ καλούμενον Αἰγὸς ἕλος, καὶ παρῆν ἥ τε βουλὴ
               καὶ τοῦ δήμου τὸ πλεῖστον. <milestone unit="section" n="2" /> ἐξαίφνης δὲ
               μεγάλης περὶ τὸν ἀέρα τροπῆς γενομένης καὶ νέφους ἐπὶ τὴν γῆν
               ἐρείσαντος ἅμα πνεύματι καὶ ζάλῃ, τὸν μὲν ἄλλον ὅμιλον ἐκπλαγέντα
               συνέβη φυγεῖν καὶ σκεδασθῆναι, τὸν δὲ Ῥωμύλον ἀφανῆ γενέσθαι, καὶ μήτε
               αὐτὸν ἔτι μήτε σῶμα τεθνηκότος εὑρεθῆναι, χαλεπὴν δὲ τιν᾽ ὑπόνοιαν
               ἅψασθαι τῶν πατρικίων, καὶ ῥυῆναι λόγον ἐν τῷ δήμῳ κατ᾽ αὑτῶν ὡς
               πάλαι βαρυνόμενοι τὸ βασιλεύεσθαι καὶ μεταστῆσαι τὸ κράτος εἰς αὑτοὺς
               θέλοντες ἀνέλοιεν τὸν βασιλέα, καὶ γάρ ἐδόκει τραχύτερον ἤδη
               προσφέρεσθαι καὶ μοναρχικώτερον αὐτοῖς. <milestone unit="section" n="3" /> ἀλλὰ
               ταύτην μὲν τὴν ὑποψίαν ἐθεράπευον εἰς θεῶν <pb id="p.310" /> τιμὰς
               ἀνάγοντες ὡς οὐ τεθνηκότα τὸν Ῥωμύλον, ἀλλὰ κρείττονος ὄντα μοίρας:
               καὶ Πρόκλος, ἀνὴρ ἐπιφανής, διωμόσατο Ῥωμύλον ἰδεῖν εἰς οὐρανὸν σὺν
               τοῖς ὅπλοις ἀναφερόμενον, καὶ φωνῆς ἀκοῦσαι κελεύοντος αὐτὸν
               ὀνομάζεσθαι Κυρῖνον. </p>
            <p>
               <milestone unit="section" n="4" />ἑτέρα δὲ ταραχὴ καὶ στάσις κατελάμβανε τὴν
               πόλιν ὑπὲρ τοῦ μέλλοντος ἀποδειχθήσεσθαι βασιλέως, οὔπω τῶν ἐπηλύδων
               κομιδῇ τοῖς πρώτοις συγκεκραμένων πολίταις, ἀλλ᾽ ἔτι τοῦ τε δήμου πολλὰ
               κυμαίνοντος ἐν ἑαυτῷ καὶ τῶν πατρικίων ἐν ὑποψίαις ἐκ τοῦ διαφόρου
               πρὸς ἀλλήλους ὄντων, οὐ μὴν ἀλλὰ βασιλεύεσθαι μὲν ἐδόκει πᾶσιν,
               ἤρισαν δὲ καὶ διέστησαν οὐχ ὑπὲρ ἀνδρὸς μόνον, ἀλλὰ καὶ γένους,
               ὁπότερον παρέξει τὸν ἡγεμόνα, καὶ γάρ οἱ μετὰ Ῥωμύλου: <milestone unit="section" n="5" /> πρῶτοι συνοικίσαντες τὴν πόλιν οὐκ ἀνασχετὸν
               ἐποιοῦντο πόλεως καὶ χώρας τοὺς Σαβίνους μεταλαβόντας ἄρχειν βιάζεσθαι
               τῶν ἐπὶ ταῦτα δεξαμένων, καὶ τοῖς Σαβίνοις ἦν τις εὐγνώμων λόγος,
               ἐπεὶ Τατίου τοῦ βασιλέως αὑτῶν ἀποθανόντος οὐκ ἐστασίασαν πρὸς
               Ῥωμύλον, ἀλλ᾽ εἴασαν ἄρχειν μόνον, αὖθις ἀξιούντων τὸν ἄρχοντα
               γενέσθαι παρ᾽ αὑτῶν, οὔτε γάρ ἐκ ταπεινοτέρων κρείττοσι προσγενέσθαι, καὶ
               προσγενόμενοι πλήθει τε ῥῶσαι καὶ προαγαγεῖν εἰς ἀξίωμα πόλεως ἐκείνους
               μεθ᾽ ἑαυτῶν, ὑπὲρ μὲν οὖν τούτων ἐστασίαζον. </p>
            <p>
               <milestone unit="section" n="6" />ὅπως δὲ μὴ σύγχυσιν ἐκ τῆς ἀναρχίας ἡ
               στάσις ἀπεργάσεται, μετεώρου τοῦ πολιτεύματος ὄντος, ἔταξαν οἱ πατρίκιοι,
               πεντήκοντα <pb id="paris.1624.61" />
               <pb id="p.312" /> καὶ ἑκατὸν ὄντων αὑτῶν, ἕκαστον ἐν μέρει τοῖς
               βασιλικοῖς παρασήμοις κοσμούμενον θύειν τε τοῖς θεοῖς τὰ νενομισμένα καὶ
               χρηματίζειν ἓξ μὲν ὥρας τῆς νυκτός, ἓξ δὲ τῆς ἡμέρας, <milestone unit="section" n="7" /> καὶ γὰρ ἡ διανομὴ τῶν καιρῶν ἑκατέρου πρὸς
               ἱσότητα καλῶς ἔχειν ἐδόκει τοῖς ἄρχουσι, καὶ πρὸς τὸν δῆμον ἡ
               μεταβολὴ τῆς ἐξουσίας ἀφαιρεῖν τὸν φθόνον, ὁρῶντα τῆς αὐτῆς ἡμέρας
               καὶ νυκτὸς τὸν αὐτὸν ἰδιώτην ἐκ βασιλέως γινόμενον. τὸ δὲ σχῆμα τοῦτο
               τῆς ἀρχῆς μεσοβασιλείαν Ῥωμαῖοι καλοῦσιν. </p>
         </div1></body></text></TEI.2>