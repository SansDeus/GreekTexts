<?xml version="1.0" encoding="utf-8"?>
<TEI.2><text><body><div1 type="chapter" n="20" org="uniform" sample="complete">
            <p>
               <milestone unit="section" n="1" />ἔστι δὲ αὐτοῦ καὶ νεὼς ἐν Ῥώμῃ <pb id="paris.1624.73" /> δίθυρος, ὃν πολέμου πύλην καλοῦσι. νομίζεται γάρ
               ἀνεῷχθαι μὲν αὐτὸν ὅταν ᾖ πόλεμος, κεκλεῖσθαι δὲ εἰρήνης γενομένης,
               ὃ δὴ χαλεπὸν ἦν καὶ σπανίως γινόμενον, ἀεί τινι συνηρτημένης πολέμῳ
               τῆς ἡγεμονίας, διὰ μέγεθος τοῖς κύκλῳ περικεχυμένοις γένεσι βαρβάροις
               ἀντερειδούσης. <milestone unit="section" n="2" /> πλὴν ἐπί γε τοῦ Σεβαστοῦ
               Καίσαρος ἐκλείσθη καθελόντος Ἀντώνιον καὶ πρότερον ὑπατευόντων Μάρκου
               Ἀτιλίου καὶ Τίτου Μαλλίου χρόνον οὐ πολὺν εἶτα εὐθὺς ἀνεῴχθη
               πολέμου συρραγέντος. ἀλλ᾽ ἐπί γε τῆς Νομᾶ βασιλείας οὐδεμίαν ἡμέραν
               ἀνεῳγμένος ὤφθη, τρία δὲ καὶ τετταράκοντα ἔτη συνεχῶς ἔμεινε
               κεκλεισμένος: οὕτως ἐξῄρητο παντελῶς τὰ τοῦ πολέμου καὶ πανταχόθεν,
                  <milestone unit="section" n="3" /> οὐ γάρ μόνον ὁ Ῥωμαίων ἡμέρωτο καὶ
               κατεκεκήλητο τῇ δικαιοσύνῃ καὶ πρᾳότητι τοῦ βασιλέως δῆμος, ἀλλὰ καὶ
               τὰς κύκλῳ πόλεις, ὥσπερ αὔρας τινὸς ἐκεῖθεν ἢ πνεύματος ὑγιεινοῦ
               φέροντος, ἀρχὴ μεταβολῆς ἔλαβε καὶ πόθος εἰσερρύη πάντας εὐνομίας καὶ
               εἰρήνης καὶ γῆν φυτεύειν καὶ τέκνα τρέφειν ἐν ἡσυχίᾳ καὶ <pb id="p.374" />
               <milestone unit="section" n="4" /> σέβεσθαι θεούς, ἑορταὶ δὲ καὶ θαλίαι καὶ
               παρ᾽ ἀλλήλους ἀδεῶς ἰόντων καὶ ἀναμιγνυμένων ὑποδοχαὶ καὶ φιλοφροσύναι
               τὴν Ἰταλίαν κατεῖχον, οἷον ἐκ πηγῆς τῆς Νομᾶ σοφίας τῶν καλῶν καὶ
               δικαίων ἐπεισρεόντων εἰς ἅπαντας καὶ διαχεομένης τῆς περὶ ἐκεῖνον
               γαλήνης: ὥστε καὶ τὰς ποιητικὰς ὑπερβολὰς ἐνδεῖν πρὸς τὴν τότε
               κατάστασιν λέγουσιν: <milestone unit="section" n="5" />
               <q direct="unspecified">ἐν δὲ σιδαροδέτοις πόρπαξιν αἰθᾶν ἀραχνᾶν ἔργα:</q>
               καί, <q direct="unspecified">εὐρὼς δάμναται ἔγχεά τε λογχωτὰ ξίφεὰ τ᾽
                  ἀμφήκεα, χαλκεᾶν δὲ οὐκέτι σαλπίγγων κτύπος, οὐδὲ συλᾶται μελίφρων
                  ὕπνος ἀπὸ βλεφάρων.</q> οὔτε γάρ πόλεμος οὔτε στάσις οὔτε
               νεωτερισμὸς περὶ πολιτείαν ἱστόρηται Νομᾶ βασιλεύοντος: οὐ μὴν οὐδ᾽ ἐπ᾽
               αὐτὸν ἐκεῖνον ἔχθρα τις ἢ φθόνος ἢ δι᾽ ἔρωτα βασιλείας ἐπιβουλὴ καὶ
               σύστασις ἀνδρῶν, <milestone unit="section" n="6" /> ἀλλ᾽ εἴτε φόβος θεῶν
               προκήδεσθαι δοκούντων τοῦ ἀνδρὸς εἴτε τῆς ἀρετῆς αἰδὼς εἴτε δαιμόνιος <note resp="ed" place="unspecified" anchored="yes"><foreign lang="greek">δαιμόνιος</foreign> βρψαν᾽ς ξορρεξτιον, αδοπτεδ βψ ξοραëς ανδ βεκκερ: <foreign lang="greek">δαίμονος</foreign>.</note>
               τύχη, πάσης κακίας ἄθικτον ἐπ᾽ ἐκείνου καὶ καθαρὸν διαφυλάττουσα τὸν
               βίον, ἐναργὲς ἐξήνεγκε παράδειγμα καὶ τεκμήριον τῆς Πλατωνικῆς φωνῆς,
               ἣν ὕστερον ἐκεῖνος οὐκ ὀλίγοις χρόνοις γενόμενος ἐτόλμησεν ἀφεῖναι
               περὶ πολιτείας, <milestone unit="section" n="7" /> ὡς μία κακῶν παῦλα καὶ
               λύσις ἀνθρώποις ἐστίν, ἔκ τινος τύχης θείας εἰς ταὐτὸ διανοίᾳ
               φιλοσόφῳ βασιλικὴν συμπεσοῦσαν δύναμιν ἐγκρατῆ καὶ ὑπερδέξιον τῆς κακίας
               τὴν ἀρετὴν καταστῆσαι. <q direct="unspecified">μακάριος μὲν γὰρ αὐτός</q> ὁ
               σώφρων ὡς <pb id="p.376" /> ἀληθῶς, <q direct="unspecified">μακάριοι δὲ οἱ
                  συνήκοοι τῶν ἔκ τοῦ σωφρονοῦντος στόματος ἰόντων λόγων.</q>
               <milestone unit="section" n="8" /> τάχα γὰρ οὐδὲ ἀνάγκης τινὸς δεῖ πρὸς τοὺς
               πολλοὺς οὐδὲ ἀπειλῆς, αὐτοὶ δὲ τὴν ἀρετὴν ἐν εὐδήλῳ παραδείγματι καὶ
               λαμπρῷ τῷ βίῳ τοῦ ἄρχοντος ὁρῶντες, ἑκουσίως σωφρονοῦσι καὶ
               συμμετασχηματίζονται πρὸς τὸν ἐν φιλίᾳ καὶ ὁμονοίᾳ τῇ πρὸς αὐτοὺς
               μετὰ δικαιοσύνης καὶ μετριότητος ἀμύμονα <note resp="ed" place="unspecified" anchored="yes"><foreign lang="greek">ἀμύμονα</foreign> μσς. ανδ εδδ. : <foreign lang="greek">ἀκύμονα</foreign> ῾<hi rend="italics">ωαϝελεσς, σερενε</hi>᾿, αφτερ ωψττενβαξη.</note> καὶ μακάριον βίον,
               ἐν ᾧ τὸ κάλλιστον ἁπάσης πολιτείας τέλος ἐστί, καὶ βασιλικώτατος
               ἁπάντων ὁ τοῦτον τὸν βίον καὶ ταύτην τὴν διάθεσιν τοῖς ὑπηκόοις
               ἐνεργάσασθαι δυνάμενος. ταῦτα μὲν οὖν Νομᾶς παντὸς μᾶλλον φαίνεται
               συνεωρακώς. </p>
         </div1></body></text></TEI.2>