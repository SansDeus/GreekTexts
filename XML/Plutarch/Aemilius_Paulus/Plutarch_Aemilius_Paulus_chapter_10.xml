<?xml version="1.0" encoding="utf-8"?>
<TEI.2><text><body><div1 type="chapter" n="10" org="uniform" sample="complete">
            <p>
               <milestone unit="section" n="1" />ταῦτα τοῖς Ῥωμαίοις πυνθανομένοις ἐδόκει τὰς τῶν στρατηγιώντων χάριτας καὶ παραγγελίας ἐάσαντας αὐτοὺς καλεῖν ἐπὶ τὴν ἡγεμονίαν ἄνδρα νοῦν ἔχοντα καὶ πράγμασι χρῆσθαι μεγάλοις ἐπιστάμενον. 
οὗτος ἦν Παῦλος Αἰμίλιος, ἡλικίας μὲν ἤδη πρόσω καὶ περὶ ἑξήκοντα γεγονὼς ἔτη, ῥώμῃ δὲ σώματος ἀκμάζων, πεφραγμένος δὲ κηδεσταῖς καὶ παισὶ νεανίαις καὶ φίλων πλήθει καὶ συγγενῶν μέγα δυναμένων, οἳ πάντες αὐτὸν ὑπακοῦσαι καλοῦντι τῷ δήμῳ πρὸς τὴν ὑπατείαν ἔπειθον. 
<milestone unit="section" n="2" /> ὁ δὲ
κατ᾽ ἀρχὰς μὲν ἐθρύπτετο πρὸς 
<pb id="paris.1624.260" /> τοὺς πολλούς καὶ διέκλινε τὴν φιλοτιμίαν αὐτῶν 
καὶ σπουδήν, ὡς μὴ δεόμενος τοῦ ἄρχειν, φοιτώντων 
δὲ καθ᾽ ἡμέραν ἐπὶ θύρας καὶ προκαλουμένων 
αὐτὸν εἰς ἀγορὰν καὶ καταβοώντων ἐπείσθη: 
καὶ φανεὶς εὐθὺς ἐν τοῖς μετιοῦσι τὴν ὑπατείαν 
ἔδοξεν οὐκ ἀρχὴν ληψόμενος, ἀλλὰ νίκην καὶ 
κράτος πολέμου κομίζων καὶ διδοὺς τοῖς πολίταις 
<milestone unit="section" n="3" />
καταβαίνειν εἰς τὸ πεδίον μετὰ τοσαύτης ἐλπίδος καὶ προθυμίας ἐδέξαντο πάντες αὐτὸν καὶ κατέστησαν ὕπατον τὸ δεύτερον, οὐκ ἐάσαντες κλῆρον γενέσθαι, καθάπερ εἰώθει, περὶ τῶν ἐπαρχιῶν, ἀλλ᾽ εὐθὺς ἐκείνῳ ψηφισάμενοι τοῦ Μακεδονικοῦ πολέμου τὴν ἡγεμονίαν. 
λέγεται δ᾽ αὐτόν, ὡς ἀνηγορεύθη κατὰ τοῦ Περσέως στρατηγός, ὑπὸ τοῦ δήμου παντὸς οἴκαδε προπεμφθέντα λαμπρῶς εὑρεῖν τὸ θυγάτριον τὴν Τερτίαν 
<pb id="p.380" />
               <milestone unit="section" n="4" />
δεδακρυμένην ἔτι παιδίον οὖσαν ἀσπαζόμενον οὖν αὐτὴν ἐρωτᾶν ἐφ᾽ ὅτῳ λελύπηται: τὴν δὲ περιβαλοῦσαν καὶ καταφιλοῦσαν,  <q direct="unspecified">οὐ
γὰρ οἶσθα,</q> εἰπεῖν,  <q direct="unspecified">ὦ
πάτερ, ὅτι ἡμῖν ὁ Περσεὺς τέθνηκε ;</q> λέγουσαν κυνίδιον σύντροφον οὕτω προσαγορευόμενον: 
καὶ τὸν Αἰμίλιον  <q direct="unspecified">ἀγαθῇ
τύχῃ,</q> φάναι, <q direct="unspecified">ὦ
θύγατερ, καὶ δέχομαι τὸν οἰωνόν.</q> ταῦτα μὲν οὖν Κικέρων ὁ ῥήτωρ ἐν τοῖς περὶ μαντικῆς ἱστόρηκεν. </p>
         </div1></body></text></TEI.2>