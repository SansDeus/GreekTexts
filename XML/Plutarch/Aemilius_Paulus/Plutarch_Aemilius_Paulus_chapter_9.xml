<?xml version="1.0" encoding="utf-8"?>
<TEI.2><text><body><div1 type="chapter" n="9" org="uniform" sample="complete">
            <p>
               <milestone unit="section" n="1" />οὐ
μὴν ἀλλὰ, καίπερ ὢν ἀγεννὴς καὶ ταπεινός, ὑπὸ ῥώμης τῶν πραγμάτων ἀναφερόμενος πρὸς τὸν πόλεμον ἔστη καὶ διηρείσατο πολὺν χρόνον, ἡγεμόνας τε Ῥωμαίων ὑπατικοὺς καὶ στρατεύματα καὶ στόλους μεγάλους ἀποτριψάμενος, ἐνίων δὲ καὶ κρατήσας. 
<milestone unit="section" n="2" />Πόπλιόν τε γὰρ Λικίννιον ἐμβαλόντα πρῶτον εἰς Μακεδονίαν τρεψάμενος ἱππομαχίᾳ δισχιλίους πεντακοσίους ἄνδρας ἀγαθοὺς ἀπέκτεινε καὶ ζῶντας ἄλλους ἑξακοσίους ἔλαβε, 
τοῦ τε ναυστάθμου περὶ Ὠρεὸν ὁρμοῦντος ἀπροσδόκητον ἐπίπλουν θέμενος εἴκοσι μὲν αὐτοφόρτους ὁλκάδας ἐχειρώσατο, τὰς δ᾽ ἄλλας σίτου γεμούσας κατέδυσεν: ἐκράτησε δὲ καὶ πεντηρικά τέσσαρα, 
<milestone unit="section" n="3" />
καὶ μάχην ἐπολέμησε 
τὸ δεύτερον, ἐν ᾗ τὸν ὑπατικὸν Ὁστίλιον ἀπεκρούσατο 
καταβιαζόμενον <note anchored="yes" place="unspecified" resp="ed">
                  <foreign lang="greek">καταβιαζόμενον</foreign> ξοραëς ανδ σιντενις, αφτερ βρψαν, φορ τηε <foreign lang="greek">καὶ βιαζόμενον</foreign> οφ τηε μσς., ωηερε βεκκερ βραξκετς <foreign lang="greek">καί</foreign>.</note>
κατὰ τὰς Ἐλιμίας: λάθρα δὲ διὰ Θεσσαλίας ἐμβαλόντα προκαλούμενος εἰς μάχην ἐφόβησε. 
πάρεργον δὲ τοῦ πολέμου στρατείαν ἐπὶ Δαρδανεῖς θέμενος, ὡς δὴ τοὺς Ῥωμαίους ὑπερορῶν καὶ σχολάζων, μυρίους τῶν βαρβάρων κατέκοψε καὶ λείαν ἠλάσατο πολλήν. 
<milestone unit="section" n="4" />
ὑπεκίνει δὲ καὶ Γαλάτας τοὺς περὶ τὸν Ἴστρον ᾠκημένους, οἳ Βαστέρναι <note anchored="yes" place="unspecified" resp="ed">
                  <foreign lang="greek">οἳ Βαστέρναι</foreign> ξοραëς ανδ βεκκερ, αφτερ στεπηανυς: <foreign lang="greek">Βαστέρναι</foreign>.</note> καλοῦνται, στρατὸν ἱππότην καὶ μάχιμον, Ἰλλυριούς τε διὰ Γενθίου τοῦ βασιλέως παρεκάλει συνεφάψασθαι 
<pb id="p.378" />
τοῦ πολέμου, καὶ λόγος κατέσχεν ὡς τῶν βαρβάρων μισθῷ πεπεισμένων ὑπ᾽ αὐτοῦ διὰ τῆς κάτω Γαλατίας παρὰ τὸν Ἀδρίαν ἐμβαλεῖν εἰς τὴν ' Ἰταλίαν. </p>
         </div1></body></text></TEI.2>