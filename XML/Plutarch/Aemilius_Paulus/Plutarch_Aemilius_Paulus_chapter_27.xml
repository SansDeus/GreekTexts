<?xml version="1.0" encoding="utf-8"?>
<TEI.2><text><body><div1 type="chapter" n="27" org="uniform" sample="complete">
            <p>
               <milestone unit="section" n="1" />οὐ
μὴν ἀλλὰ τοῦτον μὲν ἀναστήσας καὶ δεξιωσάμενος Τουβέρωνι παρέδωκεν, αὐτὸς δὲ τοὺς παῖδας καὶ τοὺς γαμβροὺς καὶ τῶν ἄλλων ἡγεμονικῶν μάλιστα τοὺς νεωτέρους ἔσω τῆς σκηνῆς ἐπισπασάμενος πολὺν χρόνον ἦν πρὸς αὑτῷ σιωπῇ καθήμενος, ὥστε θαυμάζειν ἅπαντας. 
ὁρμήσας δὲ περὶ τῆς τύχης καὶ τῶν ἀνθρωπίνων διαλέγεσθαι πραγμάτων,  <q direct="unspecified">ἆρά γε,</q>
εἶπεν,  <q direct="unspecified">ἄξιον
εὐπραγίας παρούσης ἄνθρωπον ὄντα θρασύνεσθαι καὶ μέγα φρονεῖν ἔθνος ἢ πόλιν ἢ βασιλείαν 
<milestone unit="section" n="2" />καταστρεψάμενον, ἢ τὴν μεταβολὴν ταύτην τῆς 
τύχης, ἡ<note anchored="yes" place="unspecified" resp="ed">
                     <foreign lang="greek">τῆς τύχης, ἤ</foreign> σο σιντενις, ξοραëς, ανδ βεκκερ, ωιτη τηε μσς.:<foreign lang="greek">ἡ τύχη</foreign>.</note> παράδειγμα τῷ πολεμοῦντι
κοινῆς ἀσθενείας προθεῖσα παιδεύει μηδὲν ὡς μόνιμον 
καὶ βέβαιον διανοεῖσθαι; 
ποῖος γὰρ ἀνθρώποις τοῦ θαρρεῖν καιρός, ὅταν τὸ κρατεῖν ἑτέρων 
μάλιστα δεδοικέναι τὴν τύχην ἀναγκάζῃ, καὶ τῷ 
χαίροντι δυσθυμίαν ἐπάγῃ τοσαύτην ὁ τῆς περιφερομένης 
καὶ προσισταμένης ἄλλοτ᾽ ἄλλοις 
εἱμαρμένης λογισμός; 
<milestone unit="section" n="3" />ἢ τὴν Ἀλεξάνδρου διαδοχήν, 
ὃς ἐπὶ πλεῖστον ἤρθη δυνάμεως καὶ μέγιστον ἔσχε κράτος, ὥρας μιᾶς μορίῳ πεσοῦσαν ὑπὸ πόδας θέμενοι, καὶ τοὺς ἄρτι μυριάσι πεζῶν 
<pb id="p.428" />
καὶ χιλιάσιν ἱππέων τοσαύταις ὁπλοφορουμένους βασιλεῖς ὁρῶντες ἐκ τῶν
πολεμίων
χειρῶν
ἐφήμερα σιτία καὶ ποτὰ λαμβάνοντας, οἴεσθε τὰ καθ᾽ ἡμᾶς ἔχειν τινὰ βεβαιότητα τύχης διαρκῆ πρὸς τὸν χρόνον; 
<milestone unit="section" n="4" /> οὐ
καταβαλόντες ὑμεῖς οἱ νέοι τὸ κενὸν φρύαγμα τοῦτο καὶ γαυρίαμα τῆς νίκης 
<pb id="paris.1624.270" /> ταπεινοὶ καταπτήξετε πρὸς τὸ μέλλον, ἀεὶ καραδοκοῦντες εἰς ὅ τι κατασκήψει τέλος ἑκάστῳ τὴν τῆς παρούσης εὐπραγίας ὁ δαίμων νέμεσιν;</q> 
τοιαῦτά φασι πολλὰ διαλεχθέντα τὸν Αἰμίλιον ἀποπέμψαι τοὺς νέους εὖ μάλα τὸ καύχημα καὶ τὴν ὕβριν, ὥσπερ χαλινῷ, τῷ λόγῳ κόπτοντι κεκολασμένους. </p>
         </div1></body></text></TEI.2>