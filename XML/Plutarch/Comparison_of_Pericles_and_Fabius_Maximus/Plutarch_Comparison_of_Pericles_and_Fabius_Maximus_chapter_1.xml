<?xml version="1.0" encoding="utf-8"?>
<TEI.2><text><body><div1 type="chapter" n="1" org="uniform" sample="complete">
            <p>
               <milestone unit="section" n="1" />οἱ μὲν οὖν βίοι τῶν ἀνδρῶν τοιαύτην ἔχουσιν ἱστορίαν. ἐπεὶ δὲ καὶ πολιτικῆς καὶ πολεμικῆς ἀρετῆς πολλὰ καὶ καλὰ παραδείγματα καταλελοίπασιν ἀμφότεροι, φέρε τῶν πολεμικῶν ἐκεῖνο πρῶτον λάβωμεν, ὅτι Περικλῆς μὲν ἄριστα πράττοντι τῷ δήμῳ καὶ μεγίστῳ καθ᾽ αὑτὸν ὄντι καὶ μάλιστα πρὸς δύναμιν ἀκμάζοντι χρώμενος ὑπὸ κοινῆς ἂν δόξειεν εὐτυχίας καὶ ῥώμης πραγμάτων ἀσφαλὴς διαγενέσθαι καὶ ἄπταιστος, 
<milestone unit="section" n="2" /> αἱ δὲ
Φαβίου πράξεις ἐν αἰσχίστοις καὶ δυσποτμοτάτοις καιροῖς ἀναδεξαμένου τὴν πόλιν, οὐκ ἐπ᾽ ἀγαθοῖς ἀσφαλῆ διετήρησαν, ἀλλ᾽ ἐκ κακῶν εἰς βελτίω μετέστησαν. καὶ Περικλεῖ μὲν αἱ Κίμωνος εὐπραξίαι καὶ τὰ Μυρωνίδου καὶ τὰ Λεωκράτους τρόπαια καὶ πολλὰ καὶ μεγάλα Τολμίδης κατορθῶν ἐνεορτάσαι μᾶλλον καὶ ἐμπανηγυρίσαι στρατηγοῦντι τὴν πόλιν ἢ κτήσασθαι 
πολέμῳ καὶ φυλάξαι παρέδωκαν: 
<milestone unit="section" n="3" />Φάβιος δ᾽ 
ὁρῶν πολλὰς μὲν φυγὰς καὶ ἥττας, πολλοὺς δὲ 
θανάτους καὶ σφαγὰς αὐτοκρατόρων καὶ στρατηγῶν, 
λίμνας δὲ καὶ πεδία καὶ δρυμοὺς νεκρῶν 
στρατοπέδων πλήθοντας, αἵματι δὲ καὶ φόνῳ 
ποταμοὺς ἄχρι θαλάττης ῥέοντας, ἐν τῷ καθ᾽  
ἑαυτὸν ὁρμωμένῳ<note place="unspecified" anchored="yes">
                  <foreign lang="greek">ὁρμωμένῳ</foreign> βεκκερ ξορρεξτς το <foreign lang="greek">ἡπμοσμένῳ</foreign> ῾<gloss>αττεμπερεδ</gloss>᾿, αφτερ ξοραëς.</note>  καὶ βεβηκότι τὴν πόλιν 
ἀντιλαμβανόμενος καὶ ὑπερείδων, οὐκ εἴασε τοῖς 
<pb id="p.200" />
ἐκείνων ὑποφερομένην πταίσμασι τελέως ἐκχυθῆναι. 
<milestone unit="section" n="4" />
καίτοι δόξειεν ἂν οὐχ οὕτω χαλεπὸν εἶναι 
πόλιν ἐν συμφοραῖς μεταχειρίσασθαι ταπεινὴν 
καὶ τοῦ φρονοῦντος ὑπ᾽  ἀνάγκης κατήκοον γενομένην, 
ὡς δι᾽ εὐτυχίαν ἐπηρμένῳ καὶ σπαργῶντι 
τῷ δήμῳ χαλινὸν ἐμβαλεῖν ὕβρεως καὶ θρασύτητος: 
ᾧ δὴ μάλιστα φαίνεται τρόπῳ Περικλῆς 
Ἀθηναίων περιγενόμενος. ἀλλὰ τῶν Ῥωμαίοις 
συμπεσόντων τότε κακῶν τὸ μέγεθος καὶ τὸ 
πλῆθος ἰσχυρόν τινα τὴν γνώμην<note place="unspecified" anchored="yes">
                  <foreign lang="greek">τὴν γνώμην</foreign> ξοραëς: <foreign lang="greek">γνώμην</foreign>.</note>  καὶ μέγαν 
ἔδειξεν ἄνδρα τὸν μὴ συγχυθέντα μηδὲ προέμενον τοὺς αὑτοῦ λογισμούς. </p>
         </div1></body></text></TEI.2>