<?xml version="1.0" encoding="utf-8"?>
<TEI.2><text n="Them."><body><p><milestone n="21" unit="chapter" />
            <milestone n="1" unit="section" />
         </p>
         <p>ἦν δὲ καὶ τοῖς συμμάχοις ἐπαχθὴς περιπλέων τε τὰς νήσους καὶ χρηματιζόμενος ἀπ᾽ αὐτῶν: οἷα καὶ πρὸς Ἀνδρίους ἀργύριον αἰτοῦντά φησιν αὐτὸν Ἡρόδοτος εἰπεῖν τε καὶ ἀκοῦσαι. δύο γὰρ ἥκειν ἔφη θεοὺς κομίζων, Πειθὼ καὶ Βίαν: οἱ δ᾽ ἔφασαν εἶναι καὶ παρ᾽ αὐτοῖς θεοὺς μεγάλους δύο, Πενίαν καὶ Ἀπορίαν,
<milestone n="2" unit="section" />ὑφ᾽ ὧν κωλύεσθαι δοῦναι χρήματα ἐκείνῳ. Τιμοκρέων δ᾽ ὁ Ῥόδιος μελοποιὸς ἐν ᾁσματι καθάπτεται πικρότερον τοῦ Θεμιστοκλέους, ὡς ἄλλους μὲν ἐπὶ χρήμασι φυγάδας διαπραξαμένου κατελθεῖν, αὐτὸν δὲ ξένον ὄντα καὶ φίλον προεμένου δι᾽ ἀργύριον. λέγει δ᾽ οὕτως: 
<quote rend="blockquote">
               <l met="lyric">ἀλλ᾽ εἰ τύγε Παυσανίαν ἢ καὶ τύγε Ξάνθιππον αἰνεῖς</l>
               <l>ἢ τύγε Λευτυχίδαν, ἐγὼ δ᾽ Ἀριστείδαν ἐπαινέω</l>
               <l>ἄνδρ᾽ ἱερᾶν ἀπ᾽ Ἀθανᾶν</l>
               <l>ἐλθεῖν ἕνα λῷστον: ἐπεὶ Θεμιστοκλῆ ἤχθαρε Λατώ,</l>
            </quote>
            <milestone n="3" unit="section" />
            <quote rend="blockquote">
               <l met="lyric">ψεύσταν, ἄδικον, προδόταν, ὃς Τιμοκρέοντα ξεῖνον ἐόντ᾽</l>
               <l>ἀργυρίοις σκυβαλικτοῖσι πεισθεὶς οὐ κατᾶγεν</l>
               <l>εἰς πάτραν Ἰαλυσόν,</l>
               <l>λαβὼν δὲ τρί᾽ ἀργυρίου τάλαντ᾽ ἔβα πλέων εἰς ὄλεθρον,</l>
               <l>τοὺς μὲν κατάγων ἀδίκως, τοὺς δ᾽ ἐκδιώκων, τοὺς δὲ καίνων,</l>
               <l>ἀργυρίων ὑπόπλεως, Ἰσθμοῖ δ᾽ ἐπανδόκευε γελοίως ψυχρὰ κρέα παρέχων:</l>
               <l>οἱ δ᾽ ἤσθιον κηὔχοντο μὴ ὥραν Θεμιστοκλεῦς γενέσθαι.</l>
            </quote>
            <milestone n="4" unit="section" />πολὺ δ᾽ ἀσελγεστέρᾳ καὶ ἀναπεπταμένῃ μᾶλλον εἰς τὸν Θεμιστοκλέα βλασφημίᾳ κέχρηται μετὰ τὴν φυγὴν αὐτοῦ καὶ τὴν καταδίκην ὁ Τιμοκρέων ᾆσμα ποιήσας, οὗ ἐστιν ἀρχή: 
<quote rend="blockquote">
               <l met="lyric">Μοῦσα τοῦδε τοῦ μέλεος</l>
               <l>κλέος ἀν᾽ Ἕλλανας τίθει,</l>
               <l>ὡς ἐοικὸς καὶ δίκαιον.</l>
            </quote>
λέγεται δ᾽ ὁ Τιμοκρέων ἐπὶ μηδισμῷ φυγεῖν συγκαταψηφισαμένου τοῦ Θεμιστοκλέους.
<milestone n="5" unit="section" />ὡς οὖν ὁ Θεμιστοκλῆς αἰτίαν ἔσχε μηδίζειν, ταῦτ᾽ ἐποίησεν εἰς αὐτόν: 
<quote rend="blockquote">
               <l met="lyric">οὐκ ἄρα Τιμοκρέων μοῦνος Μήδοισιν ὁρκιατομεῖ,</l>
               <l>ἀλλ᾽ ἐντὶ κἆλλοι δὴ πονηροί: οὐκ ἐγὼ μόνα κόλουρις:</l>
               <l>ἐντὶ καὶ ἄλλαι ἀλώπεκες.</l>
            </quote>
            </p></body></text></TEI.2>