<?xml version="1.0" encoding="utf-8"?>
<TEI.2><text><body><div1 type="chapter" n="11" org="uniform" sample="complete">
            <p>
               <milestone unit="section" n="1" />λέγεται δὲ τῆς τῶν Νεμείων πανηγύρεως 
συνεστώσης<note anchored="yes" place="unspecified" resp="ed">
                  <foreign lang="greek">συνεστώσης</foreign> βεκκερ ηας <foreign lang="greek">ἐνεστώσης</foreign>, αφτερ βρψαν.</note> στρατηγοῦντα τὸν Φιλοποίμενα τὸ 
δεύτερον καὶ νενικηκότα μὲν οὐ πάλαι τὴν ἐν Μαντινείᾳ μάχην, τότε δὲ σχολὴν ἄγοντα διὰ τὴν ἑορτήν, πρῶτον μὲν ἐπιδεῖξαι τοῖς Ἕλλησι κεκοσμημένην τὴν φάλαγγα καὶ κινουμένην, ὥσπερ εἴθιστο, τοὺς τακτικοὺς ῥυθμοὺς μετὰ τάχους καὶ ῥώμης: 
<milestone unit="section" n="2" />
ἔπειτα κιθαρῳδῶν ἀγωνιζομένων εἰς τὸ θέατρον παρελθεῖν ἔχοντα τοὺς νεανίσκους ἐν ταῖς στρατιωτικαῖς χλαμύσι καὶ τοῖς φοινικοῖς ὑποδύταις, ἀκμάζοντάς τε τοῖς σώμασιν ἅπαντας καὶ ταῖς ἡλικίαις παραλλήλους, αἰδῶ δὲ πολλὴν πρὸς τὸν ἄρχοντα καὶ φρόνημα νεανικὸν ὑποφαίνοντας ἐκ πολλῶν καὶ καλῶν ἀγώνων ἄρτι δ᾽ αὐτῶν εἰσεληλυθότων κατὰ τύχην Πυλάδην τὸν κιθαρῳδὸν ᾁδοντα τοὺς Τιμοθέου Πέρσας ἐνάρξασθαι 
<quote rend="blockquote">κλεινὸν ἐλευθερίας τεύχων μέγαν Ἑλλάδι κόσμον</quote> 
               <milestone unit="section" n="3" />
ἅμα δὲ τῇ λαμπρότητι τῆς φωνῆς τοῦ περὶ τὴν ποίησιν ὄγκου συμπρέψαντος ἐπίβλεψιν γενέσθαι τοῦ θεάτρου πανταχόθεν εἰς τὸν Φιλοποίμενα καὶ κρότον μετὰ χαρᾶς, τῶν Ἑλλήνων τὸ παλαιὸν 
<pb id="p.286" />
ἀξίωμα ταῖς ἐλπίσιν ἀναλαμβανόντων καὶ τοῦ 
τότε φρονήματος ἔγγιστα τῷ θαρρεῖν γινομένων.<note anchored="yes" place="unspecified" resp="ed">
                  <foreign lang="greek">γινομένων</foreign> βεκκερ αφτερ ξοραëς: <foreign lang="greek">γενομένων</foreign>.</note> 
            </p>
         </div1></body></text></TEI.2>