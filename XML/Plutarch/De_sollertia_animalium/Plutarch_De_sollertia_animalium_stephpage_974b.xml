<?xml version="1.0" encoding="utf-8"?>
<TEI.2><text><body><div1 type="chapter" org="uniform" sample="complete"><div2 type="section" n="20" org="uniform" sample="complete"><p><milestone unit="stephpage" id="stephpage-974b" n="974b" /> ᾠδῇ κατὰ μίμησιν. ἰατρικῆς δὲ πολὺ τῶν τριῶν εἰδῶν ἑκάστου καὶ γενναῖον ἐν αὐτοῖς μόριον ὁρῶμεν:
οὐ γὰρ μόνον τῷ φαρμακευτικῷ χρῶνται, χελῶναι μὲν ὀρίγανον γαλαῖ δὲ πήγανον, ὅταν ὄφεως φάγωσιν, ἐπεσθίουσαι κύνες δὲ πόᾳ τινὶ
<milestone unit="tlnum" n="10" />
καθαίροντες ἑαυτοὺς χολεριῶντας: ὁ δὲ δράκων τῷ μαράθρῳ τὸν ὀφθαλμὸν ἀμβλυώττοντα λεπτύνων καὶ διαχαράττων: ἡ δ᾽ ἄρκτος, ὅταν ἐκ τοῦ φωλεοῦ προέλθῃ, τὸ ἄρον ἐσθίουσα πρῶτον τὸ ἄγριον
ἡ γὰρ δριμύτης ἀνοίγει συμπεφυκὸς αὐτῆς τὸ ἔντερον:
<milestone unit="tlnum" n="15" /> ἄλλως δ᾽ ἀσώδης γενομένη πρὸς τὰς μυρμηκιὰς τρέπεται καὶ κάθηται προβάλλουσα λιπαρὰν καὶ μαλακὴν ἰκμάδι γλυκείᾳ τὴν γλῶσσαν, ἄχρι οὗ μυρμήκων ἀνάπλεως γένηται: καταπίνουσα γὰρ
</p></div2></div1></body></text></TEI.2>