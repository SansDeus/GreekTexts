<?xml version="1.0" encoding="utf-8"?>
<TEI.2><text><body><div1 type="section" n="13" org="uniform" sample="complete"><p><milestone unit="stephpage" id="stephpage-462b" n="462b" />
                                                  ἀνδρῶν ὑπομένειν δυναμένας μηδὲ συνήθειαν
                                                  ἀλλήλων φίλους. οὕτως οὔτε γάμος οὔτε
                                                  φιλία μετ᾽ ὀργῆς ἀνεκτόν, ἀλλὰ χωρὶς
                                                  ὀργῆς καὶ μέθη κοῦφόν ἐστιν: ὁ γὰρ τοῦ
                                                  θεοῦ νάρθηξ ἱκανὸς κολαστὴς <milestone unit="tlnum" n="5" /> τοῦ μεθύοντος, ἂν μὴ
                                                  προσγενόμενος ὁ θυμὸς ὠμηστὴν καὶ μαινόλην
                                                  ἀντὶ λυαίου καὶ χορείου ποιήσῃ τὸν
                                                  ἄκρατον. καὶ τὴν μανίαν αὐτὴν καθ᾽ αὑτὴν
                                                  ἡ Ἀντίκυρα θεραπεύει, μιχθεῖσα δ᾽ ὀργῇ
                                                  τραγῳδίας ποιεῖ καὶ μύθους. <milestone unit="tlnum" n="10" />
                                                  </p>
                                             </div1>
                                             <div1 type="section" n="14" org="uniform" sample="complete">
                                                  <p>δεῖ δὲ μήτε παίζοντας αὐτῇ διδόναι
                                                  τόπον, ἔχθραν γὰρ ἐπάγει τῇ φιλοφροσύνῃ:
                                                  μήτε κοινολογουμένους, φιλονεικίαν γὰρ ἐκ
                                                  φιλολογίας ἀπεργάζεται: μήτε δικάζοντας,
                                                  ὕβριν γὰρ τῇ ἐξουσίᾳ προστίθησι:
                                                  </p></div1></body></text></TEI.2>