<?xml version="1.0" encoding="utf-8"?>
<TEI.2><text><body><div1 type="chapter" n="3" org="uniform" sample="complete">
            <p>
               <milestone unit="section" n="1" />οὐ
μὴν ἀλλὰ καὶ περὶ ξένους ἦν φιλότιμος ὁ Κράσσος: ἀνέῳκτο γὰρ ἡ οἰκία πᾶσι, καὶ τοῖς φίλοις ἐδάνειζεν ἄνευ τόκων, ἀπῄτει δ᾽ ἀποτόμως τοῦ χρόνου παρελθόντος εἰς ὃν ἐδάνεισε, καὶ τὸ προῖκα πολλῶν ἐγίνετο τόκων ἐπαχθέστερον. ἐν δὲ τοῖς δείπνοις ἡ μὲν κλῆσις ἦν ὡς τὰ πολλὰ δημοτικὴ καὶ λαώδης, ἡ δ᾽ εὐτέλεια τὴν καθαριότητα καὶ τὴν φιλοφροσύνην ἡδίονα τοῦ πολυτελοῦς εἶχε. 
</p>
            <p>
               <milestone unit="section" n="2" />
παιδείας δὲ τῆς περὶ λόγον μάλιστα μὲν τὸ ῥητορικὸν καὶ χρειῶδες εἰς πολλοὺς ἤσκησε, καὶ γενόμενος δεινὸς εἰπεῖν ἐν τοῖς μάλιστα: Ῥωμαίων ἐπιμελείᾳ καὶ πόνῳ τοὺς εὐφυεστάτους ὑπερέβαλεν. οὐδεμίαν γὰρ οὕτω δίκην φασὶ μικράν οὐδ᾽ εὐκαταφρόνητον γενέσθαι πρὸς ἣν ἀπαράσκευος ἦλθεν, ἀλλὰ καὶ Πομπηΐου πολλάκις ὀκνοῦντος καὶ Καίσαρος ἐξαναστῆναι καὶ Κικέρωνος, ἐκεῖνος ἀνεπλήρου τὴν συνηγορίαν. καὶ διὰ τοῦτο μᾶλλον ἤρεσκεν ὡς ἐπιμελὴς καὶ βοηθητικός, 
<milestone unit="section" n="3" />
ἤρεσκε δὲ καὶ τὸ περὶ τὰς δεξιώσεις καὶ προσαγορεύσεις φιλάνθρωπον αὐτοῦ καὶ δημοτικόν. οὐδενὶ γὰρ οὕτως ἀπήντησε Ῥωμαίων ἀδόξῳ καὶ ταπεινῷ Κράσσος ὃν ἀσπασάμενον οὐκ ἀντιπροσηγόρευσεν ἐξ ὀνόματος, λέγεται δὲ καὶ πολυμαθὴς καθ᾽ ἱστορίαν γενέσθαι, καί τι καὶ φιλοσοφῆσαι τοῖς Ἀριστοτέλους λόγοις προσθέμενος, ὧν διδάσκαλον εἶχεν Ἀλέξανδρον, ἄνθρωπον εὐκολίας καὶ 
<pb id="p.322" />
πρᾳότητος ἀπόδειξιν διδόντα τὴν πρὸς Κράσσον συνήθειαν. 
<milestone unit="section" n="4" /> οὐ
γὰρ ἦν ἀποφήνασθαι ῥᾳδίως πότερον 
προσῆλθεν αὐτῷ πενέστερος ἢ προσελθὼν ἐγένετο. 
μόνος γοῦν ἀεὶ τῶν φίλων αὐτῷ συναποδημῶν 
στέγαστρον ἐλάμβανεν εἰς τὴν ὁδόν καὶ τοῦτ᾽ 
ἐπανελθὼν ἀπῃτεῖτο. ἀλλὰ<note anchored="yes" place="unspecified" resp="ed">
                  <foreign lang="greek">ἀλλά</foreign>. βεφορε τηις σεντενξε τηε ωορδς <foreign lang="greek">φεῦ τῆς ὑπομενῆς, 
οὐδὲ τὴν πενίαν ὁ τλήμων ἀδιάφορον ἡγούμενος</foreign> ωερε εαρλψ στριξκεν φρομ τηε τεχτ ας α γλοσς ῾<gloss>οη, τηε πατιενξε οφ τηε ποορ φελλοω! φορ ηις πηιλοσοπηψ διδ νοτ ρεγαρδ ποϝερτψ ας α τηινγ 
ινδιφφερεντ</gloss>᾿.</note>  ταῦτα μὲν ὕστερον. </p>
         </div1></body></text></TEI.2>