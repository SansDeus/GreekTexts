<?xml version="1.0" encoding="utf-8"?>
<TEI.2><text><body><div1 type="chapter" n="12" org="uniform" sample="complete">
            <p>
               <milestone unit="section" n="1" />μετὰ δὲ ταῦτα τοῦ Πομπηίου αὐτόθεν ἐπὶ τὴν ὑπατείαν καλουμένου, ἐλπίδας ἔχων ὁ Κράσσος συνάρξειν ὅμως οὐκ ὤκνησε τοῦ Πομπηίου δεηθῆναι. δεξάμενος δὲ τὴν χρείαν ἀσμένως ἐκεῖνος ἐπεθύμει γὰρ ἁμῶς γέ πως ἀεὶ χάριτός τινος ὀφειλέτην λαβεῖν τὸν Κράσσον ἐσπούδασε προθύμως, καὶ τέλος εἶπεν ἐκκλησιάζων ὡς οὐκ ἐλάττονα περὶ τοῦ συνάρχοντος ἕξει χάριν ἢ περὶ τῆς ἀρχῆς, 
<milestone unit="section" n="2" /> οὐ
μὴν ἔμειναν ἐπὶ ταύτης τῆς φιλοφροσύνης εἰς τὴν ἀρχὴν καταστάντες, ἀλλ᾽ ὀλίγου δεῖν περὶ πάντων διαφερόμενοι καὶ πάντα δυσκολαίνοντες ἀλλήλοις καὶ φιλονεικοῦντες ἀπολίτευτον καὶ ἄπρακτον αὑτοῖς τὴν ὑπατείαν ἐποίησαν, πλὴν ὅτι Κράσσος Ἡρακλεῖ μεγάλην θυσίαν ποιησάμενος εἱστίασε τὸν δῆμον ἀπὸ μυρίων τραπεζῶν καὶ σῖτον ἐμέτρησεν εἰς τρίμηνον. 
<milestone unit="section" n="3" />ἤδη δὲ τῆς ἀρχῆς αὑτοῖς 
τελευτώσης ἔτυχον μὲν ἐκκλησιάζοντες, ἀνὴρ δέ 
τις οὐ τῶν ἐπιφανῶν, ἱππεὺς Ῥωμαίων, ἀγροῖκος 
δὲ τῷ βίῳ καὶ ἰδιώτης, Ὀνότιος<note anchored="yes" place="unspecified" resp="ed">
                  <foreign lang="greek">Ὀνάτιος</foreign> ιν πομπεψ, χχιιι. 1, <foreign lang="greek">Γάιος</foreign>. γραυχ ωουλδ τηερεφορε ρεαδ ηερε <foreign lang="greek">ὀνόματι Γάιος</foreign>.</note>  Αὐρήλιος, 
ἀναβὰς ἐπὶ τὸ βῆμα καὶ προελθὼν<note anchored="yes" place="unspecified" resp="ed">
                  <foreign lang="greek">προελθὼν</foreign> ωιτη στεπηανυς, ξοραëς, ανδ ς: <foreign lang="greek">προσελθών</foreign>.</note>  ὄψιν διηγεῖτο 
κατὰ τοὺς ὕπνους αὐτῷ γενομένην. <q direct="unspecified">ὁ γὰρ 
<pb id="p.352" />
Ζεύς,</q> ἔφη, <q direct="unspecified">μοι φανεὶς προσέταξεν εἰς κοινὸν εἰπεῖν ὅπως μὴ πρότερον περιίδητε τοὺς ὑπάτους ἀποθέσθαι τὴν ἀρχὴν ἢ φίλους γενέσθαι.</q>  
               <milestone unit="section" n="4" />
ταῦτα λέγοντος τοῦ ἀνθρώπου καὶ τοῦ δήμου διαλλάττεσθαι κελεύοντος, ὁ μὲν Πομπήιος ἡσυχίαν ἦγεν ἑστώς, ὁ δὲ Κράσσος ἐμβαλὼν τὴν δεξιὰν αὐτῷ πρότερος, <q direct="unspecified">οὐδέν</q> εἶπεν, <q direct="unspecified">ὦ ἄνδρες, οἶμαι, πολῖται, ταπεινὸν πράττειν οὐδ᾽ ἀνάξιον ἐμαυτοῦ καταρχόμενος εὐνοίας καὶ φιλίας πρὸς Πομπήϊον, ὃν ὑμεῖς μήπω γενειῶντα Μέγαν ἀνηγορεύσατε καὶ μήπω μετέχοντι βουλῆς ἐψηφίσασθε θρίαμβον.</q> 
            </p>
         </div1></body></text></TEI.2>