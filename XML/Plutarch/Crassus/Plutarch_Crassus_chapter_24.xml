<?xml version="1.0" encoding="utf-8"?>
<TEI.2><text><body><div1 type="chapter" n="24" org="uniform" sample="complete">
            <p>
               <milestone unit="section" n="1" />ἐκπεπληγμένων δὲ τῶν Ῥωμαίων διὰ τὸν ἦχον, ἐξαίφνης τὰ προκαλύμματα τῶν ὅπλων καταβαλόντες ὤφθησαν αὐτοί τε φλογοειδεῖς κράνεσι καὶ θώραξι, τοῦ Μαργιανοῦ σιδήρου στίλβοντος ὀξὺ καὶ περιλαμπές, οἵ θ᾽ ἵπποι καταπεφραγμένοι χαλκοῖς καὶ σιδηροῖς σκεπάσμασιν, 
<milestone unit="section" n="2" /> ὁ δὲ
Σουρήνας
μέγιστος
καὶ κάλλιστος 
αὐτός, τῇ δὲ κατ᾽ ἀνδρείαν δόξῃ τὴν θηλύτητα 
τοῦ κάλλους οὐκ ἐοικώς, ἀλλὰ Μηδικώτερον 
ἐσκευασμένος ἐντρίμμασι προσώπου καὶ κόμης 
διακρίσει, τῶν ἄλλων Πάρθων ἔτι Σκυθικῶς ἐπὶ 
<pb id="paris.1624.558" /> τὸ φοβερὸν τῷ ἀνασίλλῳ<note anchored="yes" place="unspecified" resp="ed">
                  <foreign lang="greek">τῷ ἀνασίλλῳ</foreign> τηε ξορρεξτιον οφ σξηαεφερ ῾<foreign lang="greek">ἀνασίλλῳ</foreign> ξοραë ς᾿: <foreign lang="greek">τῶν ἀνασίλλων</foreign>.</note>  κομώντων. 
<milestone unit="section" n="3" /> καὶ
πρῶτον μὲν διενοοῦντο τοῖς κοντοῖς εἰσελαύνοντες ὠθεῖν καὶ βιάζεσθαι τοὺς προτάκτους: ὡς δ᾽ ἑώρων τό 
<pb id="p.388" />
τε βάθος τοῦ συνασπισμοῦ καὶ τῶν ἀνδρῶν τὸ μόνιμον καὶ παρεστηκός, ἀνῆγον ὀπίσω καὶ σκίδνασθαι δοκοῦντες ἅμα καὶ διαλύειν τὴν τάξιν ἐλάνθανον ἐν κύκλῳ περιβάλλοντες τὸ πλινθίον αὐτῶν. 
<milestone unit="section" n="4" />Κράσσου δὲ τοὺς ψιλοὺς ἐκδραμεῖν κελεύσαντος, οὗτοι μὲν οὐ πολὺ προῆλθον, ἀλλὰ πολλοῖς τοξεύμασιν ἐντυχόντες ταχὺ καὶ συμπαρέντες αὖθις ἐνεδύοντο τοῖς ὁπλίταις, καὶ παρεῖχον ἀκοσμίας ἀρχὴν καὶ δέους, ὁρῶσι τὸν τόνον
τῶν ὀιστῶν καὶ τὴν ῥώμην ὅπλα τε ῥηγνύντων καὶ διὰ παντὸς φερομένων ὁμοίως ἀντιτύπου καὶ μαλακοῦ στεγάσματος. 
</p>
            <p>
               <milestone unit="section" n="5" />οἱ δὲ
Πάρθοι διαστάντες ἐκ μήκους ἤρξαντο τοξεύειν ἅμα πανταχόθεν, οὐ τὴν ἀκριβῆ τοξείαν ἡ γὰρ συνέχεια καὶ πυκνότης τῶν Ῥωμαίων οὐδὲ τῷ βουλομένῳ διαμαρτάνειν ἀνδρὸς παρεῖχεν, εὐτόνους δὲ τὰς πληγὰς καὶ βιαίους διδόντες ἀπὸ τόξων κραταιῶν καὶ μεγάλων καὶ τῇ σκολιότητι τῆς καμπῆς ἠναγκασμένον τὸ βέλος ἀποστελλόντων. 
<milestone unit="section" n="6" /> ἦν
οὖν αὐτόθεν ἤδη μοχθηρὰ τὰ Ῥωμαίων: καὶ γὰρ μένοντες ἐν τάξει συνετιτρώσκοντο, καὶ χωρεῖν ὁμόσε πειρώμενοι τοῦ μὲν ποιεῖν ἴσον ἀπεῖχον, ὁμοίως δ᾽ ἔπασχον. ὑπέφευγον γὰρ ἅμα βάλλοντες οἱ Πάρθοι, καὶ τοῦτο κράτιστα ποιοῦσι μετὰ Σκύθας: καὶ σοφώτατόν ἐστιν ἀμυνομένους ἔτι
σῴζεσθαι καὶ τῆς φυγῆς ἀφαιρεῖν τὸ αἰσχρόν. </p>
         </div1></body></text></TEI.2>