<?xml version="1.0" encoding="utf-8"?>
<TEI.2><text><body><div1 type="chapter" n="13" org="uniform" sample="complete">
            <p>
               <milestone unit="section" n="1" />ἡ μέν
οὖν ὑπατεία τοῦ Κράσσου ταῦτ᾽ ἔσχεν ἄξια μνήμης, ἡ δὲ τιμητεία παντάπασιν ἀτελὴς καὶ ἄπρακτος αὐτῷ διῆλθεν, οὔτε γὰρ βουλῆς ἐξέτασιν οὔθ᾽ ἱππέων ἐπίσκεψιν οὔτ᾽ ἀποτίμησιν πολιτῶν ἐποιήσατο, καίτοι συνάρχοντα 
<pb id="paris.1624.551" /> Ῥωμαίων ἔχοντι τὸν πρᾳότατον Λουτάτιον Κάτλον. ἀλλά φασιν ἐπὶ δεινὸν ὁρμήσαντι τῷ Κράσσῳ πολίτευμα καὶ βίαιον, Αἴγυπτον ποιεῖν ὑποτελῆ Ῥωμαίοις, ἀντιβῆναι τὸν Κάτλον ἐρρωμένως ἐκ δὲ τούτου γενομένης διαφορᾶς ἑκόντας ἀποθέσθαι τὴν ἀρχήν. 
</p>
            <p>
               <milestone unit="section" n="2" />ἐν δὲ
τοῖς περὶ Κατιλίναν πράγμασι μεγάλοις καὶ μικροῦ δεήσασιν ἀνατρέψαι τὴν Ῥώμην, ἥψατο μέν τις ὑπόνοια τοῦ Κράσσου καὶ προσῆλθεν ἄνθρωπος ὀνομάζων ἀπὸ τῆς συνωμοσίας, οὐδεὶς δὲ ἐπίστευσεν. 
<milestone unit="section" n="3" />
ὅμως δ᾽ ὁ Κικέρων ἔν τινι λόγῳ φανερός ἦν Κράσσῳ καὶ Καίσαρι τὴν αἰτίαν προστριβόμενος. ἀλλ᾽ οὗτος μέν ὁ λόγος ἐξεδόθη μετὰ τὴν ἀμφοῖν τελευτήν, ἐν δὲ τῷ Περὶ ὑπατείας 
<pb id="p.354" />
ὁ Κικέρων νύκτωρ φησὶ τὸν Κράσσον ἀφικέσθαι 
πρὸς αὐτόν ἐπιστολὴν κομίζοντα  τὰ περὶ 
τὸν Κατιλίναν ἐξηγουμένην,<note anchored="yes" place="unspecified" resp="ed">
                  <foreign lang="greek">κομίζοντα <gap /> ἐξηγουμένην</foreign> σιντενισ᾽ ξορρεξτιον οφ τηε μσς. <foreign lang="greek">κομίζοντα περὶ τοῦ Κατιλίνα καὶ ζητουμένην</foreign>, ωηιξη ξοραëς ανδ βεκκερ ρεταιν.</note> ὡς ἤδη βεβαιοῦντα τὴν συνωμοσίαν. 
<milestone unit="section" n="4" /> ὁ δ᾽
οὖν Κράσσος ἀεὶ μέν ἐμίσει τὸν Κικέρωνα διὰ τοῦτο, τοῦ δὲ βλάπτειν ἀναφανδὸν ἐμποδὼν εἶχε τὸν υἱόν. ὁ γὰρ Πόπλιος ὢν φιλολόγος καὶ φιλομαθὴς ἐξήρτητο τοῦ Κικέρωνος, ὥστε καὶ συμμεταβαλεῖν αὐτῷ τὴν ἐσθῆτα κρινομένῳ καὶ τοὺς ἄλλους νέους ταὐτὰ ποιοῦντας παρασχεῖν. τέλος δὲ τὸν πατέρα πείσας φίλον ἐποίησεν. </p>
         </div1></body></text></TEI.2>