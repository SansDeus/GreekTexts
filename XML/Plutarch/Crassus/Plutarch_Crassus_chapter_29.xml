<?xml version="1.0" encoding="utf-8"?>
<TEI.2><text><body><div1 type="chapter" n="29" org="uniform" sample="complete">
            <p>
               <milestone unit="section" n="1" />ἡσθεὶς οὖν ὁ Σουρήνας ἐπὶ τῷ τοὺς ἄνδρας ἐνέχεσθαι τῇ πολιορκίᾳ, μεθ᾽ ἡμέραν ἐπῆγε τοὺς Πάρθους πολλὰ καθυβρίζοντας καὶ κελεύοντας, εἰ βούλονται τυχεῖν σπονδῶν Ῥωμαῖοι, Κράσσον ἐγχειρίσαι σφίσι καὶ Κάσσιον δεδεμένους, οἱ δ᾽ ἤχθοντο μὲν ἠπατημένοι, 
<milestone unit="section" n="2" />
μακρὰς δὲ καὶ κενὰς τὰς Ἀρμενίων ἐλπίδας καταβάλλειν τῷ Κράσσῳ φράσαντες εἴχοντο δρασμοῦ: καὶ τοῦτ᾽ ἔδει μηδένα πρὸ καιροῦ Καρρηνῶν πυθέσθαι, πυνθάνεται δ᾽ ὁ πάντων ἀπιστότατος Ἀνδρόμαχος, 
<pb id="p.408" />
ὑπὸ Κράσσου καὶ τοῦτο πιστευθεὶς καὶ τῆς ὁδοῦ τὴν ἡγεμονίαν. οὐδὲν οὖν ἔλαθε τοὺς Πάρθους, ἐξαγγέλλοντος τοῦ Ἀνδρομάχου καθ᾽ ἕκαστον. 
<milestone unit="section" n="3" />
ἐπεὶ δὲ νυκτομαχεῖν οὐ πάτριον αὐτοῖς ἐστιν οὐδὲ ῥᾴδιον, ἐξῄει δὲ νύκτωρ ὁ Κράσσος, ὅπως μὴ καθυστερήσωσι πολὺ τῇ διώξει στρατηγῶν ὁ Ἀνδρόμαχος ἄλλοτε ἄλλας ὁδοὺς ὑφηγεῖτο, καὶ τέλος ἐξέτρεψεν εἰς ἕλη βαθέα καὶ χωρία τάφρων μεστὰ τὴν πορείαν, χαλεπὴν καὶ πολυπλανῆ γινομένην τοῖς ἐπισπομένοις. 
<milestone unit="section" n="4" />
ἐγένοντο γάρ τινες οἳ μηδὲν ὑγιὲς τὸν Ἀνδρόμαχον στρέφειν καὶ περιελίττειν εἰκάσαντες οὐκ ἠκολούθησαν, ἀλλὰ Κάσσιος μὲν ἐπανῆλθεν εἰς Κάρρας πάλιν, καὶ τῶν ὁδηγῶν Ἄραβες δ᾽ ἦσαν ἀναμένειν κελευόντων ἄχρι ἂν σελήνη παραλλάξῃ τὸν σκορπίον, <q direct="unspecified">ἀλλ᾽
ἔγωγε,</q> εἰπών, <q direct="unspecified">ἔτι τοῦτον μᾶλλον φοβοῦμαι τὸν τοξότην,</q> ἀπήλαυνεν εἰς Συρίαν μεθ᾽ ἱππέων πεντακοσίων: 
<milestone unit="section" n="5" />
ἄλλοι δὲ χρησάμενοι 
πιστοῖς ὁδηγοῖς ἐλάβοντο χωρίων ὀρεινῶν, ἃ 
καλεῖται Σίννακα, καὶ κατέστησαν ἐν ἀσφαλεῖ 
πρὸ ἡμέρας, οὗτοι περὶ πεντακισχιλίους ἦσαν 
ἡγεῖτο δ᾽ αὐτῶν ἀνὴρ ἀγαθὸς Ὀκταούϊος. 
</p>
            <p>τὸν δὲ Κράσσον ἡμέρα κατελάμβανεν ἐπιβουλευόμενον<note anchored="yes" place="unspecified" resp="ed">
                  <foreign lang="greek">ἐπιβουλευόμενον</foreign> βεκκερ ρεαδς <foreign lang="greek">ἔτι ἀγόμενον</foreign> ῾<gloss>στιλλ λεδ</gloss>᾿, ωιτη πσευδο-αππιαν.</note>  
ὑπ᾽ Ἀνδρομάχου περὶ τὰς δυσχωρίας καὶ τὸ ἕλος. 
<milestone unit="section" n="6" />
ἦσαν δὲ τέσσαρες σπεῖραι σὺν αὐτῷ θυρεαοφόρων, ἱππεῖς δὲ παντελῶς ὀλίγοι καὶ πέντε ῥαβδοῦχοι, μεθ᾽ ὧν ἐπιπόνως εἰς
τὴν
ὁδὸν
καὶ
μόλις
καταστάς, ἤδη τῶν πολεμίων ἐπικειμένων, ὅσον δώδεκα σταδίους ἀπολιπὼν τοῦ συμμῖξαι τοῖς περὶ τὸν Ὀκταούϊον ἐπ᾽ ἄλλον 
<pb id="p.410" />
ἀναφεύγει λόφον, οὐχ οὕτω μὲν ἄφιππον οὐδ᾽ ὀχυρόν, ὑποκείμενον δὲ τοῖς Σιννάκοις καὶ συνηρτημένον αὐχένι μακρῷ διὰ μέσου κατατείνοντι τοῦ πεδίου πρὸς τοῦτον, ἦν οὖν ἐν ὄψει τοῖς περὶ τὸν Ὀκταούϊον ὁ κίνδυνος αὐτοῦ, 
<milestone unit="section" n="7" />
καὶ πρῶτος Ὀκταούϊος ἔθει μετ᾽ ὀλίγων ἄνωθεν ἐπιβοηθῶν, εἶτα οἱ λοιποὶ κακίσαντες ἑαυτοὺς ἐπεφέροντο, καὶ προσπεσόντες καὶ ὠσάμενοι τοὺς πολεμίους ἀπὸ τοῦ λόφου περιέσχον ἐν μέσῳ τὸν Κράσσον καὶ προεβάλλοντο τοὺς θυρεούς, μεγαληγοροῦντες ὡς οὐκ ἔστι Πάρθοις βέλος ὃ προσπεσεῖται τῷ σώματι τοῦ αὐτοκράτορος πρὶν ἢ σφᾶς ἅπαντας ὑπὲρ αὐτοῦ μαχομένους ἀποθανεῖν. </p>
         </div1></body></text></TEI.2>