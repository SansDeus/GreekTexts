<?xml version="1.0" encoding="utf-8"?>
<TEI.2><text><body><div1 type="book" n="8" org="uniform" sample="complete"><div2 type="chapter" n="9" org="uniform" sample="complete"><div3 type="section" n="3" org="uniform" sample="complete"><p><q direct="unspecified"><milestone unit="stephpage" id="stephpage-732f" n="732f" /> καὶ τὸ παρὰ
                        τὴν φύσιν εὐθὺς ἀόριστον καὶ ἄπειρόν ἐστιν. ἀληθεύειν μὲν γὰρ
                        ἁπλῶς ψεύδεσθαι δ᾽ ἀπειραχῶς παρέχει τὰ πράγματα: καὶ ῥυθμοὶ καὶ
                        ἁρμονίαι λόγους ἔχουσιν: ἃ δὲ πλημμελοῦσιν ἄνθρωποι περὶ λύραν
                        καὶ ᾠδὴν καὶ ὄρχησιν, <milestone unit="tlnum" n="20" /> οὐκ ἄν τις
                        περιλάβοι,. καίτοι καὶ Φρύνιχος ὁ τῶν τραγῳδιῶν ποιητὴς περὶ
                        αὑτοῦ φησιν ὅτι <quote rend="blockquote">
                           <l> σχήματα δ᾽ ὄρχησις τόσα μοι πόρεν, ὅσσ᾽ ἐνὶ πόντῳ </l>
                           <l>κύματα ποιεῖται χείματι νὺξ ὀλοή.</l>
                           <note resp="ed" place="unspecified" anchored="yes">βεργκ. 3 π. 561</note>
                        </quote> καὶ Χρύσιππος τὰς ἐκ δέκα μόνων ἀξιωμάτων συμπλοκὰς
                           <milestone unit="tlnum" n="25" /> πλήθει φησὶν ἑκατὸν μυριάδας
                        ὑπερβάλλειν. ἀλλὰ τοῦτο μὲν ἤλεγξεν Ἵππαρχος, ἀποδείξας ὅτι
                           <pb id="v.4.p.348" /> τὸ μὲν καταφατικὸν περιέχει συμπεπλεγμένων
                        μυριάδας δέκα καὶ πρὸς ταύταις χίλια τεσσαράκοντα </q></p></div3></div2></div1></body></text></TEI.2>