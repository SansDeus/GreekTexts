<?xml version="1.0" encoding="utf-8"?>
<TEI.2><text n="Rom."><body><p><milestone unit="chapter" n="2" />
            <milestone unit="section" n="1" />ἄλλοι δὲ Ῥώμην, Ἰταλοῦ θυγατέρα καὶ Λευκαρίας （ οἱ δὲ Τηλέφου τοῦ Ἡρακλέους）, Αἰνείᾳ γαμηθεῖσαν （ οἱ δ᾽ Ἀσκανίῳ τῷ Αἰνείου）, λέγουσι τοὔνομα θέσθαι τῇ πόλει: οἱ δὲ Ῥωμανόν, Ὀδυσσέως παῖδα καὶ 
Κίρκης, οἰκίσαι τὴν πόλιν: οἱ δὲ Ῥῶμον ἐκ Τροίας ὑπὸ 
Διομήδους ἀποσταλέντα τὸν Ἠμαθίωνος, οἱ δὲ Ῥῶμιν 
Λατίνων τύραννον, ἐκβαλόντα Τυρρηνοὺς τοὺς εἰς Λυδίαν μὲν ἐκ Θετταλίας, ἐκ δὲ Λυδίας εἰς Ἰταλίαν παραγενομένους. οὐ μὴν οὐδ᾽ οἱ Ῥωμύλον τῷ δικαιοτάτῳ 
τῶν λόγων ἀποφαίνοντες ἐπώνυμον τῆς πόλεως ὁμολογοῦσι περὶ τοῦ γένους [αὐτοῦ].
<milestone unit="section" n="2" />οἱ μὲν γὰρ Αἰνείου καὶ 
Δεξιθέας τῆς Φόρβαντος υἱὸν ὄντα νήπιον εἰς Ἰταλίαν 
κομισθῆναι καὶ τὸν ἀδελφὸν αὐτοῦ Ῥῶμον: ἐν δὲ τῷ 
ποταμῷ πλημμύραντι τῶν ἄλλων σκαφῶν διαφθαρέντων, 
ἐν ᾧ δ᾽ ἦσαν οἱ παῖδες εἰς μαλακὴν ἀποκλινθέντος ὄχθην 
ἀτρέμα, σωθέντας<note resp="ed" place="unspecified" anchored="yes">
               <foreign lang="greek">σωθέντας</foreign> μσς., ξοραëς, σιντενις<hi rend="superscript">1</hi>, ανδ βεκκερ: <foreign lang="greek">σωθέντος</foreign>.</note> ἀπροσδοκήτως<note resp="ed" place="unspecified" anchored="yes">
               <foreign lang="greek">ἀπροσδοκήτως</foreign> αφτερ τηις ωορδ, βεκκερ ασσυμες α λαξυνα ιν τηε τεχτ.</note> ὄνομα θεῖναι Ῥώμην. 
<milestone unit="section" n="3" />
οἱ δὲ Ῥώμην, θυγατέρα τῆς Τρωάδος ἐκείνης, Λατίνῳ  
τῷ Τηλεμάχου γαμηθεῖσαν τεκεῖν τὸν Ῥωμύλον: οἱ δ᾽ 
Αἰμυλίαν τὴν Αἰνείου καὶ Λαβινίας, Ἄρει συγγενομένην. οἱ δὲ μυθώδη παντάπασι περὶ τῆς γενέσεως διεξίασι. Ταρχετίῳ γάρ, Ἀλβανῶν βασιλεῖ παρανομωτάτῳ καὶ 
ὠμοτάτῳ, φάσμα δαιμόνιον οἴκοι γενέσθαι: φαλλὸν γὰρ 
ἐκ τῆς ἑστίας ἀνασχεῖν καὶ διαμένειν ἐπὶ πολλὰς ἡμέρας. 
<milestone unit="section" n="4" />εἶναι δὲ Τηθύος ἐν Τυρρηνίᾳ χρηστήριον, ἀφ᾽ οὗ κομισθῆναι τῷ Ταρχετίῳ χρησμόν, ὥστε συμμεῖξαι τῷ φάσματι παρθένον: ἔσεσθαι γὰρ ἐξ αὐτῆς παῖδα κλεινότατον, ἀρετῇ καὶ τύχη καὶ ῥώμῃ διαφέροντα.
φράσαντος 
οὖν τὸ μάντευμα τοῦ Ταρχετίου μιᾷ τῶν θυγατέρων καὶ 
συγγενέσθαι τῷ φαλλῷ προστάξαντος, αὐτὴν μὲν ἀπαξιῶσαι, θεράπαιναν δ᾽ εἰσπέμψαι.
<milestone unit="section" n="5" />τὸν δὲ Ταρχέτιον ὡς 
ἔγνω χαλεπῶς φέροντα συλλαβεῖν μὲν ἀμφοτέρας ἐπὶ 
θανάτῳ, τὴν δ᾽ Ἑστίαν ἰδόντα κατὰ τοὺς ὕπνους ἀπαγορεύουσαν αὐτῷ τὸν φόνον, ἱστόν τινα παρεγγυῆσαι ταῖς 
κόραις ὑφαίνειν δεδεμέναις, ὡς ὅταν ἐξυφήνωσι, τότε 
δοθησομένας πρὸς γάμον. ἐκείνας μὲν οὖν δι᾽ ἡμέρας 
ὑφαίνειν, ἑτέρας δὲ νύκτωρ τοῦ Ταρχετίου κελεύοντος 
ἀναλύειν τὸν ἱστόν. ἐκ δὲ τοῦ φαλλοῦ τῆς θεραπαινίδος 
τεκούσης δίδυμα, δοῦναί τινι Τερατίῳ τὸν Ταρχέτιον, 
ἀνελεῖν κελεύσαντα.
<milestone unit="section" n="6" />τὸν δὲ θεῖναι φέροντα τοῦ ποταμοῦ 
πλησίον, εἶτα λύκαιναν μὲν ἐπιφοιτᾶν μαστὸν ἐνδιδοῦσαν, 
ὄρνιθας δὲ παντοδαποὺς ψωμίσματα κομίζοντας ἐντιθέναι τοῖς βρέφεσιν, ἄχρι οὗ βουκόλον ἰδόντα καὶ θαυμάσαντα τολμῆσαι προσελθεῖν καὶ ἀνελέσθαι τὰ παιδία.
τοιαύτης δὲ τῆς σωτηρίας αὐτοῖς γενομένης, ἐκτραφέντας 
ἐπιθέσθαι τῷ Ταρχετίῳ καὶ κρατῆσαι. ταῦτα μὲν οὖν 
Προμαθίων τις, ἱστορίαν Ἰταλικὴν συντεταγμένος, εἴρηκε. 
</p>
         <p>
            </p></body></text></TEI.2>