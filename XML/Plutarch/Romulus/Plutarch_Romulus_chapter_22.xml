<?xml version="1.0" encoding="utf-8"?>
<TEI.2><text n="Rom."><body><p><milestone unit="chapter" n="22" />
            <milestone unit="section" n="1" />λέγεται δὲ καὶ τὴν περὶ τὸ πῦρ ἁγιστείαν Ῥωμύλον καταστῆσαι πρῶτον, ἀποδείξαντα παρθένους ἱερὰς 
Ἑστιάδας προσαγορευομένας. οἱ δὲ τοῦτο μὲν εἰς Νομᾶν 
ἀναφέρουσι, τὰ δ᾽ ἄλλα τὸν Ῥωμύλον θεοσεβῆ διαφερόντως, ἔτι δὲ μαντικὸν ἱστοροῦσι γενέσθαι, καὶ φορεῖν  
ἐπὶ μαντικῇ τὸ καλούμενον λίτυον: ἔστι δὲ καμπύλη 
ῥάβδος, ᾗ τὰ πλινθία καθεζομένους ἐπ᾽ οἰωνῶν διαγράφειν.
<milestone unit="section" n="2" />τοῦτο δ᾽ ἐν Παλατίῳ φυλαττόμενον ἀφανισθῆναι, 
περὶ τὰ Κελτικὰ τῆς πόλεως ἁλούσης: εἶτα μέντοι τῶν 
βαρβάρων ἐκπεσόντων εὑρεθῆναι κατὰ τέφρας βαθείας, 
ἀπαθὲς ὑπὸ τοῦ πυρὸς ἐν πᾶσι τοῖς ἄλλοις ἀπολωλόσι 
καὶ διεφθαρμένοις. 
</p>
         <p>
            <milestone unit="section" n="3" />ἔθηκε δὲ καὶ νόμους τινάς, ὧν σφοδρὸς μέν ἐστιν ὁ 
γυναικὶ μὴ διδοὺς ἀπολείπειν ἄνδρα, γυναῖκα δὲ διδοὺς 
ἐκβάλλειν<note resp="ed" place="unspecified" anchored="yes">
               <foreign lang="greek">ἐκβάλλειν</foreign> βεκκερ, αφτερ ξοραëς: <foreign lang="greek">ἐκβαλεῖν</foreign>.</note> ἐπὶ φαρμακείᾳ τέκνων ἢ κλειδῶν ὑποβολῇ<note resp="ed" place="unspecified" anchored="yes">
               <foreign lang="greek">ἐπὶ φαρμακείᾳ καὶ τέκνων ὑποβολῇ</foreign> ωιτη ξοβετ: <foreign lang="greek">ἐπὶ φαρμακείᾳ τέκνων ἢ κλειδῶν ὑποβολῇ</foreign> ῾<gloss>φορ ποισονινγ ηις ξηιλδρεν ορ ξουντερφειτινγ ηις κεψς</gloss>᾿.</note> 
καὶ μοιχευθεῖσαν:
εἰ δ᾽ ἄλλως τις ἀποπέμψαιτο, τῆς 
οὐσίας αὐτοῦ τὸ μὲν τῆς γυναικὸς εἶναι, τὸ δὲ τῆς 
Δήμητρος ἱερὸν κελεύων: τὸν δ᾽ ἀποδόμενον γυναῖκα 
θύεσθαι χθονίοις θεοῖς.
<milestone unit="section" n="4" />ἴδιον δὲ τὸ μηδεμίαν δίκην κατὰ 
πατροκτόνων ὁρίσαντα, πᾶσαν ἀνδροφονίαν πατροκτονίαν 
προσειπεῖν, ὡς τούτου μὲν ὄντος ἐναγοῦς, ἐκείνου δ᾽ ἀδυνάτου.
καὶ μέχρι χρόνων πολλῶν ἔδοξεν ὀρθῶς ἀπογνῶναι τὴν τοιαύτην ἀδικίαν: οὐδεὶς γὰρ ἔδρασε τοιοῦτον 
οὐδὲν ἐν Ῥώμῃ σχεδὸν ἐτῶν ἑξακοσίων διαγενομένων, 
ἀλλὰ πρῶτος μετὰ τὸν Ἀννιβιακὸν πόλεμον ἱστορεῖται 
Λεύκιος Ὅστιος πατροκτόνος γενέσθαι. ταῦτα μὲν οὖν 
ἱκανὰ περὶ τούτων. 
</p>
         <p>
            </p></body></text></TEI.2>