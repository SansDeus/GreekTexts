<?xml version="1.0" encoding="utf-8"?>
<TEI.2><text n="Rom."><body><p><milestone unit="chapter" n="11" />
            <milestone unit="section" n="1" />ὁ δὲ Ῥωμύλος ἐν τῇ Ῥεμωρίᾳ<note resp="ed" place="unspecified" anchored="yes">
               <foreign lang="greek">Ῥεμωνίᾳ</foreign> ξοραëς ανδ βεκκερ, ωιτη ξ: <foreign lang="greek">Ῥεμορίᾳ</foreign>.</note> θάψας τὸν Ῥέμον 
ὁμοῦ καὶ τοὺς τροφεῖς, ᾤκιζε τὴν πόλιν, ἐκ Τυρρηνίας 
μεταπεμψάμενος ἄνδρας ἱεροῖς τισι θεσμοῖς καὶ γράμμασιν ὑφηγουμένους ἕκαστα καὶ διδάσκοντας ὥσπερ ἐν 
τελετῇ. βόθρος γὰρ ὠρύγη περὶ τὸ νῦν Κομίτιον κυκλοτερής,
ἀπαρχαί τε πάντων, ὅσοις νόμῳ μὲν ὡς καλοῖς 
ἐχρῶντο, φύσει δ᾽ ὡς ἀναγκαίοις, ἀπετέθησαν ἐνταῦθα. 
καὶ τέλος ἐξ ἧς ἀφῖκτο γῆς ἕκαστος ὀλίγην κομίζων μοῖραν ἔβαλλον εἰς ταὐτὸ καὶ συνεμείγνυον.
<milestone unit="section" n="2" />καλοῦσι δὲ τὸν 
βόθρον τοῦτον ᾧ καὶ τὸν ὄλυμπον ὀνόματι μοῦνδον. εἶθ᾽ 
ὥσπερ κύκλον κέντρῳ περιέγραψαν τὴν πόλιν.
ὁ δ᾽ οἰκιστὴς ἐμβαλὼν ἀρότρῳ χαλκῆν ὕνιν, ὑποζεύξας δὲ βοῦν 
ἄρρενα καὶ θήλειαν, αὐτὸς μὲν ἐπάγει περιελαύνων αὔλακα βαθεῖαν τοῖς τέρμασι, τῶν δ᾽ ἑπομένων ἔργον 
ἐστίν, ἃς ἀνίστησι βώλους τὸ ἄροτρον, καταστρέφειν 
εἴσω καὶ μηδεμίαν ἔξω περιορᾶν ἐκτρεπομένην.
<milestone unit="section" n="3" />τῇ μὲν 
οὖν γραμμῇ τὸ τεῖχος ἀφορίζουσι, καὶ καλεῖται κατὰ 
συγκοπὴν πωμήριον, οἷον ὄπισθεν τείχους ἢ μετὰ τεῖχος: 
ὅπου δὲ πύλην ἐμβαλεῖν διανοοῦνται, τὴν ὕνιν ἐξελόντες 
καὶ τὸ ἄροτρον ὑπερθέντες διάλειμμα ποιοῦσιν.
ὅθεν 
ἅπαν τὸ τεῖχος ἱερὸν πλὴν τῶν πυλῶν νομίζουσι: τὰς 
δὲ πύλας ἱερὰς νομίζοντας οὐκ ἦν ἄνευ δεισιδαιμονίας  
τὰ μὲν δέχεσθαι, τὰ δ᾽ ἀποπέμπειν τῶν ἀναγκαίων καὶ 
μὴ καθαρῶν.
</p>
         <p>
            </p></body></text></TEI.2>