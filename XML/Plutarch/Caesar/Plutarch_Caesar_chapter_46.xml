<?xml version="1.0" encoding="utf-8"?>
<TEI.2><text><body><div1 type="chapter" n="46" org="uniform" sample="complete">
            <p>
               <milestone unit="section" n="1" />ὁ δὲ Καῖσαρ ὡς ἐν τῷ χάρακι τοῦ
               Πομπηΐου γενόμενος τούς τε κειμένους νεκροὺς ἤδη τῶν πολεμίων εἶδε καὶ
               τούς ἔτι κτεινομένους, εἶπεν ἄρα στενάξας <q direct="unspecified">τοῦτο
                  ἐβουλήθησαν, εἰς τοῦτό με ἀνάγκης ὑπηγάγοντο, ἵνα Γάϊος Καῖσαρ ὁ
                  μεγίστους πολέμους κατορθώσας, εἰ προηκάμην τὰ στρατεύματα, κἂν
                  κατεδικάσθην.</q>
               <milestone unit="section" n="2" /> ταῦτά φησι Πολλίων Ἀσίννιος τὰ ῥήματα
               Ῥωμαϊστὶ μὲν ἀναφθέγξασθαι τὸν Καίσαρα παρὰ τὸν τότε καιρόν,
               Ἑλληνιστὶ δ᾽ ὑπ᾽ αὑτοῦ γεγράφθαι τῶν δὲ ἀποθανόντων τούς πλείστους
               οἰκέτας γενέσθαι περὶ τὴν κατάληψιν τοῦ χάρακος ἀναιρεθέντας, στρατιώτας
               δὲ μὴ πλείους ἑξακισχιλίων πεσεῖν, τῶν δὲ ζώντων ἁλόντων κατέμιξε τούς
               πλείστους ὁ Καῖσαρ εἰς τὰ τάγματα: πολλοῖς δὲ καὶ τῶν ἐπιφανῶν ἄδειαν
               ἔδωκεν, ὧν καὶ Βροῦτος ἦν ὁ κτείνας αὐτὸν ὕστερον, ἐφ᾽ ᾧ λέγεται
               μὴ <pb id="p.554" /> φαινομένῳ μὲν ἀγωνιᾶσαι, σωθέντος δὲ καὶ παραγεονμένου
               πρὸς αὐτὸν ἡσθῆναι διαφερόντως. </p>
         </div1></body></text></TEI.2>