<?xml version="1.0" encoding="utf-8"?>
<TEI.2><text><body><div1 type="chapter" n="11" org="uniform" sample="complete">
            <p>
               <milestone unit="section" n="1" />ὁ δὲ Καῖσαρ εὐθὺς ἀπὸ τῆς στρατηγίας τῶν
               ἐπαρχιῶν τὴν Ἰβηρίαν λαβών, ὡς ἦν <pb id="p.468" /> δυσδιάθετον αὐτῷ τὸ
               περὶ τοὺς δανειστάς ἐνοχλοῦντας ἐξιόντι καὶ καταβοῶντας, ἐπὶ Κράσσον
               κατέφυγε πλουσιώτατον ὄντα Ῥωμαίων, δεόμενον δὲ τῆς Καίσαρος ἀκμῆς καὶ
               θερμότητος ἐπὶ τὴν πρὸς Πομπήϊον ἀντιπολιτείαν. ἀναδεξαμένου δὲ τοῦ
               Κράσσου τοὺς μάλιστα χαλεποὺς καὶ ἀπαραιτήτους τῶν δανειστῶν καὶ
               διεγγυήσαντος ὀκτακοσίων καὶ τριάκοντα ταλάντων, οὕτως ἐξῆλθεν ἐπὶ τὴν
               ἐπαρχίαν. </p>
            <p>
               <milestone unit="section" n="2" /> λέγεται δέ, τὰς Ἄλπεις ὑπερβάλλοντος
               αὐτοῦ καὶ πολίχνιόν τι βαρβαρικόν οἰκούμενον ὑπὸ ἀνθρώπων παντάπασιν
               ὀλίγων καὶ λυπρόν παρερχομένου, τοὺς ἑταίρους ἅμα γέλωτι καὶ μετὰ
               παιδιᾶς <q direct="unspecified">ἦ που</q> φάναι <q direct="unspecified">κἀνταῦθά τινές εἰσιν ὑπὲρ ἀρχῶν φιλοτιμίαι καὶ περὶ πρωτείων
                  ἅμιλλαι καὶ φθόνοι τῶν δυνατῶν πρὸς ἀλλήλους;</q> τὸν δὲ Καίσαρα
               σπουδάσαντα πρὸς αὐτοὺς εἰπεῖν, <q direct="unspecified">ἐγὼ μὲν ἐβουλόμην
                  παρὰ τούτοις εἶναι μᾶλλον πρῶτος ἢ παρὰ Ῥωμαίοις δεύτερος.</q>
               <milestone unit="section" n="3" /> ὁμοίως δὲ πάλιν ἐν Ἰβηρίᾳ, σχολῆς οὔσης
               ἀναγινώσκοντά τι τῶν περὶ Ἀλεξάνδρου γεγραμμένων σφόδρα γενέσθαι πρὸς
               ἑαυτῷ πολὺν χρόνον, εἶτα καὶ δακρῦσαι: <pb id="paris.1624.713" /> τῶν δὲ
               φίλων θαυμασάντων τὴν αἰτίαν εἰπεῖν <q direct="unspecified">οὐ δοκεῖ ὑμῖν
                  ἄξιον εἶναι λύπης, εἰ τηλικοῦτος μὲν ὢν Ἀλέξανδρος ἤδη τοσούτων
                  ἐβασίλευεν, ἐμοὶ δὲ λαμπρὸν οὐδὲν οὔπω πέπρακται;</q>
            </p>
         </div1></body></text></TEI.2>