<?xml version="1.0" encoding="utf-8"?>
<TEI.2><text><body><div1 type="chapter" n="60" org="uniform" sample="complete">
            <p>
               <milestone unit="section" n="1" />τὸ δὲ ἐμφανὲς μάλιστα μῖσος καὶ θανατηφόρον
               ἐπ᾽ αὐτὸν ὁ τῆς βασιλείας ἔρως ἐξειργάσατο, τοῖς μὲν πολλοῖς αἰτία
               πρώτη, τοῖς δὲ ὑπούλοις πάλαι πρόφασις εὐπρεπεστάτη γενομένη, καίτοι καὶ
               λόγον τινὰ κατέσπειραν εἰς τὸν δῆμον οἱ ταύτην Καίσαρι τὴν τιμὴν
               προξενοῦντες, ὡς ἐκ γραμμάτων Σιβυλλείων ἁλώσιμα <pb id="paris.1624.736" />
               τὰ Πάρθων φαίνοιτο Ῥωμαίοις σὺν βασιλεῖ <pb id="p.582" /> στρατευομένοις
               ἐπ᾽ αὐτούς, ἄλλως ἀνέφικτα ὄντα: <milestone unit="section" n="2" /> καὶ
               καταβαίνοντος ἐξ Ἄλβης Καίσαρος εἰς τὴν πόλιν ἐτόλμησαν αὐτὸν
               ἀσπάσασθαι βασιλέα, τοῦ δὲ δήμου διαταραχθέντος ἀχθεσθεὶς ἐκεῖνος οὐκ
               ἔφη βασιλεύς, ἀλλὰ Καῖσαρ καλεῖσθαι: καὶ γενομένης πρὸς τοῦτο πάντων
               σιωπῆς οὐ πάνυ φαιδρὸς οὐδ᾽ εὐμενὴς παρῆλθεν. <milestone unit="section" n="3" /> ἐν δὲ συγκλήτῳ τιμάς τινας ὑπερφυεῖς αὐτῷ ψηφισαμένων ἔτυχε μὲν
               ὑπὲρ τῶν ἐμβόλων καθεζόμενος, προσιόντων δὲ τῶν ὑπάτων καὶ τῶν
               στρατηγῶν, ἅμα δὲ καὶ τῆς βουλῆς ἁπάσης ἑπομένης, οὐχ ὑπεξαναστάς,
               ἀλλ᾽ ὥσπερ ἰδιώταις τισὶ χρηματίζων, ἀπεκρίνατο συστολῆς μᾶλλον ἢ
               προσθέσεως τὰς τιμάς δεῖσθαι. καὶ τοῦτο οὐ μόνον ἠνίασε τὴν βουλήν,
               ἀλλὰ καὶ τὸν δῆμον, ὡς ἐν τῇ βουλῇ τῆς πόλεως προπηλακιζομένης, καὶ
               μετὰ δεινῆς κατηφείας ἀπῆλθον εὐθὺς οἷς ἐξῆν μὴ παραμένειν, <milestone unit="section" n="4" /> ὥστε κἀκεῖνον ἐννοήσαντα παραχρῆμα μὲν οἴκαδε
               τραπέσθαι καὶ βοᾶν πρὸς τοὺς φίλους, ἀπαγαγόντα τοῦ τραχήλου τὸ ἱμάτιον,
               ὡς ἕτοιμος εἴη τῷ βουλομένῳ τὴν σφαγὴν παρέχειν, ὕστερον δὲ
               προφασίζεσθαι τὴν νόσον οὐ γὰρ ἐθέλειν τὴν αἴσθησιν ἀτρεμεῖν τῶν οὕτως
               ἐχόντων, ὅταν ἱστάμενοι διαλέγωνται πρὸς ὄχλον, ἀλλὰ σειομένην ταχὺ
               καὶ περιφερομένην ἰλίγγους ἐπισπᾶσθαι καὶ καταλαμβάνεσθαι. <milestone unit="section" n="5" /> τὸ δὲ οὐκ εἶχεν οὕτως, ἀλλὰ καὶ πάνυ βουλόμενον
               αὐτὸν ὑπεξαναστῆναι τῇ βουλῇ λέγουσιν ὑπό τοῦ τῶν φίλων, μᾶλλον δὲ
               κολάκων, Κορνηλίου Βάλβου, κατασχεθῆναι φήσαντος <q direct="unspecified">οὐ
                  μεμνήσῃ Καῖσαρ ὤν, οὐδὲ ἀξιώσεις ὡς κρείττονα θεραπεύεσθαι
                  σεαυτόν;</q>λαμπρῶς, ὦ <pb id="p.584" />
            </p>
         </div1></body></text></TEI.2>