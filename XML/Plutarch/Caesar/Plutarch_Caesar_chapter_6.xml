<?xml version="1.0" encoding="utf-8"?>
<TEI.2><text><body><div1 type="chapter" n="6" org="uniform" sample="complete">
            <p>
               <milestone unit="section" n="1" />δυεῖν δὲ οὐσῶν ἐν τῇ πόλει στάσεων, τῆς
               μὲν ἀπὸ Σύλλα μέγα δυναμένης, τῆς δὲ Μαριανῆς, ἣ τότε κατεπτήχει καὶ
               διέσπαστο κομιδῇ ταπεινὰ πράττουσα, ταύτην ἀναρρῶσαι καὶ προσαγαγέσθαι
               βουλόμενος ἐν ταῖς ἀγορανομικαῖς <pb id="p.454" /> φιλοτιμίαις ἀκμὴν
               ἐχούσαις εἰκόνας ἐποιήσατο Μαρίου κρύφα καὶ Νίκας τροπαιοφόρους, ἃς
               φέρων νυκτὸς <pb id="paris.1624.710" /> εἰς τὸ Καπιτώλιον ἀνέστησεν.
                  <milestone unit="section" n="2" /> ἅμα δὲ ἡμέρᾳ τοὺς θεασαμένους
               μαρμαίροντα πάντα χρυσῷ καὶ τέχνῃ κατεσκευασμένα περιττῶς διεδήλου δὲ
               γράμμασι τὰ Κιμβρικὰ κατορθώματα θάμβος ἔσχε τῆς τόλμης τοῦ ἀναθέντος
               ῾οὐ γὰρ ἦν . ἄδηλος᾿, ταχὺ δὲ περιϊὼν ὁ λόγος ἤθροιζε πάντας
               ἀνθρώπους πρὸς τὴν ὄψιν: <milestone unit="section" n="3" /> ἀλλ᾽ οἱ μὲν
               ἐβόων τυραννίδα πολιτεύεσθαι Καίσαρα, νόμοις καὶ δόγμασι κατορωρυγμένας
               ἐπανιστάντα τιμάς, καὶ τοῦτο πεῖραν ἐπὶ τὸν δῆμον εἶναι προμαλαττόμενον,
               εἰ τετιθάσευται ταῖς φιλοτιμίαις ὑπ᾽ αὐτοῦ καὶ δίδωσι παίζειν τοιαῦτα καὶ
               καινοτομεῖν, οἱ δὲ Μαριανοὶ παραθαρρύναντες ἀλλήλους πλήθει τε θαυμαστοὶ
               ὅσοι διεφάνησαν ἐξαίφνης, καὶ <milestone unit="section" n="4" /> κρότῳ
               κατεῖχον τὸ Καπιτώλιον πολλοῖς δὲ καὶ δάκρυα τὴν Μαρίου θεωμένοις ὄψιν
               ὑφ᾽ ἡδονῆς ἐχώρει, καὶ μέγας ἦν ὁ Καῖσαρ ἐγκωμίοις αἰρόμενος, ὡς
               ἀντὶ πάντων ἄξιος εἴη ὁ <note resp="ed" place="unspecified" anchored="yes"><foreign lang="greek">εὔη ὁ</foreign> βραξκετεδ βψ σιντ.<hi rend="superscript">2</hi>.</note> ἀνὴρ τῆς Μαρίου συγγενείας, συναχθείσης δὲ
               περὶ τούτων τῆς βουλῆς, Κάτλος Λουτάτιος, ἀνὴρ εὐδοκιμῶν τότε μάλιστα
               Ῥωμαίων, ἀναστὰς καὶ κατηγορήσας Καίσαρος ἐπεφθέγξατο τὸ μνημονευόμενον:
                  <q direct="unspecified">οὐκέτι γὰρ ὑπονόμοις,</q> ἔφη, <q direct="unspecified">Καῖσαρ, ἀλλ᾽ ἤδη μηχαναῖς αἱρεῖ τὴν πολιτείαν.</q>
               ἐπεὶ δὲ ἀπολογησάμενος πρὸς ταῦτα Καῖσαρ ἔπεισε τὴν σύγκλητον, ἔτι
               μᾶλλον οἱ θαυμάζοντες αὐτὸν <pb id="p.456" /> ἐπήρθησαν, καὶ παρεκελεύοντο
               μηδενὶ τοῦ φρονήματος ὑφίεσθαι πάντων γὰρ ἑκόντι τῷ δήμῳ περιέσεσθαι
               καὶ πρωτεύσειν. </p>
         </div1></body></text></TEI.2>