<?xml version="1.0" encoding="utf-8"?>
<TEI.2><text><body><div1 type="chapter" n="4" org="uniform" sample="complete">
            <p>
               <milestone unit="section" n="1" />ἐπανελθὼν δ᾽ εἰς Ῥώμην Δολοβέλλαν ἔκρινε
               κακώσεως ἐπαρχίας, καὶ πολλαὶ τῶν ἀπὸ τῆς Ἑλλάδος πόλεων μαρτυρίας
               αὐτῷ παρέσχον, ὁ μὲν οὖν Δολοβέλλας ἀπέφυγε τὴν δίκην, ὁ δὲ Καῖσαρ
               ἀμειβόμενος τὴν Ἑλλάδα τῆς προθυμίας συνηγόρευσεν αὐτῇ Πόπλιον
               Ἀντώνιον διωκούσῃ δωροδοκίας ἐπὶ Λευκούλλου τοῦ Μάρκου Μακεδονίας
               στρατηγοῦ, <milestone unit="section" n="2" /> καὶ τοσοῦτον ἴσχυσεν ὥστε τὸν
               Ἀντώνιον ἐπικαλέσασθαι τοὺς δημάρχους, σκηψάμενον οὐκ ἔχειν τὸ ἴσον ἐν
               τῇ Ἑλλάδι πρὸς Ἕλληνας, ἐν δὲ Ῥώμῃ πολλὴ μὲν ἐπὶ τῷ λόγῳ περὶ
               τὰς συνηγορίας αὐτοῦ χάρις ἐξέλαμπε, πολλὴ δὲ τῆς περὶ τὰς δεξιώσεις
               καὶ ὁμιλίας φιλοφροσύνης εὔνοια παρὰ τῶν δημοτῶν ἀπήντα, θεραπευτικοῦ
               παρ᾽ ἡλικίαν ὄντος. <milestone unit="section" n="3" /> ἦν δέ τις καὶ <pb id="paris.1624.709" /> ἀπὸ δείπνων καὶ τραπέζης καὶ ὅλως τῆς περὶ τὴν
               δίαιταν λαμπρότητος αὐξανομένη κατὰ μικρὸν αὐτῷ δύναμις εἰς τὴν
               πολιτείαν. ἣν τὸ πρῶτον οἱ φθονοῦντες οἰόμενοι ταχὺ τῶν ἀναλωμάτων
               ἐπιλιπόντων ἐξίτηλον ἔσεσθαι, περιεώρων ἀνθοῦσαν ἐν τοῖς πολλοῖς: ὀψὲ
               δὲ ᾔσθοντο, μεγάλης καὶ δυσανατρέπτου γενομένης καὶ βαδιζούσης ἄντικρυς
               ἐπὶ τὴν τῶν ὅλων μεταβολήν, ὡς οὐδεμίαν ἀρχὴν πράγματος ἡγητέον <note resp="ed" place="unspecified" anchored="yes"><foreign lang="greek">ἡγητέον</foreign> μσς. ανδ σιντ.<hi rend="superscript">2</hi>; <foreign lang="greek">ἡγητέον οὕτω</foreign> ξοραëς, αφτερ στεπηανυς; <foreign lang="greek">οὑτω ἡγητέον</foreign> σιντ.<hi rend="superscript">1</hi>; <foreign lang="greek">οὑτως ἡγητέον</foreign> βεκκερ.</note>
               μικράν, ἣν οὐ ταχὺ ποιεῖ μεγάλην τὸ ἐνδελεχές ἐκ τοῦ καταφρονηθῆναι τὸ
               μὴ κωλυθῆναι λαβοῦσαν. <milestone unit="section" n="4" /> ὁ γοῦν πρῶτος
               ὑπιδέσθαι δοκῶν αὐτοῦ καὶ φοβηθῆναι τῆς πολιτείας ὥσπερ θαλάττης τὰ
               διαγελῶντα <pb id="p.450" /> καὶ τὴν ἐν τῷ φιλανθρώπῳ καὶ ἱλαρῷ
               κεκρυμμένην δεινότητα τοῦ ἤθους καταμαθὼν Κικέρων ἔλεγε τοῖς ἄλλοις
               ἅπασιν ἐπιβουλεύμασιν αὐτοῦ καὶ πολιτεύμασι τυραννικὴν ἐνορᾶν διάνοιαν,
                  <q direct="unspecified">ἀλλ᾽ ὅταν</q> ἔφη, <q direct="unspecified">τὴν
                  κόμην οὕτω διακειμένην περιττῶς ἴδω κἀκεῖνον ἑνὶ δακτύλῳ κνώμενον,
                  οὔ μοι δοκεῖ πάλιν οὗτος ἅνθρωπος εἰς νοῦν ἂν ἐμβαλέσθαι τηλικοῦτον
                  κακόν, ἀναίρεσιν τῆς Ῥωμαίων πολιτείας.</q> ταῦτα μὲν οὖν ὕστερον.
            </p>
         </div1></body></text></TEI.2>