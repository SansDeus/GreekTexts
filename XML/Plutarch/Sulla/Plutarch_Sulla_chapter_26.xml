<?xml version="1.0" encoding="utf-8"?>
<TEI.2><text><body><div1 type="chapter" n="26" org="uniform" sample="complete">
            <p>
               <milestone unit="section" n="1" />ἀναχθεὶς δὲ πάσαις ταῖς ναυσὶν ἐξ Ἐφέσου τριταῖος ἐν Πειραιεῖ καθωρμίσθη καὶ μυηθεὶς ἐξεῖλεν ἑαυτῷ τὴν Ἀπελλικῶνος τοῦ Τηΐου βιβλιοθήκην, ἐν ᾗ τὰ πλεῖστα τῶν Ἀριστοτέλους καὶ Θεοφράστου βιβλίων ἦν, οὔπω τότε σαφῶς γνωριζόμενα τοῖς πολλοῖς, λέγεται δὲ κομισθείσης αὐτῆς εἰς Ῥώμην Τυραννίωνα τὸν γραμματικὸν ἐνσκευάσασθαι τὰ πολλά, καὶ παρ᾽ αὐτοῦ τὸν Ῥόδιον Ἀνδρόνικον εὐπορήσαντα τῶν ἀντιγράφων εἰς μέσον θεῖναι καὶ ἀναγράψαι τοὺς νῦν φερομένους πίνακας, 
<milestone unit="section" n="2" /> οἱ δὲ
πρεσβύτεροι Περιπατητικοὶ φαίνονται μὲν καθ᾽ ἑαυτοὺς γενόμενοι χαρίεντες καὶ φιλολόγοι, τῶν δὲ Ἀριστοτέλους καὶ Θεοφράστου γραμμάτων οὔτε πολλοῖς οὔτε ἀκριβῶς ἐντετυχηκότες διὰ τὸ τὸν Νηλέως τοῦ Σκηψίου κλῆρον, ᾧ τὰ βιβλία κατέλιπε Θεόφραστος, εἰς ἀφιλοτίμους καὶ ἰδιώτας ἀνθρώπους περιγενέσθαι. 
<pb id="p.408" />
            </p>
            <p>
               <milestone unit="section" n="3" />Σύλλᾳ δὲ διατρίβοντι περὶ τὰς Ἀθήνας ἄλγημα 
ναρκῶδες μετὰ βάρους εἰς τοὺς πόδας ἐνέπεσεν, ὅ 
φησιν ὁ Στράβων ποδάγρας ψελλισμὸν εἶναι. 
διαπλεύσας οὖν εἰς Αἴδηψον ἐχρῆτο τοῖς θερμοῖς 
ὕδασι, ῥᾳθυμῶν ἅμα καὶ συνδιημερεύων τοῖς περὶ 
τὸν Διόνυσον τεχνίταις. περιπατοῦντος δὲ πρὸς 
τὴν θάλατταν ἁλιεῖς τινες ἰχθῦς αὐτῷ παγκάλους 
προσήνεγκαν. ἡσθεὶς δὲ τοῖς δώροις, καὶ πυθόμενος 
ὡς ἐξ Ἁλῶν<note anchored="yes" place="unspecified" resp="ed">
                  <foreign lang="greek">Ἁλῶν, Ἁλὰς</foreign> ωιτη ξοραëς ῾ιν νοτες᾿: <foreign lang="greek">Ἁλαιῶν, Ἁλαίας</foreign>.</note> εἶεν, <q direct="unspecified">ἔτι γὰρ ζῇ τις 
Ἁλαίων;</q> ἔφη: 
<milestone unit="section" n="4" />
ἐτύγχανε γάρ, ὅτε τὴν πρὸς 
Ὀρχομενῷ μάχην νενικηκὼς ἐδίωκε τοὺς πολεμίους, 
ἅμα τρεῖς πόλεις τῆς Βοιωτίας, Ἀνθηδόνα, 
Λάρυμναν, Ἁλὰς<note anchored="yes" place="unspecified" resp="ed">
                  <foreign lang="greek">Ἁλῶν, Ἁλὰς</foreign> ωιτη ξοραëς ῾ιν νοτες᾿: <foreign lang="greek">Ἁλαιῶν, Ἁλαίας</foreign>.</note> ἀνῃρηκώς. τῶν δ᾽ ἀνθρώπων 
ὑπὸ δέους ἀφώνων γενομένων, διαμειδιάσας ἐκέλευσεν ἀπιέναι χαίροντας, ὡς οὐ μετὰ φαύλων οὐδὲ ἀξίων ὀλιγωρίας ἥκοντας παραιτητῶν. Ἁλαῖοι μὲν ἐκ τούτου λέγουσι θαρρήσαντες αὖθις εἰς τὴν πόλιν συνελθεῖν. </p>
         </div1></body></text></TEI.2>