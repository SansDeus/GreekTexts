<?xml version="1.0" encoding="utf-8"?>
<TEI.2><text><body><div1 type="chapter" n="14" org="uniform" sample="complete">
            <p>
               <milestone unit="section" n="1" />ἐν δὲ
τούτῳ λέγεταί τινας ἐν Κεραμεικῷ πρεσβυτῶν ἀκούσαντας διαλεγομένων πρὸς ἀλλήλους καὶ κακιζόντων τὸν τύραννον, ὡς μὴ φυλάττοντα τοῦ τείχους τὴν περὶ τὸ Ἑπτάχαλκον ἔφοδον καὶ προσβολήν, ᾗ μόνῃ δυνατὸν εἶναι καὶ ῥᾴδιον ὑπερβῆναι τοὺς πολεμίους, ἀπαγγεῖλαι ταῦτα πρὸς τὸν Σύλλαν. 
<milestone unit="section" n="2" /> ὁ δὲ οὐ
κατεφρόνησεν, ἀλλὰ ἐπελθὼν νυκτὸς καὶ θεασάμενος τὸν τόπον ἁλώσιμον εἴχετο τοῦ ἔργου, λέγει δὲ αὐτός ὁ Σύλλας ἐν τοῖς ὑπομνήμασι τὸν πρῶτον ἐπιβάντα τοῦ τείχους Μάρκον Ἀτήϊον ἀντιστάντος αὐτῷ πολεμίου δόντα πληγὴν ἐκ καταφορᾶς τῷ κράνει περικλάσαι τὸ ξίφος, οὐ μὴν ὑφέσθαι τῆς χώρας, ἀλλὰ μεῖναι καὶ κατασχεῖν. κατελήφθη μὲν οὖν ἡ πόλις ἐκεῖθεν, ὡς Ἀθηναίων οἱ πρεσβύτατοι 
<pb id="p.370" />
διεμνημόνευον. 
<milestone unit="section" n="3" /> αὐτός δὲ
Σύλλας τὸ μεταξὺ τῆς 
Πειραϊκῆς πύλης καὶ τῆς ἱερᾶς κατασκάψας καὶ 
συνομαλύνας, περὶ μέσας νύκτας εἰσήλαυνε, 
φρικώδης ὑπό τε σάλπιγξι καὶ κέρασι πολλοῖς, 
ἀλαλαγμῷ καὶ κραυγῇ τῆς δυνάμεως ἐφ᾽ ἁρπαγὴν 
καὶ φόνον ἀφειμένης ὑπ᾽ αὐτοῦ, καὶ φερομένης 
διὰ τῶν στενωπῶν<note anchored="yes" place="unspecified" resp="ed">
                  <foreign lang="greek">τῶν στενωπῶν</foreign> βεκκερ, αφτερ ξοραëς: <foreign lang="greek">στενωπῶν</foreign>.</note> ἐσπασμένοις τοῖς ξίφεσιν, 
ὥστε ἀριθμὸν μηδένα γενέσθαι τῶν ἀποσφαγέντων, ἀλλὰ τῷ τόπῳ τοῦ ῥυέντος αἵματος ἔτι νῦν μετρεῖσθαι τὸ πλῆθος. 
<milestone unit="section" n="4" />
ἄνευ γὰρ τῶν κατὰ τὴν ἄλλην πόλιν ἀναιρεθέντων ὁ περὶ τὴν ἀγορὰν φόνος ἐπέσχε πάντα τὸν ἐντὸς τοῦ Διπύλου Κεραμεικόν πολλοῖς δὲ λέγεται καὶ διὰ πυλῶν κατακλύσαι τὸ προάστειον. ἀλλὰ τῶν οὕτως ἀποθανόντων, τοσούτων γενομένων, οὐκ ἐλάσσονες ἦσαν οἱ σφᾶς αὐτοὺς διαφθείροντες οἴκτῳ καὶ πόθῳ τῆς πατρίδος ὡς ἀναιρεθησομένης. τοῦτο γὰρ ἀπογνῶναι καὶ φοβηθῆναι τὴν σωτηρίαν ἐποίησε τοὺς βελτίστους, οὐδὲν ἐν τῷ Σύλλᾳ φιλάνθρωπον οὐδὲ μέτριον ἐλπίσαντας. 
<milestone unit="section" n="5" />
ἀλλὰ γὰρ τοῦτο μὲν Μειδίου καὶ Καλλιφῶντος τῶν φυγάδων δεομένων καὶ προκυλινδουμένων αὐτοῦ, τοῦτο δὲ τῶν συγκλητικῶν, ὅσοι συνεστράτευον, ἐξαιτουμένων τὴν πόλιν, αὐτός τε μεστὸς ὢν ἤδη τῆς τιμωρίας, ἐγκώμιόν τι τῶν παλαιῶν Ἀθηναίων ὑπειπὼν ἔφη χαρίζεσθαι πολλοῖς μὲν ὀλίγους, ζῶντας δὲ τεθνηκόσιν. 
</p>
            <p>
               <milestone unit="section" n="6" />ἑλεῖν δὲ τὰς Ἀθήνας αὐτός φησιν ἐν τοῖς 
<pb id="paris.1624.461" /> ὑπομνήμασι Μαρτίαις καλάνδαις, ἥτις ἡμέρα 
<pb id="p.372" />
μάλιστα συμπίπτει τῇ νουμηνίᾳ τοῦ Ἀνθεστηριῶνος μηνός, ἐν ᾧ κατὰ τύχην ὑπομνήματα πολλὰ τοῦ διὰ τὴν ἐπομβρίαν ὀλέθρου καὶ τῆς φθορᾶς ἐκείνης δρῶσιν, ὡς τότε καὶ περὶ τὸν χρόνον ἐκεῖνόν μάλιστα τοῦ κατακλυσμοῦ συμπεσόντος, 
<milestone unit="section" n="7" />
ἑαλωκότος δὲ τοῦ ἄστεος ὁ μὲν τύραννος 
εἰς τὴν ἀκρόπολιν καταφυγὼν ἐπολιορκεῖτο, 
Κουρίωνος ἐπὶ τούτῳ τεταγμένου: καὶ χρόνον 
ἐγκαρτερήσας συχνὸν αὐτός ἑαυτὸν ἐνεχείρισε 
δίψει πιεσθείς, καὶ τὸ δαιμόνιον εὐθὺς ἐπεσήμηνε: 
τῆς γὰρ αὐτῆς ἡμέρας τε καὶ ὥρας ἐκεῖνόν 
τε Κουρίων κατῆγε, καὶ νεφῶν ἐξ αἰθρίας συνδραμόντων 
πλῆθος ὄμβρου καταρραγὲν ἐπλήρωσεν 
ὕδατος τὴν ἀκρόπολιν. εἷλε<note anchored="yes" place="unspecified" resp="ed">
                  <foreign lang="greek">εἷλε</foreign> βεκκερ, αφτερ εμπεριυς: <foreign lang="greek">εἶχε</foreign>.</note> δὲ καὶ τὸν Πειραιᾶ 
μετ᾽ οὐ πολὺν χρόνον ὁ Σύλλας, καὶ τὰ πλεῖστα κατέκαυσεν, ὧν ἦν καὶ ἡ Φίλωνος ὁπλοθήκη, θαυμαζόμενον ἔργον. </p>
         </div1></body></text></TEI.2>