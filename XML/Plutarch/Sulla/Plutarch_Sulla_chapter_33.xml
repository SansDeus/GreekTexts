<?xml version="1.0" encoding="utf-8"?>
<TEI.2><text><body><div1 type="chapter" n="33" org="uniform" sample="complete">
            <p>
               <milestone unit="section" n="1" />ἔξω δὲ τῶν φονικῶν καὶ τὰ λοιπὰ 
<pb id="paris.1624.473" /> τοὺς ἀνθρώπους ἐλύπει. δικτάτορα μὲν γὰρ 
ἑαυτὸν ἀνηγόρευσε, δι᾽ ἐτῶν ἑκατὸν εἴκοσι τοῦτο τὸ 
γένος τῆς ἀρχῆς ἀναλαβών. ἐψηφίσθη δὲ 
αὐτῷ πάντων ἄδεια τῶν γεγονότων, πρὸς δὲ τὸ 
μέλλον ἐξουσία θανάτου, δημεύσεως, κληρουχιῶν, 
κτίσεως, πορθήσεως, ἀφελέσθαι βασιλείαν, 
καὶ ᾧ<note anchored="yes" place="unspecified" resp="ed">
                  <foreign lang="greek">καὶ ᾧ</foreign> ωιτη βεκκερ, αφτερ ρεισκε: <foreign lang="greek">ᾧ</foreign>.</note>  βούλοιτο χαρίσασθαι. 
<milestone unit="section" n="2" />
τὰς δὲ διαπράσεις τῶν δεδημευμένων οἴκων οὕτως ὑπερηφάνως ἐποιεῖτο καὶ δεσποτικῶς ἐπὶ βήματος καθεζόμενος, ὥστε τῶν ἀφαιρέσεων ἐπαχθεστέρας αὐτοῦ τὰς δωρεὰς εἶναι, καὶ γυναιξὶν εὐμόρφοις καὶ λυρῳδοῖς καὶ μίμοις καὶ καθάρμασιν ἐξελευθερικοῖς ἐθνῶν χώρας καὶ πόλεων χαριζομένου προσόδους, ἐνίοις δὲ γάμους ἀκουσίως ζευγνυμένων γυναικῶν. 
<milestone unit="section" n="3" />Πομπήϊον
γέ τοι 
<pb id="p.432" />
βουλόμενος οἰκειώσασθαι τὸν Μάγνον, ἣν μὲν εἶχε γαμετὴν ἀφεῖναι προσέταξεν, Αἰμιλίαν δέ, Σκαύρου θυγατέρα καὶ Μετέλλης τῆς ἑαυτοῦ γυναικός, ἀποσπάσας Μανίου Γλαβρίωνος ἐγκύμονα, συνῴκισεν αὐτῷ: ἀπέθανε δὲ ἡ κόρη παρὰ τῷ Πομπηΐῳ τίκτουσα. 
<milestone unit="section" n="4" />Λουκρητίου δὲ Ὀφέλλα τοῦ Μάριον ἐκπολιορκήσαντος αἰτουμένου καὶ μετιόντος ὑπατείαν πρῶτον μὲν ἐκώλυεν ὡς δὲ ἐκεῖνος ὑπὸ πολλῶν σπουδαζόμενος εἰς τὴν ἀγορὰν ἐνέβαλε, πέμψας τινὰ τῶν περὶ αὐτὸν ἑκατονταρχῶν ἀπέσφαξε τὸν ἄνδρα, καθεξόμενος αὐτὸς ἐπὶ βήματος ἐν τῷ Διοσκουρείῳ καὶ τὸν φόνον ἐφορῶν ἄνωθεν, τῶν δὲ ἀνθρώπων τὸν ἑκατοντάρχην συλλαβόντων καὶ προσαγαγόντων τῷ βήματι, σιωπῆσαι κελεύσας τοὺς θορυβοῦντας αὐτὸς ἔφη κελεῦσαι τοῦτο, καὶ τὸν ἑκατοντάρχην ἀφεῖναι προσέταξεν. </p>
         </div1></body></text></TEI.2>