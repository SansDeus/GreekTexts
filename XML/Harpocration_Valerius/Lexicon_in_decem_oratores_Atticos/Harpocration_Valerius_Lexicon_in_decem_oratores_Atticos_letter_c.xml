<?xml version="1.0" encoding="utf-8"?>
<TEI><text n="tlg1389.tlg001.perseus-grc1" xml:lang="grc"><body><div type="letter" n="c">
            <div xml:id="cenizein" type="entry" n="xenizein">
               <head>ΞΕΝΙΖΕΙΝ</head>
               <p>
Δημοσθένης ἐν τῇ πρὸς Εὐβουλίδην ἐφέσει πολλάκις.
ἔνιοι μὲν οἷον ξένῃ διαλέκτῳ χρῆσθαι, τάχα δ̓ ἂν εἴη μᾶλλον τὸ ἐν 
τῇ ξένῃ διατρίβειν.
</p>
            </div>
            <div xml:id="cenikon-en-korinqwi" type="entry" n="xenikon_en_korinthoi">
               <head>ΞΕΝΙΚΟΝ ΕΝ ΚΟΡΙΝΘΩΙ</head>
               <p>
Δημοσθένης Φιλιππικοῖς καὶ Ἀριστοφάνης
Πλούτῳ. συνεστήσατο δ̓ αὐτὸ πρῶτον Κόνων, παρέλαβε δ̓
αὐτὸ Ἰφικράτης ὕστερον καὶ Χαβρίας: ᾧ χρησάμενοι τὴν Λακεδαιμονίων
μόραν κατέκοψαν στρατηγοῦντος αὐτοῖς Ἰφικράτους καὶ 
Καλλίου, καθά φησιν Ἀνδροτίων τε καὶ Φιλόχορος.
</p>
            </div>
            <div xml:id="ceniteuomenous" type="entry" n="xeniteuomenous">
               <head>ΞΕΝΙΤΕΥΟΜΕΝΟΥΣ</head>
               <p>
ἀντὶ τοῦ μισθοφοροῦντας, ξένοι δὲ οἱ μισθοφόροι:
Ἰσοκράτης Φιλίππῳ κἄν τινι τῶν πρὸς Φίλιππον ἐπιστολῶν.
Ἀντιφάνης Εὐθυδίκῳ
ἐγὼ ξενιτευόμενος ἐστρατευόμην. 
<pb n="p.216" />
               </p>
            </div>
            <div xml:id="chraloifein" type="entry" n="xeraloifein">
               <head>ΞΗΡΑΛΟΙΦΕΙΝ</head>
               <p>
Αἰσχίνης κατὰ Τιμάρχου. ξηραλοιφεῖν ἔλεγον
τὸ χωρὶς λουτρῶν ἀλείφεσθαι, ὡς Δίδυμος ἐν <num>κη</num> Τραγικῆς λέξεως
καὶ Νίκανδρος ἐν <num>ιη</num> Ἀττικῆς διαλέκτου, προστιθεὶς ὅτι μήποτε καὶ
τὸ ὑπὸ τῶν ἀλειπτῶν λεγόμενον ξηροτριβεῖσθαι οὕτως ἐλέγετο.
Σοφοκλῆς Πηλεῖ 
καὶ ξηραλοιφῶν εἵματος διὰ πτυχῶν.
</p>
            </div>
            <div xml:id="cupetaiones" type="entry" n="xupetaiones">
               <head>ΞΥΠΕΤΑΙΟΝΕΣ</head>
               <p>
Ὑπερείδης κατ̓ Ἀρχεστρατίδου. δῆμος τῆς
Κεκροπίδος Ξυπέτη, ἀφ̓ ἧς ὁ δημότης Ξυπεταίων, ὡς Διόδωρος.
</p>
            </div>
            <div xml:id="custis" type="entry" n="xustis">
               <head>ΞΥΣΤΙΣ</head>
               <p>
Λυσίας ἐν τῷ πρὸς Νικόδημον καὶ Κριτόβουλον. γυναικεῖόν
τι ἔνδυμά ἐστιν ἡ ξυστὶς πεποικιλμένον, ὡς δῆλον ποιοῦσιν 
ἄλλοι τε τῶν κωμικῶν καὶ Ἀντιφάνης ἐν Εὐπλοίᾳ
τὸν ποικίλ̓ ὥσπερ ξυστίδ̓ ἠμφιεσμένον.
<pb n="p.217" />
ἔστι μὲν καὶ τραγικόν τι ἔνδυμα οὕτω καλούμενον, ὡς Κρατῖνος
ἐν Ὥραις, ἔστι δὲ καὶ ἱππικὸν ἔνδυμα, ὡς Ἀριστοφάνης Νεφέλαις.
</p>
            </div>
         </div></body></text></TEI>