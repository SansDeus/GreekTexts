<?xml version="1.0" encoding="utf-8"?>
<TEI><text n="tlg1389.tlg001.perseus-grc1" xml:lang="grc"><body><div type="letter" n="l">
            <div xml:id="lagiska" type="entry" n="lagiska">
               <head>ΛΑΓΙΣΚΑ</head>
               <p>
Λυσίας ἐν τῷ πρὸς Λαΐδα, εἰ γνήσιος. Λαγίσκας τῆς 
ἑταίρας μνημονεύει καὶ Στράττις ὁ κωμικὸς οὕτω
Λαγίσκαν τὴν Ἰσοκράτους παλλακὴν
ἰδεῖν με συκάζουσαν εὐναίαν ἔτι
τόν τ̓ αὐλοτρύπην αὐτόν.
</p>
            </div>
            <div xml:id="lampadion" type="entry" n="lampadion">
               <head>ΛΑΜΠΑΔΙΟΝ</head>
               <p>
ἣν νῦν ἡμεῖς λαμπάδα καλοῦμεν, οὕτως ὠνόμαζον: 
Δείναρχος ἐν τῷ κατὰ Πυθέου καὶ Πλάτων ἐν <num>α</num> τῆς Πολιτείας.
</p>
            </div>
            <div xml:id="lampas" type="entry" n="lampas">
               <head>ΛΑΜΠΑΣ</head>
               <p>
Λυσίας ἐν τῷ κατ̓ Εὐφήμου. τρεῖς ἄγουσιν Ἀθηναῖοι
ἑορτὰς λαμπάδος, Παναθηναίοις καὶ Ἡφαιστίοις καὶ Προμηθείοις,
<pb n="p.190" />
ὡς Πολέμων φησὶν ἐν τῷ περὶ τῶν ἐν τοῖς προπυλαίοις πινάκων.
Ἴστρος δ̓ ἐν <num>α</num> τῶν Ἀτθίδων, εἰπὼν ὡς ἐν τῇ τῶν Ἀπατουρίων
ἑορτῇ Ἀθηναίων οἱ καλλίστας στολὰς ἐνδεδυκότες, λαβόντες ἡμμένας
λαμπάδας ἀπὸ τῆς ἑστίας, ὑμνοῦσι τὸν Ἥφαιστον θέοντες,
ὑπόμνημα τοῦ κατανοήσαντα τὴν χρείαν τοῦ πυρὸς διδάξαι τοὺς ἄλλους. 
</p>
            </div>
            <div xml:id="lamptreis" type="entry" n="lamptreis">
               <head>ΛΑΜΠΤΡΕΙΣ</head>
               <p>
Δημοσθένης ἐν τῷ πρὸς Κάλλιππον. Λαμπτραὶ
δῆμος τῆς Ἐρεχθηΐδος, ὡς Διόδωρός φησι. δύο δ̓ εἰσὶ Λαμπτραὶ,
αἱ μὲν παράλιαι, αἱ δὲ καθύπερθεν: Ἀριστοφάνης Ἀμφιάρεῳ <q>Λαμπτρεὺς
ἔγωγε τῶν κάτω.</q>
               </p>
            </div>
            <div xml:id="larkos" type="entry" n="larkos">
               <head>ΛΑΡΚΟΣ</head>
               <p>
Λυσίας ἐν τῷ πρὸς Καλλιππίδην. λάρκος ἐστὶ φορμὸς
εἰς ὃν ἄνθρακας ἐνέβαλλον. κέχρηνται τῷ ὀνόματι ἄλλοι τε καὶ
Ἀριστοφάνης Ἀχαρνεῦσιν.
</p>
            </div>
            <div xml:id="laruggizein" type="entry" n="laruggizein">
               <head>ΛΑΡΥΓΓΙΖΕΙΝ</head>
               <p>
τὸ πλατύνειν τὴν φωνὴν καὶ μὴ κατὰ φύσιν φθέγγεσθαι,
ἀλλ̓ ἐπιτηδεύειν περιεργότερον τῷ λάρυγγι χρῆσθαι οὕτως 
ἐλέγετο: Δημοσθένης ἐν τῷ ὑπὲρ Κτησιφῶντος.
</p>
            </div>
            <div xml:id="lebadeia" type="entry" n="lebadeia">
               <head>ΛΕΒΑΔΕΙΑ</head>
               <p>
Λυκοῦργος ἐν τῷ κατὰ Λυσικλέους. πόλις ἐστὶ τῆς Βοιωτίας.
<pb n="p.191" />
               </p>
            </div>
            <div xml:id="lembos" type="entry" n="lembos">
               <head>ΛΕΜΒΟΣ</head>
               <p>
Δημοσθένης ἐν τῷ πρὸς Ζηνόθεμιν. εἶδος νεὼς ὁ
λέμβος: πολλάκις δὲ εἴρηται ἐν τῇ κωμῳδίᾳ.
</p>
            </div>
            <div xml:id="lesxai" type="entry" n="leschai">
               <head>ΛΕΣΧΑΙ</head>
               <p>
Ἀντιφῶν ἐν τῷ πρὸς Νικοκλέα. λέσχας ἔλεγον δημοσίους
τινὰς τόπους, ἐν οἷς σχολὴν ἄγοντες ἐκαθέζοντο πολλοί.
Ὅμηρος 
οὐδ̓ ἐθέλεις εὕδειν χαλκήῖον ἐς δόμον ἐλθὼν
ἠέ που ἐς λέσχην.
Κλεάνθης ἐν τῷ περὶ θεῶν ἀπονενεμῆσθαι τῷ Ἀπόλλωνι τὰς λέσχας
φησὶν, ἐξέδραις δὲ ὁμοίας γίνεσθαι αὐτὰς, καὶ παῤ ἐνίοις τὸν θεὸν
λεσχηνόριον ἐπικαλεῖσθαι. 
</p>
            </div>
            <div xml:id="leukas" type="entry" n="leukas">
               <head>ΛΕΥΚΑΣ</head>
               <p>
Δημοσθένης ἐν <num>θ</num> Φιλιππικῶν. νῆσός ἐστι πρὸ τῆς
Ἠπείρου κειμένη.
<pb n="p.192" />
               </p>
            </div>
            <div xml:id="leukh" type="entry" n="leuke">
               <head>ΛΕΥΚΗ</head>
               <p>
Δημοσθένης ἐν τῷ ὑπὲρ Κτησιφῶντος <q>ἐστεφανωμένους
τῷ μαράθῳ καὶ τῇ λεύκῃ.</q> οἱ τὰ Βακχικὰ τελούμενοι τῇ λεύκῃ
στέφονται διὰ τὸ χθόνιον μὲν εἶναι τὸ φυτὸν, χθόνιον δὲ καὶ τὸν τῆς
Περσεφόνης Διόνυσον. τὴν δὲ λεύκην πεφυκέναι φασὶ πρὸς τῷ
Ἀχέροντι, ὅθεν καὶ ἀχερωΐδα καλεῖσθαι παῤ Ὁμήρῳ: 
ἤριπε δ̓ ὡς ὅτε τις δρῦς ἤριπεν ἢ ἀχερωῒς
ἠὲ πίτυς βλωθρή.
</p>
            </div>
            <div xml:id="leukh-akth" type="entry" n="leuke_akte">
               <head>ΛΕΥΚΗ ΑΚΤΗ</head>
               <p>
Λυσίας ἐν τῷ πρὸς Ἀλκιβιάδην. πλειόνων οὐσῶν
Λευκῶν, ὡς Δημήτριος ὁ Μάγνης δηλοῖ, ἔοικε, τῆς ἐν Προποντίδι
μνημονεύειν ὁ ῥήτωρ νῦν. 
</p>
            </div>
            <div xml:id="leukonoieus" type="entry" n="leukonoieus">
               <head>ΛΕΥΚΟΝΟΙΕΥΣ</head>
               <p>
Δημοσθένης ἐν τῷ κατ̓ Ἀφόβου. Λευκόνοιον
δῆμος τῆς Λεοντίδος, ὡς Διόδωρός φησιν.
</p>
            </div>
            <div xml:id="leuktra" type="entry" n="leuktra">
               <head>ΛΕΥΚΤΡΑ</head>
               <p>
Δημοσθένης ἐν τῷ ὑπὲρ Κτησιφῶντος. ἔστι δὲ χωρίον
Βοιώτιον περὶ Θεσπιάς.
<pb n="p.193" />
               </p>
            </div>
            <div xml:id="lexaion" type="entry" n="lechaion">
               <head>ΛΕΧΑΙΟΝ</head>
               <p>
ἐν τῇ πρὸς τὴν Μιξιδήμου γραφὴν ἀπολογίᾳ φησὶ
Λυσίας ὅτι τὸ Λέχαιον ἑάλω Μνασίππου ἄρχοντος. ἔστι δὲ τὸ Λέχαιον
ἐπίνειον Κορινθίων.
</p>
            </div>
            <div xml:id="lewkoreion" type="entry" n="leokoreion">
               <head>ΛΕΩΚΟΡΕΙΟΝ</head>
               <p>
Δημοσθένης ἐν τῷ κατὰ Κόνωνος. τὸ δὲ Λεωκόρειον
εἶναί φησι Φανόδημος ἐν <num>θ</num> Ἀτθίδος ἐν μέσῳ τῷ Κεραμεικῷ. 
</p>
            </div>
            <div xml:id="lhciarxikon-grammateion" type="entry" n="lexiarchikon_grammateion">
               <head>ΛΗΞΙΑΡΧΙΚΟΝ ΓΡΑΜΜΑΤΕΙΟΝ</head>
               <p>
Αἰσχίνης ἐν τῷ κατὰ Τιμάρχου,
εἰς ὃ ἐνεγράφοντο οἱ τελεωθέντες τῶν παίδων, οἷς ἐξῆν ἤδη τὰ
πατρῷα οἰκονομεῖν, παῤ ὃ καὶ τοὔνομα γεγονέναι, διὰ τὸ τῶν λήξεων
ἄρχειν: λήξεις δ̓ εἰσὶν οἵ τε κλῆροι καὶ αἱ οὐσίαι, ὡς καὶ Δείναρχος
ἐν τῇ <num>α</num> καθ̓ Ἡγελόχου συνηγορίᾳ ὑπὲρ ἐπικλήρου. 
</p>
            </div>
            <div xml:id="lhcis" type="entry" n="lexis">
               <head>ΛΗΞΙΣ</head>
               <p>
τὸ ἔγκλημα, καθ̓ ὃν λόγον φαμὲν καὶ λαχεῖν δίκην:
Ἰσαῖος ἐν τῇ πρὸς Βοιωτὸν ἐφέσει.
</p>
            </div>
            <div xml:id="lhth" type="entry" n="lete">
               <head>ΛΗΤΗ</head>
               <p>
Ὑπερείδης κατὰ Δημάδου. Λητὴ πόλις ἐστὶ τῆς Μακεδονίας,
μνημονεύει δὲ αὐτῆς πολλάκις Μαρσύας ὁ νεώτερος ἐν <num>ς</num>
Μακεδονικῶν. 
</p>
            </div>
            <div xml:id="liqos" type="entry" n="lithos">
               <head>ΛΙΘΟΣ</head>
               <p>
Δημοσθένης ἐν τῷ κατὰ Κόνωνος <q>τῶν τε παρόντων καθ̓
ἕνα ἡμῖν οὑτωσὶ καὶ πρὸς τὸν λίθον ἄγοντες καὶ ἐξορκοῦντες.</q>
ἐοίκασι δ̓ Ἀθηναῖοι πρός τινι λίθῳ τοὺς ὅρκους ποιεῖσθαι, ὡς Ἀριστοτέλης
ἐν τῇ Ἀθηναίων πολιτείᾳ καὶ Φιλόχορος ἐν τῷ <num>γ</num>
ὑποσημαίνουσιν. 
<pb n="p.194" />
               </p>
            </div>
            <div xml:id="liknoforos" type="entry" n="liknoforos">
               <head>ΛΙΚΝΟΦΟΡΟΣ</head>
               <p>
Δημοσθένης ἐν τῷ ὑπὲρ Κτησιφῶντος. τὸ λίκνον
πρὸς πᾶσαν τελετὴν καὶ θυσίαν ἐπιτήδειόν ἐστιν: ὁ τοῦτο οὖν φέρων
λικνοφόρος λέγοιτ̓ ἄν.
</p>
            </div>
            <div xml:id="lipara" type="entry" n="lipara">
               <head>ΛΙΠΑΡΑ</head>
               <p>
Δείναρχος Τυρρηνικῷ. μία τῶν καλουμένων Αἰόλου
νήσων περὶ τὴν Σικελίαν ἡ Λιπάρα, ὡς Εὔδοξος <num>ζ</num> περιόδου. 
</p>
            </div>
            <div xml:id="logismos" type="entry" n="logismos">
               <head>ΛΟΓΙΣΜΟΣ</head>
               <p>
ἡ λογιστικὴ τέχνη: Ἰσοκράτης Βουσίριδι.
</p>
            </div>
            <div xml:id="logistai" type="entry" n="logistai">
               <head>ΛΟΓΙΣΤΑΙ</head>
               <p>ΛΟΓΙΣΤΑΙ καὶ ΛΟΓΙΣΤΗΡΙΑ: ἀρχή τις παῤ Ἀθηναίοις οὕτω καλουμένη:
εἰσὶ δὲ τὸν ἀριθμὸν δέκα, οἳ τὰς εὐθύνας τῶν διῳκημένων
ἐκλογίζονται ἐν ἡμέραις τριάκοντα, ὅταν τὰς ἀρχὰς ἀποθῶνται οἱ
ἄρχοντες: Δημοσθένης ἐν τῷ ὑπὲρ Κτησιφῶντος. διείλεκται περὶ 
τούτων Ἀριστοτέλης ἐν τῇ Ἀθηναίων πολιτείᾳ, ἔνθα δείκνυται ὅτι
διαφέρουσι τῶν εὐθύνων. μέμνηνται τῆς ἀρχῆς καὶ οἱ κωμικοί: Εὔπολις Πόλεσιν
ἄνδρες λογισταὶ τῶν ὑπευθύνων χορῶν.
λογιστήρια δ̓ ἐστὶ τὰ τῶν λογιστῶν ἀρχεῖα, ὡς Δείναρχος ἐν τῷ 
κατὰ Τιμοκράτους καὶ Ἀνδοκίδης ἐν τῷ περὶ τῶν μυστηρίων δηλοῦσιν.
</p>
            </div>
            <div xml:id="logopoios" type="entry" n="logopoios">
               <head>ΛΟΓΟΠΟΙΟΣ</head>
               <p>
ὁ ὑφ̓ ἡμῶν ἱστορικὸς λεγόμενος: Ἰσοκράτης Βουσίριδι
καὶ Ἡρόδοτος ἐν τῷ <num>β</num>.
<pb n="p.195" />
               </p>
            </div>
            <div xml:id="logou-tuxein" type="entry" n="logou_tuchein">
               <head>ΛΟΓΟΥ ΤΥΧΕΙΝ</head>
               <p>
ἀντὶ τοῦ ἐπαίνου Δημοσθένης ἐν τῷ ὑπὲρ Κτησιφῶντος.
</p>
            </div>
            <div xml:id="loidias" type="entry" n="loidias">
               <head>ΛΟΙΔΙΑΣ</head>
               <p>
Αἰσχίνης ἐν τῷ περὶ τῆς πρεσβείας. ὅτι Μακεδονίας
ἐστὶ ποταμὸς ἄλλοι τε ἱστοροῦσι καὶ Ἑκαταῖος ἐν περιόδῳ
Εὐρώπης. 
</p>
            </div>
            <div xml:id="loutroforos" type="entry" n="loutroforos">
               <head>ΛΟΥΤΡΟΦΟΡΟΣ</head>
               <p>ΛΟΥΤΡΟΦΟΡΟΣ καὶ ΛΟΥΤΡΟΦΟΡΕΙΝ: ἔθος ἦν τοῖς γαμοῦσι λουτρὰ
μεταπέμπεσθαι ἑαυτοῖς κατὰ τὴν τοῦ γάμον ἡμέραν, ἔπεμπον δ̓ ἐπὶ
ταῦτα τὸν ἐγγύτατα γένους παῖδα ἄρρενα, καὶ οὗτοι ἐλουτροφόρουν.
ἔθος δὲ ἦν καὶ τῶν ἀγάμων ἀποθανόντων λουτροφόρον ἐπὶ τὸ μνῆμα
ἐφίστασθαι: τοῦτο δὲ ἦν παῖς ὑδρίαν ἔχων. λέγει περὶ τούτων Δείναρχος 
ἔν τε τῷ κατὰ Θεοδότου καὶ ἐν τῇ κατὰ Καλλισθένους εἰσαγγελίᾳ.
ὅτι δὲ τὰ λουτρὰ ἐκόμιζον ἐκ τῆς νῦν μὲν Ἐννεακρούνου
καλουμένης κρήνης, πρότερον δὲ Καλλιρρόης, Φιλοστέφανος ἐν τῷ
περὶ κρηνῶν φησί. μέμνηνται δὲ τοῦ ἔθους οἱ κωμικοί.
</p>
            </div>
            <div xml:id="lousieus" type="entry" n="lousieus">
               <head>ΛΟΥΣΙΕΥΣ</head>
               <p>
Ὑπερείδης ἐν τῷ πρὸς τὴν Δημέου γραφήν. δῆμός 
ἐστι τῆς Οἰνηΐδος Λουσιὰ, ἀφ̓ ἧς ὁ δημότης Λουσιεὺς, ὡς Διόδωρός φησιν.
<pb n="p.196" />
               </p>
            </div>
            <div xml:id="lukeion" type="entry" n="lukeion">
               <head>ΛΥΚΕΙΟΝ</head>
               <p>
Δημοσθένης ἐν τῷ κατὰ Τιμοκράτους. ἓν τῶν παῤ
Ἀθηναίοις γυμνασίων ἐστὶ τὸ Λύκειον, ὃ Θεόπομπος μὲν ἐν τῇ κά
Πεισίστρατον ποιῆσαι, Φιλόχορος δ̓ ἐν τῇ <num>δ</num> Περικλέους φησὶν ἐπιστατοῦντος
αὐτὸ γενέσθαι.
</p>
            </div>
            <div xml:id="lukiourgkis" type="entry" n="lukiourgkis">
               <head>ΛΥΚΙΟΥΡΓΚΙΣ</head>
               <p>
Δημοσθένης ἐν τῷ πρὸς Τιμόθεον. Δίδυμός φησι 
τὰς ὑπὸ Λυκίου κατεσκευασμένας φιάλας, τοῦ Μύρωνος υἱοῦ, οὕτως
εἰρῆσθαι. ἀγνοεῖν δὲ ἔοικεν ὁ γραμματικὸς ὅτι τὸν τοιοῦτον σχηματισμὸν
ἀπὸ κυρίων ὀνομάτων οὐκ ἄν τις εὕροι γινόμενον, μᾶλλον δὲ
ἀπὸ πόλεων καὶ ἐθνῶν: <q>κλίνη Μιλησιουργής</q> Κριτίας φησὶν ἐν τῇ
Λακεδαιμονίων πολιτείᾳ. μήποτ̓ οὖν γραπτέον καὶ παῤ Ἡροδότῳ ἐν 
τῇ <num>ζ</num>, ἀντὶ τοῦ προβόλους δύο Λυκοεργέας, Λυκιεργέας, ἵνα ὥσπερ
παρὰ τῷ Δημοσθένει οὕτως ὀνομάζηται τὰ ἐν Λυκίᾳ εἰργασμένα.
</p>
            </div>
            <div xml:id="lukourgos" type="entry" n="lukourgos">
               <head>ΛΥΚΟΥΡΓΟΣ</head>
               <p>
εἷς τῶν δέκα ῥητόρων, οὗ πάππος Λυκοῦργος ὁ νομοθέτης.
</p>
            </div>
            <div xml:id="luslndros" type="entry" n="luslndros">
               <head>ΛΥΣΛΝΔΡΟΣ</head>
               <p>
ὄνομα κύριον, Λακεδαιμονίων ναύαρχος. 
</p>
            </div>
            <div xml:id="lusimaxos" type="entry" n="lusimachos">
               <head>ΛΥΣΙΜΑΧΟΣ</head>
               <p>
Δημοσθένης ἐν τῷ περὶ τῶν ἀτελειῶν. ἦν δὲ Ἀριστείδου
<pb n="p.197" />
υἱὸς τοῦ δικαίου ἐπικληθέντος. ἕτερος δ̓ ἐστὶ Λυσίμαχος οὗ
μνημονεύει Λυκοῦργος ἐν τῷ περὶ τῆς διοικήσεως ὡς εὐτελοῦς μελοποιοῦ.
</p>
            </div>
         </div></body></text></TEI>