<?xml version="1.0" encoding="utf-8"?>
<TEI><text n="tlg1389.tlg001.perseus-grc1" xml:lang="grc"><body><div type="letter" n="t">
            <div xml:id="taureas" type="entry" n="taureas">
               <head>ΤΑΥΡΕΑΣ</head>
               <p>
ὄνομα κύριον.
</p>
            </div>
            <div xml:id="tamiai" type="entry" n="tamiai">
               <head>ΤΑΜΙΑΙ</head>
               <p>
Ἰσαῖος ἔν τινι τῶν κληρικῶν. ἀρχή τις παῤ Ἀθηναίοις 
ἦν οἱ ταμίαι, <num>ι</num> τὸν ἀριθμόν. παραλαμβάνουσι δ̓ οὗτοι τό τε ἄγαλμα
τῆς Ἀθηνᾶς καὶ τὰς Νίκας καὶ τὸν ἄλλον κόσμον καὶ τὰ χρήματα
ἐναντίον τῆς βουλῆς,ὥς φησιν Ἀριστοτέλης ἐν Ἀθηναίων πολιτείᾳ.
εἰσὶ δέ τινες καὶ τῶν ἱερῶν τριήρων ταμίαι, ὡς ὁ αὐτὸς φιλόσοφός
φησιν. ὅτι δὲ καὶ τοῖς τριηράρχοις παρείποντο ταμίαι δεδήλωκεν 
Εὔπολις ἐν Μαρικᾷ.
</p>
            </div>
            <div xml:id="tamunai" type="entry" n="tamunai">
               <head>ΤΑΜΥΝΑΙ</head>
               <p>
Αἰσχίνης κατὰ Κτησιφῶντος. πόλις ἐστὶν ἐν Εὐβοίᾳ
<pb n="p.287" />
ἐν τῇ χώρᾳ τῇ Ἐρετριέων αἱ Ταμύναι, ἔνθα καὶ ἱερὸν Ἀπόλλωνος,
ὡς οἵ τε τὰ Εὐβοϊκὰ γράψαντες μαρτυροῦσι καὶ Σιμωνίδης ἐν τῷ
εἰς Λυσίμαχον τὸν Ἐρετριέα θρήνῳ.
</p>
            </div>
            <div xml:id="ta-twn-fwrwn-kreittw" type="entry" n="ta_ton_foron_kreitto">
               <head>ΤΑ ΤΩΝ ΦΩΡΩΝ ΚΡΕΙΤΤΩ</head>
               <p>
Ὑπερείδης ἐν τῷ κατ̓ Ἀθηνογένους
<num>β</num>. παροιμία ἐστὶ λεγομένη κατὰ τῶν πλείω φερομένων ὧν ἠδίκησαν. 
</p>
            </div>
            <div xml:id="tetarthmorion" type="entry" n="tetartemorion">
               <head>ΤΕΤΑΡΤΗΜΟΡΙΟΝ</head>
               <p>
Δείναρχος ἐν τῇ κατὰ Καλλισθένους εἰσαγγελίᾳ.
τεταρτημόριόν ἐστι τὸ τέταρτον μέρος τοῦ ὀβολοῦ, τουτέστι
χαλκοῖ <num>β</num>.
</p>
            </div>
            <div xml:id="tetrakosioi" type="entry" n="tetrakosioi">
               <head>ΤΕΤΡΑΚΟΣΙΟΙ</head>
               <p>
Ἀντιφῶν ἐν τῷ περὶ τῆς μεταστάσεως. οἱ <num>υ</num> 
πρὸ <num>ζ</num> ἐτῶν κατέστησαν τῶν <num>λ</num> τυράννων παῤ Ἀθηναίοις, οἵτινες <num>δ</num>
μῆνας ἦρξαν τῆς πόλεως, ὥς φησιν Ἀριστοτέλης ἐν Ἀθηναίων πολιτείᾳ.
</p>
            </div>
            <div xml:id="tetrarxia" type="entry" n="tetrarchia">
               <head>ΤΕΤΡΑΡΧΙΑ</head>
               <p>
Δημοσθένης Φιλιππικοῖς. τεττάρων μερῶν ὄντων
τῆς Θετταλίας ἕκαστον μέρος τετρὰς ἐκαλεῖτο, καθά φησιν Ἑλλάνικος 
ἐν τοῖς Θετταλικοῖς: ὄνομα δέ φησιν εἶναι ταῖς τετράσι Θετταλιῶτιν,
Φθιῶτιν, Πελασγιῶτιν, Ἑστιαιῶτιν. καὶ Ἀριστοτέλης δὲ
<pb n="p.288" />
ἐν τῇ κοινῇ Θετταλῶν πολιτείᾳ ἐπὶ Ἀλεύα τοῦ Πύρρου διῃρῆσθαί
φησιν εἰς <num>δ</num> μοίρας τὴν Θετταλίαν. εἴη ἂν οὖν λέγων ὁ Δημοσθένης
τὴν τετραρχίαν. ὅτι δὲ Φίλιππος καθ̓ ἑκάστην τούτων τῶν μοιρῶν
ἄρχοντα κατέστησε δεδηλώκασιν ἄλλοι τε καὶ Θεόπομπος ἐν τῇ <num>μδ</num>.
</p>
            </div>
            <div xml:id="tetruphmenh" type="entry" n="tetrupemene">
               <head>ΤΕΤΡΥΠΗΜΕΝΗ</head>
               <p>
Αἰσχίνης κατὰ Τιμάρχου. Ἀριστοτέλης ἐν 
Ἀθηναίων πολιτείᾳ γράφει ταυτί <q>ψῆφοι δί εἰσι χαλκαῖ, αὐλίσκον
ἔχουσαι ἐν τῷ μέσῳ, αἱ μὲν ἡμίσειαι τετρυπημέναι, αἱ δὲ ἡμίσειαι
πλήρεις. οἱ δὲ λαχόντες ἐπὶ τὰς ψήφους, ἐπειδὰν εἰρημένοι ὦσιν
οἱ λόγοι, παραδιδόασιν ἑκάστῳ τῶν δικαστῶν <num>β</num> ψήφους, τετρυπημένην
καὶ πλήρη, φανερὰς ὁρᾶν τοῖς ἀντιδίκοις ἵνα μήτε πλήρεις 
μήτε πάντη τετρυπημένας λαμβάνωσιν.</q>
               </p>
            </div>
            <div xml:id="tetufwmai" type="entry" n="tetufomai">
               <head>ΤΕΤΥΦΩΜΑΙ</head>
               <p>
Δημοσθένης ὑπὲρ Κτησιφῶντος. ἀντὶ τοῦ ἐμβεβρόντημαι,
ἔξω τῶν φρενῶν γέγονα, ἤτοι ἀπὸ τῆς βροντῆς, ἢ ἀπὸ
τῶν ἐπὶ τὸν Τυφῶνα ἀναφερομένων σκηπτῶν, ἢ ἀπὸ τῶν Τυφωνικῶν
καλουμένων πνευμάτων, ἃ δὴ καὶ αὐτὰ ἐξίστησιν ἀθρόως καταρραγέντα: 
καὶ γὰρ Ἀλκαῖός φησι
πάμπαν δὲ τυφὼς ἔκ ς᾿ ἕλετο φρένας.
<pb n="p.289" />
               </p>
            </div>
            <div xml:id="thlefanhs" type="entry" n="telefanes">
               <head>ΤΗΛΕΦΑΝΗΣ</head>
               <p>
αὐλητής: Δημοσθένης κατὰ Μειδίου. ὄνομα κύριον.
</p>
            </div>
            <div xml:id="thnos" type="entry" n="tenos">
               <head>ΤΗΝΟΣ</head>
               <p>
μία τῶν Κυκλάδων νήσων.
</p>
            </div>
            <div xml:id="thtes" type="entry" n="tetes">
               <head>ΤΗΤΕΣ</head>
               <p>
ἀντὶ τοῦ τούτῳ τῷ ἔτει Λυσίας ἐν τῇ πρὸς Πυθόδημον
ἀπολογίᾳ, εἰ γνήσιος, Ἀριστοφάνης Γήρᾳ καὶ οἱ ἄλλοι.
</p>
            </div>
            <div xml:id="tilfwssaion" type="entry" n="tilfossaion">
               <head>ΤΙΛΦΩΣΣΑΙΟΝ</head>
               <p>
Δημοσθένης κατ̓ Αἰσχίνου. ὄρος ἐστὶ μικρὸν 
ἀπέχον τῆς λίμνης τῆς Κωπαΐδος, ὡς Θεόπομπος ἐν ταῖς Φιλιππικαῖς.
</p>
            </div>
            <div xml:id="timhma" type="entry" n="timema">
               <head>ΤΙΜΗΜΑ</head>
               <p>
ἀντὶ μὲν τοῦ ἐνέχυρον καὶ οἷον ἀποτίμημα Λυσίας ἐν
τῷ ὑπὲρ Καλλίου: <q>οὗτοι δὲ φάσκοντες πλείονος μισθώσεσθαι καὶ
τίμημα καταστήσεσθαι.</q> τοῦτο δ̓ ἐν τοῖς ἑξῆς ἀποτίμημα καλεῖ. 
τίθεται δὲ καὶ ἀντὶ τοῦ οἷον κεφάλαιον, ὡς ἐν τῷ περὶ τῶν συμμοριῶν
Δημοσθένους. λέγεται δὲ καὶ τὸ ἐκ τῆς οὐσίας εἰσφερόμενον παῤ 
ἑκάστου τίμημα παρὰ τῷ αὐτῷ ἐν τῷ κατ̓ Ἀφόβου. ἐν δὲ τῷ κατὰ
Μειδίου ἐπὶ τῆς τιμωρίας εἴρηται.
<pb n="p.290" />
               </p>
            </div>
            <div xml:id="titakidai" type="entry" n="titakidai">
               <head>ΤΙΤΑΚΙΔΑΙ</head>
               <p>
Ἰσαῖος ἐν τῷ πρὸς Νικοκλέα. δῆμός ἐστι τῆς Αἰαντίδος
φυλῆς οἱ Τιτακίδαι, ὡς Νίκανδρος ὁ Θυατειρηνὸς ἐν τῷ περὶ
τῶν δήμων δηλοῖ. μήποτε δὲ ἀπὸ Τιτακοῦ ὠνομάσθησαν, οὗ μνημονεύει Ἡρόδοτος.
</p>
            </div>
            <div xml:id="topeion" type="entry" n="topeion">
               <head>ΤΟΠΕΙΟΝ</head>
               <p>
Ἰσαῖος κατὰ Διοκλέους. τοπεῖα λέγουσι τὰ σχοινία: 
Στράττις Μακεδόσι
τὸν πέπλον δὲ τοῦτον
ἕλκους᾿ ὀνεύοντες τοπείοις ἄνδρες ἀναρίθμητοι
εἰς ἄκρον ὥσπερ ἱστίου τὸν ἱστόν.
Ἄρχιππος Ὄνῳ 
τροχιλίαισι ταῦτα καὶ τοπείοις
ἱστᾶσιν οὐκ ἄνευ πόνου.
Τί ἐστι τὸ ἐν τοῖς Δημοσθένους Φιλιππικοῖς <q>καὶ τὸ θρυλούμενόν
ποτε ἀπόρρητον ἐκεῖνο,</q> Θεόπομπος ἐν <num>λα</num> δεδήλωκε. φησὶ γὰρ
<q>καὶ πέμπει πρὸς τὸν Φίλιππον πρεσβευτὰς Ἀντιφῶντα καὶ Χαρίδημον 
πράξοντας καὶ περὶ φιλίας, οἳ παραγενόμενοι συμπείθειν
<pb n="p.291" />
αὐτὸν ἐπεχείρουν ἐν ἀπορρήτῳ συμπράττειν Ἀθηναίοις ὅπως ἂν λάβωσιν
Ἀμφίπολιν, ὑπισχνούμενοι Πύδναν. οἱ δὲ πρέσβεις οἱ τῶν
Ἀθηναίων εἰς μὲν τὸν δῆμον οὐδὲν ἀπήγγελλον, βουλόμενοι λανθάνειν
τοὺς Πυδναίους, ἐκδιδόναι μέλλοντες αὐτοὺς, ἐν ἀπορρήτῳ δὲ
μετὰ τῆς βουλῆς ἔπραττον.</q>
               </p>
            </div>
            <div xml:id="torwnh" type="entry" n="torone">
               <head>ΤΟΡΩΝΗ</head>
               <p>
Ἰσοκράτης Παναθηναϊκῷ. πόλις ἐν Θράκῃ, ὡς Ἔφορος
ἐν <num>δ</num> ἱστορεῖ.
</p>
            </div>
            <div xml:id="tous-eterous-tragwidous-agwnieitai" type="entry" n="tous_eterous_tragoidous_agonieitai">
               <head>ΤΟΥΣ ΕΤΕΡΟΥΣ ΤΡΑΓΩΙΔΟΥΣ ΑΓΩΝΙΕΙΤΑΙ</head>
               <p>
Λυκοῦργος ἐν τῷ πρὸς
Δημάδην. Δίδυμός φησιν ὅτι παροιμία ἐστὶν ἐπὶ τῶν ἁρμοζομένων
καὶ σεμνοποιούντων ἑαυτοὺς πρὸς τὰ ἐναντία. 
</p>
            </div>
            <div xml:id="tous-xwris-oikountas" type="entry" n="tous_choris_oikountas">
               <head>ΤΟΥΣ ΧΩΡΙΣ ΟΙΚΟΥΝΤΑΣ</head>
               <p>
Δημοσθένης Φιλιππικοῖς <q>καὶ μετὰ
ταῦτα ἐμβαίνειν τοὺς μετοίκους ἔδοξε καὶ τοὺς χωρὶς οἰκοῦντας
τῶν δεσποτῶν.</q> οὐ μὴν ἀλλὰ καὶ χωρὶς τοῦ προσκεῖσθαι φανερὸν
ἂν εἴη τὸ δηλούμενον, ὅτι οἱ ἀπελεύθεροι καθ̓ αὑτοὺς ᾤκουν, χωρὶς τῶν
ἀπελευθερωσάντων, ἐν δὲ τῷ τέως δουλεύοντες ἔτι συνῴκουν. 
</p>
            </div>
            <div xml:id="tragikos-piqhkos" type="entry" n="tragikos_pithekos">
               <head>ΤΡΑΓΙΚΟΣ ΠΙΘΗΚΟΣ</head>
               <p>
Δημοσθένης ἐν τῷ ὑπὲρ Κτησιφῶντος.
ἔοικε λέγειν τοῦτο ὁ ῥήτωρ ὡς καὶ περὶ τὴν ὑπόκρισιν ἀτυχοῦντος τοῦ
Αἰσχίνου, καὶ μιμουμένου μᾶλλον τραγῳδοὺς ἢ τραγῳδεῖν δυναμένου.
</p>
            </div>
            <div xml:id="trapezoforos" type="entry" n="trapezoforos">
               <head>ΤΡΑΠΕΖΟΦΟΡΟΣ</head>
               <p>
Λυκοῦργος ἐν τῷ περὶ τῆς ἱερείας ὅτι ἱερωσύνης
<pb n="p.292" />
ὄνομά ἐστιν ἡ τραπεζοφόρος. ὅτι δ̓ αὕτη τε καὶ ἡ κοσμὼ συνδιέπουσι
πάντα τῇ τῆς Ἀθηνᾶς ἱερείᾳ αὐτός τε ὁ ῥήτωρ ἐν τῷ αὐτῷ
λόγῳ δεδήλωκε καὶ Ἴστρος ἐν <num>ιγ</num> τῶν Ἀττικῶν συναγωγῶν.
</p>
            </div>
            <div xml:id="triakas" type="entry" n="triakas">
               <head>ΤΡΙΑΚΑΣ</head>
               <p>
τοῖς τετελευτηκόσιν ἤγετο ἡ τριακοστὴ ἡμέρα διὰ θανάτου,
καὶ ἐλέγετο τριακὰς, ὡς Ὑπερείδης ἐν τῷ περὶ τοῦ Ἱππέως 
κλήρου δηλοῖ, ἑνικῶς τε καὶ πληθυντικῶς τριακάδα καὶ τριακάδας
τὴν ἡμέραν καλῶν.
</p>
            </div>
            <div xml:id="tribwneuomenoi" type="entry" n="triboneuomenoi">
               <head>ΤΡΙΒΩΝΕΥΟΜΕΝΟΙ</head>
               <p>
Ἀντιφῶν ἐν τῷ περὶ τοῦ Λινδίων φόρου. ἤτοι
ἀντὶ τοῦ τριβὰς ἐμποιοῦντες, ἢ ἀντὶ τοῦ τεχνάζοντες, ἀπὸ τοῦ τρίβωνες
εἶναι πραγμάτων. 
</p>
            </div>
            <div xml:id="trigwnon-dikasthrion" type="entry" n="trigonon_dikasterion">
               <head>ΤΡΙΓΩΝΟΝ ΔΙΚΑΣΤΗΡΙΟΝ</head>
               <p>
Λυκοῦργος κατ̓ Ἀριστογείτονος. ὄνομά
ἐστι δικαστηρίου, ἴσως καὶ τῷ σχήματι τριγώνου ὄντος. μνημονεύουσιν
αὐτοῦ ἄλλοι τε καὶ Μένανδρος ἐν τῇ %2 %2 %2
<pb n="p.293" />
               </p>
            </div>
            <div xml:id="trihrarxhma" type="entry" n="trierarchema">
               <head>ΤΡΙΗΡΑΡΧΗΜΑ</head>
               <p>
τὸ εἰς τὴν τριηραρχίαν ἀνάλωμα: Δημοσθένης
ἐν τῷ περὶ τοῦ τριηραρχήματος. ΕΠΙΤΡΙΗΡΑΡΧΗΜΑ δὲ τὸ ἀναλισκόμενον
μετὰ τὸν τῆς τριηραρχίας χρόνον.
</p>
            </div>
            <div xml:id="trikaranon" type="entry" n="trikaranon">
               <head>ΤΡΙΚΑΡΑΝΟΝ</head>
               <p>
Δημοσθένης ἐν τῷ ὑπὲρ Μεγαλοπολιτῶν. φρούριόν
ἐστι τῆς Ἀργείας οὕτω καλούμενον. 
</p>
            </div>
            <div xml:id="trikefalos" type="entry" n="trikefalos">
               <head>ΤΡΙΚΕΦΑΛΟΣ</head>
               <p>
Ἰσαῖος ἐν τῷ πρὸς Εὐκλείδην <q>μικρὸν δ̓ ἄνω τοῦ
τρικεφάλου παρὰ τὴν Ἑστίαν ὁδόν.</q> τὸ πλῆρές ἐστι τοῦ τρικεφάλου
Ἑρμοῦ. τοῦτον δέ φησι Φιλόχορος ἐν <num>γ</num> Εὐκλείδην ἀναθεῖναι Ἀγκυλῆσιν.
</p>
            </div>
            <div xml:id="tripthra" type="entry" n="triptera">
               <head>ΤΡΙΠΤΗΡΑ</head>
               <p>
Ἰσαῖος ἐν τῷ κατὰ Διοκλέους. Νίκανδρος ἐν <num>ις</num> 
τῆς Ἀττικῆς διαλέκτου φησὶν ὅτι τριπτήρ ἐστι πιθάκνη ἐκπέταλος,
οἷα τὰ ἐπιλήνια. ἐπὶ τούτου δ̓ ἂν τάττοιτο νῦν παρὰ τῷ ῥήτορι:
πολλὰ γὰρ καὶ ἄλλα σημαίνει τοὔνομα.
</p>
            </div>
            <div xml:id="trithmorion" type="entry" n="tritemorion">
               <head>ΤΡΙΤΗΜΟΡΙΟΝ</head>
               <p>
Δείναρχος κατὰ Καλλισθένους. ὅτι δὲ τριτημόριόν
ἐστιν <num>ς</num> χαλκοῖ Φιλήμων ἐν ἀρχῇ τοῦ Σαρδίου διδάσκει. 
<pb n="p.294" />
               </p>
            </div>
            <div xml:id="triton-hmidraxmon" type="entry" n="triton_emidrachmon">
               <head>ΤΡΙΤΟΝ ΗΜΙΔΡΑΧΜΟΝ</head>
               <p>
Δείναρχος κατὰ Λυκούργου. τὰς <num>β</num> ἥμισυ
δραχμὰς οὕτως εἰώθασιν ὀνομάζειν οἱ παλαιοί.
</p>
            </div>
            <div xml:id="tritopatores" type="entry" n="tritopatores">
               <head>ΤΡΙΤΟΠΑΤΟΡΕΣ</head>
               <p>
Δήμων ἐν τῇ Ἀτθίδι φησὶν ἀνέμους εἶναι τοὺς
Τριτοπάτορας: Φιλόχορος δὲ τοὺς Τριτοπάτορας πάντων γεγονέναι
πρώτους: τὴν μὲν γὰρ γῆν καὶ τὸν ἥλιον, φησὶν, ὃν καὶ Ἀπόλλωνα 
καλεῖν, γονεῖς αὐτῶν ἠπίσταντο οἱ τότε ἄνθρωποι, τοὺς δὲ ἐκ τούτων
τρίτους πατέρας. Φανόδημος δὲ ἐν <num>ς</num> φησὶν ὅτι μόνοι Ἀθηναῖοι
θύουσί τε καὶ εὔχονται αὐτοῖς ὑπὲρ γενέσεως παίδων, ὅταν γαμεῖν
μέλλωσιν: ἐν δὲ τῷ Ὀρφέως Φυσικῷ ὀνομάζεσθαι τοὺς Τριτοπάτορας
Ἀμαλκείδην καὶ Πρωτοκλέα καὶ Πρωτοκρέοντα, θυρωροὺς καὶ 
φύλακας ὄντας τῶν ἀνέμων: ὁ δὲ τὸ Ἐξηγητικὸν ποιήσας Οὐρανοῦ
καὶ Γῆς φησιν αὐτοὺς εἶναι, ὀνόματα δὲ αὐτῶν Κόττον, Βριάρεων
καὶ Γύγην.
</p>
            </div>
            <div xml:id="tritomhnis" type="entry" n="tritomenis">
               <head>ΤΡΙΤΟΜΗΝΙΣ</head>
               <p>
Λυκοῦργος ἐν τῷ περὶ τῆς ἱερείας. τὴν τρίτην τοῦ
μηνὸς τριτομήνιδα ἐκάλουν. δοκεῖ δὲ γεγεννῆσθαι τότε ἡ Ἀθηνᾶ 
<pb n="p.295" />
Ἴστρος δὲ καὶ Τριτογένειαν αὐτήν φησι διὰ τοῦτο λέγεσθαι, τὴν αὐτὴν
Σελήνην νομιζομένην.
</p>
            </div>
            <div xml:id="trittus" type="entry" n="trittus">
               <head>ΤΡΙΤΤΥΣ</head>
               <p>
Αἰσχίνης ἐν τῷ κατὰ Κτησιφῶντος. τριττύς ἐστι τὸ
τρίτον μέρος τῆς φυλῆς: αὕτη γὰρ διῄρηται εἰς <num>γ</num> μέρη, τριττῦς
καὶ ἔθνη καὶ φατρίας, ὥς φησιν Ἀριστοτέλης ἐν τῇ Ἀθηναίων πολιτείᾳ. 
</p>
            </div>
            <div xml:id="turmeidai" type="entry" n="turmeidai">
               <head>ΤΥΡΜΕΙΔΑΙ</head>
               <p>
Ὑπερείδης ἐν τῷ ὑπὲρ Ξενοφίλου. δῆμος τῆς Οἰνηΐδος
οἱ Τυρμεῖδαι, ὥς φησι Διόδωρος.
</p>
            </div>
            <div xml:id="turtaios" type="entry" n="turtaios">
               <head>ΤΥΡΤΑΙΟΣ</head>
               <p>
Λυκοῦργος ἐν τῷ κατὰ Λεωκράτους. ὁ τῶν ἐλεγείων
ποιητής. 
</p>
            </div>
         </div></body></text></TEI>