<?xml version="1.0" encoding="utf-8"?>
<TEI><text n="tlg1389.tlg001.perseus-grc1" xml:lang="grc"><body><div type="letter" n="g">
            <div xml:id="galhyos" type="entry" n="galepsos">
               <head>ΓΑΛΗΨΟΣ</head>
               <p>
Ἀντιφῶν κατὰ Λαισποδίου. πόλις Θρᾴκης, ὡς οἱ τὰς
περιόδους γεγραφότες φασίν. ὠνομάσθη δὲ ἀπὸ Γαληψοῦ τοῦ ἐκ Θάσου
καὶ Τηλέφης, ὡς Μαρσύας ὁ νεώτερος ἐν πέμπτῳ Μακεδονικῶν.
</p>
            </div>
            <div xml:id="gamhlia" type="entry" n="gamelia">
               <head>ΓΑΜΗΛΙΑ</head>
               <p>
Δημοσθένης ἐν τῇ πρὸς Εὐβουλίδην ἐφέσει καὶ Ἰσαῖος. 
καὶ Δίδυμος ὁ γραμματικὸς ἐν μὲν τοῖς Ἰσαίου ὑπομνήμασί φησιν
εἶναι γαμηλίαν τὴν τοῖς φράτορσιν ἐπὶ γάμοις διδομένην, παρατιθέμενος
λέξιν Φανοδήμου, ἐν ᾗ οὐδὲν τοιοῦτον γέγραπται. ἐν δὲ τοῖς εἰς
Δημοσθένην ὁ αὐτὸς πάλιν γαμηλίαν φησὶν εἶναι τὴν εἰς τοὺς φράτορας
εἰσαγωγὴν τῶν γυναικῶν, οὐδεμίαν ἀπόδειξιν τῆς ἐξηγήσεως παραθέμενος. 
</p>
            </div>
            <div xml:id="ganos" type="entry" n="ganos">
               <head>ΓΑΝΟΣ</head>
               <p>ΓΑΝΟΣ καὶ ΓΑΝΙΑΔΑ: Αἰσχίνης κατὰ Κτησιφῶντος. χωρία ἐστὶ
Θρᾳκικὰ, ὡς Ἀρτεμίδωρος.
<pb n="p.78" />
               </p>
            </div>
            <div xml:id="geisipous" type="entry" n="geisipous">
               <head>ΓΕΙΣΙΠΟΥΣ</head>
               <p>ΓΕΙΣΙΠΟΥΣ καὶ ΓΕΙΣΙΠΟΔΙΣΜΑ καὶ ΓΕΙΣΙΠΟΔΙΖΕΙΝ: τὸ ἐξέχον
τῆς δοκοῦ, ἐφ̓ οὗ τὸ γεῖσόν ἐστι, γεισίπους καλεῖται καὶ γεισιπόδισμα,
καὶ γεισιποδίζειν τὸ τοῦτο ποιεῖν: Ἰσαῖος ἐν τῷ πρὸς ὀργεῶνας.
</p>
            </div>
            <div xml:id="gennhtai" type="entry" n="gennetai">
               <head>ΓΕΝΝΗΤΑΙ</head>
               <p>
οἱ τοῦ αὐτοῦ γένους κοινωνοῦντες. διῃρημένων γὰρ 
ἁπάντων τῶν πολιτῶν κατὰ μέρη, τὰ μὲν πρῶτα καὶ μέγιστα μέρη
ἐκαλοῦντο φυλαὶ, ἑκάστη δὲ φυλὴ τριχῇ διῄρητο, καὶ ἐκαλεῖτο ἕκαστον
μέρος τούτων τριττὺς καὶ φρατρία. πάλιν δὲ τῶν φρατριῶν
ἑκάστη διῄρητο εἰς γένη <num>λ</num>, ἐξ ὧν αἱ ἱερωσύναι αἱ ἑκάστοις προσήκουσαι
ἐκληροῦντο. ἔστι δὲ παρὰ πολλοῖς τῶν ῥητόρων τοὔνομα, ὡς 
καὶ Δημοσθένης ἐν τῇ πρὸς Εὐβουλίδην ἐφέσει. Ἰσαῖος δ̓ ἐν τῷ
περὶ τοῦ Ἀπολλοδώρου κλήρου τοὺς συγγενεῖς γεννήτας ὠνόμασεν:
οὐχ οἱ συγγενεῖς μέντοι ἁπλῶς καὶ οἱ ἐξ αἵματος γεννῆταί τε καὶ ἐκ
<pb n="p.79" />
τοῦ αὐτοῦ γένους ἐκαλοῦντο, ἀλλ̓ οἱ ἐξ ἀρχῆς εἰς τὰ καλούμενα γένη
κατανεμηθέντες. Φιλόχορος δ̓ ἐν τῇ <num>δ</num> φησὶ πρότερον ὁμογάλακτας
ὀνομάζεσθαι οὓς νῦν γεννήτας καλοῦσιν.
</p>
            </div>
            <div xml:id="gerarai" type="entry" n="gerarai">
               <head>ΓΕΡΑΡΑΙ</head>
               <p>
αἱ τῷ Διονύσῳ ἱερωμέναι γυναῖκες: Δημοσθένης ἐν τῷ
κατὰ Νεαίρας. 
</p>
            </div>
            <div xml:id="geraneia" type="entry" n="geraneia">
               <head>ΓΕΡΑΝΕΙΑ</head>
               <p>
Λυσίας ἐπιταφίῳ. ἔστι δὲ ὄρος Μεγαρίδος, ὡς Διευχίδας.
</p>
            </div>
            <div xml:id="gerra" type="entry" n="gerra">
               <head>ΓΕΡΡΑ</head>
               <p>
Δημοσθένης ὑπὲρ Κτησιφῶντος <q>τούς τε ἐκ τῶν σκηνῶν
τῶν κατὰ τὴν ἀγορὰν ἐξεῖργον καὶ τὰ γέρρα ἐνεπίμπρασαν.</q>
Περσικὰ μέν τινα ὅπλα τὰ γέρρα ἐστὶ, καθὰ καὶ Ἡρόδοτός φησιν: 
ἤδη δὲ καταχρηστικῶς καὶ ἅπαν σκέπασμα, εἴτε δερμάτινον εἴη εἴτε
ἄλλης τινὸς ὕλης, γέρρον ἐλέγετο. νῦν γοῦν τὰ τῶν σκηνῶν σκεπάσματα
καὶ παρακαλύμματα ἐμπίπρασθαί φησιν ὁ Δημοσθένης ὑπὲρ
τοῦ μὴ συνεστάναι περὶ τὰ ὤνια ἐπὶ τῆς ἀγορᾶς μηδὲ πρὸς ἄλλοις
τισὶ τὰς διατριβὰς ἔχειν. ἐν δὲ τῷ κατὰ Νεαίρας, εἰ γνήσιος ὁ 
λόγος, φησὶν οὕτω: <q>τοὺς δὲ πρυτάνεις κελεύει τιθέναι τοὺς καδίσσκους
ὁ νόμος καὶ τὴν ψῆφον διδόναι προσιόντι τῷ δήμῳ, πρὶν
τοὺς ξένους εἰσιέναι καὶ τὰ γέρρα ἀναιρεῖν.</q> ἤτοι οὖν ταὐτόν
ἐστι τῷ ὑπὲρ Κτησιφῶντος, ἢ τοιοῦτό τι ὑποληπτέον ὡς παρὰ
τοῖς ἐκκλησιάζουσι πολίταις ἡ ψῆφος ὑπὸ τῶν πρυτάνεων ἐδίδοτο 
πρὶν εἰσιέναι τοὺς ξένους καὶ πρὶν ἀναιρεθῆναι τὰ περιφράγματα,
<pb n="p.80" />
τουτέστι πρὶν ἀναπετασθῆναι τὴν ἐκκλησίαν παντὶ τῷ εἰπεῖν βουλομένῳ.
</p>
            </div>
            <div xml:id="gewfanion" type="entry" n="geofanion">
               <head>ΓΕΩΦΑΝΙΟΝ</head>
               <p>
χωρίον ἐν ᾧ γῆς μέταλλον. περὶ δὲ τοῦ ἐν Σάμῳ
γεωφανίου ὃν τρόπον ἐξευρέθη Ἔφορος δεδήλωκεν ἐν τῇ <num>θ</num>.
</p>
            </div>
            <div xml:id="ghpedwn" type="entry" n="gepedon">
               <head>ΓΗΠΕΔΩΝ</head>
               <p>
Δείναρχος ἐν τῷ κατὰ Στεφάνου. γήπεδον τὸ χωρίον, 
ὥσπερ καὶ οἰκόπεδον τὸ γῇ καὶ οἰκήμασιν ἀπαρτιζόμενον. Πλάτων
γοῦν ἐν <num>ε</num> Νόμων φησὶν <q>ὧν ἔλαχεν οἰκοπέδων ἢ γηπέδων.</q>
               </p>
            </div>
            <div xml:id="glaukos" type="entry" n="glaukos">
               <head>ΓΛΑΥΚΟΣ</head>
               <p>
ὄνομα κύριον, τὸ γένος Καρύστιος.
</p>
            </div>
            <div xml:id="glukera" type="entry" n="glukera">
               <head>ΓΛΥΚΕΡΑ</head>
               <p>
ἑταίρα τις.
</p>
            </div>
            <div xml:id="gnwsis" type="entry" n="gnosis">
               <head>ΓΝΩΣΙΣ</head>
               <p>
ἀντὶ τοῦ κρίσις Δημοσθένης ἐν τῷ κατ̓ Ἀριστογείτονος. 
<pb n="p.81" />
               </p>
            </div>
            <div xml:id="gorgura" type="entry" n="gorgura">
               <head>ΓΟΡΓΥΡΑ</head>
               <p>
τὸ κατὰ γῆς ὄρυγμα: Δείναρχος, Αἰσχίνης. ἔστι καὶ
παῤ Ἡροδότῳ ἐν <num>γ</num>.
</p>
            </div>
            <div xml:id="grammateus" type="entry" n="grammateus">
               <head>ΓΡΑΜΜΑΤΕΥΣ</head>
               <p>
Δημοσθένης ὑπὲρ Κτησιφῶντος. ὁ γραμματεὺς
πῶς τε καθίστατο καὶ τί ἔπραττεν, ὡς τῶν γραμμάτων τ̓ ἐστὶ κύριος
καὶ τὰ ψηφίσματα τὰ γενόμενα φυλάττει καὶ τὰ ἄλλα πάντα 
ἀντιγράφεται καὶ παρακάθηται τῇ βουλῇ, δεδήλωκεν Ἀριστοτέλης
ἐν Ἀθηναίων πολιτείᾳ.
</p>
            </div>
            <div xml:id="grafeus" type="entry" n="grafeus">
               <head>ΓΡΑΦΕΥΣ</head>
               <p>
ἀντὶ τοῦ ζωγράφος Δημοσθένης κατὰ Μειδίου. καὶ
</p>
            </div>
            <div xml:id="grafein" type="entry" n="grafein">
               <head>ΓΡΑΦΕΙΝ</head>
               <p>ΓΡΑΦΕΙΝ δὲ τὸ ζωγραφεῖν ἔλεγον.
</p>
            </div>
            <div xml:id="grafh" type="entry" n="grafe">
               <head>ΓΡΑΦΗ</head>
               <p>
δημοσίου τινὸς ἐγκλήματος ὄνομα. οὐ μόνον δὲ ὅταν ψηφίσματος 
ἢ νόμου κατηγορῇ τις, παρανόμων γραφὴν ἀποφέρεσθαι καὶ
γράφεσθαι λέγεται, ἀλλὰ καὶ ἐπ̓ ἄλλοις πολλοῖς ἀδικήμασιν, ὅταν
ἢ δημοσίᾳ ἢ ὡς ἐπὶ δημοσίοις αὐτοῖς ἐγκαλῇ τις. πολὺ δὲ τοὔνομα
παρὰ τοῖς ῥήτορσι. Δημοσθένης κατὰ Κόνωνος.
<pb n="p.82" />
               </p>
            </div>
            <div xml:id="grupanion" type="entry" n="grupanion">
               <head>ΓΡΥΠΑΝΙΟΝ</head>
               <p>
Ἀντιφῶν Ἀληθείας <num>β</num>
                  <q>καῖον γὰρ τὴν γῆν καὶ συντῆκον
γρυπάνιον ποιεῖ.</q> καὶ Μελάνθιος ἐν <num>β</num> Ἀτθίδος εἰπὼν σεισμὸν
γεγονέναι φησὶ <q>καὶ ἔγρυπεν ἡ γῆ.</q> Διονύσιος μὲν οὖν ὁ τοῦ
Τρύφωνος ἐν <num>δ</num> Ὀνομάτων <q>γρυπαίνειν ἐστὶ</q> φησὶ <q>τὸ γρυποῦσθαι,
οἷον τὰ ἁπαλὰ ξυλήφια ὅταν κάμψαντες ἀφῶμεν.</q> μήποτε δ̓ ἐμφαίνουσιν 
οἱ συγγραφεῖς ὡς γινομένης κατὰ τοὺς σεισμοὺς γρυπότητός
τινος περὶ τὴν γῆν.
</p>
            </div>
            <div xml:id="grullos" type="entry" n="grullos">
               <head>ΓΡΥΛΛΟΣ</head>
               <p>
Ὑπερείδης ἐν τῷ πρὸς Ἐπικλέα περὶ οἰκίας. Ξενοφῶντος
τοῦ Σωκρατικοῦ υἱοὶ Γρύλλος καὶ Διόδωρος. ἐτελεύτησε δὲ
οὗτος ἐν Μαντινείᾳ μαχόμενος. 
</p>
            </div>
            <div xml:id="gulios" type="entry" n="gulios">
               <head>ΓΥΛΙΟΣ</head>
               <p>
σκεῦος στρατιωτικὸν πλεκτὸν, εἰς ὃ ἐνετίθετο τὰ ἐπιτήδεια,
ὡς καὶ Ἀριστοφάνης δηλοῖ ἐν Εἰρήνῃ.
</p>
            </div>
            <div xml:id="gulippos" type="entry" n="gulippos">
               <head>ΓΥΛΙΠΠΟΣ</head>
               <p>
ὄνομα κύριον, Λακεδαιμόνιος.
</p>
            </div>
            <div xml:id="gulwn" type="entry" n="gulon">
               <head>ΓΥΛΩΝ</head>
               <p>
ὄνομα κύριον.
<pb n="p.83" />
               </p>
            </div>
            <div xml:id="gwniasmos" type="entry" n="goniasmos">
               <head>ΓΩΝΙΑΣΜΟΣ</head>
               <p>
Λυσίας ἐν τῷ κατὰ Λυσιθέου, εἰ γνήσιος. <q>ἔστι
δὲ κάμψαντι τοῦ τείχους, ὦ βουλὴ, γωνιασμὸς ἐν ἀριστερᾷ καὶ
εὐρυχωρία πάνυ πολλή.</q> καὶ Ἀριστοφάνης Βατράχοις
λεπτῶν τε κανόνων ἐσβολὰς ἐπῶν τε γωνιασμούς.
</p>
            </div>
         </div></body></text></TEI>