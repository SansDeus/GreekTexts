<?xml version="1.0" encoding="utf-8"?>
<TEI><text n="tlg1389.tlg001.perseus-grc1" xml:lang="grc"><body><div type="letter" n="u">
            <div xml:id="uakinqides" type="entry" n="huakinthides">
               <head>ὙΑΚΙΝΘΙΔΕΣ</head>
               <p>
Λυκοῦργος ἐν τῇ κατὰ Λυκόφρονος εἰσαγγελίᾳ.
εἰσὶ δὲ θυγατέρες Ὑακίνθου τοῦ Λακεδαιμονίου.
</p>
            </div>
            <div xml:id="ubadai" type="entry" n="hubadai">
               <head>ὙΒΑΔΑΙ</head>
               <p>
Λυσίας ἐν τῷ περὶ τῆς Ὀνομακλέους θυγατρός. ἔστι
δὲ δῆμος τῆς Λεοντίδος. 
</p>
            </div>
            <div xml:id="ugieia-aqhna" type="entry" n="hugieia_athena">
               <head>ὙΓΙΕΙΑ ἈΘΗΝΑ</head>
               <p>
Λυκοῦργος ἐν τῷ περὶ τῆς ἱερείας. ἔστι δὲ
ἐπώνυμον τῆς Ἀθηνᾶς: καὶ γὰρ Ὑγίεια καλεῖται καὶ Νίκη καὶ Ἱππία
καὶ Ἐργάνη.
</p>
            </div>
            <div xml:id="upagousin" type="entry" n="hupagousin">
               <head>ὙΠΑΓΟΥΣΙΝ</head>
               <p>
ἀντὶ τοῦ προάγουσι Δημοσθένης Φιλιππικοῖς.
<pb n="p.296" />
               </p>
            </div>
            <div xml:id="uperbolos" type="entry" n="huperbolos">
               <head>ὙΠΕΡΒΟΛΟΣ</head>
               <p>
Ἀντιφῶν ἐν τῷ πρὸς Νικοκλέα. ἦν δὲ δημαγωγὸς,
ὃν Θουκυδίδης ἐν τῇ <num>η</num> ἐξωστρακίσθαι φησίν.
</p>
            </div>
            <div xml:id="uperhmeroi" type="entry" n="huperemeroi">
               <head>ὙΠΕΡΗΜΕΡΟΙ</head>
               <p>
οἱ δίκην ὀφλόντες ὁποιανοῦν καὶ τὰ ἐπιτίμια τοῖς
ἑλοῦσι μὴ ἀποδιδόντες ἐν ταῖς τακταῖς προθεσμίαις ὑπερήμεροι ἐκαλοῦντο,
καὶ τὸ πρᾶγμα ΥΠΕΡΗΜΕΡΙΑ, ὡς ὑποσημαίνει ἐν τῷ κατ̓ 
Ἀριστοκλέους Ἰσαῖος, εἰ γνήσιος ὁ λόγος ἐστίν.
</p>
            </div>
            <div xml:id="upo-ghn-oikountes" type="entry" n="hupo_gen_oikountes">
               <head>ὙΠΟ ΓΗΝ ΟΙΚΟΥΝΤΕΣ</head>
               <p>
Ἀντιφῶν ἐν τῷ περὶ ὁμονοίας. λέγοι ἂν
τοὺς ὑπὸ Σκύλακος ἐν τῷ Περίπλῳ λεγομένους Τρωγλοδύτας καὶ
τοὺς ὑπὸ Ἡσιόδου ἐν <num>γ</num> Καταλόγου Κατουδαίους ὀνομαζομένους.
</p>
            </div>
            <div xml:id="upokudeis-gar-eisin-oi-topoi" type="entry" n="hupokudeis_gar_eisin_oi_topoi">
               <head>ὙΠΟΚΥΔΕΙΣ ΓΑΡ ΕΙΣΙΝ ΟΙ ΤΟΠΟΙ</head>
               <p>
Δείναρχος ἐν τῷ κατὰ Στεφάνου. 
ὑποκυδής ἐστιν ὁ δίυγρος, ὡς ἐκ τῆς <num>γ</num> Κτησίου φανερόν
ἐστιν. Εὐφορίων
οἷόν θ̓ εἱαμενῆς ὑποκυδέος.
ἐν ἐνίοις μέντοι τῶν ἀντιγράφων παρὰ τῷ ῥήτορι γέγραπται
ὑπόκοιλοι. 
<pb n="p.297" />
               </p>
            </div>
            <div xml:id="upologon" type="entry" n="hupologon">
               <head>ὙΠΟΛΟΓΟΝ</head>
               <p>
Λυσίας περὶ ἀμβλώσεως, εἰ γνήσιος, <q>οὐχ ὑπόλογον
ὄντα</q> ἀντὶ τοῦ οὐκ ἐν λόγῳ. Δείναρχος ἐν τῷ κατὰ Πυθέου
<q>οὐδεὶς ὑπόλογος βουλῇ γέγονεν</q> ἀντὶ τοῦ οὐδεμία συγγνώμη, οὐδεμία παραίτησις.
</p>
            </div>
            <div xml:id="uponomeuontes" type="entry" n="huponomeuontes">
               <head>ὙΠΟΝΟΜΕΥΟΝΤΕΣ</head>
               <p>
ἀντὶ τοῦ ὑπονόμους ὀρύττοντες Δείναρχος ἐν 
τῷ κατὰ Καλλίππου.
</p>
            </div>
            <div xml:id="uposthsas" type="entry" n="hupostesas">
               <head>ὙΠΟΣΤΗΣΑΣ</head>
               <p>
ἀντὶ τοῦ ὑποβαλόμενος Ὑπερείδης ἐν τῷ κατ̓ Ἀντίου.
</p>
            </div>
            <div xml:id="upofonia" type="entry" n="hupofonia">
               <head>ὙΠΟΦΟΝΙΑ</head>
               <p>
τὰ ἐπὶ φόνῳ διδόμενα χρήματα τοῖς οἰκείοις τοῦ
φονευθέντος, ἵνα μὴ ἐπεξίωσιν: Δείναρχος ἐν τῷ κατὰ Καλλισθένους 
καὶ ἐν τῷ κατὰ Φορμισίου, Θεόφραστος Νόμων <num>ις</num>.
</p>
            </div>
            <div xml:id="upwmosia" type="entry" n="hupomosia">
               <head>ὙΠΩΜΟΣΙΑ</head>
               <p>
τὸ ὑπερτίθεσθαι δίκην προφάσει χρώμενον ἀποδημίᾳ
ἢ νόσῳ ἤ τινι τῶν παραπλησίων μεθ̓ ὅρκου οὕτως ἐλέγετο, καὶ τὸ
ποιεῖν τοῦτο ΥΠΟΜΝΥΣΘΑΙ, ὡς ἔκ τε ἄλλων δῆλον καὶ ἐκ τοῦ Δημοσθένους
κατ̓ Ὀλυμπιοδώρου. 
</p>
            </div>
            <div xml:id="usiai" type="entry" n="husiai">
               <head>ὙΣΙΑΙ</head>
               <p>
Ὑπερείδης ἐν τῷ ὑπὲρ Ξενοφίλου. Ὑσιαὶ τῆς Βοιωτίας
πόλις, ἧς μνημονεύει καὶ Εὐριπίδης ἐν Ἀντιόπῃ.
</p>
            </div>
         </div></body></text></TEI>