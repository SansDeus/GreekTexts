<?xml version="1.0" encoding="utf-8"?>
<TEI><text n="tlg1389.tlg001.perseus-grc1" xml:lang="grc"><body><div type="letter" n="a">
            <pb n="p.1" />
            <div xml:id="abaris" type="entry" n="habaris">
               <head>ἍΒΑΡΙΣ</head>
               <p>
ὄνομα κύριον. λοιμοῦ δέ φασι κατὰ πᾶσαν τὴν οἰκουμένην
<pb n="p.2" />
γεγονότος ἀνεῖλεν ὁ Ἀπόλλων μαντευομένοις Ἕλλησί τε καὶ
βαρβάροις τὸν Ἀθηναίων δῆμον ὑπὲρ πάντων εὐχὰς ποιήσασθαι.
πρεσβευομένων δὲ πολλῶν ἐθνῶν πρὸς αὐτοὺς καὶ Ἄβαριν ἐξ Ὑπερβορέων
πρεσβευτὴν ἀφικέσθαι λέγουσιν. ὁ δὲ χρόνος ἐν ᾧ παραγέγονε
διαφωνεῖται: Ἱππόστρατος μὲν γὰρ κατὰ τὴν <num>νγ</num> αὐτὸν 
Ὀλυμπιάδα λέγει παραγενέσθαι, ὁ δὲ Πίνδαρος κατὰ Κροῖσον τὸν
Λυδῶν βασιλέα, ἄλλοι δὲ κατὰ τὴν <num>κα</num> Ὀλυμπιάδα.
<pb n="p.3" />
               </p>
            </div>
            <div xml:id="abios" type="entry" n="abios">
               <head>ἌΒΙΟΣ</head>
               <p>
τὸν ἄβιον Ἀντιφῶν ἐπὶ τοῦ πολὺν τὸν βίον κεκτημένου
ἔταξεν, ὡς Ὄμηρος ἄξυλον ὕλην λέγει τὴν πολύξυλον.
</p>
            </div>
            <div xml:id="abrokomas" type="entry" n="abrokomas">
               <head>ἈΒΡΟΚΟΜΑΣ</head>
               <p>
οὗτος σατράπης ἦν Ἀρταξέρξουτοῦ Περσῶν βασιλέως.
</p>
            </div>
            <div xml:id="agaqarxos" type="entry" n="agatharchos">
               <head>ἈΓΑΘΑΡΧΟΣ</head>
               <p>
τούτου μνημονεύει Δημοσθένης, ἦν δὲ ζωγράφος
ἐπιφανὴς, Εὐδήμου υἱὸς, τὸ δὲ γένος Σάμιος. 
</p>
            </div>
            <div xml:id="agaqhs-tuxhs-news" type="entry" n="agathes_tuches_neos">
               <head>ἈΓΑΘΗΣ ΤΥΧΗΣ ΝΕΩΣ</head>
               <p>
τούτου μνημονεύει Λυκοῦργος ἐν τῷ περὶ
διοικήσεως καὶ ἕτεροι.
</p>
            </div>
            <div xml:id="agasiklhs" type="entry" n="agasikles">
               <head>ἈΓΑΣΙΚΛΗΣ</head>
               <p>
περὶ Ἀγασικλέους Ὑπερείδης λέγει. γέγραπται
<pb n="p.4" />
καὶ Δεινάρχῳ λόγος κατ̓ αὐτοῦ, ἐν ᾧ δεδήλωται ὅτι Ἁλιμουσίους
συνεδέκασε καὶ διὰ τοῦτο ξένος ὢν τῇ πολιτείᾳ ἐνεγράφη.
</p>
            </div>
            <div xml:id="agoi" type="entry" n="agoi">
               <head>ἌΓΟΙ</head>
               <p>
τοῦτο πολλὰ σημαίνει. Ἰσαῖος δὲ ἀντὶ τοῦ φέρειν καὶ
ἐνάγειν καὶ ἕλκειν ἔλαβεν ἐν τῷ οὕτως ἐπιγραφομένῳ <q>ὑπὲρ Εὐμάθους
εἰς ἐλευθερίαν ἀφαίρεσις,</q> λέγων οὕτως <q>ἔβλαψέ με Ξενοκλῆς 
ἀφελόμενος Εὐμάθην εἰς ἐλευθερίαν, ἄγοντος ἐμοῦ εἰς δουλείαν κατὰ
τὸ ἐμὸν μέρος.</q> καὶ πολλάκις ἐν τῷ λόγῳ ἐχρήσατο τῷ ὀνόματι ἐπὶ
τῆς αὐτῆς ἐννοίας. Ἀντιφῶν δ̓ ἐν τῷ περὶ ἀληθείας φησὶ <q>τοὺς
νόμους μεγάλους ἄγοι</q> ἀντὶ τοῦ ἡγοῖτο. τούτου πολλὴ χρῆσις.
</p>
            </div>
            <div xml:id="agelaiwn" type="entry" n="agelaion">
               <head>ἈΓΕΛΑΙΩΝ</head>
               <p>
Ἰσοκράτης ἐν τῷ Παναθηναϊκῷ, ὡς ἂν εἰ ἔλεγε τῶν 
πολλῶν σοφιστῶν καὶ πλανητῶν. ἡ μεταφορὰ ἀπὸ τῶν ἀγελαίων
ζῴων, ἃ βόσκεται εἰς ἃ τύχοι χωρία, ἢ ἀπὸ τῶν ἰχθύων, οὓς διαβόσκεσθαί
φασι ῥύδην καὶ ἀγεληδόν.
<pb n="p.5" />
               </p>
            </div>
            <div xml:id="agenhs" type="entry" n="agenes">
               <head>ἈΓΕΝΗΣ</head>
               <p>
ἀντὶ τοῦ ἄπαις παῤ Ἰσαίῳ ἐν τῷ ὑπὲρ Μενεκλέους κλήρου.
</p>
            </div>
            <div xml:id="aghsilaos" type="entry" n="agesilaos">
               <head>ἈΓΗΣΙΛΑΟΣ</head>
               <p>
οὗτος ἦν, ὡς ὁ Ξενοφῶν δηλοῖ, βασιλεὺς Λακεδαιμονίων
ἐπιφανὴς καὶ γενναῖος, καὶ πολλὰ τῆς Ἀσίας κατεστρέψατο
τοῖς Κύρῳ συναναβᾶσι χρησάμενος στρατιώταις. 
</p>
            </div>
            <div xml:id="aglauros" type="entry" n="aglauros">
               <head>ἌΓΛΑΥΡΟΣ</head>
               <p>
ἡ θυγάτηρ Κέκροπος. ἔστι δὲ καὶ ἐπώνυμον Ἀθηνᾶς.
</p>
            </div>
            <div xml:id="agneuete-thn-polin" type="entry" n="hagneuete_ten_polin">
               <head>ἉΓΝΕΥΕΤΕ ΤΗΝ ΠΟΛΙΝ</head>
               <p>
Ἀντιφῶν ἐν τῷ <num>β</num> ἀντὶ τοῦ ἁγνίζετε.
</p>
            </div>
            <div xml:id="agnias" type="entry" n="agnias">
               <head>ἈΓΝΙΑΣ</head>
               <p>
Ἰσαῖος ἐν τῷ πρὸς Εὐκλείδην περὶ χωρίου. τοῦτον καὶ
τοὺς συμπρεσβευτὰς αὐτοῦ φησὶν Ἀνδροτίων ἐν <num>ε</num> τῆς Ἀτθίδος καὶ
Φιλόχορος ὡς ἑάλωσάν τε καὶ ἀπέθανον ὑπὸ Λακεδαιμονίων. 
<pb n="p.6" />
               </p>
            </div>
            <div xml:id="agnous" type="entry" n="agnous">
               <head>ἈΓΝΟΥΣ</head>
               <p>
δῆμος τῆς Ἀκαμαντίδος φυλῆς: ὁ δημότης Ἀγνούσιος.
Δημοσθένης ἐν τῷ ὑπὲρ Κτησιφῶντος.
</p>
            </div>
            <div xml:id="agnwmonws" type="entry" n="agnomonos">
               <head>ἈΓΝΩΜΟΝΩΣ</head>
               <p>
ἀντὶ τοῦ ἀλογίστως καὶ ἀβούλως Δημοσθένης ἐν
τοῖς Φιλιππικοῖς.
</p>
            </div>
            <div xml:id="agoras" type="entry" n="agoras">
               <head>ἈΓΟΡΑΣ</head>
               <p>
Ὑπερείδης ἐν τῷ κατὰ Πολυεύκτου περὶ τοῦ διαγράμματος 
<q>οὗτοι πολλάκις ἀγορὰς ποιοῦνται.</q> μήποτε ἀντὶ τοῦ συνόδους
νῦν. σημαίνει δὲ καὶ ἕτερα τοὔνομα.
</p>
            </div>
            <div xml:id="agoranomoi" type="entry" n="agoranomoi">
               <head>ἈΓΟΡΑΝΟΜΟΙ</head>
               <p>
οἱ τὰ κατὰ τὴν ἀγορὰν ὤνια διοικοῦντες ἄρχοντες:
Δημοσθένης ἐν τῷ κατὰ Τιμοκράτους. Ἀριστοτέλης δ̓ ἐν Ἀθηναίων
πολιτείᾳ κληροῦσθαί φησι <num>ε</num> μὲν εἰς Πειραιᾶ, <num>ε</num> δὲ εἰς ἄστυ. 
</p>
            </div>
            <div xml:id="agorasai" type="entry" n="agorasai">
               <head>ἈΓΟΡΑΣΑΙ</head>
               <p>
ἀντὶ τοῦ ὠνήσασθαι Ὑπερείδης ἐν τῷ Δηλιακῷ.
</p>
            </div>
            <div xml:id="agrafiou" type="entry" n="agrafiou">
               <head>ἈΓΡΑΦΙΟΥ</head>
               <p>
εἶδός τι δίκης οὕτω καλουμένης κατὰ τῶν ὀφειλόντων
μὲν τῷ δημοσίῳ καὶ διὰ τοῦτο ἐγγραφέντων, εἶτα πρὶν ἐκτῖσαι
ἐξαλειφθέντων. διδάσκουσι δὲ τοῦθ̓ οὕτως ἔχειν Δημοσθένης τε ἢ
<pb n="p.7" />
Δείναρχος ἐν τῷ κατὰ Θεοκρίνου καὶ Λυκοῦργος ἐν τῷ κατ̓ Ἀριστογείτονος,
ἔτι τε Πυθέας ἐν τῇ πρὸς τὴν ἔνδειξιν ἀπολογίᾳ.
</p>
            </div>
            <div xml:id="agrious" type="entry" n="agrious">
               <head>ἈΓΡΙΟΥΣ</head>
               <p>
Αἰσχίνης ἐν τῷ κατὰ Τιμάρχου τοὺς σφόδρα ἐπτοημένους
περὶ τὰ παιδικὰ καὶ χαλεποὺς παιδεραστάς φησι. καὶ ἄγριον
κυβευτὴν Μένανδρος λέγει τὸν σφόδρα κυβεύειν ἐσπουδακότα. 
</p>
            </div>
            <div xml:id="agrulh" type="entry" n="agrule">
               <head>ἈΓΡΥΛΗ</head>
               <p>
δῆμος τῆς Ἐρεχθηΐδος φυλῆς, καὶ ὁ δημότης Ἀγρυλεύς,
ἐπίρρημα δὲ τοπικὸν Ἀγρυλῆθεν.
</p>
            </div>
            <div xml:id="aguias" type="entry" n="aguias">
               <head>ἈΓΥΙΑΣ</head>
               <p>
Δημοσθένης ἐν τῷ κατὰ Μειδίου <q>χοροὺς ἱστάναι κατὰ
τὰ πάτρια καὶ κνισᾶν ἀγυιᾶς.</q> ἔνιοι μὲν ὀξύνουσι θηλυκῶς χρώμενοι,
οἷον τὰς ὁδούς: βέλτιον δὲ περισπᾶν ὡς ἀπὸ τοῦ ἀγυιεύς. 
ἀγυιεὺς δέ ἐστι κίων εἰς ὀξὺ λήγων, ὃν ἱστᾶσι πρὸ τῶν θυρῶν,
ὡς σαφὲς ποιοῦσιν Ἀριστοφάνης τε ἐν Σφηξὶ καὶ Εὔπολις.
<pb n="p.8" />
ἰδίους δὲ εἶναι φασιν αὐτοὺς Ἀπόλλωνος, οἱ δὲ Διονύσου, οἱ δὲ ἀμφοῖν.
ἔστιν οὖν τὸ ὁλόκληρον ἀγυιέας, καὶ κατὰ τὴν Ἀττικῶν διάλεκτον
ἀγυιᾶς, καθὰ καὶ Στειριᾶς καὶ Μηλιᾶς καὶ τὰ παραπλήσια
λέγουσιν ἐν συναλοιφῇ. Ἀριστοφάνης ἐν Ὄρνισι
μηλοσφαγεῖν τε βουθύτοις ἐπ̓ ἐσχάραις 
κνισᾶν τ̓ ἀγυιᾶς.
φασὶ δ̓ αὐτὸ ἴδιον εἶναι Δωριέων, ὡς δῆλον ποιεῖ Διευχίδας ἐν τῇ
<num>γ</num> τῶν Μεγαρικῶν. εἶεν δ̓ ἂν οἱ παρὰ τοῖς Ἀττικοῖς λεγόμενοι
ἀγυιεῖς οἱ πρὸ τῶν οἰκιῶν βωμοὶ, ὥς φασι Κρατῖνος καὶ Μένανδρος.
καὶ Σοφοκλῆς ἐν τῷ Λαοκόωντι, μετάγων τὰ Ἀθηναίων ἔθη εἰς 
Τροίαν, φησὶ
<pb n="p.9" />
λάμπει δ̓ ἀγυιεὺς βωμὸς ἀτμίζων πυρὶ
σμύρνης σταλαγμοὺς, βαρβάρων εὐοσμίας.
</p>
            </div>
            <div xml:id="agurrios" type="entry" n="agurrios">
               <head>ἈΓΥΡΡΙΟΣ</head>
               <p>
δημαγωγὸς οὗτος οὐκ ἀφανής: Δημοσθένης ἐν τῷ
κατὰ Τιμοκράτους.
</p>
            </div>
            <div xml:id="agwnian" type="entry" n="agonian">
               <head>ἈΓΩΝΙΑΝ</head>
               <p>
τὸ ἀγωνίζεσθαι Ἰσοκράτης ἐν τῷ περὶ τῆς ἀντιδόσεως. 
</p>
            </div>
            <div xml:id="agwniwntes" type="entry" n="agoniontes">
               <head>ἈΓΩΝΙΩΝΤΕΣ</head>
               <p>
ἀντὶ τοῦ ἀγωνιζόμενοι παρὰ τῷ αὐτῷ ἐν τῷ Πανηγυρικῷ.
</p>
            </div>
            <div xml:id="adehtos" type="entry" n="adeetos">
               <head>ἈΔΕΗΤΟΣ</head>
               <p>
ἀντὶ τοῦ ἀνενδεής παῤ Ἀντιφῶντι Ἀληθείας <num>α</num>.
</p>
            </div>
            <div xml:id="adelfizein" type="entry" n="adelfizein">
               <head>ἈΔΕΛΦΙΖΕΙΝ</head>
               <p>
ἀντὶ τοῦ ἀδελφὸν καλεῖν παῤ Ἰσοκράτει ἐν Αἰγινητικῷ
καὶ Ἑκαταίῳ τῷ Μιλησίῳ ἐν <num>β</num> Γενεαλογιῶν καὶ Στράττιδι 
καὶ Ἀπολλοφάνει ἐν Ἰφιγέροντι.
<pb n="p.10" />
               </p>
            </div>
            <div xml:id="adhmonoushs" type="entry" n="ademonouses">
               <head>ἈΔΗΜΟΝΟΥΣΗΣ</head>
               <p>
ἀπορούσης.
</p>
            </div>
            <div xml:id="adhfagous-trihreis" type="entry" n="adefagous_triereis">
               <head>ἈΔΗΦΑΓΟΥΣ ΤΡΙΗΡΕΙΣ</head>
               <p>
Λυσίας λέγει ἐν τῇ ὑπὲρ Εὐκρίτου διαμαρτυρίᾳ,
εἰ γνήσιος ὁ λόγος, καὶ ἈΔΗΦΑΓΟΝ ΠΕΝΥΗΚΟΝΤΟΡΟΝ
Φίλιστος: λέγοιεν δ̓ ἂν τὰς ἐντελομίσθους καὶ πολλὰ ἀναλισκούσας.
ἔοικε δὲ ἐκ μεταφορᾶς τῶν ἵππων τῶν τελείων καὶ ἀγωνιστῶν λέγεσθαι, 
οἵτινες εἰώθασιν ἔδμεναι ἄδδην κατὰ τὸν ποιητήν. Ἀλκαῖος δὲ
ἐν τῇ κωμῳδοτραγῳδίᾳ τοὺς πότας λύχνους ἀδηφάγους εἶπεν.
</p>
            </div>
            <div xml:id="adiastaton" type="entry" n="adiastaton">
               <head>ἈΔΙΑΣΤΑΤΟΝ</head>
               <p>
τὸ μήπω διεστηκὸς μηδὲ διακεκριμένον Ἀντιφῶν εἶπεν.
</p>
            </div>
            <div xml:id="adikiou" type="entry" n="adikiou">
               <head>ἈΔΙΚΙΟΥ</head>
               <p>
οἷον ἀδικήματος. ἔστι δὲ ὄνομα δίκης. ἀποτίνυται δὲ 
τοῦτο ἁπλοῦν, ἐὰν πρὸ τῆς <num>θ</num> πρυτανείας ἀποδοθῇ: εἰ δὲ μὴ, διπλοῦν καταβάλλεται.
</p>
            </div>
            <div xml:id="adokimastos" type="entry" n="adokimastos">
               <head>ἈΔΟΚΙΜΑΣΤΟΣ</head>
               <p>
δοκιμασθῆναι τὸ εἰς ἄνδρας ἐγγραφῆναι, καὶ ἀδοκίμαστος
ὁ μήπω ἐγγεγραμμένος παρὰ Λυσίᾳ ἐν τῷ κατὰ Δημοσθένους
ἐπιτροπῆς, εἰ γνήσιος. 
</p>
            </div>
            <div xml:id="adrasteian" type="entry" n="adrasteian">
               <head>ἈΔΡΑΣΤΕΙΑΝ</head>
               <p>
οἱ μὲν τὴν αὐτὴν λέγουσι τῇ Νεμέσει, λαβεῖν τε
<pb n="p.11" />
τοὔνομα ἀπὸ Ἀδράστου τοῦ Ταλαοῦ νεμεσηθέντος ἐφ̓ οἷς τῶν Θηβαίων
κατηλαζονεύσατο, εἶτα ἔκ τινων μαντειῶν ἱδρυσαμένου ἱερὸν
Νεμέσεως, ὃ προσαγορευθῆναι μετὰ ταῦτα Ἀδραστείας, ὡς Ἀντίμαχος
ἐν τούτοις δηλοῖ:
ἔστι δέ τις Νέμεσις μεγάλη θεὸς, ἣ τάδε πάντα 
πρὸς μακάρων ἔλαχεν. βωμὸν δέ οἱ εἵσατο πρῶτος
Ἄδρηστος ποταμοῖο παρὰ ῥόον Αἰσήποιο,
ἔνθα τετίμηταί τε καὶ Ἀδρήστεια καλεῖται.
ἔνιοι μέντοι ὡς διαφέρουσαν συγκαταλέγουσιν αὐτὴν τῇ Νεμέσει, ὡς
Μένανδρος καὶ Νικόστρατος. Δημήτριος δὲ ὁ Σκήψιος Ἄρτεμίν φησιν 
εἶναι τὴν Ἀδράστειαν, ὑπὸ Ἀδράστου τινὸς ἱδρυμένην.
</p>
            </div>
            <div xml:id="adunatoi" type="entry" n="adunatoi">
               <head>ἈΔΥΝΑΤΟΙ</head>
               <p>
Αἰσχίνης ἐν τῷ κατὰ Τιμάρχου. οἱ ἐντὸς τριῶν
<pb n="p.12" />
μνῶν κεκτημένοι, τὸ δὲ σῶμα πεπηρωμένοι. ἐλάμβανον δὲ οὗτοι δοκιμασθέντες
ὑπὸ τῆς βουλῆς <num>β</num> ὀβολοὺς τῆς ἡμέρας ἑκάστης, ἢ ὀβολὸν,
ὥς φησιν Ἀριστοτέλης ἐν Ἀθηναίων πολιτείᾳ, ὡς δὲ Φιλόχορός
φησιν, <num>θ</num> δραχμὰς κατὰ μῆνα. ἔστι δὲ καὶ λόγος τις, ὡς λέγεται,
Λυσίου περὶ τοῦ ἀδυνάτου, ἐν ᾧ ὡς ὀβολὸν λαμβάνοντος μέμνηται. 
</p>
            </div>
            <div xml:id="aei" type="entry" n="aei">
               <head>ἈΕΙ</head>
               <p>
ἀντὶ τοῦ ἕως παῤ Ἀντιφῶντι Σαμοθρᾳκικῷ. πολλὴ δὲ
χρῆσις αὐτοῦ. καὶ Θουκυδίδης ἐν τῷ προοιμίῳ %2 %2 %2 οὕτως ἤρξατο
οὕτω μὲν οὖν μοι δεῦῤ ἀεὶ τείνει λόγους.
<pb n="p.13" />
               </p>
            </div>
            <div xml:id="aidris" type="entry" n="aidris">
               <head>ἌΙΔΡΙΣ</head>
               <p>
ἀνεπιστήμων.
</p>
            </div>
            <div xml:id="aeilogia" type="entry" n="aeilogia">
               <head>ἈΕΙΛΟΓΙΑ</head>
               <p>
τὸ ἀεὶ λόγον καὶ εὐθύνας ὑπέχειν. οὕτω Δημοσθένης
καὶ Ἰσαῖος.
</p>
            </div>
            <div xml:id="aeiesuw" type="entry" n="aeiesuo">
               <head>ἈΕΙΕΣΥΩ</head>
               <p>
Ἀντιφῶν τὴν ἀϊδιότητα καὶ τὸ ἐπὶ τῶν αὐτῶν ἀεὶ
ἑστάναι, ὥσπερ καὶ εὐεστὼ ἡ εὐδαιμονία καλεῖται. 
<pb n="p.14" />
               </p>
            </div>
            <div xml:id="aerkton" type="entry" n="aerkton">
               <head>ἌΕΡΚΤΟΝ</head>
               <p>
ἀντὶ τοῦ ἄφρακτον καὶ πανταχόθεν καθορώμενον Λυσίας.
</p>
            </div>
            <div xml:id="aetos" type="entry" n="aetos">
               <head>ἈΕΤΟΣ</head>
               <p>
τῶν οἰκοδομημάτων τὸ κατὰ τὸν ὄροφον, ὅ τινες ἀέτωμα
καλοῦσιν. Ἀριστοφάνης Ὄρνισι
τὰς γὰρ ὑμῶν οἰκίας ἐρέψομεν πρὸς ἀετόν. 
</p>
            </div>
            <div xml:id="azhnieus" type="entry" n="azenieus">
               <head>ἈΖΗΝΙΕΥΣ</head>
               <p>
Ἀζηνία δῆμός ἐστι φυλῆς τῆς Ἱπποθωντίδος, καὶ
ὁ δημότης Ἀζηνιεύς: Αἰσχίνης ἐν τῷ κατὰ Κτησιφῶντος.
<pb n="p.15" />
               </p>
            </div>
            <div xml:id="azhthton" type="entry" n="azeteton">
               <head>ἈΖΗΤΗΤΟΝ</head>
               <p>
τὸ ζήτησιν καὶ κατηγορίαν ἔχειν κεκωλυμένον παῤ
Αἰσχίνῃ ἐν τῷ κατὰ Κτησιφῶντος.
</p>
            </div>
            <div xml:id="aqewrhtos" type="entry" n="atheoretos">
               <head>ἈΘΕΩΡΗΤΟΣ</head>
               <p>
ἀντὶ τοῦ ἀθέατος παῤ Ἀντιφῶντι ἐν τῷ περὶ ὁμονοίας.
</p>
            </div>
            <div xml:id="aqhnodwros" type="entry" n="athenodoros">
               <head>ἈΘΗΝΟΔΩΡΟΣ</head>
               <p>
Ἀθηναῖος τῷ γένει, στρατιώτης: Δημοσθένης ἐν 
τῷ κατ̓ Ἀριστοκράτους.
</p>
            </div>
            <div xml:id="aqmoneus" type="entry" n="athmoneus">
               <head>ἈΘΜΟΝΕΥΣ</head>
               <p>
Ἀθμονία δῆμός ἐστι φυλῆς τῆς Κεκροπίδος, ἀφ̓ οὗ
ὁ δημότης Ἀθμονεύς.
</p>
            </div>
            <div xml:id="aigeion" type="entry" n="aigeion">
               <head>ΑΙΓΕΙΟΝ</head>
               <p>
Αἰγέως ἡρῷον ἐν Ἀθήναις: Δείναρχος ἐν τῷ κατὰ
Πολυεύκτου. 
</p>
            </div>
            <div xml:id="aigeidai" type="entry" n="aigeidai">
               <head>ΑΙΓΕΙΔΑΙ</head>
               <p>
Δημοσθένης ἐν τῷ ἐπιταφίῳ, εἰ γνήσιος. Αἰγηῒς
<pb n="p.16" />
φυλὴ ὠνομάσθη ἀπὸ Αἰγέως τοῦ Πανδίονος, ἔνθεν οἱ φυλέται Αἰγεῖδαι.
</p>
            </div>
            <div xml:id="aigidas-ekaloun" type="entry" n="aigidas_ekaloun">
               <head>ΑΙΓΙΔΑΣ ἐκάλουν</head>
               <p>ΑΙΓΙΔΑΣ ἐκάλουν τὰ ἐκ τῶν στεμμάτων δίκτυα: Λυκοῦργος ἐν
τῷ περὶ τῆς διοικήσεως καὶ Νυμφοδωρος. Ἡρόδοτος δ̓ ἐν <num>δ</num> ταύτας
φησὶν ὑπὸ Λιβύων αἰγέας καλεῖσθαι. 
</p>
            </div>
            <div xml:id="aigilieus" type="entry" n="aigilieus">
               <head>ΑΙΓΙΛΙΕΥΣ</head>
               <p>
Ὑπερείδης. Αἰγιλία δῆμός ἐστι φυλῆς Ἀντιοχίδος,
ἔνθεν ὁ δημότης Αἰγιλιεύς.
</p>
            </div>
            <div xml:id="aidesasqai" type="entry" n="aidesasthai">
               <head>ΑΙΔΕΣΑΣΘΑΙ</head>
               <p>
ἀντὶ τοῦ μεταπεισθῆναι Λυσίας ἐν τῷ κατὰ Δημοσθένους
ἐπιτροπῆς, εἰ γνήσιος, καὶ Δημοσθένης ἐν τῇ πρὸς Ναυσίμαχον
καὶ Ξενοπείθην. ἐν δὲ τῷ κατ̓ Ἀριστοκράτους οὗτος ἀντὶ 
<pb n="p.17" />
τοῦ ἐξιλάσασθαι καὶ πεῖσαι.
</p>
            </div>
            <div xml:id="aiqalidhs" type="entry" n="aithalides">
               <head>ΑΙΘΑΛΙΔΗΣ</head>
               <p>
δῆμός ἐστιν Αἰθαλίδαι τῆς Λεοντίδος φυλῆς, ἧς ὁ
δημότης Αἰθαλίδης.
</p>
            </div>
            <div xml:id="aiqiopion" type="entry" n="aithiopion">
               <head>ΑΙΘΙΟΠΙΟΝ</head>
               <p>
ὄνομα χωρίου ἐν Εὐβοίᾳ.
</p>
            </div>
            <div xml:id="aikias" type="entry" n="aikias">
               <head>ΑΙΚΙΑΣ</head>
               <p>
εἶδος δίκης ἐστὶν ἰδιωτικῆς ἐπὶ πληγαῖς λαγχανομένης, 
ἧς τὸ τίμημα ἐν τοῖς νόμοις οὐκ ἔστιν ὡρισμένον, ἀλλ̓ ὁ μὲν κατήγορος
τίμημα ἐπιγράφεται ὁπόσου δοκεῖ ἄξιον εἶναι τὸ ἀδίκημα, οἱ
δὲ δικασταὶ ἐπικρίνουσιν.
</p>
            </div>
            <div xml:id="ainious" type="entry" n="ainious">
               <head>ΑΙΝΙΟΥΣ</head>
               <p>
Δημοσθένης ἐν τῷ κατ̓ Ἀριστοκράτους. Αἶνος πόλις
τῆς Θρᾴκης. Ὅμηρος 
ὃς ἂρ Αἰνόθεν εἰληλούθει.
Ἔφορος δ̓ἐν τῇ <num>δ</num> περὶ Θρᾳκίων πολισμάτων λέγων φησὶν <q>ἐχομένη
δὲ τούτων Αἶνος πόλις, ἣν Ἕλληνες τὰ πρῶτα Ἀλωπεκοννήσιοι
κατῴκισαν, ὕστερον δ̓ ἐκ Μυτιλήνης ἐπηγάγοντο καὶ Κύμης ἐποί-
κους.</q>
                  <pb n="p.18" />
               </p>
            </div>
            <div xml:id="aicwnhsin" type="entry" n="aixonesin">
               <head>ΑΙΞΩΝΗΣΙΝ</head>
               <p>
Ἰσαῖος ἐν τῷ πρὸς Μέδοντα περὶ χωρίου. Αἰξωνῆς
δῆμος φυλῆς τῆς Κεκροπίδος. ἐκωμῳδοῦντο δὲ ὡς βλάσφημοι, ἀφ̓
οὗ καὶ τὸ κακῶς λέγειν αἰξωνεύεσθαι ἔλεγον: Μένανδρος ἐν Κανηφόρῳ.
Πλάτων δ̓ ἐν τῷ περὶ ἀνδρείας φησὶν <q>οὐδὲν ἐρῶ πρὸς ταῦτά
γ̓ ἔχων εἰπεῖν, μή με εἴπῃς Αἰξωνέα εἶναι.</q>
               </p>
            </div>
            <div xml:id="akadhmeia" type="entry" n="akademeia">
               <head>ἈΚΑΔΗΜΕΙΑ</head>
               <p>
τρία ὑπῆρχον γυμνάσια, Λύκειον, Κυνόσαργες, Ἀκαδήμεια.
ἐκλήθη δὲ ἀπὸ τοῦ καθιερώσαντος αὐτὸ Ἀκαδήμου.
</p>
            </div>
            <div xml:id="akamantis" type="entry" n="akamantis">
               <head>ἈΚΑΜΑΝΤΙΣ</head>
               <p>
Δημοσθένης ἐν τῷ πρὸς Βοιωτὸν περὶ τοῦ ὀνόματος
<q>ἐν Ἀκαμαντίδι φυλῇ γεγονώς.</q> μία αὕτη τῶν <num>ι</num> φυλῶν, ἀπὸ Ἀκάμαντος
τοῦ Θησέως. 
</p>
            </div>
            <div xml:id="akarh" type="entry" n="akare">
               <head>ἈΚΑΡΗ</head>
               <p>
ἀντὶ τοῦ μικρὸν ἢ οὐδὲν παῤ Ἀντιφῶντι.
</p>
            </div>
            <div xml:id="akinakhs" type="entry" n="akinakes">
               <head>ἈΚΙΝΑΚΗΣ</head>
               <p>
Δημοσθένης ἐν τῷ κατὰ Τιμοκράτους. Περσικὸν
ξίφος ἐστί. καὶ Ἀναξιμένης ἐν <num>α</num> τῶν περὶ Ἀλέξανδρον.
<pb n="p.19" />
               </p>
            </div>
            <div xml:id="akh" type="entry" n="ake">
               <head>ἌΚΗ</head>
               <p>
πόλις αὕτη ἐν Φοινίκῃ: Δημοσθένης ἐν τῷ πρὸς Κάλλιππον.
ἣν Νικάνωρ ὁ περὶ μετονομασιῶν γεγραφὼς καὶ Καλλίμαχος
ἐν τοῖς ὑπομνήμασι τὴν νῦν Πτολεμαΐδα καλουμένην φασὶν εἶναι:
Δημήτριος δὲ ἰδίως τὴν ἀκρόπολιν τῆς Πτολεμαΐδος πρότερον Ἄκην
ὠνομάσθαι φησίν. 
</p>
            </div>
            <div xml:id="akmazeis" type="entry" n="akmazeis">
               <head>ἈΚΜΑΖΕΙΣ</head>
               <p>
ἀντὶ τοῦ τὰ τῶν νέων πράττεις Ὑπερείδης ἐν τῷ
κατὰ Μαντιθέου, Λυσίας ἐν τῷ πρὸς Νίκαρχον τὸν αὐλητὴν, εἰ γνήσιος.
</p>
            </div>
            <div xml:id="akritos" type="entry" n="akritos">
               <head>ἌΚΡΙΤΟΣ</head>
               <p>
ἀντὶ τοῦ ἀδιάκριτος Δημοσθένης ἐν τῷ ὑπὲρ
Κτησιφῶντος. 
</p>
            </div>
            <div xml:id="akroasqai" type="entry" n="akroasthai">
               <head>ἈΚΡΟΑΣΘΑΙ</head>
               <p>
ἀντὶ τοῦ ὑπακούειν Ἀντιφῶν ἐν τῷ κατὰ Φιλίνου.
</p>
            </div>
            <div xml:id="akth" type="entry" n="akte">
               <head>ἈΚΤΗ</head>
               <p>
ἰδίως ἐπιθαλαττίδιός τις μοῖρα τῆς Ἀττικῆς: Ὑπερείδης
ἐν τῷ περὶ τοῦ ταρίχους: ὅθεν καὶ ὁ Ἀκτίτης λίθος. ἐκάλουν δὲ οὕτω
καὶ τὴν Ἀττικὴν οἱ μὲν ἀπό τινος Ἀκταίωνος βασιλέως, οἱ δὲ διὰ τὸ
<pb n="p.20" />
τὴν πλείω τῆς χώρας ἐπιθαλάττιον εἶναι.
</p>
            </div>
            <div xml:id="aktia" type="entry" n="aktia">
               <head>ἌΚΤΙΑ</head>
               <p>
Ὑπερείδης ἐν τῷ περὶ τοῦ Πολύευκτον στρατηγεῖν.
Ἄκτια ἀγὼν παλαιὸς ἦν, ὡς δῆλον ποιεῖ Καλλίμαχος ἐν τῷ περὶ ἀγώνων.
</p>
            </div>
            <div xml:id="alabastoqhkai" type="entry" n="alabastothekai">
               <head>ἈΛΑΒΑΣΤΟΘΗΚΑΙ</head>
               <p>
αἱ θῆκαι τῶν ἀλαβάστων, ἃς ἐν τῇ συνηθείᾳ 
μυροθήκας καλοῦσι: Δημοσθένης ἐν τῷ παραπρεσβείας. ἀλάβαστοι
δ̓ εἰσὶ λήκυθοι ὧν οὐκ ἔστι λαβέσθαι διὰ λειότητα.
</p>
            </div>
            <div xml:id="alaieus" type="entry" n="halaieus">
               <head>ἉΛΑΙΕΥΣ</head>
               <p>
ὄνομα δήμου.
</p>
            </div>
            <div xml:id="alastwr" type="entry" n="alastor">
               <head>ἈΛΑΣΤΩΡ</head>
               <p>
οὗ μηδέποτ̓ ἄν τις ἐπιλάθοιτο: Δημοσθένης ὑπὲρ
Κτησιφῶντος. πολὺ δὲ τοὔνομα ἐν τῇ τραγῳδίᾳ. 
<pb n="p.21" />
ἉλΕΑΣ: Δημοσθένης ἐν τῷ παραπρεσβείας. ἔστι δὲ πόλις Θεσσαλική.
οἱ δὲ πολῖται Ἁλεῖς.
</p>
            </div>
            <div xml:id="alecandros" type="entry" n="alexandros">
               <head>ἈΛΕΞΑΝΔΡΟΣ</head>
               <p>
Δημοσθένης ἐν <num>ς</num> Φιλιππικῶν Φησὶν <q>ἡνίκα ἦλθεν
Ἀλέξανδρος ὁ τούτων πρόγονος περὶ τούτων κῆρυξ.</q> οὗτός ἐστιν
ὁ ἐπικαλούμενος Φιλέλλην, υἱὸς μὲν Ἀμύντου, πατὴρ δὲ Περδίκκου, 
ἐστρατεύετο δὲ ὑπὸ Μαρδονίῳ, ἀφ̓ οὗ καὶ ἐπέμφθη ἐπὶ γῆς καὶ ὕδατος
αἴτησιν πρὸς Ἀθηναίους: οἱ δὲ οὐχ ὅπως αὐτῷ προσέσχον τὸν
νοῦν, ἀλλὰ καὶ σφόδρα ἀπειλήσαντες ἀπέπεμψαν. ἕτερος δ̓ ἐστὶν
Ἀλέξανδρος καὶ αὐτὸς Μακεδόνων βασιλεὺς, ἀδελφὸς Φιλίππου
πρεσβύτερος, περὶ οὗ Δημοσθένης ἐν τῷ παραπρεσβείας φησὶ <q>καίτοι 
τῶν ἀποκτεινάντων Ἀλέξανδρον ἦν τὸν ἀδελφὸν τοῦ Φιλίππου οὗτος
Ἀπολλοφάνης.</q> ἄλλος δ̓ ἐστὶν Ἀλέξανδρος Θετταλὸς, περὶ οὗ πάλιν
ὁ Δημοσθένης ἐν τῷ κατ̓ Ἀριστοκράτους <q>τί δ̓ Ἀλέξανδρον ἐκεῖνον τὸν
Θετταλόν;</q> οὗτος δὲ Φεραῖος μέν ἐστι, συνεμάχησαν δ̓ αὐτῷ Ἀθηναῖοι
κατὰ Θηβαίων, ὅτε δέσμιος ἦν παῤ αὐτῷ Πελοπίδας. ἄλλος δὲ 
Ἀλέξανδρος Μολοττὸς, ἀδελφὸς Ὀλυμπιάδος τῆς Φιλίππου γυναικὸς,
οὗ πάλιν Δημοσθένης μνημονεύει ἐν <num>ζ</num> Φιλιππικῶν, εἰ γνήσιος ὁ λόγος.
</p>
            </div>
            <div xml:id="alipedon-tines" type="entry" n="halipedon_tines">
               <head>ἉΛΙΠΕΔΟΝ τινες</head>
               <p>ἉΛΙΠΕΔΟΝ τινες τὸν Πειραιᾶ φασίν. ἔστι δὲ καὶ κοινῶς τόπος
<pb n="p.22" />
ὃς πάλαι μὲν ἦν θάλασσα, αὖθις δὲ πεδίον ἐγένετο. διὸ καὶ δασύνεται
ἡ πρώτη: ἔστι γὰρ οἷον ἁλὸς πεδίον. ἤτοι ὁμαλὸν πεδίον καὶ
τετριμμένον καὶ οἷον ἀληλεσμένον, ὡς Ἀριστοφάνης Δαιταλεῦσιν διὰ
ψιλοῦ <q>ἐν ἀλιπέδῳ.</q> ἔνιοι δὲ φασιν ὅτι τὸ παραθαλάσσιον πεδίον
οὕτω λέγεται. τινὲς δέ φασι παρὰ τὸ ἀλινδεῖσθαι ἵππους ἐν αὐτῷ 
δύνασθαι, ὅ ἐστι κονίσασθαι, οὕτως ὀνομασθῆναι.
</p>
            </div>
            <div xml:id="alimousioi" type="entry" n="halimousioi">
               <head>ἉΛΙΜΟΥΣΙΟΙ</head>
               <p>
Δημοσθένης ἐν τῇ πρὸς Εὐβουλίδην ἐφέσει. Ἁλιμοῦς
δῆμος τῆς Λεοντίδος φυλῆς, καὶ οἱ δημόται Ἁλιμούσιοι.
</p>
            </div>
            <div xml:id="alirroqios" type="entry" n="halirrothios">
               <head>ἉΛΙΡΡΟΘΙΟΣ</head>
               <p>
ὄνομα κύριον, υἱὸς Ποσειδῶνος: Δημοσθένης ἐν τῷ
κατ̓ Ἀριστοκράτους.
</p>
            </div>
            <div xml:id="alketas" type="entry" n="alketas">
               <head>ἈΛΚΕΤΑΣ</head>
               <p>
Μολοττῶν βασιλεύς: Ἰσαῖος ἐν τῷ περὶ τῶν ἐν Μακεδονίᾳ
ῥηθέντων. ἀλλὰ καὶ ὑποστράτηγος ἄλλος Ἀλεξάνδρου.
</p>
            </div>
            <div xml:id="alkibiadhs" type="entry" n="alkibiades">
               <head>ἈΛΚΙΒΙΑΔΗΣ</head>
               <p>
ὁ Κλεινίου. ἦν δὲ καὶ ἕτερος, πρόπαππος τοῦ
προειρημένου, ὅν φησι Λυσίας ἐν τῷ κατ̓ Ἀλκιβιάδου λιποταξίου, εἰ
γνήσιος ἡ λόγος, αὐτόν τε καὶ τὸν πατρὸς πρὸς μητρὸς πάππον δὶς 
ἐξοστρακισθῆναι. ἄλλος δέ ἐστιν Ἀλκιβιάδης οὗ μνημονεύει Ἀντιφῶν
ἐν τῇ πρὸς τὴν Δημοσθένους γραφὴν ἀπολογίᾳ: μνημονεύουσι δ̓ 
αὐτοῦ καὶ τῶν ἄλλων ῥητόρων τινὲς καὶ οἱ κωμικοί. ἔστι δὲ Φηγούσιος,
Ἀλκιβιάδου ξένος.
<pb n="p.23" />
               </p>
            </div>
            <div xml:id="alkimaxos" type="entry" n="alkimachos">
               <head>ἈΛΚΙΜΑΧΟΣ</head>
               <p>
Δημοσθένης ἐν τῷ κατ̓ Εὐέργου καὶ Μνησιβούλου.
στρατηγὸς οὗτός ἐστιν, Ἀναγυράσιος τῶν δήμων, στρατηγήσας ἐν
τῷ πρὸς Φίλιππον πολέμῳ. ἕτερος δέ ἐστιν Ἀλκίμαχος Μακεδὼν, οὗ
μνημονεύει Ὑπερείδης ἐν τῷ κατὰ Δημάδου οὕτως <q>Ἀλκίμαχον καὶ
Ἀντίπατρον Ἀθηναίους καὶ προξένους ἐποιησάμεθα.</q> Ἀναξιμένης 
δὲ ἐν τῇ <num>β</num> τῶν περὶ Ἀλέξανδρον ἀνέγραψεν αὐτοῦ δημηγορίαν, πρὸς
ἣν ἀντειπεῖν φησὶ Δημοσθένην.
</p>
            </div>
            <div xml:id="alkmaiwnidai" type="entry" n="alkmaionidai">
               <head>ἈΛΚΜΑΙΩΝΙΔΑΙ</head>
               <p>
γένος ἐπιφανὲς Ἀθήνησιν ἀπὸ Ἀλκμαίωνος.
</p>
            </div>
            <div xml:id="alogian" type="entry" n="alogian">
               <head>ἈΛΟΓΙΑΝ</head>
               <p>
τὸ μηδένα ἔχειν λόγον, ἀλλ̓ ἀλογιστὶ πράττειν Δημοσθένης
ἐν τῷ κατ̓ Ἀριστοκράτους καὶ Πλάτων. 
</p>
            </div>
            <div xml:id="alogoi-eranistai" type="entry" n="halogoi_eranistai">
               <head>ἍΛΟΓΟΙ ΕΡΑΝΙΣΤΑΙ</head>
               <p>
μήποτε οἱ μήπω ἐξειλεχότες τὸ ἐπιβάλλον
<pb n="p.24" />
ἑαυτοῖς κατὰ τὴν ἐκ τῆς περιόδου τάξιν τῶν ὀνομάτων τῶν εἰς τὸν
ἔρανον ἐκφερομένων. Δείναρχος ἐν τῷ κατὰ τῶν Πατροκλέους παίδων ἐρανικῷ.
</p>
            </div>
            <div xml:id="alonnhsos" type="entry" n="halonnesos">
               <head>ἉΛΟΝΝΗΣΟΣ</head>
               <p>
νησύδριον ἐν τῷ Αἰγαίῳ πελάγει: Αἰσχίνης ἐν τῷ
κατὰ Κτησιφῶντος, ὡς καὶ Ἀρχέμαχος ἐν <num>δ</num> τῶν Εὐβοϊκῶν. μνημονεύει 
δὲ τῆς ἀμφισβητήσεως τῆς περὶ Ἁλοννήσου καὶ Θεόπομπος ἐν
<num>δ</num> καὶ Ἀναξιμένης ἐν <num>δ</num> Φιλιππικῶν.
</p>
            </div>
            <div xml:id="aloph" type="entry" n="alope">
               <head>ἈΛΟΠΗ</head>
               <p>
Λυκοῦργος ἐν τῷ περὶ τῆς ἱερείας. Κερκυόνος θυγάτηρ,
ἐξ ἧς καὶ Ποσειδῶνος Ἱπποθῶν ὁ τῆς Ἱπποθωντίδος φυλῆς ἐπώνυμος,
ὡς Ἑλλάνικός τε ἐν <num>β</num> Ἀτθίδος καὶ Εὐριπίδης ἐν τῷ ὁμωνύμῳ δράματι 
καὶ Δείναρχος ἐν τῇ διαδικασίᾳ Φαληρέων.
</p>
            </div>
            <div xml:id="alourgopwlikh" type="entry" n="halourgopolike">
               <head>ἉΛΟΥΡΓΟΠΩΛΙΚΗ</head>
               <p>
ἡ πορφυροπωλικὴ ὑφ̓ ἡμῶν λεγομένη: Ἰσαῖος
ἐν τῷ κατ̓ Ἐλπαγόρου καὶ Δημοφάνους.
</p>
            </div>
            <div xml:id="alwa" type="entry" n="haloa">
               <head>ἉΛΩΑ</head>
               <p>
Δημοσθένης ἐν τῷ κατὰ Νεαίρας. ἑορτή ἐστιν Ἀττικὴ
τὰ Ἁλῶα, ἥν φησι Φιλόχορος ὀνομασθῆναι ἀπὸ τοῦ τότε τοὺς ἀνθρώπους 
τὰς διατριβὰς ποιεῖσθαι περὶ τὰς ἅλως. ἄγεσθαι δὲ αὐτήν
φησιν ἐν τῷ περὶ ἑορτῶν Ποσειδεῶνος μηνός.
<pb n="p.25" />
               </p>
            </div>
            <div xml:id="alwpekh" type="entry" n="alopeke">
               <head>ἈΛΩΠΕΚΗ</head>
               <p>
δῆμος τῆς Ἀντιοχίδος: ὁ δὲ δημότης Ἀλωπεκεύς καὶ
Ἀλωπεκῆθεν. πόθεν δὲ ὠνομάσθησαν Φιλόχορος ἐν <num>γ</num> δηλοῖ.
</p>
            </div>
            <div xml:id="alwpekonnhsos" type="entry" n="alopekonnesos">
               <head>ἈΛΩΠΕΚΟΝΝΗΣΟΣ</head>
               <p>
πόλις τῶν ἐν Χερρονήσῳ.
</p>
            </div>
            <div xml:id="amadokos" type="entry" n="amadokos">
               <head>ἈΜΑΔΟΚΟΣ</head>
               <p>
Ἰσοκράτης Φιλίππῳ. δύο γεγόνασιν οὗτοι, πατὴρ
καὶ υἱὸς, ὃς καὶ Φιλίππῳ συμμαχήσων ἦλθεν εἰς τὸν πρὸς Κερσοβλέπτην 
πόλεμον. ἀμφοτέρων μέμνηται Θεόπομπος ἐν τῇ <num>ια</num> τῶν Φιλιππικῶν.
</p>
            </div>
            <div xml:id="amazoneion" type="entry" n="amazoneion">
               <head>ἈΜΑΖΟΝΕΙΟΝ</head>
               <p>
Ἰσαῖος ἐν τῷ πρὸς Διοκλέα. περὶ τῆς Ἀμαζόνων
ἀφιερώσεως Ἀθήνησιν Ἀμμώνιος διείλεκται ἐν τῷ περὶ βωμῶν
καὶ θυσιῶν. ἔστι δὲ ἱερὸν ὃ Ἀμαζόνες ἱδρύσαντο. 
</p>
            </div>
            <div xml:id="amacanteia" type="entry" n="hamaxanteia">
               <head>ἉΜΑΞΑΝΤΕΙΑ</head>
               <p>
δῆμος τῆς Ἱπποθωντίδος φυλῆς. ὁ δημότης Ἁμαξαντεύς.
</p>
            </div>
            <div xml:id="amblwqridion" type="entry" n="amblothridion">
               <head>ἈΜΒΛΩΘΡΙΔΙΟΝ</head>
               <p>
τὸ ἀμβλωθὲν βρέφος.
</p>
            </div>
            <div xml:id="ambrakia" type="entry" n="ambrakia">
               <head>ἈΜΒΡΑΚΙΑ</head>
               <p>
πόλις ἐν τῷ Ἀμβρακικῷ κόλπῳ, ἄποικος Κορινθίων.
<pb n="p.26" />
               </p>
            </div>
            <div xml:id="amippoi" type="entry" n="hamippoi">
               <head>ἍΜΙΠΠΟΙ</head>
               <p>
Ἰσαῖος Τεμενικῷ. οἱ σὺν ἵπποις στρατευόμενοι. ἔνιοι
δέ φασιν ὅτι ζεύγνυνταί τινες πρὸς ἀλλήλους ἵπποι κέλητες, ὁ δ̓
ἐλαύνων αὐτοὺς τὸν ἕτερον μὲν παρέλκεται, ἐπὶ δὲ τοῦ ἑτέρου ὀχεῖται.
οὗτοι ἅμιπποι λέγονται. τοῦτ̓ ἔστι τὸ παῤ Ὁμήρῳ
θρώσκων ἄλλοτ̓ ἐπ̓ ἄλλον. 
πεζοὶ δ̓ εἰσὶν οἱ ἅμιπποι, ὡς δῆλόν ἐστιν ἐκ τῶν Θουκυδίδου καὶ
Ξενοφῶντος ἐν τῇ <num>ζ</num> τῶν Ἑλληνικῶν. καὶ μήποτε πρόδρομοί τινές
εἰσιν οἱ ἅμα τοῖς ἱππεῦσι τεταγμένοι: Φιλόχορος γοῦν ἐν τῇ <num>ις</num>
φησὶ καὶ προδρόμους.
</p>
            </div>
            <div xml:id="ammwnis" type="entry" n="ammonis">
               <head>ἈΜΜΩΝΙΣ</head>
               <p>
ἡ τοῦ Ἄμμωνος ἱερὰ τριήρης: Δείναρχος ἐν τῷ κατὰ Ἱμεραίου. 
</p>
            </div>
            <div xml:id="amorghs" type="entry" n="amorges">
               <head>ἈΜΟΡΓΗΣ</head>
               <p>
Πισσούθνου νόθος υἱός ἐστιν.
</p>
            </div>
            <div xml:id="amorgos" type="entry" n="amorgos">
               <head>ἈΜΟΡΓΟΣ</head>
               <p>
ἔστι παραπλήσιόν τι βύσσῳ: Αἰσχίνης ἐν τῷ κατὰ
Τιμάρχου. μνημονεύουσι δὲ οἱ κωμικοὶ πολλάκις τῶν ἀμοργίνων, ὡς
καὶ Ἀριστοφάνης Λυσιστράτῃ καὶ Εὔπολις Πόλεσιν. 
</p>
            </div>
            <div xml:id="amfignoein" type="entry" n="amfignoein">
               <head>ἈΜΦΙΓΝΟΕΙΝ</head>
               <p>
ἀντὶ τοῦ ἀγνοεῖν ἢ ἐνδοιάζειν περὶ τῆς γνώσεως,
<pb n="p.27" />
ὡς καὶ Λυσίας ἐν τῷ πρὸς Αἰσίωνα περὶ τῆς τῶν βιβλίων κλοπῆς, εἰ
γνήσιος ὁ λόγος.
</p>
            </div>
            <div xml:id="amfideai" type="entry" n="amfideai">
               <head>ἈΜΦΙΔΕΑΙ</head>
               <p>
εἰσὶ περισκελίδες τινές: Ἀριστοφάνης Θεσμοφοριαζούσαις.
ἰδίως δὲ Λυσίας ἐν τῷ κατ̓ Εὐθυδίκου φησὶν <q>οὐ δυνάμενος
δ̓ ἐκβαλεῖν διὰ τὸ ἀμφιδέαις δεδέσθαι τὰς θύρας.</q>
               </p>
            </div>
            <div xml:id="amfidromia" type="entry" n="amfidromia">
               <head>ἈΜΦΙΔΡΟΜΙΑ</head>
               <p>
Λυσίας ἐν τῷ περὶ τῆς ἀμβλώσεως, εἰ γνήσιος
ὁ λόγος. ἡμέρα τις ἤγετο ἐπὶ τοῖς νεογνοῖς παιδίοις, ἐν ᾗ τὸ βρέφος
περὶ τὴν ἑστίαν ἔφερον τρέχοντες, καὶ ὑπὸ τῶν οἰκείων καὶ φίλων
πουλύποδας καὶ σηπίας ἐλάμβανον.
</p>
            </div>
            <div xml:id="amfiktuones" type="entry" n="amfiktuones">
               <head>ἈΜΦΙΚΤΥΟΝΕΣ</head>
               <p>
συνέδριόν ἐστιν Ἑλληνικὸν, συναγόμενον ἐν Θερμοπύλαις. 
<pb n="p.28" />
ὠνομάσθη δὲ ἤτοι ἀπὸ Ἀμφικτύονος τοῦ Δευκαλίωνος,
ὅτι αὐτὸς συνήγαγε τὰ ἔθνη βασιλεύων, ὥς φησι Θεόπομπος ἐν <num>η</num>
῾ταῦτα δ̓ ἦν <num>ιβ</num>, Ἴωνες Δωριεῖς Περραιβοὶ Βοιωτοὶ Μάγνητες Ἀχαιοὶ
Φθιῶται Μηλιεῖς Δόλοπες Αἰνιᾶνες Δελφοὶ Φωκεῖς᾿, ἢ ἀπὸ τοῦ περιοίκους
εἶναι τῶν Δελφῶν τοὺς συναχθέντας, ὡς Ἀναξιμένης ἐν <num>α</num> Ἑλληνικῶν. 
</p>
            </div>
            <div xml:id="amfipolis" type="entry" n="amfipolis">
               <head>ἈΜΦΙΠΟΛΙΣ</head>
               <p>
Ἀντιφῶν περὶ τοῦ Λινδίων φόρου. πόλις αὕτη τῆς
Θρᾴκης. πρότερον δὲ Ἐννέα ὁδοὶ ἐκαλεῖτο, ὡς Ἀνδροτίων ἐν <num>ιβ</num>
Ἀτθίδος. Μαρσύας δ̓ ἐν Μακεδονικοῖς διὰ τὸ περιοικεῖσθαι τὸν τόπον
Ἀμφίπολιν ὠνομάσθαι, πρότερον Ἄκραν καλουμένην: οἱ δὲ Ἄρεος πόλις. 
</p>
            </div>
            <div xml:id="amfisbhtein" type="entry" n="amfisbetein">
               <head>ἈΜΦΙΣΒΗΤΕΙΝ</head>
               <p>ἈΜΦΙΣΒΗΤΕΙΝ καὶ ΠΑΡΑΚΑΤΑΒΑΛΛΕΙΝ: οἱ τῶν κλήρων ἐπιδικαζόμενοι
ἀμφισβητεῖν ἢ παρακαταβάλλειν λέγονται, οἱ μὲν οὐ φάσκοντες
ἐπίδικον εἶναι τὸν κλῆρον ὡς ὄντος παιδὸς τῷ τετελευτηκότι
ἢ γόνῳ ἢ ποιήσει, οἱ δὲ ὡς ἄπαιδος τελευτήσαντος δικαιότερον λέγοντες 
ἔχειν αὐτοὺς τὸν κλῆρον τοῦ λαχόντος, ἢ συγγενεῖς ὄντες ἢ κατὰ
<pb n="p.29" />
διαθήκας κληρονόμοι. οὕτω Δημοσθένης καὶ Ὑπερείδης περὶ τοῦ
παρακαταβάλλειν διεσάφησαν.
</p>
            </div>
            <div xml:id="amfissa" type="entry" n="amfissa">
               <head>ἌΜΦΙΣΣΑ</head>
               <p>
Δημοσθένης ἐν τῷ ὑπὲρ Κτησιφῶντος. πόλις τῆς Λοκρίδος.
Ἀριστοτέλης ἐν τῇ Ὀπουντίων πολιτείᾳ οὕτω λέγει <q>Ἀνδραίμων
δὲ ἦν οἰκιστὴς, Ἄμφισσαν δ̓ ὠνόμασαν διὰ τὸ περιέχεσθαι 
τὸν τόπον ὄρεσιν.</q>
               </p>
            </div>
            <div xml:id="amfoteropaoun" type="entry" n="amfoteropaoun">
               <head>ἈΜΦΟΤΕΡΟΠΑΟΥΝ</head>
               <p>
Δημοσθένης ἐν τῷ κατὰ Διονυσοδώρου. ὅταν
τις ναυτικὸν δανείσῃ δάνειον ἐπὶ τῷ καὶ ἐνθένδε πλεῦσαί ποι κἀκεῖθεν
ἐνθάδε, τοῦτο ἀμφοτερόπλουν καλεῖται.
</p>
            </div>
            <div xml:id="amwsgepws" type="entry" n="hamosgepos">
               <head>ἉΜΩΣΓΕΠΩΣ</head>
               <p>
ἀντὶ τοῦ ἑνί γέ τῳ τρόπῳ Λυσίας ἐν τῷ κατ̓ Ἀρισταγόρου 
ἐνδείξεως, εἰ γνήσιος.
</p>
            </div>
            <div xml:id="anaballei" type="entry" n="anaballei">
               <head>ἈΝΑΒΑΛΛΕΙ</head>
               <p>
ἀντὶ τοῦ εἰς ἀναβολὰς καθίστησι καὶ οἱονεὶ ἀναβάλλεται
Δημοσθένης Φιλιππικοῖς.
</p>
            </div>
            <div xml:id="anagein" type="entry" n="anagein">
               <head>ἈΝΑΓΕΙΝ</head>
               <p>
τὸ μηνύειν τὸν πεπρακότα καὶ ἐπ̓ ἐκεῖνον ἰέναι Λυσίας
ἐν τῷ πρὸς Βοίωνα, εἰ γνήσιος, καὶ Δείναρχος. 
<pb n="p.30" />
               </p>
            </div>
            <div xml:id="anageis" type="entry" n="anageis">
               <head>ἈΝΑΓΕΙΣ</head>
               <p>
Αἰσχίνης κατὰ Κτησιφῶντος. διὰ μὲν τοῦ α τοὺς
ἀνάγνους: ἐὰν δὲ ἐναγεῖς, τοὺς ἐν τῷ ἄγει, τουτέστιν ἐν τῷ μιάσματι.
</p>
            </div>
            <div xml:id="anaginwskomenos" type="entry" n="anaginoskomenos">
               <head>ἈΝΑΓΙΝΩΣΚΟΜΕΝΟΣ</head>
               <p>
ἀντὶ τοῦ ἀναπειθόμενος Ἀντιφῶν, Ἰσαῖος,
Ηρόδοτος ἐν <num>α</num>.
</p>
            </div>
            <div xml:id="anagkaion" type="entry" n="anagkaion">
               <head>ἈΝΑΓΚΑΙΟΝ</head>
               <p>
ἀντὶ τοῦ δεσμωτήριον Ἰσαῖος ἐν τῷ πρὸς Ἕρμωνα 
καὶ Ξενοφῶν Ἑλληνικαῖς. Καλλισθένης δὲ ἀνώγεων εἶπεν, ὃ δεῖ μᾶλλον λέγεσθαι.
</p>
            </div>
            <div xml:id="anagurasios" type="entry" n="anagurasios">
               <head>ἈΝΑΓΥΡΑΣΙΟΣ</head>
               <p>
Αἰσχίνης ἐν τῷ κατὰ Κτησιφῶντος. δῆμός ἐστιν
Ἀναγυροῦς τῆς Ἐρεχθηΐδος φυλῆς, ἔνθεν ὁ δημότης Ἀναγυράσιος.
</p>
            </div>
            <div xml:id="anadikasasqai" type="entry" n="anadikasasthai">
               <head>ἈΝΑΔΙΚΑΣΑΣΘΑΙ</head>
               <p>
τὸ ἄνωθεν δικάσασθαι: οὕτως Ἰσαῖος. ἐντεῦθεν 
καὶ τὸ ἈΝΑΔΙΚΟΙ ΚΡΙΣΕΙΣ, αἱ ἄνωθεν δικαζόμεναι, ὅταν ἁλῶσιν
οἱ μάρτυρες ψευδομαρτυριῶν.
<pb n="p.31" />
               </p>
            </div>
            <div xml:id="anaqesqai" type="entry" n="anathesthai">
               <head>ἈΝΑΘΕΣΘΑΙ</head>
               <p>
Ἀντιφῶν ἐν τῷ περὶ ὁμονοίας <q>ἀναθέσθαι δὲ ὥσπερ
πεττὸν τὸν βίον οὐκ ἔστιν</q> ἀντὶ τοῦ ἄνωθεν βιῶναι μετανοήσαντας
ἐπὶ τῷ προτέρῳ βίῳ. εἴρηται δὲ ἐκ μεταφορᾶς τῶν πεττευομένων:
Πλάτων ἐν Ἱππάρχῳ ἢ φιλοκερδεῖ.
</p>
            </div>
            <div xml:id="anaireqeis" type="entry" n="anairetheis">
               <head>ἈΝΑΙΡΕΘΕΙΣ</head>
               <p>
ἀντὶ τοῦ ἀναληφθεὶς καὶ τραφεὶς παῤ Ἰσοκράτει Φιλίππῳ. 
</p>
            </div>
            <div xml:id="anainesqai" type="entry" n="anainesthai">
               <head>ἈΝΑΙΝΕΣΘΑΙ</head>
               <p>
κοινῶς μὲν τὸ ἀρνεῖσθαι, ἰδίως δὲ ἐπὶ τῶν
κατὰ τοὺς γάμους καὶ τὰ ἀφροδίσια λέγεται: Δημοσθένης ἐν
τῇ ὑπὲρ Φιρμίωνος παραγραφῇ, Πλάτων Φάωνι, Μένανδρος Σικυωνίῳ. 
</p>
            </div>
            <div xml:id="anakaiasin" type="entry" n="anakaiasin">
               <head>ἈΝΑΚΑΙΑΣΙΝ</head>
               <p>
Ἰσαῖος ἐν τῷ κατὰ Διοκλέους. δῆμος φυλῆς Ἱπποθωντίδος
ἡ Ἀνάκαια.
</p>
            </div>
            <div xml:id="anakalupthria" type="entry" n="anakalupteria">
               <head>ἈΝΑΚΑΛΥΠΤΗΡΙΑ</head>
               <p>
δῶρα διδόμενα ταῖς νύμφαις παρά τε τοῦ
ἀνδρὸς καὶ τῶν οἰκείων καὶ φίλων, ὅταν τὸ πρῶτον ἀνακαλύπτωνται
<pb n="p.32" />
ὥστε ὁραθῆναι τοῖς ἀνδράσι. καλεῖται δὲ τὰ αὐτὰ καὶ ἐπαύλια.
ταῦτα δ̓ εἰσὶ τὰ παῤ ἡμῖν θεώρετρα.
</p>
            </div>
            <div xml:id="anakeion" type="entry" n="anakeion">
               <head>ἈΝΑΚΕΙΟΝ</head>
               <p>
Δημοσθένης ἐν τῷ κατὰ Στεφάνου. ἱερὸν τῶν Διοσκούρων.
</p>
            </div>
            <div xml:id="anakrisis" type="entry" n="anakrisis">
               <head>ἈΝΑΚΡΙΣΙΣ</head>
               <p>
ἐξέτασις ὑφ̓ ἑκάστης ἀρχῆς γινομένη πρὸ τῶν δικῶν 
περὶ τῶν συντεινόντων εἰς τὸν ἀγῶνα. ἐξετάζουσι δὲ καὶ εἰ ὅλως
εἰσάγειν χρή. πολλάκις δέ ἐστι παρὰ τοῖς ῥήτορσιν, ὥσπερ καὶ
Λυσίας ἐν τῷ πρὸς Ἀριστόδημον.
</p>
            </div>
            <div xml:id="anaktes" type="entry" n="anaktes">
               <head>ἌΝΑΚΤΕΣ</head>
               <p>ἌΝΑΚΤΕΣ καὶ ἌΝΑΣΣΑΙ: Ἰσοκράτης Εὐαγόρᾳ. ἔοικε δ̓ ὁ ῥήτωρ
ἔθους τινὸς ἐν Κύπρῳ μνημονεύειν. Ἀριστοτέλης γοῦν ἐν τῇ Κυπρίων 
πολιτείᾳ φησὶ <q>καλοῦνται δὲ υἱοὶ μὲν καὶ ἀδελφοὶ τοῦ βασιλέως
ἄνακτες, αἱ δὲ ἀδελφαὶ καὶ γυναῖκες ἄνασσαι.</q>
                  <pb n="p.33" />
               </p>
            </div>
            <div xml:id="anacagoras" type="entry" n="anaxagoras">
               <head>ἈΝΑΞΑΓΟΡΑΣ</head>
               <p>
σοφιστὴς, Ἡγησιβούλου υἱὸς Κλαζομένιος, Ἀναξιμένους
μαθητὴς Μιλησίου. νοῦς δ̓ ἐπεκαλεῖτο, ἐπεὶ ὕλην τε καὶ
νοῦν πάντων φρουρὸν εἶπεν. οὗτός ἐστιν ὁ τὸν ἥλιον μύδρον εἰπὼν διάπυρον.
</p>
            </div>
            <div xml:id="anacibios" type="entry" n="anaxibios">
               <head>ἈΝΑΞΙΒΙΟΣ</head>
               <p>
Λυσίας ἐν τῷ κατὰ Θρασυβούλου. Λακεδαιμονίων 
δὲ ἦν στρατηγός.
</p>
            </div>
            <div xml:id="anapodizomena" type="entry" n="anapodizomena">
               <head>ἈΝΑΠΟΔΙΖΟΜΕΝΑ</head>
               <p>
ἀντὶ τοῦ ἐξεταζόμενα, ἢ ἀντὶ τοῦ ἄνωθεν τὰ
αὐτὰ πολλάκις λεγόμενα ἢ πραττόμενα Ἀντιφῶν Ἀληθείας <num>α</num>.
</p>
            </div>
            <div xml:id="anaseisas" type="entry" n="anaseisas">
               <head>ἈΝΑΣΕΙΣΑΣ</head>
               <p>
ἀπειλησάμενος: Δημοσθένης κατ̓ Ἀριστογείτονος.
</p>
            </div>
            <div xml:id="anasuntacas" type="entry" n="anasuntaxas">
               <head>ἈΝΑΣΥΝΤΑΞΑΣ</head>
               <p>
ἀντὶ τοῦ ἄνωθεν συντάξας Ὑπερείδης κατὰ Πολυεύκτου. 
</p>
            </div>
            <div xml:id="anati" type="entry" n="anati">
               <head>ἈΝΑΤΙ</head>
               <p>
ἀντὶ τοῦ ἄνευ ἄτης, ἄνευ κακοῦ Ἰσαῖος ἐν τῷ πρὸς Ἀπολλόδωρον.
</p>
            </div>
            <div xml:id="anaflustioi" type="entry" n="anaflustioi">
               <head>ἈΝΑΦΛΥΣΤΙΟΙ</head>
               <p>
Αἰσχίνης ἐν τῷ κατὰ Κτησιφῶντος. Ἀνάφλυστος
δῆμος τῆς Ἀντιοχίδος. ἔνιοι δὲ ὡς πόλεως τῆς Ἀναφλύστου μνημονεύουσιν. 
</p>
            </div>
            <div xml:id="anaforan" type="entry" n="anaforan">
               <head>ἈΝΑΦΟΡΑΝ</head>
               <p>
τὸ ἀναφέρειν τὴν αἰτίαν τῶν ἁμαρτηθέντων ἐπ̓ ἄλλους
Δημοσθένης ὑπὲρ Κτησιφῶντος.
<pb n="p.34" />
               </p>
            </div>
            <div xml:id="andhra" type="entry" n="andera">
               <head>ἌΝΔΗΡΑ</head>
               <p>
Ὑπερείδης ἐν τῷ κατὰ Κόνωνος. τὰ χείλη τῶν ποταμῶν
ἄνδηρα λέγουσι διὰ τὸ ἀεὶ ἔνικμα καὶ διερὰ εἶναι. οἱ δὲ τὰ
χώματα διὰ τὸ ἄνω καὶ καθύπερθε τῶν διερῶν εἶναι: ὧν καὶ Ὑπερείδης.
</p>
            </div>
            <div xml:id="andokidou-ermhs" type="entry" n="andokidou_ermes">
               <head>ἈΝΔΟΚΙΔΟΥ ἙΡΜΗΣ</head>
               <p>
Αἰσχίνης ἐν τῷ κατὰ Τιμάρχου <q>ἔπειτα 
τὸν Ἑρμῆν τὸν Ἀνδοκίδου καλούμενον οὐκ Ἀνδοκίδου, ἀλλ̓Αἰγηΐδος
φυλῆς εἶναι ἀνάθημα.</q> καὶ αὐτὸς Ἀνδοκίδης ἐν τῷ περὶ τῶν
μυστηρίων ὅτι τῆς Αἰγηΐδος εἴη τὸ ἀνάθημα εἴρηκεν, ὥστε ὁ Δοῦρις
αὐτοσχεδιάζει Ἀνδοκίδου αὐτὸ εἶναι λέγων.
</p>
            </div>
            <div xml:id="andrapodokaphlos" type="entry" n="andrapodokapelos">
               <head>ἈΝΔΡΑΠΟΔΟΚΑΠΗΛΟΣ</head>
               <p>
ὁ νῦν λεγόμενος σωματέμπορος, παρὰ τὸ 
καπηλεύειν τὰ ἀνδράποδα, ὅ ἐστι πιπράσκειν: Ἰσαῖος ἐν τῷ πρὸς Ἔρμωνα.
</p>
            </div>
            <div xml:id="andrapodisths" type="entry" n="andrapodistes">
               <head>ἈΝΔΡΑΠΟΔΙΣΤΗΣ</head>
               <p>
Λυκοῦργος ἐν τῷ κατὰ Λυκόφρονος <q>θαυμάζω
δ̓ ἐγὼ εἰ τοὺς ἀνδραποδιστὰς, τῶν οἰκετῶν ἡμᾶς ἀποστεροῦντα μόνον,
θανάτῳ ζημιοῦμεν.</q>
               </p>
            </div>
            <div xml:id="andreia-" type="entry" n="andreia_">
               <head>ἈΝΔΡΕΙΑ </head>
               <p>
ἡ τῶν ἀνδρῶν ἡλικία: Ἀντιφῶν ἐν τῷ περὶ ὁμονοίας.
<pb n="p.35" />
               </p>
            </div>
            <div xml:id="androlhyia" type="entry" n="androlepsia">
               <head>ἈΝΔΡΟΛΗΨΙΑ</head>
               <p>
τὸ ἁρπάζειν ἄνδρας ἔκ τινος πόλεως: ἠνεχύραζον
γὰρ τὴν ἔχουσαν πόλιν τὸν ἀνδροφόνον καὶ μὴ προϊεμένην αὐτὸν εἰς
τιμωρίαν. Δημοσθένης κατ̓ Ἀριστοκράτους. λέγει δὲ καὶ οὐδετέρως
τὸ ἀνδρολήψιον ἐν τούτῳ.
</p>
            </div>
            <div xml:id="andrwn" type="entry" n="andron">
               <head>ἌΝΔΡΩΝ</head>
               <p>
Ἀντιφῶν ἐν τῇ πρὸς τὴν Δημοσθένους γραφὴν ἀπολογίᾳ. 
Ἄνδρωνά φησιν εἶναι Κρατερὸς ἐν <num>ε</num> τῶν Ψηφισμάτων τὸν
γράψαντα τὸ ψήφισμα τὸ περὶ Ἀντιφῶντος τοῦ ῥήτορος. ἦν δὲ εἷς
τῶν <num>υ</num>ὁ Ἄνδρων.
</p>
            </div>
            <div xml:id="anelousa-gar-ton-nomon-touton-ekeirotonhsen-authi" type="entry" n="anelousa_gar_ton_nomon_touton_ekeirotonesen_autei">
               <head>ἈΝΕΛΟΥΣΑ ΓΑΡ ΤΟΝ ΝΟΜΟΝ ΤΟΥΤΟΝ ΕΚΕΙΡΟΤΟΝΗΣΕΝ ΑΥΤΗΙ</head>
               <p>
Δημοσθένης ἐν τῷ κατ̓ Ἀνδροτίωνος φησὶν, ἀσαφῶς δ̓ αὐτοῦ ἔχοντος 
καὶ ἐλλιπῶς ἄλλοι ἄλλως ἐξηγοῦνται. ἐν δὲ τοῖς Ἀττικιανοῖς διττὴ
<pb n="p.36" />
ἦν γραφὴ, ἡ μὲν οὕτως <q>ἀνελοῦσα γὰρ τὸν νόμον τοῦτον ἐχειροτόνησεν
αὐτήν</q> ἀντὶ τοῦ παραβᾶσα γὰρ τοῦτον τὸν νόμον διαχειροτονίαν
περὶ αὐτῆς ἔδωκεν, εἰ χρὴ στεφανοῦν αὐτὴν, ἡ δ̓ ἄλλη <q>ἀνελοῦσα
γὰρ τὸν νόμον τοῦτον ἐχειροτόνησε λαβοῦσα ἐκεῖνον αὐτῇ.</q>
               </p>
            </div>
            <div xml:id="anemutas" type="entry" n="anemutas">
               <head>ἈΝΕΜΥΤΑΣ</head>
               <p>
Δημοσθένης ἐν τῷ ὑπὲρ Κτησιφῶντος. οὗτος τὸ 
γένος Θηβαῖος.
</p>
            </div>
            <div xml:id="anepopteutos" type="entry" n="anepopteutos">
               <head>ἈΝΕΠΟΠΤΕΥΤΟΣ</head>
               <p>
Ὑπερείδης ἐν τῷ ὑπὲρ Φρύνης. ὁ μὴ ἐποπτεύσας.
τί δὲ τὸ ἐποπτεῦσαι, δηλοῖ Φιλόχορος ἐν τῇ <num>ι</num>: <q>τὰ ἱερὰ οὗτος
ἀδικεῖ πάντα, τά τε μυστικὰ καὶ τὰ ἐποπτικά,</q> καὶ πάλιν <q>Δημητρίῳ
μὲν οὖν ἴδιόν τι ἐγένετο παρὰ τοὺς ἄλλους τὸ μόνον μυηθῆναί 
τε ἅμα καὶ ἐποπτεῦσαι καὶ τοὺς χρόνους τῆς τελετῆς τοὺς
πατρίους μετακινηθῆναι.</q>
               </p>
            </div>
            <div xml:id="aneskeuasanuo" type="entry" n="aneskeuasanuo">
               <head>ἈΝΕΣΚΕΥΑΣΑΝΥΟ</head>
               <p>
τὸ λεγόμενον ἐν τῷ βίῳ ἀναστατωθῆναι, τουτέστι
τὸ ἀνασκευάσασθαι καὶ οἷον ἀπείπασθαι.
</p>
            </div>
            <div xml:id="aneton" type="entry" n="aneton">
               <head>ἌΝΕΤΟΝ</head>
               <p>
ἀντὶ τοῦ ἱερὸν καὶ ἀνειμένον θεῷ τινὶ Ὑπερείδης Δηλιακῷ. 
<pb n="p.37" />
               </p>
            </div>
            <div xml:id="anexaitise" type="entry" n="anechaitise">
               <head>ἈΝΕΧΑΙΤΙΣΕ</head>
               <p>
Δημοσθένης ἐν τοῖς Φιλιππικοῖς ἀντὶ τοῦ ἀνέκοψεν
ἢ ἀνέτρεψεν, ἐκ μεταφορᾶς τῶν ἵππων.
</p>
            </div>
            <div xml:id="anhkei" type="entry" n="anekei">
               <head>ἈΝΗΚΕΙ</head>
               <p>
παῤ Ἀντιφῶντι Ἀληθείας <num>α</num> ἀντὶ ἁπλοῦ τοῦ ἥκει, ἢ
οἷον ἀνεβιβάσθη καὶ προελήλυθεν.
</p>
            </div>
            <div xml:id="anqeia" type="entry" n="antheia">
               <head>ἌΝΘΕΙΑ</head>
               <p>
ὅτι μὲν ἑταίρα δῆλον: μήποτε δὲ Ἄντεια γραπτέον διὰ 
τοῦ τ, ἐπεὶ οὕτως εὕρομεν παρὰ Λυσίᾳ.
</p>
            </div>
            <div xml:id="anqemokritos" type="entry" n="anthemokritos">
               <head>ἈΝΘΕΜΟΚΡΙΤΟΣ</head>
               <p>
Ἰσαῖος ἐν τῷ πρὸς Καλυδῶνα <q>
                     <num>το</num> τε βαλανεῖον
τὸ παῤ Ἀνθεμοκρίτου ἀνδριάντα,</q> τουτέστι πρὸς ταῖς Θριασίαις
πύλαις. οὗτος ἦν Ἀθηναίων μὲν κῆρυξ, ὑπὸ Μεγαρέων δ̓ ἀπεσφάγη
ἀπαγορεύων αὐτοῖς τὴν ἱερὰν ταῖν θεαῖν ὀργάδα μὴ ἐπεργάζεσθαι. 
</p>
            </div>
            <div xml:id="anqemous" type="entry" n="anthemous">
               <head>ἈΝΘΕΜΟΥΣ</head>
               <p>
πόλις Μακεδονικὴ, καὶ οἱ ἀπ̓ αὐτῆς ἈΝΘΕΜΟΥΝΤΙΟΙ.
<pb n="p.38" />
               </p>
            </div>
            <div xml:id="anqesthriwn" type="entry" n="anthesterion">
               <head>ἈΝΘΕΣΤΗΡΙΩΝ</head>
               <p>
ὄγδοος μὴν οὗτος παῤ Ἀθηναίοις, ἱερὸς Διονύσου.
Ἴστρος δὲ ἐν τοῖς τῆς συναγωγῆς κεκλῆσθαί φησιν αὐτὸν διὰ τὸ
πλεῖστα τῶν ἐκ γῆς ἀνθεῖν τότε.
</p>
            </div>
            <div xml:id="anqhnh" type="entry" n="anthene">
               <head>ἈΝΘΗΝΗ</head>
               <p>
Λυσίας ἐν τῇ πρὸς τὴν Ἀριστοδήμου γραφὴν, εἰ γνήσιος.
πόλις τῆς Λακωνικῆς. 
</p>
            </div>
            <div xml:id="anqupwmosan" type="entry" n="anthupomosan">
               <head>ἈΝΘΥΠΩΜΟΣΑΝ</head>
               <p>
ἀντὶ τοῦ ὑπεῖπον τῇ ὑπωμοσίᾳ Δημοσθένης κατ̓ Ὀλυμπιοδώρου.
</p>
            </div>
            <div xml:id="anidrutos" type="entry" n="anidrutos">
               <head>ἈΝΙΔΡΥΤΟΣ</head>
               <p>
ἀντὶ τοῦ ἀνεξίλαστος Δημοσθένης ἐν τῷ κατ̓ Ἀριστογείτονος.
</p>
            </div>
            <div xml:id="anoikos" type="entry" n="anoikos">
               <head>ἌΝΟΙΚΟΣ</head>
               <p>
ἀντὶ τοῦ ἀοίκητος Λυκοῦργος κατὰ Λυκόφρονος. 
</p>
            </div>
            <div xml:id="antepitiqhsin" type="entry" n="antepitithesin">
               <head>ἈΝΤΕΠΙΤΙΘΗΣΙΝ</head>
               <p>
ἀντὶ τοῦ ἀντεπιστέλλει Ἰσαῖος ἐν τῷ πρὸς Καλλιππίδην.
</p>
            </div>
            <div xml:id="antiatais" type="entry" n="antiatais">
               <head>ἈΝΤΙΑΤΑΙΣ</head>
               <p>
τοῖς ἀπὸ Ἀντίου πόλεως, ἥτις ἀπέχει Ῥώμης <num>τ</num> σταδίους.
<pb n="p.39" />
               </p>
            </div>
            <div xml:id="antibabqentos" type="entry" n="antibabthentos">
               <head>ἈΝΤΙΒΑΒΘΕΝΤΟΣ</head>
               <p>
ἀντὶ τοῦ ὑπαγορευθέντος Δείναρχος ἐν τῇ κατὰ
Πυθέου εἰσαγγελίᾳ.
</p>
            </div>
            <div xml:id="antigenidas" type="entry" n="antigenidas">
               <head>ἈΝΤΙΓΕΝΙΔΑΣ</head>
               <p>
Λυσίας ἐν τῷ πρὸς Νίκαρχον τὸν αὐλητὴν, εἰ
γνήσιος, υἱὸς οὗτος ἦν Διονυσίου, ἐνδοξότατος αὐλητής.
</p>
            </div>
            <div xml:id="antigrafeus" type="entry" n="antigrafeus">
               <head>ἈΝΤΙΓΡΑΦΕΥΣ</head>
               <p>
ὁ καθιστάμενος ἐπὶ τῶν καταβαλλόντων τινὰ τῇ 
πόλει χρήματα, ὥστε ἀντιγράφεσθαι ταῦτα: Δημοσθένης ἐν τῷ κατ̓
Ἀνδροτίωνος καὶ Αἰσχίνης ἐν τῷ κατὰ Κτησιφῶντος. διττοὶ δὲ ἦσαν
ἀντιγραφεῖς, ὁ μὲν τῆς διοικήσεως, ὥς φησι Φιλόχορος, ὁ δὲ τῆς
βουλῆς, ὡς Ἀριστοτέλης ἐν Ἀθηναίων πολιτείᾳ.
</p>
            </div>
            <div xml:id="antigrafh" type="entry" n="antigrafe">
               <head>ἈΝΤΙΓΡΑΦΗ</head>
               <p>
ἰδίως μὲν ἐπὶ ταῖς τῶν κλήρων διαδικασίαις ἀντιγραφὴ 
καλεῖται, ὅταν τις ὡς ἄπαιδος ὄντος τοῦ τετελευτηκότος ἑαυτῷ
φάσκῃ προσήκειν τὸν κλῆρον κατὰ γένος ἢ δόσιν. κοινῶς δ̓ ἐν ταῖς
δίκαις ταῖς δημοσίαις καὶ ταῖς ἰδίαις τὰ τῶν δικαζομένων γράμματα,
ἃ ἐδίδοσαν περὶ τοῦ πράγματος, καὶ τὰ τοῦ διώκοντος καὶ τὰ
τοῦ φεύγοντος, ἀντιγραφὴ, καὶ τὰ μαρτύρια: Δημοσθένης κατὰ Στεφάνου 
<pb n="p.40" />
καὶ Ὑπερείδης. Πλάτων δὲ ἐν τῇ Σωκράτους ἀπολογίᾳ τὸ
αὐτὸ καλεῖ ἀντωμοσίαν καὶ ἀντιγραφήν.
</p>
            </div>
            <div xml:id="antiqesis" type="entry" n="antithesis">
               <head>ἈΝΤΙΘΕΣΙΣ</head>
               <p>
Ἰσοκράτης Παναθηναϊκῷ. σχῆμα λέξεώς ἐστιν ἡ
ἀντίθεσις, καθ̓ ἣν ἀντιτιθέασιν ἀλλήλοις τὰ ἐναντία ἤτοι κατὰ μέρος
ἢ ἀθρόα. καὶ κατὰ μέρος μὲν, ὡς Δημοσθένης ἐν τῷ ὑπὲρ Κτησιφῶντος 
<q>ἐδίδασκες γράμματα, ἐγὼ δ̓ ἐφοίτων</q> καὶ τὰ ἑξῆς. ἀθρόως
δὲ πάντων πρὸς πάντα, ὡς ὁ αὐτὸς Δημοσθένης ἐν τῷ κατὰ Μειδίου
ἀπὸ τοῦ <q>ὁ μέν γε ὑπὸ φίλου</q> ἕως τοῦ <q>βαδίζειν χορηγοῦντι.</q> λέγεται
δὲ καὶ ἀντίθετον τὸ αὐτὸ σχῆμα, ὡς Αἰσχίνης ἐν τῇ περὶ τῆς
πρεσβείας ἀπολογίᾳ. 
</p>
            </div>
            <div xml:id="antikura" type="entry" n="antikura">
               <head>ἈΝΤΙΚΥΡΑ</head>
               <p>
Λυσίας ἐν τῷ πρὸς Μέδοντα. μήποτ̓ ἐπώνυμόν ἐστιν.
Ἀντιφάνης ἐν τῷ περὶ ἑταιρῶν φησὶν <q>Ἀντίκυραν δ̓ ἐκάλεσαν ὅτι
συνέπινε παρακινοῦσι καὶ μεμηνόσιν. οἱ δὲ ὅτι ἰατρὸς αὐτῇ Νικόστρατος
κατέλιπεν ἀποθνήσκων πολὺν ἐλλέβορον.</q>
               </p>
            </div>
            <div xml:id="antioxis" type="entry" n="antiochis">
               <head>ἈΝΤΙΟΧΙΣ</head>
               <p>
ὄνομα φυλῆς. 
</p>
            </div>
            <div xml:id="antifwn" type="entry" n="antifon">
               <head>ἈΝΤΙΦΩΝ</head>
               <p>
εἷς τῶν <num>ι</num> ῥητόρων, Σωφίλου μὲν υἱὸς, ἀπὸ τοῦ δήμου
δὲ Ῥαμνούσιος.
</p>
            </div>
            <div xml:id="antipatros" type="entry" n="antipatros">
               <head>ἈΝΤΙΠΑΤΡΟΣ</head>
               <p>
Ἰολάου παῖς.
<pb n="p.41" />
               </p>
            </div>
            <div xml:id="antissa" type="entry" n="antissa">
               <head>ἌΝΤΙΣΣΑ</head>
               <p>
Δημοσθένης ἐν τῷ κατ̓ Ἀριστοκράτους. μία πόλις
τῶν ἐν Λέσβῳ.
</p>
            </div>
            <div xml:id="antrwnes" type="entry" n="antrones">
               <head>ἈΝΤΡΩΝΕΣ</head>
               <p>
πόλις ἐν Θετταλίᾳ: Δημοσθένης Φιλιππικῷ.
</p>
            </div>
            <div xml:id="antwmosia" type="entry" n="antomosia">
               <head>ἈΝΤΩΜΟΣΙΑ</head>
               <p>
γράμματά τινα γράψαντες ἀποφέρουσι πρὸς τὴν
ἀρχὴν οἵ τε κατηγοροῦντες καὶ οἱ κατηγορούμενοι, περὶ ὧν ἂν ἡ δίκη. 
καλεῖται δὲ οὕτως, ἐπειδὴ ἀντώμνυον οἱ διώκοντες καὶ οἱ φεύγοντες,
οἱ μὲν ἀληθῆ κατηγορήσειν, οἱ δὲ ἀληθῆ ἀπολογήσεσθαι.
</p>
            </div>
            <div xml:id="anwrqiazon" type="entry" n="anorthiazon">
               <head>ἈΝΩΡΘΙΑΖΟΝ</head>
               <p>
Ἀνδοκίδης. ἀντὶ τοῦ ὄρθιον βοῶντες ἔλεγον. Ὅμηρος
ἔνθα στᾶς᾿ ἤῦσε θεὰ μέγα τε δεινόν τε 
ὄρθἰ Ἀχαιοῖσιν, μέγα δὲ σθένος ἔμβαλ̓ ἑκάστῳ
καρδίῃ, ἄλληκτον πολεμίζειν ἠδὲ μάχεσθαι.
</p>
            </div>
            <div xml:id="acioi" type="entry" n="axioi">
               <head>ἈΞΙΟΙ</head>
               <p>
ἀντὶ τοῦ νομίζει Ἀντιφῶν ὑπὲρ τῆς εἰς τὸν ἐλεύθερον
παῖδα ὕβρεως καὶ Λυσίας.
</p>
            </div>
            <div xml:id="acioxos" type="entry" n="axiochos">
               <head>ἈΞΙΟΧΟΣ</head>
               <p>
Αἰσχίνῃ τῷ Σωκρατικῷ διάλογος ἐγράφη Ἀξίοχος καλούμενος. 
</p>
            </div>
            <div xml:id="aconi" type="entry" n="axoni">
               <head>ἌΞΟΝΙ</head>
               <p>
οἱ Σόλωνος νόμοι ἐν ξυλίνοις ἦσαν ἄξοσι γεγραμμένοι:
<pb n="p.42" />
Δημοσθένης ἐν τῷ κατ̓ Ἀριστοκράτους <q>ὡς ἐν τῷ ἄξονι εἴρηται.</q>
ἦσαν δὲ, ὥς φησι Πολέμων ἐν τοῖς πρὸς Ἐρατοσθένην, τετράγωνοι τὸ
σχῆμα, διασώζονται δὲ ἐν τῷ πρυτανείῳ, γεγραμμένοι κατὰ πάντα
τὰ μέρη. ποιοῦσι δ̓ ἐνίοτε φαντασίαν τρίγωνον, ὅταν ἐπὶ τὸ στενὸν
κλιθῶσι τῆς γωνίας. 
</p>
            </div>
            <div xml:id="aopta" type="entry" n="aopta">
               <head>ἌΟΠΤΑ</head>
               <p>
ἀντὶ τοῦ ἀόρατα καὶ οὐκ ὀφθέντα, ἀλλὰ δόξαντα ὁρᾶσθαι
Ἀντιφῶν Ἀληθείας <num>α</num>.
</p>
            </div>
            <div xml:id="apage" type="entry" n="apage">
               <head>ἌΠΑΓΕ</head>
               <p>
ἀντὶ τοῦ ἀπαγωγῇ χρῶ: ἀπαγωγὴ δὲ εἶδός ἐστι δίκης:
Δημοσθένης ἐν τῷ κατὰ Κόνωνος. ὠνόμασται δὲ ἀπὸ τοῦ ἀπάγειν,
ἀπάγεσθαι δ̓ ἐπὶ τῶν κακούργων. ἀπήγοντο δὲ πρὸς τοὺς ἕνδεκα. 
</p>
            </div>
            <div xml:id="apagoreuein" type="entry" n="apagoreuein">
               <head>ἈΠΑΓΟΡΕΥΕΙΝ</head>
               <p>
ἀντὶ τοῦ κάμνειν καὶ ἀδυνάτως ἔχειν Λυσίας ἐρωτικῷ.
</p>
            </div>
            <div xml:id="apaqh" type="entry" n="apathe">
               <head>ἈΠΑΘΗ</head>
               <p>
ἀντὶ τοῦ τὰ μὴ ὡς ἀληθῶς γεγονότα πάθη Ἀντιφῶν
Ἀληθείας <num>α</num>.
</p>
            </div>
            <div xml:id="apariqmwn" type="entry" n="aparithmon">
               <head>ἈΠΑΡΙΘΜΩΝ</head>
               <p>
ἀντὶ τοῦ ἀποπληρῶν ἀριθμὸν Ἰσοκράτης. Φιλίππῳ. 
</p>
            </div>
            <div xml:id="apartilogia" type="entry" n="apartilogia">
               <head>ἈΠΑΡΤΙΛΟΓΙΑ</head>
               <p>
Λυσίας ἐν τῷ πρὸς Ἀρέσανδρον καὶ Ἡρόδοτος
ἀντὶ τοῦ ἀπηρτισμένος καὶ πλήρης ἀριθμός.
</p>
            </div>
            <div xml:id="apatouria" type="entry" n="apatouria">
               <head>ἈΠΑΤΟΥΡΙΑ</head>
               <p>
Δημοσθένης ἐν τῷ πρὸς Βοιωτόν. ἑορτή ἐστι παῤ
<pb n="p.43" />
Ἀθηναίοις, ἣν ἄγουσι Πυανεψιῶνι ἐφ̓ ἡμέρας <num>δ</num>, ὥς φασιν οἱ τὰ
περὶ ἑορτῶν γράψαντες. πόθεν δ̓ ἐκλήθη ἄλλοι τε πολλοὶ εἰρήκασι
καὶ Ἔφορος ἐν <num>β</num>, ὡς διὰ τὴν ὑπὲρ τῶν ὁρίων ἀπάτην γενομένην, ὅτι
Ἀθηναίων πολεμούντων πρὸς Βοιωτοὺς ὑπὲρ τῆς Μελανίας χώρας
Μέλανθος ὁ τῶν Ἀθηναίων βασιλεὺς Ξάνθον τὸν Θηβαίων μονομαχῶν 
ἀπατήσας ἀπέκτεινεν.
</p>
            </div>
            <div xml:id="apeipein-anti" type="entry" n="apeipein_anti">
               <head>ἈΠΕΙΠΕΙΝ ἀντὶ</head>
               <p>ἈΠΕΙΠΕΙΝ ἀντὶ τοῦ ἀποκαμεῖν καὶ ἀδυνατῆσαι Ἀντιφῶν ἐν τῷ
περὶ τοῦ Λινδίων φόρου. καὶ ἀντὶ τοῦ ἀπαρνήσασθαι παρὰ τῷ αὐτῷ.
<pb n="p.44" />
               </p>
            </div>
            <div xml:id="apergasamenos" type="entry" n="apergasamenos">
               <head>ἈΠΕΡΓΑΣΑΜΕΝΟΣ</head>
               <p>
ἀντὶ τοῦ ἀποδοὺς ἐκ τῶν ἔργων ὧν εἰργάσατο
Ἰσαῖος ἐν τῷ πρὸς Ἀπολλόδωρον.
</p>
            </div>
            <div xml:id="apesxoinismenos" type="entry" n="apeschoinismenos">
               <head>ἈΠΕΣΧΟΙΝΙΣΜΕΝΟΣ</head>
               <p>
Δημοσθένης ἐν τῷ κατ̓ Ἀριστογείτονος <num>α</num>
ἀντὶ τοῦ ἀποκεκλεισμένος: ὅταν γὰρ ἡ βουλὴ περισχοινίσηται, ὡς
αὐτός φησι, τότε οἱ ἄλλοι πάντες εἰσὶν ἀπεσχοινισμένοι. 
</p>
            </div>
            <div xml:id="aphaohmenos" type="entry" n="apeaoemenos">
               <head>ἈΠΗΑΟΗΜΕΝΟΣ</head>
               <p>
ὁ ἀπὸ τῆς ἅλω συγκεκομισμένος μετὰ τὸ ἀλοηθῆναι,
ὅ ἐστι πατηθῆναι: Δημοσθένης ἐν τῷ πρὸς Φαίνιππον.
</p>
            </div>
            <div xml:id="aphxeia" type="entry" n="apecheia">
               <head>ἈΠΗΧΕΙΑ</head>
               <p>
ἀντὶ τοῦ ἀπέχθεια Λυσίας πρὸς Μέδοντα καὶ Δείναρχος
κατὰ Κηφισοκλέους.
</p>
            </div>
            <div xml:id="apillein" type="entry" n="apillein">
               <head>ἈΠΙΛΛΕΙΝ</head>
               <p>
Λυσίας ἐν τῇ κατὰ Θεομνήστου, εἰ γνήσιος, <q>ἀποκλείειν νομίζεται.</q>
               </p>
            </div>
            <div xml:id="apistein" type="entry" n="apistein">
               <head>ἈΠΙΣΤΕΙΝ</head>
               <p>
ἀντὶ τοῦ ἀπειθεῖν Ἀντιφῶν κατὰ Λαισποδίου, Ἰσοκράτης
ἐν τῇ ἐπιστολῇ τῇ πρὸς Φίλιππον. λέγουσι δὲ καὶ ἈΠΙΣΤΙΑΝ
τὴν ἀπείθειαν, ὡς Δημοσθένης ἐν <num>θ</num> Φιλιππικῶν καὶ ἄλλοι πολλοί.
<pb n="p.45" />
               </p>
            </div>
            <div xml:id="aplas" type="entry" n="aplas">
               <head>ἈΠΛΑΣ</head>
               <p>
Δημοσθένης κατὰ Κόνωνος. Καλλίστρατός φησι τὰ
μονόπελμα τῶν ὑποδημάτων οὕτω καλεῖσθαι. Στράττις Λημνομέδᾳ
<q>ὑποδήματα σαυτῷ πρίασθαι τῶν ἁπλῶν.</q>
               </p>
            </div>
            <div xml:id="apobaths-kai-apobainein" type="entry" n="apobates_kai_apobainein">
               <head>ἈΠΟΒΑΤΗΣ καὶ ἈΠΟΒΑΙΝΕΙΝ</head>
               <p>ἈΠΟΒΑΤΗΣ καὶ ἈΠΟΒΑΙΝΕΙΝ καὶ ἈΠΟΒΑΤΙΚΟΙ ΤΡΟΧΟΙ: Δείναρχος
κατὰ Φορμισίου καὶ ἐν τῇ πρὸς Ἀντιφάνην ἀπολογίᾳ, Λυκοῦργός 
τε ἐν τῇ πρὸς Δημάδην ἀπολογίᾳ. ὁ ἀποβάτης ἱππικόν τι
ἀγώνισμα, καὶ ἀποβῆναι τὸ ἀγωνίσασθαι τὸν ἀποβάτην, καὶ ἀποβατικοὶ
τροχοὶ οἱ ἀπὸ τούτου τοῦ ἀγωνίσματος. τὰ δ̓ ἐν αὐτῷ γινόμενα
δηλοῖ Θεόφραστος ἐν τῷ <num>κ</num> τῶν Νόμων. χρῶνται δὲ, φησὶ, τούτῳ
μόνοι τῶν Ἑλλήνων Ἀθηναῖοι καὶ Βοιωτοί. 
</p>
            </div>
            <div xml:id="apografh" type="entry" n="apografe">
               <head>ἈΠΟΓΡΑΦΗ</head>
               <p>
ὅταν τις λέγῃ τινὰ ἔχειν τι τῶν τῆς πόλεως, ἀπογραφὴν
ποιεῖται ὁ ἐναγόμενος, δηλῶν πόθεν ἔχει τὰ χρήματα καὶ
πόσα ταῦτα εἴη. μήποτε δὲ καὶ εἶδός τι δίκης ἐστὶν ἡ ἀπογραφή: εἰ
γὰρ ἀρνοῖτό τις μὴ ἔχειν, ἀπογραφῆς ἐκρίνετο ὡς οὐκ ὀρθῶς γεγενημένης
τῆς ἀπογραφῆς: Δημοσθένης κατ̓ Ἀνδροτίωνος. τί δὲ ἦν τὸ 
<pb n="p.46" />
κινδύνευμα τῷ τὴν ἀπογραφὴν ποιουμένῳ, ἐν τῷ Δημοσθένους πρὸς
Νικόστρατον περὶ τῶν Ἀρεθουσίου ἀνδραπόδων, εἰ γνήσιος, δῆλον γίνεται.
</p>
            </div>
            <div xml:id="apodektai" type="entry" n="apodektai">
               <head>ἈΠΟΔΕΚΤΑΙ</head>
               <p>
ἀρχή τίς ἐστι παῤ Ἀθηναίοις οἱ ἀποδέκται, ἧς
πολλάκις μνημονεύουσιν οἱ ῥήτορος καὶ οἱ κωμικοί. Ἀριστοτέλης δ̓ 
ἐν τῇ Ἀθηναίων πολιτείᾳ δεδήλωκεν ὡς δέκα τε εἴησαν, καὶ ὡς παραλαβόντες
τὰ γραμματεῖα ἀπαλείφουσι τὰ καταβαλλόμενα χρήματα
τῆς βουλῆς ἐναντίον ἐν τῷ βουλευτηρίῳ, καὶ πάλιν ἀποδιδόασι τὰ
γραμματεῖα τῷ δημοσίῳ: καὶ ἁπλῶς ἃ πράττουσι διασαφεῖ. ὅτι δὲ
ἀντὶ τῶν κωλακρετῶν οἱ ἀποδέκται ὑπὸ Κλεισθένους ἀπεδείχθησαν, 
Ἀνδροτίων <num>β</num>.
</p>
            </div>
            <div xml:id="apodidomenoi" type="entry" n="apodidomenoi">
               <head>ἈΠΟΔΙΔΟΜΕΝΟΙ</head>
               <p>
Ἀντιφῶν ἐν τῷ περὶ τοῦ Σαμοθρᾳκῶν φόρου
ἀντὶ τοῦ ἀποδιδόντες. ἑξῆς δέ φησιν <q>ἀποδιδόμεθα</q> ἤτοι ἀντὶ τοῦ
ἀποδίδομεν ἢ ἀντὶ τοῦ πιπράσκομεν.
</p>
            </div>
            <div xml:id="apoikia" type="entry" n="apoikia">
               <head>ἈΠΟΙΚΙΑ</head>
               <p>
ἰδίως τὰ γράμματα καθ̓ ἃ ἀποικοῦσί τινες οὕτως 
ὠνόμασαν: Ὑπερείδης Δηλιακῷ.
</p>
            </div>
            <div xml:id="apoikodomeis" type="entry" n="apoikodomeis">
               <head>ἈΠΟΙΚΟΔΟΜΕΙΣ</head>
               <p>
ἀντὶ τοῦ ἀποφράττεις ἀπολαβών τινα οἰκοδομήματι
Δημοσθένης ἐν τῷ πρὸς Καλλικλέα.
</p>
            </div>
            <div xml:id="apokhruttontes" type="entry" n="apokeruttontes">
               <head>ἈΠΟΚΗΡΥΤΤΟΝΤΕΣ</head>
               <p>
ἀντὶ τοῦ πιπράσκοντες Δημοσθένης κατ̓
Ἀριστοκράτους. Πλάτων Πρέσβεσι <q>σκευάρια δὴ κλέψας ἀπεκήρυξ̓
ἐκφέρων,</q> ἐπώλησεν.
</p>
            </div>
            <div xml:id="apokrisis" type="entry" n="apokrisis">
               <head>ἈΠΟΚΡΙΣΙΣ</head>
               <p>
ἡ ἀπολογία: Λυσίας. καὶ Δημοσθένης κατ̓ Αἰσχίνου
<q>ἀπόκριναι γὰρ δεῦρο παρελθών μοι.</q> Εὔπολις Πόλεσιν
<pb n="p.47" />
ὡς ὑμῖν πάντως ἐγὼ
ἀποκρινοῦμαι πρὸς τὰ κατηγορούμενα.
</p>
            </div>
            <div xml:id="apolaxein" type="entry" n="apolachein">
               <head>ἈΠΟΛΑΧΕΙΝ</head>
               <p>
ἀντὶ ἁπλοῦ τοῦ λαχεῖν Ἀντιφῶν ἐν τῷ κατὰ Φιλίνου,
Λυσίας κατὰ Ποσειδίππου. Ἀριστοφάνης Ταγηνισταῖς
οὐ μὴν ὅ γε σὸς ἀδελφὸς οὑ ἀπελάγχανεν. 
</p>
            </div>
            <div xml:id="apoleloipotes" type="entry" n="apoleloipotes">
               <head>ἈΠΟΛΕΛΟΙΠΟΤΕΣ</head>
               <p>
ἀντὶ τοῦ νενικηκότες. ἡ μεταφορὰ ἀπὸ τῶν
δρομέων: οἱ γὰρ νικῶντες ἀπολείπουσι τοὺς ἡττωμένους. Ἰσοκράτης
Παναθηναϊκῷ καὶ Πανηγυρικῷ.
</p>
            </div>
            <div xml:id="apolhcis" type="entry" n="apolexis">
               <head>ἈΠΟΛΗΞΙΣ</head>
               <p>
εἷς τῶν <num>ι</num>συγγραφέων, ὃν Πλάτων κωμῳδεῖ ἐν Σοφισταῖς. 
<pb n="p.48" />
               </p>
            </div>
            <div xml:id="apomattwn" type="entry" n="apomatton">
               <head>ἈΠΟΜΑΤΤΩΝ</head>
               <p>
Δημοσθένης ἐν τῷ ὑπὲρ Κτησιφῶντος. οἱ μὲν
ἁπλοϊκώτερον ἀκούουσιν ἀντὶ τοῦ ἀποψῶν καὶ ἀπολυμαινόμενος, ἄλλοι
δὲ περιεργότερον, οἷον περιπλάττων τὸν πηλὸν καὶ τὰ πίτυρα τοῖς
τελουμένοις, ὡς λέγομεν ἀπομάττεσθαι τὸν ἀνδριάντα πηλῷ: ἤλειφον
γὰρ τῷ πηλῷ καὶ τῷ πιτύρῳ τοὺς μυουμένους, ἐκμιμούμενοι τὰ μυθολογούμενα 
παῤ ἐνίοις, ὡς ἄρα οἱ Τιτᾶνες τὸν Διόνυσον ἐλυμήναντο
γύψῳ καταπλασάμενοι ἐπὶ τῷ μὴ γνώριμοι γενέσθαι. τοῦτο μὲν οὖν
τὸ ἔθος ἐκλιπεῖν, πηλῷ δὲ ὕστερον καταπλάττεσθαι νομίμου χάριν.
Σοφοκλῆς ἐν Αἰχμαλωτίσι
στρατοῦ καθαρτὴς κἀπομαγμάτων ἴδρις, 
καὶ πάλιν
δεινότατος ἀπομάκτης τε μεγάλων συμφορῶν.
</p>
            </div>
            <div xml:id="apollwn-paurwios" type="entry" n="apollon_pauroios">
               <head>ἈΠΟΛΛΩΝ ΠΑΥΡΩΙΟΣ</head>
               <p>ἈΠΟΛΛΩΝ ΠΑΥΡΩΙΟΣ ὁ ΠΥΘΙΟΣ: προσηγορία τίς ἐστι τοῦ θεοῦ
πολλῶν καὶ ἄλλων οὐσῶν. τὸν δὲ Ἀπόλλωνα κοινῶς πατρῷον τιμῶσιν
Ἀθηναῖοι ἀπὸ Ἴωνος: τούτου γὰρ οἰκίσαντος τὴν Ἀττικὴν, ὡς Ἀριστοτέλης 
φησὶ, τοὺς Ἀθηναίους Ἴωνας κληθῆναι καὶ Ἀπόλλωνα πατρῷον
αὐτοῖς ὀνομασθῆναι.
<pb n="p.49" />
               </p>
            </div>
            <div xml:id="apomisqoi" type="entry" n="apomisthoi">
               <head>ἈΠΟΜΙΣΘΟΙ</head>
               <p>
οἱ μισθὸν μὴ λαμβάνοντες: Δημοσθένης Φιλιππικοῖς
καὶ ἐν τῷ κατ̓ Ἀριστοκράτους.
</p>
            </div>
            <div xml:id="apo-misqwmatwn" type="entry" n="apo_misthomaton">
               <head>ἈΠΟ ΜΙΣΘΩΜΑΤΩΝ</head>
               <p>
Δίδυμός φησιν ὁ γραμματικὸς ἀντὶ τοῦ ἐκ
τῶν τεμενικῶν προσόδων. ἑκάστῳ γὰρ θεῷ πλέθρα γῆς ἀπένεμον, ἐξ
ὧν μισθουμένων αἱ εἰς τὰς θυσίας ἐγίνοντο δαπάναι: οὐ γὰρ κατ̓
εὐσέβειαν ἔθυον τὰ ἱερεῖα, ἀλλὰ μισθούμενοι.
</p>
            </div>
            <div xml:id="aponomh" type="entry" n="aponome">
               <head>ἈΠΟΝΟΜΗ</head>
               <p>
ἡ ἀπόμοιρα, ὡς μέρος τι τῶν περιγιγνομένων ἐκ τῶν
μετάλλων λαμβανούσης τῆς πόλεως, ἢ ὡς διαιρουμένων εἰς πλείους
μισθωτὰς, ἵν̓ ἕκαστος λάβῃ τι μέρος: Δείναρχος ἐν τῷ πρὸς τοὺς
Λυκούργου παῖδας πολλάκις. 
</p>
            </div>
            <div xml:id="apopefasmenon" type="entry" n="apopefasmenon">
               <head>ἈΠΟΠΕΦΑΣΜΕΝΟΝ</head>
               <p>
ἀντὶ τοῦ ἀποδεδειγμένον καὶ πεφανερωμένον.
οὕτω Δείναρχος καὶ Λυσίας καὶ Δημοσθένης κατὰ Νεαίρας <q>ἀποπεφασμένως
πωλοῦνται</q> ἀντὶ τοῦ φανερῶς.
</p>
            </div>
            <div xml:id="apopompas" type="entry" n="apopompas">
               <head>ἈΠΟΠΟΜΠΑΣ</head>
               <p>
Ἰσοκράτης Φιλίππῳ. ἀποπομπαῖοί τινες ἐκαλοῦντο
θεοὶ, περὶ ὧν Ἀπολλόδωρος ἐν ἕκτῳ περὶ θεῶν διείλεκται. 
<pb n="p.50" />
               </p>
            </div>
            <div xml:id="aporrecantes" type="entry" n="aporrexantes">
               <head>ἈΠΟΡΡΕΞΑΝΤΕΣ</head>
               <p>
ἀπομερίσαντες, ἀπόμοιράν τινα δόντες: Ἰσαῖος
ἐν τῇ ὑπὲρ Νικίου συνηγορίᾳ: ἔστι δὲ κἀν τῇ κωμῳδίᾳ.
</p>
            </div>
            <div xml:id="aporrhta" type="entry" n="aporreta">
               <head>ἈΠΟΡΡΗΤΑ</head>
               <p>
τὰ ἀπειρημένα ἐν τοῖς νόμοις: Δημοσθένης ὑπὲρ
Κτησιφῶντος. τίνα δὲ ἦν ἅπερ ἀπείρηται λέγειν εἰς ἀλλήλους
δεδήλωκε Λυσίας ἐν τῷ κατὰ Θεομνήστου, εἰ γνήσιος ὁ λόγος. 
</p>
            </div>
            <div xml:id="aporwtatos" type="entry" n="aporotatos">
               <head>ἈΠΟΡΩΤΑΤΟΣ</head>
               <p>
ἀντὶ τοῦ πρὸς ὃν οὐδένα πόρον ἔστιν εὑρεῖν Ἰσαῖος
ἐν τῷ ὑπὲρ τῆς Μνησαίου θυγατρός.
</p>
            </div>
            <div xml:id="aposacanta" type="entry" n="aposaxanta">
               <head>ἈΠΟΣΑΞΑΝΤΑ</head>
               <p>
Δείναρχος ἀντὶ τοῦ φράξαντα τὸ τρῆμα καὶ ἀποπληρώσαντα.
<del>Ἡρόδοτος ἐν <num>ς</num>.</del>
               </p>
            </div>
            <div xml:id="apostasiou" type="entry" n="apostasiou">
               <head>ἈΠΟΣΤΑΣΙΟΥ</head>
               <p>
δίκη τίς ἐστι κατὰ τῶν ἀπελευθερωθέντων δεδομένη 
τοῖς ἀπελευθερώσασιν, ἐὰν ἀφιστῶνταί τε ἀπ̓ αὐτῶν ἢ ἕτερον
ἐπιγράφωνται προστάτην, καὶ ἃ κελεύουσιν οἱ νόμοι μὴ ποιῶσιν.
καὶ τοὺς μὲν ἁλόντας δεῖ δούλους εἶναι, τοὺς δὲ νικήσαντας τελέως
ἤδη ἐλευθέρους. πολλάκις δ̓ ἐστὶ παρὰ τοῖς ῥήτορσι, παρὰ τῷ Λυσίᾳ
ἐν τῷ πρὸς Ἀριστόδημου καὶ Ὑπερείδῃ ἐν τῷ κατὰ Δημητρίας ἀποστασίου. 
Ἀριστοτέλης δ̓ ἐν Ἀθηναίων πολιτείᾳ περὶ τοῦ πολεμάρχου
<pb n="p.51" />
γράφει ταυτί: <q>οὗτος δὲ εἰσάγει δίκας τάς τε τοῦ ἀποστασίου καὶ
ἀπροστασίον καὶ κλήρων καὶ ἐπικλήρων.</q>
               </p>
            </div>
            <div xml:id="aposthsamenon" type="entry" n="apostesamenon">
               <head>ἈΠΟΣΤΗΣΑΜΕΝΟΝ</head>
               <p>
ἀντὶ τοῦ πρὸς σταθμὸν παραλαβόντα Δημοσθένης
ἐν τῷ πρὸς Τιμόθεον.
</p>
            </div>
            <div xml:id="apostoleis" type="entry" n="apostoleis">
               <head>ἈΠΟΣΤΟΛΕΙΣ</head>
               <p>
οἱ ἐπὶ τῆς ἐκπομπῆς τῶν τριήρων ἀποδεδειγμένοι: 
Δημοσθένης ὑπὲρ Κτησιφῶντος καὶ Φιλόχορος ἐν <num>ζ</num>. ἈΠΟΣΤΟΛΟΙ
δ̓ εἰσὶν αἱ τῶν νεῶν ἐκπομπαί: ὁ αὐτὸς ῥήτωρ ἐν <num>α</num> Φιλιππικῶν.
</p>
            </div>
            <div xml:id="apostrofhn" type="entry" n="apostrofen">
               <head>ἈΠΟΣΤΡΟΦΗΝ</head>
               <p>
ἀντὶ τοῦ καταφυγὴν Δημοσθένης Φιλιππικοῖς.
</p>
            </div>
            <div xml:id="apotacis" type="entry" n="apotaxis">
               <head>ἈΠΟΤΑΞΙΣ</head>
               <p>
τὸ χωρὶς τετάχθαι τοὺς πρότερον ἀλλήλοις συντεταγμένους
εἰς τὸ ὑποτελεῖν τὸν ὡρισμένον φόρον: Ἀντιφῶν ἐν τῷ 
περὶ τοῦ Σαμοθρᾳκῶν φόρου.
</p>
            </div>
            <div xml:id="apotimhtai-kai-apotimhma-kai-apotiman-kai-ta-ap" type="entry" n="apotimetai_kai_apotimema_kai_apotiman_kai_ta_ap">
               <head>ἈΠΟΤΙΜΗΤΑΙ καὶ ἈΠΟΤΙΜΗΜΑ καὶ ἈΠΟΤΙΜΑΝ καὶ τὰ ἀπ̓</head>
               <p>ἈΠΟΤΙΜΗΤΑΙ καὶ ἈΠΟΤΙΜΗΜΑ καὶ ἈΠΟΤΙΜΑΝ καὶ τὰ ἀπ̓ αὐτῶν.
οἱ μισθούμενοι τοὺς τῶν ὀρφανῶν οἴκους παρὰ τοῦ ἄρχοντος
ἐνέχυρα τῆς μισθώσεως παρείχοντο: ἔδει δὲ τὸν ἄρχοντα ἐπιπέμπειν
τινὰς ἀποτιμησομένους τὰ ἐνέχυρα. τὰ μὲν οὖν ἐνέχυρα τὰ ἀποτιμώμενα 
ἐλέγοντο ἀποτιμήματα, οἱ δὲ πεμπόμενοι ἐπὶ τῷ ἀποτιμήσασθαι
ἀποτιμηταὶ, τὸ δὲ πρᾶγμα ἀποτιμᾶν. εἰώθεσαν δὲ καὶ οἱ
<pb n="p.52" />
τότε, εἰ γυναικὶ γαμουμένῃ προῖκα διδοῖεν οἱ προσήκοντες, αἰτεῖν
παρὰ τοῦ ἀνδρὸς ὥσπερ ἐνέχυρόν τι τῆς προικὸς ἄξιον, οἷον οἰκίαν ἢ
χωρίον. ἐλέγετο δὲ ὁ μὲν δοὺς τὸ ἀποτίμημα ἐνεργητικῶς ἀποτιμᾶν,
ὁ δὲ λαβὼν ἀποτιμᾶσθαι. ὁ δ̓ αὐτὸς λόγος καὶ ἐπὶ τῶν ἄλλων ὀφλημάτων:
Δημοσθένης ἐν τῷ κατ̓ Ὀνήτορος <num>β</num> καὶ Λυσίας ἐν τῷ πρὸς 
Διογένην ὑπὲρ μισθώσεως οἴκου, εἰ γνήσιος.
</p>
            </div>
            <div xml:id="apotafos" type="entry" n="apotafos">
               <head>ἈΠΟΤΑΦΟΣ</head>
               <p>
ἀντὶ τοῦ ἀπεστερημένος τῶν προγονικῶν τάφων Δείναρχος
ἐν τῇ κατ̓ Ἀγασικλέους εἰσαγγελίᾳ.
</p>
            </div>
            <div xml:id="apoteixisai" type="entry" n="apoteichisai">
               <head>ἈΠΟΤΕΙΧΙΣΑΙ</head>
               <p>
τὸ ἀπολαβεῖν τείχει καὶ ἀποκλεῖσαι τῆς ἐξόδου,
</p>
            </div>
            <div xml:id="apoteteixismenos-de-o-apeilhmmenos-kai-apokekleismenos" type="entry" n="apoteteichismenos_de_o_apeilemmenos_kai_apokekleismenos">
               <head>ἈΠΟΤΕΤΕΙΧΙΣΜΕΝΟΣ δὲ ὁ ἀπειλημμένος καὶ ἀποκεκλεισμένος</head>
               <p>ἈΠΟΤΕΤΕΙΧΙΣΜΕΝΟΣ δὲ ὁ ἀπειλημμένος καὶ ἀποκεκλεισμένος τῷ 
τείχει: Ἀντιφῶν ἐν τῇ πρὸς τὴν Δημοσθένους γραφὴν ἀπολογίᾳ καὶ Θουκυδίδης.
</p>
            </div>
            <div xml:id="apo-uou-pragmatos" type="entry" n="apo_uou_pragmatos">
               <head>ἌΠΟ ΥΟΥ ΠΡΑΓΜΑΤΟΣ</head>
               <p>
ἀντὶ τοῦ ἄπωθεν Δημοσθένης κατ̓ Ἀνδροτίωνος.
</p>
            </div>
            <div xml:id="apofasis" type="entry" n="apofasis">
               <head>ἈΠΟΦΑΣΙΣ</head>
               <p>
τὸ ἀποφαίνειν διὰ γραμμάτων κατὰ μέρος ὁπόσην 
οὐσίαν ἔχει, ὅπερ ἐν ταῖς ἀντιδόσεσι μάλιστα γίνεται: Δημοσθένης
ἐν τῷ πρὸς Φαίνιππον πολλάκις. ἅπαξ μόνον ἈΠΟΓΡΑΦΗΝ τὸ αὐτὸ
τοῦτο κέκληκεν.
<pb n="p.53" />
               </p>
            </div>
            <div xml:id="apoforan" type="entry" n="apoforan">
               <head>ἈΠΟΦΟΡΑΝ</head>
               <p>
ἀντὶ τοῦ ἀπενεγκεῖν καὶ διάστημα ποιῆσαι μεταξὺ
Ἰσαῖος ἐν τῷ πρὸς ὀργεῶνας, ἐν ᾧ φησὶν οὕτως <q>εἴπερ γοῦν ὥριζον
ταῖς ἀποφοραῖς ταύταις τῶν ποδῶν ἀλλότριον εἶναι τὸ χωρίον.</q>
               </p>
            </div>
            <div xml:id="apoyhfizontai" type="entry" n="apopsefizontai">
               <head>ἈΠΟΨΗΦΙΖΟΝΤΑΙ</head>
               <p>
ἀντὶ τοῦ καταδικάζουσιν αὐτὸν μὴ εἶναι πολίτην
Δείναρχος ἐν τῷ κατ̓ Ἀρχεστράτου. καὶ ἈΠΟΨΗΦΙΣΙΝ δὲ τὸ 
πρᾶγμα λέγει Δημοσθένης ἐν τῇ πρὸς Εὐβουλίδην ἐφέσει.
</p>
            </div>
            <div xml:id="aprobouleuton" type="entry" n="aprobouleuton">
               <head>ἈΠΡΟΒΟΥΛΕΥΤΟΝ</head>
               <p>
τὸ μὴ πρότερον εἰς τὴν βουλὴν, ἀλλ̓ εὐθὺς εἰς
τὸν δῆμον εἰσφερόμενον ψήφισμα. ἐν τῷ κατ̓ Ἀνδροτίωνος νόμος παράκειται
ταῦτα δηλῶν.
</p>
            </div>
            <div xml:id="aprosklhton" type="entry" n="aproskleton">
               <head>ἈΠΡΟΣΚΛΗΤΟΝ</head>
               <p>
τὴν οὐ προσκεκλημένην Ὑπερείδης ἐν τῷ κατ̓ 
Ἀθηνογένους <num>β</num>.
</p>
            </div>
            <div xml:id="aprostasiou" type="entry" n="aprostasiou">
               <head>ἈΠΡΟΣΤΑΣΙΟΥ</head>
               <p>
εἶδος δίκης κατὰ τῶν προστάτην μὴ νεμόντων
μετοίκων: ᾑρεῖτο γὰρ ἕκαστος ἑαυτῷ τῶν πολιτῶν τινὰ προστησόμενον
περὶ πάντων τῶν ἰδίων καὶ τῶν κοινῶν. Ὑπερείδης ἐν τῷ κατ̓
Ἀρισταγόρας ἀπροστασίου <num>β</num>. 
</p>
            </div>
            <div xml:id="aprotwn" type="entry" n="aproton">
               <head>ἈΠΡΟΤΩΝ</head>
               <p>
Δείναρχος ἐν τῷ κατὰ Πυθέου <q>ἐμπεπηδηκότων τῶν
<pb n="p.54" />
ῥητόρων ὥσπερ ἀπρότων εἰς τὸ ἐμπόριον.</q> μήποτε γραφικὸν ἁμάρτημα,
καὶ δεῖ γράφειν <q>ὥσπερ λῃστῶν.</q> ἐν τισὶ δὲ γέγραπται
<q>ὥσπερ παρνόπων:</q> εἰσὶ δ̓ οἱ πάρνοπες εἶδος ἀκρίδος.
</p>
            </div>
            <div xml:id="arafhnios" type="entry" n="arafenios">
               <head>ἈΡΑΦΗΝΙΟΣ</head>
               <p>
Ἰσαῖος ἐν τῷ κατ̓ Ἐλπαγόρου καὶ Δημοφάνους.
δῆμός ἐστι φυλῆς τῆς Αἰγηΐδος. 
</p>
            </div>
            <div xml:id="argas" type="entry" n="argas">
               <head>ἈΡΓΑΣ</head>
               <p>
Αἰσχίνης περὶ τῆς ἀποδόσεως. πιθανώτερόν ἐστι λέγειν
<pb n="p.55" />
ὅτι Δωριεῖς, μάλιστα δ̓ Ἀργεῖοι, τὸν ὄφιν ἀργᾶν ἐκάλουν, ὡς Ἀχαιὸς
ἐν Ἀδράστῳ. Τιμαχίδας δὲ ὁ Ῥόδιος οὐ κατὰ γλῶτταν καλεῖσθαι
τὸν ὄφιν ἀργᾶν φησὶν, ἀλλὰ γένος τι εἶναι ὄφεως τοὺς ἀργᾶς: λέγεσθαι
οὖν εἰκὸς τὸν Δημοσθένην, ἐπιτροπῆς τοῖς ἐπιτρόποις δίκας
λαγχάνοντα, ὄφιν διὰ τὸ θηριῶδες. καὶ αὐτὸς τοὺς τοιούτους ὄφεσιν 
εἰκάζει ἐν τῷ κατ̓ Ἀριστογείτονος. ἐν μέντοι τοῖς Ἀττικιανοῖς ἐγέγραπτο
<q>ἅρπαξ.</q> ἔνιοι δὲ τοῦ δράκοντος εἶναί φασι τὸ ἀργᾶν ἐπίθετον.
</p>
            </div>
            <div xml:id="argoura" type="entry" n="argoura">
               <head>ἌΡΓΟΥΡΑ</head>
               <p>
Δημοσθένης κατὰ Μειδίου. ἔστι δὲ πόλις τῆς Εὐβοίας
ἐν τῇ Χαλκιδικῇ κειμένη, ὡς Ἀριστοτέλης ὁ Χαλκιδεὺς ἐν τῷ 
περὶ Εὐβοίας.
</p>
            </div>
            <div xml:id="argurioqhkh" type="entry" n="arguriotheke">
               <head>ἈΡΓΥΡΙΟΘΗΚΗ</head>
               <p>
Δείναρχος ἐν τῷ κατὰ Προξένου βλάβης. διττὰ
<pb n="p.56" />
ἦν γραμματείδια οἷς ἐχρῶντο Ἀθηναῖοι, τὰ μὲν ὥστε γράφειν
μόνον τι ἐν αὐτοῖς, τὰ δὲ ὥστε καὶ ἀργυρίδιον κατατίθεσθαι, ἅπερ
καὶ κιβώτια ἐκάλουν, τὰ δ̓ ἄλλα καὶ δίθυρα.
</p>
            </div>
            <div xml:id="arguritis-gh" type="entry" n="arguritis_ge">
               <head>ἈΡΓΥΡΙΤΙΣ ΓΗ</head>
               <p>ἈΡΓΥΡΙΤΙΣ ΓΗ καὶ ΧΡΥΣΙΤΙΣ: ἡ ἐργαζομένη χρυσὸν καὶ ἄργυρον.
</p>
            </div>
            <div xml:id="argurokopeion" type="entry" n="argurokopeion">
               <head>ἈΡΓΥΡΟΚΟΠΕΙΟΝ</head>
               <p>
Ἀντιφῶν ἐν τῷ πρὸς Νικοκλέα. ὅπου κόπτεται 
τὸ νόμισμα: ὃ νῦν σημαντήριόν τινες καλοῦσιν.
</p>
            </div>
            <div xml:id="arginousai" type="entry" n="arginousai">
               <head>ἈΡΓΙΝΟΥΣΑΙ</head>
               <p>
νῆσοι κείμεναι ἔναντι τῆς Λέσβου, ἀπὸ Ἀργίνου τινός.
</p>
            </div>
            <div xml:id="arguropous-difros" type="entry" n="arguropous_difros">
               <head>ἈΡΓΥΡΟΠΟΥΣ ΔΙΦΡΟΣ</head>
               <p>
ὁ Ξέρξου, ὃς αἰχμάλωτος ἐπεκαλεῖτο, ἐφ̓
οὗ καθεζόμενος ἐθεώρει τὴν ναυμαχίαν. ἀνέκειτο δὲ εἰς τὸν παρθενῶνα 
τῆς Ἀθηνᾶς.
</p>
            </div>
            <div xml:id="argaios" type="entry" n="argaios">
               <head>ἈΡΓΑΙΟΣ</head>
               <p>
Δημοσθένης ἐν τῷ κατ̓ Ἀριστοκράτους. περὶ τούτου
καὶ Θεόπομπος ἐν τῷ <num>α</num> τῶν Φιλιππικῶν λέγει <q>τὸν Ἀρχέλαον καλοῦσι
καὶ Ἀργαῖον καὶ Παυσανίαν.</q>
               </p>
            </div>
            <div xml:id="ariobarzanhs" type="entry" n="ariobarzanes">
               <head>ἈΡΙΟΒΑΡΖΑΝΗΣ</head>
               <p>
σατράπης Φρυγίας ἀποδειχθεὶς οὗτος παρὰ 
<pb n="p.57" />
Ἀρταξέρξου ἀπέστη, ὃς καὶ ἀποστείλας λαὸν τοὺς πολεμήσοντας
αὐτῷ καὶ χειρωσάμενος ἐσταύρωσεν.
</p>
            </div>
            <div xml:id="ardhttos" type="entry" n="ardettos">
               <head>ἈΡΔΗΤΤΟΣ</head>
               <p>
Λυσίας ἐν τῷ πρὸς Ἐλπίνην. τόπος Ἀθήνησιν ὑπὲρ
τὸ στάδιον τὸ Παναθηναϊκὸν, πρὸς τῷ δήμῳ τῷ ὑπένερθεν Ἀγρυλέων.
ἐν τούτῳ, φασὶ, δημοσίᾳ πάντες ὤμνυον Ἀθηναῖοι τὸν ὅρκον τὸν ἡλιαστικόν. 
ὠνομάσθη δὲ ἀπὸ Ἀρδήττου ἥρωος ἀρχαίου, ὃς Ἀθηναίους
πρῶτος ἐξώρκισεν. Θεόφραστος δ̓ ἐν τοῖς περὶ νόμων δηλοῖ ὡς κατελέλυτο
τὸ ἔθος τοῦτο.
</p>
            </div>
            <div xml:id="areth" type="entry" n="arete">
               <head>ἈΡΕΤΗ</head>
               <p>
ἀντὶ τοῦ εὐδοξία Ἀνδοκίδης καὶ Θουκυδίδης ἐν <num>α</num>.
</p>
            </div>
            <div xml:id="arqmios" type="entry" n="arthmios">
               <head>ἌΡΘΜΙΟΣ</head>
               <p>
ὄνομα κύριον, δοῦλός τινος βασιλέως. 
</p>
            </div>
            <div xml:id="aristeus" type="entry" n="aristeus">
               <head>ἈΡΙΣΤΕΥΣ</head>
               <p>
ὄνομα καὶ τοῦτο κύριον.
</p>
            </div>
            <div xml:id="aristtlla" type="entry" n="aristtlla">
               <head>ἈΡΙΣΤΤΛΛΑ</head>
               <p>
Ἀριστογείτονος ἦν ἀδελφή.
</p>
            </div>
            <div xml:id="aristiwn" type="entry" n="aristion">
               <head>ἈΡΙΣΤΙΩΝ</head>
               <p>
Ὑπερείδης κατὰ Δημοσθένους. οὗτος Σάμιος μέν
<pb n="p.58" />
ἐστιν ἢ Πλαταιεὺς, ὡς Δίυλλός φησιν, ἐκ μειρακυλλίου δ̓ ἑταῖρος
Δημοσθένους, ἐπέμφθη δ̓ ὑπ̓ αὐτοῦ πρὸς Ἡφαιστίωνα ἕνεκα διαλλαγῶν,
ὥς φησι Μαρσύας ἐν <num>ε</num> τῶν περὶ Ἀλέξανδρον.
</p>
            </div>
            <div xml:id="arkteusai" type="entry" n="arkteusai">
               <head>ἈΡΚΤΕΥΣΑΙ</head>
               <p>
Λυσίας ἐν τῷ ὑπὲρ Φρυνίχου θυγατρὸς, εἰ γνήσιος,
τὸ καθιερωθῆναι πρὸ γάμων τὰς παρθένους τῇ Ἀρτέμιδι τῇ Μουνυχίᾳ 
ἢ τῇ Βραυρωνίᾳ τὰ δὲ συντείνοντα εἰς τὸ προκείμενον εἴρηται παρά
τε ἄλλοις καὶ Κρατερῷ ἐν τοῖς Ψηφίσμασιν. ὅτι δὲ αἱ ἀρκτευόμεναι
παρθένοι ἄρκτοι καλοῦνται, Εὐριπίδης Ὑψιπύλῃ, Ἀριστοφάνης Λημνίαις
καὶ Λυσιστράτῃ.
</p>
            </div>
            <div xml:id="arktouros" type="entry" n="arktouros">
               <head>ἈΡΚΤΟΥΡΟΣ</head>
               <p>ἈΡΚΤΟΥΡΟΣ καὶ ἈΡΚΤΟΦΥΔΑΞ: ὁ Βοώτης ὀνομαζόμενος: Λυσίας 
ἐν τῷ κατὰ Φιλίππου ἐπιτροπῆς. ἰδίως δὲ ὁ ὑπὸ τὴν ζώνην αὐτοῦ
ἀστήρ: Ἄρατος καὶ Ἡσίοδος Ἔργοις δηλοῦσιν.
</p>
            </div>
            <div xml:id="arkuwros" type="entry" n="arkuoros">
               <head>ἈΡΚΥΩΡΟΣ</head>
               <p>
Λυκοῦργος ἐν τῇ κατὰ Μενεσαίχμου εἰσαγγελίᾳ. ὁ
τὰς ἄρκυς, τουτέστι τὰ λίνα, φυλάττων. ἄρκυς δὲ πάντα τὰ κυνηγετικὰ
λίνα: Ξενοφῶν Κυνηγετικῷ, Κρατῖνος Θρᾴτταις. 
</p>
            </div>
            <div xml:id="armostai" type="entry" n="harmostai">
               <head>ἉΡΜΟΣΤΑΙ</head>
               <p>
οἱ ὑπὸ Λακεδαιμονίων εἰς τὰς ὑπηκόους πόλεις ἄρχοντες
ἐκπεμπόμενοι, ὡς Ἐρατοσθένης ἐν τοῖς περὶ ἀγαθῶν καὶ κακῶν
φησί: Δημοσθένης ὑπὲρ Κτησιφῶντος.
<pb n="p.59" />
               </p>
            </div>
            <div xml:id="arrhforein" type="entry" n="arreforein">
               <head>ἈΡΡΗΦΟΡΕΙΝ</head>
               <p>
Δείναρχος κατὰ Πυθέου. τέσσαρες μὲν ἐχειροτονοῦντο
δἰ εὐγένειαν ἀρρηφόροι, δύο δὲ ἐκρίνοντο, αἳ τῆς
ὑφῆς τοῦ πέπλου ἦρχον καὶ τῶν ἄλλων τῶν περὶ αὐτόν. λευκὴν
δ̓ ἐσθῆτα ἐφόρουν. εἰ δὲ χρυσία περιέθεντο, ἱερὰ ταῦτα
ἐγίνετο. 
</p>
            </div>
            <div xml:id="artemisia" type="entry" n="artemisia">
               <head>ἈΡΤΕΜΙΣΙΑ</head>
               <p>
Δημοσθένης περὶ τῆς Ῥοδίων ἐλευθερίας. δύο γεγόνασιν
αὗται, Καρικαὶ γένος καὶ βασιλίδες ἀμφότεραι, ἡ μὲν
πρώτη κατὰ τὰ Περσικὰ, θυγάτηρ δ̓ ἦν Λυγδάμιδος, ἧς καὶ Ἡρόδοτος
μνημονεύει. ἡ δὲ νεωτέρα, ἧς ὁ Δημοσθένης, θυγάτηρ μὲν ἦν
Ἑκατόμνω, γυνὴ δὲ καὶ ἀδελφὴ Μαυσώλου, ἥν φησι Θεόπομπος 
φθινάδι νόσῳ ληφθεῖσαν διὰ τὴν λύπην τὴν ἐπὶ τοῦ ἀνδρὸς καὶ ἀδελφοῦ
Μαυσώλου ἀποθανεῖν.
</p>
            </div>
            <div xml:id="artemision" type="entry" n="artemision">
               <head>ἈΡΤΕΜΙΣΙΟΝ</head>
               <p>
ἰδίως τὸ τῆς Ἀρτέμιδος ἄγαλμα: Ὑπερείδης Δηλιακῷ.
λέγεται δὲ καὶ ἀκρωτήριόν τι τῆς Εὐβοίας, ὡς Δημοσθένης
ὑπὲρ Κτησιφῶντος. 
<pb n="p.60" />
               </p>
            </div>
            <div xml:id="arubbas" type="entry" n="arubbas">
               <head>ἈΡΥΒΒΑΣ</head>
               <p>
Ἀλκέτου μὲν υἱὸς, Μολοττῶν δὲ βασιλεύς: Δημοσθένης Φιλιππικοῖς.
</p>
            </div>
            <div xml:id="arxairesiazein" type="entry" n="archairesiazein">
               <head>ἈΡΧΑΙΡΕΣΙΑΖΕΙΝ</head>
               <p>
τὸ ἀξιοῦν ἑαυτὸν αἱρεθῆναι ἄρχοντα Δείναρχος
ἐν τῷ κατὰ Πολυεύκτου.
</p>
            </div>
            <div xml:id="arxaiws" type="entry" n="archaios">
               <head>ἈΡΧΑΙΩΣ</head>
               <p>
Ἰσοκράτης Πανηγυρικῷ <q>τά τε παλαιὰ καινῶς διελθεῖν 
καὶ περὶ τῶν νεωστὶ γενομένων ἀρχαίως εἰπεῖν.</q> ἔνιοι μέν
φασι σημαίνειν ἀρχαιοτρόπως, τουτέστιν ἀρχαιοτέροις ὀνόμασι χρῆσθαι.
Ἔφορος ἐν τῇ <num>α</num> τῶν ἱστοριῶν τρόπον τινὰ ἐξηγήσατο. φησὶ
περὶ τῶν ἀρχαίων πραγμάτων τοὺς νεωτέρους διεξέρχεσθαι. <q>περὶ
μὲν γὰρ τῶν καθ̓ ἡμᾶς γεγενημένων</q> φησὶ <q>τοὺς ἀκριβέστατα 
λέγοντας πιστοτάτους ἡγούμεθα, περὶ δὲ τῶν παλαιῶν τοὺς οὕτω
διεξιόντας ἀπιθανωτάτους εἶναι νομίζομεν, ὑπολαμβάνοντες οὔτε τὰς
πράξεις ἁπάσας οὔτε τῶν λόγων τοὺς πλείστους εἰκὸς εἶναι μνημονεύεσθαι
διὰ τοσούτων.</q> Δημοσθένης δ̓ ἐν Φιλιππικοῖς φησὶν
<q>οὕτω δὲ ἀρχαίως εἶχον, μᾶλλον δὲ πολιτικῶς</q> ἀντὶ τοῦ ἁπλῶς. 
</p>
            </div>
            <div xml:id="arxh-andra-deixnusi" type="entry" n="arche_andra_deichnusi">
               <head>ἈΡΧΗ ΑΝΔΡΑ ΔΕΙΧΝΥΣΙ</head>
               <p>
Δημοσθένης προοιμίοις δημηγορικοῖς.
<pb n="p.61" />
Σοφοκλῆς μὲν οὖν ἐν ταῖς ἐλεγείαις Σόλωνός φησιν αὐτὸ εἶναι ἀπόφθεγμα,
Θεόφραστος δ̓ ἐν τῷ παροιμιῶν καὶ Ἀριστοτέλης Βίαντος.
</p>
            </div>
            <div xml:id="arxhn-iasqai-polu-lwion-he-teleuthn" type="entry" n="archen_iasthai_polu_loion_ee_teleuten">
               <head>ἈΡΧΗΝ ΙΑΣΘΑΙ ΠΟΛΥ ΛΩΙΟΝ ΗΕ ΤΕΛΕΥΤΗΝ</head>
               <p>
ἄλλη παροιμία.
δηλοῖ δὲ ὡς ἀρχόμενα τὰ δεινὰ δεῖ μᾶλλον πειρᾶσθαι κωλύειν ἢ
ἀκμάσαντα καὶ τελειωθέντα. 
</p>
            </div>
            <div xml:id="arxidameios-polemos" type="entry" n="archidameios_polemos">
               <head>ἈΡΧΙΔΑΜΕΙΟΣ ΠΟΛΕΜΟΣ</head>
               <p>
Λυσίας ἐν τῷ κατ̓ Ἀνδροτίωνος καὶ
Δείναρχος κατὰ Πυθέου ξενίας. τὰ πρῶτα δέκα ἔτη τοῦ Πελοποννησιακοῦ
πολέμου Ἀρχιδάμειος ἐκλήθη πόλεμος, ὡς ἔοικεν, ἀπὸ τοῦ
τὸν Ἀρχίδαμον εἰς τὴν Ἀττικὴν ἐμβαλεῖν, καθὰ Θουκυδίδης καὶ
Ἔφορος καὶ Ἀναξιμένης φασίν. 
</p>
            </div>
            <div xml:id="ashmanta" type="entry" n="asemanta">
               <head>ἈΣΗΜΑΝΤΑ</head>
               <p>
τὰ ὑφ̓ ἡμῶν λεγόμενα ἀσφράγιστα: σημεῖα γὰρ
ἔλεγον τὰς σφραγῖδας: Ὑπερείδης ἐν τῷ κατ̓ Ἀντίου.
</p>
            </div>
            <div xml:id="aspasia" type="entry" n="aspasia">
               <head>ἈΣΠΑΣΙΑ</head>
               <p>
Λυσίας ἐν τῷ πρὸς Αἰσχίνην τὸν Σωκρατικὸν, οὗ διάλογος
ἐπιγραφόμενος Ἀσπασία. μνημονεύουσι δ̓ αὐτῆς πολλάκις
<pb n="p.62" />
καὶ οἱ ἄλλοι Σωκρατικοὶ, καὶ Πλάτων ἐν τῷ Μενεξένῳ τὸν Σωκράτην
παῤ αὐτῆς φησὶ μαθεῖν τὰ πολιτικά. ἦν δὲ τὸ μὲν γένος Μιλησία,
δεινὴ δὲ περὶ λόγους: Περικλέους δέ φασιν αὐτὴν διδάσκαλόν τε ἅμα
καὶ ἐρωμένην εἶναι. δοκεῖ δὲ δυοῖν πολέμων αἰτία γεγονέναι, τοῦ τε
Σαμιακοῦ καὶ τοῦ Πελοποννησιακοῦ, ὡς ἔστι μαθεῖν παρά τε Δούριδος 
τοῦ Σαμίου καὶ Θεοφράστου ἐκ τοῦ <num>δ</num> τῶν Πολιτικῶν καὶ ἐκ τῶν
Ἀριστοφάνους Ἀχαρνέων. δοκεῖ δὲ καὶ ἐξ αὐτῆς ἐσχηκέναι ὁ Περικλῆς
τὸν ὁμώνυμον αὐτῷ Περικλέα τὸν νόθον, ὡς ἐμφαίνει καὶ Εὔπολις
ἐν τοῖς Δήμοις. Λυσικλεῖ δὲ τῷ δημαγωγῷ συνοικήσασα Πορίστην
ἔσχεν, ὡς ὁ Σωκρατικὸς Αἰσχίνης φησίν. 
</p>
            </div>
            <div xml:id="astaqmhtotaton" type="entry" n="astathmetotaton">
               <head>ἈΣΤΑΘΜΗΤΟΤΑΤΟΝ</head>
               <p>
περὶ οὗ οὐδεὶς ἂν δύναιτο τεκμήρασθαι οὐδὲ
σταθμήσασθαι τί ποτε διανοεῖται ἢ τί πράξει: Δημοσθένης ἐν τῷ παραπρεσβείας.
</p>
            </div>
            <div xml:id="astikton-xwrion" type="entry" n="astikton_chorion">
               <head>ἌΣΤΙΚΤΟΝ ΧΩΡΙΟΝ</head>
               <p>
τὸ μὴ ὑποκείμενον δανειστῇ: ὅταν γὰρ ὑποκέηται,
εἴωθεν ὁ δανείσας αὐτὸ τοῦτο δηλοῦν διὰ γραμμάτων ἐπόντων 
τῷ χωρίῳ. τὸ δ̓ αὐτὸ καὶ ἐπ̓ οἰκίας γίνεται: Λυσίας ἐν τῷ πρὸς
Αἰσχίνην τὸν Σωκρατικόν.
</p>
            </div>
            <div xml:id="astrabh" type="entry" n="astrabe">
               <head>ἈΣΤΡΑΒΗ</head>
               <p>
ἡ ἡμίονος: Δημοσθένης ἐν τῷ κατὰ Μειδίου. μήποτε
<pb n="p.63" />
δὲ καὶ πᾶν ὑποζύγιον, ἐφ̓ οὗ ἄνθρωποι ὀχοῦνται, οὕτως ἐκαλεῖτο.
</p>
            </div>
            <div xml:id="astunomos" type="entry" n="astunomos">
               <head>ἈΣΤΥΝΟΜΟΣ</head>
               <p>
Δημοσθένης κατὰ Τιμοκράτους. δέκα φησὶν εἶναι
τοὺς ἀστυνόμους Ἀριστοτέλης ἐν τῇ Ἀθηναίων πολιτείᾳ, πέντε μὲν ἐν
Πειραιεῖ, πέντε δ̓ ἐν ἄστει. τούτοις δέ φησι μέλειν περί τε τῶν 
αὐλητρίδων καὶ ψαλτριῶν καὶ τῶν κοπρολόγων καὶ τῶν τοιούτων.
</p>
            </div>
            <div xml:id="asunqetwtaton" type="entry" n="asunthetotaton">
               <head>ἈΣΥΝΘΕΤΩΤΑΤΟΝ</head>
               <p>
Δημοσθένης ἐν τῷ παραπρεσβείας ἐπ̓ ὄχλου
ἔταξε τοὔνομα, ἤτοι ἀντὶ τοῦ ἀπιστότατον καὶ ἀβεβαιότατον καὶ πιστεις
οὐ τιθέμενον διὰ τὸ ἀβέβαιον, ἢ ἀνομόλογον καὶ ἀσύμφωνον:
ὁμολογίαι γὰρ αἱ συνθῆκαι. ἢ ἀντὶ τοῦ ἀσυνετώτατον, ὅπερ ἐστὶν 
ἀνοητότατον. ἢ ἀντὶ τοῦ ὃν μάλιστα οὐκ ἂν δύναιτό τις συνιέναι τί
ποτε φρονεῖ: Ὅμηρος
σὺ δὲ σύνθεο καί μευ ἄκουσον.
</p>
            </div>
            <div xml:id="atarneus" type="entry" n="atarneus">
               <head>ἈΤΑΡΝΕΥΣ</head>
               <p>
πολίχνιόν τι καταντικρὺ Λέσβου κείμενον: Ἰσοκράτης
Πανηγυρικῷ, Ἡρόδοτος ἐν <num>ς</num>. 
</p>
            </div>
            <div xml:id="atexnws" type="entry" n="atechnos">
               <head>ἈΤΕΧΝΩΣ</head>
               <p>
περισπωμένως μὲν ἀντὶ τοῦ σαφῶς ἢ βεβαίως ἢ
ἀσφαλῶς ἢ φανερῶς, παροξυτόνως δὲ ἀντὶ τοῦ ἀμελῶς καὶ ἄνευ τέχνης.
<pb n="p.64" />
               </p>
            </div>
            <div xml:id="atimhtos-agwn" type="entry" n="atimetos_agon">
               <head>ἈΤΙΜΗΤΟΣ ΑΓΩΝ</head>
               <p>ἈΤΙΜΗΤΟΣ ΑΓΩΝ καὶ ΤΙΜΗΤΟΣ: ὁ μὲν τιμητὸς ἐφ̓ ᾧ τίμημα
ὡρισμένον ἐκ τῶν νόμων οὐ κεῖται, ἀλλὰ τοὺς δικαστὰς ἔδει τιμᾶσθαι
ὅ τι χρὴ παθεῖν ἢ ἀποτῖσαι: ὁ δὲ ἀτίμητος τοὐναντίον ᾧ πρόσεστιν
ἐκ τῶν νόμων ὡρισμένον τίμημα, ὡς μηδὲν δεῖν τοὺς δικαστὰς
διατιμῆσαι. Αἰσχίνης κατὰ Κτησιφῶντος, Δημοσθένης κατὰ Μειδίου. 
</p>
            </div>
            <div xml:id="atimos" type="entry" n="atimos">
               <head>ἌΤΙΜΟΣ</head>
               <p>
τοῦτο ἰδίως ἔταξε Δημοσθένης Φιλιππικοῖς, ἤγουν ὃν
ἄν τις ἀποκτείνας οὐχ ὑπόκειται ἐπιτιμίῳ. φησὶ γὰρ περὶ Ἀρθμίου
λέγων ὅτι ἐψηφίσαντο Ἀθηναῖοι ἐχθρὸν εἶναι καὶ πολέμιον τοῦ δήμου
τῶν Ἀθηναίων καὶ τῶν συμμάχων αὐτὸν καὶ γένος, καὶ ἄτιμον εἶναι: 
εἶτ̓ ἐπιφέρει ὥσπερ ἐξηγούμενος <q>τοῦτο δ̓ ἐστὶν οὐχ ἣν οὕτω τις ἂν
φήσειεν ἀτιμίαν: τί γὰρ τῷ Ζελείτῃ τῶν Ἀθηναίων κοινῶν εἰ μὴ
μεθέξειν ἔμελλεν; ἀλλ̓ ἐν τοῖς φονικοῖς γέγραπται νόμοις, ὑπὲρ
ὧν ἂν μὴ διδῷ δίκην φόνου δικάσασθαι, καὶ ἄτιμος, φησὶ, τεθνάτω.
τοῦτο δὴ λέγει καθαρὸν τὸν τούτων τινὰ ἀποκτείναντα εἶναι.</q>
               </p>
            </div>
            <div xml:id="atta" type="entry" n="atta">
               <head>ἌΤΤΑ</head>
               <p>
ἀντὶ μὲν τοῦ ὅσα ἢ ἅτινα Ἀντιφῶν ἐν τῷ περὶ τοῦ Λινδίων
<pb n="p.65" />
φόρου, ἀντὶ δὲ τοῦ τινὰ ἢ ποιά τινα Δημοσθένης Φιλιππικοῖς.
ἐνιαχοῦ δὲ παρέλκει τὸ ἄττα.
<del>πυθοῦ χελιδὼν πηνίκ̓ ἄττα φαίνεται.</del>
               </p>
            </div>
            <div xml:id="atths" type="entry" n="attes">
               <head>ἌΤΤΗΣ</head>
               <p>
Δημοσθένης ὑπὲρ Κτησιφῶντος. ὁ Ἄττης παρὰ Φρυξὶ
μάλιστα τιμᾶται ὡς πρόσπολος τῆς μητρὸς τῶν θεῶν. τὰ δὲ περὶ 
αὐτὸν δεδήλωκε Νεάνθης: μυστικὸς δὲ ὁ λόγος.
</p>
            </div>
            <div xml:id="attikois-grammasin" type="entry" n="attikois_grammasin">
               <head>ἈΤΤΙΚΟΙΣ ΓΡΑΜΜΑΣΙΝ</head>
               <p>
Δημοσθένης κατὰ Νεαίρας ἀντὶ τοῦ παλαιοῖς:
<pb n="p.66" />
τὴν γὰρ τῶν <num>κδ</num> στοιχείων γραμματικὴν ὀψέ ποτε παρὰ τοῖς
Ἴωσιν εὑρεθῆναι. Θεόπομπος δ̓ ἐν τῇ κέ τῶν Φιλιππικῶν ἐσκευωρῆσθαι
λέγει τὰς πρὸς τὸν βάρβαρον συνθήκας, ἃς οὐ τοῖς Ἀττικοῖς
γράμμασιν ἐστηλιτεῦσθαι, ἀλλὰ τοῖς τῶν Ἰώνων.
</p>
            </div>
            <div xml:id="aifenths" type="entry" n="aifentes">
               <head>ΑΙΦΕΝΤΗΣ</head>
               <p>
Λυσίας ἐν τῷ ὑπὲρ τοῦ Ἐρατοσθένους. ἐν τῷ πρὸς 
Ἰσόδημον ἰδίως ἔταξεν ἐπὶ τῶν <num>λ</num>, οἳ δἰ ἑτέρων εἰργάζοντο τοὺς φόνους:
ὁ γὰρ αὐθέντης ἀεὶ τὸν αὐτόχειρα δηλοῖ.
</p>
            </div>
            <div xml:id="auleios" type="entry" n="auleios">
               <head>ΑΥΛΕΙΟΣ</head>
               <p>
ἡ ἀπὸ τῆς ὁδοῦ πρώτη θύρα τῆς οἰκίας, ὡς δηλοῖ Μένανδρος.
</p>
            </div>
            <div xml:id="aulia" type="entry" n="aulia">
               <head>ΑΥΛΙΑ</head>
               <p>
Λυσίας ἐν τῇ κατὰ Διοδότου καὶ Αἰσχίνης κατὰ Κτησιφῶντος 
ἤτοι ἀντὶ τοῦ ἐπαύλεις, ἢ ἀντὶ τοῦ μικρὰς αὐλάς.
</p>
            </div>
            <div xml:id="aulizomenoi" type="entry" n="aulizomenoi">
               <head>ΑΥΛΙΖΟΜΕΝΟΙ</head>
               <p>
ἀντὶ τοῦ κοιμώμενοι Ἀντιφῶν περὶ ὁμονοίας.
<pb n="p.67" />
               </p>
            </div>
            <div xml:id="auuodikein" type="entry" n="auuodikein">
               <head>ΑΥΥΟΔΙΚΕΙΝ</head>
               <p>
ἀντὶ τοῦ ἑαυτοῖς τὰ δίκαια ὁρίζειν Δείναρχος ἐν
τῷ κατὰ Κλεομέδοντος.
</p>
            </div>
            <div xml:id="autokleidhs" type="entry" n="autokleides">
               <head>ΑΥΤΟΚΛΕΙΔΗΣ</head>
               <p>
Αἰσχίνης κατὰ Τιμάρχου <q>Κηδωνίδην καὶ Αὐτοκλείδην
καὶ Θέρσανδρον.</q> οὗτοι παιδερασταὶ σφοδροὶ, ὡς καὶ
Ἀριστογείτων κατὰ Τιμάρχου. 
</p>
            </div>
            <div xml:id="au" type="entry" n="au">
               <head>ΑΥ</head>
               <p>
Δημοσθένης ἀντὶ τοῦ πάλιν ἐν τῷ κατ̓ Ἀφόβου <num>α</num>.
</p>
            </div>
            <div xml:id="autolhkuqoi" type="entry" n="autolekuthoi">
               <head>ΑΥΤΟΛΗΚΥΘΟΙ</head>
               <p>
Δημοσθένης κατὰ Κόνωνος. ἤτοι ἀντὶ τοῦ εὐζώνους
τινὰς καὶ ἑτοίμους πᾶν ὁτιοῦν ποιεῖν καὶ ὑπομένειν, ἢ ἀντὶ τοῦ
πένητας καὶ μηδὲν ἄλλο κεκτημένους ἢ ληκύθους, ἢ αὐτουργοὺς, ἢ
ἀντὶ τοῦ εἰς πληγὰς ἑτοίμους καὶ οἷον τύπτοντας καὶ μαστιγοῦντας 
καὶ ὑβρίζοντας. ἢ λέγοι ἂν τοὺς ἐκ προχείρου διδόντας ἀργύριον καὶ
ἑτοίμους πρὸς τὰς μίξεις: καὶ γὰρ εἶχον ἐν ταῖς ληκύθοις ἀργύριον.
τὸ ὄνομα καὶ παρὰ Μενάνδρῳ ἔν τε Ἡνιόχῳ καὶ Δακτυλίῳ. ὅτι δὲ
εἶχον ἐν ταῖς ληκύθοις ἀργύριον ἐνίοτε, Δίφιλος τῷ Ἀποβάτῃ: ὅτι
δὲ λύσαντες τὴν λήκυθον ἐχρῶντο τῷ ἱμάντι πρὸς τὸ μαστιγοῦν, Μένανδρος Τροφωνίῳ. 
</p>
            </div>
            <div xml:id="auuolukos" type="entry" n="auuolukos">
               <head>ΑΥΥΟΛΥΚΟΣ</head>
               <p>
Λυκούργου λόγος ἐστὶ κατ̓ Αὐτολύκου τοῦ Ἀρεοπαγίτου.
οὗτος δὲ τοὺς οἰκείους ὑπεκτιθέμενος ἐν τοῖς Χαιρωνικοῖς ἑάλω,
<pb n="p.68" />
καὶ κατεψηφίσαντο, αὐτοῦ οἱ δικασταὶ, ὡς ὁ αὐτὸς δηλοῖ ῥήτωρ ἐν
τῷ κατὰ Λεωκράτους.
</p>
            </div>
            <div xml:id="automaxein" type="entry" n="automachein">
               <head>ΑΥΤΟΜΑΧΕΙΝ</head>
               <p>
τὸ δἰ ἑαυτοῦ δικάζεσθαι, ἀλλὰ μὴ δἰ ἑτέρου, οἷον
ἐάν τις εἰς πρατῆρα ἀνάγῃ, πρὸς ἐκεῖνον ἀποφαίνει τὴν δίκην οὖσαν:
καὶ ἐάν τις παρέχῃ τὸν διαμαρτυροῦντα μὴ εἰσαγώγιμον εἶναι τὴν 
δίκην, αὐτὸς μὲν οὐκέτι ἀγωνίζεται, πρὸς δὲ τὸν διαμαρτυρήσαντα ὁ
ἀγών ἐστι. Λυσίας ἐν τῷ κατ̓ Εὐκλέους χωρίου ἐξούλης.
</p>
            </div>
            <div xml:id="autoxqones" type="entry" n="autochthones">
               <head>ΑΥΤΟΧΘΟΝΕΣ</head>
               <p>
οἱ Ἀθηναῖοι. Δημοσθένης ἐν τῷ παραπρεσβείας
<q>μόνοι γὰρ τῶν πάντων αὐτόχθονες ὑμεῖς ἐστέ.</q> Ἀπολλόδωρος ἐν
τοῖς περὶ θεῶν κληθῆναί φησιν αὐτοὺς αὐτόχθονας, ἐπεὶ τὴν χθόνα, 
τουτέστι τὴν γῆν, ἀργὴν οὖσαν πρῶτοι εἰργάσαντο: οἱ δὲ διὰ τὸ
μὴ εἶναι ἐπήλυδας. ὁ δὲ Πίνδαρος καὶ ὁ τὴν Δαναΐδα πεποιηκώς
φασιν Ἐριχθόνιον καὶ Ἥφαιστον ἐκ γῆς φανῆναι. αὐτόχθονες δὲ
καὶ Ἀρκάδες ἦσαν, ὡς Ἑλλάνικός φησι, καὶ Αἰγινῆται καὶ
Θηβαῖοι. 
</p>
            </div>
            <div xml:id="afairesis-idiws-legetai-h-eis" type="entry" n="afairesis_idios_legetai_e_eis">
               <head>ἈΦΑΙΡΕΣΙΣ ἰδίως λέγεται ἡ εἰς</head>
               <p>ἈΦΑΙΡΕΣΙΣ ἰδίως λέγεται ἡ εἰς ἐλευθερίαν: Ὑπερείδης ἐν τῷ
κατ̓ Ἀρισταγόρας.
</p>
            </div>
            <div xml:id="afareus" type="entry" n="afareus">
               <head>ἈΦΑΡΕΥΣ</head>
               <p>
οὗτος Ἱππίου μὲν ἦν υἱὸς, ἐνομίζετο δὲ Ἰσοκράτους.
</p>
            </div>
            <div xml:id="afanhs-ousia-kai-fanera" type="entry" n="afanes_ousia_kai_fanera">
               <head>ἈΦΑΝΗΣ ΟΥΣΙΑ ΚΑΙ ΦΑΝΕΡΑ</head>
               <p>
ἀφανὴς μὲν ἡ ἐν χρήμασι καὶ
σώμασι καὶ σκεύεσι, φανερὰ δὲ ἡ ἔγγειος: Λυσίας ἐν τῷ πρὸς Ἱπποθέρσην. 
<pb n="p.69" />
               </p>
            </div>
            <div xml:id="afeis" type="entry" n="afeis">
               <head>ἈΦΕΙΣ</head>
               <p>ἈΦΕΙΣ καὶ ἈΠΔΛΛΑΞΑΣ: τὸ μὲν ἀφείς, ὅταν ἀπολύσῃ τίς τινα
τῶν ἐγκλημάτων ὧν ἐνεκάλει αὐτῷ, τὸ δὲ ἀπαλλάξας, ὅταν πείσῃ τὸν
ἐγκαλοῦντα ἀποστῆναι καὶ μηκέτι ἐγκαλεῖν: Δημοσθένης ἐν τῇ ὑπὲρ
Φορμίωνος παραγραφῇ. ἔστι δὲ καὶ οὕτως εἰπεῖν, ὅτι ἀφίησι μέν τις
αὐτῶν μόνων ὧν ἂν ἐγκαλῇ, ἀπαλλάττει δὲ, ὅταν μηδὲ ἄλλον τινὰ 
λόγον ὑπολίπηται ἑαυτῷ πρὸς τὸν ἐγκαλούμενον. Δημοσθένης ἐν τῇ
ὑπὲρ Φορμίωνος παραγραφῇ <q>ἵν̓ ἀπαλλαγή τις αὐτῷ γένηται παῤ
ὑμῶν κυρία.</q>
               </p>
            </div>
            <div xml:id="afeis-thn-uperan-ton-poda-diwkei" type="entry" n="afeis_ten_uperan_ton_poda_diokei">
               <head>ἈΦΕΙΣ ΤΗΝ ΥΠΕΡΑΝ ΤΟΝ ΠΟΔΑ ΔΙΩΚΕΙ</head>
               <p>
Ὑπερείδης ἐν τῷ περὶ
τοῦ ταρίχους <num>α</num>. παροιμία ἐπὶ τῶν παριέντων τὰ σπουδαιότερα καὶ 
περὶ τὰ φαῦλα διατριβόντων. ὑπέραι δ̓ εἰσὶ ναυτικαὶ σχοῖνοι, αἷς
μετάγεται τὸ κέρας.
</p>
            </div>
            <div xml:id="af-estias-mueisqai" type="entry" n="af_estias_mueisthai">
               <head>ἈΦ̓ ἙΣΤΙΑΣ ΜΥΕΙΣΘΑΙ</head>
               <p>
Ἰσαῖος ἐν τῷ πρὸς Καλυδῶνα. ὁ ἀφ̓
Ἑστίας μυούμενος Ἀθηναῖος ἦν πάντως. κλήρῳ δὲ λαχὼν ἐμυεῖτο.
</p>
            </div>
            <div xml:id="aformh" type="entry" n="aforme">
               <head>ἈΦΟΡΜΗ</head>
               <p>
ὅταν τις ἀργύριον δῷ ἐνθήκην, ἀφορμὴ καλεῖται ἰδίως 
παρὰ τοῖς Ἀττικοῖς.
<pb n="p.70" />
               </p>
            </div>
            <div xml:id="afosiw" type="entry" n="afosio">
               <head>ἈΦΟΣΙΩ</head>
               <p>
ἀντὶ τοῦ ἀποκαθαίρω, ἀφαγνίζω Αἰσχίνης κατὰ Κτησιφῶντος.
τὸ δὲ μὴ ἐντελῶς τι ποιῆσαι, ἀλλ̓ ὥσπερ ὁσίας ἕνεκεν,
ἀφοσιώσασθαι εἶπεν Ἰσαῖος ἐν τῷ πρὸς Ἔρμωνα.
</p>
            </div>
            <div xml:id="afrodision" type="entry" n="afrodision">
               <head>ἈΦΡΟΔΙΣΙΟΝ</head>
               <p>
ἰδίως τὸ τῆς Ἀφροδίτης ἕδος.
</p>
            </div>
            <div xml:id="afuas" type="entry" n="afuas">
               <head>ἈΦΥΑΣ</head>
               <p>
Ὑπερείδης κατ̓ Ἀρισταγόρας. ἔστι δὲ καὶ ὄνομα ἑταιρῶν 
γυναικῶν ἀδελφῶν <num>β</num>.
</p>
            </div>
            <div xml:id="axaristein" type="entry" n="acharistein">
               <head>ἈΧΑΡΙΣΤΕΙΝ</head>
               <p>
ἀντὶ τοῦ μὴ χαρίζεσθαι. οὕτως Ἀντιφῶν.
</p>
            </div>
         </div></body></text></TEI>