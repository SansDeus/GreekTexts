<?xml version="1.0" encoding="utf-8"?>
<TEI.2><text lang="greek"><body><div1 type="work" n="Ath. Pol." org="uniform" sample="complete"><div2 type="chapter" n="5" org="uniform" sample="complete">
					<milestone n="1" unit="section" />
					<p>τοιαύτης δὲ τῆς τάξεως οὔσης ἐν τῇ πολιτείᾳ, καὶ τῶν πολλῶν δουλευόντων τοῖς ὀλίγοις, ἀντέστη τοῖς γνωρίμοις ὁ δῆμος.
						<milestone n="2" unit="section" />ἰσχυρᾶς δὲ τῆς στάσεως οὔσης καὶ πολὺν χρόνον ἀντικαθημένων ἀλλήλοις, εἵλοντο κοινῇ διαλλακτὴν καὶ ἄρχοντα Σόλωνα, καὶ τὴν πολιτείαν ἐπέτρεψαν αὐτῷ, ποιήσαντι τὴν ἐλεγείαν ἧς ἐστὶν ἀρχή:
						<quote><lg type="elegiacs" org="uniform" sample="complete"><l>γιγνώσκω, καί μοι φρενὸς ἔνδοθεν ἄλγεα κεῖται,</l><l rend="indent">πρεσβυτάτην ἐσορῶν γαῖαν Ἰαονίας</l><l>κλινομένην:</l></lg></quote><note anchored="yes" resp="Loeb" place="unspecified"><bibl n="Sol. Fr. 28" default="NO">σολον φρ. 28</bibl></note> ἐν ᾗ πρὸς ἑκατέρους ὑπὲρ ἑκατέρων μάχεται καὶ διαμφισβητεῖ, καὶ μετὰ ταῦτα κοινῇ παραινεῖ καταπαύειν τὴν ἐνεστῶσαν φιλονικίαν.
						<milestone n="3" unit="section" />ἦν δ᾽ ὁ Σόλων τῇ μὲν φύσει καὶ τῇ δόξῃ τῶν πρώτων, τῇ δ᾽ οὐσίᾳ καὶ τοῖς πράγμασι τῶν μέσων, ὡς ἔκ τε τῶν ἄλλων ὁμολογεῖται, καὶ αὐτὸς ἐν τοῖσδε τοῖς ποιήμασιν μαρτυρεῖ, παραινῶν τοῖς πλουσίοις μὴ πλεονεκτεῖν:<quote><lg type="elegiacs" org="uniform" sample="complete"><l>ὑμεῖς δ᾽ ἡσυχάσαντες ἐνὶ φρεσὶ καρτερὸν ἦτορ,</l><l rend="indent">οἳ πολλῶν ἀγαθῶν ἐς κόρον ἠλάσατε,</l><l>ἐν μετρίοισι τίθεσθε μέγαν νόον. οὔτε γὰρ ἡμεῖς</l><l rend="indent">πεισόμεθ᾽, οὔθ᾽ ὑμῖν ἄρτια ταῦτ᾽ ἔσεται.</l></lg></quote><note anchored="yes" resp="Loeb" place="unspecified"><bibl n="Sol. Fr. 28" default="NO">σολον φρ. 28</bibl></note> καὶ ὅλως αἰεὶ τὴν αἰτίαν τῆς στάσεως ἀνάπτει τοῖς πλουσίοις: διὸ καὶ ἐν ἀρχῇ τῆς ἐλεγείας δεδοικέναι φησὶ<quote><lg type="elegiacs" org="uniform" sample="complete"><l>τήν τε φιλαργυρίαν τήν θ᾽ ὑπερηφανίαν,</l></lg></quote><note anchored="yes" resp="Loeb" place="unspecified"><bibl n="Sol. Fr. 28 (Edmonds)" default="NO">σολον φρ. 28 ῾εδμονδς᾿</bibl></note> ὡς διὰ ταῦτα τῆς ἔχθρας ἐνεστώσης.</p>
				</div2></div1></body></text></TEI.2>