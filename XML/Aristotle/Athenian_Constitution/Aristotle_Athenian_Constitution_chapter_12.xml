<?xml version="1.0" encoding="utf-8"?>
<TEI.2><text lang="greek"><body><div1 type="work" n="Ath. Pol." org="uniform" sample="complete"><div2 type="chapter" n="12" org="uniform" sample="complete">
					<milestone n="1" unit="section" />
					<p>ταῦτα δ᾽ ὅτι τοῦτον <add>τὸν</add> τρόπον ἔσχεν οἵ τ᾽ ἄλλοι συμφωνοῦσι πάντες, καὶ αὐτὸς ἐν τῇ ποιήσει μέμνηται περὶ αὐτῶν ἐν τοῖσδε:<quote><lg type="elegiacs" org="uniform" sample="complete"><l>δήμῳ μὲν γὰρ ἔδωκα τόσον γέρας, ὅσσον ἀπαρκεῖ,</l><l rend="indent">τιμῆς οὔτ᾽ ἀφελὼν οὔτ᾽ ἐπορεξάμενος:</l><l>οἳ δ᾽ εἶχον δύναμιν καὶ χρήμασιν ἦσαν ἀγητοί,</l><l rend="indent">καὶ τοῖς ἐφρασάμην μηδὲν ἀεικὲς ἔχειν.</l><l>ἔστην δ᾽ ἀμφιβαλὼν κρατερὸν σάκος ἀμφοτέροισι,</l><l rend="indent">νικᾶν δ᾽ οὐκ εἴασ᾽ οὐδετέρους ἀδίκως.</l></lg></quote><note anchored="yes" resp="Loeb" place="unspecified"><bibl n="Sol. Fr. 5" default="NO">σολον φρ. 5</bibl></note>
						<milestone n="2" unit="section" />πάλιν δ᾽ ἀποφαινόμενος περὶ τοῦ πλήθους, ὡς αὐτῷ δεῖ χρῆσθαι:<quote><lg type="elegiacs" org="uniform" sample="complete"><l>δῆμος δ᾽ ὧδ᾽ ἂν ἄριστα σὺν ἡγεμόνεσσιν ἕποιτο,</l><l rend="indent">μήτε λίαν ἀνεθεὶς μήτε βιαζόμενος.</l><l>τίκτει γὰρ κόρος ὕβριν, ὅταν πολὺς ὄλβος ἕπηται</l><l rend="indent">ἀνθρώποισιν, ὅσοις μὴ νόος ἄρτιος ᾖ.</l></lg></quote><note anchored="yes" resp="Loeb" place="unspecified"><bibl n="Sol. Fr. 6" default="NO">σολον φρ. 6</bibl></note>
						<milestone n="3" unit="section" />καὶ πάλιν δ᾽ ἑτέρωθί που λέγει περὶ τῶν διανείμασθαι τὴν γῆν βουλομένων:<quote><lg type="trochees" org="uniform" sample="complete"><l>οἳ δ᾽ ἐφ᾽ ἁρπαγαῖσιν ἦλθον, ἐλπίδ᾽ εἶχον ἀφνεάν,</l><l>κἀδόκουν ἕκαστος αὐτῶν ὄλβον εὑρήσειν πολύν,</l><l>καί με κωτίλλοντα λείως τραχὺν ἐκφανεῖν νόον.</l><l>χαῦνα μὲν τότ᾽ ἐφράσαντο, νῦν δέ μοι χολούμενοι</l><l>λοξὸν ὀφθαλμοῖσ᾽ ὁρῶσι πάντες ὥστε δήιον.</l><l>οὐ χρεών: ἃ μὲν γὰρ εἶπα, σὺν θεοῖσιν ἤνυσα,</l><l>ἄλλα δ᾽ οὐ μάτην ἔερδον, οὐδέ μοι τυραννίδος</l><l>ἁνδάνει βίᾳ τι ῥέζειν, οὐδὲ πιείρας χθονὸς</l><l>πατρίδος κακοῖσιν ἐσθλοὺς ἰσομοιρίαν ἔχειν.</l></lg></quote><note anchored="yes" resp="Loeb" place="unspecified"><bibl n="Sol. Fr. 34" default="NO">σολον φρ. 34</bibl></note>
						<milestone n="4" unit="section" />πάλιν δὲ καὶ περὶ τῆς ἀποκοπῆς τῶν χρεῶν καὶ τῶν δουλευόντων μὲν πρότερον, ἐλευθερωθέντων δὲ διὰ τὴν σεισάχθειαν:<quote><lg type="iambics" org="uniform" sample="complete"><l>ἐγὼ δὲ τῶν μὲν οὕνεκα ξυνήγαγον</l><l>δῆμον, τί τούτων πρὶν τυχεῖν ἐπαυσάμην;</l><l>συμμαρτυροίη ταῦτ᾽ ἂν ἐν δίκῃ Χρόνου</l><l>μήτηρ μεγίστη δαιμόνων Ὀλυμπίων</l><l>ἄριστα, Γῆ μέλαινα, τῆς ἐγώ ποτε</l><l>ὅρους ἀνεῖλον πολλαχῇ πεπηγότας,</l><l>πρόσθεν δὲ δουλεύουσα, νῦν ἐλευθέρα.</l><l>πολλοὺς δ᾽ Ἀθήνας, πατρίδ᾽ εἰς θεόκτιτον,</l><l>ἀνήγαγον πραθέντας, ἄλλον ἐκδίκως,</l><l>ἄλλον δικαίως, τοὺς δ᾽ ἀναγκαίης ὑπὸ</l><l>χρειοῦς φυγόντας, γλῶσσαν οὐκέτ᾽ Ἀττικὴν</l><l>ἱέντας, ὡς ἂν πολλαχῇ πλανωμένους:</l><l>τοὺς δ᾽ ἐνθάδ᾽ αὐτοῦ δουλίην ἀεικέα</l><l>ἔχοντας, ἤθη δεσποτῶν τρομευμένους,</l><l>ἐλευθέρους ἔθηκα. ταῦτα μὲν κράτει</l><l>νομοῦ βίην τε καὶ δίκην συναρμόσας</l><l>ἔρεξα καὶ διῆλθον ὡς ὑπεσχόμην.</l><l>θεσμοὺς δ᾽ ὁμοίως τῷ κακῷ τε κἀγαθῷ,</l><l>εὐθεῖαν εἰς ἕκαστον ἁρμόσας δίκην,</l><l>ἔγραψα. κέντρον δ᾽ ἄλλος ὡς ἐγὼ λαβών,</l><l>κακοφραδής τε καὶ φιλοκτήμων ἀνήρ,</l><l>οὐκ ἂν κατέσχε δῆμον. εἰ γὰρ ἤθελον</l><l>ἃ τοῖς ἐναντίοισιν ἥνδανεν τότε,</l><l>αὖθις δ᾽ ἃ τοῖσιν οὕτεροι φρασαίατο,</l><l>πολλῶν ἂν ἀνδρῶν ἥδ᾽ ἐχηρώθη πόλις.</l><l>τῶν οὕνεκ᾽ ἀλκὴν πάντοθεν ποιούμενος</l><l>ὡς ἐν κυσὶν πολλῇσιν ἐστράφην λύκος.</l></lg></quote><note anchored="yes" resp="Loeb" place="unspecified"><bibl n="Sol. Fr. 36" default="NO">σολον φρ. 36</bibl></note>
						<milestone n="5" unit="section" />καὶ πάλιν ὀνειδίζων πρὸς τὰς ὕστερον αὐτῶν μεμψιμοιρίας ἀμφοτέρων:<quote><lg type="iambics" org="uniform" sample="complete"><l>δήμῳ μὲν εἰ χρὴ διαφάδην ὀνειδίσαι,</l><l>ἃ νῦν ἔχουσιν οὔποτ᾽ ὀφθαλμοῖσιν ἂν</l><l>εὕδοντες εἶδον <gap /> </l><l>ὅσοι δὲ μείζους καὶ βίαν ἀμείνονες,</l><l>αἰνοῖεν ἄν με καὶ φίλον ποιοίατο.</l><l>εἰ γάρ τις ἄλλος,</l></lg></quote><note anchored="yes" resp="Loeb" place="unspecified"><bibl n="Sol. Fr. 37" default="NO">σολον φρ. 37</bibl></note> φησί, <quote><lg type="iambics" org="uniform" sample="complete"><l rend="indent">    ταύτης τῆς τιμῆς ἔτυχεν,</l><l>οὐκ ἂν κατέσχε δῆμον οὐδ᾽ ἐπαύσατο,</l><l>πρὶν ἀνταράξας πῖαρ ἐξεῖλεν γάλα..ͅͅ</l><l>ἐγὼ δὲ τούτων ὥσπερ ἐν μεταιχμίῳ.ͅͅ</l><l>ὅρος κατέστην.</l></lg></quote><note anchored="yes" resp="Loeb" place="unspecified"><bibl n="Sol. Fr. 37" default="NO">σολον φρ. 37</bibl></note></p>
				</div2></div1></body></text></TEI.2>