<?xml version="1.0" encoding="utf-8"?>
<TEI.2><text lang="greek"><body><div1 type="Book" n="3" org="uniform" sample="complete"><p><milestone n="1116a" unit="bekker page" /><milestone n="1" unit="bekker line" />ἐλλείπει δὲ καὶ τῷ θαρρεῖν: ἀλλ᾽ ἐν ταῖς λύπαις ὑπερβάλλων μᾶλλον καταφανής ἐστιν. δύσελπις δή τις ὁ δειλός: πάντα γὰρ φοβεῖται. ὁ δ᾽ ἀνδρεῖος ἐναντίως: τὸ γὰρ θαρρεῖν εὐέλπιδος. περὶ ταὐτὰ μὲν οὖν ἐστὶν ὅ τε δειλὸς <milestone n="5" unit="bekker line" />καὶ ὁ θρασὺς καὶ ὁ ἀνδρεῖος, διαφόρως δ᾽ ἔχουσι πρὸς αὐτά: οἳ μὲν γὰρ ὑπερβάλλουσι καὶ ἐλλείπουσιν, ὃ δὲ μέσως ἔχει καὶ ὡς δεῖ: καὶ οἱ μὲν θρασεῖς προπετεῖς, καὶ βουλόμενοι πρὸ τῶν κινδύνων ἐν αὐτοῖς δ᾽ ἀφίστανται, οἱ δ᾽ ἀνδρεῖοι ἐν τοῖς ἔργοις ὀξεῖς, πρότερον δ᾽ ἡσύχιοι. <milestone n="10" unit="bekker line" /></p>
				<p>καθάπερ οὖν εἴρηται, ἡ ἀνδρεία μεσότης ἐστὶ περὶ θαρραλέα καὶ φοβερά, ἐν οἷς εἴρηται, καὶ ὅτι καλὸν αἱρεῖται καὶ ὑπομένει, ἢ ὅτι αἰσχρὸν τὸ μή. τὸ δ᾽ ἀποθνήσκειν φεύγοντα πενίαν ἢ ἔρωτα ἤ τι λυπηρὸν οὐκ ἀνδρείου, ἀλλὰ μᾶλλον δειλοῦ: μαλακία γὰρ τὸ φεύγειν τὰ ἐπίπονα, καὶ <milestone n="15" unit="bekker line" />οὐχ ὅτι καλὸν ὑπομένει, ἀλλὰ φεύγων κακόν. ἔστι μὲν οὖν ἡ ἀνδρεία τοιοῦτόν τι, λέγονται δὲ καὶ ἕτεραι κατὰ πέντε τρόπους: πρῶτον μὲν ἡ πολιτική: μάλιστα γὰρ ἔοικεν. δοκοῦσι γὰρ ὑπομένειν τοὺς κινδύνους οἱ πολῖται διὰ τὰ ἐκ τῶν νόμων ἐπιτίμια καὶ τὰ ὀνείδη καὶ διὰ τὰς τιμάς: <milestone n="20" unit="bekker line" />καὶ διὰ τοῦτο ἀνδρειότατοι δοκοῦσιν εἶναι παρ᾽ οἷς οἱ δειλοὶ ἄτιμοι καὶ οἱ ἀνδρεῖοι ἔντιμοι. τοιούτους δὲ καὶ Ὅμηρος ποιεῖ, οἷον τὸν Διομήδην καὶ τὸν Ἕκτορα: <quote><lg type="hexameter" org="uniform" sample="complete"><l>Πουλυδάμας μοι πρῶτος ἐλεγχείην ἀναθήσει:</l></lg></quote><note anchored="yes" resp="Loeb" place="unspecified"><bibl n="Hom. Il. 22.100" default="NO" valid="yes">ηομ. ιλ. 22.100</bibl></note> καὶ <del status="unremarkable">Διομήδης</del> <milestone n="25" unit="bekker line" /><quote><lg type="hexameter" org="uniform" sample="complete"><l>Ἕκτωρ γάρ ποτε φήσει ἐνὶ Τρώεσσ᾽ ἀγορεύων</l><l><quote>Τυδείδης ὑπ᾽ ἐμεῖο.</quote></l></lg></quote><note anchored="yes" resp="Loeb" place="unspecified"><bibl n="Hom. Il. 8.148" default="NO" valid="yes">ηομ. ιλ. 8.148</bibl></note> ὡμοίωται δ᾽ αὕτη μάλιστα τῇ πρότερον εἰρημένῃ, ὅτι δι᾽ ἀρετὴν γίνεται: δι᾽ αἰδῶ γὰρ καὶ διὰ καλοῦ ὄρεξιν （τιμῆς γάρ） καὶ φυγὴν ὀνείδους, αἰσχροῦ ὄντος. τάξαι δ᾽ ἄν τις <milestone n="30" unit="bekker line" />καὶ τοὺς ὑπὸ τῶν ἀρχόντων ἀναγκαζομένους εἰς ταὐτό: χείρους δ᾽, ὅσῳ οὐ δι᾽ αἰδῶ ἀλλὰ διὰ φόβον αὐτὸ δρῶσι, καὶ φεύγοντες οὐ τὸ αἰσχρὸν ἀλλὰ τὸ λυπηρόν: ἀναγκάζουσι γὰρ οἱ κύριοι, ὥσπερ ὁ Ἕκτωρ <quote><lg type="hexameter" org="uniform" sample="complete"><l>ὃν δέ κ᾽ ἐγὼν ἀπάνευθε μάχης πτώσσοντα νοήσω,</l><l>οὔ οἱ ἄρκιον ἐσσεῖται φυγέειν κύνας.</l></lg></quote><note anchored="yes" resp="Loeb" place="unspecified"><bibl n="Hom. Il. 2.391" default="NO" valid="yes">ηομ. ιλ. 2.391</bibl></note> καὶ οἱ προστάττοντες, κἂν ἀναχωρῶσι τύπτοντες, τὸ αὐτὸ δρῶσι,
					</p></div1></body></text></TEI.2>