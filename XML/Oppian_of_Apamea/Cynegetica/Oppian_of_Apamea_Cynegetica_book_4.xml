<?xml version="1.0" encoding="utf-8"?>
<TEI.2><text><body><div1 type="book" n="4" org="uniform" sample="complete">
<p><lb rend="displayNum" n="1" />εἴδεα μὲν τόσα θηρσί, τόσαι δ᾽ ἀνὰ δάσκιον ὕλην
<lb rend="displayNum" n="2" />νυμφίδιοι φιλότητες ὁμήθειαί τε πέλονται
<lb rend="displayNum" n="3" />ἔχθεά τε κρυεροί τε μόθοι νόμιοί τε χαμεῦναι.
<lb rend="displayNum" n="4" />τλησιπόνων δ᾽ ἀνδρῶν χρέος ἄπλετον ἀείδωμεν,
<lb rend="displayNum" n="5" />ἀμφότερον κρατερόν τε μένος καὶ ἐπίφρονα βουλὴν 
<lb rend="displayNum" n="6" />κέρδεά τ᾽ αἰολόβουλα πολυφράστοις τε δόλοισι
<lb rend="displayNum" n="7" />φραξαμένην κραδίην: ἦ γάρ τε πρὸς ἄγρια φῦλα
<lb rend="displayNum" n="8" />μάρναται, οἷσι θεὸς σθένος ὤπασε καὶ μένος ἠῢ
<lb rend="displayNum" n="9" />καὶ φρένας οὐδ᾽ αὐτῶν πολὺ μείονας ἀγρευτήρων.
</p><p><lb rend="displayNum" n="10" />ἤθεα <note n="1" place="unspecified" anchored="yes">εἴδεα βρυνξκ.</note> πολλὰ πέλει κλειτῆς πολυαρκέος <note n="2" place="unspecified" anchored="yes">πολυάρκυος ορ πολυερκέος βροδαευς.</note> ἄγρης, 
<lb rend="displayNum" n="11" />ἄρμενα καὶ θήρεσσι καὶ ἔθνεσιν ἠδὲ χαράδραις,
<lb rend="displayNum" n="12" />μυρία: τίς κεν ἅπαντα μιῇ φρενὶ χωρήσειεν
<lb rend="displayNum" n="13" />εἰπέμεναι κατὰ μοῖραν ὑπ᾽ εὐκελάδοισιν ἀοιδαῖς;
<lb rend="displayNum" n="14" />τίς δ᾽ ἂν πάντ᾽ ἐσίδοι; τίς δ᾽ ἄν τόσον ὠπήσαιτο
<lb rend="displayNum" n="15" />θνητὸς ἐών; μοῦνοι δὲ θεοὶ ῥέα πάνθ᾽ ὁρόωσιν. 
<lb rend="displayNum" n="16" />αὐτὰρ ἐγὼν ἐρέω τά τ᾽ ἐμοῖς ἴδον ὀφθαλμοῖσι,
<lb rend="displayNum" n="17" />θήρην ἀγλαόδωρον ἐπιστείχων ξυλόχοισιν,
<lb rend="displayNum" n="18" />ὅσσα τ᾽ ἀπ᾽ ἀνθρώπων ἐδάην, τοῖσιν τὰ μέμηλεν,
<lb rend="displayNum" n="19" />αἰόλα παντοίης ἐρατῆς μυστήρια τέχνης,
<lb rend="displayNum" n="20" />ἱμείρων τάδε πάντα Σεουήρου Διὸς υἱῷ 
<pb id="p.162" />
<lb rend="displayNum" n="21" />ἀείδειν: σὺ δέ, πότνα θεά, παγκοίρανε θήρης,
<lb rend="displayNum" n="22" />εὐμενέουσα θοῇ βασιληΐδι λέξον ἀκουῇ,
<lb rend="displayNum" n="23" />ὄφρα τεῶν ἔργων προμαθὼν ὀαρίσματα πάντα
<lb rend="displayNum" n="24" />θηροφονῇ, μακαριστὸς ὁμοῦ παλάμῃ καὶ ἀοιδῇ.
</p><p><lb rend="displayNum" n="25" />θηρῶν οἱ μὲν ἔασιν ἐπίφρονες, αἰολόβουλοι, 
<lb rend="displayNum" n="26" />ἀλλὰ δέμας βαιοί: τοὶ δ᾽ ἔμπαλιν ἀλκήεντες,
<lb rend="displayNum" n="27" />βουλὴν δ᾽ ἐν στήθεσσιν ἀνάλκιδες: οἱ δ᾽ ἄρ᾽ ὁμαρτῇ
<lb rend="displayNum" n="28" />καὶ κραδίην δειλοὶ καὶ γυῖα πέλουσ᾽ ἀμενηνοί,
<lb rend="displayNum" n="29" />ἀλλὰ πόδεσσι θοοί: τοῖσιν δὲ θεὸς πόρε πάντα,
<lb rend="displayNum" n="30" />βουλὴν κερδαλέην, κρατερὸν δέμας, ὠκέα γοῦνα. 
<lb rend="displayNum" n="31" />γιγνώσκουσι δ᾽ ἕκαστος ἑῆς φύσιος κλυτὰ δῶρα,
<lb rend="displayNum" n="32" />ἔνθ᾽ ὀλιγοδρανέες τε καὶ ἔνθα πέλουσι δαφοινοί.
<lb rend="displayNum" n="33" />οὐκ ἔλαφος κεράεσσι θρασύς, κεράεσσι δὲ ταῦρος:
<lb rend="displayNum" n="34" />οὐ γενύεσσιν ὄρυξ κρατερός, γενύεσσι λέοντες:
<lb rend="displayNum" n="35" />οὐ ποσὶ ῥινόκερως πίσυνος, πόδες ὅπλα λαγωῶν: 
<lb rend="displayNum" n="36" />πόρδαλις οἶδ᾽ ὀλοὴ παλαμάων λοίγιον ἰόν,
<lb rend="displayNum" n="37" />καὶ σθένος αἰνὸς ὄϊς μέγα λαϊνέοιο μετώπου,
<lb rend="displayNum" n="38" />καὶ κάπρος μένος οἶδεν ἑῶν ὑπέροπλον ὀδόντων.
</p><p><lb rend="displayNum" n="39" />ὅσσαι μέν νυν ἔασιν ἐπακτήρεσσι δαφοινοῖς
<lb rend="displayNum" n="40" />μουναδὸν ἐν σκοπέλοισι προμήθειαί τε πάγαι τε, 
<lb rend="displayNum" n="41" />κεκριμένας φράσομεν θήρας ἐπὶ θηρσὶν ἑκάστοις:
<lb rend="displayNum" n="42" />ξυνὰ δέ θ᾽ ὅσσα πέλουσιν, ὁμοίης ἔλλαχεν ᾠδῆς.
<lb rend="displayNum" n="43" />ξυνὰ θηροσύναι τε λίνων ξυναί τε ποδάγραι:
<pb id="p.164" />
<lb rend="displayNum" n="44" />ξυνὰ δέ τ᾽ ἀνθρώποισι ποδωκέα πάντα γένεθλα
<lb rend="displayNum" n="45" />ἵπποις ἠδὲ κύνεσσι διωκέμεν: ἄλλοτε δ᾽ αὖτε 
<lb rend="displayNum" n="46" />καὶ μούνοις ἵπποισι κυνῶν ἄτερ ἰθὺς ἐλαύνειν:
<lb rend="displayNum" n="47" />ἵπποισιν κείνοισιν, ὅσοι περὶ Μαυρίδα γαῖαν
<lb rend="displayNum" n="48" />φέρβοντ᾽, ἢ Λιβύεσσιν: ὅσοι μὴ κάρτεϊ χειρῶν
<lb rend="displayNum" n="49" />ἄγχονται ψαλίοισι βιαζομένοιο χαλινοῦ,
<lb rend="displayNum" n="50" />πείθονται δὲ λύγοισιν, ὅπη βροτὸς ἡγεμονεύει. 
<lb rend="displayNum" n="51" />τοὔνεκεν ἱππελάται κείνων ἐπιβήτορες ἵππων
<lb rend="displayNum" n="52" />ἠδὲ κύνας λείπουσι φίλους πίσυνοί τ᾽ ἐλόωσιν
<lb rend="displayNum" n="53" />ἵπποις ἠελίου τε βολῇ καὶ νόσφιν ἀρωγῶν.
<lb rend="displayNum" n="54" />ξυνὸν ἀκοντίζειν δὲ καὶ ἀντία τοξάζεσθαι
<lb rend="displayNum" n="55" />θῆρας ἀρειοτέρους, τοί τ᾽ ἀνδράσιν ἶφι μάχονται. 
</p><p><lb rend="displayNum" n="56" />ἐς δὲ λίνον χρειὼ στέλλειν οἰήϊα θήρης,
<lb rend="displayNum" n="57" />καὶ πνοιὴν ἀνέμου φεύγειν ἄνεμόν τε δοκεύειν.
<pb id="p.166" />
<lb rend="displayNum" n="58" />οἷα δὲ ποντοπόρων ἀκάτων ἐπιβήτορες ἄνδρες
<lb rend="displayNum" n="59" />ἑζόμενοι πρύμνῃσι, νεῶν ἐφέποντες ὀχῆας,
<lb rend="displayNum" n="60" />ἠέρα παπταίνουσι καὶ ἀργεστῇσι Νότοισι 
<lb rend="displayNum" n="61" />πειθόμενοι τανύσαντο λινοπτερύγων ὅπλα νηῶν:
<lb rend="displayNum" n="62" />ὧδε καὶ ἐν τραφερῇ κέλομαι θηρήτορας ἄνδρας
<lb rend="displayNum" n="63" />παπταίνειν ἑκάτερθεν ἐπιπνείοντας ἀήτας,
<lb rend="displayNum" n="64" />ὄφρα λινοστατέωσι βοηλατέωσί <note n="1" place="unspecified" anchored="yes">ϝ.λ. βροχηλατέωσι.</note> τε πάντῃ
<lb rend="displayNum" n="65" />αὔραις ἀντιάσαντες: ἐπεὶ μάλα θήρεσι πᾶσιν 
<lb rend="displayNum" n="66" />ὀξύταται ῥινῶν ὀσφρήσιες: εἰ δὲ φράσαιντο
<lb rend="displayNum" n="67" />ἢ σταλίκων ὀδμὴν ἢ πεπταμένοιο λίνοιο,
<lb rend="displayNum" n="68" />ἔμπαλιν ἰθύνουσιν, ἐπιστροφάδην δὲ φέβονται
<lb rend="displayNum" n="69" />αὐτοῖς ἄντα βροτοῖσι, πόνον δ᾽ ἅλιον θέσαν ἄγρης.
<lb rend="displayNum" n="70" />τῷ μοι παπταίνοιεν ἐπαιγίζοντας ἀήτας 
<lb rend="displayNum" n="71" />θηροφόνοι, στάλικάς τε λινοστασίην τ᾽ ἐφέποιεν
<lb rend="displayNum" n="72" />ἀντιπέρην ἀνέμοιο βολῆς: ὄπιθεν δ᾽ ἐλάοιεν
<lb rend="displayNum" n="73" />ἐς Νότον αἰθρήεντος ἐγειρομένου Βορέαο:
<lb rend="displayNum" n="74" />ἐς δὲ Βορῆν σαλαγεῦντος ἐπὶ δροσεροῖο Νότοιο:
<lb rend="displayNum" n="75" />Εὔρου δ᾽ ἱσταμένοιο θέειν Ζεφυρίτισιν αὔραις: 
<lb rend="displayNum" n="76" />κινυμένου Ζεφύρου δὲ θοῶς εἰς Εὖρον ἐλαύνειν.
</p><p><lb rend="displayNum" n="77" />ἀλλὰ σύ μοι πρώτιστα λεόντων ἔξοχον ἄγρην
<lb rend="displayNum" n="78" />ἐν θυμῷ βάλλοιο καὶ ἀνδρῶν ἄλκιμον ἦτορ.
<lb rend="displayNum" n="79" />χῶρον μὲν πρώτιστον ἐπεφράσσαντο κιόντες,
<lb rend="displayNum" n="80" />ἔνθα περὶ σπήλυγγας ἐρίβρομος ἠΰκομος λῖς 
<lb rend="displayNum" n="81" />ἐνδιάει, μέγα δεῖμα βοῶν αὐτῶν τε νομήων:
<lb rend="displayNum" n="82" />θηρὸς δ᾽ αὖ μετέπειτα πελώριον ὠπήσαντο
<lb rend="displayNum" n="83" />ἴχνεσι τριβομένοισιν ἀταρπιτόν, ᾗ ἔνι πολλὸς 
<lb rend="displayNum" n="84" />λαρὸν πιόμενος ποταμηπόρος ἰθὺς ὁδεύει.
<pb id="p.168" />
<lb rend="displayNum" n="85" />ἔνθ᾽ ἤτοι βόθρον μὲν ἐΰδρομον ἀμφὶς ὄρυξαν, 
<lb rend="displayNum" n="86" />εὐρὺν καὶ περίμετρον: ἀτὰρ μεσάτῃ ἐνὶ τάφρῳ
<lb rend="displayNum" n="87" />κίονα δειμάσθην μέγαν, ὄρθιον, ὑψικόλωνον:
<lb rend="displayNum" n="88" />τοῦ δ᾽ ἄπο μὲν κρεμάσαντο μετήορον αὖ ἐρύσαντες
<lb rend="displayNum" n="89" />ἀρνειὸν νεογιλὸν ὑπ᾽ ἀρτιτόκοιο τεκούσης:
<lb rend="displayNum" n="90" />ἔκτοθε δ᾽ αὖ βόθροιο περίτροχον ἐστεφάνωσαν 
<lb rend="displayNum" n="91" />αἱμασιήν, πυκάσαντες ἐπασσυτέροις μυλάκεσσιν,
<lb rend="displayNum" n="92" />ὄφρα κε μὴ πελάσας δολερὸν χάος ἀθρήσειε:
<lb rend="displayNum" n="93" />καί ῥ᾽ ὁ μὲν ὑψικρεμὴς ὑπομάζιος ἀμνὸς ἀϋτεῖ:
<lb rend="displayNum" n="94" />τοῦ δέ τε πειναλέην κραδίην ἐπάταξεν ἰωή:
<lb rend="displayNum" n="95" />μαιόμενος δ᾽ ἴθυσε, φίλον κεχαρημένος ἦτορ, 
<lb rend="displayNum" n="96" />ἴχνος ἐπισπέρχων βληχῆς ἠδ᾽ ἔνθα καὶ ἔνθα
<lb rend="displayNum" n="97" />παπταίνων πυρόεν: τάχα δ᾽ ἤλυθεν ἄγχι δόλοιο,
<lb rend="displayNum" n="98" />ἀμφί τε δινεῖται, κρατερὸς δέ ἑ λιμὸς ὀρίνει.
<lb rend="displayNum" n="99" />αὐτίκα δ᾽ αἱμασιὴν μὲν ὑπέρθορε γαστρὶ πιθήσας,
<lb rend="displayNum" n="100" />δέκτο δέ μιν χάος εὐρὺ περιστεφές, οὐδ᾽ ἐνόησεν, 
<lb rend="displayNum" n="101" />ὡς ἐπὶ βυσσὸν ἵκανεν ἀνωΐστοιο βερέθρου:
<lb rend="displayNum" n="102" />παντόσε δινεῖται δὲ παλίσσυτος αἰὲν ὀρούων,
<lb rend="displayNum" n="103" />ὁπποῖος περὶ νύσσαν ἀεθλοφόρος θοὸς ἵππος,
<lb rend="displayNum" n="104" />ἀγχόμενος παλάμῃσι καὶ ἡνιόχοιο χαλινῷ.
<lb rend="displayNum" n="105" />οἱ δ᾽ ἄρ᾽ ἀπὸ σκοπιῆς τηλαυγέος ἀθρήσαντες 
<lb rend="displayNum" n="106" />ἀγρευτῆρες ὄρουσαν, ἐριτμήτοισι δ᾽ ἱμᾶσι
<lb rend="displayNum" n="107" />δησάμενοι καθιᾶσιν ἐΰστροφα τυκτὰ μέλαθρα,
<lb rend="displayNum" n="108" />ὀπταλέον κἀκεῖσε δόλον κρύψαντες ἐδωδῆς:
<lb rend="displayNum" n="109" />αὐτὰρ ὅ γ᾽ ἐκ βόθροιο δοκεύμενος αὐτίκ᾽ ἀλύξειν
<lb rend="displayNum" n="110" />ἔνθὁ̣̣̓ε καγχαλόων: παρὰ δ᾽ οὐκέτι νόστος ἕτοιμος: 
<lb rend="displayNum" n="111" />ὧδε μὲν ἀμφὶ χυτὴν Λιβύων πολυδίψιον αἶαν.
</p><p><lb rend="displayNum" n="112" />αὐτὰρ ἐϋρρείταο παρ᾽ ὄχθαις Εὐφρήταο
<lb rend="displayNum" n="113" />ἵππους μὲν χαροποὺς μεγαλήτορας ἀρτύνονται
<pb id="p.170" />
<lb rend="displayNum" n="114" />θήρειον ποτὶ μῶλον: ἐπεὶ χαροποὶ γεγάασι
<lb rend="displayNum" n="115" />κραιπνότατοι θείειν καὶ ἀναιδέες ἶφι μάχεσθαι 
<lb rend="displayNum" n="116" />καὶ μοῦνοι τετλᾶσι λεόντων ἀντία βρυχήν:
<lb rend="displayNum" n="117" />οἱ δ᾽ ἄλλοι τρειουσι καὶ ἀγκλίνουσιν ὀπωπάς,
<lb rend="displayNum" n="118" />δειμαίνοντες ἄνακτος ἑοῦ πυριλαμπέα κανθόν,
<lb rend="displayNum" n="119" />ὣς ἐφάμην καὶ πρόσθεν ἐν ἱππαλέοισιν ἀοιδαῖς.
<lb rend="displayNum" n="120" />πεζοὶ δ᾽ ἐκτανύσαντο λίνοιο περίδρομον ἕρκος, 
<lb rend="displayNum" n="121" />ἄρκυας ἀσσυτέροις ἐπιδειμάμενοι σταλίκεσσι:
<lb rend="displayNum" n="122" />τόσσον δ᾽ αὖθ᾽ ἑκάτερθεν ἐπιπρονένευκε κεραίη,
<lb rend="displayNum" n="123" />ὅσσον ἐπημύει κέρας ἀρτιτόκοιο σελήνης.
<lb rend="displayNum" n="124" />τρισσοὶ δ᾽ αὖ λοχόωσι λίνων ἔπι θηρητῆρες,
<lb rend="displayNum" n="125" />εἷς μέσατος, δοιοὶ δ᾽ ἄρ᾽ ἐπ᾽ ἀκροτάτοισι κορύμβοις, 
<lb rend="displayNum" n="126" />ὁππόσον ἐκ μεσάτοιο γεγωνότος ἀμφοτέροισιν
<lb rend="displayNum" n="127" />εἰσαΐειν ἑκάτερθε διπλῶν ἀκρόπτερα φωτῶν.
<lb rend="displayNum" n="128" />οἱ δ᾽ ἄλλοι στήσαντο νόμῳ πολέμοιο δαφοινοῦ,
<lb rend="displayNum" n="129" />φρυκτοὺς αὐσταλέους πυριλαμπέας ἀμφὶς ἔχοντες:
<lb rend="displayNum" n="130" />ἀνδρῶν δ᾽ αὐτὸς ἕκαστος ἔχει σάκος ἐν χερὶ λαιῇ, 
<lb rend="displayNum" n="131" />（ἀσπίδος ἐν πατάγῳ θηρσὶν μέγα δεῖμα δαφοινοῖς:）
<lb rend="displayNum" n="132" />δεξιτερῇ δὲ φέρει πεύκης ἄπο δαιόμενον πῦρ:
<lb rend="displayNum" n="133" />ἔξοχα γὰρ δείδοικε πυρὸς μένος ἠΰκομος λῖς,
<lb rend="displayNum" n="134" />οὐδ᾽ ἐσιδεῖν τέτληκεν ἀταρμύκτοισιν ὀπωπαῖς.
<lb rend="displayNum" n="135" />οἱ δ᾽ ὁπότ᾽ ἀθρήσωσι λεόντων ἄλκιμον ἦτορ, 
<lb rend="displayNum" n="136" />πάντες ὁμῶς ἱππῆες ἐπέσσυθεν, ἀμφὶ δὲ πεζοὶ
<lb rend="displayNum" n="137" />ἕσπονται παταγεῦντες, ἀϋτὴ δ᾽ αἰθέρ᾽ ἱκάνει.
<lb rend="displayNum" n="138" />θῆρες δ᾽ οὐ μίμνουσιν, ἐπιστροφάδην δὲ νέονται
<lb rend="displayNum" n="139" />θυμὸν ὀδὰξ πρίοντες, ἀμυνέμεν οὐκ ἐθέλοντες.
<lb rend="displayNum" n="140" />ὡς δ᾽ ἰχθῦς ἀνὰ νύκτα δολόφρονες ἀσπαλιῆες 
<lb rend="displayNum" n="141" />πρὸς βόλον ἰθύνουσι θοαῖς ἀκάτοισι φέροντες
<pb id="p.172" />
<lb rend="displayNum" n="142" />λαμπομένας δαΐδας: τοὶ δὲ τρείουσιν ἰδόντες
<lb rend="displayNum" n="143" />ἔλλοπες, οὐδὲ μένουσιν ἑλισσομένην ἀμαρυγήν:
<lb rend="displayNum" n="144" />ὣς καὶ θῆρες ἄνακτες ἐπιμύουσιν ὀπωπάς.
<lb rend="displayNum" n="145" />καὶ τότε δειδιότες κτύπον ἀνδρῶν καὶ φλόγα πυρσῶν 
<lb rend="displayNum" n="146" />αὐτόματοι πλεκτῇσι λίνων λαγόνεσσι πέλασσαν.
</p><p><lb rend="displayNum" n="147" />ἔστι δέ τις θήρης τρίτατος νόμος Αἰθιοπήων
<lb rend="displayNum" n="148" />ἀκάματος, μέγα θαῦμα: τὸ δ᾽ ἀνέρες ἀλκήεντες
<lb rend="displayNum" n="149" />Αἴθοπες ἠνορέῃ πίσυνοι πίσυρες τελέουσι. <note n="1" place="unspecified" anchored="yes">τελέθουσι μσς.</note>
<lb rend="displayNum" n="150" />πλεκτὰ σάκη τεύχουσιν ἐϋστρέπτοισι λύγοισι 
<lb rend="displayNum" n="151" />καρτερὰ καὶ πλευρῇσι περίδρομα, κὰδ δὲ βοείας
<lb rend="displayNum" n="152" />ἀζαλέας τανύουσιν ἐπ᾽ ἀσπίσιν ὀμφαλοέσσαις
<lb rend="displayNum" n="153" />ἄλκαρ ἔμεν τ᾽ ὀνύχων βριαρῶν γενύων τε δαφοινῶν:
<lb rend="displayNum" n="154" />αὐτοὶ δ᾽ οἰὸς ἄωτα πρόπαν δέμας ἀμφιέσαντο,
<lb rend="displayNum" n="155" />σφιγξάμενοι καθύπερθεν ἐπασσυτέροις τελαμῶσι: 
<lb rend="displayNum" n="156" />καὶ κόρυθες κρύπτουσι καρήατα: μοῦνα δ᾽ ἀθρήσαις
<lb rend="displayNum" n="157" />χείλεά τε ῥῖνάς τε καὶ ὄμματα μαρμαίροντα.
<lb rend="displayNum" n="158" />ἄντα δέ θηρὸς ἴασιν ἀολλέες, <note n="2" place="unspecified" anchored="yes">ἀολλέες: ϝϝ. λλ. ἄμ᾽ ὁρμαῖς, ἅμα ῥώμαις. </note> εὐκελάδοισι
<lb rend="displayNum" n="159" />μάστιξιν θαμινῇσι δι᾽ ἠέρος αἰθύσσοντες:
<lb rend="displayNum" n="160" />αὐτὰρ ὅ γε σπήλυγγος ὑπεκπροθορὼν ἀλίαστος 
<lb rend="displayNum" n="161" />βρυχᾶται πετάσας φόνιον χάος ἀντία φωτῶν,
<lb rend="displayNum" n="162" />δερκόμενος χαροποῖσιν ὑπ᾽ ὄμμασιν αἰθόμενον πῦρ,
<lb rend="displayNum" n="163" />θυμῷ παφλάζων ἴκελος δίοισι κεραυνοῖς.
<lb rend="displayNum" n="164" />οὐ τοῖον Γάγγαο ῥόος πρόσθ᾽ ἠελίοιο
<lb rend="displayNum" n="165" />Ἰνδὸν ὑπὲρ δάπεδον Μαρυανδέα <note n="3" place="unspecified" anchored="yes">ϝ.λ. βαρυανθέα.</note> λαὸν ἀμείβων 
<lb rend="displayNum" n="166" />μυκᾶται βρύχημα πελώριον, ὁππότε κρημνῶν
<lb rend="displayNum" n="167" />ἐκπροθορὼν ἐκάλυψε μέλαν δέμας αἰγιαλοῖο:
<lb rend="displayNum" n="168" />ὅστε καὶ εὐρύτατός περ ἐὼν καί τ᾽ εἴκοσιν ἄλλοις
<lb rend="displayNum" n="169" />κυρτοῦται ποταμοῖσι κορυσσόμενος λάβρον ὕδωρ:
<lb rend="displayNum" n="170" />οἷον ἐπισμαραγεῖ δρίος ἄσπετον ἠδὲ χαράδραι 
<pb id="p.174" />
<lb rend="displayNum" n="171" />βρυχηθμοῖς ὀλοοῖσιν, ἐπιβρέμεται δ᾽ ὅλος αἰθήρ.
<lb rend="displayNum" n="172" />καί ῥ᾽ ὁ μὲν αὐτίκ᾽ ὄρουσε λιλαιόμενος χροὸς ἆσαι,
<lb rend="displayNum" n="173" />λαίλαπι χειμερίῃ πανομοίϊος: οἱ δὲ μένουσιν
<lb rend="displayNum" n="174" />ἀστεμφεῖς πυρόεσσαν ἐπαιγίζουσαν ἐνιπήν.
<lb rend="displayNum" n="175" />αὐτὰρ ὅ γ᾽ ἔν τ᾽ ὀνύχεσσι γένυσσί τε λευγαλέῃσιν 
<lb rend="displayNum" n="176" />ἄσχετος ὅν κεν ἕλῃσιν ἐπαιθύσσων κεραΐζει.
<lb rend="displayNum" n="177" />τὸν δ ἕτερος κατόπισθε μεταθρώσκων αἰζηῶν
<lb rend="displayNum" n="178" />κικλήσκει, παταγῶν τε διαπρύσιόν τε γεγωνώς.
<lb rend="displayNum" n="179" />αἶψα δ᾽ ἐπιστρεφθεὶς μεγαλήνωρ ἠΰκομος λῖς
<lb rend="displayNum" n="180" />ὦρτο λιπὼν ὃν ἔμαρψεν ὑπὸ στόμα: καὶ πάλιν ἄλλος 
<lb rend="displayNum" n="181" />δόχμιος ἠϋγένειον ὀρίνει θῆρα κελαινόν:
<lb rend="displayNum" n="182" />ἄλλοι δ᾽ ἀλλαχόθεν μιν ἐπασσύτεροι κλονέουσι
<lb rend="displayNum" n="183" />ῥινοῖσιν πίσυνοι σακέεσσί τε καὶ τελαμῶσι,
<lb rend="displayNum" n="184" />τοὺς οὔτε κρατεροὶ γενύων τάμνουσιν ὀδόντες,
<lb rend="displayNum" n="185" />οὔτε σιδηρείων ὀνύχων πείρουσιν ἀκωκαί. 
<lb rend="displayNum" n="186" />αὐτὰρ ὁ μαψίδιον φθινύθει πόνον, ἄκριτα θύων,
<lb rend="displayNum" n="187" />τὸν μὲν καλλείπων, τὸν δ᾽ αἰρόμενος χθονὸς αἶψα
<lb rend="displayNum" n="188" />αὖ ἐρύων, τῷ δ᾽ αὖτις ἀάσχετος ἰθὺς ὀρούων.
<lb rend="displayNum" n="189" />ὡς δ᾽ ὁπότ᾽ ἐν πολέμοισιν ἀρήϊον ἄνδρα κραταιὸν
<lb rend="displayNum" n="190" />δήϊος ἀμφιβάλῃ στεφάνη μαλεροῖο μόθοιο, 
<lb rend="displayNum" n="191" />αὐτὰρ ὅ γε πνείων μένος Ἄρεος ἔνθα καὶ ἔνθα
<lb rend="displayNum" n="192" />ἀΐσσει, παλάμῃ κραδάων πεφονωμένον ἔγχος,
<lb rend="displayNum" n="193" />ὀψὲ δέ μιν δάμνησιν ἐνυάλιος λόχος ἀνδρῶν,
<lb rend="displayNum" n="194" />πάντες ὁμοῦ βρίσαντες: ὁ δ᾽ ὀκλάζει κατὰ γαίης,
<lb rend="displayNum" n="195" />βαλλόμενος πυκινῇσι τανυρροίζοισιν ἀκωκαῖς: 
<lb rend="displayNum" n="196" />ὣς ὅ γ᾽ ἀνηνύστοισιν ἀπειπάμενος καμάτοισιν
<lb rend="displayNum" n="197" />ὀψὲ βροτοῖσιν ἔδωκε βραβήϊα πάντα μόθοιο:
<lb rend="displayNum" n="198" />ἀφρὸν ἀποσταλάει δέ ποτὶ σχερὸν αἱματόεντα:
<pb id="p.176" />
<lb rend="displayNum" n="199" />εἴκελος αἰδομένῳ δἐ ποτὶ χθόνα κανθὸν ἐρείδει.
<lb rend="displayNum" n="200" />ὡς δέ βροτὸς πολλοῖσιν ἐρεψάμενος κοτίνοισι 
<lb rend="displayNum" n="201" />πυγμαχίης ἐν ἀγῶσιν, ὑπ᾽ ἀνέρος ἀλκήεντος
<lb rend="displayNum" n="202" />ἄντην ἀσσυτέρῃσιν ὐπ᾽ ὠτειλῇσι δαμασθείς,
<lb rend="displayNum" n="203" />ἔστη μὲν πρώτιστα λελουμένος αἵματι λάβρῳ,
<lb rend="displayNum" n="204" />οἷα μεθυσφαλέων, ἑτεροκλινέων τε κάρηνον:
<lb rend="displayNum" n="205" />αὐτὰρ ἔπειτ᾽ ἐπὶ γαῖαν ὑποκλαδὸν ἐξετανύσθη: 
<lb rend="displayNum" n="206" />ὣς ὅ γ᾽ ἐπὶ ψαμάθου κεκαφηότα γυῖα τάνυσσεν.
<lb rend="displayNum" n="207" />οἱ δὲ τότ᾽ ἐγκονέουσι πολὺ πλέον, αἶψα δ᾽ ὕπερθε
<lb rend="displayNum" n="208" />πάντες ἐρεισάμενοι κρατεροῖσι δέουσ᾽ ὑπὸ δεσμοῖς
<lb rend="displayNum" n="209" />οὐδὲν ἀλευόμενον, μάλα δ᾽ ἤρεμον ἀτρεμέοντα.
<lb rend="displayNum" n="210" />ὦ μέγα τολμήεντες, ὅσον χάδον, ὅσσον ἔρεξαν, 
<lb rend="displayNum" n="211" />αἰνόν κεῖνο πέλωρον ἅτε κτίλον ἀείρουσιν.
</p><p><lb rend="displayNum" n="212" />ἔκλυον ὡς βόθροισιν ὁμοίοισίν τε δόλοισι
<lb rend="displayNum" n="213" />θήρασσαν καὶ θῶας ἀναιδέας, ἠδὲ γένεθλα
<lb rend="displayNum" n="214" />πορδαλίων ἀπάτησαν, ἀτὰρ πολὺ μείοσι βόθροις:
<lb rend="displayNum" n="215" />κίονα δ᾽ οὐχὶ λίθοιο, δρυὸς δ᾽ ἐτάμοντο κεραίην: 
<lb rend="displayNum" n="216" />οὐδὲ μὲν ὑψικρεμῆ χιμάρου γόνον ᾐώρησαν,
<lb rend="displayNum" n="217" />ἀλλὰ κυνός: τοῦ δ᾽ αὖτ᾽ ἀπὸ μήδεα δῆσαν ἱμάσθλαις
<lb rend="displayNum" n="218" />λεπταλέαις: ὁ δ᾽ ἄρ᾽ ὦκα περισπερχὴς ὀδύνῃσιν
<lb rend="displayNum" n="219" />ὠρυθμοῖς ὑλάει καὶ πορδαλίεσσιν ἀϋτεῖ:
<lb rend="displayNum" n="220" />ἡ δὲ μάλ᾽ ἰάνθη, διά τε δρίος ἰθὺς ὀρούει. 
<lb rend="displayNum" n="221" />ὡς δ᾽ ὁπότ᾽ ἰχθυβόλοι κύρτου δόλον ἐστήσαντο,
<lb rend="displayNum" n="222" />πλεξάμενοι σπάρτῳ Σαλαμινίδι, καὶ λαγόνεσσι
<lb rend="displayNum" n="223" />πούλυπον ἢ κεστρῆα πυρὶ φλεγέθοντες ἔθεντο:
<lb rend="displayNum" n="224" />ὀδμὴ δ᾽ ἐς πλαταμῶνας ἀφίκετο, καὶ ποτὶ κύρτον
<pb id="p.178" />
<lb rend="displayNum" n="225" />ἔλλοπας αὐτομόλους εἰσήγαγεν, οὐδὲ δύνανται 
<lb rend="displayNum" n="226" />αὖτις ὑπεκδῦναι, δεινοῦ δ᾽ ἤντησαν ὀλέθρου:
<lb rend="displayNum" n="227" />ὣς κείνη, σκυλακῆος ἀπόπροθεν εἰσαΐουσα,
<lb rend="displayNum" n="228" />ἔδραμε καὶ θόρεν, οὔτιν᾽ ὀϊσσαμένη δόλον εἶναι,
<lb rend="displayNum" n="229" />γαστέρι πειθομένη δὲ μυχοὺς ἐπέλασσε βερέθρου.
</p><p><lb rend="displayNum" n="230" />Πορδάλιας καὶ δῶρα Διωνύσοιο δάμασσαν, 
<lb rend="displayNum" n="231" />θηροφόνων δολερῶν δολερὴν πόσιν οἰνοχοεύντων,
<lb rend="displayNum" n="232" />οὐδὲν ἀλευομένων ζαθέοιο κότον Διονύσου.
<lb rend="displayNum" n="233" />πορδάλιες νῦν μὲν θηρῶν γένος, ἀλλὰ πάροιθεν
<lb rend="displayNum" n="234" />οὐ θῆρες βλοσυραί, χαροπαὶ δ᾽ ἐπέλοντο γυναῖκες,
<lb rend="displayNum" n="235" />οἰνάδες, ὠσχοφόροι, τριετηρίδες, ἀνθοκάρηνοι, 
<lb rend="displayNum" n="236" />Βάκχου φοιταλιῆος ἐγερσιχόροιο τιθῆναι.
<lb rend="displayNum" n="237" />νηπίαχον γὰρ Βακχον <note n="1" place="unspecified" anchored="yes">Ἴακχον γ.</note> Ἀγηνορὶς ἔτραφεν Ἰνώ,
<lb rend="displayNum" n="238" />μαζὸν ὀρεξαμένη πρωτόρρυτον υἱέϊ Ζηνός:
<lb rend="displayNum" n="239" />σὺν δ᾽ ἄρ᾽ ὁμῶς ἀτίτηλε καὶ Αὐτονόη καὶ Ἀγαύη:
<lb rend="displayNum" n="240" />ἀλλ᾽ οὐκ εἰν Ἀθάμαντος ἀταρτηροῖσι δόμοισιν, 
<lb rend="displayNum" n="241" />οὔρεϊ δ᾽ ὃν τότε Μηρὸν ἐπικλήδην καλέεσκον.
<pb id="p.180" />
<lb rend="displayNum" n="242" />Ζηνὸς γὰρ μεγάλην ἄλοχον μέγα δειμαίνουσαι
<lb rend="displayNum" n="243" />καὶ Πενθῆα τύραννον Ἐχιονίδην τρομέουσαι
<lb rend="displayNum" n="244" />εἰλατίνῃ χηλῷ δῖον γένος ἐγκατέθεντο,
<lb rend="displayNum" n="245" />νεβρίσι δ᾽ ἀμφεβάλοντο καὶ ἐστέψαντο κορύμβοις 
<lb rend="displayNum" n="246" />ἐν σπέϊ, καὶ περὶ παῖδα τὸ μυστικὸν ὠρχήσαντο:
<lb rend="displayNum" n="247" />τύμπανα δ᾽ ἐκτύπεον καὶ κύμβαλα χερσὶ κρόταινον,
<lb rend="displayNum" n="248" />παιδὸς κλαυθμυρισμῶν προκαλύμματα: πρῶτα δ᾽ ἔφαινον
<lb rend="displayNum" n="249" />ὄργια κευθομένῃ περὶ λάρνακι: σὺν δ᾽ ἄρα τῇσιν
<lb rend="displayNum" n="250" />Ἀόνιαι λάθρη τελετῶν ἅπτοντο γυναῖκες: 
<lb rend="displayNum" n="251" />ἐκ δ᾽ ὄρεος πιστῇσιν ἀγερμοσύνην ἑτάρῃσιν <note n="1" place="unspecified" anchored="yes">ἀγερμ. μσς.: ξορρ. βροδαευς.</note>
<lb rend="displayNum" n="252" />ἔντυον ἰθῦσαι Βοιωτίδος ἔκτοθε γαίης:
<lb rend="displayNum" n="253" />μέλλε γὰρ ἤδη, μέλλεν ἀνήμερος ἡ πρὶν ἐοῦσα
<lb rend="displayNum" n="254" />γαῖα φυτηκομέειν ὑπὸ λυσιπόνῳ Διονύσῳ.
<lb rend="displayNum" n="255" />χηλὸν δ᾽ ἀρρήτην ἱερὸς χορὸς ἀείρασαι 
<lb rend="displayNum" n="256" />στεψάμεναι νώτοιστν ἐπεστήριξαν ὄνοιο:
<lb rend="displayNum" n="257" />Εὐρίπου δ᾽ ἵκανον ἐπ᾽ ᾐόνας, ἔνθα κίχανον
<lb rend="displayNum" n="258" />πρέσβυν ὁμοῦ τεκέεσσιν ἁλίπλανον: ἀμφὶ δὲ πᾶσαι
<lb rend="displayNum" n="259" />γριφέας ἐλλίσσοντο βυθοὺς ἀκάτοισι περῆσαι:
<lb rend="displayNum" n="260" />αὐτὰρ ὅ γ᾽ αἰδεσθεὶς ἱεράς ὑπέδεκτο γυναῖκας. 
<pb id="p.182" />
<lb rend="displayNum" n="261" />καὶ δή οἱ χλοερὴ μὲν ἐπήνθεε σέλμασι μῖλαξ,
<lb rend="displayNum" n="262" />πρύμνην δ᾽ ὡραίη ἕλινος <note n="1" place="unspecified" anchored="yes">σέλινος ῾-ον γἰ μσς.: ξορρ. βροδαευς.</note> καὶ κισσὸς ἔρεπτον:
<lb rend="displayNum" n="263" />καί κεν ὑπὲρ πόντοιο κυβίστεον ἀσπαλιῆες
<lb rend="displayNum" n="264" />δείματι δαιμονίῳ πεπτηότες, ἀλλὰ πάροιθεν
<lb rend="displayNum" n="265" />ἐς γαῖαν δόρυ κέλσε: πρὸς Εὐβοίην δὲ γυναῖκες 
<lb rend="displayNum" n="266" />ἠδ᾽ ἐπ᾽ Ἀρισταίοιο θεὸν κατάγοντο φέρουσαι,
<lb rend="displayNum" n="267" />ὅσθ᾽ ὕπατον μὲν ἔναιεν ὄρος <note n="2" place="unspecified" anchored="yes">ὄρος εδιτορ: ὄρει μσς.</note> Καρύῃσιν <note n="3" place="unspecified" anchored="yes">Καρύῃσιν εδιτορ: καὶ ῥύησιν ξδεφ: καὶ ῥοιῆσιν αβ: καὶ ῥοῆσιν γλμ: κεράεσσιν τυρνεβυς.</note> ὑπ᾽ ἄντρῳ, <note n="4" place="unspecified" anchored="yes">ἄντρῳ: ἄντρου μσς.</note>
<lb rend="displayNum" n="268" />μυρία δ᾽ ἄγραυλον βιοτὴν ἐδιδάξατο φωτῶν:
<lb rend="displayNum" n="269" />πρῶτος ποιμένιον <note n="5" place="unspecified" anchored="yes">ποιμένιον σξηνειδερ: ποιμενίων μσς.</note> ἱδρύσατο, πρῶτος ἐκεῖνος
<lb rend="displayNum" n="270" />καρποὺς ἀγριάδος λιπαρῆς ἔθλιψεν ἐλαίης, 
<lb rend="displayNum" n="271" />καὶ ταμίσῳ πρῶτος γάλα πήξατο, καὶ ποτὶ σίμβλους
<lb rend="displayNum" n="272" />ἐκ δρυὸς ἀείρας ἀγανὰς ἐνέκλεισε μελίσσας.
<pb id="p.184" />
<lb rend="displayNum" n="273" />ὃς τότε καὶ Διόνυσον ἑῷ νεογιλὸν ὑπ᾽ ἄντρῳ
<lb rend="displayNum" n="274" />Ἰνώης ἔθρεψε δεδεγμένος ἐκ χηλοῖο,
<lb rend="displayNum" n="275" />σὺν Δρυάσιν δ᾽ ἀτίτηλε μελισσοκόμοισί τε Νύμφαις 
<lb rend="displayNum" n="276" />Εὐβοΐσιν τε κόρῃσι καὶ Ἀονίῃσι γυναιξίν.
<lb rend="displayNum" n="277" />ἤδη κουρίζων δ᾽ ἑτέραις μετὰ παισὶν ἄθυρε:
<lb rend="displayNum" n="278" />νάρθηκα προταμὼν στυφελὰς οὐτάζετο πέτρας,
<lb rend="displayNum" n="279" />αἱ δὲ θεῷ μέθυ λάρον ἀνέβλυσαν ὠτειλάων.
<lb rend="displayNum" n="280" />ἄλλοτε δ᾽ ἀρνειοὺς αὐτῇς ἐδάϊξε δορῇσι 
<lb rend="displayNum" n="281" />καὶ μελεϊστὶ τάμεν νέκυας δ᾽ ἔρριψεν ἔραζε,
<lb rend="displayNum" n="282" />αὖτις δ᾽ ἅψεα χερσὶν ἐϋσταλέως συνέβαλλεν,
<lb rend="displayNum" n="283" />οἱ δ᾽ ἄφαρ ἔζωον χλοεροῦ θ᾽ ἅπτοντο νομοῖο.
<lb rend="displayNum" n="284" />ἤδη καὶ θιάσοισιν ἐμέμβλετο καὶ κατὰ πᾶσαν
<lb rend="displayNum" n="285" />γαῖαν ἐκίδνατο δῶρα Θυωναίου Διονύσου. 
<lb rend="displayNum" n="286" />πάντῃ δὲ θνητοῖς ἀρετὴν πωλέσκετο φαίνων:
<lb rend="displayNum" n="287" />ὀψὲ δὲ καὶ Θήβης ἐπεβήσατο καὶ πυρίπαιδι
<lb rend="displayNum" n="288" />πᾶσαι ὑπηντίασαν Καδμηΐδες: αὐτὰρ ὁ μάργος
<lb rend="displayNum" n="289" />Πενθεὺς οὐχὶ δετὰς παλάμας ἔδεεν Διονύσου,
<lb rend="displayNum" n="290" />καὶ θεὸν αὐτοφόνοισιν ἀπείλεε χερσὶ δαΐξαι, 
<lb rend="displayNum" n="291" />οὐ Τυρίου Κάδμοιο καταιδόμενος τρίχα λευκήν,
<lb rend="displayNum" n="292" />οὐδὲ κυλινδομένην οἷσι πρὸ πόδεσσιν Ἀγαύην:
<lb rend="displayNum" n="293" />σύρειν δ᾽ αἰνομόροισιν ἐβώστρεεν οἷς ἑτάροισι,
<lb rend="displayNum" n="294" />σύρειν τε κλείειν τε, χορόν τ᾽ ἐλάασκε γυναικῶν.
<lb rend="displayNum" n="295" />οἱ μέν νυν Βρόμιον Πενθηϊάδαι φυλακῆες 
<lb rend="displayNum" n="296" />δεσμοῖσιν δοκέοντο σιδηρείοισιν ἄγεσθαι
<lb rend="displayNum" n="297" />ἄλλοι Καδμεῖοί τε: θεοῦ δ᾽ οὐχ ἅπτετο δεσμά:
<lb rend="displayNum" n="298" />παχνώθη δὲ κέαρ θιασώτισι, πάντα δ᾽ ἔραζε
<lb rend="displayNum" n="299" />ῥῖψαν ἀπὸ κροτάφων στεφανώματα θύσθλα τε χειρῶν:
<pb id="p.186" />
<lb rend="displayNum" n="300" />πάσαις δ᾽ ἐστάλαον Βρομιώτισι δάκρυ παρειαί: 
<lb rend="displayNum" n="301" />αἶψα δ᾽ ἀνηΰτησαν: ἰὼ μάκαρ, ὦ Διόνυσε,
<lb rend="displayNum" n="302" />ἅπτε σέλας φλογερὸν πατρώϊον, ἂν δ᾽ ἐλέλιξον
<lb rend="displayNum" n="303" />γαῖαν, ἀταρτηροῦ δ᾽ ὄπασον τίσιν ὦκα τυράννου:
<lb rend="displayNum" n="304" />θὲς δὲ παρὰ σκοπιῇσι, πυρίσπορε, Πενθέα ταῦρον,
<lb rend="displayNum" n="305" />ταῦρον μὲν Πενθῆα δυσώνυμον, ἄμμε δὲ θῆρας 
<lb rend="displayNum" n="306" />ὠμοβόρους, ὀλοοῖσι κορυσσομένας ὀνύχεσσιν,
<lb rend="displayNum" n="307" />ὄφρα μιν, ὦ Διόνυσε, διὰ στόμα δαιτρεύσωμεν.
<lb rend="displayNum" n="308" />ὣς φάσαν εὐχόμεναι: τάχα δ᾽ ἔκλυε Νύσιος ἀρῆς.
<lb rend="displayNum" n="309" />Πενθέα μὲν δὴ ταῦρον ἐδείξατο φοίνιον ὄμμα,
<lb rend="displayNum" n="310" />αὐχένα τ᾽ ᾐώρησε, κέρας τ᾽ ἀνέτειλε μετώπου: 
<lb rend="displayNum" n="311" />ταῖσι δὲ γλαυκιόωσαν ἐθήκατο θηρὸς ὀπωπήν,
<lb rend="displayNum" n="312" />καὶ γένυας θώρηξε, κατέγραψεν δ᾽ ἐπὶ νώτου
<lb rend="displayNum" n="313" />ῥινὸν ὅπως νεβροῖσι, καὶ ἄγρια θήκατο φῦλα.
<lb rend="displayNum" n="314" />αἱ δὲ θεοῦ βουλῇσιν ἀμειψάμεναι χρόα καλὸν
<lb rend="displayNum" n="315" />πορδάλιες Πενθῆα παρὰ σκοπέλοισι δάσαντο. 
<lb rend="displayNum" n="316" />τοιάδ᾽ ἀείδοιμεν, τοῖα φρεσὶ πιστεύοιμεν:
<lb rend="displayNum" n="317" />ὅσσα Κιθαιρῶνος δὲ κατὰ πτύχας ἔργα γυναικῶν,
<lb rend="displayNum" n="318" />ἢ μυσαρὰς κείνας, τὰς ἀλλοτρίας Διονύσου,
<lb rend="displayNum" n="319" />μητέρας οὐχ ὁσίως ψευδηγορέουσιν ἀοιδοί.
</p><p><lb rend="displayNum" n="320" />Θηροφόνος δέ τις ὧδε πάγην ἑτάροισι σὺν ἄλλοις 
<lb rend="displayNum" n="321" />θηρσὶ φιλακρήτοισιν ἐμήσατο πορδαλίεσσι.
<lb rend="displayNum" n="322" />πίδακα λεξάμενοι Λιβύης ἀνὰ διψάδα γαῖαν,
<lb rend="displayNum" n="323" />ἥ τ᾽ ὀλίγη μάλα πολλὸν ἀνυδρότατον κατὰ χῶρον
<lb rend="displayNum" n="324" />ἀπροφάτως ἀΐδηλον ἀνασταλάει μέλαν ὕδωρ,
<lb rend="displayNum" n="325" />οὐδὲ πρόσω χεῖται κελαρύσμασιν, ἀλλὰ μάλ᾽ αἰνῶς 
<lb rend="displayNum" n="326" />βλύζει τε σταδίη τε μένει ψαμάθοισί τε δύνει:
<lb rend="displayNum" n="327" />ἔνθεν πορδαλίων γένος ἄγριον εἶσι μετ᾽ ἠὼ
<lb rend="displayNum" n="328" />πιόμενον: τοὶ δ᾽ αἶψα κατὰ κνέφας ὁρμηθέντες
<lb rend="displayNum" n="329" />ἀγρευτῆρες ἄγουσιν ἐείκοσιν ἀμφιφορῆας
<pb id="p.188" />
<lb rend="displayNum" n="330" />οἴνου νηδυμίοιο, τὸν ἑνδεκάτῳ λυκάβαντι 
<lb rend="displayNum" n="331" />θλῖψε τις οἰνοπέδῃσι φυτηκομίῃσι μεμηλώς:
<lb rend="displayNum" n="332" />ὕδατι δ᾽ ἐγκέρασαν λαρὸν μέθυ καὶ προλιπόντες
<lb rend="displayNum" n="333" />πίδακα πορφυρέην οὐ τηλόθεν εὐνάζονται,
<lb rend="displayNum" n="334" />προπροκαλυψάμενοι δέμας ἄλκιμον ἢ σισύρῃσιν
<lb rend="displayNum" n="335" />ἢ αὐτοῖσι λίνοισιν: ἐπεὶ σκέπας οὔ τι δύνανται 
<lb rend="displayNum" n="336" />εὑρέμεν οὔτε λίθων οὔτ᾽ ἠϋκόμων ἀπὸ δένδρων:
<lb rend="displayNum" n="337" />πᾶσα γὰρ ἐκτέταται ψαφαρὴ καὶ ἀδένδρεος αἶα.
<lb rend="displayNum" n="338" />τὰς δ᾽ ἄρα σειριόεντος ὑπ᾽ ἠελίοιο τυπείσας
<lb rend="displayNum" n="339" />ἀμφότερον δίψη τε φίλη τ᾽ ἐκάλεσσεν ἀϋτμή:
<lb rend="displayNum" n="340" />πίδακι δ᾽ ἐμπέλασαν Βρομιώτιδι καὶ μέγα χανδὸν 
<lb rend="displayNum" n="341" />λάπτουσιν Διόνυσον, ἐπ᾽ ἀλλήλῃσι δὲ πᾶσαι
<lb rend="displayNum" n="342" />σκιρτεῦσιν μὲν πρῶτα χοροιτυπέουσιν ὁμοῖαι,
<lb rend="displayNum" n="343" />εἶτα δέμας βαρύθουσι, προσώπατα δ᾽ ἐς χθόνα δῖαν
<lb rend="displayNum" n="344" />ἠρέμα νευστάζουσι κάτω: μετέπειτα δὲ πάσας
<lb rend="displayNum" n="345" />κῶμα βιησάμενον χαμάδις βάλεν ἄλλυδις ἄλλην. 
<lb rend="displayNum" n="346" />ὡς δ᾽ ὁπότ᾽ εἰλαπίνῃσιν ἀφυσσάμενοι κρητήρων
<lb rend="displayNum" n="347" />ἥλικες εἰσέτι παῖδες, ἔτι χνοάοντες ἰούλους,
<lb rend="displayNum" n="348" />λαρὸν ἀείδωσι, προκαλιζόμενοι μετὰ δεῖπνον
<lb rend="displayNum" n="349" />ἀλλήλους ἑκάτερθεν ἀμοιβαδίοισι κυπέλλοις,
<lb rend="displayNum" n="350" />ὀψὲ δ᾽ ἐλώφησαν: τοὺς δ᾽ ἔρριφεν ἄλλον ἐπ᾽ ἄλλῳ 
<lb rend="displayNum" n="351" />καὶ φρεσὶ καὶ βλεφάροισιν ἐπιβρῖσαν μένος οἴνου:
<lb rend="displayNum" n="352" />ὣς κεῖναι μάλα θῆρες ἐπ᾽ ἀλλήλῃσι χυθεῖσαι
<lb rend="displayNum" n="353" />νόσφι πόνου κρατεροῖσιν <note n="1" place="unspecified" anchored="yes">κρατεροῖο μσς.: ξορρ. γ. ηερμανν.</note> ὑπ᾽ ἀγρευτῆρσι γένοντο.
</p><p><lb rend="displayNum" n="354" />Ἄρκτοισιν δὲ πονεῦσι κλυτὴν περιώσιον ἄγρην
<lb rend="displayNum" n="355" />Τίγριν ὅσοι ναίουσι καὶ Ἀρμενίην κλυτότοξον. 
<lb rend="displayNum" n="356" />πουλὺς ὄχλος βαίνουσι τανύσκια βένθεα δρυμῶν,
<lb rend="displayNum" n="357" />ἴδριες αὐτολύτοις <note n="2" place="unspecified" anchored="yes">αὐτολύτοις σξηνειδερ: αὐτολύγοις μσς. ϝυλγ.: αὖτ᾽ ὀλίγοι τüσελμανν ξολλ. παραπηρ. π. 42. 30 βραχεῖς δὲ αὐτῶν: αὗτ᾽ ὀλίγοις α2κλμ.</note> σὺν ἐϋρίνεσσι κύνεσσιν,
<pb id="p.190" />
<lb rend="displayNum" n="358" />ἴχνια μαστεύσοντ᾽ <note n="1" place="unspecified" anchored="yes">μαστεύσοντ᾽] δυαλ φορ πλυραλ.</note> ὀλοῶν πουλύπλανα <note n="2" place="unspecified" anchored="yes">πολυπλανέα μσς.: ξορρ. σξηνειδερ.</note> θηρῶν.
<lb rend="displayNum" n="359" />ἀλλ᾽ ὁπότ᾽ ἀθρήσωσι κύνες σημήϊα ταρσῶν,
<lb rend="displayNum" n="360" />ἕσπονται στιβέας τε ποδηγετέουσιν ὁμαρτῇ, 
<lb rend="displayNum" n="361" />ῥῖνας μὲν ταναὰς σχεδόθεν χέρσοιο τιθέντες:
<lb rend="displayNum" n="362" />εἰσοπίσω δ᾽ εἴπέρ τι νεώτερον ἀθρήσειαν
<lb rend="displayNum" n="363" />ἴχνος, ἐπειγόμενοι θόρον αὐτίκα καγχαλόωντες
<lb rend="displayNum" n="364" />ληθόμενοι τοῦ πρόσθεν: ἐπὴν δ᾽ εἰς ἄκρον ἵκωνται
<lb rend="displayNum" n="365" />εὐπλανέος στιβίης θηρός τε παναίολον εὐνήν,
<lb rend="displayNum" n="366" />αὐτίχ᾽ ὁ μὲν θρώσκει παλάμης ἄπο θηρητῆρος, 
<lb rend="displayNum" n="367" />οἰκτρὰ μάλ᾽ ὑλακόων, κεχαρημένος ἔξοχα θυμόν.
<lb rend="displayNum" n="368" />ὡς δ᾽ ὅτε παρθενικὴ γλαγόεντος ἐν εἴαρος ὥρῃ
<lb rend="displayNum" n="369" />ἀβλαύτοισι πόδεσσιν ἀν᾽ οὔρεα πάντ᾽ ἀλάληται,
<lb rend="displayNum" n="370" />ἄνθεα διζομένη: τὸ δέ οἱ μάλα τηλόθ᾽ ἐούσῃ 
<lb rend="displayNum" n="371" />νηδύμιον προπάροιθεν ἴον μήνυσεν ἀϋτμή: 
<lb rend="displayNum" n="372" />τῇ δὲ μάλ᾽ ἰάνθη μείδησέ τε θυμὸς ἐλαφρός,
<lb rend="displayNum" n="373" />ἀμᾶται δ᾽ ἀκόρητος, ἀναψαμένη δὲ κάρηνον
<lb rend="displayNum" n="374" />εἶσιν ἐς ἀγραύλων δόμον ἀείδουσα τοκήων:
<lb rend="displayNum" n="375" />ὣς κυνὸς ἰάνθη θυμὸς θρασύς: αὐτὰρ ἐπακτὴρ 
<lb rend="displayNum" n="376" />καὶ μάλα μιν θύνοντα βιησάμενος τελαμῶσι 
<lb rend="displayNum" n="377" />καγχαλόων παλίνορσος ἔβη μεθ᾽ ὅμιλον ἑταίρων.
<lb rend="displayNum" n="378" />τοῖσι δὲ καὶ δρυμὸν διεπέθραδε, θῆρά τε πικρὴν
<lb rend="displayNum" n="379" />αὐτὸς καὶ συνάεθλος ὅπου λοχόωντες ἔλειψαν.
<lb rend="displayNum" n="380" />οἱ δ᾽ ἄρ᾽ ἐπειγόμενοι στάλικας στήσαντο κραταιοὺς
<lb rend="displayNum" n="381" />δίκτυά τ᾽ ἀμπετάσαντο καὶ ἄρκυας ἀμφεβάλοντο: 
<lb rend="displayNum" n="382" />ἐν δὲ δύω κλῖναν δοιαῖς ἑκάτερθε κεραίαις
<lb rend="displayNum" n="383" />ἀνέρας ἀκρολίνους ὑπὸ <note n="3" place="unspecified" anchored="yes">ἐπὶ ιν λιτ. βκ.</note> μειλινέοισι πάγοισιν. <note n="4" place="unspecified" anchored="yes">πάγαισι β δε βαλλυ.</note>
<lb rend="displayNum" n="384" />ἐκ δ᾽ αὐτῶν κεράων τε καὶ αἰζηῶν πυλαωρῶν
<pb id="p.192" />
<lb rend="displayNum" n="385" />λαιῇ μὲν μήρινθον ἐΰστροφον ἐκτανύουσι 
<lb rend="displayNum" n="386" />μηκεδανήν, λινέην, ὀλίγον γαίης ἐφύπερθεν,
<lb rend="displayNum" n="387" />ὅσσον ἐπ᾽ ὀμφαλὸν ἀνδρὸς ἱκανέμεναι στροφάλιγγα:
<lb rend="displayNum" n="388" />τῆς ἀπὸ μὲν κρέμαται περιδαίδαλα παμφανόωντα
<lb rend="displayNum" n="389" />ἄνθεα ταινιῶν πουλύχροα, δείματα θηρῶν,
<lb rend="displayNum" n="390" />ἐκ δ᾽ ἄρ᾽ ἀπήρτηται πτίλα μυρία παμφανόωντα, 
<lb rend="displayNum" n="391" />οἰωνῶν τε διηερίων περικαλλέα ταρσὰ
<lb rend="displayNum" n="392" />γυπάων πολιῶν τε κύκνων δολιχῶν τε πελαργῶν.
<lb rend="displayNum" n="393" />δεξιτερῇ δὲ λόχους ὑπὸ ῥωγάσιν <note n="1" place="unspecified" anchored="yes">ῥωπάσιν α3, ιν λιτ. μ.</note> ἐστήσαντο,
<lb rend="displayNum" n="394" />ἢ χλοεροῖς πετάλοισι θοῶς πυκάσαντο μέλαθρα,
<lb rend="displayNum" n="395" />τυτθὸν ἀπ᾽ ἀλλήλων, πίσυρας δ᾽ ἐκάλυψαν ἑκάστῳ 
<lb rend="displayNum" n="396" />ἀνέρας, ὁρπήκεσσι πρόπαν δέμας ἀμφιβαλόντες.
<lb rend="displayNum" n="397" />αὐτὰρ ἐπὴν κατὰ κόσμον ἐπαρτέα πάντα πέλωνται,
<lb rend="displayNum" n="398" />σάλπιγξ μὲν κελάδησε πελώριον, ἡ δέ τε λόχμης
<lb rend="displayNum" n="399" />ὀξὺ λέληκε θοροῦσα καὶ ὀξὺ δέδορκε λακοῦσα:
<lb rend="displayNum" n="400" />αἰζηοὶ δ᾽ ἐπόρουσαν ἀολλέες, ἐκ δ᾽ ἑκάτερθεν 
<lb rend="displayNum" n="401" />ἀντία θηρὸς ἴασι φαλαγγηδὸν κλονέοντες.
<pb id="p.194" />
<lb rend="displayNum" n="402" />ἡ δ᾽ ὅμαδον προλιποῦσα καὶ ἀνέρας ἰθὺς ὀρούει,
<lb rend="displayNum" n="403" />γυμνὸν ὅπου λεύσσει πεδίον πολύ: κεῖθεν ἔπειτα
<lb rend="displayNum" n="404" />ἑξείης κατὰ νῶτον ἐγειρόμενος λόχος ἀνδρῶν
<lb rend="displayNum" n="405" />κλαγγηδὸν παταγοῦσιν, ἐπ᾽ ὀφρύα μηρίνθοιο 
<lb rend="displayNum" n="406" />σευόμενοι καὶ δεῖμα πολύχροον: ἡ δέ τ᾽ ἀνιγρὴ
<lb rend="displayNum" n="407" />ἀμφίβολος μάλα πάμπαν ἀτυζομένη πεφόρηται:
<lb rend="displayNum" n="408" />πάντα δ᾽ ὁμοῦ δείδοικε, λόχον, κτύπον, αὐλόν, ἀϋτήν,
<lb rend="displayNum" n="409" />δειμαλέην μήρινθον: ἐπεὶ κελάδοντος ἀήτεω
<lb rend="displayNum" n="410" />ταινίαι τ᾽ ἐφύπερθε διηέριαι κραδάουσι 
<lb rend="displayNum" n="411" />κινύμεναι πτέρυγές τε λιγήϊα συρίζουσι.
<lb rend="displayNum" n="412" />τοὔνεκα παπταίνουσα κατ᾽ ἄρκυος ἀντίον ἕρπει,
<lb rend="displayNum" n="413" />ἐν δ᾽ ἔπεσεν λινέοισι λόχοις: τοὶ δ᾽ ἐγγὺς ἐόντες
<lb rend="displayNum" n="414" />ἀκρόλινοι θρώσκουσι καὶ ἐγκονέοντες ὕπερθε
<lb rend="displayNum" n="415" />σπαρτόδετον τανύουσι περίδρομον: ἄλλο δ᾽ ἐπ᾽ ἄλλῳ 
<lb rend="displayNum" n="416" />νηήσαντο λίνον: μάλα γὰρ τότε θυμαίνουσιν
<lb rend="displayNum" n="417" />ἄρκτοι καὶ γενύεσσι καὶ ἀργαλέαις παλάμῃσι:
<lb rend="displayNum" n="418" />δηθάκι δ᾽ ἐξαυτῆς φύγον ἀνέρας ἀγρευτῆρας
<lb rend="displayNum" n="419" />δίκτυά τ᾽ ἐξήλυξαν, ἀΐστωσαν δέ τε θήρην.
<lb rend="displayNum" n="420" />ἀλλὰ τότε κρατερός τις ἀνὴρ παλάμην ἐπέδησεν 
<lb rend="displayNum" n="421" />ἄρκτου δεξιτερήν, χήρωσέ τε πᾶσαν ἐρωήν,
<lb rend="displayNum" n="422" />δῆσέ τ᾽ ἐπισταμένως, τάνυσέν τε ποτὶ ξύλα θῆρα,
<lb rend="displayNum" n="423" />καὶ πάλιν ἐγκατέκλεισε δρυὸς πεύκης τε μελάθρῳ,
<lb rend="displayNum" n="424" />πυκνῇσι στροφάλιγξιν ἑὸν δέμας ἀσκήσασαν.
<pb id="p.196" />
</p><p><lb rend="displayNum" n="425" />χρειὼ δὲ σκοπέλου μὲν ἀνάντεος ἠδὲ πάγοιο 
<lb rend="displayNum" n="426" />σεύεσθαι προθέοντα ποδώκεα φῦλα λαγωῶν,
<lb rend="displayNum" n="427" />πρὸς δὲ κάταντα σοφῇσι προμηθείῃσιν ἐλαύνειν:
<lb rend="displayNum" n="428" />αὐτίκα γὰρ σκύλακάς τε καὶ ἀνέρας ἀθρήσαντες
<lb rend="displayNum" n="429" />πρὸς λόφον ἰθύνουσιν: ἐπεὶ μάλα γιγνώσκουσιν,
<lb rend="displayNum" n="430" />ὅττι πάροιθεν ἔασιν ὀλιζότεροι πόδες αὐτοῖς. 
<lb rend="displayNum" n="431" />τοὔνεκα ῥηΐδιοι πτώκεσσι πέλουσι κολῶναι,
<lb rend="displayNum" n="432" />ῥηΐδιοι πτώκεσσι, δυσάντεες ἱππελάτῃσι.
<lb rend="displayNum" n="433" />ναὶ μὴν ἀτραπιτοῖο πολυστιβίην ἀλεείνειν
<lb rend="displayNum" n="434" />καὶ πάτον, ἐν δ᾽ ἄρα τῇσι γεωμορίῃσιν ἐλαύνειν:
<lb rend="displayNum" n="435" />κουφότεροι γὰρ ἔασι τρίβῳ καὶ ποσσὶν ἐλαφροὶ 
<lb rend="displayNum" n="436" />ῥεῖά τ᾽ ἐπιθρώσκουσιν: ἀρηρομένῃ δ᾽ ἐνὶ γαίῃ
<lb rend="displayNum" n="437" />καὶ θέρεος βαρύθουσι πόδες καὶ χείματος ὥρῃ
<lb rend="displayNum" n="438" />ἄχρις ἐπισφυρίων ὀλοὴν κρηπῖδα φέρουσιν.
</p><p><lb rend="displayNum" n="439" />ἤν ποτ᾽ ἐλῇς δόρκον δέ, φυλάσσεο μὴ μετὰ πολλὸν
<lb rend="displayNum" n="440" />ἐκτάδιον δολιχόν τε δρόμον καί τέρμα πόνοιο 
<lb rend="displayNum" n="441" />τυτθὸν ὑποσταίη, λαγόνων δ᾽ ἀπὸ μήδεα χεύῃ:
<lb rend="displayNum" n="442" />δόρκοι γὰρ περίαλλα δρόμοις ἐνὶ μεσσατίοισι
<lb rend="displayNum" n="443" />κυστίδα κυμαίνουσιν, ἀναγκαίοισιν ὑπ᾽ ὄμβροις
<lb rend="displayNum" n="444" />βριθόμενοι λαγόνας, ποτὶ δ᾽ ἰσχίον ὀκλάζουσιν:
<lb rend="displayNum" n="445" />ἢν δ᾽ ὀλίγον πνεύσωσι πολυσφαράγων ἀπὸ λαιμῶν, 
<lb rend="displayNum" n="446" />πολλὸν ἀρειότεροι λαιψηρότεροί τε φέβονται,
<lb rend="displayNum" n="447" />γούνασιν εὐφόρτοισι καὶ ἔγκασι κουφοτέροισι.
</p><p><lb rend="displayNum" n="448" />κερδὼ δ᾽ οὔτε λόχοισιν ἁλώσιμος οὔτε βρόχοισιν
<pb id="p.198" />
<lb rend="displayNum" n="449" />οὔτε λίνοις: δεινὴ γὰρ ἐπιφροσύνῃσι νοῆσαι,
<lb rend="displayNum" n="450" />δεινὴ δ᾽ αὖτε κάλωα ταμεῖν, ὑπὸ δ᾽ ἅμματα λῦσαι, 
<lb rend="displayNum" n="451" />καὶ πυκινοῖσι δόλοισιν ὀλισθῆσαι θανάτοιο.
<lb rend="displayNum" n="452" />ἀλλὰ κύνες μιν ἄειραν ἀολλέες: οὐδ᾽ ἄρ᾽ ἐκεῖνοι
<lb rend="displayNum" n="453" />καὶ κρατεροί περ ἐόντες ἀναιμωτὶ δαμάσαντο.
</p></div1></body></text></TEI.2>