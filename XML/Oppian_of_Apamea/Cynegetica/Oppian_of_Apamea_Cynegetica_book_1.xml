<?xml version="1.0" encoding="utf-8"?>
<TEI.2><text><body><div1 type="book" n="1" org="uniform" sample="complete">
<p><pb id="p.2" /><lb rend="displayNum" n="1" />σοί, μάκαρ, ἀείδω, γαίης ἐρικυδὲς ἔρεισμα,
<lb rend="displayNum" n="2" />φέγγος ἐνυαλίων πολυήρατον Αἰνεαδάων,
<lb rend="displayNum" n="3" />Αὐσονίου Ζηνὸς γλυκερὸν θάλος, Ἀντωνῖνε:
<lb rend="displayNum" n="4" />τὸν μεγάλη μεγάλῳ φιτύσατο Δόμνα Σεβήρῳ,
<lb rend="displayNum" n="5" />ὀλβίῳ εὐνηθεῖσα καὶ ὄλβιον ὠδίνασα, 
<lb rend="displayNum" n="6" />νύμφη ἀριστοπόσεια, λεχὼ δέ τε καλλιτόκεια,
<lb rend="displayNum" n="7" />Ἀσσυρίη Κυθέρεια καὶ οὐ λείπουσα Σελήνη,
<lb rend="displayNum" n="8" />οὐδὲν ἀφαυρότερον Ζηνὸς Κρονίδαο γενέθλης:
<lb rend="displayNum" n="9" />῾εὐμενέοι Τιτὰν Φαέθων καὶ Φοῖβος Ἀπόλλων.᾿
<lb rend="displayNum" n="10" />τῷ ῥα πατὴρ μεγάλῃσι πονησάμενος παλάμῃσι <note n="1" place="unspecified" anchored="yes">ϝ.λ. κρατερῇσι.</note> 
<lb rend="displayNum" n="11" />δῶκεν ἔχειν πᾶσαν τραφερήν, πᾶσαν δὲ καὶ ὑγρήν.
<lb rend="displayNum" n="12" />σοὶ μὲν γὰρ θαλέθουσα κύει πάνδωρος ἄρουρα,
<lb rend="displayNum" n="13" />καὶ πάλιν εὐδιόωσα τρέφει κλυτὰ φῦλα θάλασσα:
<pb id="p.4" />
<lb rend="displayNum" n="14" />σοὶ δέ τε πάντα νάουσιν ἀπ᾽ Ὠκεανοῖο ῥέεθρα,
<lb rend="displayNum" n="15" />φαιδρά τε μειδιόωσα θέει κλυτὸς Ἠριγένεια. 
</p><p><lb rend="displayNum" n="16" />τοιγὰρ ἐγὼν ἔραμαι θήρης κλυτὰ δήνἐ ἀεῖσαι.
<lb rend="displayNum" n="17" />τοῦτό με Καλλιόπη κέλεται, τοῦτ᾽ Ἄρτεμις αὐτή.
<lb rend="displayNum" n="18" />ἔκλυον, ᾗ θέμις ἐστί, θεείης ἔκλυον ἠχῆς,
<lb rend="displayNum" n="19" />καὶ θεὸν ἠμείφθην: πρώτη δέ με τοιάδ᾽ ἔνισπεν:
<lb rend="displayNum" n="20" />α. ἔγρεο, καὶ τρηχεῖαν ἐπιστείβωμεν ἀταρπόν, 
<lb rend="displayNum" n="21" />τὴν μερόπων οὔπω τις ἑῇς ἐπάτησεν ἀοιδαῖς.
<lb rend="displayNum" n="22" />ο. ἵλαθι, πότνια δῖα, τὰ δ᾽ ἐν φρεσὶ σῇσι μενοινᾷς,
<lb rend="displayNum" n="23" />ἄμμες ὑφ᾽ ἡμετέρῃ μεροπηΐδι λέξομεν ἠχῇ.
<lb rend="displayNum" n="24" />α. οὐκ ἐθέλω τριετῆ σε τὰ νῦν Ὀρίβακχον ἀείδειν,
<lb rend="displayNum" n="25" />οὐ χορὸν Ἀονίου παρὰ βένθεσιν Ἀσωποῖο. 
<lb rend="displayNum" n="26" />ο. Λείψομεν, ὡς κέλεαι, τὰ Σαβάζια <note n="1" place="unspecified" anchored="yes">τὰ βάζειν μσς.</note> νύκτερα θύσθλα:
<lb rend="displayNum" n="27" />δηθάκις ἀμφεχόρευσα Θυωναίῳ Διονύσῳ.
<lb rend="displayNum" n="28" />α. μὴ γένος ἡρώων εἴπῃς, μὴ ναυτίλον Ἀργώ,
<lb rend="displayNum" n="29" />μηδὲ μόθους μερόπων, μή μοι Βροτολοιγὸν ἀείσῃς.
<lb rend="displayNum" n="30" />ο. οὐκ ἐρέω πολέμους, οὐκ Ἄρεος ἔργα κάκιστα: 
<lb rend="displayNum" n="31" />ἐφρασάμην Πάρθων τε δύας καὶ Κτησιφόωντα.
<pb id="p.6" />
<lb rend="displayNum" n="32" />α. ἀμφὶ πόθοις <note n="1" place="unspecified" anchored="yes">πόθοις κοεξηλψ: μόθοις.</note> ὀλοοῖσιν ἀκὴν ἔχε, λεῖπέ τε κεστούς:
<lb rend="displayNum" n="33" />ἐχθαίρω τὰ λέγουσιν ἀθύρματα Ποντογενείης.
<lb rend="displayNum" n="34" />ο. Ἐκλύομέν σε, μάκαιρα, γάμων ἀμύητον ἐοῦσαν.
<lb rend="displayNum" n="35" />α. μέλπε μόθους θηρῶν τε καὶ ἀνδρῶν ἀγρευτήρων:
<lb rend="displayNum" n="36" />μέλπε γένη σκυλάκων τε καὶ ἵππων αἰόλα φῦλα,
<lb rend="displayNum" n="37" />βουλὰς ὠκυνόους, στιβίης ἐϋκερδέος ἔργα:
<lb rend="displayNum" n="38" />ἔχθεά μοι θήρεια λέγειν, φιλότητας ἀείδειν
<lb rend="displayNum" n="39" />καὶ θαλάμους ἐν ὄρεσσιν ἀδακρύτοιο Κυθείρης
<lb rend="displayNum" n="40" />καὶ τοκετοὺς ἐνὶ θηρσὶν ἀμαιεύτοιο λοχείης. 
</p><p><lb rend="displayNum" n="41" />τοῖαι συνθεσίαι Ζηνὸς μεγάλοιο θυγατρός.
<lb rend="displayNum" n="42" />ἔκλυον, ἀείδω: βάλλοιμι δ᾽ ἐπίσκοπον ἠχήν.
<lb rend="displayNum" n="43" />ἄλλὰ σύ γ᾽, ἀντολίηθεν ἐπ᾽ Ὠκεανὸν βασιλεύων,
<lb rend="displayNum" n="44" />εὔδιον ἀμβροσίῃσιν ὑπ᾽ ὀφρύσι σῇσι γεγηθώς,
<lb rend="displayNum" n="45" />δεξιτερὴν ὀπάσαιο πανίλαον ὀλβοδότειραν 
<lb rend="displayNum" n="46" />γαίῃ καὶ πολίεσσι καὶ εὐθήροισιν ἀοιδαῖς.
</p><p><lb rend="displayNum" n="47" />Τριχθαδίην θήρην θεὸς ὤπασεν ἀνθρώποισιν,
<lb rend="displayNum" n="48" />ἠερίην χθονίην τε καὶ εἰναλίην ἐρατεινήν:
<lb rend="displayNum" n="49" />ἀλλ᾽ οὐκ ἶσος ἄεθλος: ἐπεὶ πόθεν ἶσα τέτυκται,
<lb rend="displayNum" n="50" />ἰχθὺν ἀσπαίροντα βυθῶν ἀπομηρύσασθαι, 
<lb rend="displayNum" n="51" />καὶ ταναοὺς ὄρνιθας ἀπ᾽ ἠέρος εἰρύσασθαι,
<lb rend="displayNum" n="52" />ἢ θηρσὶν φονίοισιν ἐν οὔρεσι δηρίσασθαι;
<lb rend="displayNum" n="53" />οὐ μὲν ἄρ᾽ οὐδ᾽ ἁλιῆϊ καὶ οὐκ ἐτὸς ἰξευτῆρι
<pb id="p.8" />
<lb rend="displayNum" n="54" />ἄγρη νόσφι πόνοιο: πόνῳ δ᾽ ἅμα τέρψις ὀπηδεῖ
<lb rend="displayNum" n="55" />μούνη, καὶ φόνος οὔτις: ἀναίμακτοι δὲ πέλονται. 
<lb rend="displayNum" n="56" />ἤτοι ὁ μὲν πέτρῃσιν ἐφήμενος ἀγχιάλοισι
<lb rend="displayNum" n="57" />γυραλέοις δονάκεσσι καὶ ἀγκίστροισι δαφοινοῖς
<lb rend="displayNum" n="58" />ἄτρομος ἀσπαλιεὺς ἐπεδήσατο δαίδαλον ἰχθύν: <note n="1" place="unspecified" anchored="yes">1.58 ις ομιττεδ ιν αλδινε ῾εδιτιο πρινξερσ᾽, Ωενιξε, 1517.</note>
<lb rend="displayNum" n="59" />τερπωλὴ δ᾽ , ὅτε χαλκοῦ <note n="2" place="unspecified" anchored="yes">χαλκὸν μισς.</note> ὑπαὶ γενύεσσι τορήσας
<lb rend="displayNum" n="60" />ὕψι μάλα θρώσκοντα βυθῶν ὕπερ ἀσπαίροντα 
<lb rend="displayNum" n="61" />εἰνάλιον φορέῃσι δι᾽ ἠέρος ὀρχηστῆρα.
<lb rend="displayNum" n="62" />ναὶ μὴν ἰξευτῆρι πόνος γλυκύς: ἦ γὰρ ἐπ᾽ ἄγρην
<lb rend="displayNum" n="63" />οὐκ ἄορ, οὐ δρεπάνην, οὐ χάλκεα δοῦρα φέρονται,
<lb rend="displayNum" n="64" />ἀλλ᾽ αὐτοῖς ἐπὶ δρυμὰ συνέμπορος ἕσπετο κίρκος
<lb rend="displayNum" n="65" />καὶ δολιχαὶ θώμιγγες ὑγρός τε μελίχροος ἰξὸς 
<lb rend="displayNum" n="66" />οἵ τε διηερίην δόνακες πατέουσιν ἀταρπόν.
<lb rend="displayNum" n="67" />τίς τάδε τολμήσειεν ἀείδειν ἰσοτάλαντα;
<lb rend="displayNum" n="68" />ἢ βασιλῆϊ λέοντι τίς αἰετὸν ἀντιβάλοιτο;
<lb rend="displayNum" n="69" />ἰῷ πορδαλίων δὲ τίς ἄν μύραιναν ἐΐσκοι,
<lb rend="displayNum" n="70" />ἢ θῶας κίρκοις, ἢ ῥινοκέρωτας ἐχίνοις, 
<pb id="p.10" />
<lb rend="displayNum" n="71" />ἢ λάρον αἰγάγροις, ἢ κήτεα πάντ᾽ ἐλέφαντι;
<lb rend="displayNum" n="72" />θηρητῆρε λύκους ὄλεσαν, θύννους ἁλιῆες,
<lb rend="displayNum" n="73" />ἀγρευτῆρες ὄϊς, τρήρωνας ἕλον δονακῆες,
<lb rend="displayNum" n="74" />ἄρκτον ἐπακτῆρες, καὶ μορμύρον ἀσπαλιῆες,
<lb rend="displayNum" n="75" />τίγριν δ᾽ ἱππῆες, καὶ τριγλίδας ἰχθυβολῆες, 
<lb rend="displayNum" n="76" />κάπριον ἰχνευτῆρες, ἀηδόνας ἰξευτῆρες.
<lb rend="displayNum" n="77" />ἀλλὰ σὺ μέν, Νηρεῦ, καὶ δαίμονες Ἀμφιτρίτης,
<lb rend="displayNum" n="78" />ἠδὲ φιλορνίθων Δρυάδων χορὸς, ἱλήκοιτε:
<lb rend="displayNum" n="79" />δὴ γὰρ ἐπιστροφάδην με φίλαι καλέουσιν ἀοιδαί:
<lb rend="displayNum" n="80" />δαίμοσι θηροφόνοισι παλίντροπος ἔρχομ᾽ ἀείσων. 
</p><p><lb rend="displayNum" n="81" />πρῶτα μὲν αἰζηοὶ μή μοι μάλα πίονες ἔστων:
<lb rend="displayNum" n="82" />ἦ γάρ τοι σκοπέλοισι θορεῖν μὲν ὑπείροχον ἵππον
<lb rend="displayNum" n="83" />χρειὼ ἀναγκαίη, χρειὼ δ᾽ ἄρα τάφρον ἁλέσθαι.
<lb rend="displayNum" n="84" />δηθάκι δ᾽ ἐν δρυμοῖσιν ἀνάγκη θῆρα δίεσθαι,
<lb rend="displayNum" n="85" />ποσσὶν ἐλαφρίζοντα καὶ εὐφόρτοις μελέεσσι. 
<lb rend="displayNum" n="86" />τῷ μὴ πιαλέοι θήρης ἐπὶ μῶλον ἴοιεν,
<lb rend="displayNum" n="87" />μηδ᾽ ἔτι λεπταλέοι: καὶ γάρ ποτε δηρίσασθαι
<lb rend="displayNum" n="88" />θηρσὶν ἐνυαλίοισι χρεὼ πολυαγρέα φῶτα.
<lb rend="displayNum" n="89" />τοὔνεκά μοι δέμας ὧδε κερασσάμενοι φορέοιεν,
<lb rend="displayNum" n="90" />ἀμφότερον κραιπνόν τε θέειν σθεναρόν τε μάχεσθαι. 
<lb rend="displayNum" n="91" />καὶ δ᾽ ἄρα δεξιτερῇ μὲν ἐπικραδάοιεν ἄκοντας
<lb rend="displayNum" n="92" />ἀμφιδύμους ταναούς, δρεπάνην δ᾽ ἐπὶ μεσσόθι ζώνης:
<pb id="p.12" />
<lb rend="displayNum" n="93" />καὶ γὰρ καὶ θήρεσσι πικρὸν φόνον ἐντύνοιντο,
<lb rend="displayNum" n="94" />καί τε κακῶν φορέοιεν ἀλεξητήρια φωτῶν.
<lb rend="displayNum" n="95" />λαιῇ δὲ πεζὸς μὲν ἄγοι κύνας, ἱππελάτης δὲ 
<lb rend="displayNum" n="96" />ἵππων ἰθύνειε κυβερνητῆρα χαλινόν.
<lb rend="displayNum" n="97" />εὐσταλέως δὲ χιτῶνα καὶ εἰς ἐπιγουνίδα πήξας
<lb rend="displayNum" n="98" />ἑλκέσθω, σφίγγοιτο δ᾽ ἐπημοιβοῖς τελαμῶσιν.
<lb rend="displayNum" n="99" />αὐχένος αὖθ᾽ ἑκάτερθε παρήορον ἐκ παλαμάων
<lb rend="displayNum" n="100" />εἷμα περιστέλλοιτ᾽ ὀπίσω σθεναρῶν ὑπὲρ ὤμων, 
<lb rend="displayNum" n="101" />ῥήϊον ἐς κάματον: γυμνοῖσι δὲ ποσσὶν ὁδεύειν
<lb rend="displayNum" n="102" />κείνους, τοῖσιν ἴχνη μέλεται δυσδερκέα θηρῶν,
<lb rend="displayNum" n="103" />ὄφρα κε μὴ θήρεσσιν ἀπ᾽ ὄμματος ὕπνον ἕλοιτο
<lb rend="displayNum" n="104" />ἠχὴ τριβομένων λιπαροῖς ὑπὸ ποσσὶ πεδίλων.
<lb rend="displayNum" n="105" />μηδ᾽ ἄρα λῶπος ἔχειν μάλα λώϊον: οὕνεκεν εἷμα 
<lb rend="displayNum" n="106" />πολλάκι κινύμενον πνοιῇ κελάδοντος ἀήτου
<lb rend="displayNum" n="107" />θῆρας ἀνεπτοίησεν, ἀνήϊξαν δὲ φέβεσθαι.
<lb rend="displayNum" n="108" />ὧδε μὲν εὖ στέλλοιντο θοὸν δέμας ἀγρευτῆρες:
<lb rend="displayNum" n="109" />τοίους γὰρ φιλέει Λητωϊὰς Ἰοχέαιρα.
</p><p><lb rend="displayNum" n="110" />ἄλλοτε δ᾽ ἀλλοίην ὥρην ἐπὶ θῆρας ἰόντων, 
<lb rend="displayNum" n="111" />ἤματος ἱσταμένοιο, καὶ ἤματος ἀνομένοιο,
<lb rend="displayNum" n="112" />καὶ μεσάτου, ποτὲ δ᾽ ἑσπερίου: ποτὲ δ᾽ αὖτε καὶ ὄρφνῃ
<lb rend="displayNum" n="113" />θῆρας ὑπ᾽ ἀκτίνεσσι σεληναίης ἐδάμασσαν.
<lb rend="displayNum" n="114" />Ἠὼς μὲν τέταται περιδέξιος ἀγρευτῆρι
<lb rend="displayNum" n="115" />πᾶσα γαληνιόωσα πανηματίοισι δρόμοισιν 
<lb rend="displayNum" n="116" />εἴαρι φυλλοτόκῳ καὶ φυλλορόῳ φθινοπώρῳ:
<pb id="p.14" />
<lb rend="displayNum" n="117" />ἔξοχα γὰρ τελέθουσι καὶ ἵπποις καὶ μερόπεσσι
<lb rend="displayNum" n="118" />καὶ κυσὶν ὠμηστῇσι θέειν εὐκραέες ὧραι
<lb rend="displayNum" n="119" />εἴαρι χρυσείῳ, κρυερῶν νεφέων ἐλατῆρι,
<lb rend="displayNum" n="120" />ὁππότε ποντοπόροισι βατὴ πλώουσι θάλασσα, 
<lb rend="displayNum" n="121" />ἄργυφα τειναμένοισι λινοπτερύγων ὅπλα νηῶν:
<lb rend="displayNum" n="122" />ὁππότε γαῖα βροτοῖσι φυτηκομέουσι γέγηθεν:
<lb rend="displayNum" n="123" />ὁππότε καὶ καλύκεσσι καὶ ἄνθεσιν ἅμματα λύει:
<lb rend="displayNum" n="124" />ἢ πάλιν ἐσχατίῃσιν ὀπωρινῇσι τροπῇσιν,
<lb rend="displayNum" n="125" />ἡνίκα δῶμα τέθηλεν ὀπωρολόγοιο γεωργοῦ, 
<lb rend="displayNum" n="126" />καρπὸς Ἀθηναίης λιπαρὴν ὅτε γαυλίδα πλήθει
<lb rend="displayNum" n="127" />καὶ βότρυς ἡμερίδων θλίβων ἐπιλήνια χαίρει,
<lb rend="displayNum" n="128" />σίμβλα μελισσάων ὅτε λείρια κηρία βρίθει.
<lb rend="displayNum" n="129" />χείματι δ᾽ ἐν μεσάτῳ μέσου ἤματος ἀγρώσσοιεν,
<lb rend="displayNum" n="130" />εὖτέ τις ἐν δρυμοῖσιν ὑπὸ σπήλυγγι λιασθείς, 
<lb rend="displayNum" n="131" />κάρφεα λεξάμενός τε καὶ ὠκύμορον φλόγα νήσας,
<lb rend="displayNum" n="132" />ἄγχι πυρὸς κλινθεὶς ὁπλίσσατο δόρπον ἀμορβός.
<lb rend="displayNum" n="133" />ἐν δὲ θέρει χρειὼ φυγέειν φλογόεσσαν ἐνιπὴν
<lb rend="displayNum" n="134" />ἄζαν τ᾽ ἠελίου: κέλομαι δ᾽ ἐπ᾽ ἄεθλον ἱκάνειν
<pb id="p.16" />
<lb rend="displayNum" n="135" />πρώτῃ ὑπ᾽ ἀμφιλύκῃ, ὅθ᾽ ἑωθινὸν ἀγροιῶται 
<lb rend="displayNum" n="136" />ἱστοβοῆος ἔνερθεν ὑπ᾽ εὐποίητον ἐχέτλην
<lb rend="displayNum" n="137" />γειοτόμον δαμάλῃσιν ἐπιθύνουσιν ἄροτρον:
<lb rend="displayNum" n="138" />ἢ πάλιν ἑσπερίῃσιν ὅτ᾽ ἠέλιος ζυγὰ κλίνει,
<lb rend="displayNum" n="139" />ὁππότε σημαίνουσιν ἑαῖς ἀγέλῃσι νομῆες,
<lb rend="displayNum" n="140" />εὖτε καταστείχουσι ποτὶ σφετέρους πάλι σηκοὺς 
<lb rend="displayNum" n="141" />βριθόμεναι μαζούς τε καὶ οὔθατα κυκαίνουσαι:
<lb rend="displayNum" n="142" />οἱ δ᾽ ἀπὸ λαϊνέων ἄμοτον προθορόντες ἐναύλων
<lb rend="displayNum" n="143" />πάντες ἑαῖσι φίλῃσι περισκαίρουσι τεκούσαις,
<lb rend="displayNum" n="144" />ἀμφὶ μὲν εὐγλήνους δαμάλας βλοσυρώπεε μόσχω,
<lb rend="displayNum" n="145" />αὐτὰρ ἐϋκραίρους ὄϊας περὶ βληχάδας ἀμνώ, 
<lb rend="displayNum" n="146" />μηκάδας αὖτ᾽ ἐρίφω, καὶ φορβάδας ὠκέε πώλω.
</p><p><lb rend="displayNum" n="147" />καὶ μὴν τόσσα φέροιντο ποτὶ κνημοὺς ξυλόχους τε
<lb rend="displayNum" n="148" />ἐργοπόνοι κρατεροὶ θήρης ἐρικυδέος ὅπλα,
<lb rend="displayNum" n="149" />ἔντεά τ᾽ εὐθήροιο μέγα πνείοντα φόνοιο,
<lb rend="displayNum" n="150" />ἄρκυας εὐστρεφέας τε λύγους ταναόν τε πάναγρον 
<lb rend="displayNum" n="151" />δίκτυά τε σχαλίδας τε βρόχων τε πολύστονα δεσμά,
<lb rend="displayNum" n="152" />αἰχμὴν τριγλώχινα, σιγύνην εὐρυκάρηνον,
<lb rend="displayNum" n="153" />ἁρπάλαγον κάμακάς τε καὶ εὔπτερον ὠκὺν ὀϊστόν,
<pb id="p.18" />
<lb rend="displayNum" n="154" />φάσγανα βουπλῆγάς τε λαγωοφόνον τε τρίαιναν,
<lb rend="displayNum" n="155" />ἀγκυλίδας σκολιὰς μολιβοσφιγγέας τε κορώνας, 
<lb rend="displayNum" n="156" />σπαρτόδετον μήρινθον ἐΰπλεκτόν τε ποδάγρην,
<lb rend="displayNum" n="157" />ἅμματά τε στάλικάς τε πολύγληνόν τε σαγήνην.
</p><p><lb rend="displayNum" n="158" />ἵππους δ᾽ εἰς θήρην μέγα κυδήεντας ἀγέσθων
<lb rend="displayNum" n="159" />ἄρσενας: οὐ μόνον ὅττι χερείονές εἰσι πόδεσσι
<lb rend="displayNum" n="160" />θηλύτεραι τελέειν δολιχὸν δρόμον ἐν ξυλόχοισιν, 
<lb rend="displayNum" n="161" />ἀλλ᾽ ὅτ᾽ ἀλεύασθαι χρειὼ φιλοδέμνιον ἦτορ
<lb rend="displayNum" n="162" />ἵππων ὠκυπόδων, ἀπὸ δ᾽ ἱππάδα τηλόσ᾽ ἐρύκειν,
<lb rend="displayNum" n="163" />ὄφρα κε μὴ χρεμέθωσι λιλαιόμεναι φιλότητος,
<lb rend="displayNum" n="164" />καί τ᾽ ἀΐοντες ἄδην <note n="1" place="unspecified" anchored="yes">ϝ.λ. αὐδὴν.</note> κρυερὴν φύζανδε νέωνται
<lb rend="displayNum" n="165" />νεβροὶ δορκαλίδες τε θοαὶ καὶ δειμαλέος πτώξ. 
<lb rend="displayNum" n="166" />ἵππων δ᾽ αἰόλα φῦλα, τόσ᾽ ἔθνεα μυρία φωτῶν,
<lb rend="displayNum" n="167" />ὅσσα βροτοῖσι γένεθλα δεδασμένα σῖτον ἔδουσιν:
<lb rend="displayNum" n="168" />ἀλλ᾽ ἔμπης ἐρέω, τόσσοι μετὰ πᾶσι κραταιοὶ
<lb rend="displayNum" n="169" />ὅσσοι θ᾽ ἱππαλέοισιν ἀριστεύουσιν ὁμίλοις:
<pb id="p.20" />
<lb rend="displayNum" n="170" />Τυρσηνοί, Σικελοί, Κρῆτες, Μάζικες, <note n="1" place="unspecified" anchored="yes">ϝ.λ. Μάζηκες.</note> Ἀχαιοί, 
<lb rend="displayNum" n="171" />Καππαδόκαι, Μαῦροι, Σκυθικοί, Μάγνητες, Ἐπειοί,
<lb rend="displayNum" n="172" />Ἴονες, Ἀρμένιοι, Λίβυες, Θρήϊκες, Ἐρεμβοί.
<lb rend="displayNum" n="173" />ἵππον δ᾽ ἐν πάντεσσι πανέξοχον ἐφράσσαντο
<lb rend="displayNum" n="174" />ἴδμονες ἱπποδρόμων καὶ βουκολίων ἐπίουροι,
<lb rend="displayNum" n="175" />εἴδεσιν ὃς τοίοισιν ὅλον δέμας ἐστεφάνωται: 
<lb rend="displayNum" n="176" />βαιὸν ὑπέρ δειρῆφι μετήορον ὕψι κάρηνον
<lb rend="displayNum" n="177" />ἀείροι, μέγας αὐτὸς ἐὼν περιηγέα γυῖα:
<lb rend="displayNum" n="178" />ὕψι κάρα, νεάτην δὲ γένυν ποτὶ δειράδα νεύοι:
<pb id="p.22" />
<lb rend="displayNum" n="179" />εὐρὺ πέλοι φαιδρόν τε μεσόφρυον: ἐκ δ᾽ ἄρα κόρσης
<lb rend="displayNum" n="180" />ἀμφὶ μέτωπα τριχῶν πυκινοὶ σείοιντο κόρυμβοι: 
<lb rend="displayNum" n="181" />ὄμμα τορόν, πυρσωπόν, ἐπισκυνίοισι δαφοινόν:
<lb rend="displayNum" n="182" />εὐρεῖαι ῥῖνες, στόμα δ᾽ ἄρκιον, οὔατα βαιά:
<lb rend="displayNum" n="183" />γυραλέη δειρή τελέθοι λασιαύχενος ἵππου,
<lb rend="displayNum" n="184" />ὡς ὅτε χαιτήεσσα λόφον νεύει τρυφάλεια: 
<lb rend="displayNum" n="185" />πουλὺ πέλοι στέρνον, δολιχὸν δέμας, εὐρέα νῶτα, 
<lb rend="displayNum" n="186" />καὶ ῥάχις ἀμφίδυμος μέσον ἰσχία πιαίνουσα: <note n="1" place="unspecified" anchored="yes">λεγ. πειραίνουσα̣</note>
<pb id="p.24" />
<lb rend="displayNum" n="187" />ἐκ δὲ θέοι πολλὴ μετόπισθε τανύτριχος οὐρή:
<lb rend="displayNum" n="188" />μηροὶ δ᾽ εὐπαγέες, μυώδεες: αὐτὰρ ἔνερθεν
<lb rend="displayNum" n="189" />ὀρθοτενεῖς δολιχοί τε ποδῶν περιηγέες αὐλοὶ
<lb rend="displayNum" n="190" />καὶ μάλα λεπταλέοι: καὶ σαρκὶ λελειμμένα κῶλα, 
<lb rend="displayNum" n="191" />οἷα τανυκραίροισιν ἀελλοπόδεσσ᾽ ἐλάφοισι:
<lb rend="displayNum" n="192" />καὶ σφυρὸν ἀγκλίνοιτο, θέοι δὲ περίδρομος ὁπλὴ
<lb rend="displayNum" n="193" />ὕψι μάλ᾽ ἐκ γαίης, πυκινή, κερόεσσα, κραταιή.
<lb rend="displayNum" n="194" />τοῖός μοι βαίνοι κρατερὴν θήρειον ἐνυὼ
<lb rend="displayNum" n="195" />θυμαίνων, συνάεθλος, ἀρήϊος, ὄβριμος ἵππος. 
<lb rend="displayNum" n="196" />Τυρσηνοὶ τοιοίδε καὶ Ἀρμένιοι καὶ Ἀχαιοὶ
<lb rend="displayNum" n="197" />Καππαδόκαι τε κλυτοὶ Ταύρου πρόπαρ οἵ τε <note n="1" place="unspecified" anchored="yes">πρόπαρ οἵ τε κοεξηλψ: προπάροιθε μσς.</note> νέμονται.
<lb rend="displayNum" n="198" />θαῦμα δὲ Καππαδόκεσσι μέγ᾽ ἔδρακον ὠκυπόδεσσι: 
<lb rend="displayNum" n="199" />εἰσόκε μὲν νεογιλὸν ὑπὸ στομάτεσσιν ὀδόντα 
<lb rend="displayNum" n="200" />καὶ γλαγερὸν φορέουσι δέμας, τελέθουσ᾽ ἀμενηνοί: 
<lb rend="displayNum" n="201" />κραιπνότεροι δὲ πέλουσιν, ὅσῳ μάλα γηράσκουσι. 
<lb rend="displayNum" n="202" />κείνους εἰς πόλεμον μεγαλήτορα θωρήσσοιο 
<lb rend="displayNum" n="203" />αἴθωνάς τ᾽ ἐπὶ θῆρας: ἐπεὶ μάλα θαρσήεντες 
<lb rend="displayNum" n="204" />ὅπλοις ἀντιάαν, πυκινὴν ῥῆξαί τε φάλαγγα, 
<pb id="p.26" /> 
<lb rend="displayNum" n="205" />θηρσί τ᾽ ἐνυαλίοισιν ἐναντία δηρίσασθαι. 
<lb rend="displayNum" n="206" />πῶς μὲν γάρ τε μάχαισιν ἀρήϊος ἔκλυεν ἵππος
<lb rend="displayNum" n="207" />ἦχον ἐγερσίμοθον δολιχῶν πολεμήϊον αὐλῶν;
<lb rend="displayNum" n="208" />ἤ πῶς ἄντα δέδορκεν ἀκαρδαμύτοισιν <note n="1" place="unspecified" anchored="yes">υυ.λλ. ἀσκαρδαμύκτοισιν, ἀσκαρδαμύτοισιν, ἀκαρδαμύκτοισιν.</note> ὀπωπαῖς
<lb rend="displayNum" n="209" />αἰζηοῖσι λόχον πεπυκασμένον ὁπλίτῃσι,
<lb rend="displayNum" n="210" />καὶ χαλκὸν σελαγεῦντα, καὶ ἀστράπτοντα σίδηρον, 
<lb rend="displayNum" n="211" />καὶ μάθεν εὖτε μένειν χρειώ, πότε δ᾽ αὖτις ὀρούειν,
<lb rend="displayNum" n="212" />καὶ μάθεν εἰσαΐειν κρατερῶν σύνθημα λοχαγῶν;
<lb rend="displayNum" n="213" />πολλάκι καὶ δῆριν <note n="2" place="unspecified" anchored="yes">δηΐων μοστ μσς.</note> ἀνδρῶν ἐπελάσσατο πύργοις
<lb rend="displayNum" n="214" />ἤρεμος ἀσπιδόεσσαν ὑπόπτερον, εὖτε βροτοῖσιν
<lb rend="displayNum" n="215" />ἀσπὶς ὑπέρ κεφαλῆς ἐπικάρσιον ἀσπίδ᾽ ἐρείδει, 
<lb rend="displayNum" n="216" />ὁππότ᾽ ἐέλδονται δηΐων πόλιν ἐξαλαπάξαι,
<lb rend="displayNum" n="217" />καὶ πεδίον τεύχουσι μετήορον, ἑπταβόειον,
<lb rend="displayNum" n="218" />δαιδαλέον, πυκινόν, πολυόμφαλον, ἀντία δ᾽ αἴγλη
<lb rend="displayNum" n="219" />χαλκοῦ ἀποθρώσκει φαεθοντιάς, αἶψα δ᾽ ὀπίσσω
<lb rend="displayNum" n="220" />κλινομένης ἀκτῖνος ἀπαστράπτει πολὺς αἰθήρ. 
<lb rend="displayNum" n="221" />ἵπποις γὰρ περίαλλα φύσις πόρε τεχνήεσσα
<lb rend="displayNum" n="222" />ἡμερίων κραδίην καὶ στήθεσιν αἰόλον ἦτορ:
<lb rend="displayNum" n="223" />αἰὲν γινώσκουσιν ἐὸν φίλον ἡνιοχῆα
<lb rend="displayNum" n="224" />καὶ χρεμέθουσιν ἰδόντες ἀγακλυτὸν ἡγεμονῆα
<lb rend="displayNum" n="225" />καὶ πολέμοισι πεσόντα μέγα στενάχουσιν ἑταῖρον. 
<lb rend="displayNum" n="226" />ἵππος ἐν ὑσμίνῃ ῥῆξεν ποτὲ δεσμὰ σιωπῆς
<lb rend="displayNum" n="227" />καὶ φύσιος θεσμοὺς ὑπερέδραμε καὶ λάβεν ἠχὴν
<pb id="p.28" />
<lb rend="displayNum" n="228" />ἀνδρομέην καὶ γλῶσσαν ὁμοίϊον ἀνθρώποισιν.
<lb rend="displayNum" n="229" />ἵππος ἐνυαλίοιο Μακηδονίου βασιλῆος
<lb rend="displayNum" n="230" />Βουκεφάλας ὅπλοισιν ἐναντία δηριάασκεν. 
<lb rend="displayNum" n="231" />ἵππος ἐπ᾽ ἀνθερίκων ἔθεεν κούφοισι πόδεσσιν,
<lb rend="displayNum" n="232" />ἄλλος ὑπὲρ πόντοιο, καὶ οὐ στεφάνην ἐδίηνεν.
<lb rend="displayNum" n="233" />ἵππος ὑπὲρ νεφέων Χιμαροκτόνον ἤγαγε φῶτα,
<lb rend="displayNum" n="234" />καὶ χρεμέθων ποτὲ πῶλος ὑφ᾽ ἡνιόχοιο δόλοισι
<lb rend="displayNum" n="235" />θήκατο τῶν Περσῶν Ἀσιηγενέων βασιλῆα. 
<lb rend="displayNum" n="236" />ἔξοχα δ᾽ αὖ τίουσι φύσιν: τὸ δὲ πάμπαν ἄπυστον
<lb rend="displayNum" n="237" />ἐς φιλότητα μολεῖν, τὴν οὐ θέμις: ἀλλὰ μένουσιν
<lb rend="displayNum" n="238" />ἄχραντοι μυσέων, <note n="1" place="unspecified" anchored="yes">μυσῶν μσς.</note> καθαρῆς τ᾽ ἐράουσι Κυθείρης.
<lb rend="displayNum" n="239" />ἔκλυον ὡς προπάροιθε πολυκτεάνων τις ἀνάκτων
<lb rend="displayNum" n="240" />καλὸν ἔχεν πεδίοις ἵππων ἀγελαῖον ὅμιλον: 
<lb rend="displayNum" n="241" />τοὺς πάντας μετέπειτα δαμασσαμένη προθελύμνους
<lb rend="displayNum" n="242" />ἱππαλέη νοῦσος πρόλιπεν δύο, μητέρα μούνην
<lb rend="displayNum" n="243" />καὶ μητρὸς φιλίης ὑπομάζιον εἰσέτι πῶλον.
<lb rend="displayNum" n="244" />αὐτὰρ ἐπεὶ μέγας ἦν, πειρᾶτο σχέτλιος ἀνὴρ
<lb rend="displayNum" n="245" />μητέρα παιδὸς ἑοῖο παρ᾽ ἀγκοίνῃσι βαλέσθαι. 
<lb rend="displayNum" n="246" />τοὺς δ᾽ ὡς οὖν ἐνόησεν ἀναινομένους φιλότητα
<lb rend="displayNum" n="247" />καὶ γάμον ἀμφοτέροισιν ἀπώμοτον, αὐτίκ᾽ ἔπειτα
<lb rend="displayNum" n="248" />αἰνὰ τιτυσκόμενος δολίην ἐπὶ μῆτιν ὕφαινεν,
<lb rend="displayNum" n="249" />ἐλπόμενος καλέειν γένος ἵπποισιν παλίνορσον.
<lb rend="displayNum" n="250" />ἄμφω μέν πρώτιστα καλύψατο βυσσοδομεύων 
<lb rend="displayNum" n="251" />ἄλλοισιν ῥινοῖς: μετέπειτα δὲ χρῖσεν ἐλαίῳ
<lb rend="displayNum" n="252" />πᾶν δέμας εὐώδει, κηώδεϊ: ἔλπετο γάρ δὴ
<lb rend="displayNum" n="253" />ὀδμὴν ἡγήτειραν ἀμαλδῦναι φιλότητος:
<pb id="p.30" />
<lb rend="displayNum" n="254" />καὶ λάθεν, ὦ μάκαρες, ῥέζων κακά: καὶ τετέλεστο
<lb rend="displayNum" n="255" />ξεῖνος, ἀπόπτυστος θάλαμος, στυγερώτατος ἵπποις, 
<lb rend="displayNum" n="256" />οἶος ἐν ἀνθρώποισιν ἐνυμφεύθη προπάροιθε
<lb rend="displayNum" n="257" />Καδμεῖος γάμος αἰνὸς ἀλήμονος Οἰδιπόδαο.
<lb rend="displayNum" n="258" />οἱ δ᾽ ὅτε γυμνωθέντες ἑὴν ἄτην ἐνόησαν,
<lb rend="displayNum" n="259" />λοξῇσίν τ᾽ ἄθρησαν ἀνιάζοντες ὀπωπαῖς
<lb rend="displayNum" n="260" />ἡ μὲν ἄρα τλήμων ἄγονον γόνον, αὐτὰρ ὅ γ᾽ αἶψα 
<lb rend="displayNum" n="261" />αἰνόγαμος κακόλεκτρος ἀμήτορα μητέρα δειλήν,
<lb rend="displayNum" n="262" />ὕψι μάλ᾽ ἠέρθησαν, ἀμείλιχα φυσιόωντες,
<lb rend="displayNum" n="263" />δεσμά τ᾽ ἀπορρήξαντες ἴτην μεγάλα χρεμέθοντες,
<lb rend="displayNum" n="264" />οἷα θεοὺς μάκαρας μαρτυρόμενοι κακότητος,
<lb rend="displayNum" n="265" />ἀράς τ᾽ εὐχόμενοι πολυπήμονι νυμφευτῆρι: 
<lb rend="displayNum" n="266" />ὀψὲ δὲ μυρόμενοί τε καὶ ἄσχετον ἀΐσσοντες,
<lb rend="displayNum" n="267" />ἀντιπέρην πέτρῃσιν ἑὰς κεφαλὰς ἐλόωντες,
<lb rend="displayNum" n="268" />ὀστὰ συνηλοίησαν, ἐὸν δ᾽ ἀπὸ φέγγος ἄμερσαν
<lb rend="displayNum" n="269" />αὐτοφόνοι, κλίναντες ἐπ᾽ ἀλλήλοισι κάρηνα.
<lb rend="displayNum" n="270" />ὧδε φάτις προτέροις κλέος ἵπποισιν μέγ᾽ ἀείδει. 
<lb rend="displayNum" n="271" />ἵππων δ᾽ ὅσσα γένεθλ᾽ ἀτιτήλατο μυρίος αἶα,
<lb rend="displayNum" n="272" />ὠκύτατοι Σικελοί, Λιλυβήϊον οἵτε νέμονται
<lb rend="displayNum" n="273" />καὶ τρικάρηνον ὄρος ὅθι τοι σκέπας Ἐγκελάδοιο
<lb rend="displayNum" n="274" />πυρσοῖς αἰθερίοισιν ἐρευγομένοιο κεραυνοῦ
<lb rend="displayNum" n="275" />Σικελικῆς Αἴτνης ἀνεκάχλασεν ἀέναον πῦρ. 
<lb rend="displayNum" n="276" />κραιπνότεροι Σικελῶν δέ παρ᾽ Εὐφρήταο ῥέεθρα
<lb rend="displayNum" n="277" />Ἀρμένιοι Πάρθοι τε βαθυπλόκαμοι τελέθουσιν.
<lb rend="displayNum" n="278" />ἀλλ᾽ ἄρα καὶ Πάρθοισι μέγα προφέρουσιν Ἴβηρες,
<lb rend="displayNum" n="279" />ὠκυτέροισι πόδεσσι κροαίνοντες πεδίοιο.
<lb rend="displayNum" n="280" />κείνοισιν τάχα μοῦνος ἐναντίον ἰσοφαρίζοι 
<pb id="p.32" />
<lb rend="displayNum" n="281" />αἰετὸς αἰθερίοισιν ἐπιθύνων γυάλοισιν,
<lb rend="displayNum" n="282" />ἢ κίρκος ταναῇσι τινασσόμενος πτερύγεσσιν,
<lb rend="displayNum" n="283" />ἢ δελφὶς πολιοῖσιν ὀλισθαίνων ῥοθίοισι.
<lb rend="displayNum" n="284" />τόσσον Ἴβηρες ἔασι θοοὶ πόδας ἠνεμόεντας:
<lb rend="displayNum" n="285" />ἀλλ᾽ ὀλίγοι βαιοί τε μένος καὶ ἀνάλκιδες ἦτορ, 
<lb rend="displayNum" n="286" />καὶ δρόμον ἐν παύροισιν ἐλεγχόμενοι σταδίοισιν:
<lb rend="displayNum" n="287" />εἴδεα δ᾽ ἀγλαόμορφα κλυτὸν δέμας ἀμφιέσαντο,
<lb rend="displayNum" n="288" />ὁπλὴν δ᾽ οὐ κρατερήν, πηλότροφον, εὐρυπέδιλον.
<lb rend="displayNum" n="289" />Μαύρων δ᾽ αἰόλα φῦλα πολὺ προφέρουσιν ἁπάντων
<lb rend="displayNum" n="290" />ἀμφὶ δρόμους ταναούς τε καὶ ἀμφὶ πόνους ἀλεγεινούς. 
<lb rend="displayNum" n="291" />καὶ Λίβυες μετὰ τοὺς δολιχὸν δρόμον ἐκτελέουσιν,
<lb rend="displayNum" n="292" />ὅσσοι Κυρήνην πουλυψηφῖδα νέμονται.
<lb rend="displayNum" n="293" />εἴδεα δ᾽ ἀμφοτέροισιν ὁμοίια, πλὴν ὅσον αὖτε
<lb rend="displayNum" n="294" />μείζονες εἰσιδέειν Λίβυες κρατεροὶ γεγάασιν,
<lb rend="displayNum" n="295" />ἀλλὰ δέμας δολιχοί: πλευρῇσι γὰρ ἀμφὶς ἔχουσι 
<lb rend="displayNum" n="296" />τῶν ἄλλων πλέονα σπαθίην κτένα: τοὔνεκέν εἰσι
<lb rend="displayNum" n="297" />πάσσονες εἰσιδέειν καὶ κρείσσονες ἰθὺς ὀρούειν,
<lb rend="displayNum" n="298" />ἐσθλοὶ δ᾽ ἠελίου φορέειν πυρόεσσαν ἐρωὴν
<lb rend="displayNum" n="299" />καί τε μεσημβρινὴν δίψους δριμεῖαν ἐνιπήν.
<lb rend="displayNum" n="300" />ἵπποι Τυρσηνοὶ δὲ καὶ ἄπλετα Κρήσια φῦλα 
<lb rend="displayNum" n="301" />ἀμφότερον κραιπνοί τε θέειν δολιχοί τε πέλονται.
<lb rend="displayNum" n="302" />Μαύρων δ᾽ ὠκύτεροι Σικελοί, Σικελῶν δέ τε Πάρθοι <note n="1" place="unspecified" anchored="yes">Πάρθοι βροδαευς ῾ξφ. ιϝ. 112 φφ.᾿: θυμόν μσς. γεσνερ συπποσεδ τηατ α λινε ηας βεεν λοστ αφτερ ϝ. 302 σηιξη μεντιονεδ τηε Πάρθοι.</note>
<lb rend="displayNum" n="303" />καὶ χαροποὶ τελέθουσι καὶ ἔξοχον αἰγλήεντες,
<lb rend="displayNum" n="304" />καὶ μοῦνοι μίμνουσι μέγα βρύχημα λέοντος.
<lb rend="displayNum" n="305" />ἦ γάρ τοι θήρεσσιν ἐπ᾽ ἄλλοις ἄλλα γένεθλα 
<lb rend="displayNum" n="306" />ἵππων ἄρμενα πολλὰ τά τοι φράζουσιν ὀπωπαί.
<lb rend="displayNum" n="307" />στικτοπόδεσσ᾽ ἐλάφοις κυανώπεας ὁπλίζοιο,
<pb id="p.34" />
<lb rend="displayNum" n="308" />ἄρκτοισι γλαυκούς, καὶ πορδαλίεσσι δαφοινούς,
<lb rend="displayNum" n="309" />αἴθωνας δ᾽ ἵππους πυριλαμπέας ἀμφὶ σύεσσιν,
<lb rend="displayNum" n="310" />αὐτὰρ ἐριγλήνους χαροποὺς χαροποῖσι λέουσι. 
<lb rend="displayNum" n="311" />κάλλεϊ δ᾽ ἐν πάντεσσι πέλει πανυπείροχος ἵππος
<lb rend="displayNum" n="312" />Νησαῖος, <note n="1" place="unspecified" anchored="yes">ϝ.λ. Νις1῾σ᾽αῖος.</note> τὸν ἄγουσιν ἐρικτέανοι βασιλῆες:
<lb rend="displayNum" n="313" />καλὸς ἰδεῖν, ἀταλός τε φέρειν ἐϋπείθεϊ δεσμῷ:
<lb rend="displayNum" n="314" />βαιὸς μὲν κεφαλήν, πολλὸς δὲ βαθύτριχα δειρήν,
<lb rend="displayNum" n="315" />κυδιόων ἑκάτερθε μελιχρύσοισιν ἐθείραις. 
</p><p><lb rend="displayNum" n="316" />ναὶ μὴν ἄλλο γένεθλον ἐπήρατον ὠπήσαιο
<lb rend="displayNum" n="317" />στικτόν, ἀρίζηλον, τοὺς ὤρυγγας καλέουσιν,
<lb rend="displayNum" n="318" />ἢ ὅτι καλλικόμοισιν ἐν οὔρεσιν ἀλδήσκουσιν,
<lb rend="displayNum" n="319" />ἢ ὅτι πάγχυ θέλουσ᾽ ἐπὶ θηλυτέρῃσιν ὀρούειν.
<lb rend="displayNum" n="320" />δοιὰ δ᾽ ἐπ᾽ ὠρύγγων τελέθει πολυανθέα κάλλη: 
<lb rend="displayNum" n="321" />τοὶ μὲν γὰρ δειρὴν καλλίτριχά τ᾽ εὐρέα νῶτα
<lb rend="displayNum" n="322" />γεγράφαται δολιχῇσιν ἐπήτριμα ταινίῃσι,
<lb rend="displayNum" n="323" />τίγριες οἷα θοοί, κραιπνοῦ Ζεφύροιο γενέθλη:
<lb rend="displayNum" n="324" />τοὶ δ᾽ ἄρ᾽ ἐϋτροχάλοισι περίδρομα δαιδάλλονται
<lb rend="displayNum" n="325" />σφραγῖσιν πυκινῇσιν ὁμοίϊα πορδαλίεσσι: 
<lb rend="displayNum" n="326" />τοὺς ἔτι νηπιάχους γράψαν τεχνήμονες ἄνδρες
<lb rend="displayNum" n="327" />αἰθομένῳ χαλκῷ ταναὴν τρίχα πυρσεύοντες.
<lb rend="displayNum" n="328" />δηθάκι δ᾽ ἄλλα βροτοὶ πανεπίφρονα μητίσαντο,
<lb rend="displayNum" n="329" />πῶλον ἐπιγράψαι καὶ νηδύϊ μητρὸς ἐόντα.
<pb id="p.36" />
<lb rend="displayNum" n="330" />ὢ πόσση κραδίη, πόσση μερόπεσσι πέλει φρήν. 
<lb rend="displayNum" n="331" />ἔρξαν ὅπως ἐθέλουσι: θέσαν πολυειδέος ἵππους,
<lb rend="displayNum" n="332" />μητρὸς ἔτι γλαγερῇσι περισχομένους λαγόνεσσιν.
<lb rend="displayNum" n="333" />ὁππότε θηλυτέρην γὰρ ἕλῃ φιλοτήσιος ὁρμὴ
<lb rend="displayNum" n="334" />ἵππον τ᾽ ἐγγὺς ἰόντα κλυτὸν μεγαλήτορα μίμνῃ,
<lb rend="displayNum" n="335" />δὴ τότε δαιδάλλουσι πόσιν καλόν: ἀμφὶ δὲ πάντῃ 
<lb rend="displayNum" n="336" />πᾶν δέμας εὐστίκτοισι περὶ χροιῇσι γράφουσι,
<lb rend="displayNum" n="337" />καὶ ποτὶ λέκτρον ἄγουσιν ἐπ᾽ ἀγλαΐῃ κομόωντα.
<lb rend="displayNum" n="338" />ὡς δέ τις ἠϊθέων ὑπὸ νυμφοκόμοισι γυναιξὶν
<lb rend="displayNum" n="339" />εἵμασιν ἀργεννοῖσι καὶ ἄνθεσι πορφυρέοισι
<lb rend="displayNum" n="340" />στεψάμενος, πνείων τε Παλαιστίνοιο μύροιο, 
<lb rend="displayNum" n="341" />ἐς θάλαμον βαίνησιν ὑμὴν ὑμέναιον ἀείδων:
<lb rend="displayNum" n="342" />ὣς ἵππον σπέρχοντα γαμήλιά τε χρεμέθοντα,
<lb rend="displayNum" n="343" />πρόσθεν ἑῆς ἀλόχοιο κλυτὸν πόσιν ἀφριόωντα,
<lb rend="displayNum" n="344" />δηρὸν ἐρητύουσι φίλης λελιημένον εὐνῆς:
<lb rend="displayNum" n="345" />ὀψέ δέ τοι μεθιᾶσιν ἐπήρατον ἐς φιλότητα: 
<lb rend="displayNum" n="346" />ἡ δ᾽ ὑποκυσαμένη πολυανθέα γείνατο παῖδα,
<lb rend="displayNum" n="347" />νηδύϊ μὲν πόσιος γόνιμον θορὸν ἀείρασα,
<lb rend="displayNum" n="348" />δεξαμένη μορφὴν δὲ πολύχροον ὀφθαλμοῖσι.
<lb rend="displayNum" n="349" />τοῖά νυ κἀκεῖνοι, τοῖσιν δόνακες μεμέληνται,
<lb rend="displayNum" n="350" />μησάσθην πυκινοῖσι νοήμασιν ἰξευτῆρες, 
<lb rend="displayNum" n="351" />ὁππότε δαιδάλλουσι πεληϊάδεσσι νεοσσούς:
<lb rend="displayNum" n="352" />εὖτε γὰρ ἐς φιλότητα θοαὶ τρήρωνες ἴωσι,
<lb rend="displayNum" n="353" />μιγνύμεναι στομάτεσσι βαρυφθόγγοις ἀλόχοισι,
<lb rend="displayNum" n="354" />δὴ τότε μῆτιν ὕφαινε κλυτὴν τιθασοτρόφος ἀνήρ,
<lb rend="displayNum" n="355" />ἄγχι δὲ θηλυτέρῃσιν ἐθήκατο δαίδαλα πολλὰ 
<lb rend="displayNum" n="356" />εἵματα πορφύρεα: ταὶ δὲ κλιδὸν ὄσσε βαλοῦσαι
<lb rend="displayNum" n="357" />θυμὸν ἰαινόμεναι τίκτουσ᾽ ἁλιπόρφυρα τέκνα.
<pb id="p.38" />
<lb rend="displayNum" n="358" />ναὶ μὴν ὧδε Λάκωνες ἐπίφρονα μητίσαντο
<lb rend="displayNum" n="359" />αἷσι φίλαις ἀλόχοις, ὅτε γαστέρα κυμαίνουσι:
<lb rend="displayNum" n="360" />γράψαντες πινάκεσσι πέλας θέσαν ἀγλαὰ κάλλη, 
<lb rend="displayNum" n="361" />τοὺς πάρος ἀστράψαντας ἐν ἡμερίοισιν ἐφήβους,
<lb rend="displayNum" n="362" />Νιρέα καί Νάρκισσον ἐϋμμελίην θ᾽ Ὑάκινθον,
<lb rend="displayNum" n="363" />Κάστορά τ᾽ εὐκόρυθον καὶ Ἀμυκοφόνον Πολυδεύκην,
<lb rend="displayNum" n="364" />ἠϊθέους τε νέους, τοί τ᾽ ἐν μακάρεσσιν ἀγητοί,
<lb rend="displayNum" n="365" />Φοῖβον δαφνοκόμην καὶ κισσοφόρον Διόνυσον: 
<lb rend="displayNum" n="366" />αἱ δ᾽ ἐπιτέρπονται πολυήρατον εἶδος ἰδοῦσαι,
<lb rend="displayNum" n="367" />τίκτουσίν τε καλοὺς ἐπὶ κάλλεϊ πεπτηυῖαι.
</p><p><lb rend="displayNum" n="368" />τόσσα μὲν ἀμφ᾽ ἵπποισιν: ἀτὰρ κατάβηθι, φίλη φρήν,
<lb rend="displayNum" n="369" />οἶμον ἐπὶ σκυλάκων: τόσσοι δ᾽ ἐπὶ πᾶσι κύνεσσιν
<lb rend="displayNum" n="370" />ἔξοχ᾽ ἀρίζηλοι, μάλα τ᾽ ἀγρευτῆρσι μέλονται, 
<lb rend="displayNum" n="371" />Παίονες, Αὐσόνιοι, Κᾶρες, Θρήϊκες, Ἴβηρες,
<lb rend="displayNum" n="372" />Ἀρκάδες, Ἀργεῖοι, Λακεδαιμόνιοι, Τεγεῆται,
<lb rend="displayNum" n="373" />Σαυρομάται, Κελτοί, Κρῆτες, Μάγνητες, Ἀμοργοί,
<pb id="p.40" />
<lb rend="displayNum" n="374" />ὅσσοι τ᾽ Αἰγύπτοιο πολυψαμάθοισιν ἐπ᾽ ὄχθαις
<lb rend="displayNum" n="375" />βουκολίων οὖροι, Λοκροί, χαροποί τε Μολοσσοί. 
</p><p><lb rend="displayNum" n="376" />εἰ δέ νύ τοι κεράσαι φίλον ἔπλετο δοιὰ γένεθλα,
<lb rend="displayNum" n="377" />εἴαρι μὲν πρώτιστα λέχος πόρσυνε κύνεσσιν:
<lb rend="displayNum" n="378" />εἴαρι γὰρ μᾶλλον φιλοτήσια μέμβλεται ἔργα
<lb rend="displayNum" n="379" />θηρσί τε καὶ σκυλάκεσσι καὶ οὐλομένοισι δράκουσιν
<lb rend="displayNum" n="380" />ἠερίοις τ᾽ ὄρνισι καὶ εἰναλίοις νεπόδεσσιν. 
<lb rend="displayNum" n="381" />εἴαρι μὲν χολόεντος ἔχις πεφορυγμένος ἰοῦ
<lb rend="displayNum" n="382" />ἷκτο λέχος ποτὶ θῖνα θαλασσαίης ἀλόχοιο:
<lb rend="displayNum" n="383" />εἴαρι πόντος ὅλος δὲ περισμαραγεῖ Κυθερείῃ
<lb rend="displayNum" n="384" />καὶ νέποδες γαμέοντες ἐπιφρίσσουσι γαλήνῃ:
<lb rend="displayNum" n="385" />εἴαρι καὶ τρήρωνες ἐπιθύνουσι πελείαις, 
<lb rend="displayNum" n="386" />ἵπποι δ᾽ ἀγραύλοις ἐπὶ φορβάσιν ὁπλίζονται,
<lb rend="displayNum" n="387" />ταῦροι δ᾽ ἀγροτέρας ἐπὶ πόρτιας ὁρμαίνουσι,
<lb rend="displayNum" n="388" />καὶ κτίλοι εἱλικόεντες ἐν εἴαρι μηλοβατεῦσι,
<lb rend="displayNum" n="389" />καὶ κάπροι πυρόεντες ἐπαιχμάζουσι σύεσσι,
<lb rend="displayNum" n="390" />καὶ χίμαροι λασίῃσιν ἐφιππεύουσι χιμαίραις: 
<lb rend="displayNum" n="391" />καὶ δ᾽ αὐτοῖς μερόπεσσιν ἐν εἴαρι μᾶλλον ἔρωτες:
<lb rend="displayNum" n="392" />εἴαρι γὰρ πάνδημος ἐπιβρίθει Κυθέρεια.
</p><p><lb rend="displayNum" n="393" />ἔθνεα σοὶ δὲ κυνῶν θαλαμηπολέοντι μελέσθω
<lb rend="displayNum" n="394" />ἄρμενά τ᾽ ἀλλήλοισιν ἐοικότα τ᾽ ἔξοχα φῦλα.
<lb rend="displayNum" n="395" />Ἀρκάδας Ἠλείοις ἐπιμίσγεο, Παίοσι Κρῆτας, 
<lb rend="displayNum" n="396" />Κᾶρας Θρηϊκίοις, Τυρσηνὰ γένεθλα Λάκωσι,
<lb rend="displayNum" n="397" />Σαρματικόν τε πόσιν φορέοις πρὸς Ἰβηρίδα νύμφην.
<lb rend="displayNum" n="398" />ὧδε μὲν εὖ κεράσειας: ἀτὰρ πολὺ φέρτατα πάντων
<pb id="p.42" />
<lb rend="displayNum" n="399" />φῦλα μένειν μονόφυλα, τὰ δ᾽ ἔξοχα τεκμήραντο
<lb rend="displayNum" n="400" />ἄνδρες ἐπακτῆρες: τὰ δὲ μυρία φῦλα πέλονται, 
<lb rend="displayNum" n="401" />τῶν ἀμόθεν μορφαί τε καὶ εἴδεα τοῖα πελέσθω.
<lb rend="displayNum" n="402" />μηκεδανόν, κρατερὸν δέμας ἄρκιον, ἠδὲ κάρηνον
<lb rend="displayNum" n="403" />κοῦφον, ἐΰγληνον: κυαναὶ στίλβοιεν ὀπωπαί:
<lb rend="displayNum" n="404" />κάρχαρον ἐκτάδιον τελέθοι στόμα: βαιὰ δ᾽ ὕπερθεν
<lb rend="displayNum" n="405" />οὔατα λεπταλέοισι περιστέλλοιθ᾽ ὑμένεσσι: 
<lb rend="displayNum" n="406" />δειρὴ μηκεδανή, καὶ στήθεα νέρθε κραταιά,
<lb rend="displayNum" n="407" />εὐρέα: τὼ πρόσθεν δέ τ᾽ ὀλιζοτέρω πόδες ἔστων:
<lb rend="displayNum" n="408" />ὀρθοτενεῖς κώλων ταναοὶ δολιχήρεες ἱστοί:
<lb rend="displayNum" n="409" />εὐρέες ὠμοπλάται, πλευρῶν ἐπικάρσια ταρσά:
<lb rend="displayNum" n="410" />ὀσφύες εὔσαρκοι, μὴ πίονες: αὐτὰρ ὄπισθε 
<lb rend="displayNum" n="411" />στρυφνή τ᾽ ἐκτάδιός τε πέλοι δολιχόσκιος οὐρή.
<lb rend="displayNum" n="412" />τοῖοι μὲν ταναοῖσιν ἐφοπλίζοιντο δρόμοισι
<lb rend="displayNum" n="413" />δόρκοις ἠδ᾽ ἐλάφοισιν ἀελλοπόδῃ τε λαγωῷ.
</p><p><lb rend="displayNum" n="414" />Θοῦροι δ᾽ αὖθ᾽ ἕτεροι, τοῖσιν μενεδήϊος ἀλκή,
<lb rend="displayNum" n="415" />ὅσσοι καὶ ταύροισιν ἐπέχραον ἠϋγενείοις 
<lb rend="displayNum" n="416" />καὶ σύας ὑβριστῆρας ἐπαΐξαντες ὄλεσσαν:
<lb rend="displayNum" n="417" />ὅσσοι μηδὲ λέοντας ἑοὺς τρείουσιν ἄνακτας,
<pb id="p.44" />
<lb rend="displayNum" n="418" />ζατρεφέες, πρώνεσσιν ἐοικότες ἀκρολόφοισι:
<lb rend="displayNum" n="419" />σιμότεροι μὲν ἔασι προσώπατα, δεινὰ δ᾽ ὕπερθε
<lb rend="displayNum" n="420" />νεύει ἐπισκυνίοισι μεσόφρυα, καὶ πυρόεντες 
<lb rend="displayNum" n="421" />ὀφθαλμοὶ χαροπαῖσιν ὑποστίλβοντες ὀπωπαῖς:
<lb rend="displayNum" n="422" />ῥινὸς ἅπας λάσιος: κρατερὸν δέμας: εὐρέα νῶτα:
<lb rend="displayNum" n="423" />κραιπνοὶ δ᾽ οὐ τελέθουσιν, ἀτὰρ μένος ἐνδόθι πολλόν,
<lb rend="displayNum" n="424" />καὶ σθένος ἄφραστον, καθαρόν, καὶ θυμὸς ἀναιδής.
<lb rend="displayNum" n="425" />ἐς μέν νυν θήρην ὁπλίζεο τοῖα γένεθλα 
<lb rend="displayNum" n="426" />αἰχμητῶν σκυλάκων, τοὶ κνώδαλα πάντα δίενται.
<lb rend="displayNum" n="427" />χροιαὶ δ᾽ ἀργενναί τε κακαὶ μάλα κυάνεαί τε:
<lb rend="displayNum" n="428" />οὔτε γὰρ ἠελίοιο φέρειν μένος ὦκα δύνανται
<lb rend="displayNum" n="429" />οὔτε νιφοβλήτοιο μένος πολυχειμέρου ὥρης.
<lb rend="displayNum" n="430" />κεῖνοι δ᾽ ἐν πάντεσσιν ἀριστεύουσι κύνεσσι, 
<lb rend="displayNum" n="431" />τοῖς ἴκελαι μορφαὶ μάλα θήρεσιν ὠμηστῇσι,
<lb rend="displayNum" n="432" />μηλοφόνοισι λύκοις ἢ τίγρεσιν ἠνεμοέσσαις
<lb rend="displayNum" n="433" />ἢ καὶ ἀλωπήκεσσι θοαῖσί τε πορδαλίεσσιν
<lb rend="displayNum" n="434" />ἢ ὁπόσοι Δήμητρι πανείκελον εἶδος ἔχουσι
<lb rend="displayNum" n="435" />σιτόχροοι: μάλα γάρ τε θοοὶ κρατεροί τε πέλονται. 
</p><p><lb rend="displayNum" n="436" />εἰ δέ νύ τοι πινυτὴ σκυλακοτροφίη μεμέληται,
<lb rend="displayNum" n="437" />μήποτ᾽ ἀμέλγεσθαι σκύλακας νεοθηλέϊ μαζῷ
<lb rend="displayNum" n="438" />αἰγῶν ἢ προβάτων, μηδ᾽ οἰκιδίῃσι κύνεσσιν:
<lb rend="displayNum" n="439" />ἦ γάρ τοι νωθροί τε καὶ οὐτιδανοὶ βαρύθοιεν:
<lb rend="displayNum" n="440" />ἀλλ᾽ ἐλάφων ἤ που μαζῷ τιθασοῖο λεαίνης 
<lb rend="displayNum" n="441" />ἤ που δορκαλίδων ἤ νυκτιπόροιο λυκαίνης:
<lb rend="displayNum" n="442" />ὧδε γὰρ ἂν κρατερούς τε καὶ ὠκέας ἔξοχα θείης,
<lb rend="displayNum" n="443" />εἰδομένους αὐτῇσι γαλακτοφόροισι τιθήναις.
<pb id="p.46" />
</p><p><lb rend="displayNum" n="444" />αὐτὰρ νηπιάχοισιν ἐπ᾽ οὐνόματα σκυλάκεσσι
<lb rend="displayNum" n="445" />βαιὰ τίθει, θοὰ πάντα, θοὴν ἵνα βάξιν ἀκούῃ. 
<lb rend="displayNum" n="446" />ἵπποισι κρατεροῖσι δ᾽ ὁμήθεες ἀγρευτῆρσιν
<lb rend="displayNum" n="447" />ἐξέτι νηπιάχων ἔστων, μερόπεσσί τε πᾶσιν
<lb rend="displayNum" n="448" />ἠθάδιοι φίλιοί τε, μόνοισι δὲ θήρεσιν ἐχθροί.
<lb rend="displayNum" n="449" />μηδ᾽ ὑλάαν ἐθέλοιεν: ἐπεὶ μάλα θηρευτῆρσι
<lb rend="displayNum" n="450" />σιγὴ τέθμιός ἐστι, πανέξοχα δ᾽ ἰχνευτῆρσιν. 
</p><p><lb rend="displayNum" n="451" />εἴδεα δὲ στιβίης δυσδερκέος ἔπλετο δισσά,
<lb rend="displayNum" n="452" />ἀνδρῶν ἠδὲ κυνῶν: μέροπες μὲν ἄρ᾽ αἰολόβουλοι
<lb rend="displayNum" n="453" />ὄμμασι τεκμήραντο καὶ ἐφράσσαντο κέλευθα:
<lb rend="displayNum" n="454" />μυξωτῆρσι κύνες δὲ πανίχνια σημήναντο.
<lb rend="displayNum" n="455" />ναὶ μὴν ἀνθρώποισι πέλει περιδέξιος ὥρη 
<lb rend="displayNum" n="456" />χειμερίη, στείβουσί τ᾽ ἀμοχθήτοισιν ὀπωπαῖς,
<lb rend="displayNum" n="457" />οὕνεκα καὶ νιφετοῖσι γεγραμμένα πάνθ᾽ ἅμ᾽ ὁρᾶται
<lb rend="displayNum" n="458" />καὶ πηλοῖσι μένει τετυπασμένα εἴκελα ταρσῷ. <note n="1" place="unspecified" anchored="yes">τετυπωμένα δείκελα ταρσῶν βρυνξκ.</note>
<lb rend="displayNum" n="459" />ἐχθρὸν ἔαρ δὲ κύνεσσι, φίλον δὲ πέλει φθινόπωρον:
<lb rend="displayNum" n="460" />εἴαρι γὰρ βοτάνῃσιν ἄδην ποιητρόφος αἶα 
<lb rend="displayNum" n="461" />ἄνθεσι πληθύει τε πολύπνοος, ἀμφὶ δὲ πάντῃ
<lb rend="displayNum" n="462" />εὐστέφανοι λειμῶνες ἀνήροτα πορφύρουσι,
<lb rend="displayNum" n="463" />καὶ πᾶσαν στιβέεσσιν ἐϋρρίνοισι κύνεσσιν
<lb rend="displayNum" n="464" />ὀσμὴν πρεσβεύτειραν ἀμαλδύνουσιν ἄρουραι:
<lb rend="displayNum" n="465" />αὐτὰρ ἐν εὐκάρπῳ γλυκεροσταφύλῳ φθινοπώρῳ 
<pb id="p.48" />
<lb rend="displayNum" n="466" />ποῖαι καὶ βοτάναι καί τ᾽ ἄνθεα γηράσκουσι,
<lb rend="displayNum" n="467" />γυμνὴ δὲ σκυλάκεσσι μένει θήρειος ἀϋτμή.
</p><p><lb rend="displayNum" n="468" />ἔστι δέ τι σκυλάκων γένος ἄλκιμον ἰχνευτήρων,
<lb rend="displayNum" n="469" />βαιόν, ἀτὰρ μεγάλης ἀντάξιον ἔμμεν᾽ ἀοιδῆς:
<lb rend="displayNum" n="470" />τοὺς τράφεν ἄγρια φῦλα Βρετανῶν αἰολονώτων: 
<lb rend="displayNum" n="471" />αὐτὰρ ἐπικλήδην σφὰς Ἀγασσαίους ὀνόμηναν.
<lb rend="displayNum" n="472" />τῶν ἤτοι μέγεθος μὲν ὁμοίϊον οὐτιδανοῖσι
<lb rend="displayNum" n="473" />λίχνοις οἰκιδίοισι τραπεζήεσσι κύνεσσι,
<lb rend="displayNum" n="474" />γυρόν, ἀσαρκότατον, λασιότριχον, ὄμμασι νωθές,
<lb rend="displayNum" n="475" />ἀλλ᾽ ὀνύχεσσι πόδας κεκορυθμένον ἀργαλέοισι 
<lb rend="displayNum" n="476" />καὶ θαμινοῖς κυνόδουσιν ἀκαχμένον ἰοφόροισι:
<lb rend="displayNum" n="477" />ῥίνεσι δ᾽ αὖτε μάλιστα πανέξοχός ἐστιν Ἀγασσεὺς
<lb rend="displayNum" n="478" />καὶ στιβίῃ πανάριστος: ἐπεὶ καὶ γαῖαν ἰόντων
<lb rend="displayNum" n="479" />ἴχνιον εὑρέμεναι μέγα δὴ σοφός, ἀλλὰ καὶ αὐτὴν
<lb rend="displayNum" n="480" />ἴδμων ἠερίην μάλα σημήνασθαι ἀϋτμήν. 
</p><p><lb rend="displayNum" n="481" />καί τις ἐπακτήρων πειρηθῆναι σκυλακήων
<lb rend="displayNum" n="482" />ἱμείρων, προπάροιθε πυλάων αἰπεινάων
<lb rend="displayNum" n="483" />ἢ νέκυν ἢ ζώοντα φέρει παλάμῃσι λαγωόν:
<lb rend="displayNum" n="484" />ἑρπύζει δὲ πάροιθε παραιβαδὸν ἀτραπιτοῖο,
<lb rend="displayNum" n="485" />πρῶτα μὲν ἰθεῖαν, μετέπειτα δὲ δοχμὸν ἐλαύνων, 
<lb rend="displayNum" n="486" />λαιῇ, δεξιτερῇ, σκολιὴν ὁδὸν ἀμφὶς ἑλίσσων:
<pb id="p.50" />
<lb rend="displayNum" n="487" />ἀλλ᾽ ὅτε δὴ μάλα πολλὸν ἀπ᾽ ἄστεος ἠδὲ πυλάων
<lb rend="displayNum" n="488" />ἔλθῃ, δὴ τότε βόθρον ὀρυξάμενος κατέθαψε:
<lb rend="displayNum" n="489" />νοστήσας δ᾽ ἐπὶ ἄστυ παλίσσυτος αὐτίκ᾽ ἀγινεῖ
<lb rend="displayNum" n="490" />ἀτραπιτοῖο πέλας κύνα μέρμερον: αὐτὰρ ὅγ᾽ αἶψα 
<lb rend="displayNum" n="491" />ὠρίνθη, φριμάᾳ τε λαγωείης ὑπ᾽ ἀϋτμῆς:
<lb rend="displayNum" n="492" />ἴχνια μαστεύει δὲ κατὰ χθονός, οὐδὲ μάλ᾽ εὑρεῖν
<lb rend="displayNum" n="493" />ἱμείρων δύναται: μάλα δ᾽ ἀσχαλόων ἀλάληται.
<lb rend="displayNum" n="494" />ὡς δ᾽ ὅτε τις κούρη δέκατον περὶ μῆνα σελήνης
<lb rend="displayNum" n="495" />πρωτοτόκος λοχίῃσιν ὑπ᾽ ὠδίνεσσι τυπεῖσα 
<lb rend="displayNum" n="496" />λύσατο μὲν πλοκάμους, λῦσεν δ᾽ ἀπὸ δαίδαλα μαζῶν,
<lb rend="displayNum" n="497" />ἠδ᾽ ἀχίτων δειλή τε καὶ ἀκρήδεμνος ἐοῦσα
<lb rend="displayNum" n="498" />στρωφᾶται πάντῃ κατὰ δώματα καὶ μογέουσα
<lb rend="displayNum" n="499" />ἄλλοτε μὲν πρόδομον μετανίσσεται, ἄλλοτε δ᾽ αὖτε
<lb rend="displayNum" n="500" />ἐς λέχος ἰθύει, ποτὲ δ᾽ ἐν κονίῃσι ῥιφεῖσα 
<lb rend="displayNum" n="501" />κωκύει ῥοδαλῇσιν ἐπισμήχουσα παρειαῖς:
<lb rend="displayNum" n="502" />ὣς ὅ γε, θυμοβόροισιν ἀνιάζων ὀδύνῃσι,
<lb rend="displayNum" n="503" />τῇ καὶ τῇ θύει τε καὶ ἑξείης ἐρεείνει
<lb rend="displayNum" n="504" />πάντα λίθον καὶ πάντα λόφον καὶ πᾶσαν ἀταρπὸν
<lb rend="displayNum" n="505" />δένδρεά θ᾽ ἡμερίδας τε καὶ αἱμασιὰς καὶ ἀλωάς. 
<lb rend="displayNum" n="506" />ἀλλ᾽ ὁπότ᾽ ἴχνεος ὀψὲ διηερίοιο τυχήσῃ,
<lb rend="displayNum" n="507" />καγχαλάᾳ κνυζεῖ τε κεχαρμένος, οἷά τε τυτθαὶ
<lb rend="displayNum" n="508" />σκιρτεῦσιν δαμάλαι περὶ πόρτιας οὐθατοέσσας:
<lb rend="displayNum" n="509" />ὣς καὶ τῷ μάλα θυμὸς ἐχήρατο, σευόμενος δὲ
<lb rend="displayNum" n="510" />εἱλεῖται σκολιοῖσιν ἐπεμβεβαὼς πεδίοισιν: 
<lb rend="displayNum" n="511" />οὐδ᾽ ἀπό μιν πλάγξαις, οὐδ᾽ εἰ μάλα τηλόθ᾽ ἐλαύνοις,
<lb rend="displayNum" n="512" />ἰθύει δ᾽ ἀπρὶξ γλυκερῆς δεδραγμένος ὀδμῆς,
<lb rend="displayNum" n="513" />εἰσόκε τέρμα πόνοιο καὶ εἰς βαλβῖδα περήσῃ.
<lb rend="displayNum" n="514" />εἰ δέ μιν ὁπλίσσειας ἀθηρήτοισι λαγωοῖς,
<lb rend="displayNum" n="515" />λάθρη μὲν πελάει, κατὰ δ᾽ ἴχνιον ἴχνος ἐρείδει, 
<lb rend="displayNum" n="516" />βαιὸς ὑφ᾽ ἡμερίσιν κεκαλυμμένος ἢ καλάμῃσιν,
<lb rend="displayNum" n="517" />οἷά τε ληϊστὴρ ἐρίφων κλόπος, ὅστε νομῆα
<lb rend="displayNum" n="518" />ὑπνώοντα πέλας δεδοκημένος ἤρεμος ἕρπει.
<pb id="p.52" />
<lb rend="displayNum" n="519" />ἀλλ᾽ ὅτε δὴ λόχμῃσι λαγωείῃσι πελάσσῃ,
<lb rend="displayNum" n="520" />ῥίμφ᾽ ἔθορεν, τόξῳ ἐναλίγκιος ἠὲ δράκοντι 
<lb rend="displayNum" n="521" />συρικτῇ, τὸν ὄρινεν ἑῆς πάρος ἀτρεμέοντα
<lb rend="displayNum" n="522" />ἰοδόκου χειῆς ἀμαλητόμος ἤ τις ἀροτρεύς.
<lb rend="displayNum" n="523" />ὣς ὅ γε καγχαλόων ὠκὺς θόρεν: ἢν δὲ τυχήσῃ,
<lb rend="displayNum" n="524" />ῥεῖά μιν ὀξυτέροισι δαμασσάμενος ὀνύχεσσι
<lb rend="displayNum" n="525" />καὶ γενύεσσιν ἑλὼν φόρτον μέγαν ἀντιάσειεν: <note n="1" place="unspecified" anchored="yes"> ἀντία σεῖο λοβεξκ.</note> 
<lb rend="displayNum" n="526" />ὦκα φέρει μογέων τε βαρυνόμενός τε πελάζει.
<lb rend="displayNum" n="527" />οἵη δ᾽ ἐκ ληΐοιο φέρει θέρος ἀμητοῖο
<lb rend="displayNum" n="528" />βριθομένη πυρῷ τε μετ᾽ αὔλιον εἶσιν ἀπήνη,
<lb rend="displayNum" n="529" />τὴν δ᾽ ἐσιδόντες ὄρουσαν ἀολλέες ἀγροιῶται,
<lb rend="displayNum" n="530" />πρόπροθι δ᾽ ἀντήσαντες ὁ μὲν κύκλοισιν ἐρείδει, 
<lb rend="displayNum" n="531" />ἄλλος ὑπερτερίην, ὁ δ᾽ ἄρ᾽ ἄξονα βουσὶν ἀρήγων:
<lb rend="displayNum" n="532" />εἰς αὖλιν δὲ μολόντες ἐλύσανθ᾽ ἱστοβοῆα,
<lb rend="displayNum" n="533" />ταῦροι δ᾽ ἱδρώοντες ἀνέπνευσαν καμάτοιο,
<lb rend="displayNum" n="534" />θυμὸς δ᾽ ἠπεδανοῦ μέγ᾽ ἐχήρατο βουπελάταο:
<lb rend="displayNum" n="535" />ὣς ὁ μὲν ἱκνεῖται φόρτον γενύεσσιν ἀγινῶν. 
<lb rend="displayNum" n="536" />αὐτὰρ ὅ γ᾽ ἀντιάᾳ κεχαρημένος ὠκὺς ἐπακτήρ,
<lb rend="displayNum" n="537" />ἄμφω δ᾽ ἀείρας ἀπὸ μητέρος ὑψόθι γαίης,
<lb rend="displayNum" n="538" />κόλποισιν θέτο θῆρα καὶ αὐτὸν θηροφονῆα.
</p></div1></body></text></TEI.2>