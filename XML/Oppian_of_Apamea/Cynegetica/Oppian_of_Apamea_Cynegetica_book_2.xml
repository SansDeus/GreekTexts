<?xml version="1.0" encoding="utf-8"?>
<TEI.2><text><body><div1 type="book" n="2" org="uniform" sample="complete">
<pb id="p.54" />
<p><lb rend="displayNum" n="1" />εἰ <note n="1" place="unspecified" anchored="yes">εἰ] νῦν ξφγι.</note> δ᾽ ἄγε μοι, Ζηνὸς θύγατερ, καλλίσφυρε Φοίβη,
<lb rend="displayNum" n="2" />παρθένε χρυσομίτρη, δίδυμον γένος Ἀπόλλωνι,
<lb rend="displayNum" n="3" />εἰπέμεναι μερόπων τίς ἀγασθενέων θ᾽ ἡρώων
<lb rend="displayNum" n="4" />σῆς ἀπὸ χειρὸς ἄειρε μεγακλέα δήνεα θήρης.
</p><p><lb rend="displayNum" n="5" />ἀμφὶ πόδας Φολόης ἀνεμώδεος ἄγρια φῦλα 
<lb rend="displayNum" n="6" />θηρομιγῆ, μερόπων μὲν ἐπ᾽ ἰξύας, ἰξυόφιν δὲ
<lb rend="displayNum" n="7" />ἵππων ἡμιβρότων, ἐπιδόρπιον εὕρετο θήρην.
<lb rend="displayNum" n="8" />ἐν μερόπεσσι δὲ πρῶτος ὁ Γοργόνος αὐχέν᾽ ἀμέρσας, <note n="2" place="unspecified" anchored="yes">ϝ.λ. αὐχένα κόψας.</note>
<lb rend="displayNum" n="9" />Ζηνὸς χρυσείοιο πάϊς κλυτός, εὕρετο Περσεύς:
<lb rend="displayNum" n="10" />ἀλλὰ ποδῶν κραιπνῇσιν ἀειρόμενος πτερύγεσσι 
<lb rend="displayNum" n="11" />καὶ πτῶκας καὶ θῶας ἐλάζυτο καὶ γένος αἰγῶν
<lb rend="displayNum" n="12" />ἀγροτέρων δόρκους τε θοοὺς ὀρύγων τε γένεθλα
<lb rend="displayNum" n="13" />ἠδ᾽ αὐτῶν ἐλάφων στικτῶν αἰπεινὰ κάρηνα.
<lb rend="displayNum" n="14" />ἱππαλέην δ᾽ ἄγρην ὁ φαεσφόρος εὕρετο Κάστωρ:
<lb rend="displayNum" n="15" />καὶ τοὺς μὲν κατέπεφνεν ἐπίσκοπον ἰθὺς ἄκοντι 
<lb rend="displayNum" n="16" />βαλλόμενος, τοὺς δ᾽ αὖτε: θοοῖς ἵπποισιν ἐλαύνων
<lb rend="displayNum" n="17" />θῆρας ἕλε ξυνοχῇσι μεσημβρινοῖο δρόμοιο.
<pb id="p.56" />
<lb rend="displayNum" n="18" />πρὸς δὲ μόθους θηρῶν κύνας ὥπλισε καρχαρόδοντας
<lb rend="displayNum" n="19" />διογενὴς πρῶτος Λακεδαιμόνιος Πολυδεύκης:
<lb rend="displayNum" n="20" />καὶ γὰρ πυγμαχίῃσι λυγροὺς ἐναρίξατο φῶτας 
<lb rend="displayNum" n="21" />καὶ σκυλάκεσσι θοαῖς βαλίους ἐδαμάσσατο θῆρας.
<lb rend="displayNum" n="22" />ἔξοχα δ᾽ ἐν σταδίοισιν ὀρειοτέροισι μόθοισιν
<lb rend="displayNum" n="23" />Οἰνείδης ἤστραψεν ἐνυάλιος Μελέαγρος.
<lb rend="displayNum" n="24" />ἄρκυας αὖτε βρόχους τε καὶ ἀγκύλα δίκτυα πρῶτος
<lb rend="displayNum" n="25" />Ἱππόλυτος μερόπεσσιν ἐπακτήρεσσιν ἔφηνε. 
<lb rend="displayNum" n="26" />Σχοινῆος πρώτη δὲ κλυτὴ θυγάτηρ Ἀταλάντη
<lb rend="displayNum" n="27" />θηρσὶ φόνον πτερόεντα συηβόλος εὕρετο κούρη.
<lb rend="displayNum" n="28" />νυκτερίους δὲ δόλους, νυχίην πανεπίκλοπον ἄγρην,
<lb rend="displayNum" n="29" />Ὠρίων πρώτιστος ἐμήσατο κερδαλεόφρων.
<lb rend="displayNum" n="30" />τόσσοι μὲν θήρης κρατεροὶ πάρος ἡγεμονῆες. 
<lb rend="displayNum" n="31" />πολλοὺς δ᾽ αὖ μετόπισθεν ἔρως ἐδαμάσσατο δριμύς:
<lb rend="displayNum" n="32" />οὐ γάρ τις κέντροισι δαμεὶς ἄγρης ἐρατεινῆς
<lb rend="displayNum" n="33" />αὖθις ἑκὼν λείψειεν: ἔχει δέ μιν ἄσπετα δεσμά.
<lb rend="displayNum" n="34" />οἷος μὲν γλυκὺς ὕπνος ἐπ᾽ ἄνθεσιν εἴαρος ὥρῃ,
<lb rend="displayNum" n="35" />οἵη δ᾽ αὖτε θέρευς γλυκερὴ σπήλυγγι χαμεύνη, 
<lb rend="displayNum" n="36" />οἵη δ᾽ ἐν σκοπέλοισιν ἐπακτήρεσσι πάσασθαι
<lb rend="displayNum" n="37" />τερπωλή: πόσση δὲ χάρις κείνοισιν ὀπηδεῖ
<lb rend="displayNum" n="38" />δρεπτομένοις αὐτοῖσι μελιχρῆς ἄνθος ὀπώρης:
<lb rend="displayNum" n="39" />ψυχρὸν δ᾽ ἐξ ἄντροιο προχεύμενον ἄργυφον ὕδωρ
<lb rend="displayNum" n="40" />οἷον κεκμηῶσι ποτὸν γλυκερόν τε λοετρόν: 
<lb rend="displayNum" n="41" />οἷα δ᾽ ἐνὶ ξυλόχοις κεχαρισμένα δῶρα φέρουσιν
<lb rend="displayNum" n="42" />ἐν γλυκεροῖς ταλάροισι παρ᾽ αἰπολίοισι νομῆες.
</p><p><lb rend="displayNum" n="43" />ἀλλ᾽ ἄγε δὴ ταύρων ζηλήμονα πάγχυ γενέθλην
<lb rend="displayNum" n="44" />πρῶτον ἀείδωμεν καὶ μυρίον ἔξοχα νεῖκος
<pb id="p.58" />
<lb rend="displayNum" n="45" />οἷον ὑπὲρ θαλάμοιο πανάγρια δηρίσαντο. 
<lb rend="displayNum" n="46" />εἷς βασιλεὺς ἀγέληφι τυραννεύων ὄχ᾽ ἄριστος
<lb rend="displayNum" n="47" />βαιοτέροις ταύροις καὶ θηλυτέρῃσιν ἀνάσσει:
<lb rend="displayNum" n="48" />πέφρικεν δ᾽ ἀγέλη κεραὸν μέγαν ἡγεμονῆα:
<lb rend="displayNum" n="49" />αἱ δ᾽ αὖτε τρομέουσιν ἑὸν πόσιν ἀγριόωντα,
<lb rend="displayNum" n="50" />ὁππότε μυκήσαιτ᾽, ἄγριοι <note n="1" place="unspecified" anchored="yes">ἄγριον γι</note> βόες: ἀλλ᾽ ὅτ᾽ ἐπ᾽ ἄλλῳ 
<lb rend="displayNum" n="51" />ταῦρος ἀποκρινθεὶς ἀγέλης, πλατὺν αὐχένα τείνας,
<lb rend="displayNum" n="52" />οἶος ἴῃ, <note n="2" place="unspecified" anchored="yes">ἴῃ τυρνεβυς: ἔη μσς.</note> κἀκεῖνος ἄναξ σφετέροισιν ἀνάσσων,
<lb rend="displayNum" n="53" />δὴ τότ᾽ ἐπ᾽ ἀμφοτέροισιν ὑπέρβιος ἵστατ᾽ ἐνυώ.
<lb rend="displayNum" n="54" />πρῶτα μὲν ἀντίπρωρον ἐς ἀλλήλους ὁρόωντες
<lb rend="displayNum" n="55" />ἄγρια θυμαίνοντι χόλῳ μέγα παιφάσσουσι 
<lb rend="displayNum" n="56" />καὶ πυρόεν πνείουσι καὶ ἀμῶνται ποσὶ γαῖαν,
<lb rend="displayNum" n="57" />οἷα κονιόμενοι: προκαλίζονται δ᾽ ἑκάτερθεν,
<lb rend="displayNum" n="58" />ὀξέα κεκλήγοντες ἐνυαλίοισιν ἀϋταῖς:
<lb rend="displayNum" n="59" />αὐτὰρ ἐπεὶ σάλπιγξαν ἐφ᾽ ὑσμίνην ἀλεγεινήν,
<lb rend="displayNum" n="60" />ἄσχετον ἀΐσσουσιν, ἑοῖσι δ᾽ ἄφαρ κεράεσσι 
<lb rend="displayNum" n="61" />πᾶν δέμας ἀλλήλοισιν ἀμοιβαδὶς οὐτάζουσιν.
<lb rend="displayNum" n="62" />οἷα δ᾽ ἐνὶ πτολέμῳ βυθίῳ, ὅτε ναυμάχος Ἄρης
<lb rend="displayNum" n="63" />δῆριν ἀείρηται, δοιαὶ πανυπείροχα νῆες,
<lb rend="displayNum" n="64" />στράπτουσαι θαμινοῖσιν ἐναντίον ὁπλίτῃσιν,
<lb rend="displayNum" n="65" />ἀντίβιον πρώρῃσι μετωπαδὸν ἐγχρίμπτονται, 
<lb rend="displayNum" n="66" />σπερχόμεναι πνοιῇ τε λάβρῳ παλάμηφι τε ναυτῶν:
<lb rend="displayNum" n="67" />ἔντεσι χαλκείοις δὲ περιβρέμεται κτύπος ἀνδρῶν
<lb rend="displayNum" n="68" />νηῶν τ᾽ ἀγνυμένων: στένεται δ᾽ ὅλος οἴδματι Νηρεύς:
<pb id="p.60" />
<lb rend="displayNum" n="69" />τοῖος καὶ ταύροισιν ἐς αἰθέρα δοῦπος ἱκάνει,
<lb rend="displayNum" n="70" />θεινόντων ἄμοτον καὶ θεινομένων κεράεσσιν, 
<lb rend="displayNum" n="71" />εἰσόκε δή τις ἕλῃσι φίλην ἑτεραλκέα νίκην.
<lb rend="displayNum" n="72" />αὐτὰρ ὅ γ᾽ οὔτι φέρει δοῦλον ζυγόν: δἰδόμενος δὲ
<lb rend="displayNum" n="73" />καὶ βαρέα στενάχων ἐπὶ δάσκιον ἤλυθεν ὕλην:
<lb rend="displayNum" n="74" />οἶος δ᾽ ἐν σκοπέλοισι περιπλομένων ἐνιαυτῶν
<lb rend="displayNum" n="75" />φέρβετ᾽ ὀρειαύλοισιν ἀποσταδὸν ἐν ξυλόχοισιν, 
<lb rend="displayNum" n="76" />οἶά τις ἀθλεύων: βριαρὸν δ᾽ ὅτε κάρτος ἴδηται
<lb rend="displayNum" n="77" />καὶ σθένος ἀμφήριστον, ἀνέκραγεν αὐτίκ᾽ ὄρεσφιν:
<lb rend="displayNum" n="78" />αὐτὰρ ὅγ᾽ ἀντήϋσεν: ἐπεσμαράγησε δὲ δρυμών:
<lb rend="displayNum" n="79" />ἀλλ᾽ ὅτε θαρσήσειε κραταιοτέρῃσιν ἀϋταῖς,
<lb rend="displayNum" n="80" />δή ῥα τότ᾽ ἐξ ὀρέων ἐπὶ δήϊον εὐθὺς ἱκάνει, 
<lb rend="displayNum" n="81" />ῥεῖα δ᾽ ἕλεν: φορβαῖς γὰρ ἑὸν δέμας ἐξήσκησε
<lb rend="displayNum" n="82" />τηλόθ᾽ ἐνὶ δρυμοῖσι σθενοβλαβέος Κυθερείης.
</p><p><lb rend="displayNum" n="83" />εἴδεα πολλὰ πέλει δὲ καὶ ἤθεα μυρία ταύροις.
<lb rend="displayNum" n="84" />Αἰγύπτου <note n="1" place="unspecified" anchored="yes">Αἰγύπτιοι βρυνξκ.</note> μὲν ἔασι παρ᾽ ὄχθαις ἀγλαοκάρποις
<lb rend="displayNum" n="85" />Νείλου πυροφόροιο πολυσχιδέος ποταμοῖο 
<lb rend="displayNum" n="86" />χιόνεοι χροιήν, μέγεθος πάντων ὄχ᾽ ἄριστοι:
<pb id="p.62" />
<lb rend="displayNum" n="87" />φαίης κεν κατὰ γαῖαν ἴμεν βαθυτέρμονα νῆα
<lb rend="displayNum" n="88" />ἤπια δὲ φρονέουσι καὶ ἠθάλεοι μερόπεσσιν,
<lb rend="displayNum" n="89" />ὅττι βροτοὶ δ᾽ ἐνέπουσιν, ἐνηέες ἐξανέχονται. <note n="1" place="unspecified" anchored="yes">ἐνηέες ἐξανέχονται εδιτορ: νεηνίαι εἰσανέχονται μοστ μσς.: ἐνηῆες εἰσανέχονται μ: ἐνηῆες ἀνέχονται κ, σξην. λεηρς. βουδρ.</note>
</p><p><lb rend="displayNum" n="90" />οἱ Φρύγιοι χροιὴν μὲν ἀριπρεπέες τελέθουσι, 
<lb rend="displayNum" n="91" />ξανθοί τε φλογεροί τε: βαθεῖαι δ᾽ αὐχένι σάρκες:
<lb rend="displayNum" n="92" />σφαιρωτὸς δ᾽ ἐφύπερθε μετήορος ὕψι κόρυμβος.
<lb rend="displayNum" n="93" />ξείνη δ᾽ ἐν κεράεσσι φύσις κείνοισι τέτυκται:
<lb rend="displayNum" n="94" />οὐ γάρ τοι κρατερῇσιν ὑπὲρ κεφαλῆφι πέπηγε,
<lb rend="displayNum" n="95" />κλίνουσιν δὲ κέρατα καὶ ἀγκλίνουσ᾽ ἑκάτερθε. 
</p><p><lb rend="displayNum" n="96" />μώνυχες Ἀόνιοι, στικτὸν γένος, οἰοκέρωτες,
<lb rend="displayNum" n="97" />ἔκ τε μέσου κέρας αἰνὸν ἐπαντέλλουσι μετώπου.
</p><p><lb rend="displayNum" n="98" />Ἀρμενίοις δίδυμον μὲν ἀτὰρ κέας εἱλικόμορφον
<lb rend="displayNum" n="99" />αἰχμῇσιν, μέγα πῆμα, παλίστροφον ἠέρτηται.
</p><p><lb rend="displayNum" n="100" />οἱ Σύριοι ταῦροι δέ, Χεροννήσοιο γένεθλα, 
<lb rend="displayNum" n="101" />αἰπεινὴν τοὶ Πέλλαν ἐΰκτιτον ἀμφινέμονται,
<lb rend="displayNum" n="102" />αἴθωνες, κρατεροί, μεγαλήτορες, εὐρυμέτωποι,
<lb rend="displayNum" n="103" />ἄγραυλοι, σθεναροί, κερααλκέες, ἀγριόθυμοι,
<lb rend="displayNum" n="104" />μυκηταί, βλοσυροί, ζηλήμονες, εὐρυγένειοι:
<lb rend="displayNum" n="105" />ἀλλ᾽ οὐ πιαλέοι δέμας ἀμφιλαφὲς βαρύθουσιν, 
<lb rend="displayNum" n="106" />οὐδὲ πάλιν λιπόσαρκοι ἑὸν δέμας ἀδρανέουσιν:
<lb rend="displayNum" n="107" />ὧδε θεῶν κλυτὰ δῶρα κερασσάμενοι φορέουσιν,
<lb rend="displayNum" n="108" />ἀμφότερον κραιπνοί τε θέειν σθεναροί τε μάχεσθαι:
<lb rend="displayNum" n="109" />κεῖνοι, τοὺς φάτις ἔσκε Διὸς γόνον Ἡρακλῆα
<pb id="p.64" />
<lb rend="displayNum" n="110" />καρτερόν ἀθλεύοντ᾽ ἀγέμεν πάρος ἐξ Ἐρυθείης, 
<lb rend="displayNum" n="111" />ὁππότ᾽ ἐπ᾽ Ὠκεανῷ δηρίσατο Γηρυονῆϊ
<lb rend="displayNum" n="112" />καἰ κτάνεν ἐν σκοπιῇσιν: ἐπεὶ πόνον ἄλλον ἔμελλεν
<lb rend="displayNum" n="113" />οὐχ Ἥρῃ τελέειν οὐδ᾽ Εὐρυσθῆος ἐνιπαῖς,
<lb rend="displayNum" n="114" />Ἀρχίππῳ δ᾽ ἑτάρῳ, Πέλλης ἡγήτορι δίης.
<lb rend="displayNum" n="115" />ἦ γάρ τοι προπάροιθε παραὶ πόδας Ἐμβλωνοῖο 
<lb rend="displayNum" n="116" />πᾶν πεδίον πελάγιζεν: ἐπεὶ πολὺς αἰὲν Ὀρόντης
<lb rend="displayNum" n="117" />ἵετ᾽ ἐπειγόμενος, χαροποῦ δ᾽ ἐπελήθετο πόντου,
<lb rend="displayNum" n="118" />δαιόμενος Νύμφης κυανώπιδος Ὠκεανίνης:
<lb rend="displayNum" n="119" />δήθυνεν δὲ πάγοισι, κάλυπτε δ᾽ ἐρίσπορον αἶαν
<lb rend="displayNum" n="120" />οὔτι θέλων προλιπεῖν δυσέρωτα πόθον Μελιβοίης. 
<lb rend="displayNum" n="121" />οὔρεσί τ᾽ ἀμφότερωθε περίδρομος ἐστεφάνωτο
<lb rend="displayNum" n="122" />τειναμένοις ἑκάτερθεν ἐπ᾽ ἀλλήλοισι κάρηνα:
<lb rend="displayNum" n="123" />ἤϊεν ἀντολίηθε Διόκλειον δέμας αἰπύ,
<lb rend="displayNum" n="124" />ἐκ δ᾽ ἄρα δυσμάων λαιὸν κέρας Ἐμβλωνοῖο,
<lb rend="displayNum" n="125" />αὐτὸς δ᾽ ἐν μεσάτοισιν ἐπαιγίζων πεδίοισιν, 
<lb rend="displayNum" n="126" />αἰὲν ἀεξόμενος καὶ τείχεος ἐγγὺς ὁδεύων,
<lb rend="displayNum" n="127" />χέρσον ὁμοῦ καὶ νῆσον, ἐμὴν πόλιν, ὕδασι χεύων.
<lb rend="displayNum" n="128" />τοὔνεκεν αὐτίκ᾽ ἔμελλε Διὸς γόνος ἀμφοτέροισι
<pb id="p.66" />
<lb rend="displayNum" n="129" />νάματα μετρήσειν ῥοπάλῳ καὶ χερσὶ κραταιαῖς,
<lb rend="displayNum" n="130" />ὕδατα δ᾽ ἐκ πεδίοιο διακριδὸν ἰθύνεσθαι 
<lb rend="displayNum" n="131" />εὐπλοκάμου λίμνης ἠδ᾽ εὐτροχάλου ποταμοῖο.
<lb rend="displayNum" n="132" />ἔρξε δὲ πουλὺν ἄεθλον, ἐπεὶ στεφάνην διέκερσεν
<lb rend="displayNum" n="133" />ἀμφιβόλων ὀρέων, λῦσεν δ᾽ ἄπο λάϊνα δεσμά,
<lb rend="displayNum" n="134" />καὶ ποταμὸν προέηκεν ἐρευγόμενον προμολῇσιν,
<lb rend="displayNum" n="135" />ἄσχετα κυμαίνοντα καὶ ἄγρια μορμύροντα, 
<lb rend="displayNum" n="136" />ἴθυνεν δ᾽ ἐπὶ θῖνας: ὁ δ᾽ ἔβραχεν ἠπύτα πόντος
<lb rend="displayNum" n="137" />καὶ Συρίου κονάβησε μέλαν δέμας αἰγιαλοῖο.
<lb rend="displayNum" n="138" />οὐ τοίω γ᾽ ἑκάτερθε πολυσμαράγοιο θαλάσσης
<lb rend="displayNum" n="139" />ἀντιπόρω ποταμὼ καταβαίνετον ὕδατι λάβρῳ:
<lb rend="displayNum" n="140" />ἔνθεν μὲν Βορέαο τεμὼν ἀργῆτα χαλινὰ 
<lb rend="displayNum" n="141" />ἂν Σκυθίην Ἴστρος λέλακεν μέγα πάντοθε πάντῃ,
<lb rend="displayNum" n="142" />συρόμενος κρημνοῖσι καὶ ὑδατοπλήγεσιν <note n="1" place="unspecified" anchored="yes">ὑδατοπήγεσιν μσς.: ξορρ. γυιετυς.</note> ἄκραις:
<lb rend="displayNum" n="143" />τῇ δ᾽ αὖτ᾽ ἐκ Λιβύης ἱερὸν ῥόον Αἰγύπτοιο
<lb rend="displayNum" n="144" />ἀμφί ἑ ῥηγνύμενον τρομέει ταναηχέτα πόντος.
<lb rend="displayNum" n="145" />ὣς ποταμὸς κελάρυζε μέγας περὶ θῖνας Ὀρόντης 
<lb rend="displayNum" n="146" />σμερδαλέον μύκημα: πελώρια δ᾽ ἴαχον ἀκταὶ
<lb rend="displayNum" n="147" />δεχνύμεναι κόλποισι νεήλυδος οἶδμα θαλάσσης:
<lb rend="displayNum" n="148" />γαῖα δ᾽ ἀνέπνευσεν μελανόχροος, οὐθατόεσσα,
<lb rend="displayNum" n="149" />κύματος ἐξαναδῦσα, νέον πέδον Ἡρακλῆος.
<lb rend="displayNum" n="150" />πάντῃ δ᾽ εἰσέτι νῦν σταχυηκομέουσιν ἄρουραι, 
<lb rend="displayNum" n="151" />πάντῃ δ᾽ ἔργα βοῶν θαλερὰς βέβριθεν ἀλωὰς
<lb rend="displayNum" n="152" />Μεμνόνιον περὶ νηόν, ὅθ᾽ Ἀσσύριοι ναετῆρες
<lb rend="displayNum" n="153" />Μέμνονα κωκύουσι, κλυτὸν γόνον Ἠριγενείης,
<lb rend="displayNum" n="154" />ὅν ποτε Πριαμίδῃσιν ἀμυνέμεναι πελάσαντα
<lb rend="displayNum" n="155" />θαρσαλέος πόσις ὦκα δαμάσσατο <note n="2" place="unspecified" anchored="yes">ϝ.λ. παρέδραμε.</note> Δηϊδαμείης. 
<pb id="p.68" />
<lb rend="displayNum" n="156" />ἀλλὰ τὰ μὲν κατὰ κόσμον ἀείσομεν εὐρέα κάλλη
<lb rend="displayNum" n="157" />πάτρης ἡμετέρης ἐρατῇ Πιμπληΐδι μολπῇ:
<lb rend="displayNum" n="158" />νῦν δὲ παλίντροπος εἶμι κλυτὴν θήρειον ἀοιδήν.
</p><p><lb rend="displayNum" n="159" />ἔστιν ἀμαιμάκετον φονίοις ταύροισι γένεθλον,
<lb rend="displayNum" n="160" />τοὺς καλέουσι Βίσωνας: ἐπεὶ πάτρης τελέθουσι 
<lb rend="displayNum" n="161" />Βιστονίδος Θρῄκης: ἀτὰρ ἔλλαχον εἴδεα τοῖα:
<lb rend="displayNum" n="162" />φρικαλέην χαίτην μὲν ἐπωμαδὸν αἰθύσσουσιν
<lb rend="displayNum" n="163" />αὐχέσι πιαλέοισι καὶ ἀμφ᾽ ἀταλοῖσι γενείοις:
<lb rend="displayNum" n="164" />οἷά τε λαχνήεντες ἀριπρεπὲς εἶδος ἔχουσι
<lb rend="displayNum" n="165" />ξανθοκόμαι, βλοσυροί, θηρῶν μεδέοντε λέοντες: 
<lb rend="displayNum" n="166" />ὀξεῖαι κεράων δὲ πυριγλώχινες <note n="1" place="unspecified" anchored="yes">ϝ.λ. περιγλώχινες.</note> ἀκωκαὶ
<lb rend="displayNum" n="167" />χαλκείοις γναμπτοῖσιν ἐπείκελοι ἀγκίστροισιν:
<lb rend="displayNum" n="168" />ἀλλ᾽, οὐχ ὡς ἑτέροισιν, ἐναντίον ἀλλήλοισι
<lb rend="displayNum" n="169" />νεύουσι στυγερῶν κεράων ἐπικάρσιον αἰχμαί, <note n="2" place="unspecified" anchored="yes">αἰχμαί βουδρ.: αἰχμήν μσς.</note>
<lb rend="displayNum" n="170" />ὕπτια δ᾽ εἰσορόωντα πρὸς αἰθέρα φοίνια κέντρα. 
<lb rend="displayNum" n="171" />τοὔνεκεν, ὁππότε δή τιν᾽ ἐπιχρίμψωσι κιχόντες
<lb rend="displayNum" n="172" />ἢ βροτὸν ἤ τινα θῆρα, μετήορον ἀείρουσι.
<lb rend="displayNum" n="173" />γλῶσσα δὲ τοῖς στεινὴ μὲν ἀτὰρ τρηχεῖα μάλιστα,
<lb rend="displayNum" n="174" />οἷα σιδηροβόροιο πέλει τέχνασμα σιδήρου:
<lb rend="displayNum" n="175" />γλώσσῃ δ᾽ αἱμάσσοντες ἀπὸ χρόα λιχμάζουσι. 
<lb rend="displayNum" n="176" />ναὶ μὴν ὠκυπόδων ἐλάφων γένος ἔτραφεν αἶα
<pb id="p.70" />
<lb rend="displayNum" n="177" />εὐκέραον, μεγαλωπόν, ἀριπρεπές, αἰολόνωτον,
<lb rend="displayNum" n="178" />στικτόν, ἀρίζηλον, ποταμηπόρον, ὑψικάρηνον,
<lb rend="displayNum" n="179" />πιαλέον νώτοις καὶ λεπταλέον κώλοισιν:
<lb rend="displayNum" n="180" />οὐτιδανὴ δειρὴ καὶ βαιοτάτη πάλιν οὐρή: 
<lb rend="displayNum" n="181" />τετράδυμοι ῥῖνες, πίσυρες πνοιῇσι δίαυλοι:
<lb rend="displayNum" n="182" />ἀβληχρὴ κραδίη καὶ θυμὸς ἔσωθεν ἄναλκις,
<lb rend="displayNum" n="183" />καὶ κωφαὶ κεράων αἰχμαὶ τόσον ἀντέλλουσιν:
<lb rend="displayNum" n="184" />οὔ ποτε γὰρ κεφαλῆφιν ἐναντία δηρίσαιντο,
<lb rend="displayNum" n="185" />οὐ θηρσὶ κρατεροῖς, οὐκ ἀργαλέοισι κύνεσσιν, 
<lb rend="displayNum" n="186" />οὐδ᾽ αὐτοῖς δειλοῖς λασιοκνήμοισι λαγωοῖς.
<pb id="p.72" />
</p><p><lb rend="displayNum" n="187" />τρηχὺς δ᾽ αὖτ᾽ ἐλάφοισιν ἔρως πολλή τ᾽ Ἀφροδίτη
<lb rend="displayNum" n="188" />καὶ θυμὸς ποτὶ λέκτρον ἀναιθόμενος πρόπαν ἦμαρ,
<lb rend="displayNum" n="189" />οἷον ἀειθούροισιν ἀλεκτρυόνεσσι μαχηταῖς
<lb rend="displayNum" n="190" />πᾶσίν τ᾽ ἀνθοκόμοις πτεροείμοσιν οἰωνοῖσι. 
<lb rend="displayNum" n="191" />κεύθουσιν λαγόνεσσι δ᾽ ὑπ᾽ αὐτὴν ἔνδοθι νηδὺν
<lb rend="displayNum" n="192" />ἀμφιδύμους ὁλκούς: τοὺς εἴ κέ τις ἀμήσειεν,
<lb rend="displayNum" n="193" />αὐτίκα θῆλυν ἔθηκε, πρόπαν δ᾽ ἀπέρευσε καρήνων
<lb rend="displayNum" n="194" />ὀξύκομον κεράων πολυδαίδαλον αἰόλον ἔρνος.
<lb rend="displayNum" n="195" />οὐ μὲν ἄρ᾽ εἰς εὐνὴν γάμιος νόμος οἷά τε θηρσὶ 
<lb rend="displayNum" n="196" />τοῖς ἄλλοις, ξεῖνοι δὲ πόθοι κείνοισι μέλονται:
<lb rend="displayNum" n="197" />οὔτε γὰρ ἑσταότες παρὰ τέμπεσιν ἀγρονόμοισιν,
<lb rend="displayNum" n="198" />οὔτ᾽ ἄρα κεκλιμένοι χθαμαλοῖσιν ἐπ᾽ ἄνθεσι ποίης
<lb rend="displayNum" n="199" />θηλυτέραις ἐλάφοισιν ὁμιλαδὸν εὐνάζονται,
<lb rend="displayNum" n="200" />ἀλλὰ ποσὶ κραιπνοῖσι θέων ἐκίχανε θέουσαν: 
<lb rend="displayNum" n="201" />φεύγουσαν μάρπτει δὲ καὶ ἀγκὰς ἔχει παράκοιτιν:
<lb rend="displayNum" n="202" />ἀλλ᾽ οὐδ᾽ ὣς παρέπεισε: φέρουσα πόσιν δ᾽ ἐπὶ νώτου
<lb rend="displayNum" n="203" />ἐμμενέως φεύγει, παναμείλιχον ἦτορ ἔχουσα:
<lb rend="displayNum" n="204" />αὐτὰρ ὅ γ᾽ ἑσπόμενος δισσοῖς λαιψηρὰ πόδεσσιν
<lb rend="displayNum" n="205" />οὐ μεθίησι πόθον, γαμίους δ᾽ ἐτελέσσατο θεσμούς. 
<lb rend="displayNum" n="206" />ἀλλ᾽ ὅτε δὴ μετόπισθε περιπλομένῃσι σελήναις
<pb id="p.74" />
<lb rend="displayNum" n="207" />θηλυτέρη τίκτει, τρίβον ἀνθρώπων ἀλεείνει,
<lb rend="displayNum" n="208" />οὕνεκεν ἀτραπιτοὶ μερόπων θήρεσσι βέβηλοι.
</p><p><lb rend="displayNum" n="209" />ἔξοχα δ᾽ ἐν θήρεσσιν ἐπ᾽ ἀγλαΐῃ κομόωσιν
<lb rend="displayNum" n="210" />ἄρσενες εὐκέραοι, πολυδαίδαλον ἔρνος ἔχοντες: 
<lb rend="displayNum" n="211" />ἦ γὰρ ἐϋσχιδέων κεράων ὥρησι πεσόντων,
<lb rend="displayNum" n="212" />βόθρον μὲν κατὰ γαῖαν ὀρυξάμενοι κατέθαψαν,
<lb rend="displayNum" n="213" />ὄφρα κε μή τις ἕλῃσιν ἐπ᾽ αὔλακος ἀντιβολήσας:
<lb rend="displayNum" n="214" />κεύθονται δ᾽ αὐτοὶ πυμάτοις λασίοισί τε θάμνοις,
<lb rend="displayNum" n="215" />αἰδόμενοι θήρεσσι καρήατα τοῖα φανῆναι, 
<lb rend="displayNum" n="216" />γυμνά, τά τοι προπάροιθε μετήορον ἀείροντο.
</p><p><lb rend="displayNum" n="217" />ἀμφίβιοι δ᾽ ἔλαφοι: καὶ γὰρ τραφερὴν πατέουσι
<lb rend="displayNum" n="218" />καὶ πόντον περόωσιν, <note n="1" place="unspecified" anchored="yes">πατέουσι..περόωσιν ικ: οτηερ μσς. περόωσι..πατέουσι.</note> ὁμόστολον ἀλλήλοισι
<lb rend="displayNum" n="219" />ναυτιλίην πλώοντες, ὅτ᾽ ἐξανύουσι θάλασσαν:
<lb rend="displayNum" n="220" />πρόσθε μὲν εἷς ἐλάφοισιν ἐπὶ στίχας ἡγεμονεύει, 
<lb rend="displayNum" n="221" />οἷα κυβερνητὴρ μεθέπων οἰήϊα νηός:
<pb id="p.76" />
<lb rend="displayNum" n="222" />τῷ δ᾽ ἕτερος κατὰ νῶτον ἐρειδόμενος μετόπισθε
<lb rend="displayNum" n="223" />δειρὴν ἠδὲ κάρηνον ὁμαρτεῖ ποντοπορεύων:
<lb rend="displayNum" n="224" />ἄλλος δ᾽ ἄλλον ἔπειτα φέρων τέμνουσι θάλασσαν.
<lb rend="displayNum" n="225" />ἀλλ᾽ ὅτε νηχόμενον κάματος πρώτιστον ἕλῃσι, <note n="1" place="unspecified" anchored="yes">ϝ.λ ἔχῃσι.</note> 
<lb rend="displayNum" n="226" />στοῖχον ὁ μὲν προλιπὼν ἔμολεν ποτὶ τέρμα φάλαγγος,
<lb rend="displayNum" n="227" />παύσατο δ᾽ ἀγκλινθεὶς ἑτέρῳ βαιὸν καμάτοιο:
<lb rend="displayNum" n="228" />ἄλλος δ᾽ αὖτ᾽ οἴηκας ἔχων ἐπὶ πόντον ὁδεύει:
<lb rend="displayNum" n="229" />πάντες δὲ πλώοντες, ἀμοιβαδὶς ἡγεμονῆες,
<lb rend="displayNum" n="230" />ποσσὶ μὲν οἷα πλάταισιν ἐρέσσουσιν μέλαν ὕδωρ, 
<lb rend="displayNum" n="231" />ὕψι δ᾽ ἀνίσχονται κεράων πολυήρατον εἶδος,
<lb rend="displayNum" n="232" />οἷά τε λαίφεα νηὸς ἐπιτρέψαντες ἀήταις.
</p><p><lb rend="displayNum" n="233" />ἔχθος δ᾽ ἀλλήλοισιν ἀνάρσιον αἰὲν ἔχουσι
<lb rend="displayNum" n="234" />πᾶν ὀφίων ἐλάφων τε γένος, πάντῃ δ᾽ ἐρεείνει
<lb rend="displayNum" n="235" />οὔρεος ἐν βήσσῃς ἔλαφος θρασὺν ἑρπηστῆρα. 
<lb rend="displayNum" n="236" />ἀλλ᾽ ὅτ᾽ ἴδῃ στροφάλιγξιν ὑφαινόμενον δολιχῇσιν
<lb rend="displayNum" n="237" />ἴχνος ὀφιόνεον, μέγα καγχαλόων ἀφικάνει
<lb rend="displayNum" n="238" />ἆσσον φωλειοῦ, ῥῖνας δ᾽ ἐπεθήκατο χειῇ,
<lb rend="displayNum" n="239" />πνοιῇσι λάβρῃσιν ἐφελκόμενος ποτὶ δῆριν
<lb rend="displayNum" n="240" />ἑρπετὸν οὐλόμενον: τὸν δ᾽ οὐκ ἐθέλοντα μάχεσθαι 
<lb rend="displayNum" n="241" />ἆσθμα βιησάμενον μυχάτης ἐξείρυσεν εὐνῆς:
<lb rend="displayNum" n="242" />αἶψα γὰρ εἴσιδεν ἐχθρόν, ἐς αἰθέρα θ᾽ ὑψόσ᾽ ἀείρει
<lb rend="displayNum" n="243" />λευγαλέην δειρήν: λευκοὺς δ᾽ ὑπέσηρεν ὀδόντας,
<lb rend="displayNum" n="244" />ὀξέα πεφρίκοντας: ἐπικροτέει δὲ γένειον
<lb rend="displayNum" n="245" />πυκνοῖς φυσιόων συρίγμασιν ἰοφόρος θήρ. 
<lb rend="displayNum" n="246" />αὐτίκα δ᾽ αὖτ᾽ ἔλαφος, καὶ μειδιόωντι ἐοικώς,
<lb rend="displayNum" n="247" />δαιτρεύει στομάτεσσιν ἐτώσια δηριόωντα,
<lb rend="displayNum" n="248" />καί μιν ἑλισσόμενον περὶ γούνασιν ἀμφί τε δειρὴν
<lb rend="displayNum" n="249" />ἐμμενέως δάπτει: κατὰ δὲ χθονὶ πολλὰ κέχυνται
<lb rend="displayNum" n="250" />λείψανα παιφάσσοντα καὶ ἀσπαίροντα φόνοισι. 
<pb id="p.78" />
<lb rend="displayNum" n="251" />καί κε τάχ᾽ οἰκτείρειας ἀπηνέα περ μάλ᾽ ἐόντα
<lb rend="displayNum" n="252" />ὠμηστῆρα ῥιφέντα πολυτμήτοισι φόνοισι.
</p><p><lb rend="displayNum" n="253" />ἱπποβότου Λιβύης δ᾽ ἐπὶ τέρμασι πουλὺς ἀλᾶται
<lb rend="displayNum" n="254" />ἄσπετος οὐλόμενος στρατὸς αἰόλος ἑρπηστήρων:
<lb rend="displayNum" n="255" />ἀλλ᾽ ὅτε δὴ κλινθεὶς ἔλαφος ψαμαθώδεσιν ἄκραις 
<lb rend="displayNum" n="256" />οἶος ἔῃ, τῷδ᾽ αὐτίκ᾽ ἐπέσσυτο πάντοθεν ἐχθρὸς
<lb rend="displayNum" n="257" />ἑσμὸς ἀπειρεσίων ὀφίων στυγεραί τε φάλαγγες
<lb rend="displayNum" n="258" />ἰοτόκοι: ῥινῷ δὲ πικροὺς ἐνέρεισαν ὀδόντας,
<lb rend="displayNum" n="259" />ἅψεα πάντ᾽ ἐλάφοιο περισταδὸν ἀμφιχυθέντες:
<lb rend="displayNum" n="260" />οἱ μὲν γάρ τ᾽, ἐφύπερθεν ἐπιστρέψαντε <note n="1" place="unspecified" anchored="yes">ϝ.λ. ἐπιτρέψαντε.</note> κάρηνον, 
<lb rend="displayNum" n="261" />ὀφρύας ἠδὲ μέτωπον ἐνιπρίουσι γένυσσιν,
<lb rend="displayNum" n="262" />οἱ δ᾽ ἄρα λεπταλέην δειρὴν καὶ στέρνον ἔνερθε
<lb rend="displayNum" n="263" />καὶ λαγόνας νηδύν τε διὰ στόμα δαιτρεύουσιν,
<lb rend="displayNum" n="264" />ἄλλοι δ᾽ αὖθ᾽ ἑκάτερθε περὶ πλευρῇσιν ἔχονται,
<lb rend="displayNum" n="265" />μηροὺς δ᾽ αὖθ᾽ ἕτεροι καὶ νῶτον ὕπερθε νέμονται, 
<lb rend="displayNum" n="266" />ἄλλος δ᾽ ἄλλοθεν ἐχθρὰ πεπαρμένος ᾐώρηται.
<lb rend="displayNum" n="267" />αὐτὰρ ὁ παντοίῃσι περιπληθὴς ὀδύνῃσι
<lb rend="displayNum" n="268" />πρῶτα μὲν ἐκφυγέειν ἐθέλει κραιπνοῖσι πόδεσσιν,
<lb rend="displayNum" n="269" />ἀλλ᾽ οὐ κάρτος ἔχει: τοῖός μιν ἀθέσφατος ὄχλος
<lb rend="displayNum" n="270" />αἰόλος ἀμφιέπει δυσπαίπαλος ἑρπηστήρων. 
<lb rend="displayNum" n="271" />δὴ τότε δὴ βαρύθων ἔστη κρατερῆς ὑπ᾽ ἀνάγκης,
<lb rend="displayNum" n="272" />δάπτει δὲ στομάτεσσιν ἀπείριτα δήϊα φῦλα
<lb rend="displayNum" n="273" />βεβρυχὼς ὀδύνῃσιν: ἐπιστροφάδην δ᾽ ἑκάτερθεν
<lb rend="displayNum" n="274" />οὐδὲν ἀλευόμενον γένος ἑρπετόεν κεραΐζει.
<lb rend="displayNum" n="275" />κεῖνοι δ᾽ οὐ μεθιᾶσι, διολλύμενοι δὲ μένουσιν, 
<lb rend="displayNum" n="276" />ἄτροπον ἦτορ ἔχοντες ἀναιδείῃσι νόοιο:
<lb rend="displayNum" n="277" />καὶ τοὺς μὲν γενύεσσι διέσχισε, τοὺς δὲ πόδεοσι
<lb rend="displayNum" n="278" />καὶ χηλῇσιν ὄλεσσε, ῥέει δ᾽ ἐπὶ γαῖαν ἀτέρμων
<pb id="p.80" />
<lb rend="displayNum" n="279" />ἰχὼρ αἱματόεις ὀφίων ἄπο: γυῖα δὲ θηρῶν
<lb rend="displayNum" n="280" />ἅψεά θ᾽ ἡμίβρωτα κατὰ χθονὸς ἀσπαίρουσιν: 
<lb rend="displayNum" n="281" />ἄλλα δ᾽ ἐνὶ πλευρῇς θλίβει πάλιν ἡμιδάϊκτα:
<lb rend="displayNum" n="282" />καὶ φθίμενοι γὰρ ἔχουσιν ἔτι κρατεροῖσιν ὀδοῦσι,
<lb rend="displayNum" n="283" />ῥινῷ δ᾽ ἐμπεφυῶτα καρήατα μοῦνα μέμυκεν.
<lb rend="displayNum" n="284" />αὐτὰρ ὁ γινώσκων θεόθεν τόπερ ἔλλαχε δῶρον,
<lb rend="displayNum" n="285" />πάντῃ μαστεύει δνοφερὸν ποταμοῖο ῥέεθρον: 
<lb rend="displayNum" n="286" />κεῖθεν καρκινάδας δὲ φίλαις γενύεσσι δαμάσσας
<lb rend="displayNum" n="287" />φάρμακον αὐτοδίδακτον ἔχει πολυπήμονος ἄτης:
<lb rend="displayNum" n="288" />αἶψα δὲ πικράων μὲν ἐπὶ χθόνα λείψανα θηρῶν
<lb rend="displayNum" n="289" />ἐξέπεσεν ῥινοῖο παραὶ πόδας αὐτοκύλιστα,
<lb rend="displayNum" n="290" />ὠτειλαὶ δ᾽ ἑκάτερθεν ἐπιμύουσιν ὀδόντων. 
</p><p><lb rend="displayNum" n="291" />ζώει δ᾽ αὖτ᾽ ἔλαφος δηρὸν χρόνον: ἀτρεκέως δὲ
<lb rend="displayNum" n="292" />ἀνθρώπων γενεή μιν ἐφήμισε τετρακόρωνον.
</p><p><lb rend="displayNum" n="293" />ἄλλους δ᾽ αὖ καλέουσι βροτοὶ πάλιν εὐρυκέρωτας:
<lb rend="displayNum" n="294" />πάντ᾽ ἔλαφοι τελέθουσι, φύσιν κεράων δ᾽ ἐφύπερθεν,
<lb rend="displayNum" n="295" />οἵην τοὔνομα θηρσὶ κατηγορέει, φορέουσι. 
<pb id="p.82" />
</p><p><lb rend="displayNum" n="296" />τοὺς δ᾽ ἄρα κικλήσκουσιν ἐνὶ ξυλόχοισιν ἰόρκους:
<lb rend="displayNum" n="297" />κἀκείνοις ἐλάφοιο δέμας, ῥινὸν δ᾽ ἐπὶ νώτῳ
<lb rend="displayNum" n="298" />στικτὸν ἅπαντα φέρουσι παναίολον, οἶά τε θηρῶν
<lb rend="displayNum" n="299" />πορδαλίων σφραγῖδες ἐπὶ χροῒ μαρμαίρουσι.
</p><p><lb rend="displayNum" n="300" />Βούβαλος αὖτε πέλει μείων δέμας εὐρυκέρωτος, 
<lb rend="displayNum" n="301" />μείων εὐρυκέρωτος, ἀτὰρ δόρκου μέγ᾽ ἀρείων:
<lb rend="displayNum" n="302" />ὄμμασιν αἰγλήεις, ἐρατὸς χρόα, φαιδρὸς ἰδέσθαι:
<lb rend="displayNum" n="303" />καὶ κεράων ὀρθαὶ μὲν ἀπὸ κρατὸς πεφύασιν
<lb rend="displayNum" n="304" />ἀκρέμονες προτενεῖς, ὑψοῦ δ᾽ αὖθις ποτὶ νῶτον
<lb rend="displayNum" n="305" />ἄψορρον νεύουσι παλιγνάμπτοισιν ἀκωκαῖς. 
<lb rend="displayNum" n="306" />ἔξοχα δ᾽ αὖ τόδε φῦλον ἑὸν δόμον ἀμφαγαπάζει
<lb rend="displayNum" n="307" />ἠθαλέας τ᾽ εὐνὰς φίλιόν τε νάπεσσι μέλαθρον:
<lb rend="displayNum" n="308" />εἰ δέ τέ μιν στρεπτῇσι πεδήσαντες βροχίδεσσιν
<lb rend="displayNum" n="309" />ἀγρευτῆρες ἄγοιεν ἐπ᾽ ἄλλους αὐτίκα χώρους,
<lb rend="displayNum" n="310" />τηλόθι δ᾽ ἐν βήσσῃσιν ἐλεύθερον αὖθι λίποιεν, 
<lb rend="displayNum" n="311" />ῥεῖα ποτὶ γλυκερὸν δόμον ἤλυθεν, ᾗχι ναίεσκεν,
<lb rend="displayNum" n="312" />οὐδ᾽ ἔτλη ξεῖνός τις ἐπ᾽ ἀλλοδαποῖσιν ἀλᾶσθαι.
<lb rend="displayNum" n="313" />οὐκ ἄρα τοι μούνοισι φίλη πάτρη μερόπεσσι, 
<lb rend="displayNum" n="314" />καὶ βαλίων δὲ πόθος τις ἐνέστακται φρεσὶ θηρῶν.
</p><p><lb rend="displayNum" n="315" />ναὶ μὴν ὠκυτάτων δόρκων ἀρίδηλα γένεθλα 
<lb rend="displayNum" n="316" />μορφήν τ᾽ ἴδμεν ἅπαντες ὁμῶς μέγεθός τε καὶ ἀλκήν.
<pb id="p.84" />
<lb rend="displayNum" n="317" />πέρδικες θοῦροι δὲ πυρώπεες, αἰολόδειροι,
<lb rend="displayNum" n="318" />δόρκοισιν φιλίην παρὰ τέμπεσιν ἐσπείσαντο,
<lb rend="displayNum" n="319" />ἠθαλέοι τε πέλουσι καὶ ἀλλήλοισιν ὅμαυλοι,
<lb rend="displayNum" n="320" />εὐνάς τ᾽ ἐγγὺς ἔχουσι, καὶ οὐκ ἀπάνευθε νέμονται. 
<lb rend="displayNum" n="321" />ἦ μάλα δὴ μετόπισθεν ἑταιρείης τάχα πικρῆς
<lb rend="displayNum" n="322" />καὶ φιλίης ἀπέλαυσαν ἀμειδέος, ὁππότε φῶτες
<lb rend="displayNum" n="323" />κερδαλέοι δειλοῖσιν ἐπίφρονα μητίσαιντο,
<lb rend="displayNum" n="324" />πέρδικας δόρκοισι φίλοις ἀπατήλια θέντες,
<lb rend="displayNum" n="325" />ἔμπαλι δ᾽ αὖ δόρκους ἑτάροις ἴσα περδίκεσσιν. 
</p><p><lb rend="displayNum" n="326" />αἰγῶν δ᾽ αὖτε πέλει προβάτων τε πανάγρια φῦλα
<lb rend="displayNum" n="327" />οὐ πολλὸν τούτων <note n="1" place="unspecified" anchored="yes">τούτων, ξφ. σξηολ. τούτων: ἤγουν τῶν ἡμέρων: τιθασῶν κοεξηλψ.</note> ὀΐων λασίων τε χιμαιρῶν
<lb rend="displayNum" n="328" />μείζονες, ἀλλὰ θέειν κραιπνοὶ σθεναροί τε μάχεσθαι,
<lb rend="displayNum" n="329" />στρεπτοῖσιν κεφαλῆφι κορυσσόμενοι κεράεσσι.
<lb rend="displayNum" n="330" />κάρτος δ᾽ αὖτ᾽ ὀΐεσσιν ἐν ἀργαλέοισι μετώποις: 
<lb rend="displayNum" n="331" />πολλάκι δ᾽ ὁρμηθέντες ἐνὶ ξυλόχοισιν ἔθηκαν
<lb rend="displayNum" n="332" />καὶ σύας αἰθυκτῆρας ἐπὶ χθονὸς ἀσπαίροντας.
<lb rend="displayNum" n="333" />ἔστι δ᾽ ὅτ᾽ ἀλλήλοισιν ἐναντίον ἀΐξαντες
<lb rend="displayNum" n="334" />μάρνανται: κρατερὸς δὲ πρὸς αἰθέρα δοῦπος ἱκάνει:
<lb rend="displayNum" n="335" />οὐδέ τ᾽ ἀλεύασθαι θέμις ἔπλετο δήϊον αὐτοῖς, 
<lb rend="displayNum" n="336" />νίκην δ᾽ ἀλλήλοις φορέειν ἀτίνακτος ἀνάγκη
<lb rend="displayNum" n="337" />ἠὲ νέκυν κεῖσθαι: τοῖον σφίσι νεῖκος ὄρωρεν.
</p><p><lb rend="displayNum" n="338" />Αἰγάγροις δέ τίς ἐστι δι᾽ αὐτῶν αὐλὸς ὀδόντων
<lb rend="displayNum" n="339" />λεπταλέος πνοιῆς, κεράων μέσον, ἔνθεν ἔπειτα
<pb id="p.86" />
<lb rend="displayNum" n="340" />αὐτὴν ἐς κραδίην καὶ πνεύμονας εὐθὺς ἱκάνει: 
<lb rend="displayNum" n="341" />εἰ δέ τις αἰγάγρου κηρόν κέρασιν περιχεύοι,
<lb rend="displayNum" n="342" />ζωῆς ἐξέκλεισεν ὁδοὺς πνοιῆς τε διαύλους.
</p><p><lb rend="displayNum" n="343" />ἔξοχα δ᾽ αὖ μήτηρ ἀταλοὺς ἔτι νηπιάχοντας
<lb rend="displayNum" n="344" />οὓς παῖδας κομέει: γήρᾳ δ᾽ ἔνι μητέρα παῖδες.
<lb rend="displayNum" n="345" />ὡς δὲ βροτοὶ γενέτην πεπεδημένον ἀργαλέοισι 
<lb rend="displayNum" n="346" />γήραος ἐν δεσμοῖσι, πόδας βαρύν, ἅψεα ῥικνόν,
<lb rend="displayNum" n="347" />ἀβληχρὸν παλάμας, τρομερὸν δέμας, ὄψιν ἀμαυρόν,
<lb rend="displayNum" n="348" />ἀμφαγαπαζόμενοι περὶ δὴ περὶ πάμπαν ἔχουσι,
<lb rend="displayNum" n="349" />τινύμενοι κομιδὴν παιδοτροφίης ἀλεγεινῆς:
<lb rend="displayNum" n="350" />ὣς αἰγῶν κοῦροι φιλίους κομέουσι τοκῆας 
<lb rend="displayNum" n="351" />γηραλέους, ὅτε δεσμὰ πολύστονα γυῖα πεδήσῃ:
<lb rend="displayNum" n="352" />βρώμην μέν τ᾽ ὀρέγοὺσιν ἐΰδροσον ἀνθεμόεσσαν,
<lb rend="displayNum" n="353" />δρεψάμενοι στομάτεσσι: ποτὸν δ᾽ ἄρα χείλεσιν ἄκροις
<lb rend="displayNum" n="354" />ἐκ ποταμοῦ φορέουσιν ἀφυσσάμενοι μέλαν ὕδωρ:
<lb rend="displayNum" n="355" />γλώσσῃ δ᾽ ἀμφιέποντες ὅλον χρόα φαιδρύνουσιν. 
<lb rend="displayNum" n="356" />εἰ δέ νύ τοι βροχίδεσσι μόνην γενέτειραν ἀείραις,
<lb rend="displayNum" n="357" />αὐτίκα καὶ παλάμηφιν ἕλοις νεοθηλέας ἀμνούς:
<lb rend="displayNum" n="358" />τὴν μὲν γὰρ δοκέοις παῖδας μύθοισι δίεσθαι,
<lb rend="displayNum" n="359" />λισσομένην τοίοισιν ἀπόπροθι μηκηθμοῖσι:
<lb rend="displayNum" n="360" />φεύγετέ μοι, φίλα τέκνα, δυσαντέας ἀγρευτῆρας, 
<lb rend="displayNum" n="361" />μή με λυγρὴν δμηθέντες ἀμήτορα μητέρα θῆτε.
<lb rend="displayNum" n="362" />τοῖα φάμεν δοκέοις: τοὺς δ᾽ ἑσταότας προπάροιθε
<lb rend="displayNum" n="363" />πρῶτα μὲν ἀείδειν στονόεν μέλος ἀμφὶ τεκούσῃ,
<lb rend="displayNum" n="364" />αὐτὰρ ἔπειτ᾽ ἐνέπειν φαίης μεροπήϊον ἠχήν,
<lb rend="displayNum" n="365" />ῥηξαμένους βληχήν, στομάτων τ᾽ ἄπο τοῖον ἀϋτεῖν, 
<lb rend="displayNum" n="366" />φθεγγομένοις ἰκέλους καὶ λισσομένοισιν ὁμοίους:
<lb rend="displayNum" n="367" />πρός σε Διὸς λιτόμεσθα, πρὸς αὐτῆς Ἰοχεαίρης,
<lb rend="displayNum" n="368" />λύσεο μητέρα μοι φιλίην, τά δ᾽ ἄποινα δέδεξο,
<pb id="p.88" />
<lb rend="displayNum" n="369" />ὅσσα φέρειν δυνάμεσθα λυγροὶ περὶ μητέρι δειλῇ,
<lb rend="displayNum" n="370" />ἡμέας αἰνομόρους: γνάμψον τεὸν ἄγριον ἦτορ 
<lb rend="displayNum" n="371" />αἰδόμενος μακάρων τε θέμιν γενέταό τε γῆρας,
<lb rend="displayNum" n="372" />εἴ ῥά νύ τοι γενέτης λιπαρὸν κατὰ δῶμα λέλειπται.
<lb rend="displayNum" n="373" />τοῖά τις ἂν δόξειε λιταζομένους ἀγορεύειν.
<lb rend="displayNum" n="374" />ἀλλ᾽ ὅτε τευ κραδίην παναμείλιχον ἀθρήσωσιν,
<lb rend="displayNum" n="375" />αἰδὼς ὦ πόσση, πόσσος πόθος ἐστὶ τοκήων, 
<lb rend="displayNum" n="376" />αὐτόδετοι βαίνουσι καὶ αὐτόμολοι περόωσι.
</p><p><lb rend="displayNum" n="377" />εἰσὶ δ᾽ ὄϊς ξανθοὶ πυμάτης ἐνὶ τέρμασι Κρήτης,
<lb rend="displayNum" n="378" />ἐν χθαμαλῇ γαίῃ Γορτυνίδι, τετρακέρωτες:
<lb rend="displayNum" n="379" />λάχνη πορφυρόεσσα δ᾽ ἐπὶ χροὸς ἐστεφάνωται
<lb rend="displayNum" n="380" />πολλή τ᾽ οὐκ ἁπαλή τε: τάχ᾽ αἰγὸς ἂν <note n="1" place="unspecified" anchored="yes">ἄν αἰγὸς μσς.: ξορρ. τυρνεβυς.</note> ἀντιφερίζοι 
<lb rend="displayNum" n="381" />τρηχυτάτῃ χαίτῃ δυσπαίπαλος, οὐκ ὀΐεσσι.
</p><p><lb rend="displayNum" n="382" />τοίην που καὶ σοῦβος ἔχει ξανθωπὸν ἰδέσθαι
<lb rend="displayNum" n="383" />χροιὴν μαρμαίρων, ἀτὰρ οὐκ ἔτι λαχνήεσσαν,
<lb rend="displayNum" n="384" />οὐδὲ πάλιν πισύρεσσιν ἀρηραμένην κεράεσσιν,
<lb rend="displayNum" n="385" />ἀλλὰ δυσὶ κρατεροῖς ὑπὲρ εὐρυτάτοιο μετώπου. 
<lb rend="displayNum" n="386" />ἀμφίβιος καὶ σοῦβος, ἐπεὶ κἀκεῖνος ὁδεύει:
<lb rend="displayNum" n="387" />ὁππότε γὰρ ποτὶ βυσσὸν ἴῃ θοὰ κύματα τέμνων,
<lb rend="displayNum" n="388" />δὴ τότε πουλὺς ὅμιλος ὁμαρτῇ ποντοπορεύων
<lb rend="displayNum" n="389" />ἰχθυόεις ἕπεται, κατὰ δ᾽ ἅψεα λιχμάζονται,
<lb rend="displayNum" n="390" />τερπόμενοι κερόεντι φίλῳ, τερενόχροϊ σούβῳ. 
<lb rend="displayNum" n="391" />ἔξοχα δ᾽ αὖ φάγροι τε καὶ οὐτιδανοὶ μελάνουροι
<pb id="p.90" />
<lb rend="displayNum" n="392" />καὶ ῥαφίδες τρίγλαι τε καὶ ἀστακοὶ ἀμφὶς ἕπονται.
<lb rend="displayNum" n="393" />θάμβος ἔφυ τόδε, θάμβος ἀθέσφατον, ὁππότε θῆρας
<lb rend="displayNum" n="394" />ἀλλοδαποὶ τείρουσι πόθοι καὶ ὑπείροχα φίλτρα.
<lb rend="displayNum" n="395" />οὐ γὰρ ἐπ᾽ ἀλλήλοισι μόνον φιλότητος ἐΐσης 
<lb rend="displayNum" n="396" />θεσμὸν ἀναγκαῖον δῶκεν θεός, οὐδ᾽ ὅσον αὐτῶν
<lb rend="displayNum" n="397" />φῦλον ἀναλδήσκειν αἰειγενέος βιότοιο.
<lb rend="displayNum" n="398" />θαῦμα μὲν οὖν κἀκεῖνο δαμήμεναι ἄφρονα φῦλα
<lb rend="displayNum" n="399" />ἅμμασιν ἱμερτοῖς καὶ ὁμόγνια φίλτρα δαῆναι
<lb rend="displayNum" n="400" />καὶ πόθον οὐ νοέοντα ἐν ἀλλήλοισι κεράσσαι, 
<lb rend="displayNum" n="401" />οἷάπερ ἀνθρώποισιν ἐπιφροσύνη τε νόος τε
<lb rend="displayNum" n="402" />ὀφθαλμοὺς ἐπέτασσεν ἔρον θ᾽ ὑπεδέξατο θυμῷ:
<lb rend="displayNum" n="403" />ἀλλὰ καὶ ὀθνείοις ἐπεμήνατο ὑψόθι φίλτροις.
<lb rend="displayNum" n="404" />οἷος μὲν πόθος ἐστὶν ἀριζήλοις ἐλάφοισι
<lb rend="displayNum" n="405" />ἀτταγέων: ὅσσος δὲ τανυκραίροις ἐπὶ δόρκοις 
<pb id="p.92" />
<lb rend="displayNum" n="406" />περδίκων: πῶς δ᾽ αὖτε θοοῖς χαίρουσιν ἐφ᾽ ἵπποις
<lb rend="displayNum" n="407" />ὠτίδες, αἷσι τέθηλεν ἀεὶ λασιώτατον οὖας:
<lb rend="displayNum" n="408" />ψιττακὸς αὖτε λύκος τε σὺν ἀλλήλοισι νέμονται:
<lb rend="displayNum" n="409" />αἰεὶ γὰρ ποθέουσι λύκοι ποεσίχροον ὄρνιν.
<lb rend="displayNum" n="410" />ὄβριμ᾽ Ἔρως, πόσος ἐσσί, πόση σέθεν ἄπλετος ἀλκή, 
<lb rend="displayNum" n="411" />πόσσα νοεῖς, πόσα κοιρανέεις, πόσα δαῖμον, ἀθύρεισς3
<lb rend="displayNum" n="412" />γαῖα πέλει σταθερή, βελέεσσι δὲ σοῖσι δονεῖται:
<lb rend="displayNum" n="413" />ἄστατος ἔπλετο πόντος, ἀτὰρ σύ γε καὶ τὸν ἔπηξας:
<lb rend="displayNum" n="414" />ἦλθες ἐς αἰθέρα ἔδδεισεν δέ σε <note n="1" place="unspecified" anchored="yes">σο ξ2κ: μοστ μσς. ἤλυθες εἰς αἰθῆρ᾽, οἶδεν δέ σε. </note> μακρὸς Ὄλυμπος:
<lb rend="displayNum" n="415" />δειμαίνει δέ σε πάντα, καὶ οὐρανὸς εὐρὺς ὕπερθε 
<lb rend="displayNum" n="416" />γαίης ὅσσα τ᾽ ἔνερθε καὶ ἔθνεα λυγρὰ καμόντων,
<lb rend="displayNum" n="417" />οἳ Λήθης μέν ἄφυσσαν ὑπὸ στόμα νηπαθὲς ὕδωρ
<lb rend="displayNum" n="418" />καὶ φύγον ἄλγεα πάντα, σὲ δ᾽ εἰσέτι πεφρίκασι.
<lb rend="displayNum" n="419" />σῷ δέ μένει καἰ τῆλε περᾷς, ὅσον οὔποτε λεύσσει
<lb rend="displayNum" n="420" />ἠέλιος φαέθων: σῷ δ᾽ αὖ πυρὶ καὶ φάος εἴκει 
<lb rend="displayNum" n="421" />δειμαῖνον, καὶ Ζηνὸς ὁμῶς εἴκουσι κεραυνοί.
<lb rend="displayNum" n="422" />τοίους, ἄγριε δαῖμον, ἔχεις πυρόεντας ὀϊστούς,
<lb rend="displayNum" n="423" />πευκεδανούς, μαλερούς, φθισόφρονας, οἰστρήεντας,
<lb rend="displayNum" n="424" />τηκεδόνα πνείοντας, ἀναλθέας, οἷσι καὶ αὐτοὺς
<lb rend="displayNum" n="425" />θῆρας ἀνεπτοίησας ἐπ᾽ ἀζεύκτοισι πόθοισι. 
<lb rend="displayNum" n="426" />θάμβος, ὅταν κερόεσσαν ἀχαϊνέην πτερόεντες
<pb id="p.94" />
<lb rend="displayNum" n="427" />ἀτταγέες νώτοισιν ἐπὶ στικτοῖσι θορόντες
<lb rend="displayNum" n="428" />ἢ δόρκοις πέρδικες ἐπὶ πτερὰ πυκνὰ βαλόντες
<lb rend="displayNum" n="429" />ἱδρῶ ἀποψύχωσι, παρηγορέωσί τε θυμὸν
<lb rend="displayNum" n="430" />καύματος ἀζαλέοιο, λατυσσόμενοι πτερύγεσσιν: 
<lb rend="displayNum" n="431" />ἢ ὁπότε προπάροιθεν ἴῃ καναχήποδος ἵππου
<lb rend="displayNum" n="432" />ὠτίς  ὀλισθαίνουσα δι᾽ ἠέρος ἱμερόεσσα,
<lb rend="displayNum" n="433" />σαργοὶ δ᾽ αἰπολίοισιν ἐπέχραον: ἀμφὶ δέ σούβῳ
<lb rend="displayNum" n="434" />φῦλον ἅπαν νεπόδων τὸ πολύπλανον ἐπτοίηται,
<lb rend="displayNum" n="435" />ἕσπονται δ᾽ ἅμα πάντες, ὅτ᾽ ἄγρια κύματα τέμνει, 
<lb rend="displayNum" n="436" />στείνονταί θ᾽ ἑκάτερθε γεγηθότες, ἀμφὶ δὲ πόντος
<lb rend="displayNum" n="437" />ἀφριάᾳ λευκῇσι τινασσόμενος πτερύγεσσιν:
<lb rend="displayNum" n="438" />αὐτὰρ ὅ γ᾽ οὐκ ἀλέγων ξείνης φιλίης πανάθεσμος,
<lb rend="displayNum" n="439" />εἰναλίους ἑτάρους δάπτει στομάτεσσι δαφοινοῖς
<lb rend="displayNum" n="440" />δαινύμενος: τοὶ δ᾽ αἶσαν ἐν ὀφθαλμοῖσιν ὁρῶντες, 
<lb rend="displayNum" n="441" />οὐδ᾽ ὣς ἐχθαίρουσι καὶ οὐ λείπουσι φονῆα.
<lb rend="displayNum" n="442" />σοῦβε τάλαν, κακοεργέ, καὶ αὐτῷ σοὶ μετόπισθε
<lb rend="displayNum" n="443" />πόντιον ἀγρευτῆρες ἐπαρτυνέουσιν ὄλεθρον
<lb rend="displayNum" n="444" />καὶ δολερῷ περ ἐόντι καὶ ἰχθυφόνῳ τελέθοντι.
</p><p><lb rend="displayNum" n="445" />ἔστι δέ τις δρυμοῖσι παρέστιος ὀξύκερως θήρ, 
<lb rend="displayNum" n="446" />ἀγριόθυμος ὄρυξ, κρυερὸς θήρεσσι μάλιστα:
<pb id="p.96" />
<lb rend="displayNum" n="447" />τοῦ δ᾽ ἤτοι χροιὴ μὲν ἅτ᾽ εἰαρινοῖο γάλακτος,
<lb rend="displayNum" n="448" />μούναις ἀμφὶ πρόσωπα μελαινομένῃσι παρειαῖς:
<lb rend="displayNum" n="449" />διπλὰ δέ οἱ μετόπισθε μετάφρενα πίονα δημῷ:
<lb rend="displayNum" n="450" />ὀξεῖαι κεράων δὲ μετήοροι ἀντέλλουσιν 
<lb rend="displayNum" n="451" />αἰχμαὶ πευκεδαναί, μελανόχροον εἶδος ἔχουσαι,
<lb rend="displayNum" n="452" />καὶ χαλκοῦ θηκτοῖο σιδήρου τε κρυεροῖο
<lb rend="displayNum" n="453" />πέτρου τ᾽ ὀκριόεντος ἀρειότεραι πεφύασιν:
<lb rend="displayNum" n="454" />ἰοφόρον κείνοις δὲ φύσιν κεράεσσι λέγουσι.
<lb rend="displayNum" n="455" />θυμὸς δ᾽ αὖτ᾽ ὀρύγεσσιν ὑπερφίαλος καὶ ἀπηνής: 
<lb rend="displayNum" n="456" />οὔτε γὰρ εὐρίνοιο κυνὸς τρομέουσιν ὕλαγμα,
<lb rend="displayNum" n="457" />οὐ συὸς ἀγραύλοιο παρὰ σκοπέλοισι φρύαγμα,
<lb rend="displayNum" n="458" />οὐδέ μὲν οὐ ταύρου κρατερὸν μύκημα φέβονται,
<lb rend="displayNum" n="459" />πορδαλίων δ᾽ οὐ γῆρυν ἀμειδέα πεφρίκασιν,
<lb rend="displayNum" n="460" />οὐδ᾽ αὐτοῦ φεύγουσι μέγα βρύχημα λέοντος, 
<lb rend="displayNum" n="461" />οὐδὲ βροτῶν ἀλέγουσιν ἀναιδείῃσι νόοιο:
<lb rend="displayNum" n="462" />πολλάκι δ᾽ ἐν κνημοῖσιν ἀπέφθιτο καρτερὸς ἀνὴρ
<lb rend="displayNum" n="463" />θηρητὴρ ὀρύγεσσι δαφοινοῖς ἀντιβολήσας.
<lb rend="displayNum" n="464" />ὁππότε δ᾽ ἀθρήσειεν ὄρυξ κρατερόφρονα θῆρα,
<lb rend="displayNum" n="465" />ἢ σῦν χαυλιόδοντ᾽ ἢ καρχαρόδοντα λέοντα 
<lb rend="displayNum" n="466" />ἢ κρυερῶν ἄρκτων ὀλοὸν θράσος, αὐτίκ᾽ ἄρ᾽ αἴῃ
<lb rend="displayNum" n="467" />νευστάζων κεφαλήν τε μέτωπά τε πάμπαν ἐρείδει
<lb rend="displayNum" n="468" />τεινάμενος, πήξας τε παρὰ χθονὶ πικρὰ βέλεμνα
<lb rend="displayNum" n="469" />ἐσσύμενον μίμνει, τὸν δ᾽ ὤλεσε πρῶτος ἐναίρων.
<lb rend="displayNum" n="470" />δόχμια γὰρ κλίνας βαιὸν κερόεντα μέτωπα, 
<lb rend="displayNum" n="471" />τεύχεσιν ὀξυτέροις δεδοκημένος ἔμπεσε θηρί:
<lb rend="displayNum" n="472" />αὐτὰρ ὅ γ᾽ οὐκ ἀλέγει, κατὰ δ᾽ ἄσχετον ἰθὺς ὀρούει,
<lb rend="displayNum" n="473" />ὀξέσι πεφρικώς συνερειδόμενος σκολόπεσσιν.
<lb rend="displayNum" n="474" />ὡς δ᾽ ὅτ᾽ ἐνὶ ξυλόχοισιν ἐπεσσυμένοιο λέοντος,
<lb rend="displayNum" n="475" />Ἀρτέμιδος δώροισι κεκασμένος ἄλκιμος ἀνήρ, 
<lb rend="displayNum" n="476" />αἰχμὴν ἀστράπτουσαν ἔχων κρατερῇς παλάμῃσιν,
<lb rend="displayNum" n="477" />εὖ διαβὰς μίμνῃ, τὸν δ᾽ ἄγρια θυμαίνοντα
<pb id="p.98" />
<lb rend="displayNum" n="478" />δέξηται προβλῆτα φέρων ἀμφήκεα χαλκόν:
<lb rend="displayNum" n="479" />ὣς ὄρυγες μίμνουσιν ἐπεσσυμένους τότε θῆρας,
<lb rend="displayNum" n="480" />αὐτοφόνους σφετέρῃσιν ἀτασθαλίῃσι δαμέντας: 
<lb rend="displayNum" n="481" />ῥεῖα γὰρ έν στέρνοισιν ὀλισθαίνουσιν ἀκωκαί:
<lb rend="displayNum" n="482" />πολλόν δ᾽ αἷμα κελαινὸν ἀπ᾽ ὠτειλῶν ἑκάτερθεν
<lb rend="displayNum" n="483" />ἐκχύμενον γλώσσῃσιν ἑὸν τάχα λιχμάζουσιν:
<lb rend="displayNum" n="484" />οὐδὲ μὲν ἐκφυγέειν οὐδ᾽ ἱεμένοισι πάρεστιν:
<lb rend="displayNum" n="485" />ἀλλήλους δ᾽ ὀλέκουσιν ἀμοιβαίοισι φόνοισι. 
<lb rend="displayNum" n="486" />καί κέ τις ἀγρονόμων ἤ βουκόλος ἤ τις ἀροτρεύς,
<lb rend="displayNum" n="487" />ἀμφιδύμοις νεκύεσσι παραὶ ποσὶν ἀντιβολήσας,
<lb rend="displayNum" n="488" />ἄγρην εὐάντητον ἔχει μεγαθαμβέϊ θυμῷ.
</p><p><lb rend="displayNum" n="489" />ἑξείης ἐνὶ θηρσὶ κερατοφόροισι γένεθλα
<lb rend="displayNum" n="490" />ἀείδειν ἐπέοικεν ἀπειρεσίων ἐλεφάντων: 
<lb rend="displayNum" n="491" />κεῖνα γὰρ ἐν γενύεσσιν ὑπέρβια τεύχεα δοιά,
<lb rend="displayNum" n="492" />εἴκελα χαυλιόδουσιν ἐπ᾽ οὐρανὸν ἀντέλλοντα,
<lb rend="displayNum" n="493" />ἄλλοι μὲν πλήθους ὀλοοὺς ἐνέπουσιν ὀδόντας
<lb rend="displayNum" n="494" />πλαζόμενοι, νῶϊν δὲ κεράατα μυθήσασθαι
<lb rend="displayNum" n="495" />εὔαδεν: ὧδε γὰρ ἄμμι φύσις κεράων ἀγορεύει. 
<lb rend="displayNum" n="496" />σήματα δ᾽ οὐκ ἀΐδηλα διακριδὰ τεκμήρασθαι:
<lb rend="displayNum" n="497" />θηρσὶ γὰρ ἐκφύσιες γενύων ἀπὸ τῶν ἐφύπερθεν
<lb rend="displayNum" n="498" />ὅσσαι μὲν κερόεσσαι ἀνωφερὲς ἀΐσσουσιν:
<lb rend="displayNum" n="499" />εἰ δὲ κάτω νεύοιεν, ἀτεχνῶς εἰσὶν ὀδόντες.
<lb rend="displayNum" n="500" />κείνοισιν δὲ διπλοῖς ἐλεφαντείοις κεράεσσι 
<lb rend="displayNum" n="501" />ῥίζαι μὲν πρώτιστον ἀπὸ κρατὸς πεφύασιν
<pb id="p.100" />
<lb rend="displayNum" n="502" />ἐκ μεγάλου μεγάλαι, φηρῶν ἅτε: νέρθε δ᾽ ἔπειτα
<lb rend="displayNum" n="503" />κρυπτόμεναι ῥινοῖσιν ὁμιλοῦσαι κροτάφοισιν
<lb rend="displayNum" n="504" />ἐς γένυν ὠθεῦνται: γενύων δ᾽ ἀπογυμνωθεῖσαι
<lb rend="displayNum" n="505" />ψευδέα τοῖς πολλοῖσι δόκησιν ὄπασσαν ὀδόντων. 
<lb rend="displayNum" n="506" />ναὶ μὴν ἄλλο βροτοῖσιν ἀριφραδὲς ἔπλετο σῆμα:
<lb rend="displayNum" n="507" />πάντες γὰρ θήρεσσιν ἀκαμπέες εἰσὶν ὀδόντες,
<lb rend="displayNum" n="508" />οὐδέ τέχναις εἴκουσιν, ἀμείλικτοι δὲ μένουσι:
<lb rend="displayNum" n="509" />τοὺς σοφίῃ τεῦξαι κεραοξόος ἤν ἐθέλῃσιν
<lb rend="displayNum" n="510" />εὐρέας, ἀντιλέγουσιν ἀπηλεγές: ἢν δὲ βιῶνται, 
<lb rend="displayNum" n="511" />ἄγνυνται καυληδὸν ἀπειθέες: ἐκ δὲ κεράων
<lb rend="displayNum" n="512" />τόξα τε κυκλοτερῆ καὶ μυρία τεύχεται ἔργα:
<lb rend="displayNum" n="513" />ὣς δὲ κεράατα κεῖνα, τά τοι καλέουσιν ὀδόντας,
<lb rend="displayNum" n="514" />γνάμπτειν εὐρύνειν τ᾽ ἐλεφαντοτόμοις ὑποείκει.
</p><p><lb rend="displayNum" n="515" />θηρσὶ δέ τοι μέγεθος μὲν ὅσον μήπω κατὰ γαίης 
<lb rend="displayNum" n="516" />ἄλλος θὴρ φορέει: φαίης κεν ἰδών ἐλέφαντα
<lb rend="displayNum" n="517" />ἢ κορυφὴν ὄρεος παναπείριτον ἢ νέφος αἰνὸν
<lb rend="displayNum" n="518" />χεῖμα φέρον δειλοῖσι βροτῶν ἐπὶ χέρσον ὁδεύειν.
<lb rend="displayNum" n="519" />ἴφθιμον δὲ κάρηνον ἐπ᾽ οὔασι βαιοτέροισι,
<lb rend="displayNum" n="520" />κοίλοισι, ξεστοῖς: ἀτὰρ ὀφθαλμοὶ τελέθουσι 
<lb rend="displayNum" n="521" />μείονες ἢ κατ᾽ ἐκεῖνο δέμας, μεγάλοι περ ἐόντες.
<lb rend="displayNum" n="522" />τῶν δ᾽ ἤτοι μεσσηγὺς ὑπεκπροθέει μεγάλη ῥίς,
<lb rend="displayNum" n="523" />λεπτή τε σκολιή τε, προβοσκίδα τὴν καλέουσι.
<lb rend="displayNum" n="524" />κείνη θηρὸς ἔφυ παλάμη: κείνῃ τὰ θέλουσι
<lb rend="displayNum" n="525" />ῥηϊδίως ἔρδουσι. ποδῶν γε μὲν οὐκ ἴσα μέτρα: 
<lb rend="displayNum" n="526" />ὑψόθι γὰρ οἱ πρόσθε πολὺ πλέον ἀείρονται.
<lb rend="displayNum" n="527" />ῥινὸς δ᾽ αὖτε δέμας δυσπαίπαλος ἀμφιβέβηκεν,
<lb rend="displayNum" n="528" />ἄσχιστος κρατερός τε, τὸν οὔ κε μάλ᾽ οὐδὲ κραταιὸς
<pb id="p.102" />
<lb rend="displayNum" n="529" />θηκτὸς πανδαμάτωρ τε διατμήξειε σίδηρος.
<lb rend="displayNum" n="530" />θυμὸς ἀπειρέσιος πέλεται κατὰ δάσκιον ὕλην 
<lb rend="displayNum" n="531" />ἄγριος: ἐν δὲ βροτοῖς τιθασὸς μερόπεσσι τ᾽ ἐνηής.
<lb rend="displayNum" n="532" />ἐν μὲν ἄρα χλοερῇσι πολυκνήμοισί τε βήσσαις
<lb rend="displayNum" n="533" />καὶ φηγοὺς κοτίνους τε καὶ ὑψικάρηνα γένεθλα
<lb rend="displayNum" n="534" />φοινίκων πρόρριζα κατὰ χθονὸς ἐξετάνυσσεν,
<lb rend="displayNum" n="535" />ἐγχρίμψας θηκτῇσιν ἀπειρεσίαις γενύεσσιν: 
<lb rend="displayNum" n="536" />ὁππότε δ᾽ ἐν μερόπων βριαρῇσι πέλει παλάμῃσι,
<lb rend="displayNum" n="537" />λήθετο μὲν θυμοῖο, λίπεν δέ μιν ἄγριον ἦτορ:
<lb rend="displayNum" n="538" />ἔτλη καὶ ζεύγλην καὶ χείλεσι δέκτο χαλινὰ
<lb rend="displayNum" n="539" />καὶ παῖδας νώτοισι φέρει σημάντορας ἔργων.
</p><p><lb rend="displayNum" n="540" />φήμη δ᾽ ὡς ἐλέφαντες ἐπ᾽ ἀλλήλοις λαλέουσι, 
<lb rend="displayNum" n="541" />φθογγὴν ἐκ στομάτων μεροπηΐδα τονθρύζοντες:
<lb rend="displayNum" n="542" />ἀλλ᾽ οὐ πᾶσιν ἀκουστὸς ἔφυ θήρειος ἀϋτή,
<lb rend="displayNum" n="543" />κεῖνοι <note n="1" place="unspecified" anchored="yes">κείνης βροδαευς.</note> δ᾽ εἰσαΐουσι μόνον τιθασεύτορες ἄνδρες.
<lb rend="displayNum" n="544" />θαῦμα δὲ καὶ τόδ᾽ ἄκουσα, κραταιοτάτους ἐλέφαντας
<lb rend="displayNum" n="545" />μαντικὸν ἐν στήθεσσιν ἔχειν κέαρ, ἀμφὶ δὲ θυμῷ 
<lb rend="displayNum" n="546" />γινώσκειν σφετέροιο μόρου παρεοῦσαν ἀνάγκην.
<lb rend="displayNum" n="547" />οὐκ ἄρα τοι μούνοισιν ἐν ὀρνίθεσσιν ἔασι
<lb rend="displayNum" n="548" />κύκνοι μαντιπόλοι γόον ὕστατον ἀείδοντες,
<lb rend="displayNum" n="549" />ἀλλὰ καὶ ἐν θήρεσσιν ἑὴν θανάτοιο τελευτὴν
<lb rend="displayNum" n="550" />φρασσάμενοι τόδε φῦλον ἰήλεμον ἐντύνουσι. 
</p><p><lb rend="displayNum" n="551" />Ῥινοκέρως δ᾽ ὄρυγος μὲν ἔφυ δέμας αἰθυκτῆρος
<lb rend="displayNum" n="552" />οὐ πολλὸν μείζων, ὀλίγον δ᾽ ὑπὲρ ἄκρια ῥινὸς
<lb rend="displayNum" n="553" />ἀντέλλει κέρας αἰνόν, ἀκαχμένον, ἄγριον ἆορ:
<lb rend="displayNum" n="554" />κείνῳ μὲν χαλκόν τε διατρήσειεν ὀρούσας,
<lb rend="displayNum" n="555" />οὐτήσας βριαρήν τε διατμήξειε χαράδρην. 
<pb id="p.104" />
<lb rend="displayNum" n="556" />κεῖνος καὶ σθεναρῷ περ ἐφορμηθεὶς ἐλέφαντι
<lb rend="displayNum" n="557" />πολλάκις ἐν κονίῃσι νέκυν τοιοῦτον ἔθηκεν.
<lb rend="displayNum" n="558" />ἠρέμα δὲ ξανθοῖς ἐπὶ καλλικόμοισι μετώποις
<lb rend="displayNum" n="559" />καὶ νώτῳ ῥαθάμιγγες ἐπήτριμα πορφύρουσι.
<lb rend="displayNum" n="560" />πάντες δ᾽ ἄρρενές εἰσι καὶ οὔποτε θῆλυς ὁρᾶται: 
<lb rend="displayNum" n="561" />καὶ πόθεν, οὐκ ἐδάην, φράζω δ᾽ οὖν <note n="1" place="unspecified" anchored="yes">οὐχ μοστ μσς.: ξορρ. βρυνξκ.</note> ὡς δεδάηκα,
<lb rend="displayNum" n="562" />εἴτ᾽ οὖν ἐκ πέτρης ὀλοὸν τόδε φῦλον ἐπῆλθεν,
<lb rend="displayNum" n="563" />εἴτ᾽ αὐτόχθονές εἰσιν, ἐπαντέλλουσι δὲ γαίης,
<lb rend="displayNum" n="564" />εἴτε πρὸς ἀλλήλων, τέρας ἄγριον, ἐκφύονται
<lb rend="displayNum" n="565" />νόσφι πόθων καὶ νόσφι γάμων καὶ νόσφι τόκοιο. 
<lb rend="displayNum" n="566" />ἤδη καὶ διεροῖσιν ἐν ὑγροπόροιο θαλάσσης
<lb rend="displayNum" n="567" />βένθεσιν αὐτόρρεκτα φύει καὶ ἀμήτορα φῦλα,
<lb rend="displayNum" n="568" />ὄστρεά <note n="2" place="unspecified" anchored="yes">ὄστρεον βξδε: ὀστρέων φημ.</note> τ᾽ <note n="3" place="unspecified" anchored="yes">τ᾽ αφτερ ὄστρεα σξηνειδερ, ομ. μσς.</note> ἠπεδαναί τ᾽ ἀφύαι κόχλων τε γένεθλα
<lb rend="displayNum" n="569" />ὄστρακά τε στρόμβοι τε, τά τε ψαμάθοισι φύονται.
</p><p><lb rend="displayNum" n="570" />Μοῦσα φίλη, βαιῶν οὔ μοι θέμις ἀμφὶς ἀείδειν: 
<lb rend="displayNum" n="571" />οὐτιδανοὺς λίπε θῆρας, ὅσοις μὴ κάρτος ὀπηδεῖ,
<lb rend="displayNum" n="572" />πάνθηρας χαροποὺς ἠδ᾽ αἰλούρους κακοεργούς,
<pb id="p.106" />
<lb rend="displayNum" n="573" />τοί τε κατοικιδίῃσιν ἐφωπλίσσαντο καλιαῖς,
<lb rend="displayNum" n="574" />καὶ τυτθοὺς ἀταλοὺς ὀλιγοδρανέας τε μυωξούς:
<lb rend="displayNum" n="575" />τοὶ δ᾽ ἤτοι σύμπασαν ἐπιμύουσι μένοντες 
<lb rend="displayNum" n="576" />χειμερίην ὥρην, δέμας ὕπνοισιν μεθύοντες:
<lb rend="displayNum" n="577" />δύσμοροι, οὔτε βορὴν ἑλέειν, οὐ φέγγος ἰδέσθαι:
<lb rend="displayNum" n="578" />φωλειοῖσι δ᾽ ἑοῖς ὕπνον τοσσοῦτον ἔχουσιν,
<lb rend="displayNum" n="579" />ᾗς νέκυες κεῖνται, δυσχείμερον οἶτον ἑλόντες.
<lb rend="displayNum" n="580" />αὐτὰρ ἐπὴν ἔαρος πρῶται γελάσωσιν ὀπωπαί, 
<lb rend="displayNum" n="581" />ἄνθεά τ᾽ ἐν λειμῶσι νέον γε μὲν ἡβήσειαν,
<lb rend="displayNum" n="582" />νωθρὸν κινήσαντο δέμας μυχάτης ἀπὸ λόχμης,
<lb rend="displayNum" n="583" />φάεά τ᾽ ἀμπετάσαντο καὶ ἔδρακον ἠελίου φῶς,
<lb rend="displayNum" n="584" />καὶ γλυκερῆς νεοτερπὲς ἐδητύος ἐμνήσαντο,
<lb rend="displayNum" n="585" />αὖθις δὲ ζωοί τε πάλιν τ᾽ <note n="1" place="unspecified" anchored="yes">πάλιν τ᾽ τυρνεβυς: πάλιν μσς.</note> ἐγένοντο μυωξοί. 
</p><p><lb rend="displayNum" n="586" />λείπω καὶ λάσιον γένος οὐτιδανοῖο σκιούρου,
<lb rend="displayNum" n="587" />ὅς ῥά νύ τοι θέρεος μεσάτου φλογερῇσιν ἐν ὥραις
<lb rend="displayNum" n="588" />οὐρὴν ἀντέλλει σκέπας αὐτορόφοιο μελάθρου:
<lb rend="displayNum" n="589" />οἷον δή νυ ταῶνες ἑὸν δέμας ἀγλαόμορφον
<lb rend="displayNum" n="590" />γραπτὸν ἐπισκιάουσιν ἀριπρεπὲς αἰολόνωτον: 
<lb rend="displayNum" n="591" />τῶν οὐδὲν μερόπεσσι Διὸς τεχνήσατο μῆτις
<pb id="p.108" />
<lb rend="displayNum" n="592" />τερπνότερον φαιδροῖσιν ἐν ὄμμασιν εἰσοράασθαι,
<lb rend="displayNum" n="593" />οὐδ᾽ ὅσα πανδώτειραν ἐπὶ χθόνα μητέρα βαίνει,
<lb rend="displayNum" n="594" />οὐδ᾽ ὁπόσα πτερύγεσσιν ἐπ᾽ ἠέρα πουλὺν ὁδεύει,
<lb rend="displayNum" n="595" />οὐδὲ μὲν ὅσσα βυθοῖσιν ἐπ᾽ ἄγρια κύματα τέμνει: 
<lb rend="displayNum" n="596" />τοῖον ἐπ᾽ ὀρνίθεσσιν ἀριζήλοις ἀμαρύσσει
<lb rend="displayNum" n="597" />χρυσῷ πορφύροντι μεμιγμένον αἰθόμενον πῦρ.
</p><p><lb rend="displayNum" n="598" />οὐκ ἐρέω κρυερὸν γένος ὀκριόεντος ἐχίνου
<lb rend="displayNum" n="599" />μείονος: ἀμφίδυμοι γὰρ ἐχίνοις ὀξυκόμοισιν
<lb rend="displayNum" n="600" />ἀργαλέαι μορφαὶ κρυερόν τε περίδρομον ἕρκος: 
<lb rend="displayNum" n="601" />οἱ μὲν γὰρ βαιοί τε καὶ οὐτιδανοὶ τελέθουσι,
<lb rend="displayNum" n="602" />τυτθῇσι φρίσσοντες ἐπὶ προβλῆσιν ἀκάνθαις:
<lb rend="displayNum" n="603" />οἱ δ᾽ ἄρα καὶ μεγέθει πολὺ μείζονες, ἠδ᾽ ἑκάτερθεν
<lb rend="displayNum" n="604" />ὀξέα πεφρίκασιν ἀρειστέρῃσιν ἀκωκαῖς.
</p><p><lb rend="displayNum" n="605" />λείπω τρισσὰ γένεθλα, κακὸν μίμημα, πιθήκων: 
<lb rend="displayNum" n="606" />τίς γὰρ ἂν οὐ στυγέοι τοῖον γένος, αἰσχρὸν ἰδέσθαι,
<lb rend="displayNum" n="607" />ἀβληχρόν, στυγερόν, δυσδέρκετον, αἰολόβουλον;
<lb rend="displayNum" n="608" />κεῖνοι καὶ φίλα τέκνα δυσειδέα δοιὰ τεκόντες
<lb rend="displayNum" n="609" />οὐκ ἀμφοῖν ἀτάλαντον ἑὴν μερίσαντο ποθητύν,
<pb id="p.110" />
<lb rend="displayNum" n="610" />ἀλλὰ τὸ μὲν φιλέουσι, τὸ δ᾽ ἐχθαίρουσι χόλοισιν: <note n="1" place="unspecified" anchored="yes">λόχοιο α2 ιν ρας. βγη: πόθοισι ξδε.</note> 
<lb rend="displayNum" n="611" />αὐταῖς δ᾽ ἀγκαλίδεσσιν ἑῶν τέθνηκε <note n="2" place="unspecified" anchored="yes">τέθνηκε παυς: ἔθανε ι: ἔκτεινε.</note> τοκήων.
</p><p><lb rend="displayNum" n="612" />οὐ μὲν θὴν οὐδ᾽ ἀσπαλάκων αὐτόχθονα φῦλα
<lb rend="displayNum" n="613" />ποιοφάγων, ἀλαῶν, μέλπειν ἐθέλουσιν ἀοιδαί,
<lb rend="displayNum" n="614" />εἰ καὶ βάξις ἄπιστος ἐπ᾽ ἀνθρώπους ἐπέρησεν
<lb rend="displayNum" n="615" />ἀσπάλακας βασιλῆος ἀφ᾽ αἵματος εὐχετάασθαι 
<lb rend="displayNum" n="616" />Φινέος, ὅν ῥ᾽ ἀτίτηλε κλυτὴ Θρήϊσσα κολώνη:
<lb rend="displayNum" n="617" />Φινέϊ γάρ ποτε δὴ Φαέθων ἐκοτέσσατο Τιτάν,
<lb rend="displayNum" n="618" />μαντιπόλου Φοίβοιο χολωσάμενος περὶ νίκης,
<lb rend="displayNum" n="619" />καί οἱ φέγγος ἄμερσεν, ἀναιδέα φῦλα δ᾽ ἔπεμψεν
<lb rend="displayNum" n="620" />ἁρπυίας, πτερόεντα παρέστια πικρὰ γένεθλα. 
<lb rend="displayNum" n="621" />ἀλλ᾽ ἐπεὶ οὖν περόωντο μετὰ χρύσειον ἄεθλον
<lb rend="displayNum" n="622" />Ἀργώης ἐπὶ νηὸς Ἰήσονι συμπονέοντες
<lb rend="displayNum" n="623" />παῖδε Βορειόνεω Ζήτης Κάλαΐς τε κλεεννώ,
<lb rend="displayNum" n="624" />οἰκτείραντε γέροντα κατέκτειναν τότε φῦλα,
<lb rend="displayNum" n="625" />καὶ γλυκερὴν μελέοισι δόσαν στομάτεσσιν ἐδητύν. 
<lb rend="displayNum" n="626" />ἀλλ᾽ οὐδ᾽ ὣς Φαέθων χόλον εὔνασεν, ἀλλά μιν αἶψα
<lb rend="displayNum" n="627" />ἀσπαλάκων ποίησε γένος μὴ πρόσθεν ἐόντων:
<lb rend="displayNum" n="628" />τοὔνεκα νῦν ἀλαόν τε μένει καὶ λάβρον ἐδωδαῖς.
<pb id="p.112" />
</p></div1></body></text></TEI.2>