<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<div2 type="anapests" org="uniform" sample="complete">
<sp n="*xoro/s">
<speaker>Χορός</speaker><p>
<lb />Τάδε μὲν Περσῶν τῶν οἰχομένων
<lb />Ἑλλάδ᾽ ἐς αἶαν πιστὰ καλεῖται,
<lb />καὶ τῶν ἀφνεῶν καὶ πολυχρύσων
<lb />ἑδράνων φύλακες, κατὰ πρεσβείαν
<lb rend="displayNum" n="5" />οὓς αὐτὸς ἄναξ Ξέρξης βασιλεὺς
<lb />Δαρειογενὴς
<lb />εἵλετο χώρας ἐφορεύειν.
<lb />ἀμφὶ δὲ νόστῳ τῷ  βασιλείῳ
<lb />καὶ πολυχρύσου στρατιᾶς ἤδη
<lb rend="displayNum" n="10" />κακόμαντις ἄγαν ὀρσολοπεῖται
<lb />θυμὸς ἔσωθεν.
<lb />πᾶσα γὰρ ἰσχὺς Ἀσιατογενὴς
<lb />ᾤχωκε, νέον δ᾽ ἄνδρα βαΰζει,
<lb />κοὔτε τις ἄγγελος οὔτε τις ἱππεὺς
<lb rend="displayNum" n="15" />ἄστυ τὸ Περσῶν ἀφικνεῖται:
<lb />οἵτε τὸ Σούσων ἠδ᾽ Ἀγβατάνων
<lb />καὶ τὸ παλαιὸν Κίσσιον ἕρκος
<lb />προλιπόντες ἔβαν, τοὶ μὲν ἐφ᾽ ἵππων.
<lb />τοὶ δ᾽ ἐπὶ ναῶν, πεζοί τε βάδην
<lb rend="displayNum" n="20" />πολέμου στῖφος παρέχοντες:
<lb />οἷος Ἀμίστρης ἠδ᾽ Ἀρταφρένης
<lb />καὶ Μεγαβάτης ἠδ᾽ Ἀστάσπης,
<lb />ταγοὶ Περσῶν,
<lb />βασιλῆς βασιλέως ὕποχοι μεγάλου,
<lb rend="displayNum" n="25" />σοῦνται, στρατιᾶς πολλῆς ἔφοροι,
<lb />τοξοδάμαντές τ᾽ ἠδ᾽ ἱπποβάται,
<lb />φοβεροὶ μὲν ἰδεῖν, δεινοὶ δὲ μάχην
<lb />ψυχῆς εὐτλήμονι δόξῃ:
<lb />Ἀρτεμβάρης θ᾽ ἱππιοχάρμης
<lb rend="displayNum" n="30" />καὶ Μασίστρης, ὅ τε τοξοδάμας
<lb />ἐσθλὸς Ἰμαῖος, Φαρανδάκης θ᾽,
<lb />ἵππων τ᾽ ἐλατὴρ Σοσθάνης.
<lb />ἄλλους δ᾽ ὁ μέγας καὶ πολυθρέμμων
<lb />Νεῖλος ἔπεμψεν: Σουσισκάνης,
<lb rend="displayNum" n="35" />Πηγασταγὼν Αἰγυπτογενής,
<lb />ὅ τε τῆς ἱερᾶς Μέμφιδος ἄρχων
<lb />μέγας Ἀρσάμης, τάς τ᾽ ὠγυγίους
<lb />Θήβας ἐφέπων Ἀριόμαρδος,
<lb />καὶ ἑλειοβάται ναῶν ἐρέται
<lb rend="displayNum" n="40" />δεινοὶ πλῆθός τ᾽ ἀνάριθμοι.
</p></sp></div2></div1></body></text></TEI.2>