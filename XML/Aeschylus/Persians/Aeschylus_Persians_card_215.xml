<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambics" org="uniform" sample="complete"><milestone ed="p" n="215" unit="card" /></div2>
<div2 type="trochees" org="uniform" sample="complete">
<sp>
<speaker>Χορός</speaker><p>
<lb rend="displayNum" n="215" />οὔ σε βουλόμεσθα, μῆτερ, οὔτ᾽ ἄγαν φοβεῖν λόγοις
<lb />οὔτε θαρσύνειν. θεοὺς δὲ προστροπαῖς ἱκνουμένη,
<lb />εἴ τι φλαῦρον εἶδες, αἰτοῦ τῶνδ᾽ ἀποτροπὴν τελεῖν,
<lb />τὰ δ᾽ ἀγάθ᾽ ἐκτελῆ γενέσθαι σοί τε καὶ τέκνοις σέθεν
<lb />καὶ πόλει φίλοις τε πᾶσι.  δεύτερον δὲ χρὴ χοὰς
<lb rend="displayNum" n="220" />Γῇ τε καὶ φθιτοῖς χέασθαι: πρευμενῶς δ᾽ αἰτοῦ τάδε,
<lb />σὸν πόσιν Δαρεῖον, ὅνπερ φὴς ἰδεῖν κατ᾽ εὐφρόνην,
<lb />ἐσθλά σοι πέμπειν τέκνῳ τε γῆς ἔνερθεν ἐς φάος,
<lb />τἄμπαλιν δὲ τῶνδε γαίᾳ κάτοχα μαυροῦσθαι σκότῳ.
<lb />ταῦτα θυμόμαντις ὤν σοι πρευμενῶς παρῄνεσα.
<lb rend="displayNum" n="225" />εὖ δὲ πανταχῇ τελεῖν σοι τῶνδε κρίνομεν πέρι.
</p></sp>
<sp>
<speaker>Ἄτοσσα</speaker><p>
<lb />ἀλλὰ μὴν εὔνους γ᾽ ὁ πρῶτος τῶνδ᾽ ἐνυπνίων κριτὴς
<lb />παιδὶ καὶ δόμοις ἐμοῖσι τήνδ᾽ ἐκύρωσας φάτιν.
<lb />ἐκτελοῖτο δὴ τὰ χρηστά: ταῦτα δ᾽, ὡς ἐφίεσαι,
<lb />πάντα θήσομεν θεοῖσι τοῖς τ᾽ ἔνερθε γῆς φίλοις,
<lb rend="displayNum" n="230" />εὖτ᾽ ἂν εἰς οἴκους μόλωμεν.  κεῖνα  δ᾽ ἐκμαθεῖν θέλω,
<lb />ὦ φίλοι, ποῦ τὰς Ἀθήνας φασὶν ἱδρῦσθαι χθονός.
</p></sp></div2></div1></body></text></TEI.2>