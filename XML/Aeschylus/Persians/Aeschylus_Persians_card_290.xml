<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="3" org="uniform" sample="complete"><sp><p><milestone ed="p" n="290" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Ἄτοσσα</speaker><p>
<lb rend="displayNum" n="290" />σιγῶ πάλαι δύστηνος ἐκπεπληγμένη
<lb />κακοῖς: ὑπερβάλλει γὰρ ἥδε συμφορὰ
<lb />τὸ μήτε λέξαι μήτ᾽ ἐρωτῆσαι πάθη.
<lb />ὅμως δ᾽ ἀνάγκη πημονὰς βροτοῖς φέρειν
<lb />θεῶν διδόντων: πᾶν δ᾽ ἀναπτύξας πάθος
<lb rend="displayNum" n="295" />λέξον καταστάς, κεἰ στένεις κακοῖς ὅμως.
<lb />τίς οὐ τέθνηκε, τίνα δὲ καὶ πενθήσομεν
<lb />τῶν ἀρχελείων, ὅστ᾽ ἐπὶ σκηπτουχίᾳ
<lb />ταχθεὶς ἄνανδρον τάξιν ἠρήμου θανών;
</p></sp>
<sp>
<speaker>Ἄγγελος</speaker><p>
<lb />Ξέρξης μὲν αὐτὸς ζῇ τε καὶ βλέπει φάος.
</p></sp>
<sp>
<speaker>Ἄτοσσα</speaker><p>
<lb rend="displayNum" n="300" />ἐμοῖς μὲν εἶπας δώμασιν φάος μέγα
<lb />καὶ λευκὸν ἦμαρ νυκτὸς ἐκ μελαγχίμου.
</p></sp>
<sp n="*)/aggelos">
<speaker>Ἄγγελος</speaker><p>
<lb />Ἀρτεμβάρης δὲ μυρίας ἵππου βραβεὺς
<lb />στύφλους παρ᾽ ἀκτὰς θείνεται Σιληνιῶν.
<lb />χὠ χιλίαρχος Δαδάκης πληγῇ δορὸς
<lb rend="displayNum" n="305" />πήδημα κοῦφον ἐκ νεὼς ἀφήλατο:
<lb />Τενάγων τ᾽ ἀριστεὺς Βακτρίων ἰθαιγενὴς
<lb />θαλασσόπληκτον νῆσον Αἴαντος πολεῖ.
<lb />Λίλαιος, Ἀρσάμης τε κἈργήστης τρίτος,
<lb />οἵδ᾽ ἀμφὶ νῆσον τὴν πελειοθρέμμονα
<lb rend="displayNum" n="310" />δινούμενοι 'κύρισσον ἰσχυρὰν χθόνα:
<lb />πηγαῖς τε Νείλου γειτονῶν Αἰγυπτίου
<lb />Ἀρκτεύς, Ἀδεύης, καὶ φερεσσάκης τρίτος
<lb />Φαρνοῦχος, οἵδε ναὸς ἐκ μιᾶς πέσον.
<lb />Χρυσεὺς Μάταλλος μυριόνταρχος θανών,
<lb rend="displayNum" n="315" />ἵππου μελαίνης ἡγεμὼν τρισμυρίας,
<lb />πυρρὰν ζαπληθῆ δάσκιον γενειάδα
<lb />ἔτεγγ᾽, ἀμείβων χρῶτα πορφυρέᾳ βαφῇ.
<lb />καὶ Μᾶγος Ἄραβος, Ἀρτάβης τε Βάκτριος,
<lb />σκληρᾶς μέτοικος γῆς, ἐκεῖ κατέφθιτο.
<lb rend="displayNum" n="320" />Ἄμιστρις Ἀμφιστρεύς τε πολύπονον δόρυ
<lb />νωμῶν, ὅ τ᾽ ἐσθλὸς Ἀριόμαρδος Σάρδεσι
<lb />πένθος παρασχών, Σεισάμης θ᾽ ὁ Μύσιος,
<lb />Θάρυβίς τε πεντήκοντα πεντάκις νεῶν
<lb />ταγός, γένος Λυρναῖος, εὐειδὴς ἀνήρ,
<lb rend="displayNum" n="325" />κεῖται θανὼν δείλαιος οὐ μάλ᾽  εὐτυχῶς:
<lb />Συέννεσίς τε πρῶτος εἰς εὐψυχίαν,
<lb />Κιλίκων ἄπαρχος, εἷς ἀνὴρ πλεῖστον πόνον
<lb />ἐχθροῖς παρασχών εὐκλεῶς ἀπώλετο.
<lb />τοσόνδε ταγῶν νῦν ὑπεμνήσθην πέρι.
<lb rend="displayNum" n="330" />πολλῶν παρόντων δ᾽ ὀλίγ᾽  ἀπαγγέλλω κακά.
</p></sp>
</div1></body></text></TEI.2>