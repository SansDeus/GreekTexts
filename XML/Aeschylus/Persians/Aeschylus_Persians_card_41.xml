<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp n="*xoro/s"><p><milestone ed="p" n="41" unit="card" />
<lb />ἁβροδιαίτων δ᾽ ἕπεται Λυδῶν
<lb />ὄχλος, οἵ τ᾽ ἐπίπαν ἠπειρογενὲς
<lb />κατέχουσιν ἔθνος, τοὺς Μητρογαθὴς
<lb />Ἀρκτεύς τ᾽ ἀγαθός, βασιλῆς δίοποι,
<lb rend="displayNum" n="45" />καὶ πολύχρυσοι Σάρδεις ἐπόχους
<lb />πολλοῖς ἅρμασιν ἐξορμῶσιν,
<lb />δίρρυμά τε καὶ τρίρρυμα τέλη,
<lb />φοβερὰν ὄψιν προσιδέσθαι.
<lb />στεῦται δ᾽ ἱεροῦ Τμώλου πελάται
<lb rend="displayNum" n="50" />ζυγὸν ἀμφιβαλεῖν δούλιον Ἑλλάδι,
<lb />Μάρδων, Θάρυβις, λόγχης ἄκμονες,
<lb />καὶ ἀκοντισταὶ Μυσοί: Βαβυλὼν δ᾽
<lb />ἡ πολύχρυσος πάμμικτον ὄχλον
<lb />πέμπει σύρδην, ναῶν τ᾽ ἐπόχους
<lb rend="displayNum" n="55" />καὶ τοξουλκῷ λήματι πιστούς:
<lb />τὸ μαχαιροφόρον τ᾽ ἔθνος ἐκ πάσης
<lb />Ἀσίας ἕπεται
<lb />δειναῖς βασιλέως ὑπὸ πομπαῖς.
<lb />τοιόνδ᾽ ἄνθος Περσίδος αἴας
<lb rend="displayNum" n="60" />οἴχεται ἀνδρῶν,
<lb />οὓς πέρι πᾶσα χθὼν Ἀσιῆτις
<lb />θρέψασα πόθῳ στένεται μαλερῷ,
<lb />τοκέες τ᾽ ἄλοχοί θ᾽ ἡμερολεγδὸν
<lb />τείνοντα χρόνον τρομέονται.
</p></sp></div2>
</div1>
</body></text></TEI.2>