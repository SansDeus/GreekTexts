<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="trochees" org="uniform" sample="complete"><sp><p><milestone ed="p" n="159" unit="card" />
</p></sp></div2>
</div1>
<div1 type="episode" org="uniform" sample="complete">
<div2 type="trochees" org="uniform" sample="complete">
<sp>
<speaker>Ἄτοσσα</speaker><p>
<lb />ταῦτα δὴ λιποῦσ᾽ ἱκάνω χρυσεοστόλμους δόμους
<lb rend="displayNum" n="160" />καὶ τὸ Δαρείου τε κἀμὸν κοινὸν εὐνατήριον.
<lb />κἀμὲ καρδίαν ἀμύσσει φροντίς:  ἐς δ᾽ ὑμᾶς ἐρῶ
<lb />μῦθον οὐδαμῶς ἐμαυτῆς οὖσ᾽ ἀδείμαντος, φίλοι,
<lb />μὴ μέγας πλοῦτος κονίσας οὖδας ἀντρέψῃ ποδὶ
<lb />ὄλβον, ὃν Δαρεῖος ἦρεν οὐκ ἄνευ θεῶν τινος.
<lb rend="displayNum" n="165" />ταῦτά μοι διπλῆ μέριμνα φραστός ἐστιν ἐν φρεσίν,
<lb />μήτε χρημάτων ἀνάνδρων πλῆθος ἐν τιμῇ σέβειν
<lb />μήτ᾽ ἀχρημάτοισι λάμπειν φῶς ὅσον σθένος πάρα.
<lb />ἔστι γὰρ πλοῦτός γ᾽ ἀμεμφής, ἀμφὶ δ᾽ ὀφθαλμῷ φόβος:
<lb />ὄμμα γὰρ δόμων νομίζω δεσπότου παρουσίαν.
<lb rend="displayNum" n="170" />πρὸς τάδ᾽ ὡς οὕτως ἐχόντων τῶνδε, σύμβουλοι λόγου
<lb />τοῦδέ μοι γένεσθε, Πέρσαι, γηραλέα πιστώματα:
<lb />πάντα γὰρ τὰ κέδν᾽ ἐν ὑμῖν ἐστί μοι βουλεύματα.
</p></sp>
<sp>
<speaker>Χορός</speaker><p>
<lb />εὖ τόδ᾽ ἴσθι, γῆς ἄνασσα τῆσδε, μή σε δὶς φράσαι
<lb />μήτ᾽ ἔπος μήτ᾽ ἔργον ὧν ἂν δύναμις ἡγεῖσθαι θέλῃ:
<lb rend="displayNum" n="175" />εὐμενεῖς γὰρ ὄντας ἡμᾶς τῶνδε συμβούλους καλεῖς.
</p></sp></div2></div1></body></text></TEI.2>