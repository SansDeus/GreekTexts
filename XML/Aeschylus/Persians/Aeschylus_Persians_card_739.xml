<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="trochees" org="uniform" sample="complete"><sp><p><milestone ed="p" n="739" unit="card" />
</p></sp>
<sp>
<speaker>Δαρεῖος</speaker><p>
<lb />φεῦ, ταχεῖά γ᾽ ἦλθε χρησμῶν πρᾶξις, ἐς δὲ παῖδ᾽ ἐμὸν
<lb rend="displayNum" n="740" />Ζεὺς ἀπέσκηψεν  τελευτὴν θεσφάτων: ἐγὼ δέ που
<lb />διὰ μακροῦ χρόνου τάδ᾽ ηὔχουν  ἐκτελευτήσειν θεούς:
<lb />ἀλλ᾽ ὅταν σπεύδῃ τις αὐτός, χὠ θεὸς  συνάπτεται.
<lb />νῦν κακῶν ἔοικε πηγὴ πᾶσιν ηὑρῆσθαι  φίλοις.
<lb />παῖς δ᾽ ἐμὸς τάδ᾽ οὐ κατειδὼς ἤνυσεν νέῳ θράσει:
<lb rend="displayNum" n="745" />ὅστις Ἑλλήσποντον ἱρὸν  δοῦλον ὣς δεσμώμασιν
<lb />ἤλπισε σχήσειν ῥέοντα, Βόσπορον  ῥόον θεοῦ:
<lb />καὶ πόρον μετερρύθμιζε, καὶ πέδαις  σφυρηλάτοις
<lb />περιβαλὼν πολλὴν κέλευθον ἤνυσεν πολλῷ στρατῷ,
<lb />θνητὸς ὢν  θεῶν τε πάντων ᾤετ᾽, οὐκ εὐβουλίᾳ,
<lb rend="displayNum" n="750" />καὶ  Ποσειδῶνος κρατήσειν. πῶς τάδ᾽ οὐ νόσος φρενῶν
<lb />εἶχε παῖδ᾽ ἐμόν; δέδοικα  μὴ πολὺς πλούτου πόνος
<lb />οὑμὸς ἀνθρώποις γένηται τοῦ φθάσαντος ἁρπαγή.
</p></sp>
<sp>
<speaker>Ἄτοσσα</speaker><p>
<lb />ταῦτά τοι κακοῖς ὁμιλῶν ἀνδράσιν  διδάσκεται
<lb />θούριος Ξέρξης: λέγουσι δ᾽ ὡς σὺ μὲν  μέγαν τέκνοις
<lb rend="displayNum" n="755" />πλοῦτον ἐκτήσω ξὺν  αἰχμῇ, τὸν δ᾽ ἀνανδρίας ὕπο
<lb />ἔνδον αἰχμάζειν, πατρῷον δ᾽  ὄλβον οὐδὲν αὐξάνειν.
<lb />τοιάδ᾽ ἐξ ἀνδρῶν ὀνείδη πολλάκις  κλύων κακῶν
<lb />τήνδ᾽ ἐβούλευσεν κέλευθον καὶ στράτευμ᾽ ἐφ᾽ Ἑλλάδα.
</p></sp></div2></div1></body></text></TEI.2>