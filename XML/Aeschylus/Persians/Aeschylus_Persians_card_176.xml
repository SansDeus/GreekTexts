<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="trochees" org="uniform" sample="complete"><sp><p><milestone ed="p" n="176" unit="card" />
</p></sp></div2>
<div2 type="iambics" org="uniform" sample="complete">
<sp n="*)/atossa">
<speaker>Ἄτοσσα</speaker><p>
<lb />πολλοῖς μὲν αἰεὶ νυκτέροις ὀνείρασιν
<lb />ξύνειμ᾽, ἀφ᾽ οὗπερ παῖς ἐμὸς στείλας στρατὸν
<lb />Ἰαόνων γῆν οἴχεται πέρσαι θέλων:
<lb />ἀλλ᾽ οὔτι πω τοιόνδ᾽ ἐναργὲς εἰδόμην
<lb rend="displayNum" n="180" />ὡς τῆς πάροιθεν εὐφρόνης: λέξω δέ σοι.
<lb />ἐδοξάτην μοι δύο γυναῖκ᾽ εὐείμονε,
<lb />ἡ μὲν πέπλοισι Περσικοῖς ἠσκημένη,
<lb />ἡ δ᾽ αὖτε Δωρικοῖσιν, εἰς ὄψιν μολεῖν,
<lb />μεγέθει τε τῶν νῦν ἐκπρεπεστάτα πολύ,
<lb rend="displayNum" n="185" />κάλλει τ᾽ ἀμώμω, καὶ κασιγνήτα γένους
<lb />ταὐτοῦ: πάτραν δ᾽ ἔναιον ἡ μὲν Ἑλλάδα
<lb />κλήρῳ λαχοῦσα γαῖαν, ἡ δὲ βάρβαρον.
<lb />τούτω στάσιν τιν᾽, ὡς ἐγὼ 'δόκουν ὁρᾶν,
<lb />τεύχειν ἐν ἀλλήλαισι: παῖς δ᾽ ἐμὸς μαθὼν
<lb rend="displayNum" n="190" />κατεῖχε κἀπράυνεν, ἅρμασιν δ᾽ ὕπο
<lb />ζεύγνυσιν αὐτὼ καὶ λέπαδν᾽ ἐπ᾽ αὐχένων
<lb />τίθησι.  χἠ μὲν τῇδ᾽ ἐπυργοῦτο στολῇ
<lb />ἐν ἡνίαισί τ᾽ εἶχεν εὔαρκτον στόμα,
<lb />ἡ δ᾽ ἐσφάδαζε, καὶ χεροῖν ἔντη δίφρου
<lb rend="displayNum" n="195" />διασπαράσσει καὶ ξυναρπάζει βίᾳ
<lb />ἄνευ χαλινῶν καὶ ζυγὸν θραύει μέσον.
<lb />πίπτει δ᾽ ἐμὸς παῖς, καὶ πατὴρ παρίσταται
<lb />Δαρεῖος οἰκτείρων σφε: τὸν δ᾽ ὅπως ὁρᾷ
<lb />Ξέρξης, πέπλους ῥήγνυσιν ἀμφὶ σώματι.
</p></sp></div2></div1></body></text></TEI.2>