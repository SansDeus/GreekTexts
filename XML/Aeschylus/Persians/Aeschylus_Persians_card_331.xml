<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="331" unit="card" />
<sp>
<speaker>Ἄτοσσα</speaker><p>
<lb />αἰαῖ, κακῶν ὕψιστα δὴ κλύω τάδε,
<lb />αἴσχη τε Πέρσαις καὶ λιγέα κωκύματα.
<lb />ἀτὰρ φράσον μοι τοῦτ᾽ ἀναστρέψας πάλιν:
<lb />πόσον δὲ πλῆθος ἦν νεῶν Ἑλληνίδων,
<lb rend="displayNum" n="335" />ὥστ᾽ ἀξιῶσαι Περσικῷ στρατεύματι
<lb />μάχην συνάψαι ναΐοισιν ἐμβολαῖς;
</p></sp>
<sp>
<speaker>Ἄγγελος</speaker><p>
<lb />πλήθους μὲν ἂν σάφ᾽ ἴσθ᾽ ἕκατι βάρβαρον
<lb />ναυσὶν κρατῆσαι.  καὶ γὰρ Ἕλλησιν μὲν ἦν
<lb />ὁ πᾶς ἀριθμὸς ἐς τριακάδας δέκα
<lb rend="displayNum" n="340" />ναῶν, δεκὰς δ᾽ ἦν τῶνδε χωρὶς ἔκκριτος:
<lb />Ξέρξῃ δέ, καὶ γὰρ οἶδα, χιλιὰς μὲν ἦν
<lb />ὧν ἦγε πλῆθος, αἱ δ᾽ ὑπέρκοποι τάχει
<lb />ἑκατὸν δὶς ἦσαν ἑπτά θ᾽: ὧδ᾽ ἔχει λόγος.
<lb />μή σοι δοκοῦμεν τῇδε λειφθῆναι μάχῃ;
<lb rend="displayNum" n="345" />ἀλλ᾽ ὧδε δαίμων τις κατέφθειρε στρατόν,
<lb />τάλαντα βρίσας οὐκ ἰσορρόπῳ τύχῃ.
<lb />θεοὶ πόλιν σῴζουσι Παλλάδος θεᾶς.
</p></sp>
<sp>
<speaker>Ἄτοσσα</speaker><p>
<lb />ἔτ᾽ ἆρ᾽ Ἀθηνῶν ἔστ᾽ ἀπόρθητος πόλις;
</p></sp>
<sp>
<speaker>Ἄγγελος</speaker><p>
<lb />ἀνδρῶν γὰρ ὄντων ἕρκος ἐστὶν ἀσφαλές.
</p></sp>
<sp>
<speaker>Ἄτοσσα</speaker><p>
<lb rend="displayNum" n="350" />ἀρχὴ δὲ ναυσὶ συμβολῆς τίς ἦν, φράσον:
<lb />τίνες κατῆρξαν, πότερον Ἕλληνες, μάχης,
<lb />ἢ παῖς ἐμός, πλήθει καταυχήσας νεῶν;
</p></sp></div1></body></text></TEI.2>