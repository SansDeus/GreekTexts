<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="800" unit="card" />
</p></sp>
<sp>
<speaker>Δαρεῖος</speaker><p>
<lb rend="displayNum" n="800" />παῦροι γε πολλῶν, εἴ τι πιστεῦσαι  θεῶν
<lb />χρὴ θεσφάτοισιν, ἐς τὰ νῦν πεπραγμένα
<lb />βλέψαντα: συμβαίνει γὰρ  οὐ τὰ μέν, τὰ δ᾽ οὔ.
<lb />κεἴπερ τάδ᾽ ἐστί, πλῆθος ἔκκριτον  στρατοῦ
<lb />λείπει κεναῖσιν ἐλπίσιν πεπεισμένος.
<lb rend="displayNum" n="805" />μίμνουσι δ᾽ ἔνθα πεδίον Ἀσωπὸς ῥοαῖς
<lb />ἄρδει, φίλον πίασμα  Βοιωτῶν χθονί:
<lb />οὗ σφιν κακῶν ὕψιστ᾽ ἐπαμμένει  παθεῖν,
<lb />ὕβρεως ἄποινα κἀθέων φρονημάτων:
<lb />οἳ γῆν μολόντες  Ἑλλάδ᾽ οὐ θεῶν βρέτη
<lb rend="displayNum" n="810" />ᾐδοῦντο συλᾶν οὐδὲ  πιμπράναι νεώς:
<lb />βωμοὶ δ᾽ ἄιστοι, δαιμόνων θ᾽  ἱδρύματα
<lb />πρόρριζα φύρδην ἐξανέστραπται βάθρων.
<lb />τοιγὰρ κακῶς  δράσαντες οὐκ ἐλάσσονα
<lb />πάσχουσι, τὰ δὲ μέλλουσι, κοὐδέπω  κακῶν
<lb rend="displayNum" n="815" />κρηνὶς ἀπέσβηκ᾽  ἀλλ᾽ ἔτ᾽   ἐκπιδύεται.
<lb />τόσος γὰρ ἔσται πέλανος αἱματοσφαγὴς
<lb />πρὸς γῇ  Πλαταιῶν Δωρίδος λόγχης ὕπο:
<lb />θῖνες νεκρῶν δὲ καὶ τριτοσπόρῳ  γονῇ
<lb />ἄφωνα σημανοῦσιν ὄμμασιν βροτῶν
<lb rend="displayNum" n="820" />ὡς οὐχ ὑπέρφευ θνητὸν ὄντα χρὴ φρονεῖν.
<lb />ὕβρις γὰρ ἐξανθοῦσ᾽  ἐκάρπωσεν στάχυν
<lb />ἄτης, ὅθεν πάγκλαυτον ἐξαμᾷ  θέρος.
<lb /><milestone ed="P" unit="para" />τοιαῦθ᾽ ὁρῶντες τῶνδε τἀπιτίμια
<lb />μέμνησθ᾽ Ἀθηνῶν  Ἑλλάδος τε, μηδέ τις
<lb rend="displayNum" n="825" />ὑπερφρονήσας τὸν παρόντα  δαίμονα
<lb />ἄλλων ἐρασθεὶς ὄλβον ἐκχέῃ μέγαν.
<lb />Ζεύς τοι  κολαστὴς τῶν ὑπερκόμπων ἄγαν
<lb />φρονημάτων ἔπεστιν, εὔθυνος  βαρύς.
<lb />πρὸς ταῦτ᾽ ἐκεῖνον, σωφρονεῖν κεχρημένον,
<lb rend="displayNum" n="830" />πινύσκετ᾽ εὐλόγοισι νουθετήμασιν,
<lb />λῆξαι θεοβλαβοῦνθ᾽  ὑπερκόμπῳ θράσει.
<lb />σὺ δ᾽, ὦ γεραιὰ μῆτερ ἡ Ξέρξου φίλη,
<lb />ἐλθοῦσ᾽ ἐς  οἴκους κόσμον ὅστις εὐπρεπὴς
<lb />λαβοῦσ᾽ ὑπαντίαζε παιδί.   πάντα γὰρ
<lb rend="displayNum" n="835" />κακῶν ὑπ᾽ ἄλγους λακίδες  ἀμφὶ σώματι
<lb />στημορραγοῦσι ποικίλων ἐσθημάτων.
<lb />ἀλλ᾽ αὐτὸν εὐφρόνως σὺ  πράυνον λόγοις:
<lb />μόνης γάρ, οἶδα, σοῦ κλύων ἀνέξεται.
<lb />ἐγὼ δ᾽ ἄπειμι  γῆς ὑπὸ ζόφον κάτω.
<lb rend="displayNum" n="840" />ὑμεῖς δέ, πρέσβεις,  χαίρετ᾽, ἐν κακοῖς ὅμως
<lb />ψυχῇ διδόντες ἡδονὴν καθ᾽  ἡμέραν,
<lb />ὡς τοῖς θανοῦσι πλοῦτος οὐδὲν  ὠφελεῖ.
</p></sp></div2></div1></body></text></TEI.2>