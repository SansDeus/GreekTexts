<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="trochees" org="uniform" sample="complete"><sp><p><milestone ed="p" n="715" unit="card" />
</p></sp>
<sp>
<speaker>Δαρεῖος</speaker><p>
<lb rend="displayNum" n="715" />τίνι τρόπῳ; λοιμοῦ τις ἦλθε σκηπτὸς ἢ στάσις  πόλει;
</p></sp>
<sp>
<speaker>Ἄτοσσα</speaker><p>
<lb />οὐδαμῶς:  ἀλλ᾽ ἀμφ᾽ Ἀθήνας πᾶς κατέφθαρται στρατός.
</p></sp>
<sp>
<speaker>Δαρεῖος</speaker><p>
<lb />τίς δ᾽ ἐμῶν ἐκεῖσε παίδων ἐστρατηλάτει;  φράσον.
</p></sp>
<sp>
<speaker>Ἄτοσσα</speaker><p>
<lb />θούριος Ξέρξης, κενώσας πᾶσαν ἠπείρου  πλάκα.
</p></sp>
<sp>
<speaker>Δαρεῖος</speaker><p>
<lb />πεζὸς ἢ ναύτης δὲ πεῖραν τήνδ᾽ ἐμώρανεν  τάλας;
</p></sp>
<sp>
<speaker>Ἄτοσσα</speaker><p>
<lb rend="displayNum" n="720" />ἀμφότερα: διπλοῦν μέτωπον ἦν δυοῖν στρατευμάτοιν.
</p></sp>
<sp>
<speaker>Δαρεῖος</speaker><p>
<lb />πῶς δὲ καὶ στρατὸς τοσόσδε πεζὸς ἤνυσεν περᾶν;
</p></sp>
<sp>
<speaker>Ἄτοσσα</speaker><p>
<lb />μηχαναῖς ἔζευξεν Ἕλλης πορθμόν, ὥστ᾽ ἔχειν πόρον.
</p></sp>
<sp>
<speaker>Δαρεῖος</speaker><p>
<lb />καὶ τόδ᾽ ἐξέπραξεν, ὥστε Βόσπορον κλῇσαι μέγαν:
</p></sp>
<sp>
<speaker>Ἄτοσσα</speaker><p>
<lb />ὧδ᾽ ἔχει: γνώμης δέ πού τις δαιμόνων  ξυνήψατο.
</p></sp>
<sp>
<speaker>Δαρεῖος</speaker><p>
<lb rend="displayNum" n="725" />φεῦ, μέγας τις ἦλθε δαίμων, ὥστε μὴ φρονεῖν  καλῶς.
</p></sp>
<sp>
<speaker>Ἄτοσσα</speaker><p>
<lb />ὡς ἰδεῖν τέλος πάρεστιν οἷον ἤνυσεν  κακόν.
</p></sp>
<sp>
<speaker>Δαρεῖος</speaker><p>
<lb />καὶ τί δὴ πράξασιν αὐτοῖς ὧδ᾽  ἐπιστενάζετε;
</p></sp>
<sp>
<speaker>Ἄτοσσα</speaker><p>
<lb />ναυτικὸς στρατὸς κακωθεὶς πεζὸν ὤλεσε  στρατόν.
</p></sp>
<sp>
<speaker>Δαρεῖος</speaker><p>
<lb />ὧδε παμπήδην δὲ λαὸς πᾶς κατέφθαρται  δορί;
</p></sp>
<sp>
<speaker>Ἄτοσσα</speaker><p>
<lb rend="displayNum" n="730" />πρὸς τάδ᾽ ὡς Σούσων μὲν ἄστυ πᾶν κενανδρίαν  στένει.
</p></sp>
<sp>
<speaker>Δαρεῖος</speaker><p>
<lb />ὦ πόποι κεδνῆς ἀρωγῆς κἀπικουρίας  στρατοῦ.
</p></sp>
<sp>
<speaker>Ἄτοσσα</speaker><p>
<lb />Βακτρίων δ᾽ ἔρρει πανώλης δῆμος, οὐδέ τις  γέρων.
</p></sp>
<sp>
<speaker>Δαρεῖος</speaker><p>
<lb />ὦ μέλεος, οἵαν ἄρ᾽ ἥβην ξυμμάχων  ἀπώλεσεν.
</p></sp>
<sp>
<speaker>Ἄτοσσα</speaker><p>
<lb />μονάδα δὲ Ξέρξην ἔρημόν φασιν οὐ πολλῶν  μέτα—
</p></sp>
<sp>
<speaker>Δαρεῖος</speaker><p>
<lb rend="displayNum" n="735" />πῶς τε δὴ καὶ ποῖ τελευτᾶν; ἔστι τις σωτηρία;
</p></sp>
<sp>
<speaker>Ἄτοσσα</speaker><p>
<lb />ἄσμενον μολεῖν γέφυραν γαῖν δυοῖν ζευκτηρίαν.
</p></sp>
<sp>
<speaker>Δαρεῖος</speaker><p>
<lb />καὶ πρὸς ἤπειρον σεσῶσθαι τήνδε, τοῦτ᾽  ἐτήτυμον;
</p></sp>
<sp>
<speaker>Ἄτοσσα</speaker><p>
<lb />ναί:  λόγος  κρατεῖ  σαφηνὴς  τοῦτό  γ᾽,  οὐδ᾽    ἔνι  στάσις.
</p></sp></div2></div1></body></text></TEI.2>