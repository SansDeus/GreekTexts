<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)/aggelos"><p><milestone ed="p" n="395" unit="card" />
<lb rend="displayNum" n="395" />σάλπιγξ δ᾽ ἀϋτῇ πάντ᾽ ἐκεῖν᾽ ἐπέφλεγεν.
<lb />εὐθὺς δὲ κώπης ῥοθιάδος ξυνεμβολῇ
<lb />ἔπαισαν ἅλμην βρύχιον ἐκ κελεύματος,
<lb />θοῶς δὲ πάντες ἦσαν ἐκφανεῖς ἰδεῖν.
<lb />τὸ δεξιὸν μὲν πρῶτον εὐτάκτως κέρας
<lb rend="displayNum" n="400" />ἡγεῖτο κόσμῳ, δεύτερον δ᾽ ὁ πᾶς στόλος
<lb />ἐπεξεχώρει, καὶ παρῆν ὁμοῦ κλύειν
<lb />πολλὴν βοήν, <q direct="unspecified">ὦ παῖδες Ἑλλήνων ἴτε,
<lb />ἐλευθεροῦτε πατρίδ᾽, ἐλευθεροῦτε δὲ
<lb />παῖδας, γυναῖκας, θεῶν τέ πατρῴων ἕδη,
<lb rend="displayNum" n="405" />θήκας τε προγόνων: νῦν ὑπὲρ πάντων ἀγών.</q>
<lb />καὶ μὴν παρ᾽ ἡμῶν Περσίδος γλώσσης ῥόθος
<lb />ὑπηντίαζε, κοὐκέτ᾽ ἦν μέλλειν ἀκμή.
<lb />εὐθὺς δὲ ναῦς ἐν νηὶ χαλκήρη στόλον
<lb />ἔπαισεν: ἦρξε δ᾽ ἐμβολῆς Ἑλληνικὴ
<lb rend="displayNum" n="410" />ναῦς, κἀποθραύει πάντα Φοινίσσης νεὼς
<lb />κόρυμβ᾽, ἐπ᾽ ἄλλην δ᾽ ἄλλος ηὔθυνεν δόρυ.
<lb />τὰ πρῶτα μέν νυν ῥεῦμα Περσικοῦ στρατοῦ
<lb />ἀντεῖχεν: ὡς δὲ πλῆθος ἐν στενῷ νεῶν
<lb />ἤθροιστ᾽ ἀρωγὴ δ᾽ οὔτις ἀλλήλοις παρῆν,
<lb rend="displayNum" n="415" />αὐτοὶ δ᾽ ὑφ᾽ αὑτῶν ἐμβόλοις χαλκοστόμοις
<lb />παίοντ᾽, ἔθραυον πάντα κωπήρη στόλον,
<lb />Ἑλληνικαί τε νῆες οὐκ ἀφρασμόνως
<lb />κύκλῳ πέριξ ἔθεινον, ὑπτιοῦτο δὲ
<lb />σκάφη νεῶν, θάλασσα δ᾽ οὐκέτ᾽ ἦν ἰδεῖν,
<lb rend="displayNum" n="420" />ναυαγίων πλήθουσα καὶ φόνου βροτῶν.
<lb />ἀκταὶ δὲ νεκρῶν χοιράδες τ᾽ ἐπλήθυον,
<lb />φυγῇ δ᾽ ἀκόσμῳ πᾶσα ναῦς ἠρέσσετο,
<lb />ὅσαιπερ ἦσαν βαρβάρου στρατεύματος.
<lb />τοὶ δ᾽ ὥστε θύννους ἤ τιν᾽ ἰχθύων βόλον
<lb rend="displayNum" n="425" />ἀγαῖσι κωπῶν θραύμασίν τ᾽ ἐρειπίων
<lb />ἔπαιον, ἐρράχιζον: οἰμωγὴ δ᾽ ὁμοῦ
<lb />κωκύμασιν κατεῖχε πελαγίαν ἅλα,
<lb />ἕως κελαινῆς νυκτὸς ὄμμ᾽ ἀφείλετο.
<lb />κακῶν δὲ πλῆθος, οὐδ᾽ ἂν εἰ δέκ᾽ ἤματα
<lb rend="displayNum" n="430" />στοιχηγοροίην, οὐκ ἂν ἐκπλήσαιμί σοι.
<lb />εὖ γὰρ τόδ᾽ ἴσθι, μηδάμ᾽ ἡμέρᾳ μιᾷ
<lb />πλῆθος τοσουτάριθμον ἀνθρώπων θανεῖν.
</p></sp>
</div1></body></text></TEI.2>