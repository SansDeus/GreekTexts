<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="trochees" org="uniform" sample="complete"><sp><p><milestone ed="p" n="759" unit="card" />
</p></sp></div2>
<div2 type="iambics" org="uniform" sample="complete">
<sp>
<speaker>Δαρεῖος</speaker><p>
<lb />τοιγάρ σφιν ἔργον ἐστὶν ἐξειργασμένον
<lb rend="displayNum" n="760" />μέγιστον, ἀείμνηστον, οἷον οὐδέπω
<lb />τόδ᾽ ἄστυ Σούσων ἐξεκείνωσεν  πεσόν,
<lb />ἐξ οὗτε τιμὴν Ζεὺς ἄναξ τήνδ᾽ ὤπασεν,
<lb />ἕν᾽  ἄνδρ᾽ ἁπάσης Ἀσίδος μηλοτρόφου
<lb />ταγεῖν, ἔχοντα σκῆπτρον  εὐθυντήριον.
<lb rend="displayNum" n="765" />Μῆδος γὰρ ἦν ὁ πρῶτος ἡγεμὼν στρατοῦ:
<lb />ἄλλος δ᾽ ἐκείνου παῖς τόδ᾽ ἔργον  ἤνυσεν:
<lb />φρένες γὰρ αὐτοῦ θυμὸν ᾠακοστρόφουν.
<lb />τρίτος δ᾽  ἀπ᾽ αὐτοῦ Κῦρος, εὐδαίμων ἀνήρ,
<lb />ἄρξας ἔθηκε πᾶσιν  εἰρήνην φίλοις:
<lb rend="displayNum" n="770" />Λυδῶν δὲ λαὸν καὶ Φρυγῶν  ἐκτήσατο,
<lb />Ἰωνίαν τε πᾶσαν ἤλασεν βίᾳ.
<lb />θεὸς γὰρ οὐκ ἤχθηρεν,  ὡς εὔφρων ἔφυ.
<lb />Κύρου δὲ παῖς τέταρτος ηὔθυνε  στρατόν.
<lb />πέμπτος δὲ Μάρδος ἦρξεν, αἰσχύνη πάτρᾳ
<lb rend="displayNum" n="775" />θρόνοισί τ᾽ ἀρχαίοισι: τὸν δὲ σὺν δόλῳ
<lb />Ἀρταφρένης  ἔκτεινεν ἐσθλὸς ἐν δόμοις,
<lb />ξὺν ἀνδράσιν φίλοισιν, οἷς τόδ᾽ ἦν  χρέος.
<lb /><del status="unremarkable">ἕκτος δὲ Μάραφις, ἕβδομος δ᾽ Ἀρταφρένης.</del>
<lb />κἀγὼ πάλου τ᾽  ἔκυρσα τοῦπερ ἤθελον,
<lb rend="displayNum" n="780" />κἀπεστράτευσα πολλὰ  σὺν πολλῷ  στρατῷ:
<lb />ἀλλ᾽ οὐ κακὸν τοσόνδε προσέβαλον πόλει.
<lb />Ξέρξης  δ᾽ ἐμὸς παῖς ὢν νέος νέα φρονεῖ,
<lb />κοὐ μνημονεύει τὰς  ἐμὰς ἐπιστολάς:
<lb />εὖ γὰρ σαφῶς τόδ᾽ ἴστ᾽, ἐμοὶ ξυνήλικες,
<lb rend="displayNum" n="785" />ἅπαντες ἡμεῖς, οἳ κράτη τάδ᾽ ἔσχομεν,
<lb />οὐκ ἂν  φανεῖμεν πήματ᾽ ἔρξαντες  τόσα.
</p></sp></div2></div1></body></text></TEI.2>