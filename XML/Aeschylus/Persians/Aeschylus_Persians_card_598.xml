<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="3" org="uniform" sample="complete"><sp><p><milestone ed="p" n="598" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Ἄτοσσα</speaker><p>
<lb />φίλοι, κακῶν μὲν ὅστις ἔμπειρος  κυρεῖ,
<lb />ἐπίσταται βροτοῖσιν ὡς ὅταν κλύδων
<lb rend="displayNum" n="600" />κακῶν ἐπέλθῃ  πάντα δειμαίνειν φιλεῖ:
<lb />ὅταν δ᾽ ὁ δαίμων εὐροῇ,  πεποιθέναι
<lb />τὸν αὐτὸν αἰεὶ δαίμον᾽ οὐριεῖν τύχην.
<lb />ἐμοὶ  γὰρ ἤδη πάντα μὲν φόβου πλέα
<lb />ἐν ὄμμασιν τἀνταῖα φαίνεται  θεῶν,
<lb rend="displayNum" n="605" />βοᾷ δ᾽ ἐν ὠσὶ κέλαδος οὐ  παιώνιος:
<lb />τοία κακῶν ἔκπληξις ἐκφοβεῖ φρένας.
<lb /><milestone ed="P" unit="para" />τοιγὰρ κέλευθον τήνδ᾽  ἄνευ τ᾽ ὀχημάτων
<lb />χλιδῆς τε τῆς πάροιθεν ἐκ δόμων  πάλιν
<lb />ἔστειλα, παιδὸς πατρὶ πρευμενεῖς χοὰς
<lb rend="displayNum" n="610" />φέρουσ᾽, ἅπερ νεκροῖσι μειλικτήρια,
<lb />βοός τ᾽ ἀφ᾽ ἁγνῆς λευκὸν  εὔποτον γάλα,
<lb />τῆς τ᾽ ἀνθεμουργοῦ στάγμα, παμφαὲς μέλι,
<lb />λιβάσιν  ὑδρηλαῖς παρθένου πηγῆς μέτα,
<lb />ἀκήρατόν τε μητρὸς ἀγρίας  ἄπο
<lb rend="displayNum" n="615" />ποτὸν παλαιᾶς ἀμπέλου γάνος  τόδε:
<lb />τῆς τ᾽ αἰὲν ἐν φύλλοισι θαλλούσης  βίον
<lb />ξανθῆς ἐλαίας καρπὸς  εὐώδης πάρα,
<lb />ἄνθη τε πλεκτά, παμφόρου γαίας  τέκνα,
<lb /><milestone ed="P" unit="para" />ἀλλ᾽, ὦ φίλοι, χοαῖσι ταῖσδε νερτέρων
<lb rend="displayNum" n="620" />ὕμνους ἐπευφημεῖτε, τόν τε δαίμονα
<lb />Δαρεῖον ἀνακαλεῖσθε,  γαπότους δ᾽ ἐγὼ
<lb />τιμὰς προπέμψω τάσδε νερτέροις  θεοῖς.
</p></sp></div1></body></text></TEI.2>