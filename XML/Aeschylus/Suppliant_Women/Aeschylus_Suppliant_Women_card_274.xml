<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="274" unit="card" />
</p></sp>
<sp>
<speaker>Χορός</speaker><p>
<lb />βραχὺς τορός θ᾽ ὁ μῦθος: Ἀργεῖαι γένος
<lb rend="displayNum" n="275" />ἐξευχόμεσθα, σπέρματ᾽ εὐτέκνου βοός:
<lb />καὶ ταῦτ᾽ ἀληθῆ πάντα προσφύσω λόγῳ.
</p></sp>
<sp>
<speaker>Βασιλεύς</speaker><p>
<lb />ἄπιστα μυθεῖσθ᾽, ὦ ξέναι, κλύειν ἐμοί,
<lb />ὅπως τόδ᾽ ὑμῖν ἐστιν Ἀργεῖον γένος.
<lb />Λιβυστικαῖς γὰρ μᾶλλον ἐμφερέστεραι
<lb rend="displayNum" n="280" />γυναιξίν ἐστε κοὐδαμῶς ἐγχωρίαις.
<lb />καὶ Νεῖλος ἂν θρέψειε τοιοῦτον φυτόν,
<lb />Κύπριος χαρακτήρ τ᾽ ἐν γυναικείοις τύποις
<lb />εἰκὼς πέπληκται τεκτόνων πρὸς ἀρσένων:
<lb />τοίας τ᾽ ἀκούω νομάδας ἱπποβάμοσιν
<lb rend="displayNum" n="285" />εἶναι καμήλοις ἀστραβιζούσας, χθόνα
<lb />παρ᾽ Αἰθίοψιν ἀστυγειτονουμένας.
<lb />καὶ τὰς ἀνάνδρους κρεοβόρους τ᾽ Ἀμαζόνας,
<lb />εἰ τοξοτευχεῖς ἦτε, κάρτ᾽ ἂν ᾔκασα
<lb />ὑμᾶς.  διδαχθεὶς <add>δ᾽</add> ἂν τόδ᾽ εἰδείην πλέον,
<lb rend="displayNum" n="290" />ὅπως γένεθλον σπέρμα τ᾽ Ἀργεῖον τὸ σόν.
</p></sp></div1></body></text></TEI.2>