<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="ephymnion" n="3" org="uniform" sample="complete"><sp><p><milestone ed="p" n="176" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Δαναός</speaker><p>
<lb rend="displayNum" n="176" />παῖδες, φρονεῖν χρή:  ξὺν φρονοῦντι δ᾽ ἥκετε
<lb />πιστῷ γέροντι τῷ δε ναυκλήρῳ πατρί.
<lb />καὶ τἀπὶ χέρσου νῦν προμηθίαν λαβὼν
<lb />αἰνῶ φυλάξαι τἄμ᾽ ἔπη δελτουμένας.
<lb rend="displayNum" n="180" /><milestone ed="P" unit="para" />ὁρῶ κόνιν, ἄναυδον ἄγγελον στρατοῦ:
<lb />σύριγγες οὐ σιγῶσιν ἀξονήλατοι:
<lb />ὄχλον δ᾽ ὑπασπιστῆρα καὶ δορυσσόον
<lb />λεύσσω, ξὺν ἵπποις καμπύλοις τ᾽ ὀχήμασιν:
<lb />τάχ᾽ ἂν πρὸς ἡμᾶς τῆσδε γῆς ἀρχηγέται
<lb rend="displayNum" n="185" />ὀπτῆρες εἶεν ἀγγέλων πεπυσμένοι.
<lb />ἀλλ᾽ εἴτ᾽ ἀπήμων εἴτε καὶ τεθηγμένος
<lb />ὠμῇ ξὺν ὀργῇ τόνδ᾽ ἐπόρνυται στόλον,
<lb />ἄμεινόν ἐστι παντὸς εἵνεκ᾽, ὦ κόραι,
<lb />πάγον προσίζειν τόνδ᾽ ἀγωνίων θεῶν.
<lb rend="displayNum" n="190" />κρεῖσσον δὲ πύργου βωμός, ἄρρηκτον σάκος
<lb />ἀλλ᾽ ὡς τάχιστα βᾶτε, καὶ λευκοστεφεῖς
<lb />ἱκετηρίας, ἁγάλματ᾽ αἰδοίου Διός,
<lb />σεμνῶς ἔχουσαι διὰ χερῶν εὐωνύμων,
<lb />αἰδοῖα καὶ γοεδνὰ καὶ ζαχρεῖ᾽ ἔπη
<lb rend="displayNum" n="195" />ξένους ἀμείβεσθ᾽, ὡς ἐπήλυδας πρέπει,
<lb />τορῶς λέγουσαι τάσδ᾽ ἀναιμάκτους φυγάς.
<lb />φθογγῇ δ᾽ ἑπέσθω πρῶτα μὲν τὸ μὴ θρασύ,
<lb />τὸ μὴ μάταιον δ᾽ ἐκ μετωποσωφρόνων
<lb />ἴτω προσώπων ὄμματος παρ᾽ ἡσύχου.
<lb rend="displayNum" n="200" />καὶ μὴ πρόλεσχος μηδ᾽ ἐφολκὸς ἐν λόγῳ
<lb />γένῃ. τὸ τῇδε κάρτ᾽ ἐπίφθονον γένος.
<lb />μέμνησο δ᾽ εἴκειν: χρεῖος εἶ ξένη φυγάς.
<lb />θρασυστομεῖν γὰρ οὐ πρέπει τοὺς ἥσσονας.
</p></sp>
<sp>
<speaker>Χορός</speaker><p>
<lb />πάτερ, φρονούντως πρὸς φρονοῦντας ἐννέπεις.
<lb rend="displayNum" n="205" />φυλάξομαι δὲ τάσδε μεμνῆσθαι σέθεν
<lb />κεδνὰς ἐφετμάς. Ζεὺς δὲ γεννήτωρ ἴδοι:
</p></sp></div1></body></text></TEI.2>