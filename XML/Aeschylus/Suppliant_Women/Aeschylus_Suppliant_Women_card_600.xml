<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="5" org="uniform" sample="complete"><sp><p><milestone ed="p" n="600" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Δαναός</speaker><p>
<lb rend="displayNum" n="600" />θαρσεῖτε παῖδες. εὖ τὰ τῶν ἐγχωρίων:
<lb />δήμου δέδοκται παντελῆ ψηφίσματα.
</p></sp>
<sp>
<speaker>Χορός</speaker><p>
<lb />ὦ χαῖρε πρέσβυ, φίλτατ᾽ ἀγγέλλων ἐμοί
<lb />ἔνισπε δ᾽ ἡμῖν ποῖ κεκύρωται τέλος,
<lb />δήμου κρατοῦσα χεὶρ ὅπῃ πληθύνεται.
</p></sp>
<sp>
<speaker>Δαναός</speaker><p>
<lb rend="displayNum" n="605" />ἔδοξεν Ἀργείοισιν οὐ διχορρόπως,
<lb />ἀλλ᾽ ὥστ᾽ ἀνηβῆσαί με γηραιᾷ φρενί:
<lb />πανδημίᾳ γὰρ χερσὶ δεξιωνύμοις
<lb />ἔφριξεν αἰθὴρ τόνδε κραινόντων λόγον:
<lb />ἡμᾶς μετοικεῖν τῆσδε γῆς ἐλευθέρους
<lb rend="displayNum" n="610" />κἀρρυσιάστους ξύν τ᾽ ἀσυλίᾳ βροτῶν:
<lb />καὶ μήτ᾽ ἐνοίκων μήτ᾽ ἐπηλύδων τινὰ
<lb />ἄγειν: ἐὰν δὲ προστιθῇ τὸ καρτερόν,
<lb />τὸν μὴ βοηθήσαντα τῶνδε γαμόρων
<lb />ἄτιμον εἶναι ξὺν φυγῇ δημηλάτῳ.
<lb rend="displayNum" n="615" />τοιάνδ᾽ ἔπειθεν ῥῆσιν ἀμφ᾽ ἡμῶν λέγων
<lb />ἄναξ Πελασγῶν, ἱκεσίου Ζηνὸς κότον
<lb />μέγαν προφωνῶν μήποτ᾽ εἰσόπιν χρόνου
<lb />πόλιν παχῦναι, ξενικὸν ἀστικόν θ᾽ ἅμα
<lb />λέγων διπλοῦν μίασμα πρὸ πόλεως φανὲν
<lb rend="displayNum" n="620" />ἀμήχανον βόσκημα πημονῆς πέλειν.
<lb />τοιαῦτ᾽ ἀκούων χερσὶν Ἀργεῖος λεὼς
<lb />ἔκραν᾽ ἄνευ κλητῆρος ὡς εἶναι τάδε.
<lb />δημηγόρους δ᾽ ἤκουσεν εὐπιθὴς στροφὰς
<lb />δῆμος Πελασγῶν: Ζεὺς δ᾽ ἐπέκρανεν τέλος
</p></sp></div1></body></text></TEI.2>