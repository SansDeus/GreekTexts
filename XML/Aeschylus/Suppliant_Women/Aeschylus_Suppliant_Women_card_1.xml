<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><milestone ed="p" n="1" unit="card" />
<sp>
<speaker>Χορός</speaker><p>
<lb />Ζεὺς μὲν ἀφίκτωρ ἐπίδοι προφρόνως
<lb />στόλον ἡμέτερον νάιον ἀρθέντ᾽
<lb />ἀπὸ προστομίων λεπτοψαμάθων
<lb />Νείλου.  Δίαν δὲ λιποῦσαι
<lb rend="displayNum" n="5" />χθόνα σύγχορτον Συρίᾳ  φεύγομεν,
<lb />οὔτιν᾽ ἐφ᾽ αἵματι δημηλασίαν
<lb />ψήφῳ πόλεως γνωσθεῖσαν,
<lb />ἀλλ᾽ αὐτογενεῖ φυξανορίᾳ
<lb />γάμον Αἰγύπτου παίδων ἀσεβῆ
<lb rend="displayNum" n="10" />'ξονοταζόμεναι.
<lb />Δαναὸς δὲ πατὴρ καὶ βούλαρχος
<lb />καὶ στασίαρχος τάδε πεσσονομῶν
<lb />κύδιστ᾽ ἀχέων ἐπέκρανε,
<lb />φεύγειν ἀνέδην διὰ κῦμ᾽ ἅλιον,
<lb rend="displayNum" n="15" />κέλσαι δ᾽ Ἄργους γαῖαν, ὅθεν δὴ
<lb />γένος ἡμέτερον τῆς οἰστροδόνου
<lb />βοὸς ἐξ ἐπαφῆς κἀξ ἐπιπνοίας
<lb />Διὸς εὐχόμενον τετέλεσται.
<lb />τίν᾽ ἂν οὖν χώραν εὔφρονα μᾶλλον
<lb rend="displayNum" n="20" />τῆσδ᾽ ἀφικοίμεθα
<lb />σὺν τοῖσδ᾽ ἱκετῶν ἐγχειριδίοις
<lb />ἐριοστέπτοισι κλάδοισιν;
<lb />ὦ πόλις, ὦ γῆ, καὶ λευκὸν ὕδωρ,
<lb />ὕπατοί τε θεοί, καὶ βαρύτιμοι
<lb rend="displayNum" n="25" />χθόνιοι θήκας κατέχοντες,
<lb />καὶ Ζεὺς σωτὴρ τρίτος, οἰκοφύλαξ
<lb />ὁσίων ἀνδρῶν, δέξασθ᾽ ἱκέτην
<lb />τὸν θηλυγενῆ στόλον αἰδοίῳ
<lb />πνεύματι χώρας:  ἀρσενοπληθῆ δ᾽
<lb rend="displayNum" n="30" />ἑσμὸν ὑβριστὴν Αἰγυπτογενῆ,
<lb />πρὶν πόδα χέρσῳ τῆ δ᾽ ἐν ἀσώδει
<lb />θεῖναι, ξὺν ὄχῳ ταχυήρει
<lb />πέμψατε πόντονδ᾽:  ἔνθα δὲ λαίλαπι
<lb />χειμωνοτύπῳ, βροντῇ στεροπῇ τ᾽
<lb rend="displayNum" n="35" />ὀμβροφόροισίν τ᾽ ἀνέμοις ἀγρίας
<lb />ἁλὸς ἀντήσαντες, ὄλοιντο,
<lb />πρίν ποτε λέκτρων, ὧν θέμις εἴργει,
<lb />σφετεριξάμενοι πατραδέλφειαν
<lb />τήνδ᾽ ἀεκόντων ἐπιβῆναι.
</p></sp></div2></div1></body></text></TEI.2>