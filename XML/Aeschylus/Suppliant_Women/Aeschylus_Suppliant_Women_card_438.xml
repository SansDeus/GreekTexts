<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="5" org="uniform" sample="complete"><sp><p><milestone ed="p" n="438" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Βασιλεύς</speaker><p>
<lb />καὶ δὴ πέφρασμαι. δεῦρο δ᾽ ἐξοκέλλεται.
<lb />ἢ τοῖσιν ἢ τοῖς πόλεμον αἴρεσθαι μέγαν
<lb rend="displayNum" n="440" />πᾶσ᾽ ἔστ᾽ ἀνάγκη, καὶ γεγόμφωται σκάφος
<lb />στρέβλαισι ναυτικαῖσιν ὡς προσηγμένον.
<lb />ἄνευ δὲ λύπης οὐδαμοῦ καταστροφή.
<lb />καὶ χρημάτων μὲν ἐκ δόμων πορθουμένων,
<lb />†ἄτην γε μείζω καὶ μέγ᾽ ἐμπλήσας γόμου†
<lb rend="displayNum" n="445" />γένοιτ᾽ ἂν ἄλλα Κτησίου Διὸς χάριν:
<lb />καὶ γλῶσσα τοξεύσασα μὴ τὰ καίρια,
<lb />γένοιτο μύθου μῦθος ἂν θελκτήριος
<lb /><del status="unremarkable">ἀλγεινὰ θυμοῦ κάρτα κινητήρια</del>.
<lb />ὅπως δ᾽ ὅμαιμον αἷμα μὴ γενήσεται,
<lb rend="displayNum" n="450" />δεῖ κάρτα θύειν καὶ πεσεῖν χρηστήρια
<lb />θεοῖσι πολλοῖς πολλά, πημονῆς ἄκη.
<lb />ἦ κάρτα νείκους τοῦδ᾽ ἔσω παροίχομαι
<lb />θέλω δ᾽ ἄιδρις μᾶλλον ἢ σοφὸς κακῶν
<lb />εἶναι. γένοιτο δ᾽ εὖ παρὰ γνώμην ἐμήν.
</p></sp>
<sp>
<speaker>Χορός</speaker><p>
<lb rend="displayNum" n="455" />πολλῶν ἄκουσον τέρματ᾽ αἰδοίων λόγων.
</p></sp>
<sp>
<speaker>Βασιλεύς</speaker><p>
<lb />ἤκουσα, καὶ λέγοις ἄν. οὔ με φεύξεται.
</p></sp>
<sp>
<speaker>Χορός</speaker><p>
<lb />ἔχω στρόφους ζώνας τε, συλλαβὰς πέπλων
</p></sp>
<sp>
<speaker>Βασιλεύς</speaker><p>
<lb />τάχ᾽ ἂν γυναιξὶ ταῦτα συμπρεπῆ πέλοι.
</p></sp>
<sp>
<speaker>Χορός</speaker><p>
<lb />ἐκ τῶνδε τοίνυν, ἴσθι, μηχανὴ καλή—
</p></sp>
<sp>
<speaker>Βασιλεύς</speaker><p>
<lb rend="displayNum" n="460" />λέξον τίν᾽ αὐδὴν τήνδε γηρυθεῖσ᾽ ἔσῃ.
</p></sp>
<sp>
<speaker>Χορός</speaker><p>
<lb />εἰ μή τι πιστὸν τῷδ᾽ ὑποστήσεις στόλῳ—
</p></sp>
<sp>
<speaker>Βασιλεύς</speaker><p>
<lb />τί σοι περαίνει μηχανὴ συζωμάτων;
</p></sp>
<sp>
<speaker>Χορός</speaker><p>
<lb />νέοις πίναξι βρέτεα κοσμῆσαι τάδε.
</p></sp>
<sp>
<speaker>Βασιλεύς</speaker><p>
<lb />αἰνιγματῶδες τοὔπος: ἀλλ᾽ ἁπλῶς φράσον.
</p></sp>
<sp>
<speaker>Χορός</speaker><p>
<lb rend="displayNum" n="465" />ἐκ τῶνδ᾽ ὅπως τάχιστ᾽ ἀπάγξασθαι θεῶν.
</p></sp>
<sp>
<speaker>Βασιλεύς</speaker><p>
<lb />ἤκουσα μαστικτῆρα καρδίας λόγον.
</p></sp>
<sp>
<speaker>Χορός</speaker><p>
<lb />ξυνῆκας: ὠμμάτωσα γὰρ σαφέστερον.
</p></sp>
<sp>
<speaker>Βασιλεύς</speaker><p>
<lb />καὶ πολλαχῇ γε δυσπάλαιστα πράγματα,
<lb />κακῶν δὲ πλῆθος ποταμὸς ὣς ἐπέρχεται:
<lb rend="displayNum" n="470" />ἄτης δ᾽  ἄβυσσον πέλαγος οὐ μάλ᾽  εὔπορον
<lb />τόδ᾽ ἐσβέβηκα, κοὐδαμοῦ λιμὴν κακῶν.
<lb />εἰ μὲν γὰρ ὑμῖν μὴ τόδ᾽ ἐκπράξω χρέος,
<lb />μίασμ᾽ ἔλεξας οὐχ ὑπερτοξεύσιμον.
<lb />εἰ δ᾽ αὖθ᾽ ὁμαίμοις παισὶν Αἰγύπτου σέθεν
<lb rend="displayNum" n="475" />σταθεὶς πρὸ τειχέων διὰ μάχης ἥξω τέλους,
<lb />πῶς οὐχὶ τἀνάλωμα γίγνεται πικρόν,
<lb />ἄνδρας γυναικῶν οὕνεχ᾽ αἱμάξαι πέδον;
<lb /><milestone ed="P" unit="para" />ὅμως δ᾽ ἀνάγκη Ζηνὸς αἰδεῖσθαι κότον
<lb />ἱκτῆρος: ὕψιστος γὰρ ἐν βροτοῖς φόβος.
<lb rend="displayNum" n="480" />σὺ μέν, πάτερ γεραιὲ τῶνδε παρθένων,
<lb />κλάδους τε τούτους αἶψ᾽ ἐν ἀγκάλαις λαβὼν
<lb />βωμοὺς ἐπ᾽ ἄλλους δαιμόνων ἐγχωρίων
<lb />θές, ὡς ἴδωσι τῆσδ᾽ ἀφίξεως τέκμαρ
<lb />πάντες πολῖται, μηδ᾽ ἀπορριφθῇ ψόγος
<lb rend="displayNum" n="485" />ἐμοῦ:  κατ᾽ ἀρχῆς γὰρ φιλαίτιος λεώς.
<lb />καὶ γὰρ τάχ᾽ ἄν τις οἰκτίσας ἰδὼν τάδε
<lb />ὕβριν μὲν ἐχθήρειεν ἄρσενος στόλου,
<lb />ὑμῖν δ᾽ ἂν εἴη δῆμος εὐμενέστερος:
<lb />τοῖς ἥσσοσιν γὰρ πᾶς τις εὐνοίας φέρει.
</p></sp></div1></body></text></TEI.2>