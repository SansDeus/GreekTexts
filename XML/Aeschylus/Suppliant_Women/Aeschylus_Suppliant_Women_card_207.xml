<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="207" unit="card" />
</p></sp>
<sp>
<speaker>Δαναός</speaker><p>
<lb />ἴδοιτο δῆτα πρευμενοῦς ἀπ᾽ ὄμματος:
</p></sp>
<sp>
<speaker>Χορός</speaker><p>
<lb />θέλοιμ᾽ ἂν ἤδη σοὶ πέλας θρόνους ἔχειν.
</p></sp>
<sp>
<speaker>Δαναός</speaker><p>
<lb />μή νυν σχόλαζε, μηχανῆς δ᾽ ἔστω κράτος.
</p></sp>
<sp>
<speaker>Χορός</speaker><p>
<lb rend="displayNum" n="210" />ὦ Ζεῦ, κόπων οἴκτιρε μὴ ἀπολωλότας.
</p></sp>
<sp>
<speaker>Δαναός</speaker><p>
<lb />κείνου θέλοντος εὖ τελευτήσει τάδε.
</p></sp>
<sp>
<speaker>Χορός</speaker><p>
<lb /><gap desc="*" />
</p></sp>
<sp>
<speaker>Δαναός</speaker><p>
<lb />καὶ Ζηνὸς ὄρνιν τόνδε νῦν κικλῄσκετε.
</p></sp>
<sp>
<speaker>Χορός</speaker><p>
<lb />καλοῦμεν αὐγὰς ἡλίου σωτηρίους,—
</p></sp>
<sp>
<speaker>Δαναός</speaker><p>
<lb />ἁγνόν τ᾽ Ἀπόλλω, φυγάδ᾽ ἀπ᾽ οὐρανοῦ θεόν.
</p></sp>
<sp>
<speaker>Χορός</speaker><p>
<lb rend="displayNum" n="215" />εἰδὼς ἂν αἶσαν τήνδε συγγνοίη βροτοῖς.
</p></sp>
<sp>
<speaker>Δαναός</speaker><p>
<lb />συγγνοῖτο δῆτα καὶ παρασταίη πρόφρων.
</p></sp>
<sp>
<speaker>Χορός</speaker><p>
<lb />τίν᾽ οὖν κικλῄσκω τῶνδε δαιμόνων ἔτι;
</p></sp>
<sp>
<speaker>Δαναός</speaker><p>
<lb />ὁρῶ τρίαιναν τήνδε σημεῖον θεοῦ.
</p></sp>
<sp>
<speaker>Χορός</speaker><p>
<lb />ἀλλ᾽ εὖ τ᾽ ἔπεμψεν εὖ τε δεξάσθω χθονί.
</p></sp>
<sp>
<speaker>Δαναός</speaker><p>
<lb rend="displayNum" n="220" />Ἑρμῆς ὅδ᾽ ἄλλος τοῖσιν Ἑλλήνων νόμοις.
</p></sp>
<sp>
<speaker>Χορός</speaker><p>
<lb />ἐλευθέροις νυν ἐσθλὰ κηρυκευέτω.
</p></sp>
<sp>
<speaker>Δαναός</speaker><p>
<lb />πάντων δ᾽ ἀνάκτων τῶνδε κοινοβωμίαν
<lb />σέβεσθ᾽: ἐν ἁγνῷ δ᾽ ἑσμὸς ὡς πελειάδων
<lb />ἵζεσθε κίρκων τῶν ὁμοπτέρων φόβῳ,
<lb rend="displayNum" n="225" />ἐχθρῶν ὁμαίμων καὶ μιαινόντων γένος.
<lb />ὄρνιθος ὄρνις πῶς ἂν ἁγνεύοι φαγών;
<lb />πῶς δ᾽ ἂν γαμῶν ἄκουσαν ἄκοντος πάρα
<lb />ἁγνὸς γένοιτ᾽ ἄν; οὐδὲ μὴ 'ν Ἅιδου θανὼν
<lb />φύγῃ ματαίων αἰτίας, πράξας τάδε.
<lb rend="displayNum" n="230" />κἀκεῖ δικάζει τἀπλακήμαθ᾽, ὡς λόγος,
<lb />Ζεὺς ἄλλος ἐν καμοῦσιν ὑστάτας δίκας.
<lb />σκοπεῖτε, κἀμείβεσθε τόνδε τὸν τρόπον,
<lb />ὅπως ἂν ὑμῖν πρᾶγος εὖ νικᾷ τόδε.
</p></sp></div1></body></text></TEI.2>