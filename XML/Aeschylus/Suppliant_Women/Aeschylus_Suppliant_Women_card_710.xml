<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="4" org="uniform" sample="complete"><sp><p><milestone ed="p" n="710" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Δαναός</speaker><p>
<lb rend="displayNum" n="710" />εὐχὰς μὲν αἰνῶ τάσδε σώφρονας, φίλαι.
<lb />ὑμεῖς δὲ μὴ τρέσητ᾽ ἀκούσασαι πατρὸς
<lb />ἀπροσδοκήτους τούσδε καὶ νέους λόγους.
<lb />ἱκεταδόκου γὰρ τῆσδ᾽ ἀπὸ σκοπῆς ὁρῶ
<lb />τὸ πλοῖον.  εὔσημον γὰρ οὔ με λανθάνει:
<lb rend="displayNum" n="715" />στολμοί τε λαίφους καὶ παραρρύσεις νεώς,
<lb />καὶ πρῷρα πρόσθεν ὄμμασιν βλέπουσ᾽ ὁδόν,
<lb />οἴακος εὐθυντῆρος ὑστάτου νεὼς
<lb />ἄγαν καλῶς κλύουσα, τοῖσιν οὐ φίλη.
<lb />πρέπουσι δ᾽ ἄνδρες νάιοι μελαγχίμοις
<lb rend="displayNum" n="720" />γυίοισι λευκῶν ἐκ πεπλωμάτων ἰδεῖν,
<lb />καὶ τἄλλα πλοῖα πᾶσά θ᾽ ἡ 'πικουρία
<lb />εὔπρεπτος:  αὐτὴ δ᾽ ἡγεμὼν ὑπὸ χθόνα
<lb />στείλασα λαῖφος παγκρότως ἐρέσσεται.
<lb />ἀλλ᾽ ἡσύχως χρὴ καὶ σεσωφρονισμένως
<lb rend="displayNum" n="725" />πρὸς πρᾶγμ᾽ ὁρώσας τῶνδε μὴ ἀμελεῖν θεῶν.
<lb />ἐγὼ δ᾽ ἀρωγοὺς ξυνδίκους θ᾽ ἥξω λαβών.
<lb />ἴσως γὰρ ἂν κῆρυξ τις ἢ πρέσβη μόλοι,
<lb />ἄγειν θέλοντες ῥυσίων ἐφάπτορες.
<lb />ἀλλ᾽ οὐδὲν ἔσται τῶνδε: μὴ τρέσητέ νιν.
<lb rend="displayNum" n="730" />ὅμως <add>δ᾽</add> ἄμεινον, εἰ βραδύνοιμεν βοῇ,
<lb />ἀλκῆς λαθέσθαι τῆσδε μηδαμῶς ποτε.
<lb />θάρσει: χρόνῳ τοι κυρίῳ τ᾽ ἐν ἡμέρᾳ
<lb />θεοὺς ἀτίζων τις βροτῶν δώσει δίκην.
</p></sp>
<sp>
<speaker>Χορός</speaker><p>
<lb />πάτερ, φοβοῦμαι, νῆες ὡς ὠκύπτεροι
<lb rend="displayNum" n="735" />ἥκουσι: μῆκος δ᾽ οὐδὲν ἐν μέσῳ χρόνου.
</p></sp></div1></body></text></TEI.2>