<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="930" unit="card" />
</p></sp>
<sp>
<speaker>Κῆρυξ</speaker><p>
<lb rend="displayNum" n="930" />ἀλλ᾽ ὡς ἂν εἰδὼς ἐννέπω σαφέστερον,—
<lb />καὶ γὰρ πρέπει κήρυκ᾽ ἀπαγγέλλειν τορῶς
<lb />ἕκαστα,—πῶς φῶ, πρὸς τίνος τ᾽ ἀφαιρεθεὶς
<lb />ἥκειν γυναικῶν αὐτανέψιον στόλον;
<lb />οὔτοι δικάζει ταῦτα μαρτύρων ὕπο
<lb rend="displayNum" n="935" />Ἄρης: τὸ νεῖκος δ᾽ οὐκ ἐν ἀργύρου λαβῇ
<lb />ἔλυσεν: ἀλλὰ πολλὰ γίγνεται πάρος
<lb />πεσήματ᾽ ἀνδρῶν κἀπολακτισμοὶ βίου.
</p></sp>
<sp>
<speaker><add>Βασιλεύς</add></speaker><p>
<lb />τί σοι λέγειν χρὴ τοὔνομ᾽; ἐν χρόνῳ μαθὼν
<lb />εἴσῃ σύ τ᾽ αὐτὸς χοἰ ξυνέμποροι σέθεν.
<lb rend="displayNum" n="940" />ταύτας δ᾽ ἑκούσας μὲν κατ᾽ εὔνοιαν φρενῶν
<lb />ἄγοις ἄν, εἴπερ εὐσεβὴς πίθοι λόγος.
<lb />τοία δὲ δημόπρακτος ἐκ πόλεως μία
<lb />ψῆφος κέκρανται, μήποτ᾽ ἐκδοῦναι βίᾳ
<lb />στόλον γυναικῶν: τῶνδ᾽ ἐφήλωται τορῶς
<lb rend="displayNum" n="945" />γόμφος διαμπάξ, ὡς μένειν ἀραρότως.
<lb />ταῦτ᾽ οὐ πίναξίν ἐστιν ἐγγεγραμμένα
<lb />οὐδ᾽ ἐν πτυχαῖς βίβλων κατεσφραγισμένα,
<lb />σαφῆ δ᾽ ἀκούεις ἐξ ἐλευθεροστόμου
<lb />γλώσσης.  κομίζου δ᾽ ὡς τάχιστ᾽ ἐξ ὀμμάτων.
</p></sp>
<sp>
<speaker><add>Κῆρυξ</add></speaker><p>
<lb rend="displayNum" n="950" />ἔοιγμεν ἤδη πόλεμον ἀρεῖσθαι νέον.
<lb />εἴη δὲ νίκη καὶ κράτη τοῖς ἄρσεσιν.
</p></sp>
<sp>
<speaker><add>Βασιλεύς</add></speaker><p>
<lb />ἀλλ᾽ ἄρσενάς τοι τῆσδε γῆς οἰκήτορας
<lb />εὑρήσετ᾽ οὐ πίνοντας ἐκ κριθῶν μέθυ.
<lb />ὑμεῖς δὲ πᾶσαι σὺν φίλαις ὀπάοσι
<lb rend="displayNum" n="955" />θράσος λαβοῦσαι στείχετ᾽ εὐερκῆ πόλιν,
<lb />πύργων βαθείᾳ μηχανῇ κεκλῃμένην.
<lb />καὶ δώματ᾽ ἐστὶ πολλὰ μὲν τὰ δήμια,
<lb />δεδωμάτωμαι δ᾽ οὐδ᾽ ἐγὼ σμικρᾷ χερί.
<lb />ἔνθ᾽ ὑμίν ἐστιν εὐτύκους ναίειν δόμους
<lb rend="displayNum" n="960" />πολλῶν μετ᾽ ἄλλων: εἰ δέ τις μείζων χάρις,
<lb />πάρεστιν οἰκεῖν καὶ μονορρύθμους δόμους.
<lb />τούτων τὰ λῷστα καὶ τὰ θυμηδέστατα
<lb />πάρεστι, λωτίσασθε.  προστάτης δ᾽ ἐγὼ
<lb />ἀστοί τε πάντες, ὧνπερ ἥδε κραίνεται
<lb rend="displayNum" n="965" />ψῆφος.  τί τῶνδε κυριωτέρους μένεις;
</p></sp></div1></body></text></TEI.2>