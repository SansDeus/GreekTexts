<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="744" unit="card" />
</p></sp>
<sp>
<speaker>Ὀρέστης</speaker><p>
<lb />ὦ Φοῖβ᾽ Ἄπολλον, πῶς ἀγὼν κριθήσεται;
</p></sp>
<sp>
<speaker>Χορός</speaker><p>
<lb rend="displayNum" n="745" />ὦ Νὺξ μέλαινα μῆτερ, ἆρ᾽ ὁρᾷς τάδε;
</p></sp>
<sp>
<speaker>Ὀρέστης</speaker><p>
<lb />νῦν ἀγχόνης μοι τέρματ᾽, ἢ φάος βλέπειν.
</p></sp>
<sp>
<speaker>Χορός</speaker><p>
<lb />ἡμῖν γὰρ ἔρρειν, ἢ πρόσω τιμὰς νέμειν.
</p></sp>
<sp>
<speaker>Ἀπόλλων</speaker><p>
<lb />πεμπάζετ᾽ ὀρθῶς ἐκβολὰς ψήφων, ξένοι,
<lb />τὸ μὴ 'δικεῖν σέβοντες ἐν διαιρέσει.
<lb rend="displayNum" n="750" />γνώμης δ᾽ ἀπούσης πῆμα γίγνεται μέγα,
<lb />βαλοῦσά τ᾽ οἶκον ψῆφος ὤρθωσεν μία.
</p></sp>
<sp>
<speaker>Ἀθηνᾶ</speaker><p>
<lb />ἀνὴρ ὅδ᾽ ἐκπέφευγεν αἵματος δίκην:
<lb />ἴσον γάρ ἐστι τἀρίθμημα τῶν πάλων.
</p></sp>
<sp>
<speaker>Ὀρέστης</speaker><p>
<lb rend="displayNum" n="755" />ὦ Παλλάς, ὦ σώσασα τοὺς ἐμοὺς δόμους.
<lb />γαίας πατρῴας ἐστερημένον σύ τοι
<lb />κατῴκισάς με: καί τις Ἑλλήνων ἐρεῖ,
<lb /><q direct="unspecified">Ἀργεῖος ἁνὴρ αὖθις ἔν τε χρήμασιν
<lb />οἰκεῖ πατρῴοις, Παλλάδος καὶ Λοξίου
<lb />ἕκατι, καὶ τοῦ πάντα κραίνοντος τρίτου
<lb rend="displayNum" n="760" />σωτῆρος,</q> ὃς πατρῷον αἰδεσθεὶς μόρον
<lb />σῴζει με, μητρὸς τάσδε συνδίκους ὁρῶν.
<lb /><milestone ed="P" unit="para" />ἐγὼ δὲ χώρᾳ τῇδε καὶ τῷ σῷ στρατῷ
<lb />τὸ λοιπὸν εἰς ἅπαντα πλειστήρη χρόνον
<lb />ὁρκωμοτήσας νῦν ἄπειμι πρὸς δόμους,
<lb rend="displayNum" n="765" />μήτοι τιν᾽ ἄνδρα δεῦρο πρυμνήτην χθονὸς
<lb />ἐλθόντ᾽ ἐποίσειν εὖ κεκασμένον δόρυ.
<lb />αὐτοὶ γὰρ ἡμεῖς ὄντες ἐν τάφοις τότε
<lb />τοῖς τἀμὰ παρβαίνουσι νῦν ὁρκώματα
<lb />ἀμηχάνοισι πράξομεν δυσπραξίαις,
<lb rend="displayNum" n="770" />ὁδοὺς ἀθύμους καὶ παρόρνιθας πόρους
<lb />τιθέντες, ὡς αὐτοῖσι μεταμέλῃ πόνος:
<lb />ὀρθουμένων δέ, καὶ πόλιν τὴν Παλλάδος
<lb />τιμῶσιν αἰεὶ τήνδε συμμάχῳ δορί,
<lb />αὐτοῖσιν ἡμεῖς ἐσμεν εὐμενέστεροι.
<lb rend="displayNum" n="775" /><milestone ed="P" unit="para" />καὶ χαῖρε, καὶ σὺ καὶ πολισσοῦχος λεώς:
<lb />πάλαισμ᾽ ἄφυκτον τοῖς ἐναντίοις ἔχοις,
<lb />σωτήριόν τε καὶ δορὸς νικηφόρον.
</p></sp></div1></body></text></TEI.2>