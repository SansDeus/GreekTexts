<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*puqia/s"><p><milestone ed="p" n="34" unit="card" />
<lb />ἦ δεινὰ λέξαι, δεινὰ δ᾽ ὀφθαλμοῖς δρακεῖν,
<lb rend="displayNum" n="35" />πάλιν μ᾽ ἔπεμψεν ἐκ δόμων τῶν Λοξίου,
<lb />ὡς μήτε σωκεῖν μήτε μ᾽ ἀκταίνειν βάσιν,
<lb />τρέχω δὲ χερσίν, οὐ ποδωκείᾳ σκελῶν:
<lb />δείσασα γὰρ γραῦς οὐδέν, ἀντίπαις μὲν οὖν.
<lb /><milestone ed="P" unit="para" />ἐγὼ μὲν ἕρπω πρὸς πολυστεφῆ μυχόν:
<lb rend="displayNum" n="40" />ὁρῶ δ᾽ ἐπ᾽ ὀμφαλῷ μὲν ἄνδρα θεομυσῆ
<lb />ἕδραν ἔχοντα προστρόπαιον, αἵματι
<lb />στάζοντα χεῖρας καὶ νεοσπαδὲς ξίφος
<lb />ἔχοντ᾽ ἐλαίας θ᾽ ὑψιγέννητον κλάδον,
<lb />λήνει μεγίστῳ σωφρόνως ἐστεμμένον,
<lb rend="displayNum" n="45" />ἀργῆτι μαλλῷ: τῇδε γὰρ τρανῶς ἐρῶ.
<lb /><milestone ed="P" unit="para" />πρόσθεν δὲ τἀνδρὸς τοῦδε θαυμαστὸς λόχος
<lb />εὕδει γυναικῶν ἐν θρόνοισιν ἥμενος.
<lb />οὔτοι γυναῖκας, ἀλλὰ Γοργόνας λέγω,
<lb />οὐδ᾽ αὖτε Γοργείοισιν εἰκάσω τύποις.
<lb rend="displayNum" n="50" />εἶδόν ποτ᾽ ἤδη Φινέως γεγραμμένας
<lb />δεῖπνον φερούσας: ἄπτεροί γε μὴν ἰδεῖν
<lb />αὗται, μέλαιναι δ᾽ ἐς τὸ πᾶν βδελύκτροποι:
<lb />ῥέγκουσι δ᾽ οὐ πλατοῖσι φυσιάμασιν:
<lb />ἐκ δ᾽ ὀμμάτων λείβουσι δυσφιλῆ λίβα:
<lb rend="displayNum" n="55" />καὶ κόσμος οὔτε πρὸς θεῶν ἀγάλματα
<lb />φέρειν δίκαιος οὔτ᾽ ἐς ἀνθρώπων στέγας.
<lb />τὸ φῦλον οὐκ ὄπωπα τῆσδ᾽ ὁμιλίας
<lb />οὐδ᾽ ἥτις αἶα τοῦτ᾽ ἐπεύχεται γένος
<lb />τρέφουσ᾽ ἀνατεὶ μὴ μεταστένειν πόνον.
<lb rend="displayNum" n="60" /><milestone ed="P" unit="para" />τἀντεῦθεν ἤδη τῶνδε δεσπότῃ δόμων
<lb />αὐτῷ μελέσθω Λοξίᾳ μεγασθενεῖ.
<lb />ἰατρόμαντις δ᾽ ἐστὶ καὶ τερασκόπος
<lb />καὶ τοῖσιν ἄλλοις δωμάτων καθάρσιος.
</p></sp>
</div1></body></text></TEI.2>