<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="94" unit="card" />
</p></sp>
<sp>
<speaker>Κλυταιμήστρας Εἴδωλον</speaker><p>
<lb />εὕδοιτ᾽ ἄν, ὠή, καὶ καθευδουσῶν τί δεῖ;
<lb rend="displayNum" n="95" />ἐγὼ δ᾽ ὑφ᾽ ὑμῶν ὧδ᾽ ἀπητιμασμένη
<lb />ἄλλοισιν ἐν νεκροῖσιν, ὧν μὲν ἔκτανον
<lb />ὄνειδος ἐν φθιτοῖσιν οὐκ ἐκλείπεται,
<lb />αἰσχρῶς δ᾽ ἀλῶμαι: προυννέπω δ᾽ ὑμῖν ὅτι
<lb />ἔχω μεγίστην αἰτίαν κείνων ὕπο:
<lb rend="displayNum" n="100" />παθοῦσα δ᾽ οὕτω δεινὰ πρὸς τῶν φιλτάτων,
<lb />οὐδεὶς ὑπέρ μου δαιμόνων μηνίεται,
<lb />κατασφαγείσης πρὸς χερῶν μητροκτόνων.
<lb />ὁρᾶτε πληγὰς τάσδε καρδίας ὅθεν.
<lb />εὕδουσα γὰρ φρὴν ὄμμασιν λαμπρύνεται,
<lb rend="displayNum" n="105" />ἐν ἡμέρᾳ δὲ μοῖρ᾽ ἀπρόσκοπος βροτῶν.
<lb /><milestone ed="P" unit="para" />ἦ πολλὰ μὲν δὴ τῶν ἐμῶν ἐλείξατε,
<lb />χοάς τ᾽ ἀοίνους, νηφάλια μειλίγματα,
<lb />καὶ νυκτίσεμνα δεῖπν᾽ ἐπ᾽ ἐσχάρᾳ πυρὸς
<lb />ἔθυον, ὥραν οὐδενὸς κοινὴν θεῶν.
<lb rend="displayNum" n="110" />καὶ πάντα ταῦτα λὰξ ὁρῶ πατούμενα.
<lb />ὁ δ᾽ ἐξαλύξας οἴχεται νεβροῦ δίκην,
<lb />καὶ ταῦτα κούφως ἐκ μέσων ἀρκυστάτων
<lb />ὤρουσεν ὑμῖν ἐγκατιλλώψας μέγα.
<lb />ἀκούσαθ᾽ ὡς ἔλεξα τῆς ἐμῆς περὶ
<lb rend="displayNum" n="115" />ψυχῆς, φρονήσατ᾽, ὦ κατὰ χθονὸς θεαί.
<lb />ὄναρ γὰρ ὑμᾶς νῦν Κλυταιμήστρα καλῶ.
</p></sp>
<sp>
<speaker>Χορός</speaker><p>
<lb />（μυγμός.）
</p></sp>
<sp>
<speaker>Κλυταιμήστρας Εἴδωλον</speaker><p>
<lb />μύζοιτ᾽ ἄν, ἁνὴρ δ᾽ οἴχεται φεύγων πρόσω:
<lb />φίλοι γάρ εἰσιν οὐκ ἐμοῖς προσεικότες.
</p></sp>
<sp>
<speaker>Χορός</speaker><p>
<lb rend="displayNum" n="120" />（μυγμός.）
</p></sp>
<sp>
<speaker>Κλυταιμήστρας Εἴδωλον</speaker><p>
<lb />ἄγαν ὑπνώσσεις κοὐ κατοικτίζεις πάθος:
<lb />φονεὺς δ᾽ Ὀρέστης τῆσδε μητρὸς οἴχεται.
</p></sp>
<sp>
<speaker>Χορός</speaker><p>
<lb />（ὠγμός.）
</p></sp>
<sp>
<speaker>Κλυταιμήστρας Εἴδωλον</speaker><p>
<lb />ᾤζεις, ὑπνώσσεις: οὐκ ἀναστήσῃ τάχος;
<lb rend="displayNum" n="125" />τί σοι πέπρωται πρᾶγμα πλὴν τεύχειν κακά;
</p></sp>
<sp>
<speaker>Χορός</speaker><p>
<lb />（ὠγμός.）
</p></sp>
<sp>
<speaker>Κλυταιμήστρας Εἴδωλον</speaker><p>
<lb />ὕπνος πόνος τε κύριοι συνωμόται
<lb />δεινῆς δρακαίνης ἐξεκήραναν μένος.
</p></sp>
<sp>
<speaker>Χορός</speaker><p>
<lb />（μυγμὸς διπλοῦς ὀξύς.）
<lb rend="displayNum" n="130" />λαβὲ λαβὲ λαβὲ λαβέ, φράζου.
</p></sp></div1></body></text></TEI.2>