<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="640" unit="card" />
</p></sp>
<sp>
<speaker>Χορός</speaker><p>
<lb rend="displayNum" n="640" />πατρὸς προτιμᾷ Ζεὺς μόρον τῷ σῷ λόγῳ:
<lb />αὐτὸς δ᾽ ἔδησε πατέρα πρεσβύτην Κρόνον.
<lb />πῶς ταῦτα τούτοις οὐκ ἐναντίως λέγεις;
<lb />ὑμᾶς δ᾽ ἀκούειν ταῦτ᾽ ἐγὼ μαρτύρομαι.
</p></sp>
<sp>
<speaker>Ἀπόλλων</speaker><p>
<lb />ὦ παντομισῆ κνώδαλα, στύγη θεῶν,
<lb rend="displayNum" n="645" />πέδας μὲν ἂν λύσειεν, ἔστι τοῦδ᾽ ἄκος
<lb />καὶ κάρτα πολλὴ μηχανὴ λυτήριος:
<lb />ἀνδρὸς δ᾽ ἐπειδὰν αἷμ᾽ ἀνασπάσῃ κόνις
<lb />ἅπαξ θανόντος, οὔτις ἔστ᾽ ἀνάστασις.
<lb />τούτων ἐπῳδὰς οὐκ ἐποίησεν πατὴρ
<lb rend="displayNum" n="650" />οὑμός, τὰ δ᾽ ἄλλα πάντ᾽ ἄνω τε καὶ κάτω
<lb />στρέφων τίθησιν οὐδὲν ἀσθμαίνων μένει.
</p></sp>
<sp>
<speaker>Χορός</speaker><p>
<lb />πῶς γὰρ τὸ φεύγειν τοῦδ᾽ ὑπερδικεῖς ὅρα:
<lb />τὸ μητρὸς αἷμ᾽ ὅμαιμον ἐκχέας πέδοι
<lb />ἔπειτ᾽ ἐν Ἄργει δώματ᾽ οἰκήσει πατρός;
<lb rend="displayNum" n="655" />ποίοισι βωμοῖς χρώμενος τοῖς δημίοις;
<lb />ποία δὲ χέρνιψ φρατέρων προσδέξεται;
</p></sp>
<sp>
<speaker>Ἀπόλλων</speaker><p>
<lb />καὶ τοῦτο λέξω, καὶ μάθ᾽ ὡς ὀρθῶς ἐρῶ.
<lb />οὔκ ἔστι μήτηρ ἡ κεκλημένου τέκνου
<lb />τοκεύς, τροφὸς δὲ κύματος νεοσπόρου.
<lb rend="displayNum" n="660" />τίκτει δ᾽ ὁ θρῴσκων, ἡ δ᾽ ἅπερ ξένῳ ξένη
<lb />ἔσωσεν ἔρνος, οἷσι μὴ βλάψῃ θεός.
<lb />τεκμήριον δὲ τοῦδέ σοι δείξω λόγου.
<lb />πατὴρ μὲν ἂν γένοιτ᾽ ἄνευ μητρός: πέλας
<lb />μάρτυς πάρεστι παῖς Ὀλυμπίου Διός,
<lb rend="displayNum" n="665" />οὐδ᾽ ἐν σκότοισι νηδύος τεθραμμένη,
<lb />ἀλλ᾽ οἷον ἔρνος οὔτις ἂν τέκοι θεός.
<lb /><milestone ed="P" unit="para" />ἐγὼ δέ, Παλλάς, τἄλλα θ᾽ ὡς ἐπίσταμαι,
<lb />τὸ σὸν πόλισμα καὶ στρατὸν τεύξω μέγαν,
<lb />καὶ τόνδ᾽ ἔπεμψα σῶν δόμων ἐφέστιον,
<lb rend="displayNum" n="670" />ὅπως γένοιτο πιστὸς εἰς τὸ πᾶν χρόνου
<lb />καὶ τόνδ᾽ ἐπικτήσαιο σύμμαχον, θεά,
<lb />καὶ τοὺς ἔπειτα, καὶ τάδ᾽ αἰανῶς μένοι
<lb />στέργειν τὰ πιστὰ τῶνδε τοὺς ἐπισπόρους.
</p></sp></div1></body></text></TEI.2>