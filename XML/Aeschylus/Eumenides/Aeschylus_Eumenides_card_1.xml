<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<sp n="*puqia/s">
<speaker>Πυθιάς</speaker><p>
<lb />πρῶτον μὲν εὐχῇ τῇδε πρεσβεύω θεῶν
<lb />τὴν πρωτόμαντιν Γαῖαν: ἐκ δὲ τῆς Θέμιν,
<lb />ἣ δὴ τὸ μητρὸς δευτέρα τόδ᾽ ἕζετο
<lb />μαντεῖον, ὡς λόγος τις: ἐν δὲ τῷ τρίτῳ
<lb rend="displayNum" n="5" />λάχει, θελούσης, οὐδὲ πρὸς βίαν τινός,
<lb />Τιτανὶς ἄλλη παῖς Χθονὸς καθέζετο,
<lb />Φοίβη: δίδωσι δ᾽ ἣ γενέθλιον δόσιν
<lb />Φοίβῳ: τὸ Φοίβης δ᾽ ὄνομ᾽ ἔχει παρώνυμον.
<lb />λιπὼν δὲ λίμνην Δηλίαν τε χοιράδα,
<lb rend="displayNum" n="10" />κέλσας ἐπ᾽ ἀκτὰς ναυπόρους τὰς Παλλάδος,
<lb />ἐς τήνδε γαῖαν ἦλθε Παρνησοῦ θ᾽ ἕδρας.
<lb />πέμπουσι δ᾽ αὐτὸν καὶ σεβίζουσιν μέγα
<lb />κελευθοποιοὶ παῖδες Ἡφαίστου, χθόνα
<lb />ἀνήμερον τιθέντες ἡμερωμένην.
<lb rend="displayNum" n="15" />μολόντα δ᾽ αὐτὸν κάρτα τιμαλφεῖ λεώς,
<lb />Δελφός τε χώρας τῆσδε πρυμνήτης ἄναξ.
<lb />τέχνης δέ νιν Ζεὺς ἔνθεον κτίσας φρένα
<lb />ἵζει τέταρτον τοῖσδε μάντιν ἐν θρόνοις:
<lb />Διὸς προφήτης δ᾽ ἐστὶ Λοξίας πατρός.
<lb rend="displayNum" n="20" /><milestone ed="P" unit="para" />τούτους ἐν εὐχαῖς φροιμιάζομαι θεούς.
<lb />Παλλὰς προναία δ᾽ ἐν λόγοις πρεσβεύεται:
<lb />σέβω δὲ νύμφας, ἔνθα Κωρυκὶς πέτρα
<lb />κοίλη, φίλορνις, δαιμόνων ἀναστροφή:
<lb />Βρόμιος ἔχει τὸν χῶρον, οὐδ᾽ ἀμνημονῶ,
<lb rend="displayNum" n="25" />ἐξ οὗτε Βάκχαις ἐστρατήγησεν θεός,
<lb />λαγὼ δίκην Πενθεῖ καταρράψας μόρον:
<lb />Πλειστοῦ τε πηγὰς καὶ Ποσειδῶνος κράτος
<lb />καλοῦσα καὶ τέλειον ὕψιστον Δία,
<lb />ἔπειτα μάντις ἐς θρόνους καθιζάνω.
<lb rend="displayNum" n="30" />καὶ νῦν τυχεῖν με τῶν πρὶν εἰσόδων μακρῷ
<lb />ἄριστα δοῖεν: κεἰ παρ᾽ Ἑλλήνων τινές,
<lb />ἴτων πάλῳ λαχόντες, ὡς νομίζεται.
<lb />μαντεύομαι γὰρ ὡς ἂν ἡγῆται θεός.
</p></sp></div1></body></text></TEI.2>