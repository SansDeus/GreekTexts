<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="276" unit="card" />
</p></sp>
<sp>
<speaker>Ὀρέστης</speaker><p>
<lb />ἐγὼ διδαχθεὶς ἐν κακοῖς ἐπίσταμαι
<lb />πολλοὺς καθαρμούς, καὶ λέγειν ὅπου δίκη
<lb />σιγᾶν θ᾽ ὁμοίως: ἐν δὲ τῷδε πράγματι
<lb />φωνεῖν ἐτάχθην πρὸς σοφοῦ διδασκάλου.
<lb rend="displayNum" n="280" />βρίζει γὰρ αἷμα καὶ μαραίνεται χερός,
<lb />μητροκτόνον μίασμα δ᾽ ἔκπλυτον πέλει:
<lb />ποταίνιον γὰρ ὂν πρὸς ἑστίᾳ θεοῦ
<lb />Φοίβου καθαρμοῖς ἠλάθη χοιροκτόνοις.
<lb />πολὺς δέ μοι γένοιτ᾽ ἂν ἐξ ἀρχῆς λόγος,
<lb rend="displayNum" n="285" />ὅσοις προσῆλθον ἀβλαβεῖ ξυνουσίᾳ.
<lb /><del status="unremarkable">χρόνος καθαιρεῖ πάντα γηράσκων ὁμοῦ.</del>
<lb /><milestone ed="P" unit="para" />καὶ νῦν ἀφ᾽ ἁγνοῦ στόματος εὐφήμως καλῶ
<lb />χώρας ἄνασσαν τῆσδ᾽ Ἀθηναίαν ἐμοὶ
<lb />μολεῖν ἀρωγόν: κτήσεται δ᾽ ἄνευ δορὸς
<lb rend="displayNum" n="290" />αὐτόν τε καὶ γῆν καὶ τὸν Ἀργεῖον λεὼν
<lb />πιστὸν δικαίως ἐς τὸ πᾶν τε σύμμαχον.
<lb />ἀλλ᾽ εἴτε χώρας ἐν τόποις Λιβυστικοῖς,
<lb />Τρίτωνος ἀμφὶ χεῦμα γενεθλίου πόρου,
<lb />τίθησιν ὀρθὸν ἢ κατηρεφῆ πόδα,
<lb rend="displayNum" n="295" />φίλοις ἀρήγουσ᾽, εἴτε Φλεγραίαν πλάκα
<lb />θρασὺς ταγοῦχος ὡς ἀνὴρ ἐπισκοπεῖ,
<lb />ἔλθοι—κλύει δὲ καὶ πρόσωθεν ὢν θεός—
<lb />ὅπως γένοιτο τῶνδ᾽ ἐμοὶ λυτήριος.
</p></sp></div2></div1></body></text></TEI.2>