<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="64" unit="card" />
<sp>
<speaker>Ἀπόλλων</speaker><p>
<lb />οὔτοι προδώσω: διὰ τέλους δέ σοι φύλαξ
<lb rend="displayNum" n="65" />ἐγγὺς παρεστὼς καὶ πρόσω δ᾽ ἀποστατῶν
<lb />ἐχθροῖσι τοῖς σοῖς οὐ γενήσομαι πέπων.
<lb />καὶ νῦν ἁλούσας τάσδε τὰς μάργους ὁρᾷς:
<lb />ὕπνῳ πεσοῦσαι δ᾽ αἱ κατάπτυστοι κόραι,
<lb />γραῖαι παλαιαὶ παῖδες, αἷς οὐ μείγνυται
<lb rend="displayNum" n="70" />θεῶν τις οὐδ᾽ ἄνθρωπος οὐδὲ θήρ ποτε.
<lb />κακῶν δ᾽ ἕκατι κἀγένοντ᾽, ἐπεὶ κακὸν
<lb />σκότον νέμονται Τάρταρόν θ᾽ ὑπὸ χθονός,
<lb />μισήματ᾽ ἀνδρῶν καὶ θεῶν Ὀλυμπίων.
<lb />ὅμως δὲ φεῦγε μηδὲ μαλθακὸς γένῃ.
<lb rend="displayNum" n="75" />ἐλῶσι γάρ σε καὶ δι᾽ ἠπείρου μακρᾶς
<lb />βιβῶντ᾽ ἀν᾽ αἰεὶ τὴν πλανοστιβῆ χθόνα
<lb />ὑπέρ τε πόντον καὶ περιρρύτας πόλεις.
<lb />καὶ μὴ πρόκαμνε τόνδε βουκολούμενος
<lb />πόνον: μολὼν δὲ Παλλάδος ποτὶ πτόλιν
<lb rend="displayNum" n="80" />ἵζου παλαιὸν ἄγκαθεν λαβὼν βρέτας.
<lb />κἀκεῖ δικαστὰς τῶνδε καὶ θελκτηρίους
<lb />μύθους ἔχοντες μηχανὰς εὑρήσομεν,
<lb />ὥστ᾽ ἐς τὸ πᾶν σε τῶνδ᾽ ἀπαλλάξαι πόνων:
<lb />καὶ γὰρ κτανεῖν σ᾽ ἔπεισα μητρῷον δέμας.
</p></sp>
<sp>
<speaker>Ὀρέστης</speaker><p>
<lb rend="displayNum" n="85" />ἄναξ Ἄπολλον, οἶσθα μὲν τὸ μὴ 'δικεῖν:
<lb />ἐπεὶ δ᾽ ἐπίστᾳ, καὶ τὸ μὴ 'μελεῖν μάθε.
<lb />σθένος δὲ ποιεῖν εὖ φερέγγυον τὸ σόν.
</p></sp>
<sp>
<speaker>Ἀπόλλων</speaker><p>
<lb />μέμνησο, μὴ φόβος σε νικάτω φρένας.
<lb />σὺ δ᾽, αὐτάδελφον αἷμα καὶ κοινοῦ πατρός,
<lb rend="displayNum" n="90" />Ἑρμῆ, φύλασσε: κάρτα δ᾽ ὢν ἐπώνυμος
<lb />πομπαῖος ἴσθι, τόνδε ποιμαίνων ἐμὸν
<lb />ἱκέτην—σέβει τοι Ζεὺς τόδ᾽ ἐκνόμων σέβας—
<lb />ὁρμώμενον βροτοῖσιν εὐπόμπῳ τύχῃ.
</p></sp></div1></body></text></TEI.2>