<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="470" unit="card" />
</p></sp>
<sp>
<speaker>Ἀθηνᾶ</speaker><p>
<lb rend="displayNum" n="470" />τὸ πρᾶγμα μεῖζον, εἴ τις οἴεται τόδε
<lb />βροτὸς δικάζειν: οὐδὲ μὴν ἐμοὶ θέμις
<lb />φόνου διαιρεῖν ὀξυμηνίτου δίκας:
<lb />ἄλλως τε καὶ σὺ μὲν κατηρτυκὼς ἐμοῖς
<lb />ἱκέτης προσῆλθες καθαρὸς ἀβλαβὴς δόμοις:
<lb rend="displayNum" n="475" />οὕτως δ᾽ ἄμομφον ὄντα σ᾽ αἰδοῦμαι πόλει.
<lb />αὗται δ᾽ ἔχουσι μοῖραν οὐκ εὐπέμπελον,
<lb />καὶ μὴ τυχοῦσαι πράγματος νικηφόρου,
<lb />χώρᾳ μεταῦθις ἰὸς ἐκ φρονημάτων
<lb />πέδοι πεσὼν ἄφερτος αἰανὴς νόσος.
<lb rend="displayNum" n="480" /><milestone ed="P" unit="para" />τοιαῦτα μὲν τάδ᾽ ἐστίν: ἀμφότερα, μένειν
<lb />πέμπειν τε δυσπήμαντ᾽ ἀμηχάνως ἐμοί.
<lb />ἐπεὶ δὲ πρᾶγμα δεῦρ᾽ ἐπέσκηψεν τόδε,
<lb />φόνων δικαστὰς ὁρκίους αἱρουμένη
<lb />θεσμὸν τὸν εἰς ἅπαντ᾽ ἐγὼ θήσω χρόνον.
<lb rend="displayNum" n="485" />ὑμεῖς δὲ μαρτύριά τε καὶ τεκμήρια
<lb />καλεῖσθ᾽, ἀρωγὰ τῆς δίκης ὁρκώματα:
<lb />κρίνασα δ᾽ ἀστῶν τῶν ἐμῶν τὰ βέλτατα
<lb />ἥξω, διαιρεῖν τοῦτο πρᾶγμ᾽ ἐτητύμως,
<lb />ὅρκον πορόντας μηδὲν ἔκδικον φράσειν.
</p></sp></div1></body></text></TEI.2>