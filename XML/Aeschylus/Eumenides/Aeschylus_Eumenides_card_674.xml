<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="674" unit="card" />
</p></sp>
<sp>
<speaker>Ἀθηνᾶ</speaker><p>
<lb />ἤδη κελεύω τούσδ᾽ ἀπὸ γνώμης φέρειν
<lb rend="displayNum" n="675" />ψῆφον δικαίαν, ὡς ἅλις λελεγμένων;
</p></sp>
<sp>
<speaker>Χορός</speaker><p>
<lb />ἡμῖν μὲν ἤδη πᾶν τετόξευται βέλος.
<lb />μένω δ᾽ ἀκοῦσαι πῶς ἀγὼν κριθήσεται.
</p></sp>
<sp>
<speaker>Ἀθηνᾶ</speaker><p>
<lb />τί γάρ; πρὸς ὑμῶν πῶς τιθεῖσ᾽, ἄμομφος ὦ;
</p></sp>
<sp>
<speaker>Ἀπόλλων</speaker><p>
<lb />ἠκούσαθ᾽ ὧν ἠκούσατ᾽, ἐν δὲ καρδίᾳ
<lb rend="displayNum" n="680" />ψῆφον φέροντες ὅρκον αἰδεῖσθε, ξένοι.
</p></sp>
<sp>
<speaker>Ἀθηνᾶ</speaker><p>
<lb />κλύοιτ᾽ ἂν ἤδη θεσμόν, Ἀττικὸς λεώς,
<lb />πρώτας δίκας κρίνοντες αἵματος χυτοῦ.
<lb />ἔσται δὲ καὶ τὸ λοιπὸν Αἰγέως στρατῷ
<lb />αἰεὶ δικαστῶν τοῦτο βουλευτήριον.
<lb rend="displayNum" n="685" />πάγον δ᾽ Ἄρειον τόνδ᾽, Ἀμαζόνων ἕδραν
<lb />σκηνάς θ᾽, ὅτ᾽ ἦλθον Θησέως κατὰ φθόνον
<lb />στρατηλατοῦσαι, καὶ πόλιν νεόπτολιν
<lb />τήνδ᾽ ὑψίπυργον ἀντεπύργωσαν τότε,
<lb />Ἄρει δ᾽ ἔθυον, ἔνθεν ἔστ᾽ ἐπώνυμος
<lb rend="displayNum" n="690" />πέτρα, πάγος τ᾽ Ἄρειος: ἐν δὲ τῷ σέβας
<lb />ἀστῶν φόβος τε ξυγγενὴς τὸ μὴ ἀδικεῖν
<lb />σχήσει τό τ᾽ ἦμαρ καὶ κατ᾽ εὐφρόνην ὁμῶς,
<lb />αὐτῶν πολιτῶν μὴ 'πιχραινόντων νόμους
<lb />κακαῖς ἐπιρροαῖσι: βορβόρῳ δ᾽ ὕδωρ
<lb rend="displayNum" n="695" />λαμπρὸν μιαίνων οὔποθ᾽ εὑρήσεις ποτόν.
<lb /><milestone ed="P" unit="para" />τὸ μήτ᾽ ἄναρχον μήτε δεσποτούμενον
<lb />ἀστοῖς περιστέλλουσι βουλεύω σέβειν,
<lb />καὶ μὴ τὸ δεινὸν πᾶν πόλεως ἔξω βαλεῖν.
<lb />τίς γὰρ δεδοικὼς μηδὲν ἔνδικος βροτῶν;
<lb rend="displayNum" n="700" />τοιόνδε τοι ταρβοῦντες ἐνδίκως σέβας
<lb />ἔρυμά τε χώρας καὶ πόλεως σωτήριον
<lb />ἔχοιτ᾽ ἄν, οἷον οὔτις ἀνθρώπων ἔχει,
<lb />οὔτ᾽ ἐν Σκύθῃσιν οὔτε Πέλοπος ἐν τόποις.
<lb />κερδῶν ἄθικτον τοῦτο βουλευτήριον,
<lb rend="displayNum" n="705" />αἰδοῖον, ὀξύθυμον, εὑδόντων ὕπερ
<lb />ἐγρηγορὸς φρούρημα γῆς καθίσταμαι.
<lb /><milestone ed="P" unit="para" />ταύτην μὲν ἐξέτειν᾽ ἐμοῖς παραίνεσιν
<lb />ἀστοῖσιν εἰς τὸ λοιπόν: ὀρθοῦσθαι δὲ χρὴ
<lb />καὶ ψῆφον αἴρειν καὶ διαγνῶναι δίκην
<lb rend="displayNum" n="710" />αἰδουμένους τὸν ὅρκον. εἴρηται λόγος.
</p></sp></div1></body></text></TEI.2>