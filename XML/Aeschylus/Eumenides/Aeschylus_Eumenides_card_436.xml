<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="436" unit="card" />
</p></sp>
<sp>
<speaker>Ἀθηνᾶ</speaker><p>
<lb />τί πρὸς τάδ᾽ εἰπεῖν, ὦ ξέν᾽, ἐν μέρει θέλεις;
<lb />λέξας δὲ χώραν καὶ γένος καὶ ξυμφορὰς
<lb />τὰς σάς, ἔπειτα τόνδ᾽ ἀμυναθοῦ ψόγον:
<lb />εἴπερ πεποιθὼς τῇ δίκῃ βρέτας τόδε
<lb rend="displayNum" n="440" />ἧσαι φυλάσσων ἑστίας ἁμῆς πέλας
<lb />σεμνὸς προσίκτωρ ἐν τρόποις Ἰξίονος.
<lb />τούτοις ἀμείβου πᾶσιν εὐμαθές τί μοι.
</p></sp>
<sp>
<speaker>Ὀρέστης</speaker><p>
<lb />ἄνασσ᾽ Ἀθάνα, πρῶτον ἐκ τῶν ὑστάτων
<lb />τῶν σῶν ἐπῶν μέλημ᾽ ἀφαιρήσω μέγα.
<lb rend="displayNum" n="445" />οὐκ εἰμὶ προστρόπαιος, οὐδ᾽ ἔχων μύσος
<lb />πρὸς χειρὶ τἠμῇ τὸ σὸν ἐφεζόμην βρέτας.
<lb />τεκμήριον δὲ τῶνδέ σοι λέξω μέγα.
<lb />ἄφθογγον εἶναι τὸν παλαμναῖον νόμος,
<lb />ἔστ᾽ ἂν πρὸς ἀνδρὸς αἵματος καθαρσίου
<lb rend="displayNum" n="450" />σφαγαὶ καθαιμάξωσι νεοθήλου βοτοῦ.
<lb />πάλαι πρὸς ἄλλοις ταῦτ᾽ ἀφιερώμεθα
<lb />οἴκοισι, καὶ βοτοῖσι καὶ ῥυτοῖς πόροις.
<lb /><milestone ed="P" unit="para" />ταύτην μὲν οὕτω φροντίδ᾽ ἐκποδὼν λέγω.
<lb />γένος δὲ τοὐμὸν ὡς ἔχει πεύσῃ τάχα.
<lb rend="displayNum" n="455" />Ἀργεῖός εἰμι, πατέρα δ᾽ ἱστορεῖς καλῶς,
<lb />Ἀγαμέμνον᾽, ἀνδρῶν ναυβατῶν ἁρμόστορα,
<lb />ξὺν ᾧ σὺ Τροίαν ἄπολιν Ἰλίου πόλιν
<lb />ἔθηκας. ἔφθιθ᾽ οὗτος οὐ καλῶς, μολὼν
<lb />εἰς οἶκον: ἀλλά νιν κελαινόφρων ἐμὴ
<lb rend="displayNum" n="460" />μήτηρ κατέκτα, ποικίλοις ἀγρεύμασιν
<lb />κρύψασ᾽, ἃ λουτρῶν ἐξεμαρτύρει φόνον.
<lb />κἀγὼ κατελθών, τὸν πρὸ τοῦ φεύγων χρόνον,
<lb />ἔκτεινα τὴν τεκοῦσαν, οὐκ ἀρνήσομαι,
<lb />ἀντικτόνοις ποιναῖσι φιλτάτου πατρός.
<lb rend="displayNum" n="465" />καὶ τῶνδε κοινῇ Λοξίας ἐπαίτιος,
<lb />ἄλγη προφωνῶν ἀντίκεντρα καρδίᾳ,
<lb />εἰ μή τι τῶνδ᾽ ἔρξαιμι τοὺς ἐπαιτίους.
<lb />σὺ δ᾽ εἰ δικαίως εἴτε μὴ κρῖνον δίκην:
<lb />πράξας γὰρ ἐν σοὶ πανταχῇ τάδ᾽ αἰνέσω.
</p></sp></div1></body></text></TEI.2>