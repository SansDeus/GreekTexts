<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="711" unit="card" />
</p></sp>
<sp>
<speaker>Χορός</speaker><p>
<lb />καὶ μὴν βαρεῖαν τήνδ᾽ ὁμιλίαν χθονὸς
<lb />ξύμβουλός εἰμι μηδαμῶς ἀτιμάσαι.
</p></sp>
<sp>
<speaker>Ἀπόλλων</speaker><p>
<lb />κἄγωγε χρησμοὺς τοὺς ἐμούς τε καὶ Διὸς
<lb />ταρβεῖν κελεύω μηδ᾽ ἀκαρπώτους κτίσαι.
</p></sp>
<sp>
<speaker>Χορός</speaker><p>
<lb rend="displayNum" n="715" />ἀλλ᾽ αἱματηρὰ πράγματ᾽ οὐ λαχὼν σέβεις,
<lb />μαντεῖα δ᾽ οὐκέθ᾽ ἁγνὰ μαντεύσῃ νέμων.
</p></sp>
<sp>
<speaker>Ἀπόλλων</speaker><p>
<lb />ἦ καὶ πατήρ τι σφάλλεται βουλευμάτων
<lb />πρωτοκτόνοισι προστροπαῖς Ἰξίονος;
</p></sp>
<sp>
<speaker>Χορός</speaker><p>
<lb />λέγεις: ἐγὼ δὲ μὴ τυχοῦσα τῆς δίκης
<lb rend="displayNum" n="720" />βαρεῖα χώρᾳ τῇδ᾽ ὁμιλήσω πάλιν.
</p></sp>
<sp>
<speaker>Ἀπόλλων</speaker><p>
<lb />ἀλλ᾽ ἔν τε τοῖς νέοισι καὶ παλαιτέροις
<lb />θεοῖς ἄτιμος εἶ σύ: νικήσω δ᾽ ἐγώ.
</p></sp>
<sp>
<speaker>Χορός</speaker><p>
<lb />τοιαῦτ᾽ ἔδρασας καὶ Φέρητος ἐν δόμοις:
<lb />Μοίρας ἔπεισας ἀφθίτους θεῖναι βροτούς.
</p></sp>
<sp>
<speaker>Ἀπόλλων</speaker><p>
<lb rend="displayNum" n="725" />οὔκουν δίκαιον τὸν σέβοντ᾽ εὐεργετεῖν,
<lb />ἄλλως τε πάντως χὤτε δεόμενος τύχοι;
</p></sp>
<sp>
<speaker>Χορός</speaker><p>
<lb />σύ τοι παλαιὰς διανομὰς καταφθίσας
<lb />οἴνῳ παρηπάτησας ἀρχαίας θεάς.
</p></sp>
<sp>
<speaker>Ἀπόλλων</speaker><p>
<lb />σύ τοι τάχ᾽ οὐκ ἔχουσα τῆς δίκης τέλος
<lb rend="displayNum" n="730" />ἐμῇ τὸν ἰὸν οὐδὲν ἐχθροῖσιν βαρύν.
</p></sp>
<sp>
<speaker>Χορός</speaker><p>
<lb />ἐπεὶ καθιππάζῃ με πρεσβῦτιν νέος,
<lb />δίκης γενέσθαι τῆσδ᾽ ἐπήκοος μένω,
<lb />ὡς ἀμφίβουλος οὖσα θυμοῦσθαι πόλει.
</p></sp>
<sp>
<speaker>Ἀθηνᾶ</speaker><p>
<lb />ἐμὸν τόδ᾽ ἔργον, λοισθίαν κρῖναι δίκην.
<lb rend="displayNum" n="735" />ψῆφον δ᾽ Ὀρέστῃ τήνδ᾽ ἐγὼ προσθήσομαι.
<lb />μήτηρ γὰρ οὔτις ἐστὶν ἥ μ᾽ ἐγείνατο,
<lb />τὸ δ᾽ ἄρσεν αἰνῶ πάντα, πλὴν γάμου τυχεῖν,
<lb />ἅπαντι θυμῷ, κάρτα δ᾽ εἰμὶ τοῦ πατρός.
<lb />οὕτω γυναικὸς οὐ προτιμήσω μόρον
<lb rend="displayNum" n="740" />ἄνδρα κτανούσης δωμάτων ἐπίσκοπον.
<lb />νικᾷ δ᾽ Ὀρέστης, κἂν ἰσόψηφος κριθῇ.
<lb /><milestone ed="P" unit="para" />ἐκβάλλεθ᾽ ὡς τάχιστα τευχέων πάλους,
<lb />ὅσοις δικαστῶν τοῦτ᾽ ἐπέσταλται τέλος.
</p></sp></div1></body></text></TEI.2>