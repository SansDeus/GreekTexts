<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="213" unit="card" />
</p></sp>
<sp>
<speaker>Ἀπόλλων</speaker><p>
<lb />ἦ κάρτ᾽ ἄτιμα καὶ παρ᾽ οὐδὲν εἰργάσω
<lb />Ἥρας τελείας καὶ Διὸς πιστώματα.
<lb rend="displayNum" n="215" />Κύπρις δ᾽ ἄτιμος τῷδ᾽ ἀπέρριπται λόγῳ,
<lb />ὅθεν βροτοῖσι γίγνεται τὰ φίλτατα.
<lb />εὐνὴ γὰρ ἀνδρὶ καὶ γυναικὶ μόρσιμος
<lb />ὅρκου 'στὶ μείζων τῇ δίκῃ φρουρουμένη.
<lb />εἰ τοῖσιν οὖν κτείνουσιν ἀλλήλους χαλᾷς
<lb rend="displayNum" n="220" />τὸ μὴ τίνεσθαι μηδ᾽ ἐποπτεύειν κότῳ,
<lb />οὔ φημ᾽ Ὀρέστην σ᾽ ἐνδίκως ἀνδρηλατεῖν.
<lb />τὰ μὲν γὰρ οἶδα κάρτα σ᾽ ἐνθυμουμένην,
<lb />τὰ δ᾽ ἐμφανῶς πράσσουσαν ἡσυχαιτέραν.
<lb />δίκας δὲ Παλλὰς τῶνδ᾽ ἐποπτεύσει θεά.
</p></sp>
<sp>
<speaker>Χορός</speaker><p>
<lb rend="displayNum" n="225" />τὸν ἄνδρ᾽ ἐκεῖνον οὔ τι μὴ λίπω ποτέ.
</p></sp>
<sp>
<speaker>Ἀπόλλων</speaker><p>
<lb />σὺ δ᾽ οὖν δίωκε καὶ πόνον πλείω τίθου.
</p></sp>
<sp>
<speaker>Χορός</speaker><p>
<lb />τιμὰς σὺ μὴ σύντεμνε τὰς ἐμὰς λόγῳ.
</p></sp>
<sp>
<speaker>Ἀπόλλων</speaker><p>
<lb />οὐδ᾽ ἂν δεχοίμην ὥστ᾽ ἔχειν τιμὰς σέθεν.
</p></sp>
<sp>
<speaker>Χορός</speaker><p>
<lb />μέγας γὰρ ἔμπας πὰρ Διὸς θρόνοις λέγῃ.
<lb rend="displayNum" n="230" />ἐγὼ δ᾽, ἄγει γὰρ αἷμα μητρῷον, δίκας
<lb />μέτειμι τόνδε φῶτα κἀκκυνηγετῶ.
</p></sp>
<sp>
<speaker>Ἀπόλλων</speaker><p>
<lb />ἐγὼ δ᾽ ἀρήξω τὸν ἱκέτην τε ῥύσομαι:
<lb />δεινὴ γὰρ ἐν βροτοῖσι κἀν θεοῖς πέλει
<lb />τοῦ προστροπαίου μῆνις, εἰ προδῶ σφ᾽ ἑκών.
</p></sp>
<sp>
<speaker>Ὀρέστης</speaker><p>
<lb rend="displayNum" n="235" />ἄνασσ᾽ Ἀθάνα, Λοξίου κελεύμασιν
<lb />ἥκω, δέχου δὲ πρευμενῶς ἀλάστορα,
<lb />οὐ προστρόπαιον οὐδ᾽ ἀφοίβαντον χέρα,
<lb />ἀλλ᾽ ἀμβλὺς ἤδη προστετριμμένος τε πρὸς
<lb />ἄλλοισιν οἴκοις καὶ πορεύμασιν βροτῶν.
<lb rend="displayNum" n="240" />ὅμοια χέρσον καὶ θάλασσαν ἐκπερῶν,
<lb />σῴζων ἐφετμὰς Λοξίου χρηστηρίους,
<lb />πρόσειμι δῶμα καὶ βρέτας τὸ σόν, θεά.
<lb />αὐτοῦ φυλάσσων ἀναμένω τέλος δίκης.
</p></sp>
<sp>
<speaker>Χορός</speaker><p>
<lb />εἶεν: τόδ᾽ ἐστὶ τἀνδρὸς ἐκφανὲς τέκμαρ.
<lb rend="displayNum" n="245" />ἕπου δὲ μηνυτῆρος ἀφθέγκτου φραδαῖς.
<lb />τετραυματισμένον γὰρ ὡς κύων νεβρὸν
<lb />πρὸς αἷμα καὶ σταλαγμὸν ἐκματεύομεν.
<lb />πολλοῖς δὲ μόχθοις ἀνδροκμῆσι φυσιᾷ
<lb />σπλάγχνον: χθονὸς γὰρ πᾶς πεποίμανται τόπος,
<lb rend="displayNum" n="250" />ὑπέρ τε πόντον ἀπτέροις ποτήμασιν
<lb />ἦλθον διώκουσ᾽, οὐδὲν ὑστέρα νεώς.
<lb />καὶ νῦν ὅδ᾽ ἐνθάδ᾽ ἐστί που καταπτακών.
<lb />ὀσμὴ βροτείων αἱμάτων με προσγελᾷ.
</p></sp></div1></body></text></TEI.2>