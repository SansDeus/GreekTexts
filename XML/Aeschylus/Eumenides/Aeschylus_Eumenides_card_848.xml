<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="strophe" n="2" org="uniform" sample="complete"><sp><p><milestone ed="p" n="848" unit="card" /></p></sp>
<sp>
<speaker>Ἀθηνᾶ</speaker><p>
<lb />ὀργὰς ξυνοίσω σοι: γεραιτέρα γὰρ εἶ.
<lb />καὶ τῷ μὲν <add>εἶ</add> σὺ κάρτ᾽ ἐμοῦ σοφωτέρα:
<lb rend="displayNum" n="850" />φρονεῖν δὲ κἀμοὶ Ζεὺς ἔδωκεν οὐ κακῶς.
<lb />ὑμεῖς δ᾽ ἐς ἀλλόφυλον ἐλθοῦσαι χθόνα
<lb />γῆς τῆσδ᾽ ἐρασθήσεσθε: προυννέπω τάδε.
<lb />οὑπιρρέων γὰρ τιμιώτερος χρόνος
<lb />ἔσται πολίταις τοῖσδε. καὶ σὺ τιμίαν
<lb rend="displayNum" n="855" />ἕδραν ἔχουσα πρὸς δόμοις Ἐρεχθέως
<lb />τεύξῃ παρ᾽ ἀνδρῶν καὶ γυναικείων στόλων,
<lb />ὅσων παρ᾽ ἄλλων οὔποτ᾽ ἂν σχέθοις βροτῶν.
<lb />σὺ δ᾽ ἐν τόποισι τοῖς ἐμοῖσι μὴ βάλῃς
<lb />μήθ᾽ αἱματηρὰς θηγάνας, σπλάγχνων βλάβας
<lb rend="displayNum" n="860" />νέων, ἀοίνοις ἐμμανεῖς θυμώμασιν,
<lb />μήτ᾽, ἐξελοῦσ᾽ ὡς καρδίαν ἀλεκτόρων,
<lb />ἐν τοῖς ἐμοῖς ἀστοῖσιν ἱδρύσῃς Ἄρη
<lb />ἐμφύλιόν τε καὶ πρὸς ἀλλήλους θρασύν.
<lb />θυραῖος ἔστω πόλεμος, οὐ μόλις παρών,
<lb rend="displayNum" n="865" />ἐν ᾧ τις ἔσται δεινὸς εὐκλείας ἔρως:
<lb />ἐνοικίου δ᾽ ὄρνιθος οὐ λέγω μάχην
<lb /><milestone ed="P" unit="para" />τοιαῦθ᾽ ἑλέσθαι σοι πάρεστιν ἐξ ἐμοῦ,
<lb />εὖ δρῶσαν, εὖ πάσχουσαν, εὖ τιμωμένην
<lb />χώρας μετασχεῖν τῆσδε θεοφιλεστάτης.
</p></sp></div2></div1></body></text></TEI.2>