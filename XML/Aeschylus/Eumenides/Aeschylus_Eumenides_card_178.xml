<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="3" org="uniform" sample="complete"><sp><p><milestone ed="p" n="178" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Ἀπόλλων</speaker><p>
<lb />ἔξω, κελεύω, τῶνδε δωμάτων τάχος
<lb rend="displayNum" n="180" />χωρεῖτ᾽, ἀπαλλάσσεσθε μαντικῶν μυχῶν,
<lb />μὴ καὶ λαβοῦσα πτηνὸν ἀργηστὴν ὄφιν,
<lb />χρυσηλάτου θώμιγγος ἐξορμώμενον,
<lb />ἀνῇς ὑπ᾽ ἄλγους μέλαν᾽ ἀπ᾽ ἀνθρώπων ἀφρόν,
<lb />ἐμοῦσα θρόμβους οὓς ἀφείλκυσας φόνου.
<lb rend="displayNum" n="185" />οὔτοι δόμοισι τοῖσδε χρίμπτεσθαι πρέπει:
<lb />ἀλλ᾽ οὗ καρανιστῆρες ὀφθαλμωρύχοι
<lb />δίκαι σφαγαί τε σπέρματός τ᾽ ἀποφθορᾷ
<lb />παίδων κακοῦται χλοῦνις, ἠδ᾽ ἀκρωνία,
<lb />λευσμός τε, καὶ μύζουσιν οἰκτισμὸν πολὺν
<lb rend="displayNum" n="190" />ὑπὸ ῥάχιν παγέντες. ἆρ᾽ ἀκούετε
<lb />οἵας ἑορτῆς ἔστ᾽ ἀπόπτυστοι θεοῖς
<lb />στέργηθρ᾽ ἔχουσαι; πᾶς δ᾽ ὑφηγεῖται τρόπος
<lb />μορφῆς. λέοντος ἄντρον αἱματορρόφου
<lb />οἰκεῖν τοιαύτας εἰκός, οὐ χρηστηρίοις
<lb rend="displayNum" n="195" />ἐν τοῖσδε πλησίοισι τρίβεσθαι μύσος.
<lb />χωρεῖτ᾽ ἄνευ βοτῆρος αἰπολούμεναι.
<lb />ποίμνης τοιαύτης δ᾽ οὔτις εὐφιλὴς θεῶν.
</p></sp>
<sp>
<speaker>Χορός</speaker><p>
<lb />ἄναξ Ἄπολλον, ἀντάκουσον ἐν μέρει.
<lb />αὐτὸς σὺ τούτων οὐ μεταίτιος πέλῃ,
<lb rend="displayNum" n="200" />ἀλλ᾽ εἷς τὸ πᾶν ἔπραξας ὢν παναίτιος.
</p></sp>
<sp>
<speaker>Ἀπόλλων</speaker><p>
<lb />πῶς δή; τοσοῦτο μῆκος ἔκτεινον λόγου.
</p></sp>
<sp>
<speaker>Χορός</speaker><p>
<lb />ἔχρησας ὥστε τὸν ξένον μητροκτονεῖν.
</p></sp>
<sp>
<speaker>Ἀπόλλων</speaker><p>
<lb />ἔχρησα ποινὰς τοῦ πατρὸς πρᾶξαι. τί μήν ;
</p></sp>
<sp>
<speaker>Χορός</speaker><p>
<lb />κἄπειθ᾽ ὑπέστης αἵματος δέκτωρ νέου.
</p></sp>
<sp>
<speaker>Ἀπόλλων</speaker><p>
<lb rend="displayNum" n="205" />καὶ προστραπέσθαι τούσδ᾽ ἐπέστελλον δόμους.
</p></sp>
<sp>
<speaker>Χορός</speaker><p>
<lb />καὶ τὰς προπομποὺς δῆτα τάσδε λοιδορεῖς;
</p></sp>
<sp>
<speaker>Ἀπόλλων</speaker><p>
<lb />οὐ γὰρ δόμοισι τοῖσδε πρόσφορον μολεῖν.
</p></sp>
<sp>
<speaker>Χορός</speaker><p>
<lb />ἀλλ᾽ ἔστιν ἡμῖν τοῦτο προστεταγμένον.
</p></sp>
<sp>
<speaker>Ἀπόλλων</speaker><p>
<lb />τίς ἥδε τιμή; κόμπασον γέρας καλόν.
</p></sp>
<sp>
<speaker>Χορός</speaker><p>
<lb rend="displayNum" n="210" />τοὺς μητραλοίας ἐκ δόμων ἐλαύνομεν.
</p></sp>
<sp>
<speaker>Ἀπόλλων</speaker><p>
<lb />τί γὰρ γυναικὸς ἥτις ἄνδρα νοσφίσῃ;
</p></sp>
<sp>
<speaker>Χορός</speaker><p>
<lb />οὐκ ἂν γένοιθ᾽ ὅμαιμος αὐθέντης φόνος.
</p></sp></div1></body></text></TEI.2>