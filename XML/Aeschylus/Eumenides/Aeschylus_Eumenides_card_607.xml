<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="607" unit="card" />
</p></sp>
<sp>
<speaker>Χορός</speaker><p>
<lb />πῶς γάρ σ᾽ ἔθρεψ᾽ ἂν ἐντός, ὦ μιαιφόνε,
<lb />ζώνης; ἀπεύχῃ μητρὸς αἷμα φίλτατον;
</p></sp>
<sp>
<speaker>Ὀρέστης</speaker><p>
<lb />ἤδη σὺ μαρτύρησον: ἐξηγοῦ δέ μοι,
<lb rend="displayNum" n="610" />Ἄπολλον, εἴ σφε σὺν δίκῃ κατέκτανον.
<lb />δρᾶσαι γὰρ ὥσπερ ἐστὶν οὐκ ἀρνούμεθα.
<lb />ἀλλ᾽ εἰ δίκαιον εἴτε μὴ τῇ σῇ φρενὶ
<lb />δοκεῖ τόδ᾽ αἷμα, κρῖνον, ὡς τούτοις φράσω.
</p></sp>
<sp>
<speaker>Ἀπόλλων</speaker><p>
<lb />λέξω πρὸς ὑμᾶς τόνδ᾽ Ἀθηναίας μέγαν
<lb rend="displayNum" n="615" />θεσμὸν δικαίως,—μάντις ὢν δ᾽ οὐ ψεύσομαι.
<lb />οὐπώποτ᾽ εἶπον μαντικοῖσιν ἐν θρόνοις,
<lb />οὐκ ἀνδρός, οὐ γυναικός, οὐ πόλεως πέρι,
<lb />ὃ μὴ κελεύσαι Ζεὺς Ὀλυμπίων πατήρ.
<lb /><milestone ed="P" unit="para" />τὸ μὲν δίκαιον τοῦθ᾽ ὅσον σθένει μαθεῖν,
<lb rend="displayNum" n="620" />βουλῇ πιφαύσκω δ᾽ ὔμμ᾽ ἐπισπέσθαι πατρός:
<lb />ὅρκος γὰρ οὔτι Ζηνὸς ἰσχύει πλέον.
</p></sp>
<sp>
<speaker>Χορός</speaker><p>
<lb />Ζεύς, ὡς λέγεις σύ, τόνδε χρησμὸν ὤπασε,
<lb />φράζειν Ὀρέστῃ τῷδε, τὸν πατρὸς φόνον
<lb />πράξαντα μητρὸς μηδαμοῦ τιμὰς νέμειν;
</p></sp>
<sp>
<speaker>Ἀπόλλων</speaker><p>
<lb rend="displayNum" n="625" />οὐ γάρ τι ταὐτὸν ἄνδρα γενναῖον θανεῖν
<lb />διοσδότοις σκήπτροισι τιμαλφούμενον,
<lb />καὶ ταῦτα πρὸς γυναικός, οὔ τι θουρίοις
<lb />τόξοις ἑκηβόλοισιν, ὥστ᾽ Ἀμαζόνος,
<lb />ἀλλ᾽ ὡς ἀκούσῃ, Παλλὰς οἵ τ᾽ ἐφήμενοι
<lb rend="displayNum" n="630" />ψήφῳ διαιρεῖν τοῦδε πράγματος πέρι.
<lb /><milestone ed="P" unit="para" />ἀπὸ στρατείας γάρ νιν ἠμποληκότα
<lb />†τὰ πλεῖστ᾽ ἄμεινον εὔφροσιν δεδεγμένη,
<lb />δροίτῃ περῶντι λουτρὰ κἀπὶ τέρματι
<lb />φᾶρος περεσκήνωσεν †, ἐν δ᾽ ἀτέρμονι
<lb rend="displayNum" n="635" />κόπτει πεδήσασ᾽ ἄνδρα δαιδάλῳ πέπλῳ.
<lb /><milestone ed="P" unit="para" />ἀνδρὸς μὲν ὑμῖν οὗτος εἴρηται μόρος
<lb />τοῦ παντοσέμνου, τοῦ στρατηλάτου νεῶν.
<lb />ταύτην τοιαύτην εἶπον, ὡς δηχθῇ λεώς,
<lb />ὅσπερ τέτακται τήνδε κυρῶσαι δίκην.
</p></sp></div1></body></text></TEI.2>