<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><milestone ed="p" n="583" unit="card" />
<sp>
<speaker>Χορός</speaker><p>
<lb />νικώμενος λόγοισιν οὐκ ἀναίνομαι:
<lb />ἀεὶ γὰρ ἥβη τοῖς γέρουσιν εὖ μαθεῖν.
<lb rend="displayNum" n="585" />δόμοις δὲ ταῦτα καὶ Κλυταιμήστρᾳ μέλειν
<lb />εἰκὸς μάλιστα, σὺν δὲ πλουτίζειν ἐμέ.
</p></sp>
<sp>
<speaker>Κλυταιμήστρα</speaker><p>
<lb />ἀνωλόλυξα μὲν πάλαι χαρᾶς ὕπο,
<lb />ὅτ᾽ ἦλθ᾽ ὁ πρῶτος νύχιος ἄγγελος πυρός,
<lb />φράζων ἅλωσιν Ἰλίου τ᾽ ἀνάστασιν.
<lb rend="displayNum" n="590" />καί τίς μ᾽ ἐνίπτων εἶπε, <q direct="unspecified">φρυκτωρῶν δία
<lb />πεισθεῖσα Τροίαν νῦν πεπορθῆσθαι δοκεῖς;
<lb />ἦ κάρτα πρὸς γυναικὸς αἴρεσθαι κέαρ.</q>
<lb />λόγοις τοιούτοις πλαγκτὸς οὖσ᾽ ἐφαινόμην.
<lb />ὅμως δ᾽ ἔθυον, καὶ γυναικείῳ νόμῳ
<lb rend="displayNum" n="595" />ὀλολυγμὸν ἄλλος ἄλλοθεν κατὰ πτόλιν
<lb />ἔλασκον εὐφημοῦντες ἐν θεῶν ἕδραις
<lb />θυηφάγον κοιμῶντες εὐώδη φλόγα.
<lb /><milestone ed="P" unit="para" />καὶ νῦν τὰ μάσσω μὲν τί δεῖ σέ μοι λέγειν;
<lb />ἄνακτος αὐτοῦ πάντα πεύσομαι λόγον.
<lb rend="displayNum" n="600" />ὅπως δ᾽ ἄριστα τὸν ἐμὸν αἰδοῖον πόσιν
<lb />σπεύσω πάλιν μολόντα δέξασθαι:—τί γὰρ
<lb />γυναικὶ τούτου φέγγος ἥδιον δρακεῖν,
<lb />ἀπὸ στρατείας ἀνδρὶ σώσαντος θεοῦ
<lb />πύλας ἀνοῖξαι;—ταῦτ᾽ ἀπάγγειλον πόσει:
<lb rend="displayNum" n="605" />ἥκειν ὅπως τάχιστ᾽ ἐράσμιον πόλει:
<lb />γυναῖκα πιστὴν δ᾽ ἐν δόμοις εὕροι μολὼν
<lb />οἵαν περ οὖν ἔλειπε, δωμάτων κύνα
<lb />ἐσθλὴν ἐκείνῳ, πολεμίαν τοῖς δύσφροσιν,
<lb />καὶ τἄλλ᾽ ὁμοίαν πάντα, σημαντήριον
<lb rend="displayNum" n="610" />οὐδὲν διαφθείρασαν ἐν μήκει χρόνου.
<lb />οὐδ᾽ οἶδα τέρψιν οὐδ᾽ ἐπίψογον φάτιν
<lb />ἄλλου πρὸς ἀνδρὸς μᾶλλον ἢ χαλκοῦ βαφάς.
</p></sp></div1></body></text></TEI.2>