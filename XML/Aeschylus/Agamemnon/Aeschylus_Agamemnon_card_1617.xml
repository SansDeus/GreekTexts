<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><sp><p><milestone ed="p" n="1617" unit="card" />
</p></sp>
<sp>
<speaker>Αἴγισθος</speaker><p>
<lb />σὺ ταῦτα φωνεῖς νερτέρᾳ προσήμενος
<lb />κώπῃ, κρατούντων τῶν ἐπὶ ζυγῷ δορός;
<lb />γνώσῃ γέρων ὢν ὡς διδάσκεσθαι βαρὺ
<lb rend="displayNum" n="1620" />τῷ τηλικούτῳ, σωφρονεῖν εἰρημένον.
<lb />δεσμὸς δὲ καὶ τὸ γῆρας αἵ τε νήστιδες
<lb />δύαι διδάσκειν ἐξοχώταται φρενῶν
<lb />ἰατρομάντεις.  οὐχ ὁρᾷς ὁρῶν τάδε;
<lb />πρὸς κέντρα μὴ λάκτιζε, μὴ παίσας μογῇς.
</p></sp>
<sp>
<speaker>Χορός</speaker><p>
<lb rend="displayNum" n="1625" />γύναι, σὺ τοὺς ἥκοντας ἐκ μάχης μένων
<lb />οἰκουρὸς εὐνὴν ἀνδρὸς αἰσχύνων ἅμα
<lb />ἀνδρὶ στρατηγῷ τόνδ᾽ ἐβούλευσας μόρον;
</p></sp>
<sp>
<speaker>Αἴγισθος</speaker><p>
<lb />καὶ ταῦτα τἄπη κλαυμάτων ἀρχηγενῆ.
<lb />Ὀρφεῖ δὲ γλῶσσαν τὴν ἐναντίαν ἔχεις.
<lb rend="displayNum" n="1630" />ὁ μὲν γὰρ ἦγε πάντ᾽ ἀπὸ φθογγῆς χαρᾷ,
<lb />σὺ δ᾽ ἐξορίνας νηπίοις ὑλάγμασιν
<lb />ἄξῃ: κρατηθεὶς δ᾽ ἡμερώτερος φανῇ.
</p></sp>
<sp>
<speaker>Χορός</speaker><p>
<lb />ὡς δὴ σύ μοι τύραννος Ἀργείων ἔσῃ,
<lb />ὃς οὐκ, ἐπειδὴ τῷδ᾽ ἐβούλευσας μόρον,
<lb rend="displayNum" n="1635" />δρᾶσαι τόδ᾽ ἔργον οὐκ ἔτλης αὐτοκτόνως.
</p></sp>
<sp>
<speaker>Αἴγισθος</speaker><p>
<lb />τὸ γὰρ δολῶσαι πρὸς γυναικὸς ἦν σαφῶς:
<lb />ἐγὼ δ᾽ ὕποπτος ἐχθρὸς ἦ παλαιγενής.
<lb />ἐκ τῶν δὲ τοῦδε χρημάτων πειράσομαι
<lb />ἄρχειν πολιτῶν: τὸν δὲ μὴ πειθάνορα
<lb rend="displayNum" n="1640" />ζεύξω βαρείαις οὔτι μοι σειραφόρον
<lb />κριθῶντα πῶλον: ἀλλ᾽ ὁ δυσφιλὴς σκότῳ
<lb />λιμὸς ξύνοικος μαλθακόν σφ᾽ ἐπόψεται.
</p></sp>
<sp>
<speaker>Χορός</speaker><p>
<lb />τί δὴ τὸν ἄνδρα τόνδ᾽ ἀπὸ ψυχῆς κακῆς
<lb />οὐκ αὐτὸς ἠνάριζες, ἀλλά νιν γυνὴ
<lb rend="displayNum" n="1645" />χώρας μίασμα καὶ θεῶν ἐγχωρίων
<lb />ἔκτειν᾽;Ὀρέστης ἆρά που βλέπει φάος,
<lb />ὅπως κατελθὼν δεῦρο πρευμενεῖ τύχῃ
<lb />ἀμφοῖν γένηται τοῖνδε παγκρατὴς φονεύς;
</p></sp></div1></body></text></TEI.2>