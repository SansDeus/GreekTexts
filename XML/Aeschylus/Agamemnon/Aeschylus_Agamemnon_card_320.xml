<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><sp><p><milestone ed="p" n="320" unit="card" />
</p></sp>
<sp>
<speaker>Κλυταιμήστρα</speaker><p>
<lb rend="displayNum" n="320" />Τροίαν  Ἀχαιοὶ τῇδ᾽ ἔχουσ᾽ ἐν ἡμέρᾳ.
<lb />οἶμαι βοὴν ἄμεικτον ἐν πόλει πρέπειν.
<lb />ὄξος τ᾽ ἄλειφά τ᾽ ἐγχέας ταὐτῷ κύτει
<lb />διχοστατοῦντ᾽ ἄν, οὐ φίλω, προσεννέποις.
<lb />καὶ τῶν ἁλόντων καὶ κρατησάντων δίχα
<lb rend="displayNum" n="325" />φθογγὰς ἀκούειν ἔστι συμφορᾶς διπλῆς.
<lb />οἱ μὲν γὰρ ἀμφὶ σώμασιν πεπτωκότες
<lb />ἀνδρῶν κασιγνήτων τε καὶ φυταλμίων
<lb />παῖδες γερόντων οὐκέτ᾽ ἐξ ἐλευθέρου
<lb />δέρης ἀποιμώζουσι φιλτάτων μόρον:
<lb rend="displayNum" n="330" />τοὺς δ᾽ αὖτε νυκτίπλαγκτος ἐκ μάχης πόνος
<lb />νήστεις πρὸς ἀρίστοισιν ὧν ἔχει πόλις
<lb />τάσσει, πρὸς οὐδὲν ἐν μέρει τεκμήριον,
<lb />ἀλλ᾽ ὡς ἕκαστος ἔσπασεν τύχης πάλον.
<lb />ἐν <add>δ᾽</add> αἰχμαλώτοις Τρωικοῖς οἰκήμασιν
<lb rend="displayNum" n="335" />ναίουσιν ἤδη, τῶν ὑπαιθρίων πάγων
<lb />δρόσων τ᾽ ἀπαλλαγέντες, ὡς δ᾽ εὐδαίμονες
<lb />ἀφύλακτον εὑδήσουσι πᾶσαν εὐφρόνην.
<lb /><milestone ed="P" unit="para" />εἰ δ᾽ εὖ σέβουσι τοὺς πολισσούχους θεοὺς
<lb />τοὺς τῆς ἁλούσης γῆς θεῶν θ᾽ ἱδρύματα,
<lb rend="displayNum" n="340" />οὔ τἂν ἑλόντες αὖθις ἀνθαλοῖεν ἄν.
<lb />ἔρως δὲ μή τις πρότερον ἐμπίπτῃ στρατῷ
<lb />πορθεῖν ἃ μὴ χρή, κέρδεσιν νικωμένους.
<lb />δεῖ γὰρ πρὸς οἴκους νοστίμου σωτηρίας
<lb />κάμψαι διαύλου θάτερον κῶλον πάλιν:
<lb rend="displayNum" n="345" />θεοῖς δ᾽ ἀναμπλάκητος εἰ μόλοι στρατός,
<lb />ἐγρηγορὸς τὸ πῆμα τῶν ὀλωλότων
<lb />γένοιτ᾽ ἄν, εἰ πρόσπαια μὴ τύχοι κακά.
<lb />τοιαῦτά τοι γυναικὸς ἐξ ἐμοῦ κλύεις:
<lb />τὸ δ᾽ εὖ κρατοίη μὴ διχορρόπως ἰδεῖν.
<lb rend="displayNum" n="350" />πολλῶν γὰρ ἐσθλῶν τήνδ᾽ ὄνησιν εἱλόμην.
</p></sp>
<sp>
<speaker>Χορός</speaker><p>
<lb />γύναι, κατ᾽ ἄνδρα σώφρον᾽ εὐφρόνως λέγεις.
<lb />ἐγὼ δ᾽ ἀκούσας πιστά σου τεκμήρια
<lb />θεοὺς προσειπεῖν εὖ παρασκευάζομαι.
<lb />χάρις γὰρ οὐκ ἄτιμος εἴργασται πόνων.
</p></sp></div1></body></text></TEI.2>