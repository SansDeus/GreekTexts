<?xml version="1.0" encoding="utf-8"?>
<TEI.2><text><body><milestone ed="p" n="488" unit="card" />
<div1 type="episode" org="uniform" sample="complete">
<sp n="*xoro/s">
<speaker>Χορός</speaker><p>
<lb />τάχ᾽ εἰσόμεσθα λαμπάδων φαεσφόρων
<lb rend="displayNum" n="490" />φρυκτωριῶν τε καὶ πυρὸς παραλλαγάς,
<lb />εἴτ᾽ οὖν ἀληθεῖς εἶτ᾽ ὀνειράτων δίκην
<lb />τερπνὸν τόδ᾽ ἐλθὸν φῶς ἐφήλωσεν φρένας.
<lb />κήρυκ᾽ ἀπ᾽ ἀκτῆς τόνδ᾽ ὁρῶ κατάσκιον
<lb />κλάδοις ἐλαίας: μαρτυρεῖ δέ μοι κάσις
<lb rend="displayNum" n="495" />πηλοῦ ξύνουρος διψία κόνις τάδε,
<lb />ὡς οὔτ᾽ ἄναυδος οὔτε σοι δαίων φλόγα
<lb />ὕλης ὀρείας σημανεῖ καπνῷ πυρός,
<lb />ἀλλ᾽ ἢ τὸ χαίρειν μᾶλλον ἐκβάξει λέγων—
<lb />τὸν ἀντίον δὲ τοῖσδ᾽ ἀποστέργω λόγον:
<lb rend="displayNum" n="500" />εὖ γὰρ πρὸς εὖ φανεῖσι προσθήκη πέλοι.—
<lb />ὅστις τάδ᾽ ἄλλως τῇδ᾽ ἐπεύχεται πόλει,
<lb />αὐτὸς φρενῶν καρποῖτο τὴν ἁμαρτίαν.
</p></sp>
<sp>
<speaker>Κῆρυξ</speaker><p>
<lb />ἰὼ πατρῷον οὖδας Ἀργείας χθονός,
<lb />δεκάτου σε φέγγει τῷδ᾽ ἀφικόμην ἔτους,
<lb rend="displayNum" n="505" />πολλῶν ῥαγεισῶν ἐλπίδων μιᾶς τυχών.
<lb />οὐ γάρ ποτ᾽ ηὔχουν τῇδ᾽ ἐν Ἀργείᾳ χθονὶ
<lb />θανὼν μεθέξειν φιλτάτου τάφου μέρος.
<lb />νῦν χαῖρε μὲν χθών, χαῖρε δ᾽ ἡλίου φάος,
<lb />ὕπατός τε χώρας Ζεύς, ὁ Πύθιός τ᾽ ἄναξ,
<lb rend="displayNum" n="510" />τόξοις ἰάπτων μηκέτ᾽ εἰς ἡμᾶς βέλη:
<lb />ἅλις παρὰ Σκάμανδρον ἦσθ᾽ ἀνάρσιος:
<lb />νῦν δ᾽ αὖτε σωτὴρ ἴσθι καὶ παιώνιος,
<lb />ἄναξ Ἄπολλον.  τούς τ᾽ ἀγωνίους θεοὺς
<lb />πάντας προσαυδῶ, τόν τ᾽ ἐμὸν τιμάορον
<lb rend="displayNum" n="515" />Ἑρμῆν, φίλον κήρυκα, κηρύκων σέβας,
<lb />ἥρως τε τοὺς πέμψαντας, εὐμενεῖς πάλιν
<lb />στρατὸν δέχεσθαι τὸν λελειμμένον δορός.
<lb />ἰὼ μέλαθρα βασιλέων, φίλαι στέγαι,
<lb />σεμνοί τε θᾶκοι, δαίμονές τ᾽ ἀντήλιοι,
<lb rend="displayNum" n="520" />εἴ που πάλαι, φαιδροῖσι τοισίδ᾽ ὄμμασι
<lb />δέξασθε κόσμῳ βασιλέα πολλῷ  χρόνῳ.
<lb />ἥκει γὰρ ὑμῖν φῶς ἐν εὐφρόνῃ φέρων
<lb />καὶ τοῖσδ᾽ ἅπασι κοινὸν Ἀγαμέμνων ἄναξ.
<lb />ἀλλ᾽ εὖ νιν ἀσπάσασθε, καὶ γὰρ οὖν πρέπει
<lb rend="displayNum" n="525" />Τροίαν κατασκάψαντα τοῦ δικηφόρου
<lb />Διὸς μακέλλῃ, τῇ κατείργασται πέδον.
<lb />βωμοὶ δ᾽ ἄιστοι καὶ θεῶν ἱδρύματα,
<lb />καὶ σπέρμα πάσης ἐξαπόλλυται χθονός.
<lb />τοιόνδε Τροίᾳ περιβαλὼν ζευκτήριον
<lb rend="displayNum" n="530" />ἄναξ Ἀτρείδης πρέσβυς εὐδαίμων ἀνὴρ
<lb />ἥκει, τίεσθαι δ᾽ ἀξιώτατος βροτῶν
<lb />τῶν νῦν: Πάρις γὰρ οὔτε συντελὴς πόλις
<lb />ἐξεύχεται τὸ δρᾶμα τοῦ πάθους πλέον.
<lb />ὀφλὼν γὰρ ἁρπαγῆς τε καὶ κλοπῆς δίκην
<lb rend="displayNum" n="535" />τοῦ ῥυσίου θ᾽ ἥμαρτε καὶ πανώλεθρον
<lb />αὐτόχθονον πατρῷον ἔθρισεν δόμον.
<lb />διπλᾶ δ᾽ ἔτεισαν Πριαμίδαι θἀμάρτια.
</p></sp>
</div1></body></text></TEI.2>