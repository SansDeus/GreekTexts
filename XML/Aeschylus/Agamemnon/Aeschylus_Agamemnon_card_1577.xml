<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1577" unit="card" />
</p></sp></div2>
</div1>
<div1 type="episode" org="uniform" sample="complete">
<sp>
<speaker>Αἴγισθος</speaker><p>
<lb />ὦ φέγγος εὖφρον ἡμέρας δικηφόρου.
<lb />φαίην ἂν ἤδη νῦν βροτῶν τιμαόρους
<lb />θεοὺς ἄνωθεν γῆς ἐποπτεύειν ἄχη,
<lb rend="displayNum" n="1580" />ἰδὼν ὑφαντοῖς ἐν πέπλοις, Ἐρινύων
<lb />τὸν ἄνδρα τόνδε κείμενον φίλως ἐμοί,
<lb />χερὸς πατρῴας ἐκτίνοντα μηχανάς.
<lb /><milestone ed="P" unit="para" />Ἀτρεὺς γὰρ ἄρχων τῆσδε γῆς, τούτου πατήρ,
<lb />πατέρα Θυέστην τὸν ἐμόν, ὡς τορῶς φράσαι,
<lb rend="displayNum" n="1585" />αὑτοῦ δ᾽ ἀδελφόν, ἀμφίλεκτος ὢν κράτει,
<lb />ἠνδρηλάτησεν ἐκ πόλεώς τε καὶ δόμων.
<lb />καὶ προστρόπαιος ἑστίας μολὼν πάλιν
<lb />τλήμων Θυέστης μοῖραν ηὕρετ᾽ ἀσφαλῆ,
<lb />τὸ μὴ θανὼν πατρῷον αἱμάξαι πέδον,
<lb rend="displayNum" n="1590" />αὐτός: ξένια δὲ τοῦδε δύσθεος πατὴρ
<lb />Ἀτρεύς, προθύμως μᾶλλον ἢ φίλως, πατρὶ
<lb />τὠμῷ, κρεουργὸν ἦμαρ εὐθύμως ἄγειν
<lb />δοκῶν, παρέσχε δαῖτα παιδείων κρεῶν.
<lb />τὰ μὲν ποδήρη καὶ χερῶν ἄκρους κτένας
<lb rend="displayNum" n="1595" />ἔθρυπτ᾽, ἄνωθεν <gap />
<lb /><gap desc="*" />
<lb /><gap />ἀνδρακὰς καθήμενος.
<lb />ἄσημα δ᾽ αὐτῶν αὐτίκ᾽ ἀγνοίᾳ λαβὼν
<lb />ἔσθει βορὰν ἄσωτον, ὡς ὁρᾷς, γένει.
<lb />κἄπειτ᾽ ἐπιγνοὺς ἔργον οὐ καταίσιον
<lb />ᾤμωξεν, ἀμπίπτει δ᾽ ἀπὸ σφαγὴν ἐρῶν,
<lb rend="displayNum" n="1600" />μόρον δ᾽ ἄφερτον Πελοπίδαις ἐπεύχεται,
<lb />λάκτισμα δείπνου ξυνδίκως τιθεὶς ἀρᾷ,
<lb />οὕτως ὀλέσθαι πᾶν τὸ Πλεισθένους γένος.
<lb />ἐκ τῶνδέ σοι πεσόντα τόνδ᾽ ἰδεῖν πάρα.
<lb />κἀγὼ δίκαιος τοῦδε τοῦ φόνου ῥαφεύς.
<lb rend="displayNum" n="1605" />τρίτον γὰρ ὄντα μ᾽ ἐπὶ δυσαθλίῳ πατρὶ
<lb />συνεξελαύνει τυτθὸν ὄντ᾽ ἐν σπαργάνοις:
<lb />τραφέντα δ᾽ αὖθις ἡ δίκη κατήγαγεν.
<lb />καὶ τοῦδε τἀνδρὸς ἡψάμην θυραῖος ὤν,
<lb />πᾶσαν συνάψας μηχανὴν δυσβουλίας.
<lb rend="displayNum" n="1610" />οὕτω καλὸν δὴ καὶ τὸ κατθανεῖν ἐμοί,
<lb />ἰδόντα τοῦτον τῆς δίκης ἐν ἕρκεσιν.
</p></sp>
<sp>
<speaker>Χορός</speaker><p>
<lb />Αἴγισθ᾽, ὑβρίζειν ἐν κακοῖσιν οὐ σέβω.
<lb />σὺ δ᾽ ἄνδρα τόνδε φὴς ἑκὼν κατακτανεῖν,
<lb />μόνος δ᾽ ἔποικτον τόνδε βουλεῦσαι φόνον:
<lb rend="displayNum" n="1615" />οὔ φημ᾽ ἀλύξειν ἐν δίκῃ τὸ σὸν κάρα
<lb />δημορριφεῖς, σάφ᾽ ἴσθι, λευσίμους ἀράς.
</p></sp></div1></body></text></TEI.2>