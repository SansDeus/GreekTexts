<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="810" unit="card" />
</p></sp>
<sp>
<speaker>Ἀγαμέμνων</speaker><p>
<lb rend="displayNum" n="810" />πρῶτον μὲν Ἄργος καὶ θεοὺς ἐγχωρίους
<lb />δίκη προσειπεῖν, τοὺς ἐμοὶ μεταιτίους
<lb />νόστου δικαίων θ᾽ ὧν ἐπραξάμην πόλιν
<lb />Πριάμου: δίκας γὰρ οὐκ ἀπὸ γλώσσης θεοὶ
<lb />κλύοντες ἀνδροθνῆτας Ἰλίου φθορὰς
<lb rend="displayNum" n="815" />ἐς αἱματηρὸν τεῦχος οὐ διχορρόπως
<lb />ψήφους ἔθεντο: τῷ δ᾽ ἐναντίῳ κύτει
<lb />ἐλπὶς προσῄει χειρὸς οὐ πληρουμένῳ.
<lb />καπνῷ δ᾽ ἁλοῦσα νῦν ἔτ᾽ εὔσημος πόλις.
<lb />ἄτης θύελλαι ζῶσι: συνθνῄσκουσα δὲ
<lb rend="displayNum" n="820" />σποδὸς προπέμπει πίονας πλούτου πνοάς.
<lb />τούτων θεοῖσι χρὴ πολύμνηστον χάριν
<lb />τίνειν, ἐπείπερ καὶ πάγας ὑπερκότους
<lb />ἐφραξάμεσθα καὶ γυναικὸς οὕνεκα
<lb />πόλιν διημάθυνεν Ἀργεῖον δάκος,
<lb rend="displayNum" n="825" />ἵππου νεοσσός, ἀσπιδηφόρος λεώς,
<lb />πήδημ᾽ ὀρούσας ἀμφὶ Πλειάδων δύσιν:
<lb />ὑπερθορὼν δὲ πύργον ὠμηστὴς λέων
<lb />ἄδην ἔλειξεν αἵματος τυραννικοῦ.
<lb /><milestone ed="P" unit="para" />θεοῖς μὲν ἐξέτεινα φροίμιον τόδε:
<lb rend="displayNum" n="830" />τὰ δ᾽ ἐς τὸ σὸν φρόνημα, μέμνημαι κλύων,
<lb />καὶ φημὶ ταὐτὰ καὶ συνήγορόν μ᾽ ἔχεις.
<lb />παύροις γὰρ ἀνδρῶν ἐστι συγγενὲς τόδε,
<lb />φίλον τὸν εὐτυχοῦντ᾽ ἄνευ φθόνου σέβειν.
<lb />δύσφρων γὰρ ἰὸς καρδίαν προσήμενος
<lb rend="displayNum" n="835" />ἄχθος διπλοίζει τῷ πεπαμένῳ νόσον,
<lb />τοῖς τ᾽ αὐτὸς αὑτοῦ πήμασιν βαρύνεται
<lb />καὶ τὸν θυραῖον ὄλβον εἰσορῶν στένει.
<lb />εἰδὼς λέγοιμ᾽ ἄν, εὖ γὰρ ἐξεπίσταμαι
<lb />ὁμιλίας κάτοπτρον, εἴδωλον σκιᾶς
<lb rend="displayNum" n="840" />δοκοῦντας εἶναι κάρτα πρευμενεῖς ἐμοί.
<lb />μόνος δ᾽ Ὀδυσσεύς, ὅσπερ οὐχ ἑκὼν ἔπλει,
<lb />ζευχθεὶς ἕτοιμος ἦν ἐμοὶ σειραφόρος:
<lb />εἴτ᾽ οὖν θανόντος εἴτε καὶ ζῶντος πέρι
<lb />λέγω.
τὰ δ᾽ ἄλλα πρὸς πόλιν τε καὶ θεοὺς
<lb rend="displayNum" n="845" />κοινοὺς ἀγῶνας θέντες ἐν πανηγύρει
<lb />βουλευσόμεσθα. καὶ τὸ μὲν καλῶς ἔχον
<lb />ὅπως χρονίζον εὖ μενεῖ βουλευτέον:
<lb />ὅτῳ δὲ καὶ δεῖ φαρμάκων παιωνίων,
<lb />ἤτοι κέαντες ἢ τεμόντες εὐφρόνως
<lb rend="displayNum" n="850" />πειρασόμεσθα πῆμ᾽ ἀποστρέψαι νόσου.
<lb /><milestone ed="P" unit="para" />νῦν δ᾽ ἐς μέλαθρα καὶ δόμους ἐφεστίους
<lb />ἐλθὼν θεοῖσι πρῶτα δεξιώσομαι,
<lb />οἵπερ πρόσω πέμψαντες ἤγαγον πάλιν.
<lb />νίκη δ᾽ ἐπείπερ ἕσπετ᾽, ἐμπέδως μένοι.
</p></sp></div2></div1></body></text></TEI.2>