<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><div2 type="anapests" org="uniform" sample="complete"><sp n="*xoro/s"><p><milestone ed="p" n="1348" unit="card" />
<lb />—ἐγὼ μὲν ὑμῖν τὴν ἐμὴν γνώμην λέγω,
<lb />πρὸς δῶμα δεῦρ᾽ ἀστοῖσι κηρύσσειν βοήν.—
<lb rend="displayNum" n="1350" />—ἐμοὶ δ᾽ ὅπως τάχιστά γ᾽ ἐμπεσεῖν δοκεῖ
<lb />καὶ πρᾶγμ᾽ ἐλέγχειν σὺν νεορρύτῳ ξίφει.—
<lb />—κἀγὼ τοιούτου γνώματος κοινωνὸς ὢν
<lb />ψηφίζομαί τι δρᾶν: τὸ μὴ μέλλειν δ᾽ ἀκμή.—
<lb />—ὁρᾶν πάρεστι: φροιμιάζονται γὰρ ὡς
<lb rend="displayNum" n="1355" />τυραννίδος σημεῖα πράσσοντες πόλει.—
<lb />—χρονίζομεν γάρ. οἱ δὲ τῆς μελλοῦς κλέος
<lb />πέδοι πατοῦντες οὐ καθεύδουσιν χερί.—
<lb />—οὐκ οἶδα βουλῆς ἧστινος τυχὼν λέγω.
<lb />τοῦ δρῶντός ἐστι καὶ τὸ βουλεῦσαι πέρι.—
<lb rend="displayNum" n="1360" />—κἀγὼ τοιοῦτός εἰμ᾽, ἐπεὶ δυσμηχανῶ
<lb />λόγοισι τὸν θανόντ᾽ ἀνιστάναι πάλιν.—
<lb />—ἦ καὶ βίον τείνοντες ὧδ᾽ ὑπείξομεν
<lb />δόμων καταισχυντῆρσι τοῖσδ᾽ ἡγουμένοις;—
<lb />—ἀλλ᾽ οὐκ ἀνεκτόν,ἀλλὰ κατθανεῖν κρατεῖ:
<lb rend="displayNum" n="1365" />πεπαιτέρα γὰρ μοῖρα τῆς τυραννίδος.—
<lb />—ἦ γὰρ τεκμηρίοισιν ἐξ οἰμωγμάτων
<lb />μαντευσόμεσθα τἀνδρὸς ὡς ὀλωλότος;—
<lb />—σάφ᾽ εἰδότας χρὴ τῶνδε θυμοῦσθαι πέρι:
<lb />τὸ γὰρ τοπάζειν τοῦ σάφ᾽ εἰδέναι δίχα.—
<lb rend="displayNum" n="1370" />—ταύτην ἐπαινεῖν πάντοθεν πληθύνομαι,
<lb />τρανῶς Ἀτρείδην εἰδέναι κυροῦνθ᾽ ὅπως.
</p></sp>
</div2></div1></body></text></TEI.2>