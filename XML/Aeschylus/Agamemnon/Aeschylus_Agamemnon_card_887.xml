<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><div2 type="anapests" org="uniform" sample="complete"><sp n="*klutaimh/stra"><p><milestone ed="p" n="887" unit="card" />
<lb /><milestone ed="P" unit="para" />ἔμοιγε μὲν δὴ κλαυμάτων ἐπίσσυτοι
<lb />πηγαὶ κατεσβήκασιν, οὐδ᾽ ἔνι σταγών.
<lb />ἐν ὀψικοίτοις δ᾽ ὄμμασιν βλάβας ἔχω
<lb rend="displayNum" n="890" />τὰς ἀμφί σοι κλαίουσα λαμπτηρουχίας
<lb />ἀτημελήτους αἰέν.  ἐν δ᾽ ὀνείρασιν
<lb />λεπταῖς ὑπαὶ κώνωπος ἐξηγειρόμην
<lb />ῥιπαῖσι θωύσσοντος, ἀμφί σοι πάθη
<lb />ὁρῶσα πλείω τοῦ ξυνεύδοντος χρόνου.
<lb rend="displayNum" n="895" /><milestone ed="P" unit="para" />νῦν ταῦτα πάντα τλᾶσ᾽ ἀπενθήτῳ φρενὶ
<lb />λέγοιμ᾽ ἂν ἄνδρα τόνδε τῶν σταθμῶν κύνα,
<lb />σωτῆρα ναὸς πρότονον, ὑψηλῆς στέγης
<lb />στῦλον ποδήρη, μονογενὲς τέκνον πατρί,
<lb />καὶ γῆν φανεῖσαν ναυτίλοις παρ᾽ ἐλπίδα,
<lb rend="displayNum" n="900" />κάλλιστον ἦμαρ εἰσιδεῖν ἐκ χείματος,
<lb />ὁδοιπόρῳ διψῶντι πηγαῖον ῥέος:
<lb />τερπνὸν δὲ τἀναγκαῖον ἐκφυγεῖν ἅπαν.
<lb />τοιοῖσδέ τοί νιν ἀξιῶ προσφθέγμασιν.
<lb />φθόνος δ᾽ ἀπέστω: πολλὰ γὰρ τὰ πρὶν κακὰ
<lb rend="displayNum" n="905" />ἠνειχόμεσθα.
νῦν δέ μοι, φίλον κάρα,
<lb />ἔκβαιν᾽ ἀπήνης τῆσδε, μὴ χαμαὶ τιθεὶς
<lb />τὸν σὸν πόδ᾽, ὦναξ, Ἰλίου πορθήτορα.
<lb />δμῳαί, τί μέλλεθ᾽, αἷς ἐπέσταλται τέλος
<lb />πέδον κελεύθου στρωννύναι πετάσμασιν;
<lb rend="displayNum" n="910" />εὐθὺς γενέσθω πορφυρόστρωτος πόρος
<lb />ἐς δῶμ᾽ ἄελπτον ὡς ἂν ἡγῆται δίκη.
<lb />τὰ δ᾽ ἄλλα φροντὶς οὐχ ὕπνῳ νικωμένη
<lb />θήσει δικαίως σὺν θεοῖς εἱμαρμένα.
</p></sp>
</div2></div1></body></text></TEI.2>