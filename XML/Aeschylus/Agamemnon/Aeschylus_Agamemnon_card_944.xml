<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="944" unit="card" />
</p></sp>
<sp>
<speaker>Ἀγαμέμνων</speaker><p>
<lb />ἀλλ᾽ εἰ δοκεῖ σοι ταῦθ᾽, ὑπαί τις ἀρβύλας
<lb rend="displayNum" n="945" />λύοι τάχος, πρόδουλον ἔμβασιν ποδός.
<lb />καὶ τοῖσδέ μ᾽ ἐμβαίνονθ᾽ ἁλουργέσιν θεῶν
<lb />μή τις πρόσωθεν ὄμματος βάλοι φθόνος.
<lb />πολλὴ γὰρ αἰδὼς δωματοφθορεῖν ποσὶν
<lb />φθείροντα πλοῦτον ἀργυρωνήτους θ᾽ ὑφάς.
<lb rend="displayNum" n="950" /><milestone ed="P" unit="para" />τούτων μὲν οὕτω: τὴν ξένην δὲ πρευμενῶς
<lb />τήνδ᾽ ἐσκόμιζε: τὸν κρατοῦντα μαλθακῶς
<lb />θεὸς πρόσωθεν εὐμενῶς προσδέρκεται.
<lb />ἑκὼν γὰρ οὐδεὶς δουλίῳ χρῆται ζυγῷ.
<lb />αὕτη δὲ πολλῶν χρημάτων ἐξαίρετον
<lb rend="displayNum" n="955" />ἄνθος, στρατοῦ δώρημ᾽, ἐμοὶ ξυνέσπετο.
<lb /><milestone ed="P" unit="para" />ἐπεὶ δ᾽ ἀκούειν σοῦ κατέστραμμαι τάδε,
<lb />εἶμ᾽ ἐς δόμων μέλαθρα πορφύρας πατῶν.
</p></sp>
<sp>
<speaker>Κλυταιμήστρα</speaker><p>
<lb />ἔστιν θάλασσα, τίς δέ νιν κατασβέσει;
<lb />τρέφουσα πολλῆς πορφύρας ἰσάργυρον
<lb rend="displayNum" n="960" />κηκῖδα παγκαίνιστον, εἱμάτων βαφάς.
<lb />οἶκος δ᾽ ὑπάρχει τῶνδε σὺν θεοῖς ἅλις
<lb />ἔχειν: πένεσθαι δ᾽ οὐκ ἐπίσταται δόμος.
<lb />πολλῶν πατησμὸν δ᾽ εἱμάτων ἂν ηὐξάμην,
<lb />δόμοισι προυνεχθέντος ἐν χρηστηρίοις,
<lb rend="displayNum" n="965" />ψυχῆς κόμιστρα τῆσδε μηχανωμένῃ.
<lb />ῥίζης γὰρ οὔσης φυλλὰς ἵκετ᾽ ἐς δόμους,
<lb />σκιὰν ὑπερτείνασα σειρίου κυνός.
<lb />καὶ σοῦ μολόντος δωματῖτιν ἑστίαν,
<lb />θάλπος μὲν ἐν χειμῶνι σημαίνεις μολόν:
<lb rend="displayNum" n="970" />ὅταν δὲ τεύχῃ Ζεὺς ἀπ᾽ ὄμφακος πικρᾶς
<lb />οἶνον, τότ᾽ ἤδη ψῦχος ἐν δόμοις πέλει,
<lb />ἀνδρὸς τελείου δῶμ᾽ ἐπιστρωφωμένου.
<lb />Ζεῦ, Ζεῦ τέλειε, τὰς ἐμὰς εὐχὰς τέλει:
<lb />μέλοι δέ τοι σοὶ τῶν περ ἂν μέλλῃς τελεῖν.
</p></sp></div2></div1></body></text></TEI.2>