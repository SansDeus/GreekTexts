<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><sp><p><milestone ed="p" n="1202" unit="card" />
</p></sp>
<sp>
<speaker>Κασάνδρα</speaker><p>
<lb />μάντις μ᾽ Ἀπόλλων τῷδ᾽ ἐπέστησεν τέλει.
</p></sp>
<sp>
<speaker>Χορός</speaker><p>
<lb rend="displayNum" n="1204" />μῶν καὶ θεός περ ἱμέρῳ πεπληγμένος;
</p></sp>
<sp>
<speaker>Κασάνδρα</speaker><p>
<lb rend="displayNum" n="1203" />προτοῦ μὲν αἰδὼς ἦν ἐμοὶ λέγειν τάδε.
</p></sp>
<sp>
<speaker>Χορός</speaker><p>
<lb rend="displayNum" n="1205" />ἁβρύνεται γὰρ πᾶς τις εὖ πράσσων πλέον.
</p></sp>
<sp>
<speaker>Κασάνδρα</speaker><p>
<lb />ἀλλ᾽ ἦν παλαιστὴς κάρτ᾽ ἐμοὶ πνέων χάριν.
</p></sp>
<sp>
<speaker>Χορός</speaker><p>
<lb />ἦ καὶ τέκνων εἰς ἔργον ἤλθετον νόμῳ;
</p></sp>
<sp>
<speaker>Κασάνδρα</speaker><p>
<lb />ξυναινέσασα Λοξίαν ἐψευσάμην.
</p></sp>
<sp>
<speaker>Χορός</speaker><p>
<lb />ἤδη τέχναισιν ἐνθέοις ᾑρημένη;
</p></sp>
<sp>
<speaker>Κασάνδρα</speaker><p>
<lb rend="displayNum" n="1210" />ἤδη πολίταις πάντ᾽ ἐθέσπιζον πάθη.
</p></sp>
<sp>
<speaker>Χορός</speaker><p>
<lb />πῶς δῆτ᾽ ἄνατος ἦσθα Λοξίου κότῳ;
</p></sp>
<sp>
<speaker>Κασάνδρα</speaker><p>
<lb />ἔπειθον οὐδέν᾽ οὐδέν, ὡς τάδ᾽ ἤμπλακον.
</p></sp>
<sp>
<speaker>Χορός</speaker><p>
<lb />ἡμῖν γε μὲν δὴ πιστὰ θεσπίζειν δοκεῖς.
</p></sp>
<sp>
<speaker>Κασάνδρα</speaker><p>
<lb />ἰοὺ ἰού, ὢ ὢ κακά.
<lb rend="displayNum" n="1215" />ὑπ᾽ αὖ με δεινὸς ὀρθομαντείας πόνος
<lb />στροβεῖ ταράσσων φροιμίοις <add>δυσφροιμίοις</add>.
<lb />ὁρᾶτε τούσδε τοὺς δόμοις ἐφημένους
<lb />νέους, ὀνείρων προσφερεῖς μορφώμασιν;
<lb />παῖδες θανόντες ὡσπερεὶ πρὸς τῶν φίλων,
<lb rend="displayNum" n="1220" />χεῖρας κρεῶν πλήθοντες οἰκείας βορᾶς,
<lb />σὺν ἐντέροις τε σπλάγχν᾽, ἐποίκτιστον γέμος,
<lb />πρέπουσ᾽ ἔχοντες, ὧν πατὴρ ἐγεύσατο.
<lb />ἐκ τῶνδε ποινὰς φημὶ βουλεύειν τινὰ
<lb />λέοντ᾽ ἄναλκιν ἐν λέχει στρωφώμενον
<lb rend="displayNum" n="1225" />οἰκουρόν, οἴμοι, τῷ μολόντι δεσπότῃ
<lb />ἐμῷ: φέρειν γὰρ χρὴ τὸ δούλιον ζυγόν:
<lb />νεῶν τ᾽ ἄπαρχος Ἰλίου τ᾽ ἀναστάτης
<lb />οὐκ οἶδεν οἷα γλῶσσα μισητῆς κυνὸς
<lb />λείξασα κἀκτείνασα φαιδρὸν οὖς, δίκην
<lb rend="displayNum" n="1230" />Ἄτης λαθραίου, τεύξεται κακῇ τύχῃ.
<lb />τοιάδε τόλμα: θῆλυς ἄρσενος φονεὺς
<lb />ἔστιν.  τί νιν καλοῦσα δυσφιλὲς δάκος
<lb />τύχοιμ᾽ ἄν; ἀμφίσβαιναν, ἢ Σκύλλαν τινὰ
<lb />οἰκοῦσαν ἐν πέτραισι, ναυτίλων βλάβην,
<lb rend="displayNum" n="1235" />θύουσαν Ἅιδου μητέρ᾽ ἄσπονδόν τ᾽ Ἄρη
<lb />φίλοις πνέουσαν; ὡς δ᾽ ἐπωλολύξατο
<lb />ἡ παντότολμος, ὥσπερ ἐν μάχης τροπῇ,
<lb />δοκεῖ δὲ χαίρειν νοστίμῳ σωτηρίᾳ.
<lb />καὶ τῶνδ᾽ ὅμοιον εἴ τι μὴ πείθω:  τί γάρ;
<lb rend="displayNum" n="1240" />τὸ μέλλον ἥξει.  καὶ σύ μ᾽ ἐν τάχει παρὼν
<lb />ἄγαν γ᾽ ἀληθόμαντιν οἰκτίρας ἐρεῖς.
</p></sp></div1></body></text></TEI.2>