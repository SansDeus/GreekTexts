<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="antistrophe" n="4" org="uniform" sample="complete"><sp><p><milestone ed="p" n="782" unit="card" /></p></sp></div2>
</div1>
<div1 type="episode" org="uniform" sample="complete">
<div2 type="anapests" org="uniform" sample="complete">
<sp><speaker>Χορός</speaker><p>
<lb />ἄγε δή, βασιλεῦ, Τροίας πτολίπορθ᾽,
<lb />Ἀτρέως γένεθλον,
<lb rend="displayNum" n="785" />πῶς σε προσείπω;  πῶς σε σεβίζω
<lb />μήθ᾽ ὑπεράρας μήθ᾽ ὑποκάμψας
<lb />καιρὸν χάριτος;
<lb />πολλοὶ δὲ βροτῶν τὸ δοκεῖν εἶναι
<lb /><milestone ed="P" unit="para" />προτίουσι δίκην παραβάντες.
<lb rend="displayNum" n="790" />τῷ δυσπραγοῦντι δ᾽  ἐπιστενάχειν
<lb />πᾶς τις ἕτοιμος: δῆγμα δὲ λύπης
<lb />οὐδὲν ἐφ᾽ ἧπαρ προσικνεῖται:
<lb />καὶ ξυγχαίρουσιν ὁμοιοπρεπεῖς
<lb />ἀγέλαστα πρόσωπα βιαζόμενοι.
<lb rend="displayNum" n="795" />ὅστις δ᾽ ἀγαθὸς προβατογνώμων,
<lb />οὐκ ἔστι λαθεῖν ὄμματα φωτός,
<lb />τὰ δοκοῦντ᾽ εὔφρονος ἐκ διανοίας
<lb />ὑδαρεῖ σαίνειν φιλότητι.
<lb />σὺ δέ μοι τότε μὲν στέλλων στρατιὰν
<lb rend="displayNum" n="800" />Ἑλένης ἕνεκ᾽, οὐ γάρ <add>σ᾽</add> ἐπικεύσω,
<lb />κάρτ᾽ ἀπομούσως ἦσθα γεγραμμένος,
<lb />οὐδ᾽ εὖ πραπίδων οἴακα νέμων
<lb />θράσος ἐκ θυσιῶν
<lb />ἀνδράσι θνῄσκουσι κομίζων.
<lb rend="displayNum" n="805" />νῦν δ᾽ οὐκ ἀπ᾽ ἄκρας φρενὸς οὐδ᾽ ἀφίλως
<lb /><gap desc="*" />
<lb rend="displayNum" n="807" />εὔφρων πόνος εὖ τελέσασιν.
<lb />γνώσῃ δὲ χρόνῳ διαπευθόμενος
<lb />τόν τε δικαίως καὶ τὸν ἀκαίρως πόλιν οἰκουροῦντα πολιτῶν.
</p></sp></div2></div1></body></text></TEI.2>