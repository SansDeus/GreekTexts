<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><milestone ed="p" n="538" unit="card" />
<sp>
<speaker>Χορός</speaker><p>
<lb />κῆρυξ Ἀχαιῶν χαῖρε τῶν ἀπὸ στρατοῦ.
</p></sp>
<sp>
<speaker>Κῆρυξ</speaker><p>
<lb />χαίρω <add>γε</add>: τεθνάναι δ᾽ οὐκέτ᾽ ἀντερῶ θεοῖς.
</p></sp>
<sp>
<speaker>Χορός</speaker><p>
<lb rend="displayNum" n="540" />ἔρως πατρῴας τῆσδε γῆς σ᾽ ἐγύμνασεν;
</p></sp>
<sp>
<speaker>Κῆρυξ</speaker><p>
<lb />ὥστ᾽ ἐνδακρύειν γ᾽ ὄμμασιν χαρᾶς ὕπο.
</p></sp>
<sp>
<speaker>Χορός</speaker><p>
<lb />τερπνῆς ἄρ᾽ ἦτε τῆσδ᾽ ἐπήβολοι νόσου.
</p></sp>
<sp>
<speaker>Κῆρυξ</speaker><p>
<lb />πῶς δή; διδαχθεὶς τοῦδε δεσπόσω λόγου.
</p></sp>
<sp>
<speaker>Χορός</speaker><p>
<lb />τῶν ἀντερώντων ἱμέρῳ πεπληγμένοι.
</p></sp>
<sp>
<speaker>Κῆρυξ</speaker><p>
<lb rend="displayNum" n="545" />ποθεῖν ποθοῦντα τήνδε γῆν στρατὸν λέγεις;
</p></sp>
<sp>
<speaker>Χορός</speaker><p>
<lb />ὡς πόλλ᾽ ἀμαυρᾶς ἐκ φρενός <add>μ᾽</add> ἀναστένειν
</p></sp>
<sp>
<speaker>Κῆρυξ</speaker><p>
<lb />πόθεν τὸ δύσφρον τοῦτ᾽ ἐπῆν θυμῷ στύγος;
</p></sp>
<sp>
<speaker>Χορός</speaker><p>
<lb />πάλαι τὸ σιγᾶν φάρμακον βλάβης ἔχω.
</p></sp>
<sp>
<speaker>Κῆρυξ</speaker><p>
<lb />καὶ πῶς; ἀπόντων κοιράνων ἔτρεις τινάς;
</p></sp>
<sp>
<speaker>Χορός</speaker><p>
<lb rend="displayNum" n="550" />ὡς νῦν, τὸ σὸν δή, καὶ θανεῖν πολλὴ χάρις.
</p></sp>
<sp>
<speaker>Κῆρυξ</speaker><p>
<lb />εὖ γὰρ πέπρακται.  ταῦτα δ᾽ ἐν πολλῷ χρόνῳ
<lb />τὰ μέν τις ἂν λέξειεν εὐπετῶς ἔχειν,
<lb />τὰ δ᾽ αὖτε κἀπίμομφα.  τίς δὲ πλὴν θεῶν
<lb />ἅπαντ᾽ ἀπήμων τὸν δι᾽ αἰῶνος χρόνον;
<lb rend="displayNum" n="555" />μόχθους γὰρ εἰ λέγοιμι καὶ δυσαυλίας,
<lb />σπαρνὰς παρήξεις καὶ κακοστρώτους, τί δ᾽ οὐ
<lb />στένοντες, †οὐ λαχόντες† ἤματος μέρος;
<lb />τὰ δ᾽ αὖτε χέρσῳ καὶ προσῆν πλέον στύγος:
<lb />εὐναὶ γὰρ ἦσαν δηΐων πρὸς τείχεσιν:
<lb rend="displayNum" n="560" />ἐξ οὐρανοῦ δὲ κἀπὸ γῆς λειμώνιαι
<lb />δρόσοι κατεψάκαζον, ἔμπεδον σίνος
<lb />ἐσθημάτων, τιθέντες ἔνθηρον τρίχα.
<lb />χειμῶνα δ᾽ εἰ λέγοι τις οἰωνοκτόνον,
<lb />οἷον παρεῖχ᾽ ἄφερτον Ἰδαία χιών,
<lb rend="displayNum" n="565" />ἢ θάλπος, εὖτε πόντος ἐν μεσημβριναῖς
<lb />κοίταις ἀκύμων νηνέμοις εὕδοι πεσών
<lb />τί ταῦτα πενθεῖν δεῖ; παροίχεται πόνος:
<lb />παροίχεται δέ, τοῖσι μὲν τεθνηκόσιν
<lb />τὸ μήποτ᾽ αὖθις μηδ᾽ ἀναστῆναι μέλειν.
<lb rend="displayNum" n="570" />τί τοὺς ἀναλωθέντας ἐν ψήφῳ λέγειν,
<lb />τὸν ζῶντα δ᾽ ἀλγεῖν χρὴ τύχης παλιγκότου;
<lb />καὶ πολλὰ χαίρειν ξυμφορὰς καταξιῶ.
<lb />ἡμῖν δὲ τοῖς λοιποῖσιν Ἀργείων στρατοῦ
<lb />νικᾷ τὸ κέρδος, πῆμα δ᾽ οὐκ ἀντιρρέπει:
<lb rend="displayNum" n="575" />ὡς κομπάσαι τῷδ᾽ εἰκὸς ἡλίου φάει
<lb />ὑπὲρ θαλάσσης καὶ χθονὸς ποτωμένοις:
<lb /><q direct="unspecified">Τροίαν ἑλόντες δή ποτ᾽ Ἀργείων στόλος
<lb />θεοῖς λάφυρα ταῦτα τοῖς καθ᾽ Ἑλλάδα
<lb />δόμοις ἐπασσάλευσαν ἀρχαῖον γάνος.</q>
<lb rend="displayNum" n="580" />τοιαῦτα χρὴ κλύοντας εὐλογεῖν πόλιν
<lb />καὶ τοὺς στρατηγούς: καὶ χάρις τιμήσεται
<lb />Διὸς τόδ᾽ ἐκπράξασα.πάντ᾽ ἔχεις λόγον.
</p></sp>
</div1></body></text></TEI.2>