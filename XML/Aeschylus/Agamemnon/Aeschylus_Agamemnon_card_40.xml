<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><milestone ed="p" n="40" unit="card" />
<div2 type="anapests" org="uniform" sample="complete">
<sp n="*xoro/s">
<speaker>Χορός</speaker><p>
<lb rend="displayNum" n="40" />δέκατον μὲν ἔτος τόδ᾽ ἐπεὶ Πριάμου
<lb />μέγας ἀντίδικος,
<lb />Μενέλαος ἄναξ ἠδ᾽ Ἀγαμέμνων,
<lb />διθρόνου Διόθεν καὶ δισκήπτρου
<lb />τιμῆς ὀχυρὸν ζεῦγος Ἀτρειδᾶν
<lb rend="displayNum" n="45" />στόλον Ἀργείων χιλιοναύτην,
<lb />τῆσδ᾽ ἀπὸ χώρας
<lb /><milestone ed="P" unit="para" />ἦραν, στρατιῶτιν ἀρωγὰν,
<lb />μέγαν ἐκ θυμοῦ κλάζοντες Ἄρη
<lb />τρόπον αἰγυπιῶν, οἵτ᾽ ἐκπατίοις
<lb rend="displayNum" n="50" />ἄλγεσι παίδων ὕπατοι λεχέων
<lb />στροφοδινοῦνται
<lb />πτερύγων ἐρετμοῖσιν ἐρεσσόμενοι,
<lb />δεμνιοτήρη
<lb />πόνον ὀρταλίχων ὀλέσαντες:
<lb rend="displayNum" n="55" />ὕπατος δ᾽ ἀίων ἤ τις  Ἀπόλλων
<lb />ἢ Πὰν ἢ Ζεὺς οἰωνόθροον
<lb />γόον ὀξυβόαν τῶνδε μετοίκων
<lb />ὑστερόποινον
<lb /><milestone ed="P" unit="para" />πέμπει παραβᾶσιν Ἐρινύν.
<lb rend="displayNum" n="60" />οὕτω δ᾽ Ἀτρέως παῖδας ὁ κρείσσων
<lb />ἐπ᾽ Ἀλεξάνδρῳ πέμπει ξένιος
<lb />Ζεὺς πολυάνορος ἀμφὶ γυναικὸς
<lb />πολλὰ παλαίσματα καὶ γυιοβαρῆ
<lb />γόνατος κονίαισιν ἐρειδομένου
<lb rend="displayNum" n="65" />διακναιομένης τ᾽ ἐν προτελείοις
<lb />κάμακος θήσων Δαναοῖσι
<lb />Τρωσί θ᾽ ὁμοίως.  ἔστι δ᾽ ὅπη νῦν
<lb /><milestone ed="P" unit="para" />ἔστι: τελεῖται δ᾽ ἐς τὸ πεπρωμένον:
<lb />οὔθ᾽ ὑποκαίων οὔθ᾽ ὑπολείβων
<lb rend="displayNum" n="70" />οὔτε δακρύων ἀπύρων ἱερῶν
<lb /><milestone ed="P" unit="para" />ὀργὰς ἀτενεῖς παραθέλξει.
<lb />ἡμεῖς δ᾽ ἀτίται σαρκὶ παλαιᾷ
<lb />τῆς τότ᾽ ἀρωγῆς ὑπολειφθέντες
<lb />μίμνομεν ἰσχὺν
<lb rend="displayNum" n="75" />ἰσόπαιδα νέμοντες ἐπὶ σκήπτροις.
<lb />ὅ τε γὰρ νεαρὸς μυελὸς στέρνων
<lb />ἐντὸς ἀνᾴσσων
<lb />ἰσόπρεσβυς, Ἄρης δ᾽ οὐκ ἔνι χώρᾳ,
<lb />τό θ᾽ ὑπέργηρων φυλλάδος ἤδη
<lb rend="displayNum" n="80" />κατακαρφομένης τρίποδας μὲν ὁδοὺς
<lb />στείχει, παιδὸς δ᾽ οὐδὲν ἀρείων
<lb /><milestone ed="P" unit="para" />ὄναρ ἡμερόφαντον ἀλαίνει.
</p></sp></div2></div1></body></text></TEI.2>