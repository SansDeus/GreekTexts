<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><milestone ed="p" n="281" unit="card" />
<sp>
<speaker>Κλυταιμήστρα</speaker><p>
<lb />Ἥφαιστος Ἴδης λαμπρὸν ἐκπέμπων σέλας.
<lb />φρυκτὸς δὲ φρυκτὸν δεῦρ᾽ ἀπ᾽ ἀγγάρου πυρὸς
<lb />ἔπεμπεν: Ἴδη μὲν πρὸς Ἑρμαῖον λέπας
<lb />Λήμνου: μέγαν δὲ πανὸν ἐκ νήσου τρίτον
<lb rend="displayNum" n="285" />Ἀθῷον αἶπος Ζηνὸς ἐξεδέξατο,
<lb />ὑπερτελής τε, πόντον ὥστε νωτίσαι,
<lb />ἰσχὺς πορευτοῦ λαμπάδος πρὸς ἡδονὴν
<lb /><gap desc="*" />
<lb rend="displayNum" n="288" />†πεύκη τὸ χρυσοφεγγές, ὥς τις ἥλιος,
<lb />σέλας παραγγείλασα Μακίστου σκοπαῖς:
<lb rend="displayNum" n="290" />ὁ δ᾽ οὔτι μέλλων οὐδ᾽ ἀφρασμόνως ὕπνῳ
<lb />νικώμενος παρῆκεν ἀγγέλου μέρος:
<lb />ἑκὰς δὲ φρυκτοῦ φῶς ἐπ᾽ Εὐρίπου ῥοὰς
<lb />Μεσσαπίου φύλαξι σημαίνει μολόν.
<lb />οἱ δ᾽ ἀντέλαμψαν καὶ παρήγγειλαν πρόσω
<lb rend="displayNum" n="295" />γραίας ἐρείκης θωμὸν ἅψαντες πυρί.
<lb />σθένουσα λαμπὰς δ᾽ οὐδέπω μαυρουμένη,
<lb />ὑπερθοροῦσα πεδίον Ἀσωποῦ, δίκην
<lb />φαιδρᾶς σελήνης, πρὸς Κιθαιρῶνος λέπας
<lb />ἤγειρεν ἄλλην ἐκδοχὴν πομποῦ πυρός.
<lb rend="displayNum" n="300" />φάος δὲ τηλέπομπον οὐκ ἠναίνετο
<lb />φρουρὰ πλέον καίουσα τῶν εἰρημένων:
<lb />λίμνην δ᾽ ὑπὲρ Γοργῶπιν ἔσκηψεν φάος:
<lb />ὄρος τ᾽ ἐπ᾽ Αἰγίπλαγκτον ἐξικνούμενον
<lb />ὤτρυνε θεσμὸν μὴ χρονίζεσθαι πυρός.
<lb rend="displayNum" n="305" />πέμπουσι δ᾽ ἀνδαίοντες ἀφθόνῳ μένει
<lb />φλογὸς μέγαν πώγωνα, καὶ Σαρωνικοῦ
<lb />πορθμοῦ κάτοπτον πρῶν᾽ ὑπερβάλλειν πρόσω
<lb />φλέγουσαν: ἔστ᾽ ἔσκηψεν εὖτ᾽ ἀφίκετο
<lb />Ἀραχναῖον αἶπος, ἀστυγείτονας σκοπάς:
<lb rend="displayNum" n="310" />κἄπειτ᾽  Ἀτρειδῶν ἐς τόδε σκήπτει στέγος
<lb />φάος τόδ᾽ οὐκ ἄπαππον Ἰδαίου πυρός.
<lb />τοιοίδε τοί μοι λαμπαδηφόρων νόμοι,
<lb />ἄλλος παρ᾽ ἄλλου διαδοχαῖς πληρούμενοι:
<lb />νικᾷ δ᾽ ὁ πρῶτος καὶ τελευταῖος δραμών.
<lb rend="displayNum" n="315" />τέκμαρ τοιοῦτον σύμβολόν τέ σοι λέγω
<lb />ἀνδρὸς παραγγείλαντος ἐκ Τροίας ἐμοί.
</p></sp>
<sp>
<speaker>Χορός</speaker><p>
<lb />θεοῖς μὲν αὖθις, ὦ γύναι, προσεύξομαι.
<lb />λόγους δ᾽ ἀκοῦσαι τούσδε κἀποθαυμάσαι
<lb />διηνεκῶς θέλοιμ᾽ ἂν ὡς λέγοις πάλιν.
</p></sp></div1></body></text></TEI.2>