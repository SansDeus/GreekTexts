<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="antistrophe" n="7" org="uniform" sample="complete"><sp><p><milestone ed="p" n="1178" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Κασάνδρα</speaker><p>
<lb />καὶ μὴν ὁ χρησμὸς οὐκέτ᾽ ἐκ καλυμμάτων
<lb />ἔσται δεδορκὼς νεογάμου νύμφης δίκην:
<lb rend="displayNum" n="1180" />λαμπρὸς δ᾽ ἔοικεν ἡλίου πρὸς ἀντολὰς
<lb />πνέων ἐσᾴξειν, ὥστε κύματος δίκην
<lb />κλύζειν πρὸς αὐγὰς τοῦδε πήματος πολὺ
<lb />μεῖζον: φρενώσω δ᾽ οὐκέτ᾽ ἐξ αἰνιγμάτων.
<lb />καὶ μαρτυρεῖτε συνδρόμως ἴχνος κακῶν
<lb rend="displayNum" n="1185" />ῥινηλατούσῃ τῶν πάλαι πεπραγμένων.
<lb />τὴν γὰρ στέγην τήνδ᾽ οὔποτ᾽ ἐκλείπει χορὸς
<lb />ξύμφθογγος οὐκ εὔφωνος:  οὐ γὰρ εὖ λέγει.
<lb />καὶ μὴν πεπωκώς γ᾽, ὡς θρασύνεσθαι πλέον,
<lb />βρότειον αἷμα κῶμος ἐν δόμοις μένει,
<lb rend="displayNum" n="1190" />δύσπεμπτος ἔξω, συγγόνων Ἐρινύων.
<lb />ὑμνοῦσι δ᾽ ὕμνον δώμασιν προσήμεναι
<lb />πρώταρχον ἄτην: ἐν μέρει δ᾽ ἀπέπτυσαν
<lb />εὐνὰς ἀδελφοῦ τῷ πατοῦντι δυσμενεῖς.
<lb />ἥμαρτον, ἢ θηρῶ τι τοξότης τις ὥς;
<lb rend="displayNum" n="1195" />ἢ ψευδόμαντίς εἰμι θυροκόπος φλέδων;
<lb />ἐκμαρτύρησον προυμόσας τό μ᾽ εἰδέναι
<lb />λόγῳ παλαιὰς τῶνδ᾽ ἁμαρτίας δόμων.
</p></sp>
<sp>
<speaker>Χορός</speaker><p>
<lb />καὶ πῶς ἂν ὅρκος, πῆγμα γενναίως παγέν,
<lb />παιώνιον γένοιτο; θαυμάζω δέ σου,
<lb rend="displayNum" n="1200" />πόντου πέραν τραφεῖσαν ἀλλόθρουν πόλιν
<lb />κυρεῖν λέγουσαν, ὥσπερ εἰ παρεστάτεις.
</p></sp></div1></body></text></TEI.2>