<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><sp><p><milestone ed="p" n="636" unit="card" />
</p></sp>
<sp>
<speaker>Κῆρυξ</speaker><p>
<lb />εὔφημον ἦμαρ οὐ πρέπει κακαγγέλῳ
<lb />γλώσσῃ μιαίνειν: χωρὶς ἡ τιμὴ θεῶν.
<lb />ὅταν δ᾽ ἀπευκτὰ πήματ᾽ ἄγγελος πόλει
<lb />στυγνῷ προσώπῳ πτωσίμου στρατοῦ φέρῃ,
<lb rend="displayNum" n="640" />πόλει μὲν ἕλκος ἓν τὸ δήμιον τυχεῖν,
<lb />πολλοὺς δὲ πολλῶν ἐξαγισθέντας δόμων
<lb />ἄνδρας διπλῇ μάστιγι, τὴν Ἄρης φιλεῖ,
<lb />δίλογχον ἄτην, φοινίαν ξυνωρίδα:
<lb />τοιῶνδε μέντοι πημάτων σεσαγμένον
<lb rend="displayNum" n="645" />πρέπει λέγειν παιᾶνα τόνδ᾽ Ἐρινύων.
<lb />σωτηρίων δὲ πραγμάτων εὐάγγελον
<lb />ἥκοντα πρὸς χαίρουσαν εὐεστοῖ πόλιν,
<lb />πῶς κεδνὰ τοῖς κακοῖσι συμμείξω, λέγων
<lb />χειμῶν᾽ Ἀχαιοῖς οὐκ ἀμήνιτον θεῶν;
<lb rend="displayNum" n="650" />ξυνώμοσαν γάρ, ὄντες ἔχθιστοι τὸ πρίν,
<lb />πῦρ καὶ θάλασσα, καὶ τὰ πίστ᾽ ἐδειξάτην
<lb />φθείροντε τὸν δύστηνον Ἀργείων στρατόν.
<lb />ἐν νυκτὶ δυσκύμαντα δ᾽ ὠρώρει κακά.
<lb />ναῦς γὰρ πρὸς ἀλλήλαισι Θρῄκιαι πνοαὶ
<lb rend="displayNum" n="655" />ἤρεικον: αἱ δὲ κεροτυπούμεναι βίᾳ
<lb />χειμῶνι τυφῶ σὺν ζάλῃ τ᾽ ὀμβροκτύπῳ
<lb />ᾤχοντ᾽ ἄφαντοι ποιμένος κακοῦ στρόβῳ.
<lb />ἐπεὶ δ᾽ ἀνῆλθε λαμπρὸν ἡλίου φάος,
<lb />ὁρῶμεν ἀνθοῦν πέλαγος Αἰγαῖον νεκροῖς
<lb rend="displayNum" n="660" />ἀνδρῶν Ἀχαιῶν ναυτικοῖς τ᾽ ἐρειπίοις.
<lb />ἡμᾶς γε μὲν δὴ ναῦν τ᾽ ἀκήρατον σκάφος
<lb />ἤτοι τις ἐξέκλεψεν ἢ 'ξῃτήσατο
<lb />θεός τις, οὐκ ἄνθρωπος, οἴακος θιγών.
<lb />τύχη δὲ σωτὴρ ναῦν θέλουσ᾽ ἐφέζετο,
<lb rend="displayNum" n="665" />ὡς μήτ᾽ ἐν ὅρμῳ κύματος ζάλην ἔχειν
<lb />μήτ᾽ ἐξοκεῖλαι πρὸς κραταίλεων χθόνα.
<lb />ἔπειτα δ᾽ Ἅιδην πόντιον πεφευγότες,
<lb />λευκὸν κατ᾽ ἦμαρ, οὐ πεποιθότες τύχῃ,
<lb />ἐβουκολοῦμεν φροντίσιν νέον πάθος,
<lb rend="displayNum" n="670" />στρατοῦ καμόντος καὶ κακῶς σποδουμένου.
<lb />καὶ νῦν ἐκείνων εἴ τίς ἐστιν ἐμπνέων,
<lb />λέγουσιν ἡμᾶς ὡς ὀλωλότας, τί μή;
<lb />ἡμεῖς τ᾽ ἐκείνους ταὔτ᾽ ἔχειν δοξάζομεν.
<lb />γένοιτο δ᾽ ὡς ἄριστα.  Μενέλεων γὰρ οὖν
<lb rend="displayNum" n="675" />πρῶτόν τε καὶ μάλιστα προσδόκα μολεῖν.
<lb />εἰ γοῦν τις ἀκτὶς ἡλίου νιν ἱστορεῖ
<lb />καὶ ζῶντα καὶ βλέποντα, μηχαναῖς Διός,
<lb />οὔπω θέλοντος ἐξαναλῶσαι γένος,
<lb />ἐλπίς τις αὐτὸν πρὸς δόμους ἥξειν πάλιν.
<lb rend="displayNum" n="680" />τοσαῦτ᾽ ἀκούσας ἴσθι τἀληθῆ κλύων.
</p></sp>
</div1>
</body></text></TEI.2>