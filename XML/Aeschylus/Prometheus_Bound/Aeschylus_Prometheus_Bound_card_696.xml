<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="696" unit="card" />
</p></sp>
<sp>
<speaker>Προμηθεύς</speaker><p>
<lb />πρῴ γε στενάζεις καὶ φόβου πλέα τις εἶ:
<lb />ἐπίσχες ἔστ᾽ ἂν καὶ τὰ λοιπὰ προσμάθῃς.
</p></sp>
<sp>
<speaker>Χορός</speaker><p>
<lb />λέγ᾽, ἐκδίδασκε: τοῖς νοσοῦσί τοι γλυκὺ
<lb />τὸ λοιπὸν ἄλγος προυξεπίστασθαι τορῶς.
</p></sp>
<sp>
<speaker>Προμηθεύς</speaker><p>
<lb rend="displayNum" n="700" />τὴν πρίν γε χρείαν  ἠνύσασθ᾽  ἐμοῦ πάρα
<lb />κούφως: μαθεῖν γὰρ τῆσδε πρῶτ᾽ ἐχρῄζετε
<lb />τὸν ἀμφ᾽ ἑαυτῆς ἆθλον ἐξηγουμένης:
<lb />τὰ λοιπὰ νῦν ἀκούσαθ᾽, οἷα χρὴ πάθη
<lb />τλῆναι πρὸς Ἥρας τήνδε τὴν νεάνιδα.
<lb rend="displayNum" n="705" />σύ τ᾽ Ἰνάχειον σπέρμα, τοὺς ἐμοὺς λόγους
<lb />θυμῷ βάλ᾽, ὡς ἂν τέρματ᾽ ἐκμάθῃς ὁδοῦ.
<lb /><milestone ed="P" unit="para" />πρῶτον μὲν ἐνθένδ᾽ ἡλίου πρὸς ἀντολὰς
<lb />στρέψασα σαυτὴν στεῖχ᾽ ἀνηρότους γύας:
<lb />Σκύθας δ᾽ ἀφίξῃ νομάδας, οἳ πλεκτὰς στέγας
<lb rend="displayNum" n="710" />πεδάρσιοι ναίουσ᾽  ἐπ᾽  εὐκύκλοις ὄχοις
<lb />ἑκηβόλοις τόξοισιν ἐξηρτυμένοι:
<lb />οἷς μὴ πελάζειν, ἀλλ᾽ ἁλιστόνοις πόδας
<lb />χρίμπτουσα ῥαχίαισιν ἐκπερᾶν χθόνα.
<lb />λαιᾶς δὲ χειρὸς οἱ σιδηροτέκτονες
<lb rend="displayNum" n="715" />οἰκοῦσι Χάλυβες, οὓς φυλάξασθαί σε χρή.
<lb />ἀνήμεροι γὰρ οὐδὲ πρόσπλατοι  ξένοις.
<lb />ἥξεις δ᾽ Ὑβριστὴν ποταμὸν οὐ ψευδώνυμον,
<lb />ὃν μὴ περάσῃς, οὐ γὰρ εὔβατος περᾶν,
<lb />πρὶν ἂν πρὸς αὐτὸν Καύκασον μόλῃς, ὀρῶν
<lb rend="displayNum" n="720" />ὕψιστον, ἔνθα ποταμὸς ἐκφυσᾷ μένος
<lb />κροτάφων ἀπ᾽ αὐτῶν.  ἀστρογείτονας δὲ χρὴ
<lb />κορυφὰς ὑπερβάλλουσαν ἐς μεσημβρινὴν
<lb />βῆναι κέλευθον, ἔνθ᾽, Ἀμαζόνων στρατὸν
<lb />ἥξεις στυγάνορ᾽, αἳ Θεμίσκυράν ποτε
<lb rend="displayNum" n="725" />κατοικιοῦσιν  ἀμφὶ Θερμώδονθ᾽, ἵνα
<lb />τραχεῖα πόντου Σαλμυδησσία γνάθος
<lb />ἐχθρόξενος ναύταισι, μητρυιὰ  νεῶν:
<lb />αὗταί σ᾽ ὁδηγήσουσι καὶ μάλ᾽ ἀσμένως.
<lb />ἰσθμὸν δ᾽ ἐπ᾽ αὐταῖς στενοπόροις λίμνης πύλαις
<lb rend="displayNum" n="730" />Κιμμερικὸν ἥξεις, ὃν θρασυσπλάγχνως σε χρὴ
<lb />λιποῦσαν αὐλῶν᾽ ἐκπερᾶν Μαιωτικόν:
<lb />ἔσται δὲ θνητοῖς εἰσαεὶ λόγος μέγας
<lb />τῆς σῆς πορείας, Βόσπορος δ᾽ ἐπώνυμος
<lb />κεκλήσεται.  λιποῦσα δ᾽ Εὐρώπης πέδον
<lb rend="displayNum" n="735" />ἤπειρον ἥξεις Ἀσιάδ᾽:.  ἆρ᾽, ὑμῖν δοκεῖ
<lb />ὁ τῶν θεῶν τύραννος ἐς τὰ πάνθ᾽ ὁμῶς
<lb />βίαιος εἶναι; τῇδε γὰρ θνητῇ θεὸς
<lb />χρῄζων μιγῆναι τάσδ᾽ ἐπέρριψεν πλάνας.
<lb />πικροῦ δ᾽ ἔκυρσας, ὦ κόρη, τῶν σῶν γάμων
<lb rend="displayNum" n="740" />μνηστῆρος.  οὓς γὰρ νῦν ἀκήκοας λόγους,
<lb />εἶναι δόκει σοι μηδέπω 'ν  προοιμίοις.
</p></sp></div2></div1></body></text></TEI.2>