<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<sp>
<speaker>Κράτος</speaker><p>
<lb />Χθονὸς μὲν ἐς τηλουρὸν ἥκομεν πέδον,
<lb />Σκύθην ἐς οἷμον, ἄβατον  εἰς ἐρημίαν.
<lb />Ἥφαιστε, σοὶ δὲ χρὴ μέλειν ἐπιστολὰς
<lb />ἅς σοι πατὴρ ἐφεῖτο, τόνδε πρὸς πέτραις
<lb rend="displayNum" n="5" />ὑψηλοκρήμνοις τὸν λεωργὸν ὀχμάσαι
<lb />ἀδαμαντίνων δεσμῶν ἐν ἀρρήκτοις πέδαις.
<lb />τὸ σὸν γὰρ ἄνθος, παντέχνου πυρὸς σέλας,
<lb />θνητοῖσι κλέψας ὤπασεν. τοιᾶσδέ τοι
<lb />ἁμαρτίας σφε δεῖ θεοῖς δοῦναι δίκην,
<lb rend="displayNum" n="10" />ὡς ἂν διδαχθῇ τὴν Διὸς τυραννίδα
<lb />στέργειν, φιλανθρώπου δὲ παύεσθαι τρόπου.
</p></sp>
<sp>
<speaker>Ἥφαιστος</speaker><p>
<lb />Κράτος Βία τε, σφῷν μὲν ἐντολὴ Διὸς
<lb />ἔχει τέλος δὴ κοὐδὲν ἐμποδὼν ἔτι:
<lb />ἐγὼ δ᾽ ἄτολμός εἰμι συγγενῆ θεὸν
<lb rend="displayNum" n="15" />δῆσαι βίᾳ φάραγγι πρὸς  δυσχειμέρῳ.
<lb />πάντως δ᾽ ἀνάγκη τῶνδέ μοι τόλμαν σχεθεῖν:
<lb />ἐξωριάζειν γὰρ πατρὸς λόγους βαρύ.
<lb /><milestone ed="P" unit="para" />τῆς ὀρθοβούλου Θέμιδος αἰπυμῆτα παῖ,
<lb />ἄκοντά σ᾽ ἄκων δυσλύτοις χαλκεύμασι
<lb rend="displayNum" n="20" />προσπασσαλεύσω τῷδ᾽ ἀπανθρώπῳ πάγῳ
<lb />ἵν᾽ οὔτε φωνὴν οὔτε του μορφὴν βροτῶν
<lb />ὄψει, σταθευτὸς δ᾽ ἡλίου φοίβῃ φλογὶ
<lb />χροιᾶς ἀμείψεις ἄνθος. ἀσμένῳ δέ σοι
<lb />ἡ ποικιλείμων νὺξ ἀποκρύψει φάος,
<lb rend="displayNum" n="25" />πάχνην θ᾽  ἑῴαν ἥλιος σκεδᾷ πάλιν:
<lb />ἀεὶ  δὲ τοῦ παρόντος ἀχθηδὼν κακοῦ
<lb />τρύσει σ᾽: ὁ λωφήσων γὰρ οὐ πέφυκέ πω.
<lb /><milestone ed="P" unit="para" />τοιαῦτ᾽ ἐπηύρω  τοῦ φιλανθρώπου τρόπου.
<lb />θεὸς θεῶν γὰρ οὐχ ὑποπτήσσων χόλον
<lb rend="displayNum" n="30" />βροτοῖσι τιμὰς ὤπασας πέρα δίκης.
<lb />ἀνθ᾽ ὧν ἀτερπῆ τήνδε φρουρήσεις πέτραν
<lb />ὀρθοστάδην, ἄυπνος, οὐ κάμπτων γόνυ:
<lb />πολλοὺς δ᾽ ὀδυρμοὺς καὶ γόους ἀνωφελεῖς
<lb />φθέγξῃ: Διὸς γὰρ δυσπαραίτητοι φρένες.
<lb rend="displayNum" n="35" />ἅπας δὲ τραχὺς ὅστις ἂν νέον κρατῇ.
</p></sp></div1></body></text></TEI.2>