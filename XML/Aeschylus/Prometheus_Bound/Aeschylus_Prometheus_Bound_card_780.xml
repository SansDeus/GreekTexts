<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="780" unit="card" />
</p></sp>
<sp>
<speaker>Προμηθεύς</speaker><p>
<lb rend="displayNum" n="780" />δίδωμ᾽: ἑλοῦ γάρ, ἢ πόνων τὰ λοιπά σοι
<lb />φράσω σαφηνῶς, ἢ τὸν ἐκλύσοντ᾽ ἐμέ.
</p></sp>
<sp>
<speaker>Χορός</speaker><p>
<lb />τούτων σὺ τὴν μὲν τῇδε, τὴν δ᾽ ἐμοὶ χάριν
<lb />θέσθαι θέλησον, μηδ᾽ ἀτιμάσῃς λόγου:
<lb />καὶ τῇδε μὲν γέγωνε τὴν λοιπὴν πλάνην,
<lb rend="displayNum" n="785" />ἐμοὶ δὲ τὸν λύσοντα: τοῦτο γὰρ ποθῶ.
</p></sp>
<sp>
<speaker>Προμηθεύς</speaker><p>
<lb />ἐπεὶ προθυμεῖσθ᾽, οὐκ ἐναντιώσομαι
<lb />τὸ μὴ οὐ  γεγωνεῖν πᾶν ὅσον προσχρῄζετε.
<lb />σοὶ πρῶτον, Ἰοῖ, πολύδονον πλάνην φράσω,
<lb />ἣν ἐγγράφου σὺ μνήμοσιν δέλτοις φρενῶν.
<lb rend="displayNum" n="790" /><milestone ed="P" unit="para" />ὅταν περάσῃς ῥεῖθρον ἠπείροιν  ὅρον,
<lb />πρὸς ἀντολὰς φλογῶπας ἡλιοστιβεῖς
<lb /><gap desc="*" />
<lb />πόντου  περῶσα φλοῖσβον, ἔστ᾽ ἂν ἐξίκῃ
<lb />πρὸς Γοργόνεια πεδία Κισθήνης, ἵνα
<lb />αἱ Φορκίδες ναίουσι δηναιαὶ κόραι
<lb rend="displayNum" n="795" />τρεῖς κυκνόμορφοι, κοινὸν ὄμμ᾽  ἐκτημέναι,
<lb />μονόδοντες,  ἃς οὔθ᾽ ἥλιος προσδέρκεται
<lb />ἀκτῖσιν οὔθ᾽ ἡ νύκτερος μήνη ποτέ.
<lb />πέλας δ᾽ ἀδελφαὶ τῶνδε τρεῖς κατάπτεροι,
<lb />δρακοντόμαλλοι Γοργόνες βροτοστυγεῖς,
<lb rend="displayNum" n="800" />ἃς θνητὸς οὐδεὶς εἰσιδὼν ἕξει πνοάς.
<lb />τοιοῦτο μέν σοι τοῦτο φρούριον λέγω:
<lb />ἄλλην δ᾽ ἄκουσον δυσχερῆ θεωρίαν:
<lb />ὀξυστόμους  γὰρ Ζηνὸς ἀκραγεῖς κύνας
<lb />γρῦπας φύλαξαι, τόν τε μουνῶπα  στρατὸν
<lb rend="displayNum" n="805" />Ἀριμασπὸν ἱπποβάμον᾽, οἳ χρυσόρρυτον
<lb />οἰκοῦσιν ἀμφὶ νᾶμα Πλούτωνος πόρου:
<lb />τούτοις σὺ μὴ πέλαζε.  τηλουρὸν δὲ γῆν
<lb />ἥξεις, κελαινὸν φῦλον, οἳ πρὸς ἡλίου
<lb />ναίουσι πηγαῖς, ἔνθα ποταμὸς Αἰθίοψ.
<lb rend="displayNum" n="810" />τούτου παρ᾽ ὄχθας ἕρφ᾽, ἕως ἂν ἐξίκῃ
<lb />καταβασμόν, ἔνθα Βιβλίνων  ὀρῶν ἄπο
<lb />ἵησι σεπτὸν Νεῖλος εὔποτον ῥέος.
<lb />οὗτός σ᾽ ὁδώσει  τὴν τρίγωνον ἐς χθόνα
<lb />Νειλῶτιν, οὗ δὴ τὴν μακρὰν ἀποικίαν,
<lb rend="displayNum" n="815" />Ἰοῖ, πέπρωται σοί τε καὶ τέκνοις κτίσαι.
<lb /><milestone ed="P" unit="para" />τῶν δ᾽ εἴ τί σοι ψελλόν τε καὶ δυσεύρετον,
<lb />ἐπανδίπλαζε καὶ σαφῶς ἐκμάνθανε:
<lb />σχολὴ δὲ πλείων ἢ θέλω πάρεστί μοι.
</p></sp></div2></div1></body></text></TEI.2>