<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="300" unit="card" />
</p></sp>
<sp>
<speaker>Προμηθεύς</speaker><p>
<lb rend="displayNum" n="300" />ἔα: τί χρῆμα λεύσσω;  καὶ σὺ δὴ πόνων ἐμῶν
<lb />ἥκεις ἐπόπτης; πῶς ἐτόλμησας, λιπὼν
<lb />ἐπώνυμόν τε ῥεῦμα καὶ πετρηρεφῆ
<lb />αὐτόκτιτ᾽ ἄντρα, τὴν σιδηρομήτορα
<lb />ἐλθεῖν ἐς αἶαν; ἦ  θεωρήσων τύχας
<lb rend="displayNum" n="305" />ἐμὰς ἀφῖξαι καὶ συνασχαλῶν κακοῖς;
<lb />δέρκου θέαμα, τόνδε τὸν Διὸς φίλον,
<lb />τὸν συγκαταστήσαντα τὴν τυραννίδα,
<lb />οἵαις ὑπ᾽ αὐτοῦ πημοναῖσι κάμπτομαι.
</p></sp>
<sp>
<speaker>Ὠκεανός</speaker><p>
<lb />ὁρῶ, Προμηθεῦ, καὶ παραινέσαι γέ σοι
<lb rend="displayNum" n="310" />θέλω τὰ λῷστα, καίπερ ὄντι ποικίλῳ.
<lb />γίγνωσκε σαυτὸν καὶ μεθάρμοσαι τρόπους
<lb />νέους: νέος γὰρ καὶ τύραννος ἐν θεοῖς.
<lb />εἰ δ᾽ ὧδε τραχεῖς καὶ τεθηγμένους λόγους
<lb />ῥίψεις, τάχ᾽ ἄν σου καὶ μακρὰν ἀνωτέρω
<lb rend="displayNum" n="315" />θακῶν κλύοι Ζεύς, ὥστε σοι τὸν νῦν ὄχλον
<lb />παρόντα μόχθων παιδιὰν εἶναι δοκεῖν.
<lb />ἀλλ᾽, ὦ ταλαίπωρ᾽, ἃς ἔχεις ὀργὰς ἄφες,
<lb />ζήτει δὲ τῶνδε πημάτων ἀπαλλαγάς.
<lb />ἀρχαῖ᾽ ἴσως σοι φαίνομαι λέγειν τάδε:
<lb rend="displayNum" n="320" />τοιαῦτα μέντοι τῆς ἄγαν ὑψηγόρου
<lb />γλώσσης, Προμηθεῦ, τἀπίχειρα γίγνεται.
<lb />σὺ δ᾽ οὐδέπω ταπεινὸς οὐδ᾽ εἴκεις κακοῖς,
<lb />πρὸς τοῖς παροῦσι δ᾽ ἄλλα προσλαβεῖν θέλεις.
<lb />οὔκουν ἔμοιγε χρώμενος διδασκάλῳ
<lb rend="displayNum" n="325" />πρὸς κέντρα κῶλον ἐκτενεῖς, ὁρῶν ὅτι
<lb />τραχὺς μόναρχος οὐδ᾽ ὑπεύθυνος κρατεῖ.
<lb />καὶ νῦν ἐγὼ μὲν εἶμι καὶ πειράσομαι
<lb />ἐὰν δύνωμαι τῶνδέ σ᾽ ἐκλῦσαι πόνων.
<lb />σὺ δ᾽ ἡσύχαζε μηδ᾽ ἄγαν λαβροστόμει.
<lb rend="displayNum" n="330" />ἢ οὐκ οἶσθ᾽  ἀκριβῶς ὢν περισσόφρων ὅτι
<lb />γλώσσῃ ματαίᾳ ζημία προστρίβεται;
</p></sp></div2></div1></body></text></TEI.2>