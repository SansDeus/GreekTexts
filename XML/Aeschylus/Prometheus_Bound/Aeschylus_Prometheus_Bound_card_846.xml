<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp n="*promhqeu/s"><p><milestone ed="p" n="846" unit="card" />
<lb /><milestone ed="P" unit="para" />ἔστιν πόλις Κάνωβος ἐσχάτη χθονός,
<lb />Νείλου πρὸς αὐτῷ στόματι καὶ προσχώματι:
<lb />ἐνταῦθα δή σε Ζεὺς τίθησιν  ἔμφρονα
<lb />ἐπαφῶν ἀταρβεῖ χειρὶ καὶ θιγὼν μόνον.
<lb rend="displayNum" n="850" />ἐπώνυμον δὲ τῶν Διὸς γεννημάτων
<lb />τέξεις κελαινὸν Ἔπαφον, ὃς καρπώσεται
<lb />ὅσην πλατύρρους Νεῖλος ἀρδεύει χθόνα:
<lb />πέμπτη δ᾽ ἀπ᾽ αὐτοῦ γέννα πεντηκοντάπαις
<lb />πάλιν πρὸς Ἄργος οὐχ ἑκοῦσ᾽ ἐλεύσεται
<lb rend="displayNum" n="855" />θηλύσπορος, φεύγουσα συγγενῆ γάμον
<lb />ἀνεψιῶν: οἱ δ᾽ ἐπτοημένοι φρένας,
<lb />κίρκοι πελειῶν οὐ μακρὰν λελειμμένοι,
<lb />ἥξουσι θηρεύοντες  οὐ θηρασίμους
<lb />γάμους, φθόνον δὲ σωμάτων ἕξει θεός:
<lb rend="displayNum" n="860" />Πελασγία δὲ δέξεται θηλυκτόνῳ
<lb />Ἄρει, δαμέντων νυκτιφρουρήτῳ θράσει.
<lb />γυνὴ γὰρ ἄνδρ᾽ ἕκαστον αἰῶνος στερεῖ,
<lb />δίθηκτον ἐν σφαγαῖσι βάψασα ξίφος:
<lb />τοιάδ᾽ ἐπ᾽  ἐχθροὺς τοὺς ἐμοὺς ἔλθοι Κύπρις.
<lb rend="displayNum" n="865" />μίαν δὲ παίδων ἵμερος θέλξει τὸ μὴ
<lb />κτεῖναι σύνευνον, ἀλλ᾽ ἀπαμβλυνθήσεται
<lb />γνώμην: δυοῖν δὲ θάτερον βουλήσεται,
<lb />κλύειν ἄναλκις μᾶλλον ἢ μιαιφόνος:
<lb />αὕτη κατ᾽ Ἄργος βασιλικὸν τέξει γένος.
<lb rend="displayNum" n="870" />μακροῦ λόγου δεῖ ταῦτ᾽  ἐπεξελθεῖν τορῶς.
<lb />σπορᾶς γε μὴν ἐκ τῆσδε φύσεται θρασὺς
<lb />τόξοισι κλεινός,  ὃς πόνων ἐκ τῶνδ᾽ ἐμὲ
<lb />λύσει.  τοιόνδε χρησμὸν ἡ παλαιγενὴς
<lb />μήτηρ ἐμοὶ διῆλθε Τιτανὶς Θέμις:
<lb rend="displayNum" n="875" />ὅπως δὲ χὤπη, ταῦτα δεῖ μακροῦ λόγου
<lb />εἰπεῖν, σύ τ᾽ οὐδὲν ἐκμαθοῦσα κερδανεῖς.
</p></sp>
</div2></div1></body></text></TEI.2>