<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="epode" org="uniform" sample="complete"><sp><p><milestone ed="p" n="907" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Προμηθεύς</speaker><p>
<lb />ἦ μὴν ἔτι Ζεύς, καίπερ αὐθάδης φρενῶν,
<lb />ἔσται ταπεινός, οἷον ἐξαρτύεται
<lb />γάμον γαμεῖν, ὃς αὐτὸν ἐκ τυραννίδος
<lb rend="displayNum" n="910" />θρόνων τ᾽  ἄιστον ἐκβαλεῖ: πατρὸς δ᾽  ἀρὰ
<lb />Κρόνου τότ᾽  ἤδη παντελῶς κρανθήσεται,
<lb />ἣν ἐκπίτνων ἠρᾶτο δηναιῶν  θρόνων.
<lb />τοιῶνδε μόχθων ἐκτροπὴν οὐδεὶς θεῶν
<lb />δύναιτ᾽ ἂν αὐτῷ πλὴν ἐμοῦ δεῖξαι σαφῶς.
<lb rend="displayNum" n="915" />ἐγὼ τάδ᾽  οἶδα χᾦ τρόπῳ.  πρὸς ταῦτά νυν
<lb />θαρσῶν καθήσθω τοῖς πεδαρσίοις κτύποις
<lb />πιστός,  τινάσσων τ᾽ ἐν χεροῖν πύρπνουν βέλος.
<lb />οὐδὲν γὰρ αὐτῷ ταῦτ᾽ ἐπαρκέσει τὸ μὴ οὐ
<lb />πεσεῖν ἀτίμως πτώματ᾽ οὐκ ἀνασχετά:
<lb rend="displayNum" n="920" />τοῖον παλαιστὴν νῦν παρασκευάζεται
<lb />ἐπ᾽ αὐτὸς αὑτῷ, δυσμαχώτατον τέρας:
<lb />ὃς δὴ κεραυνοῦ κρείσσον᾽ εὑρήσει  φλόγα,
<lb />βροντῆς θ᾽ ὑπερβάλλοντα καρτερὸν κτύπον:
<lb />θαλασσίαν τε γῆς τινάκτειραν νόσον
<lb rend="displayNum" n="925" />τρίαιναν, αἰχμὴν τὴν Ποσειδῶνος, σκεδᾷ.
<lb />πταίσας δὲ τῷδε πρὸς κακῷ  μαθήσεται
<lb />ὅσον τό τ᾽ ἄρχειν καὶ τὸ δουλεύειν δίχα.
</p></sp>
<sp>
<speaker>Χορός</speaker><p>
<lb />σύ θην ἃ χρῄζεις, ταῦτ᾽ ἐπιγλωσσᾷ Διός.
</p></sp>
<sp>
<speaker>Προμηθεύς</speaker><p>
<lb />ἅπερ τελεῖται, πρὸς δ᾽ ἃ βούλομαι λέγω.
</p></sp>
<sp>
<speaker>Χορός</speaker><p>
<lb rend="displayNum" n="930" />καὶ προσδοκᾶν χρὴ δεσπόσειν Ζηνός τινα;
</p></sp>
<sp>
<speaker>Προμηθεύς</speaker><p>
<lb />καὶ τῶνδέ γ᾽, ἕξει δυσλοφωτέρους πόνους.
</p></sp>
<sp>
<speaker>Χορός</speaker><p>
<lb />πῶς δ᾽  οὐχὶ ταρβεῖς τοιάδ᾽ ἐκρίπτων ἔπη;
</p></sp>
<sp>
<speaker>Προμηθεύς</speaker><p>
<lb />τί δ᾽ ἂν  φοβοίμην ᾧ θανεῖν οὐ μόρσιμον;
</p></sp>
<sp>
<speaker>Χορός</speaker><p>
<lb />ἀλλ᾽ ἆθλον ἄν σοι τοῦδ᾽ ἔτ᾽  ἀλγίω πόροι.
</p></sp>
<sp>
<speaker>Προμηθεύς</speaker><p>
<lb rend="displayNum" n="935" />ὁ δ᾽ οὖν ποιείτω: πάντα προσδοκητά μοι.
</p></sp>
<sp>
<speaker>Χορός</speaker><p>
<lb />οἱ προσκυνοῦντες τὴν Ἀδράστειαν σοφοί.
</p></sp>
<sp>
<speaker>Προμηθεύς</speaker><p>
<lb />σέβου, προσεύχου, θῶπτε  τὸν κρατοῦντ᾽ ἀεί.
<lb />ἐμοὶ δ᾽ ἔλασσον Ζηνὸς ἢ μηδὲν μέλει.
<lb />δράτω, κρατείτω τόνδε τὸν βραχὺν χρόνον,
<lb rend="displayNum" n="940" />ὅπως θέλει: δαρὸν γὰρ οὐκ ἄρξει θεοῖς.
<lb />ἀλλ᾽ εἰσορῶ γὰρ τόνδε τὸν Διὸς τρόχιν,
<lb />τὸν τοῦ τυράννου τοῦ νέου διάκονον:
<lb />πάντως τι καινὸν ἀγγελῶν ἐλήλυθεν.
</p></sp></div1></body></text></TEI.2>