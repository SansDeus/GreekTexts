<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="640" unit="card" />
</p></sp>
<sp>
<speaker>Ἰώ</speaker><p>
<lb rend="displayNum" n="640" />οὐκ οἶδ᾽  ὅπως ὑμῖν ἀπιστῆσαί με χρή,
<lb />σαφεῖ δὲ μύθῳ πᾶν ὅπερ προσχρῄζετε
<lb />πεύσεσθε: καίτοι καὶ λέγουσ᾽ αἰσχύνομαι
<lb />θεόσσυτον χειμῶνα καὶ διαφθορὰν
<lb />μορφῆς, ὅθεν μοι σχετλίᾳ προσέπτατο.
<lb rend="displayNum" n="645" /><milestone ed="P" unit="para" />αἰεὶ γὰρ ὄψεις ἔννυχοι πωλεύμεναι
<lb />ἐς παρθενῶνας τοὺς ἐμοὺς παρηγόρουν
<lb />λείοισι μύθοις <q direct="unspecified">ὦ μέγ᾽ εὔδαιμον  κόρη,
<lb />τί παρθενεύει δαρόν, ἐξόν σοι γάμου
<lb />τυχεῖν μεγίστου; Ζεὺς γὰρ ἱμέρου βέλει
<lb rend="displayNum" n="650" />πρὸς σοῦ τέθαλπται καὶ συναίρεσθαι Κύπριν
<lb />θέλει: σὺ δ᾽, ὦ παῖ, μὴ 'πολακτίσῃς λέχος
<lb />τὸ Ζηνός, ἀλλ᾽ ἔξελθε πρὸς Λέρνης βαθὺν
<lb />λειμῶνα, ποίμνας βουστάσεις τε πρὸς πατρός,
<lb />ὡς ἂν τὸ Δῖον ὄμμα λωφήσῃ πόθου.</q>
<lb rend="displayNum" n="655" /><milestone ed="P" unit="para" />τοιοῖσδε πάσας εὐφρόνας ὀνείρασι
<lb />συνειχόμην δύστηνος, ἔστε δὴ πατρὶ
<lb />ἔτλην γεγωνεῖν νυκτίφοιτ᾽  ὀνείρατα.
<lb />ὁ δ᾽ ἔς τε Πυθὼ κἀπὶ Δωδώνης πυκνοὺς
<lb />θεοπρόπους ἴαλλεν, ὡς μάθοι τί χρὴ
<lb rend="displayNum" n="660" />δρῶντ᾽ ἢ λέγοντα δαίμοσιν πράσσειν φίλα.
<lb />ἧκον δ᾽ ἀναγγέλλοντες αἰολοστόμους
<lb />χρησμοὺς ἀσήμους δυσκρίτως τ᾽ εἰρημένους.
<lb />τέλος δ᾽ ἐναργὴς βάξις ἦλθεν Ἰνάχῳ
<lb />σαφῶς ἐπισκήπτουσα καὶ μυθουμένη
<lb rend="displayNum" n="665" />ἔξω δόμων τε καὶ πάτρας ὠθεῖν ἐμέ,
<lb />ἄφετον ἀλᾶσθαι γῆς ἐπ᾽ ἐσχάτοις ὅροις:
<lb />κεἰ μὴ θέλοι, πυρωπὸν  ἐκ Διὸς μολεῖν
<lb />κεραυνόν, ὃς πᾶν ἐξαϊστώσοι  γένος.
<lb /><milestone ed="P" unit="para" />τοιοῖσδε πεισθεὶς Λοξίου μαντεύμασιν
<lb rend="displayNum" n="670" />ἐξήλασέν με κἀπέκλῃσε δωμάτων
<lb />ἄκουσαν ἄκων: ἀλλ᾽ ἐπηνάγκαζέ νιν
<lb />Διὸς χαλινὸς πρὸς βίαν πράσσειν τάδε.
<lb />εὐθὺς δὲ μορφὴ καὶ φρένες διάστροφοι
<lb />ἦσαν, κεραστὶς δ᾽, ὡς ὁρᾶτ᾽, ὀξυστόμῳ
<lb rend="displayNum" n="675" />μύωπι χρισθεῖσ᾽  ἐμμανεῖ σκιρτήματι
<lb />ᾖσσον πρὸς εὔποτόν τε Κερχνείας ῥέος
<lb />Λέρνης τε κρήνην : βουκόλος δὲ γηγενὴς
<lb />ἄκρατος ὀργὴν Ἄργος ὡμάρτει, πυκνοῖς
<lb />ὄσσοις δεδορκὼς τοὺς ἐμοὺς κατὰ στίβους.
<lb rend="displayNum" n="680" />ἀπροσδόκητος δ᾽ αὐτὸν ἀφνίδιος  μόρος
<lb />τοῦ ζῆν ἀπεστέρησεν.  οἰστροπλὴξ δ᾽ ἐγὼ
<lb />μάστιγι θείᾳ γῆν πρὸ  γῆς ἐλαύνομαι.
<lb /><milestone ed="P" unit="para" />κλύεις τὰ πραχθέντ᾽: εἰ δ᾽ ἔχεις εἰπεῖν ὅ τι
<lb />λοιπὸν πόνων, σήμαινε: μηδέ μ᾽ οἰκτίσας
<lb rend="displayNum" n="685" />ξύνθαλπε μύθοις ψευδέσιν: νόσημα γὰρ
<lb />αἴσχιστον εἶναί φημι συνθέτους λόγους.
</p></sp></div1></body></text></TEI.2>