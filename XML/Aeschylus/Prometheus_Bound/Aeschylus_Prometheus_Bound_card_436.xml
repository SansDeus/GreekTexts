<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="epode" org="uniform" sample="complete"><sp><p><milestone ed="p" n="436" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Προμηθεύς</speaker><p>
<lb />μή τοι χλιδῇ δοκεῖτε μηδ᾽ αὐθαδίᾳ
<lb />σιγᾶν με: συννοίᾳ δὲ δάπτομαι κέαρ,
<lb />ὁρῶν ἐμαυτὸν ὧδε προυσελούμενον.
<lb />καίτοι θεοῖσι τοῖς νέοις τούτοις γέρα
<lb rend="displayNum" n="440" />τίς ἄλλος ἢ 'γὼ παντελῶς διώρισεν;
<lb />ἀλλ᾽ αὐτὰ σιγῶ:  καὶ γὰρ εἰδυίαισιν ἂν
<lb />ὑμῖν λέγοιμι: τἀν βροτοῖς δὲ πήματα
<lb />ἀκούσαθ᾽, ὥς σφας νηπίους ὄντας τὸ πρὶν
<lb />ἔννους ἔθηκα καὶ φρενῶν ἐπηβόλους.
<lb rend="displayNum" n="445" />λέξω δέ, μέμψιν οὔτιν᾽  ἀνθρώποις ἔχων,
<lb />ἀλλ᾽ ὧν δέδωκ᾽ εὔνοιαν ἐξηγούμενος:
<lb /><milestone ed="P" unit="para" />οἳ πρῶτα μὲν βλέποντες ἔβλεπον μάτην,
<lb />κλύοντες οὐκ ἤκουον, ἀλλ᾽ ὀνειράτων
<lb />ἀλίγκιοι μορφαῖσι τὸν μακρὸν βίον
<lb rend="displayNum" n="450" />ἔφυρον εἰκῇ πάντα, κοὔτε πλινθυφεῖς
<lb />δόμους προσείλους, ᾖσαν, οὐ ξυλουργίαν:
<lb />κατώρυχες δ᾽ ἔναιον ὥστ᾽ ἀήσυροι
<lb />μύρμηκες ἄντρων ἐν μυχοῖς ἀνηλίοις.
<lb />ἦν δ᾽ οὐδὲν αὐτοῖς οὔτε χείματος τέκμαρ
<lb rend="displayNum" n="455" />οὔτ᾽  ἀνθεμώδους ἦρος οὔτε καρπίμου
<lb />θέρους βέβαιον, ἀλλ᾽ ἄτερ γνώμης τὸ πᾶν
<lb />ἔπρασσον, ἔστε δή σφιν ἀντολὰς ἐγὼ
<lb />ἄστρων ἔδειξα τάς τε δυσκρίτους δύσεις.
<lb /><milestone ed="P" unit="para" />καὶ μὴν ἀριθμόν, ἔξοχον σοφισμάτων,
<lb rend="displayNum" n="460" />ἐξηῦρον  αὐτοῖς, γραμμάτων τε συνθέσεις,
<lb />μνήμην  ἁπάντων, μουσομήτορ᾽ ἐργάνην.
<lb />κἄζευξα πρῶτος ἐν ζυγοῖσι κνώδαλα
<lb />ζεύγλαισι δουλεύοντα σάγμασὶν  θ᾽, ὅπως
<lb />θνητοῖς μεγίστων διάδοχοι μοχθημάτων
<lb rend="displayNum" n="465" />γένοινθ᾽ , ὑφ᾽ ἅρμα τ᾽ ἤγαγον φιληνίους
<lb />ἵππους, ἄγαλμα τῆς ὑπερπλούτου χλιδῆς.
<lb />θαλασσόπλαγκτα  δ᾽ οὔτις ἄλλος ἀντ᾽ ἐμοῦ
<lb />λινόπτερ᾽ ηὗρε  ναυτίλων  ὀχήματα.
<lb /><milestone ed="P" unit="para" />τοιαῦτα μηχανήματ᾽ ἐξευρὼν τάλας
<lb rend="displayNum" n="470" />βροτοῖσιν, αὐτὸς οὐκ ἔχω σόφισμ᾽ ὅτῳ
<lb />τῆς νῦν παρούσης πημονῆς ἀπαλλαγῶ.
</p></sp></div1></body></text></TEI.2>