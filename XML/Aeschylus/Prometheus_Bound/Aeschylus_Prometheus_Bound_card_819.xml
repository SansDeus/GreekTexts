<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="819" unit="card" />
</p></sp>
<sp>
<speaker>Χορός</speaker><p>
<lb />εἰ μέν τι τῇδε λοιπὸν ἢ παρειμένον
<lb rend="displayNum" n="820" />ἔχεις γεγωνεῖν τῆς πολυφθόρου πλάνης,
<lb />λέγ᾽: εἰ δὲ πάντ᾽ εἴρηκας, ἡμῖν αὖ χάριν
<lb />δὸς ἥνπερ  αἰτούμεσθα, μέμνησαι δέ που.
</p></sp>
<sp n="*promhqeu/s">
<speaker>Προμηθεύς</speaker><p>
<lb />τὸ πᾶν πορείας ἥδε τέρμ᾽ ἀκήκοεν.
<lb />ὅπως δ᾽ ἂν εἰδῇ μὴ μάτην κλύουσά μου,
<lb rend="displayNum" n="825" />ἃ πρὶν μολεῖν δεῦρ᾽  ἐκμεμόχθηκεν φράσω,
<lb />τεκμήριον τοῦτ᾽ αὐτὸ δοὺς μύθων ἐμῶν.
<lb /><milestone ed="P" unit="para" />ὄχλον μὲν οὖν τὸν πλεῖστον ἐκλείψω λόγων,
<lb />πρὸς αὐτὸ δ᾽ εἶμι τέρμα σῶν πλανημάτων.
<lb /><milestone ed="P" unit="para" />ἐπεὶ γὰρ ἦλθες πρὸς Μολοσσὰ γάπεδα,
<lb rend="displayNum" n="830" />τὴν αἰπύνωτόν τ᾽ ἀμφὶ Δωδώνην, ἵνα
<lb />μαντεῖα θᾶκός  τ᾽  ἐστὶ Θεσπρωτοῦ Διός,
<lb />τέρας τ᾽ ἄπιστον, αἱ προσήγοροι δρύες,
<lb />ὑφ᾽ ὧν σὺ λαμπρῶς κοὐδὲν αἰνικτηρίως
<lb />προσηγορεύθης ἡ Διὸς κλεινὴ δάμαρ
<lb rend="displayNum" n="835" />μέλλουσ᾽ ἔσεσθαι. τῶνδε προσσαίνει σέ τι ;
<lb />ἐντεῦθεν οἰστρήσασα τὴν παρακτίαν
<lb />κέλευθον ᾖξας πρὸς μέγαν κόλπον Ῥέας,
<lb />ἀφ᾽ οὗ παλιμπλάγκτοισι χειμάζῃ δρόμοις:
<lb />χρόνον δὲ τὸν μέλλοντα πόντιος μυχός,
<lb rend="displayNum" n="840" />σαφῶς ἐπίστασ᾽, Ἰόνιος κεκλήσεται,.
<lb />τῆς σῆς πορείας μνῆμα τοῖς πᾶσιν βροτοῖς.
<lb /><milestone ed="P" unit="para" />σημεῖά σοι τάδ᾽ ἐστὶ τῆς ἐμῆς φρενός,
<lb />ὡς δέρκεται πλέον τι τοῦ πεφασμένου.
<lb />τὰ λοιπὰ δ᾽ ὑμῖν τῇδέ τ᾽ ἐς κοινὸν φράσω,
<lb rend="displayNum" n="845" />ἐς ταὐτὸν ἐλθὼν τῶν πάλαι λόγων ἴχνος.
</p></sp></div2></div1></body></text></TEI.2>