<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="1007" unit="card" />
</p></sp>
<sp>
<speaker>Ἑρμῆς</speaker><p>
<lb />λέγων ἔοικα πολλὰ καὶ μάτην ἐρεῖν:
<lb />τέγγῃ γὰρ οὐδὲν οὐδὲ μαλθάσσῃ λιταῖς
<lb />ἐμαῖς: δακὼν δὲ στόμιον ὡς νεοζυγὴς
<lb rend="displayNum" n="1010" />πῶλος βιάζῃ καὶ πρὸς ἡνίας μάχῃ.
<lb />ἀτὰρ σφοδρύνῃ γ᾽ ἀσθενεῖ σοφίσματι:
<lb />αὐθαδία γὰρ τῷ φρονοῦντι μὴ καλῶς
<lb />αὐτὴ καθ᾽ αὑτὴν οὐδενὸς μεῖζον σθένει.
<lb />σκέψαι δ᾽, ἐὰν μὴ τοῖς ἐμοῖς πεισθῇς λόγοις,
<lb rend="displayNum" n="1015" />οἷός σε χειμὼν καὶ κακῶν τρικυμία
<lb />ἔπεισ᾽ ἄφυκτος : πρῶτα μὲν γὰρ ὀκρίδα
<lb />φάραγγα βροντῇ καὶ κεραυνίᾳ φλογὶ
<lb />πατὴρ σπαράξει τήνδε, καὶ κρύψει δέμας
<lb />τὸ σόν, πετραία δ᾽ ἀγκάλη σε βαστάσει.
<lb rend="displayNum" n="1020" />μακρὸν δὲ μῆκος ἐκτελευτήσας χρόνου
<lb />ἄψορρον ἥξεις εἰς φάος: Διὸς δέ τοί
<lb />πτηνὸς κύων, δαφοινὸς αἰετός, λάβρως
<lb />διαρταμήσει σώματος μέγα ῥάκος,
<lb />ἄκλητος ἕρπων δαιταλεὺς πανήμερος,
<lb rend="displayNum" n="1025" />κελαινόβρωτον δ᾽  ἧπαρ ἐκθοινήσεται.
<lb /><milestone ed="P" unit="para" />τοιοῦδε μόχθου τέρμα μή τι  προσδόκα,
<lb />πρὶν ἂν θεῶν τις διάδοχος τῶν σῶν πόνων
<lb />φανῇ, θελήσῃ τ᾽ εἰς ἀναύγητον μολεῖν
<lb />Ἅιδην κνεφαῖά τ᾽ ἀμφὶ Ταρτάρου βάθη.
<lb rend="displayNum" n="1030" /><milestone ed="P" unit="para" />πρὸς ταῦτα βούλευ᾽: ὡς ὅδ᾽  οὐ πεπλασμένος
<lb />ὁ κόμπος, ἀλλὰ καὶ λίαν εἰρημένος :
<lb />ψευδηγορεῖν γὰρ οὐκ ἐπίσταται στόμα
<lb />τὸ Δῖον, ἀλλὰ πᾶν ἔπος τελεῖ:  σὺ δὲ
<lb />πάπταινε καὶ φρόντιζε, μηδ᾽ αὐθαδίαν
<lb rend="displayNum" n="1035" />εὐβουλίας ἀμείνον᾽  ἡγήσῃ ποτέ.
</p></sp>
<sp>
<speaker>Χορός</speaker><p>
<lb />ἡμῖν μὲν Ἑρμῆς οὐκ ἄκαιρα φαίνεται
<lb />λέγειν. ἄνωγε γάρ σε τὴν αὐθαδίαν
<lb />μεθέντ᾽ ἐρευνᾶν τὴν σοφὴν εὐβουλίαν.
<lb />πιθοῦ: σοφῷ γὰρ αἰσχρὸν ἐξαμαρτάνειν.
</p></sp></div1></body></text></TEI.2>