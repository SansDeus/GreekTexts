<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="36" unit="card" />
</p></sp>
<sp>
<speaker>Κράτος</speaker><p>
<lb />εἶεν, τί μέλλεις καὶ κατοικτίζῃ  μάτην;
<lb />τί τὸν θεοῖς ἔχθιστον οὐ στυγεῖς θεόν,
<lb />ὅστις τὸ σὸν θνητοῖσι προὔδωκεν γέρας;
</p></sp>
<sp>
<speaker>Ἥφαιστος</speaker><p>
<lb />τὸ συγγενές τοι δεινὸν ἥ θ᾽ ὁμιλία.
</p></sp>
<sp>
<speaker>Κράτος</speaker><p>
<lb rend="displayNum" n="40" />σύμφημ᾽: ἀνηκουστεῖν δὲ τῶν πατρὸς λόγων
<lb />οἷόν τε πῶς; οὐ τοῦτο δειμαίνεις πλέον;
</p></sp>
<sp>
<speaker>Ἥφαιστος</speaker><p>
<lb />αἰεί γε  δὴ νηλὴς σὺ καὶ θράσους πλέως.
</p></sp>
<sp>
<speaker>Κράτος</speaker><p>
<lb />ἄκος γὰρ οὐδὲν τόνδε θρηνεῖσθαι. σὺ δὲ
<lb />τὰ μηδὲν ὠφελοῦντα μὴ πόνει μάτην.
</p></sp>
<sp>
<speaker>Ἥφαιστος</speaker><p>
<lb rend="displayNum" n="45" />ὦ πολλὰ μισηθεῖσα χειρωναξία.
</p></sp>
<sp>
<speaker>Κράτος</speaker><p>
<lb />τί νιν στυγεῖς; πόνων γὰρ ὡς ἁπλῷ λόγῳ
<lb />τῶν νῦν παρόντων οὐδὲν αἰτία τέχνη.
</p></sp>
<sp>
<speaker>Ἥφαιστος</speaker><p>
<lb />ἔμπας τις αὐτὴν ἄλλος ὤφελεν λαχεῖν.
</p></sp>
<sp>
<speaker>Κράτος</speaker><p>
<lb />ἅπαντ᾽ ἐπαχθῆ  πλὴν θεοῖσι κοιρανεῖν:
<lb rend="displayNum" n="50" />ἐλεύθερος γὰρ οὔτις ἐστὶ πλὴν Διός.
</p></sp>
<sp>
<speaker>Ἥφαιστος</speaker><p>
<lb />ἔγνωκα τοῖσδε κοὐδὲν ἀντειπεῖν ἔχω.
</p></sp>
<sp>
<speaker>Κράτος</speaker><p>
<lb />οὔκουν ἐπείξῃ τῷδε δεσμὰ  περιβαλεῖν,
<lb />ὡς μή σ᾽ ἐλινύοντα προσδερχθῇ πατήρ;
</p></sp>
<sp>
<speaker>Ἥφαιστος</speaker><p>
<lb />καὶ δὴ πρόχειρα ψάλια  δέρκεσθαι πάρα.
</p></sp>
<sp>
<speaker>Κράτος</speaker><p>
<lb rend="displayNum" n="55" />βαλών  νιν ἀμφὶ χερσὶν ἐγκρατεῖ σθένει
<lb />ῥαιστῆρι θεῖνε, πασσάλευε πρὸς πέτραις.
</p></sp>
<sp>
<speaker>Ἥφαιστος</speaker><p>
<lb />περαίνεται δὴ κοὐ ματᾷ τοὔργον τόδε.
</p></sp>
<sp>
<speaker>Κράτος</speaker><p>
<lb />ἄρασσε μᾶλλον, σφίγγε, μηδαμῇ χάλα.
<lb />δεινὸς γὰρ εὑρεῖν κἀξ ἀμηχάνων πόρον.
</p></sp>
<sp>
<speaker>Ἥφαιστος</speaker><p>
<lb rend="displayNum" n="60" />ἄραρεν ἥδε γ᾽ ὠλένη δυσεκλύτως.
</p></sp></div1></body></text></TEI.2>