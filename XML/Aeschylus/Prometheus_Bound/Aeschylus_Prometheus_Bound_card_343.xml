<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="343" unit="card" />
</p></sp>
<sp>
<speaker>Προμηθεύς</speaker><p>
<lb />τὰ μὲν σ᾽ ἐπαινῶ κοὐδαμῇ  λήξω ποτέ:
<lb rend="displayNum" n="343b" />προθυμίας γὰρ οὐδὲν ἐλλείπεις.  ἀτὰρ
<lb />μηδὲν πόνει. μάτην γὰρ οὐδὲν ὠφελῶν
<lb rend="displayNum" n="345" />ἐμοὶ πονήσεις, εἴ τι καὶ πονεῖν θέλεις.
<lb />ἀλλ᾽ ἡσύχαζε σαυτὸν ἐκποδὼν ἔχων:
<lb />ἐγὼ γὰρ οὐκ, εἰ δυστυχῶ, τοῦδ᾽ εἵνεκα
<lb />θέλοιμ᾽ ἂν ὡς πλείστοισι πημονὰς τυχεῖν.
<lb />οὐ δῆτ᾽ ἐπεί με καὶ κασιγνήτου τύχαι
<lb rend="displayNum" n="350" />τείρουσ᾽ Ἄτλαντος, ὃς πρὸς  ἑσπέρους τόπους
<lb />ἕστηκε κίον᾽ οὐρανοῦ τε καὶ χθονὸς
<lb />ὤμοις ἐρείδων, ἄχθος οὐκ εὐάγκαλον.
<lb />τὸν γηγενῆ τε Κιλικίων οἰκήτορα
<lb />ἄντρων ἰδὼν ᾤκτιρα, δάιον τέρας
<lb rend="displayNum" n="355" />ἑκατογκάρανον  πρὸς βίαν χειρούμενον
<lb />Τυφῶνα θοῦρον: πᾶσιν <del status="unremarkable">ὅς</del>  ἀντέστη θεοῖς,
<lb />σμερδναῖσι γαμφηλαῖσι συρίζων φόβον:
<lb />ἐξ ὀμμάτων δ᾽ ἤστραπτε γοργωπὸν σέλας,
<lb />ὡς τὴν Διὸς τυραννίδ᾽ ἐκπέρσων βίᾳ:
<lb rend="displayNum" n="360" />ἀλλ᾽  ἦλθεν αὐτῷ Ζηνὸς ἄγρυπνον βέλος,
<lb />καταιβάτης κεραυνὸς ἐκπνέων φλόγα,
<lb />ὃς αὐτὸν ἐξέπληξε τῶν ὑψηγόρων
<lb />κομπασμάτων.  φρένας γὰρ εἰς αὐτὰς τυπεὶς
<lb />ἐφεψαλώθη κἀξεβροντήθη σθένος.
<lb rend="displayNum" n="365" />καὶ νῦν ἀχρεῖον καὶ παράορον  δέμας
<lb />κεῖται στενωποῦ πλησίον θαλασσίου
<lb />ἰπούμενος ῥίζαισιν Αἰτναίαις ὕπο:
<lb />κορυφαῖς δ᾽ ἐν ἄκραις ἥμενος μυδροκτυπεῖ
<lb />Ἥφαιστος: ἔνθεν ἐκραγήσονταί ποτε
<lb rend="displayNum" n="370" />ποταμοὶ πυρὸς δάπτοντες ἀγρίαις γνάθοις
<lb />τῆς καλλικάρπου Σικελίας λευροὺς γύας:
<lb />τοιόνδε Τυφὼς ἐξαναζέσει χόλον
<lb />θερμοῖς  ἀπλάτου  βέλεσι  πυρπνόου ζάλης,
<lb />καίπερ κεραυνῷ Ζηνὸς ἠνθρακωμένος.
<lb rend="displayNum" n="375" /><milestone ed="P" unit="para" />σὺ δ᾽  οὐκ ἄπειρος, οὐδ᾽ ἐμοῦ διδασκάλου
<lb />χρῄζεις: σεαυτὸν σῷζ᾽ ὅπως ἐπίστασαι:
<lb />ἐγὼ δὲ τὴν παροῦσαν ἀντλήσω τύχην,
<lb />ἔστ᾽ ἂν Διὸς φρόνημα λωφήσῃ χόλου.
</p></sp></div2></div1></body></text></TEI.2>