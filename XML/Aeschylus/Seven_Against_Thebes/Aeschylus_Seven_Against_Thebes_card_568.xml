<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="strophe" n="3" org="uniform" sample="complete"><sp><p><milestone ed="p" n="568" unit="card" /></p></sp>
<sp>
<speaker>Ἄγγελος</speaker><p>
<lb />ἕκτον λέγοιμ᾽ ἂν ἄνδρα σωφρονέστατον,
<lb />ἀλκήν τ᾽ ἄριστον μάντιν, Ἀμφιάρεω βίαν:
<lb rend="displayNum" n="570" />Ὁμολωίσιν δὲ πρὸς πύλαις τεταγμένος
<lb />κακοῖσι βάζει πολλὰ Τυδέως βίαν:
<lb />τὸν ἀνδροφόντην, τὸν πόλεως ταράκτορα,
<lb />μέγιστον Ἄργει τῶν κακῶν διδάσκαλον,
<lb />Ἐρινύος κλητῆρα, πρόσπολον φόνου,
<lb rend="displayNum" n="575" />κακῶν τ᾽ Ἀδράστῳ τῶνδε βουλευτήριον.
<lb />καὶ τὸν σὸν αὖθις προσθροῶν  ὁμόσπορον,
<lb />ἐξυπτιάζων ὄμμα,  Πολυνείκους βίαν,
<lb />δίς τ᾽ ἐν τελευτῇ τοὔνομ᾽ ἐνδατούμενος,
<lb />καλεῖ.  λέγει δὲ τοῦτ᾽ ἔπος διὰ στόμα:
<lb rend="displayNum" n="580" /><q direct="unspecified">ἦ τοῖον ἔργον καὶ θεοῖσι προσφιλές,
<lb />καλόν τ᾽ ἀκοῦσαι καὶ λέγειν μεθυστέροις,
<lb />πόλιν πατρῴαν καὶ θεοὺς τοὺς ἐγγενεῖς
<lb />πορθεῖν, στράτευμ᾽ ἐπακτὸν ἐμβεβληκότα;
<lb />μητρός τε πηγὴν τίς κατασβέσει δίκη;
<lb rend="displayNum" n="585" />πατρίς τε  γαῖα σῆς ὑπὸ σπουδῆς δορὶ
<lb />ἁλοῦσα πῶς σοι ξύμμαχος γενήσεται;
<lb />ἔγωγε μὲν δὴ τήνδε πιανῶ χθόνα,
<lb />μάντις κεκευθὼς πολεμίας ὑπὸ χθονός.
<lb />μαχώμεθ᾽, οὐκ ἄτιμον ἐλπίζω μόρον.</q>
<lb rend="displayNum" n="590" />τοιαῦθ᾽ ὁ μάντις ἀσπίδ᾽ εὐκήλως ἔχων
<lb />πάγχαλκον ηὔδα: σῆμα δ᾽ οὐκ ἐπῆν κύκλῳ.
<lb />οὐ γὰρ δοκεῖν ἄριστος, ἀλλ᾽ εἶναι θέλει,
<lb />βαθεῖαν ἄλοκα διὰ φρενὸς καρπούμενος,
<lb />ἐξ ἧς τὰ κεδνὰ βλαστάνει βουλεύματα.
<lb rend="displayNum" n="595" />τούτῳ σοφούς τε κἀγαθοὺς ἀντηρέτας
<lb />πέμπειν ἐπαινῶ.  δεινὸς ὃς θεοὺς σέβει.
</p></sp>
<sp>
<speaker>Ἐτεοκλής</speaker><p>
<lb />φεῦ τοῦ ξυναλλάσσοντος ὄρνιθος βροτοῖς
<lb />δίκαιον ἄνδρα τοῖσι δυσσεβεστέροις.
<lb />ἐν παντὶ πράγει δ᾽ ἔσθ᾽ ὁμιλίας κακῆς
<lb rend="displayNum" n="600" />κάκιον οὐδέν, καρπὸς οὐ κομιστέος:
<lb />ἄτης ἄρουρα θάνατον ἐκκαρπίζεται.
<lb />ἢ γὰρ ξυνεισβὰς πλοῖον εὐσεβὴς ἀνὴρ
<lb />ναύταισι θερμοῖς καὶ πανουργίᾳ τινὶ
<lb />ὄλωλεν ἀνδρῶν σὺν θεοπτύστῳ γένει,
<lb rend="displayNum" n="605" />ἢ ξὺν πολίταις ἀνδράσιν δίκαιος ὢν
<lb />ἐχθροξένοις τε καὶ θεῶν ἀμνήμοσιν,
<lb />ταὐτοῦ κυρήσας ἐκδίκως ἀγρεύματος,
<lb />πληγεὶς θεοῦ μάστιγι παγκοίνῳ 'δάμη.
<lb /><milestone ed="P" unit="para" />οὕτως δ᾽ ὁ μάντις, υἱὸν Οἰκλέους  λέγω,
<lb rend="displayNum" n="610" />σώφρων δίκαιος ἀγαθὸς εὐσεβὴς ἀνήρ,
<lb />μέγας προφήτης, ἀνοσίοισι συμμιγεὶς
<lb />θρασυστόμοισιν ἀνδράσιν βίᾳ φρενῶν,
<lb />τείνουσι πομπὴν τὴν μακρὰν πάλιν μολεῖν,
<lb />Διὸς θέλοντος ξυγκαθελκυσθήσεται.
<lb rend="displayNum" n="615" /><milestone ed="P" unit="para" />δοκῶ μὲν οὖν σφε μηδὲ προσβαλεῖν πύλαις
<lb />οὐχ ὡς ἄθυμος οὐδὲ λήματος κάκῇ,
<lb />ἀλλ᾽ οἶδεν ὥς σφε χρὴ τελευτῆσαι μάχῃ,
<lb />εἰ καρπὸς ἔσται θεσφάτοισι Λοξίου:
<lb />φιλεῖ δὲ σιγᾶν ἢ λέγειν τὰ καίρια.
<lb rend="displayNum" n="620" />ὅμως δ᾽ ἐπ᾽ αὐτῷ φῶτα, Λασθένους βίαν,
<lb />ἐχθρόξενον πυλωρὸν ἀντιτάξομεν,
<lb />γέροντα τὸν νοῦν, σάρκα δ᾽ ἡβῶσαν φύει,
<lb />ποδῶκες ὄμμα, χεῖρα δ᾽ οὐ βραδύνεται
<lb />παρ᾽ ἀσπίδος γυμνωθὲν ἁρπάσαι δόρυ.
<lb rend="displayNum" n="625" />θεοῦ δὲ δῶρόν ἐστιν εὐτυχεῖν βροτούς.
</p></sp></div2></div1></body></text></TEI.2>