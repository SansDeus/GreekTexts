<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><milestone ed="p" n="1" unit="card" />
<sp>
<speaker>Ἐτεοκλής</speaker><p>
<lb />Κάδμου πολῖται, χρὴ λέγειν τὰ καίρια
<lb />ὅστις φυλάσσει πρᾶγος ἐν πρύμνῃ πόλεως
<lb />οἴακα νωμῶν, βλέφαρα μὴ κοιμῶν ὕπνῳ.
<lb />εἰ μὲν γὰρ εὖ πράξαιμεν, αἰτία θεοῦ:
<lb rend="displayNum" n="5" />εἰ δ᾽ αὖθ᾽, ὃ μὴ γένοιτο, συμφορὰ τύχοι,
<lb />Ἐτεοκλέης  ἂν εἷς πολὺς κατὰ πτόλιν
<lb />ὑμνοῖθ᾽ ὑπ᾽ ἀστῶν φροιμίοις πολυρρόθοις
<lb />οἰμώγμασίν θ᾽, ὧν Ζεὺς ἀλεξητήριος
<lb />ἐπώνυμος γένοιτο Καδμείων πόλει.
<lb rend="displayNum" n="10" /><milestone ed="P" unit="para" />ὑμᾶς  δὲ χρὴ νῦν, καὶ τὸν ἐλλείποντ᾽ ἔτι
<lb />ἥβης ἀκμαίας καὶ τὸν ἔξηβον χρόνῳ,
<lb />βλαστημὸν  ἀλδαίνοντα σώματος πολύν,
<lb />ὥραν τ᾽  ἔχονθ᾽  ἕκαστον  ὥστε  συμπρεπές,
<lb />πόλει τ᾽ ἀρήγειν καὶ θεῶν ἐγχωρίων
<lb rend="displayNum" n="15" />βωμοῖσι, τιμὰς μὴ 'ξαλειφθῆναί ποτε:
<lb />τέκνοις τε, Γῇ τε μητρί, φιλτάτῃ τροφῷ:
<lb />ἡ γὰρ νέους ἕρποντας εὐμενεῖ πέδῳ,
<lb />ἅπαντα πανδοκοῦσα παιδείας ὄτλον,
<lb />ἐθρέψατ᾽ οἰκητῆρας  ἀσπιδηφόρους
<lb rend="displayNum" n="20" />πιστοὺς ὅπως γένοισθε πρὸς χρέος τόδε.
<lb />καὶ νῦν μὲν ἐς τόδ᾽ ἦμαρ εὖ ῥέπει θεός:
<lb />χρόνον γὰρ ἤδη τόνδε πυργηρουμένοις
<lb />καλῶς τὰ πλείω πόλεμος ἐκ θεῶν κυρεῖ.
<lb />νῦν δ᾽ ὡς ὁ μάντις φησίν, οἰωνῶν βοτήρ,
<lb rend="displayNum" n="25" />ἐν ὠσὶ νωμῶν καὶ φρεσίν,  πυρὸς δίχα,
<lb />χρηστηρίους ὄρνιθας ἀψευδεῖ τέχνῃ:
<lb />οὗτος τοιῶνδε δεσπότης μαντευμάτων
<lb />λέγει μεγίστην προσβολὴν Ἀχαιίδα
<lb />νυκτηγορεῖσθαι κἀπιβουλεύσειν  πόλει.
<lb rend="displayNum" n="30" />ἀλλ᾽ ἔς τ᾽ ἐπάλξεις καὶ πύλας πυργωμάτων
<lb />ὁρμᾶσθε πάντες, σοῦσθε σὺν παντευχίᾳ,
<lb />πληροῦτε θωρακεῖα, κἀπὶ σέλμασιν
<lb />πύργων στάθητε, καὶ πυλῶν ἐπ᾽ ἐξόδοις
<lb />μίμνοντες εὖ θαρσεῖτε,  μηδ᾽ ἐπηλύδων
<lb rend="displayNum" n="35" />ταρβεῖτ᾽ ἄγαν ὅμιλον: εὖ τελεῖ θεός.
<lb /><milestone ed="P" unit="para" />σκοποὺς δὲ κἀγὼ καὶ κατοπτῆρας  στρατοῦ
<lb />ἔπεμψα, τοὺς πέποιθα μὴ ματᾶν ὁδῷ:
<lb />καὶ τῶνδ᾽ ἀκούσας οὔ τι μὴ ληφθῶ δόλῳ.
</p></sp></div1></body></text></TEI.2>