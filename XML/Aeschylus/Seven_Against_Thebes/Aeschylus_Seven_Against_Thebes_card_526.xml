<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><p><milestone ed="p" n="526" unit="card" /></p></sp>
<sp>
<speaker>Ἄγγελος</speaker><p>
<lb />οὕτως γένοιτο.  τὸν δὲ πέμπτον αὖ λέγω,
<lb />πέμπταισι προσταχθέντα Βορραίαις  πύλαις,
<lb />τύμβον κατ᾽ αὐτὸν Διογενοῦς Ἀμφίονος:
<lb />ὄμνυσι δ᾽ αἰχμὴν ἣν ἔχει μᾶλλον θεοῦ
<lb rend="displayNum" n="530" />σέβειν πεποιθὼς ὀμμάτων θ᾽ ὑπέρτερον,
<lb />ἦ μὴν λαπάξειν ἄστυ Καδμείων βίᾳ
<lb />Διός: τόδ᾽ αὐδᾷ μητρὸς  ἐξ ὀρεσκόου
<lb />βλάστημα καλλίπρῳρον, ἀνδρόπαις ἀνήρ:
<lb />στείχει δ᾽ ἴουλος ἄρτι διὰ παρηίδων,
<lb rend="displayNum" n="535" />ὥρας φυούσης, ταρφὺς ἀντέλλουσα θρίξ.
<lb />ὁ δ᾽ ὠμόν, οὔτι παρθένων ἐπώνυμον,
<lb />φρόνημα, γοργὸν δ᾽ ὄμμ᾽ ἔχων, προσίσταται.
<lb />οὐ μὴν ἀκόμπαστός γ᾽ ἐφίσταται πύλαις:
<lb />τὸ γὰρ πόλεως ὄνειδος ἐν χαλκηλάτῳ
<lb rend="displayNum" n="540" />σάκει, κυκλωτῷ σώματος προβλήματι,
<lb />Σφίγγ᾽ ὠμόσιτον προσμεμηχανημένην
<lb />γόμφοις ἐνώμα, λαμπρὸν ἔκκρουστον δέμας,
<lb />φέρει δ᾽ ὑφ᾽ αὑτῇ φῶτα Καδμείων ἕνα,
<lb />ὡς πλεῖστ᾽ ἐπ᾽ ἀνδρὶ τῷδ᾽ ἰάπτεσθαι βέλη.
<lb rend="displayNum" n="545" />ἐλθὼν δ᾽ ἔοικεν οὐ καπηλεύσειν μάχην,
<lb />μακρᾶς κελεύθου δ᾽ οὐ καταισχυνεῖν  πόρον,
<lb />Παρθενοπαῖος Ἀρκάς: ὁ δὲ τοιόσδ᾽ ἀνὴρ
<lb />μέτοικος, Ἄργει δ᾽ ἐκτίνων καλὰς τροφάς,
<lb />πύργοις ἀπειλεῖ τοῖσδ᾽ ἃ μὴ κραίνοι θεός.
</p></sp>
<sp>
<speaker>Ἐτεοκλής</speaker><p>
<lb rend="displayNum" n="550" />εἰ γὰρ τύχοιεν ὧν φρονοῦσι πρὸς θεῶν,
<lb />αὐτοῖς ἐκείνοις ἀνοσίοις κομπάσμασιν:
<lb />ἦ τἂν πανώλεις παγκάκως τ᾽ ὀλοίατο.
<lb />ἔστιν δὲ καὶ τῷδ᾽, ὃν λέγεις τὸν Ἀρκάδα,
<lb />ἀνὴρ ἄκομπος, χεὶρ δ᾽ ὁρᾷ  τὸ δράσιμον,
<lb rend="displayNum" n="555" />Ἄκτωρ ἀδελφὸς τοῦ πάρος λελεγμένου:
<lb />ὃς οὐκ ἐάσει γλῶσσαν ἐργμάτων ἄτερ
<lb />ἔσω πυλῶν ῥέουσαν ἀλδαίνειν κακά,
<lb />οὐδ᾽ εἰσαμεῖψαι θηρὸς ἐχθίστου δάκους
<lb />εἰκὼ φέροντα πολεμίας ἐπ᾽ ἀσπίδος:
<lb rend="displayNum" n="560" />ἣ 'ξωθεν  εἴσω τῷ φέροντι μέμψεται,
<lb />πυκνοῦ κροτησμοῦ τυγχάνουσ᾽ ὑπὸ πτόλιν.
<lb />θεῶν θελόντων τἂν  ἀληθεύσαιμ᾽ ἐγώ.
</p></sp></div2></div1></body></text></TEI.2>