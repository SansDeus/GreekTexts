<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><sp><p><milestone ed="p" n="39" unit="card" />
</p></sp>
<sp>
<speaker>Ἄγγελος</speaker><p>
<lb />Ἐτεόκλεες, φέριστε Καδμείων ἄναξ,
<lb rend="displayNum" n="40" />ἥκω σαφῆ τἀκεῖθεν ἐκ στρατοῦ φέρων,
<lb />αὐτὸς κατόπτης δ᾽ εἴμ᾽ ἐγὼ τῶν πραγμάτων:
<lb />ἄνδρες γὰρ ἑπτά, θούριοι λοχαγέται,
<lb />ταυροσφαγοῦντες ἐς μελάνδετον σάκος
<lb />καὶ θιγγάνοντες χερσὶ ταυρείου φόνου,
<lb rend="displayNum" n="45" />Ἄρη τ᾽,  Ἐνυώ, καὶ φιλαίματον Φόβον
<lb />ὡρκωμότησαν ἢ πόλει κατασκαφὰς
<lb />θέντες λαπάξειν ἄστυ Καδμείων βίᾳ,
<lb />ἢ γῆν θανόντες τήνδε φυράσειν φόνῳ:
<lb />μνημεῖά θ᾽ αὑτῶν  τοῖς τεκοῦσιν ἐς δόμους
<lb rend="displayNum" n="50" />πρὸς ἅρμ᾽ Ἀδράστου χερσὶν ἔστεφον, δάκρυ
<lb />λείβοντες: οἶκτος δ᾽ οὔτις ἦν διὰ στόμα.
<lb />σιδηρόφρων γὰρ θυμὸς ἀνδρείᾳ φλέγων
<lb />ἔπνει, λεόντων ὡς Ἄρη  δεδορκότων.
<lb />καὶ τῶνδε πύστις  οὐκ ὄκνῳ χρονίζεται:
<lb rend="displayNum" n="55" />κληρουμένους δ᾽ ἔλειπον, ὡς πάλῳ λαχὼν
<lb />ἕκαστος αὐτῶν πρὸς πύλας ἄγοι λόχον.
<lb />πρὸς ταῦτ᾽ ἀρίστους ἄνδρας ἐκκρίτους πόλεως
<lb />πυλῶν ἐπ᾽ ἐξόδοισι τάγευσαι τάχος:
<lb />ἐγγὺς γὰρ ἤδη πάνοπλος Ἀργείων στρατὸς
<lb rend="displayNum" n="60" />χωρεῖ, κονίει, πεδία δ᾽ ἀργηστὴς ἀφρὸς
<lb />χραίνει σταλαγμοῖς ἱππικῶν ἐκ πλευμόνων.
<lb />σὺ δ᾽ ὥστε ναὸς κεδνὸς οἰακοστρόφος
<lb />φράξαι πόλισμα, πρὶν καταιγίσαι πνοὰς
<lb />Ἄρεως: βοᾷ γὰρ κῦμα χερσαῖον στρατοῦ:
<lb rend="displayNum" n="65" />καὶ τῶνδε καιρὸν ὅστις ὤκιστος λαβέ:
<lb />κἀγὼ τὰ λοιπὰ πιστὸν ἡμεροσκόπον
<lb />ὀφθαλμὸν ἕξω, καὶ σαφηνείᾳ λόγου
<lb />εἰδὼς τὰ τῶν θύραθεν ἀβλαβὴς ἔσῃ.
</p></sp>
<sp>
<speaker>Ἐτεοκλής</speaker><p>
<lb />ὦ Ζεῦ τε καὶ Γῆ καὶ πολισσοῦχοι θεοί,
<lb rend="displayNum" n="70" />Ἀρά τ᾽ Ἐρινὺς πατρὸς ἡ μεγασθενής,
<lb />μή μοι πόλιν γε πρυμνόθεν πανώλεθρον
<lb />ἐκθαμνίσητε δῃάλωτον, Ἑλλάδος
<lb />φθόγγον χέουσαν, καὶ δόμους ἐφεστίους:
<lb />ἐλευθέραν δὲ γῆν τε καὶ Κάδμου πόλιν
<lb rend="displayNum" n="75" />ζυγοῖσι δουλίοισι  μήποτε σχεθεῖν:
<lb />γένεσθε δ᾽ ἀλκή: ξυνὰ δ᾽ ἐλπίζω λέγειν:
<lb />πόλις γὰρ εὖ πράσσουσα δαίμονας τίει.
</p></sp></div1></body></text></TEI.2>