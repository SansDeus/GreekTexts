<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="antistrophe" n="3" org="uniform" sample="complete"><sp><p><milestone ed="p" n="369" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Ἡμιχόριον Α</speaker><p>
<lb />ὅ τοι κατόπτης, ὡς ἐμοὶ δοκεῖ, στρατοῦ
<lb rend="displayNum" n="370" />πευθώ τιν᾽ ἡμῖν, ὦ φίλαι, νέαν φέρει,
<lb />σπουδῇ διώκων πομπίμους χνόας ποδῶν.
</p></sp>
<sp>
<speaker>Ἡμιχόριον Β</speaker><p>
<lb />καὶ μὴν ἄναξ ὅδ᾽ αὐτὸς Οἰδίπου τόκος
<lb />εἰς  ἀρτίκολλον ἀγγέλου λόγον μαθεῖν:
<lb />σπουδὴ δὲ καὶ τοῦδ᾽ οὐκ ἀπαρτίζει πόδα.
</p></sp>
<sp>
<speaker>Ἄγγελος</speaker><p>
<lb rend="displayNum" n="375" />λέγοιμ᾽ ἂν εἰδὼς εὖ τὰ τῶν ἐναντίων,
<lb />ὥς τ᾽  ἐν πύλαις ἕκαστος εἴληχεν πάλον.
<lb />Τυδεὺς μὲν ἤδη πρὸς πύλαισι Προιτίσιν
<lb />βρέμει, πόρον δ᾽ Ἰσμηνὸν οὐκ ἐᾷ περᾶν
<lb />ὁ μάντις: οὐ γὰρ σφάγια γίγνεται  καλά.
<lb rend="displayNum" n="380" />Τυδεὺς δὲ μαργῶν καὶ μάχης λελιμμένος
<lb />μεσημβριναῖς κλαγγαῖσιν ὡς δράκων βοᾷ:
<lb />θείνει  δ᾽ ὀνείδει μάντιν Οἰκλείδην  σοφόν,
<lb />σαίνειν μόρον τε καὶ μάχην ἀψυχίᾳ.
<lb />τοιαῦτ᾽ ἀυτῶν τρεῖς κατασκίους λόφους
<lb rend="displayNum" n="385" />σείει, κράνους χαίτωμ᾽, ὑπ᾽ ἀσπίδος δ᾽ ἔσω
<lb />χαλκήλατοι κλάζουσι κώδωνες φόβον:
<lb />ἔχει δ᾽ ὑπέρφρον σῆμ᾽ ἐπ᾽ ἀσπίδος τόδε,
<lb />φλέγονθ᾽ ὑπ᾽ ἄστροις οὐρανὸν τετυγμένον:
<lb />λαμπρὰ δὲ πανσέληνος ἐν μέσῳ σάκει,
<lb rend="displayNum" n="390" />πρέσβιστον ἄστρων,  νυκτὸς ὀφθαλμός, πρέπει.
<lb />τοιαῦτ᾽ ἀλύων ταῖς ὑπερκόμποις σαγαῖς
<lb />βοᾷ παρ᾽ ὄχθαις ποταμίαις, μάχης ἐρῶν,
<lb />ἵππος χαλινῶν ὣς κατασθμαίνων μένει,
<lb />ὅστις βοὴν σάλπιγγος ὁρμαίνει μένων.
<lb rend="displayNum" n="395" />τίν᾽ ἀντιτάξεις τῷδε;  τίς Προίτου πυλῶν
<lb />κλῄθρων λυθέντων προστατεῖν φερέγγυος;
</p></sp>
<sp>
<speaker>Ἐτεοκλής</speaker><p>
<lb />κόσμον μὲν ἀνδρὸς οὔτιν᾽ ἂν τρέσαιμ᾽ ἐγώ,
<lb />οὐδ᾽ ἑλκοποιὰ γίγνεται  τὰ σήματα:
<lb />λόφοι δὲ κώδων τ᾽ οὐ δάκνουσ᾽ ἄνευ δορός.
<lb rend="displayNum" n="400" />καὶ νύκτα ταύτην ἣν λέγεις ἐπ᾽ ἀσπίδος
<lb />ἄστροισι μαρμαίρουσαν οὐρανοῦ κυρεῖν,
<lb />τάχ᾽ ἂν γένοιτο μάντις ἡ ἀνοία τινί.
<lb />εἰ γὰρ θανόντι νὺξ ἐπ᾽ ὀφθαλμοῖς πέσοι,
<lb />τῷ τοι φέροντι σῆμ᾽ ὑπέρκομπον τόδε
<lb rend="displayNum" n="405" />γένοιτ᾽ ἂν ὀρθῶς ἐνδίκως τ᾽ ἐπώνυμον,
<lb />καὐτὸς καθ᾽ αὑτοῦ τήνδ᾽ ὕβριν μαντεύσεται.
<lb />ἐγὼ δὲ Τυδεῖ κεδνὸν Ἀστακοῦ τόκον
<lb />τῶνδ᾽  ἀντιτάξω προστάτην πυλωμάτων,
<lb />μάλ᾽ εὐγενῆ τε καὶ τὸν Αἰσχύνης θρόνον
<lb rend="displayNum" n="410" />τιμῶντα καὶ στυγοῦνθ᾽ ὑπέρφρονας λόγους.
<lb />αἰσχρῶν γὰρ ἀργός, μὴ κακὸς δ᾽ εἶναι φιλεῖ.
<lb />σπαρτῶν δ᾽ ἀπ᾽ ἀνδρῶν, ὧν Ἄρης ἐφείσατο,
<lb />ῥίζωμ᾽ ἀνεῖται, κάρτα δ᾽ ἔστ᾽ ἐγχώριος,
<lb />Μελάνιππος: ἔργον δ᾽ ἐν κύβοις Ἄρης κρινεῖ:
<lb rend="displayNum" n="415" />Δίκη δ᾽ ὁμαίμων  κάρτα νιν προστέλλεται
<lb />εἴργειν τεκούσῃ μητρὶ πολέμιον δόρυ.
</p></sp></div1></body></text></TEI.2>