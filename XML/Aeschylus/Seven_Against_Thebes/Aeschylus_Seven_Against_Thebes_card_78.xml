<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><sp><p><milestone ed="p" n="78" unit="card" />
</p></sp>
<div2 type="lyric" org="uniform" sample="complete">
<sp>
<speaker>Χορός</speaker><p>
<lb />θρέομαι φοβερὰ μεγάλ᾽ ἄχη:
<lb />μεθεῖται στρατός: στρατόπεδον λιπὼν
<lb rend="displayNum" n="80" />ῥεῖ πολὺς ὅδε λεὼς πρόδρομος ἱππότας:
<lb />αἰθερία κόνις με πείθει φανεῖσ᾽,
<lb />ἄναυδος σαφὴς ἔτυμος ἄγγελος.
<lb />ἔτι δὲ <add>γᾶς</add> ἐμᾶς  πεδί᾽ ὁπλόκτυπ᾽  ὠ-
<lb />τὶ χρίμπτει βοάν:  ποτᾶται, βρέμει δ᾽
<lb rend="displayNum" n="85" />ἀμαχέτου δίκαν ὕδατος ὀροτύπου.
<lb />ἰὼ ἰὼ
<lb />ἰὼ θεοὶ θεαί τ᾽ ὀρόμενον κακὸν
<lb />βοᾷ τειχέων ὕπερ ἀλεύσατε.
<lb />ὁ λεύκασπις ὄρνυται λαὸς εὐ-
<lb rend="displayNum" n="90" />τρεπὴς ἐπὶ πόλιν διώκων <del status="unremarkable">πόδα</del>.
<lb />τίς ἄρα ῥύσεται, τίς ἄρ᾽ ἐπαρκέσει
<lb />θεῶν ἢ θεᾶν;
<lb />πότερα δῆτ᾽ ἐγὼ <add>πάτρια</add>  ποτιπέσω
<lb rend="displayNum" n="95" />βρέτη δαιμόνων;
<lb />ἰὼ μάκαρες εὔεδροι,
<lb />ἀκμάζει βρετέων ἔχεσθαι: τί μέλ-
<lb />λομεν ἀγάστονοι;
<lb rend="displayNum" n="100" />ἀκούετ᾽ ἢ οὐκ ἀκούετ᾽ ἀσπίδων κτύπον;
<lb />πέπλων καὶ στεφέων  πότ᾽ εἰ μὴ νῦν ἀμ-
<lb />φὶ λιτάν᾽  ἕξομεν;
<lb />κτύπον δέδορκα: πάταγος οὐχ ἑνὸς δορός.
<lb />τί ῥέξεις; προδώσεις, παλαίχθων
<lb rend="displayNum" n="105" />Ἄρης, τὰν τεάν;
<lb />ἰὼ  χρυσοπήληξ δαῖμον ἔπιδ᾽ ἔπι-
<lb />δε πόλιν ἅν ποτ᾽ εὐφιλήταν ἔθου.
</p></sp></div2></div1></body></text></TEI.2>