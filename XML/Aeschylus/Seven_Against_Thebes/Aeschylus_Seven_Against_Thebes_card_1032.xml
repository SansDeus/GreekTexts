<?xml version="1.0" encoding="utf-8"?>
<TEI.2><text><body><div1 type="episode" org="uniform" sample="complete"><sp><p><milestone ed="p" n="1032" unit="card" />
</p></sp>
<sp>
<speaker>Ἀντιγόνη</speaker><p>
<lb />ἐγὼ δὲ Καδμείων γε προστάταις λέγω:
<lb />ἢν μή τις ἄλλος τόνδε συνθάπτειν θέλῃ,
<lb />ἐγώ σφε θάψω κἀνὰ κίνδυνον βαλῶ
<lb rend="displayNum" n="1035" />θάψασ᾽ ἀδελφὸν τὸν ἐμόν, οὐδ᾽ αἰσχύνομαι
<lb />ἔχουσ᾽ ἄπιστον τήνδ᾽ ἀναρχίαν πόλει.
<lb />δεινὸν τὸ κοινὸν σπλάγχνον, οὗ πεφύκαμεν,
<lb />μητρὸς ταλαίνης κἀπὸ δυστήνου πατρός.
<lb />τοιγὰρ θέλουσ᾽ ἄκοντι κοινώνει κακῶν
<lb rend="displayNum" n="1040" />ψυχή, θανόντι ζῶσα συγγόνῳ φρενί.
<lb />τούτου  δὲ σάρκας οὐδὲ κοιλογάστορες
<lb />λύκοι σπάσονται:  μὴ δοκησάτω τινί.
<lb />τάφον γὰρ αὐτῷ καὶ κατασκαφὰς ἐγώ,
<lb />γυνή περ οὖσα, τῷδε μηχανήσομαι,
<lb rend="displayNum" n="1045" />κόλπῳ φέρουσα βυσσίνου πεπλώματος.
<lb />καὐτὴ καλύψω, μηδέ τῳ δόξῃ πάλιν:
<lb />θάρσει, παρέσται μηχανὴ δραστήριος.
</p></sp></div1></body></text></TEI.2>