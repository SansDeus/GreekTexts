<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="strophe" n="2" org="uniform" sample="complete"><sp><p><milestone ed="p" n="486" unit="card" /></p></sp>
<sp>
<speaker>Ἄγγελος</speaker><p>
<lb />τέταρτος ἄλλος, γείτονας πύλας ἔχων
<lb />Ὄγκας Ἀθάνας, ξὺν βοῇ παρίσταται,
<lb />Ἱππομέδοντος σχῆμα καὶ μέγας τύπος:
<lb />ἅλω δὲ πολλήν, ἀσπίδος κύκλον λέγω,
<lb rend="displayNum" n="490" />ἔφριξα δινήσαντος: οὐκ ἄλλως ἐρῶ.
<lb />ὁ σηματουργὸς δ᾽ οὔ τις εὐτελὴς ἄρ᾽ ἦν
<lb />ὅστις τόδ᾽ ἔργον ὤπασεν πρὸς ἀσπίδι,
<lb />Τυφῶν᾽ ἱέντα πύρπνοον διὰ στόμα
<lb />λιγνὺν μέλαιναν, αἰόλην πυρὸς κάσιν:
<lb rend="displayNum" n="495" />ὄφεων δὲ πλεκτάναισι περίδρομον κύτος
<lb />προσηδάφισται κοιλογάστορος κύκλου.
<lb />αὐτὸς δ᾽ ἐπηλάλαξεν, ἔνθεος δ᾽ Ἄρει
<lb />βακχᾷ πρὸς ἀλκὴν Θυιὰς  ὣς φόβον βλέπων.
<lb />τοιοῦδε φωτὸς πεῖραν εὖ φυλακτέον:
<lb rend="displayNum" n="500" />Φόβος γὰρ ἤδη πρὸς πύλαις κομπάζεται.
</p></sp>
<sp>
<speaker>Ἐτεοκλής</speaker><p>
<lb />πρῶτον μὲν Ὄγκα Παλλάς, ἥτ᾽ ἀγχίπτολις,
<lb />πύλαισι γείτων, ἀνδρὸς ἐχθαίρουσ᾽ ὕβριν,
<lb />εἴρξει νεοσσῶν ὣς δράκοντα δύσχιμον:
<lb />Ὑπέρβιος δέ, κεδνὸς Οἴνοπος τόκος,
<lb rend="displayNum" n="505" />ἀνὴρ κατ᾽ ἄνδρα τοῦτον ᾑρέθη, θέλων
<lb />ἐξιστορῆσαι μοῖραν ἐν χρείᾳ τύχης,
<lb />οὔτ᾽ εἶδος οὔτε θυμὸν οὐδ᾽ ὅπλων σχέσιν
<lb />μωμητός, Ἑρμῆς δ᾽ εὐλόγως ξυνήγαγεν.
<lb />ἐχθρὸς γὰρ ἁνὴρ  ἀνδρὶ τῷ ξυστήσεται,
<lb rend="displayNum" n="510" />ξυνοίσετον δὲ πολεμίους ἐπ᾽ ἀσπίδων
<lb />θεούς: ὁ μὲν γὰρ πύρπνοον Τυφῶν᾽ ἔχει,
<lb />Ὑπερβίῳ δὲ Ζεὺς πατὴρ ἐπ᾽ ἀσπίδος
<lb />σταδαῖος ἧσται, διὰ χερὸς βέλος φλέγων:
<lb />κοὔπω τις εἶδε Ζῆνά που νικώμενον.
<lb rend="displayNum" n="515" />τοιάδε μέντοι προσφίλεια δαιμόνων:
<lb />πρὸς τῶν κρατούντων δ᾽ ἐσμέν, οἱ δ᾽ ἡσσωμένων,
<lb />εἰ Ζεύς γε Τυφῶ καρτερώτερος μάχῃ:
<lb rend="displayNum" n="519" />εἰκὸς δὲ  πράξειν  ἄνδρας ὧδ᾽ ἀντιστάτας,
<lb rend="displayNum" n="518" />Ὑπερβίῳ τε πρὸς λόγον τοῦ σήματος
<lb rend="displayNum" n="520" />σωτὴρ γένοιτ᾽ ἂν Ζεὺς ἐπ᾽ ἀσπίδος τυχών.
</p></sp></div2></div1></body></text></TEI.2>