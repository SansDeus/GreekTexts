<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="422" unit="card" /></p></sp>
<sp>
<speaker>Ἄγγελος</speaker><p>
<lb />τούτῳ μὲν οὕτως εὐτυχεῖν δοῖεν θεοί:
<lb />Καπανεὺς δ᾽ ἐπ᾽ Ἠλέκτραισιν εἴληχεν πύλαις,
<lb />γίγας ὅδ᾽ ἄλλος τοῦ πάρος λελεγμένου
<lb rend="displayNum" n="425" />μείζων, ὁ κόμπος δ᾽ οὐ κατ᾽ ἄνθρωπον φρονεῖ,
<lb />πύργοις δ᾽ ἀπειλεῖ δείν᾽, ἃ μὴ κραίνοι τύχη:
<lb />θεοῦ τε γὰρ θέλοντος ἐκπέρσειν πόλιν
<lb />καὶ μὴ θέλοντός φησιν, οὐδὲ τὴν Διὸς
<lb />ἔριν πέδοι  σκήψασαν ἐμποδὼν σχεθεῖν.
<lb rend="displayNum" n="430" />τὰς δ᾽ ἀστραπάς τε καὶ κεραυνίους βολὰς
<lb />μεσημβρινοῖσι θάλπεσιν προσῄκασεν:
<lb />ἔχει δὲ σῆμα γυμνὸν ἄνδρα πυρφόρον,
<lb />φλέγει δὲ λαμπὰς διὰ χερῶν ὡπλισμένη:
<lb />χρυσοῖς δὲ φωνεῖ γράμμασιν <q direct="unspecified">πρήσω πόλιν.</q>
<lb rend="displayNum" n="435" />τοιῷδε φωτὶ πέμπε—τίς ξυστήσεται,
<lb />τίς ἄνδρα κομπάζοντα  μὴ τρέσας μενεῖ;
</p></sp>
<sp>
<speaker>Ἐτεοκλής</speaker><p>
<lb />καὶ τῷδε κέρδει κέρδος ἄλλο τίκτεται.
<lb />τῶν τοι ματαίων ἀνδράσιν φρονημάτων
<lb />ἡ γλῶσσ᾽  ἀληθὴς γίγνεται  κατήγορος:
<lb rend="displayNum" n="440" />Καπανεὺς δ᾽ ἀπειλεῖ, δρᾶν παρεσκευασμένος,
<lb />θεοὺς ἀτίζων, κἀπογυμνάζων στόμα
<lb />χαρᾷ ματαίᾳ θνητὸς ὢν εἰς οὐρανὸν
<lb />πέμπει γεγωνὰ  Ζηνὶ κυμαίνοντ᾽ ἔπη:
<lb />πέποιθα δ᾽ αὐτῷ ξὺν δίκῃ τὸν πυρφόρον
<lb rend="displayNum" n="445" />ἥξειν κεραυνόν, οὐδὲν ἐξῃκασμένον
<lb />μεσημβρινοῖσι θάλπεσιν τοῖς ἡλίου.
<lb />ἀνὴρ δ᾽ ἐπ᾽ αὐτῷ, κεἰ στόμαργός ἐστ᾽ ἄγαν,
<lb />αἴθων τέτακται λῆμα, Πολυφόντου βία,
<lb />φερέγγυον φρούρημα, προστατηρίας
<lb rend="displayNum" n="450" />Ἀρτέμιδος εὐνοίαισι σύν τ᾽ ἄλλοις θεοῖς.
<lb />λέγ᾽ ἄλλον ἄλλαις ἐν πύλαις εἰληχότα.
</p></sp></div2></div1></body></text></TEI.2>