<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="848" unit="card" /></p></sp></div2>
<div2 type="anapests" org="uniform" sample="complete">
<sp><speaker>Χορός</speaker><p>
<lb />τάδ᾽ αὐτόδηλα, προῦπτος  ἀγγέλου λόγος:
<lb />διπλαῖ μέριμναι,  †διδυμάνορα
<lb rend="displayNum" n="850" />κάκ᾽ αὐτοφόνα, δίμοιρα τέ-
<lb />λεια τάδε  πάθη. τί φῶ;
<lb />τί δ᾽ ἄλλο γ᾽ ἢ πόνοι πόνων
<lb />δόμων ἐφέστιοι;
<lb />ἀλλὰ γόων,  ὦ φίλαι, κατ᾽ οὖρον
<lb rend="displayNum" n="855" />ἐρέσσετ᾽ ἀμφὶ κρατὶ πόμπιμον χεροῖν
<lb />πίτυλον, ὃς αἰὲν δι᾽ Ἀχέροντ᾽ ἀμείβεται
<lb />τὰν ἄστολον  μελάγκροκον <del status="unremarkable">ναύστολον</del>  θεωρίδα,
<lb />τὰν ἀστιβῆ Ἀπόλλωνι, τὰν ἀνάλιον
<lb rend="displayNum" n="860" />πάνδοκον εἰς ἀφανῆ τε χέρσον.
<lb />ἀλλὰ γὰρ ἥκουσ᾽ αἵδ᾽ ἐπὶ πρᾶγος
<lb />πικρὸν Ἀντιγόνη τ᾽ ἠδ᾽ Ἰσμήνη,
<lb />θρῆνον ἀδελφοῖν: οὐκ ἀμφιβόλως
<lb />οἶμαί σφ᾽ ἐρατῶν ἐκ βαθυκόλπων
<lb rend="displayNum" n="865" />στηθέων ἥσειν ἄλγος ἐπάξιον.
<lb />ἡμᾶς δὲ δίκη πρότερον φήμης
<lb />τὸν δυσκέλαδόν θ᾽ ὕμνον Ἐρινύος
<lb />ἰαχεῖν Ἀίδα τ᾽
<lb rend="displayNum" n="870" />ἐχθρὸν  παιᾶν᾽ ἐπιμέλπειν.
<lb />ἰώ, δυσαδελφόταται πασῶν ὁπόσαι
<lb />στρόφον ἐσθῆσιν περιβάλλονται,
<lb />κλαίω, στένομαι, καὶ δόλος οὐδεὶς
<lb />μὴ 'κ φρενὸς ὀρθῶς με λιγαίνειν.
</p></sp></div2></div1></body></text></TEI.2>