<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="antistrophe" n="3" org="uniform" sample="complete"><sp><p><milestone ed="p" n="631" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Ἄγγελος</speaker><p>
<lb />τὸν ἕβδομον δὴ τόνδ᾽ ἐφ᾽ ἑβδόμαις πύλαις
<lb />λέξω, τὸν αὐτοῦ σοῦ κασίγνητον, πόλει
<lb />οἵας  ἀρᾶται καὶ κατεύχεται τύχας:
<lb />πύργοις ἐπεμβὰς κἀπικηρυχθεὶς χθονί,
<lb rend="displayNum" n="635" />ἁλώσιμον παιᾶν᾽ ἐπεξιακχάσας,
<lb />σοὶ ξυμφέρεσθαι καὶ κτανὼν θανεῖν πέλας,
<lb />ἢ ζῶντ᾽ ἀτιμαστῆρα τὼς  ἀνδρηλάτην
<lb />φυγῇ τὸν αὐτὸν τόνδε τείσασθαι  τρόπον.
<lb />τοιαῦτ᾽ ἀυτεῖ καὶ θεοὺς γενεθλίους
<lb rend="displayNum" n="640" />καλεῖ πατρῴας γῆς ἐποπτῆρας λιτῶν
<lb />τῶν ὧν γενέσθαι πάγχυ Πολυνείκους βία.
<lb />ἔχει δὲ καινοπηγὲς εὔκυκλον σάκος
<lb />διπλοῦν τε σῆμα προσμεμηχανημένον.
<lb />χρυσήλατον γὰρ ἄνδρα τευχηστὴν ἰδεῖν
<lb rend="displayNum" n="645" />ἄγει γυνή τις σωφρόνως ἡγουμένη.
<lb />Δίκη δ᾽ ἄρ᾽ εἶναί φησιν, ὡς τὰ γράμματα
<lb />λέγει  <q direct="unspecified">κατάξω δ᾽ ἄνδρα τόνδε καὶ πόλιν
<lb />ἕξει πατρῴων δωμάτων τ᾽ ἐπιστροφάς.</q>
<lb /><milestone ed="P" unit="para" />τοιαῦτ᾽ ἐκείνων ἐστὶ τἀξευρήματα.
<lb rend="displayNum" n="650" /><del status="unremarkable">σὺ δ᾽ αὐτὸς ἤδη γνῶθι τίνα πέμπειν δοκεῖ:</del>
<lb />ὡς οὔποτ᾽ ἀνδρὶ τῷδε κηρυκευμάτων
<lb />μέμψῃ, σὺ δ᾽ αὐτὸς γνῶθι ναυκληρεῖν πόλιν.
</p></sp>
<sp>
<speaker>Ἐτεοκλής</speaker><p>
<lb />ὦ θεομανές τε καὶ θεῶν μέγα στύγος,
<lb rend="displayNum" n="655" />ὦ πανδάκρυτον ἁμὸν Οἰδίπου γένος:
<lb />ὤμοι, πατρὸς δὴ νῦν ἀραὶ τελεσφόροι.
<lb />ἀλλ᾽ οὔτε κλαίειν οὔτ᾽ ὀδύρεσθαι πρέπει,
<lb />μὴ καὶ τεκνωθῇ δυσφορώτερος γόος.
<lb />ἐπωνύμῳ δὲ κάρτα, Πολυνείκει  λέγω,
<lb />τάχ᾽ εἰσόμεσθα τοὐπίσημ᾽ ὅποι τελεῖ,
<lb rend="displayNum" n="660" />εἴ νιν κατάξει χρυσότευκτα γράμματα
<lb />ἐπ᾽ ἀσπίδος φλύοντα σὺν  φοίτῳ φρενῶν.
<lb />εἰ δ᾽ ἡ Διὸς παῖς παρθένος Δίκη παρῆν
<lb />ἔργοις ἐκείνου καὶ φρεσίν, τάχ᾽ ἂν τόδ᾽ ἦν:
<lb />ἀλλ᾽ οὔτε νιν φυγόντα μητρόθεν σκότον,
<lb rend="displayNum" n="665" />οὔτ᾽ ἐν τροφαῖσιν, οὔτ᾽ ἐφηβήσαντά πω,
<lb />οὔτ᾽ ἐν γενείου ξυλλογῇ τριχώματος,
<lb />Δίκη προσεῖδε  καὶ κατηξιώσατο:
<lb />οὐδ᾽  ἐν πατρῴας μὴν χθονὸς κακουχίᾳ
<lb />οἶμαί νιν αὐτῷ νῦν παραστατεῖν πέλας.
<lb rend="displayNum" n="670" />ἦ δῆτ᾽  ἂν εἴη πανδίκως ψευδώνυμος
<lb />Δίκη, ξυνοῦσα φωτὶ παντόλμῳ φρένας.
<lb />τούτοις πεποιθὼς εἶμι καὶ ξυστήσομαι
<lb />αὐτός: τίς ἄλλος μᾶλλον ἐνδικώτερος;
<lb />ἄρχοντί τ᾽ ἄρχων καὶ κασιγνήτῳ κάσις,
<lb rend="displayNum" n="675" />ἐχθρὸς σὺν ἐχθρῷ στήσομαι. φέρ᾽ ὡς τάχος
<lb />κνημῖδας, αἰχμῆς καὶ πέτρων  προβλήματα.
</p></sp>
<sp>
<speaker>Χορός</speaker><p>
<lb />μή, φίλτατ᾽ ἀνδρῶν, Οἰδίπου τέκος, γένῃ
<lb />ὀργὴν ὁμοῖος τῷ κάκιστ᾽ αὐδωμένῳ:
<lb />ἀλλ᾽ ἄνδρας Ἀργείοισι Καδμείους ἅλις
<lb rend="displayNum" n="680" />ἐς χεῖρας  ἐλθεῖν: αἷμα γὰρ καθάρσιον.
<lb />ἀνδροῖν δ᾽ ὁμαίμοιν θάνατος ὧδ᾽ αὐτοκτόνος,
<lb />οὐκ ἔστι γῆρας τοῦδε τοῦ μιάσματος.
</p></sp>
<sp>
<speaker>Ἐτεοκλής</speaker><p>
<lb />εἴπερ κακὸν φέροι τις, αἰσχύνης ἄτερ
<lb />ἔστω: μόνον γὰρ κέρδος ἐν τεθνηκόσι:
<lb rend="displayNum" n="685" />κακῶν δὲ κᾀσχρῶν οὔτιν᾽ εὐκλείαν ἐρεῖς.
</p></sp></div1></body></text></TEI.2>