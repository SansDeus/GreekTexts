<?xml version="1.0" encoding="utf-8"?>
<TEI.2><text><body><div1 type="choral" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="457" unit="card" /></p></sp>
<sp>
<speaker>Ἄγγελος</speaker><p>
<lb />καὶ μὴν τὸν ἐντεῦθεν λαχόντα πρὸς πύλαις
<lb />λέξω: τρίτῳ γὰρ Ἐτεόκλῳ τρίτος πάλος
<lb />ἐξ ὑπτίου 'πήδησεν εὐχάλκου κράνους,
<lb rend="displayNum" n="460" />πύλαισι Νηίστῃσι  προσβαλεῖν λόχον.
<lb />ἵππους δ᾽ ἐν ἀμπυκτῆρσιν ἐμβριμωμένας
<lb />δινεῖ, θελούσας πρὸς πύλαις πεπτωκέναι.
<lb />φιμοὶ δὲ συρίζουσι βάρβαρον τρόπον,
<lb />μυκτηροκόμποις πνεύμασιν πληρούμενοι.
<lb rend="displayNum" n="465" />ἐσχημάτισται  δ᾽ ἀσπὶς οὐ σμικρὸν  τρόπον:
<lb />ἀνὴρ <del status="unremarkable">δ᾽:</del>  ὁπλίτης κλίμακος προσαμβάσεις
<lb />στείχει πρὸς ἐχθρῶν πύργον, ἐκπέρσαι θέλων.
<lb />βοᾷ δὲ χοὖτος γραμμάτων ἐν ξυλλαβαῖς,
<lb />ὡς οὐδ᾽ ἂν Ἄρης σφ᾽ ἐκβάλοι πυργωμάτων.
<lb rend="displayNum" n="470" />καὶ τῷδε φωτὶ πέμπε τὸν φερέγγυον
<lb />πόλεως ἀπείργειν τῆσδε δούλιον  ζυγόν.
</p></sp>
<sp>
<speaker>Ἐτεοκλής</speaker><p>
<lb />πέμποιμ᾽ ἂν ἤδη τόνδε, σὺν τύχῃ δέ τῳ:
<lb />καὶ δὴ πέπεμπται  κόμπον ἐν χεροῖν ἔχων,
<lb />Μεγαρεύς, Κρέοντος σπέρμα τοῦ σπαρτῶν
<lb />γένους,
<lb rend="displayNum" n="475" />ὃς οὔτι μάργων ἱππικῶν φρυαγμάτων
<lb />βρόμον φοβηθεὶς ἐκ πυλῶν χωρήσεται,
<lb />ἀλλ᾽ ἢ θανὼν τροφεῖα πληρώσει χθονί,
<lb />ἢ καὶ δύ᾽  ἄνδρε καὶ πόλισμ᾽ ἐπ᾽ ἀσπίδος
<lb />ἑλὼν λαφύροις δῶμα κοσμήσει πατρός.
<lb rend="displayNum" n="480" />κόμπαζ᾽ ἐπ᾽ ἄλλῳ, μηδέ μοι φθόνει λέγων.
</p></sp></div2></div1></body></text></TEI.2>