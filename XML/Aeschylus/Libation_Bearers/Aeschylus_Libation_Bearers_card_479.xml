<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="479" unit="card" />
</p></sp></div2>
</div1>
<div1 type="episode" org="uniform" sample="complete">
<sp>
<speaker>Ὀρέστης</speaker><p>
<lb />πάτερ, τρόποισιν οὐ τυραννικοῖς θανών,
<lb rend="displayNum" n="480" />αἰτουμένῳ  μοι δὸς κράτος τῶν σῶν δόμων.
</p></sp>
<sp>
<speaker>Ἠλέκτρα</speaker><p>
<lb />κἀγώ, πάτερ, τοιάνδε  σου χρείαν ἔχω,
<lb />φυγεῖν μέγαν προσθεῖσαν Αἰγίσθῳ <add>φθόρον</add>.
</p></sp>
<sp>
<speaker>Ὀρέστης</speaker><p>
<lb />οὕτω γὰρ ἄν σοι δαῖτες ἔννομοι βροτῶν
<lb />κτιζοίατ᾽: εἰ δὲ μή, παρ᾽ εὐδείπνοις ἔσῃ
<lb rend="displayNum" n="485" />ἄτιμος ἐμπύροισι  κνισωτοῖς χθονός.
</p></sp>
<sp>
<speaker>Ἠλέκτρα</speaker><p>
<lb />κἀγὼ χοάς σοι τῆς ἐμῆς παγκληρίας
<lb />οἴσω πατρῴων ἐκ δόμων γαμηλίους:
<lb />πάντων δὲ πρῶτον τόνδε πρεσβεύσω τάφον.
</p></sp>
<sp>
<speaker>Ὀρέστης</speaker><p>
<lb />ὦ Γαῖ᾽, ἄνες μοι πατέρ᾽  ἐποπτεῦσαι μάχην.
</p></sp>
<sp>
<speaker>Ἠλέκτρα</speaker><p>
<lb rend="displayNum" n="490" />ὦ Περσέφασσα, δὸς δ᾽ ἔτ᾽  εὔμορφον κράτος.
</p></sp>
<sp>
<speaker>Ὀρέστης</speaker><p>
<lb />μέμνησο λουτρῶν οἷς ἐνοσφίσθης, πάτερ.
</p></sp>
<sp>
<speaker>Ἠλέκτρα</speaker><p>
<lb />μέμνησο δ᾽ ἀμφίβληστρον ὡς  ἐκαίνισαν.
</p></sp>
<sp>
<speaker>Ὀρέστης</speaker><p>
<lb />πέδαις δ᾽ ἀχαλκεύτοις ἐθηρεύθης, πάτερ.
</p></sp>
<sp>
<speaker>Ἠλέκτρα</speaker><p>
<lb />αἰσχρῶς τε βουλευτοῖσιν ἐν καλύμμασιν.
</p></sp>
<sp>
<speaker>Ὀρέστης</speaker><p>
<lb rend="displayNum" n="495" />ἆρ᾽ ἐξεγείρῃ τοῖσδ᾽ ὀνείδεσιν, πάτερ;
</p></sp>
<sp>
<speaker>Ἠλέκτρα</speaker><p>
<lb />ἆρ᾽ ὀρθὸν αἴρεις φίλτατον τὸ σὸν κάρα;
</p></sp>
<sp>
<speaker>Ὀρέστης</speaker><p>
<lb />ἤτοι δίκην ἴαλλε σύμμαχον φίλοις,
<lb />ἢ τὰς ὁμοίας ἀντίδος λαβὰς  λαβεῖν,
<lb />εἴπερ κρατηθείς γ᾽ ἀντινικῆσαι θέλεις.
</p></sp>
<sp>
<speaker>Ἠλέκτρα</speaker><p>
<lb rend="displayNum" n="500" />καὶ τῆσδ᾽ ἄκουσον λοισθίου βοῆς, πάτερ,
<lb />ἰδὼν νεοσσοὺς τούσδ᾽ ἐφημένους τάφῳ:
<lb />οἴκτιρε  θῆλυν ἄρσενός θ᾽ ὁμοῦ γόνον,
<lb />καὶ μὴ 'ξαλείψῃς σπέρμα Πελοπιδῶν τόδε
<lb />οὕτω γὰρ οὐ τέθνηκας οὐδὲ περ θανών:
<lb rend="displayNum" n="505" />παῖδες γὰρ ἀνδρὶ κληδόνες σωτήριοι
<lb />θανόντι: φελλοὶ δ᾽ ὣς ἄγουσι δίκτυον,
<lb />τὸν ἐκ βυθοῦ κλωστῆρα σῴζοντες λίνου.
<lb />ἄκου᾽, ὑπὲρ σοῦ τοιάδ᾽ ἔστ᾽ ὀδύρματα.
<lb />αὐτὸς δὲ σῴζῃ τόνδε τιμήσας λόγον.
</p></sp></div1></body></text></TEI.2>