<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="264" unit="card" />
</p></sp>
<sp>
<speaker>Χορός</speaker><p>
<lb />ὦ παῖδες, ὦ σωτῆρες ἑστίας πατρός,
<lb rend="displayNum" n="265" />σιγᾶθ᾽, ὅπως μὴ πεύσεταί τις, ὦ τέκνα,
<lb />γλώσσης χάριν δὲ πάντ᾽ ἀπαγγείλῃ τάδε
<lb />πρὸς τοὺς κρατοῦντας: οὓς ἴδοιμ᾽ ἐγώ ποτε
<lb />θανόντας ἐν κηκῖδι πισσήρει φλογός.
</p></sp>
<sp>
<speaker>Ὀρέστης</speaker><p>
<lb />οὔτοι  προδώσει Λοξίου μεγασθενὴς
<lb rend="displayNum" n="270" />χρησμὸς κελεύων τόνδε κίνδυνον περᾶν,
<lb />κἀξορθιάζων  πολλὰ καὶ δυσχειμέρους
<lb />ἄτας ὑφ᾽ ἧπαρ θερμὸν ἐξαυδώμενος,
<lb />εἰ μὴ μέτειμι τοῦ πατρὸς τοὺς αἰτίους:
<lb />τρόπον τὸν αὐτὸν ἀνταποκτεῖναι λέγων,
<lb rend="displayNum" n="275" />ἀποχρημάτοισι ζημίαις ταυρούμενον:
<lb />αὐτὸν δ᾽ ἔφασκε τῇ φίλῃ ψυχῇ τάδε
<lb />τείσειν  μ᾽ ἔχοντα πολλὰ δυστερπῆ κακά.
<lb />τὰ μὲν γὰρ ἐκ γῆς δυσφρόνων μηνίματα
<lb />βροτοῖς πιφαύσκων εἶπε, τὰς δ᾽ αἰνῶν νόσους,
<lb rend="displayNum" n="280" />σαρκῶν ἐπαμβατῆρας ἀγρίαις γνάθοις
<lb />λειχῆνας  ἐξέσθοντας ἀρχαίαν φύσιν:
<lb />λευκὰς δὲ κόρσας τῇδ᾽ ἐπαντέλλειν  νόσῳ:
<lb />ἄλλας τ᾽ ἐφώνει  προσβολάς Ἐρινύων
<lb />ἐκ τῶν πατρῴων αἱμάτων τελουμένας:
<lb rend="displayNum" n="285" />τὸ γὰρ σκοτεινὸν τῶν ἐνερτέρων βέλος
<lb />ἐκ προστροπαίων ἐν γένει πεπτωκότων,
<lb />καὶ λύσσα καὶ μάταιος ἐκ νυκτῶν φόβος
<lb />ὁρῶντα λαμπρὸν ἐν σκότῳ νωμῶντ᾽ ὀφρὺν
<lb />κινεῖ, ταράσσει, καὶ διώκεσθαι πόλεως
<lb rend="displayNum" n="290" />χαλκηλάτῳ πλάστιγγι λυμανθὲν δέμας.
<lb />καὶ τοῖς τοιούτοις οὔτε κρατῆρος  μέρος
<lb />εἶναι μετασχεῖν, οὐ φιλοσπόνδου λιβός,
<lb />βωμῶν τ᾽ ἀπείργειν οὐχ ὁρωμένην πατρὸς
<lb />μῆνιν: δέχεσθαι <add>δ᾽</add> οὔτε συλλύειν τινά.
<lb rend="displayNum" n="295" />πάντων δ᾽ ἄτιμον κἄφιλον θνῄσκειν χρόνῳ
<lb />κακῶς ταριχευθέντα παμφθάρτῳ μόρῳ.
<lb /><milestone ed="P" unit="para" />τοιοῖσδε χρησμοῖς ἆρα  χρὴ πεποιθέναι;
<lb />κεἰ μὴ πέποιθα, τοὔργον ἔστ᾽ ἐργαστέον.
<lb />πολλοὶ γὰρ εἰς ἓν συμπίτνουσιν  ἵμεροι,
<lb rend="displayNum" n="300" />θεοῦ τ᾽ ἐφετμαὶ καὶ πατρὸς πένθος μέγα,
<lb />καὶ πρὸς πιέζει  χρημάτων ἀχηνία,
<lb />τὸ μὴ πολίτας εὐκλεεστάτους βροτῶν,
<lb />Τροίας ἀναστατῆρας εὐδόξῳ φρενί,
<lb />δυοῖν γυναικοῖν ὧδ᾽ ὑπηκόους πέλειν.
<lb rend="displayNum" n="305" />θήλεια γὰρ φρήν: εἰ δὲ μή, τάχ᾽ εἴσεται.
</p></sp></div1></body></text></TEI.2>