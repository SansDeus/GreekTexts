<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="epode" org="uniform" sample="complete"><sp><p><milestone ed="p" n="84" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Ἠλέκτρα</speaker><p>
<lb />δμωαὶ γυναῖκες, δωμάτων εὐθήμονες,
<lb rend="displayNum" n="85" />ἐπεὶ πάρεστε τῆσδε προστροπῆς ἐμοὶ
<lb />πομποί, γένεσθε τῶνδε σύμβουλοι πέρι:
<lb />τί φῶ χέουσα  τάσδε κηδείους χοάς;
<lb />πῶς εὔφρον᾽  εἴπω, πῶς κατεύξομαι πατρί;
<lb />πότερα λέγουσα παρὰ φίλης φίλῳ φέρειν
<lb rend="displayNum" n="90" />γυναικὸς ἀνδρί, τῆς ἐμῆς μητρὸς πάρα;
<lb />τῶνδ᾽ οὐ πάρεστι θάρσος, οὐδ᾽ ἔχω τί φῶ,
<lb />χέουσα τόνδε πέλανον ἐν τύμβῳ πατρός.
<lb />ἢ τοῦτο φάσκω τοὔπος, ὡς νόμος βροτοῖς,
<lb />ἔσθλ᾽  ἀντιδοῦναι τοῖσι πέμπουσιν  τάδε
<lb rend="displayNum" n="95" />στέφη, δόσιν γε  τῶν κακῶν ἐπαξίαν;
<lb /><milestone ed="P" unit="para" />ἢ σῖγ᾽ ἀτίμως, ὥσπερ οὖν ἀπώλετο
<lb />πατήρ, τάδ᾽ ἐκχέασα, γάποτον χύσιν,
<lb />στείχω καθάρμαθ᾽ ὥς τις ἐκπέμψας πάλιν
<lb />δικοῦσα τεῦχος ἀστρόφοισιν ὄμμασιν;
<lb rend="displayNum" n="100" /><milestone ed="P" unit="para" />τῆσδ᾽ ἐστὲ βουλῆς, ὦ φίλαι, μεταίτιαι:
<lb />κοινὸν γὰρ ἔχθος ἐν δόμοις νομίζομεν.
<lb />μὴ κεύθετ᾽ ἔνδον καρδίας φόβῳ τινός.
<lb />τὸ μόρσιμον γὰρ τόν τ᾽ ἐλεύθερον μένει
<lb />καὶ τὸν πρὸς ἄλλης δεσποτούμενον χερός.
<lb rend="displayNum" n="105" />λέγοις ἄν, εἴ τι τῶνδ᾽ ἔχοις ὑπέρτερον.
</p></sp></div1></body></text></TEI.2>