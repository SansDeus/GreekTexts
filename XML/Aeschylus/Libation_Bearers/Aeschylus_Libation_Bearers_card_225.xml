<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="225" unit="card" />
</p></sp>
<sp>
<speaker>Ὀρέστης</speaker><p>
<lb rend="displayNum" n="225" />αὐτὸν μὲν οὖν  ὁρῶσα δυσμαθεῖς ἐμέ:
<lb />κουρὰν δ᾽ ἰδοῦσα τήνδε κηδείου τριχὸς
<lb rend="displayNum" n="228" />ἰχνοσκοποῦσά τ᾽ ἐν στίβοισι τοῖς ἐμοῖς
<lb rend="displayNum" n="227" />ἀνεπτερώθης κἀδόκεις ὁρᾶν ἐμέ.
<lb rend="displayNum" n="230" />σκέψαι τομῇ  προσθεῖσα βόστρυχον τριχὸς
<lb rend="displayNum" n="229" />σαυτῆς ἀδελφοῦ σύμμετρον  τὠμῷ  κάρᾳ.
<lb rend="displayNum" n="231" />ἰδοῦ δ᾽ ὕφασμα τοῦτο, σῆς ἔργον χερός,
<lb />σπάθης τε πληγὰς ἠδὲ  θήρειον  γραφήν.
<lb />ἔνδον γενοῦ, χαρᾷ δὲ μὴ 'κπλαγῇς  φρένας:
<lb />τοὺς φιλτάτους γὰρ οἶδα νῷν ὄντας πικρούς.
</p></sp>
<sp>
<speaker>Ἠλέκτρα</speaker><p>
<lb rend="displayNum" n="235" />ὦ φίλτατον μέλημα δώμασιν πατρός,
<lb />δακρυτὸς ἐλπὶς σπέρματος σωτηρίου,
<lb />ἀλκῇ πεποιθὼς δῶμ᾽ ἀνακτήσῃ πατρός.
<lb />ὦ τερπνὸν ὄμμα τέσσαρας μοίρας ἔχον
<lb />ἐμοί: προσαυδᾶν δ᾽ ἐστ᾽ ἀναγκαίως ἔχον
<lb rend="displayNum" n="240" />πατέρα τε, καὶ τὸ μητρὸς ἐς σέ μοι ῥέπει
<lb />στέργηθρον: ἡ δὲ πανδίκως ἐχθαίρεται:
<lb />καὶ τῆς τυθείσης νηλεῶς ὁμοσπόρου:
<lb />πιστὸς δ᾽ ἀδελφὸς ἦσθ᾽, ἐμοὶ σέβας φέρων
<lb />μόνος: Κράτος τε καὶ Δίκη σὺν τῷ τρίτῳ
<lb rend="displayNum" n="245" />πάντων μεγίστῳ Ζηνὶ συγγένοιτό σοι.
</p></sp>
<sp>
<speaker>Ὀρέστης</speaker><p>
<lb />Ζεῦ Ζεῦ, θεωρὸς τῶνδε πραγμάτων  γενοῦ:
<lb />ἰδοῦ δὲ γένναν  εὖνιν αἰετοῦ πατρός,
<lb />θανόντος ἐν πλεκταῖσι καὶ σπειράμασιν
<lb />δεινῆς ἐχίδνης.  τοὺς δ᾽ ἀπωρφανισμένους
<lb rend="displayNum" n="250" />νῆστις πιέζει λιμός: οὐ γὰρ ἐντελεῖς
<lb />θήραν πατρῴαν  προσφέρειν σκηνήμασιν.
<lb />οὕτω δὲ κἀμὲ τήνδε τ᾽, Ἠλέκτραν λέγω,
<lb />ἰδεῖν πάρεστί σοι, πατροστερῆ γόνον,
<lb />ἄμφω φυγὴν ἔχοντε τὴν αὐτὴν δόμων.
<lb rend="displayNum" n="255" />καὶ τοῦ θυτῆρος καί σε τιμῶντος μέγα
<lb />πατρὸς νεοσσοὺς τούσδ᾽ ἀποφθείρας πόθεν
<lb />ἕξεις ὁμοίας χειρὸς εὔθοινον  γέρας;
<lb />οὔτ᾽ αἰετοῦ γένεθλ᾽ ἀποφθείρας, πάλιν
<lb />πέμπειν ἔχοις ἂν σήματ᾽ εὐπιθῆ  βροτοῖς:
<lb rend="displayNum" n="260" />οὔτ᾽ ἀρχικός σοι πᾶς ὅδ᾽ αὐανθεὶς πυθμὴν
<lb />βωμοῖς ἀρήξει βουθύτοις ἐν ἤμασιν.
<lb />κόμιζ᾽, ἀπὸ σμικροῦ δ᾽ ἂν ἄρειας  μέγαν
<lb />δόμον, δοκοῦντα κάρτα νῦν πεπτωκέναι.
</p></sp></div1></body></text></TEI.2>