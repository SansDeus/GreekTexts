<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="106" unit="card" />
</p></sp>
<sp>
<speaker>Χορός</speaker><p>
<lb />αἰδουμένη σοι βωμὸν ὡς τύμβον πατρὸς
<lb />λέξω, κελεύεις γάρ, τὸν ἐκ φρενὸς λόγον.
</p></sp>
<sp>
<speaker>Ἠλέκτρα</speaker><p>
<lb />λέγοις ἄν, ὥσπερ ᾐδέσω τάφον πατρός.
</p></sp>
<sp>
<speaker>Χορός</speaker><p>
<lb />φθέγγου χέουσα κεδνὰ  τοῖσιν εὔφροσιν.
</p></sp>
<sp>
<speaker>Ἠλέκτρα</speaker><p>
<lb rend="displayNum" n="110" />τίνας δὲ τούτους τῶν φίλων προσεννέπω;
</p></sp>
<sp>
<speaker>Χορός</speaker><p>
<lb />πρῶτον μὲν αὑτὴν χὤστις Αἴγισθον στυγεῖ.
</p></sp>
<sp>
<speaker>Ἠλέκτρα</speaker><p>
<lb />ἐμοί τε καὶ σοί τἄρ᾽ ἐπεύξομαι τάδε;
</p></sp>
<sp>
<speaker>Χορός</speaker><p>
<lb />αὐτὴ σὺ ταῦτα μανθάνουσ᾽ ἤδη φράσαι.
</p></sp>
<sp>
<speaker>Ἠλέκτρα</speaker><p>
<lb />τίν᾽ οὖν ἔτ᾽ ἄλλον τῇδε προστιθῶ στάσει;
</p></sp>
<sp>
<speaker>Χορός</speaker><p>
<lb rend="displayNum" n="115" />μέμνησ᾽ Ὀρέστου, κεἰ θυραῖός ἐσθ᾽ ὅμως.
</p></sp>
<sp>
<speaker>Ἠλέκτρα</speaker><p>
<lb />εὖ τοῦτο, κἀφρένωσας οὐχ ἥκιστά με.
</p></sp>
<sp>
<speaker>Χορός</speaker><p>
<lb />τοῖς αἰτίοις νῦν τοῦ φόνου μεμνημένη—
</p></sp>
<sp>
<speaker>Ἠλέκτρα</speaker><p>
<lb />τί φῶ; δίδασκ᾽ ἄπειρον ἐξηγουμένη.
</p></sp>
<sp>
<speaker>Χορός</speaker><p>
<lb />ἐλθεῖν τιν᾽ αὐτοῖς δαίμον᾽ ἢ βροτῶν τινα—
</p></sp>
<sp>
<speaker>Ἠλέκτρα</speaker><p>
<lb rend="displayNum" n="120" />πότερα δικαστὴν ἢ δικηφόρον λέγεις;
</p></sp>
<sp>
<speaker>Χορός</speaker><p>
<lb />ἅπλῶς τι φράζουσ᾽, ὅστις ἀνταποκτενεῖ.
</p></sp>
<sp>
<speaker>Ἠλέκτρα</speaker><p>
<lb />καὶ ταῦτά μοὐστὶν εὐσεβῆ θεῶν πάρα;
</p></sp>
<sp>
<speaker>Χορός</speaker><p>
<lb />πῶς δ᾽ οὐ τὸν ἐχθρὸν ἀνταμείβεσθαι κακοῖς;
</p></sp>
<sp>
<speaker>Ἠλέκτρα</speaker><p>
<lb rend="displayNum" n="124" />κῆρυξ μέγιστε  τῶν ἄνω τε καὶ κάτω,
<lb rend="displayNum" n="124a" /><add>ἄρηξον,</add> Ἑρμῆ χθόνιε, κηρύξας ἐμοὶ
<lb rend="displayNum" n="125" />τοὺς γῆς ἔνερθε δαίμονας κλύειν ἐμὰς
<lb />εὐχάς, πατρῴων δωμάτων  ἐπισκόπους,
<lb />καὶ Γαῖαν αὐτήν, ἣ τὰ πάντα τίκτεται,
<lb />θρέψασά τ᾽ αὖθις τῶνδε κῦμα λαμβάνει:
<lb />κἀγὼ χέουσα τάσδε χέρνιβας βροτοῖς
<lb rend="displayNum" n="130" />λέγω καλοῦσα πατέρ᾽, <q direct="unspecified">ἐποίκτιρόν  τ᾽ ἐμὲ
<lb />φίλον τ᾽ Ὀρέστην: πῶς ἀνάξομεν δόμοις;
<lb />πεπραμένοι  γὰρ νῦν γέ πως ἀλώμεθα
<lb />πρὸς τῆς τεκούσης, ἄνδρα δ᾽ ἀντηλλάξατο
<lb />Αἴγισθον, ὅσπερ σοῦ φόνου μεταίτιος.
<lb rend="displayNum" n="135" />κἀγὼ μὲν ἀντίδουλος: ἐκ δὲ χρημάτων
<lb />φεύγων  Ὀρέστης ἐστίν, οἱ δ᾽ ὑπερκόπως
<lb />ἐν τοῖσι σοῖς πόνοισι  χλίουσιν μέγα.
<lb />ἐλθεῖν δ᾽ Ὀρέστην δεῦρο σὺν τύχῃ τινὶ
<lb />κατεύχομαί σοι, καὶ σὺ κλῦθί μου, πάτερ:
<lb rend="displayNum" n="140" />αὐτῇ τέ μοι δὸς σωφρονεστέραν  πολὺ
<lb />μητρὸς γενέσθαι χεῖρά τ᾽ εὐσεβεστέραν.
<lb /><milestone ed="P" unit="para" />ἡμῖν μὲν εὐχὰς τάσδε, τοῖς δ᾽ ἐναντίοις
<lb />λέγω φανῆναί σου, πάτερ, τιμάορον,
<lb />καὶ τοὺς κτανόντας ἀντικατθανεῖν δίκῃ.
<lb rend="displayNum" n="145" />ταῦτ᾽ ἐν μέσῳ τίθημι τῆς καλῆς  ἀρᾶς,
<lb />κείνοις λέγουσα τήνδε τὴν κακὴν ἀράν:
<lb />ἡμῖν δὲ πομπὸς ἴσθι τῶν ἐσθλῶν ἄνω,
<lb />σὺν θεοῖσι καὶ γῇ καὶ δίκῃ νικηφόρῳ.</q>
<lb /><milestone ed="P" unit="para" />τοιαῖσδ᾽ ἐπ᾽ εὐχαῖς τάσδ᾽ ἐπισπένδω χοάς.
<lb rend="displayNum" n="150" />ὑμᾶς δὲ κωκυτοῖς ἐπανθίζειν νόμος,
<lb />παιᾶνα τοῦ θανόντος ἐξαυδωμένας.
</p></sp></div1></body></text></TEI.2>