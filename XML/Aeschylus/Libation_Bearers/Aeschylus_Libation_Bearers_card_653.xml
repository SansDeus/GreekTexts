<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="4" org="uniform" sample="complete"><sp><p><milestone ed="p" n="653" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Ὀρέστης</speaker><p>
<lb />παῖ παῖ, θύρας ἄκουσον ἑρκείας κτύπον.
<lb />τίς ἔνδον, ὦ παῖ, παῖ, μάλ᾽ αὖθις, ἐν δόμοις;
<lb rend="displayNum" n="655" />τρίτον τόδ᾽ ἐκπέραμα δωμάτων καλῶ,
<lb />εἴπερ φιλόξεν᾽ ἐστὶν Αἰγίσθου διαί.
</p></sp>
<sp>
<speaker>Οἰκέτης</speaker><p>
<lb />εἶεν, ἀκούω: ποδαπὸς ὁ ξένος; πόθεν;
</p></sp>
<sp>
<speaker>Ὀρέστης</speaker><p>
<lb />ἄγγελλε τοῖσι κυρίοισι δωμάτων,
<lb />πρὸς οὕσπερ ἥκω καὶ φέρω καινοὺς λόγους.
<lb rend="displayNum" n="660" />τάχυνε δ᾽, ὡς καὶ νυκτὸς ἅρμ᾽ ἐπείγεται
<lb />σκοτεινόν, ὥρα  δ᾽ ἐμπόρους καθιέναι
<lb />ἄγκυραν ἐν δόμοισι πανδόκοις ξένων.
<lb />ἐξελθέτω τις δωμάτων τελεσφόρος
<lb />γυνὴ τόπαρχος, ἄνδρα δ᾽  εὐπρεπέστερον:
<lb rend="displayNum" n="665" />αἰδὼς γὰρ ἐν λεχθεῖσιν οὐκ ἐπαργέμους
<lb />λόγους τίθησιν: εἶπε θαρσήσας ἀνὴρ
<lb />πρὸς ἄνδρα κἀσήμηνεν ἐμφανὲς τέκμαρ.
</p></sp>
<sp>
<speaker>Κλυταιμνήστρα</speaker><p>
<lb />ξένοι, λέγοιτ᾽ ἂν εἴ τι δεῖ: πάρεστι γὰρ
<lb />ὁποῖά περ δόμοισι τοῖσδ᾽ ἐπεικότα,
<lb rend="displayNum" n="670" />καὶ θερμὰ λουτρὰ καὶ πόνων θελκτηρία
<lb />στρωμνή, δικαίων τ᾽ ὀμμάτων παρουσία.
<lb />εἰ δ᾽ ἄλλο πρᾶξαι δεῖ τι βουλιώτερον,
<lb />ἀνδρῶν τόδ᾽ ἐστὶν ἔργον, οἷς κοινώσομεν
</p></sp>
<sp>
<speaker>Ὀρέστης</speaker><p>
<lb />ξένος μέν εἰμι Δαυλιεὺς ἐκ Φωκέων:
<lb rend="displayNum" n="675" />στείχοντα δ᾽ αὐτόφορτον οἰκείᾳ  σαγῇ
<lb />εἰς Ἄργος, ὥσπερ δεῦρ᾽ ἀπεζύγην πόδα,
<lb />ἀγνὼς πρὸς ἀγνῶτ᾽ εἶπε συμβαλὼν ἀνήρ,
<lb />ἐξιστορήσας καὶ σαφηνίσας ὁδόν,
<lb />Στροφίος ὁ Φωκεύς: πεύθομαι γὰρ ἐν λόγῳ
<lb rend="displayNum" n="680" /><q direct="unspecified">ἐπείπερ ἄλλως, ὦ ξέν᾽, εἰς  Ἄργος κίεις,
<lb />πρὸς τοὺς τεκόντας πανδίκως μεμνημένος
<lb />τεθνεῶτ᾽ Ὀρέστην εἰπέ, μηδαμῶς λάθῃ.
<lb />εἴτ᾽ οὖν κομίζειν δόξα νικήσει φίλων,
<lb />εἴτ᾽ οὖν μέτοικον, εἰς τὸ πᾶν ἀεὶ ξένον,
<lb rend="displayNum" n="685" />θάπτειν, ἐφετμὰς τάσδε πόρθμευσον πάλιν.
<lb />νῦν γὰρ λέβητος χαλκέου πλευρώματα
<lb />σποδὸν κέκευθεν ἀνδρὸς εὖ κεκλαυμένου.</q>
<lb />τοσαῦτ᾽ ἀκούσας εἶπον.  εἰ δὲ τυγχάνω
<lb />τοῖς κυρίοισι καὶ προσήκουσιν λέγων
<lb rend="displayNum" n="690" />οὐκ οἶδα, τὸν τεκόντα δ᾽ εἰκὸς εἰδέναι.
</p></sp></div1></body></text></TEI.2>