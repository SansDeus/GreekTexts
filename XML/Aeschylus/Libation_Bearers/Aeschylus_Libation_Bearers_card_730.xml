<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="730" unit="card" />
</p></sp>
<sp><speaker>Χορός</speaker><p>
<lb rend="displayNum" n="730" />ἔοικεν ἁνὴρ  ὁ ξένος τεύχειν κακόν:
<lb />τροφὸν δ᾽ Ὀρέστου τήνδ᾽ ὁρῶ κεκλαυμένην.
<lb />ποῖ δὴ πατεῖς, Κίλισσα, δωμάτων πύλας;
<lb />λύπη δ᾽ ἄμισθός ἐστί σοι ξυνέμπορος;
</p></sp>
<sp>
<speaker>Τροφός</speaker><p>
<lb />Αἴγισθον ἡ κρατοῦσα τοῖς ξένοις  καλεῖν
<lb rend="displayNum" n="735" />ὅπως τάχιστ᾽ ἄνωγεν, ὡς σαφέστερον
<lb />ἀνὴρ ἀπ᾽ ἀνδρὸς τὴν νεάγγελτον φάτιν
<lb />ἐλθὼν πύθηται τήνδε, πρὸς μὲν οἰκέτας
<lb />θετοσκυθρωπῶν  ἐντὸς ὀμμάτων γέλων
<lb />κεύθουσ᾽ ἐπ᾽ ἔργοις διαπεπραγμένοις καλῶς
<lb rend="displayNum" n="740" />κείνῃ, δόμοις δὲ τοῖσδε παγκάκως ἔχειν,
<lb />φήμης ὕφ᾽  ἧς ἤγγειλαν οἱ ξένοι τορῶς.
<lb />ἦ δὴ κλύων ἐκεῖνος  εὐφρανεῖ νόον,
<lb />εὖτ᾽ ἂν πύθηται μῦθον.  ὦ τάλαιν᾽ ἐγώ:
<lb />ὥς μοι τὰ μὲν παλαιὰ συγκεκραμένα
<lb rend="displayNum" n="745" />ἄλγη δύσοιστα τοῖσδ᾽ ἐν Ἀτρέως δόμοις
<lb />τυχόντ᾽ ἐμὴν ἤλγυνεν ἐν στέρνοις φρένα.
<lb />ἀλλ᾽ οὔτι πω τοιόνδε πῆμ᾽ ἀνεσχόμην:
<lb />τὰ μὲν γὰρ ἄλλα τλημόνως ἤντλουν κακά:
<lb />φίλον δ᾽ Ὀρέστην, τῆς ἐμῆς ψυχῆς τριβήν,
<lb rend="displayNum" n="750" />ὃν ἐξέθρεψα μητρόθεν δεδεγμένη,—
<lb />κἀκ᾽  νυκτιπλάγκτων ὀρθίων κελευμάτων
<lb />καὶ πολλὰ καὶ μοχθήρ᾽ ἀνωφέλητ᾽ ἐμοὶ
<lb />τλάσῃ:—τὸ μὴ φρονοῦν γὰρ ὡσπερεὶ βοτὸν
<lb />τρέφειν ἀνάγκη, πῶς γὰρ οὔ; τρόπῳ φρενός:
<lb rend="displayNum" n="755" />οὐ γάρ τι φωνεῖ παῖς ἔτ᾽ ὢν ἐν σπαργάνοις,
<lb />εἰ  λιμός, ἢ δίψη τις, ἢ λιψουρία
<lb />ἔχει: νέα δὲ νηδὺς αὐτάρκης τέκνων.
<lb />τούτων πρόμαντις οὖσα, πολλὰ δ᾽, οἴομαι,
<lb />ψευσθεῖσα παιδὸς σπαργάνων φαιδρύντρια,
<lb rend="displayNum" n="760" />γναφεὺς τροφεύς  τε ταὐτὸν εἰχέτην τέλος.
<lb />ἐγὼ διπλᾶς δὲ τάσδε χειρωναξίας
<lb />ἔχουσ᾽ Ὀρέστην ἐξεδεξάμην πατρί:
<lb />τεθνηκότος δὲ νῦν τάλαινα πεύθομαι.
<lb />στείχω  δ᾽ ἐπ᾽ ἄνδρα τῶνδε  λυμαντήριον
<lb rend="displayNum" n="765" />οἴκων, θέλων δὲ τόνδε πεύσεται λόγον.
</p></sp></div2></div1></body></text></TEI.2>