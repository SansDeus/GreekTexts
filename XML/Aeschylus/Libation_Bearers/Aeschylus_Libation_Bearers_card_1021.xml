<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1021" unit="card" />
</p></sp>
<sp>
<speaker>Ὀρέστης</speaker><p>
<lb />ἀλλ᾽, ὡς ἂν εἰδῆτ᾽, οὐ γὰρ  οἶδ᾽ ὅπη τελεῖ,
<lb />ὥσπερ ξὺν ἵπποις ἡνιοστροφῶ  δρόμου
<lb />ἐξωτέρω: φέρουσι γὰρ νικώμενον
<lb />φρένες δύσαρκτοι: πρὸς δὲ καρδίᾳ φόβος
<lb rend="displayNum" n="1025" />ᾁδειν ἕτοιμος ἠδ᾽ ὑπορχεῖσθαι κότῳ.
<lb />ἕως δ᾽ ἔτ᾽  ἔμφρων εἰμί, κηρύσσω φίλοις
<lb />κτανεῖν τέ φημι μητέρ᾽ οὐκ ἄνευ δίκης,
<lb />πατροκτόνον μίασμα καὶ θεῶν στύγος.
<lb />καὶ φίλτρα τόλμης τῆσδε πλειστηρίζομαι
<lb rend="displayNum" n="1030" /><milestone ed="P" unit="para" />τὸν πυθόμαντιν Λοξίαν, χρήσαντ᾽ ἐμοὶ
<lb />πράξαντι μὲν ταῦτ᾽ ἐκτὸς αἰτίας κακῆς
<lb />εἶναι, παρέντα δ᾽—οὐκ ἐρῶ τὴν ζημίαν:
<lb />τόξῳ γὰρ οὔτις πημάτων ἐφίξεται.
<lb /><milestone ed="P" unit="para" />καὶ νῦν ὁρᾶτέ μ᾽, ὡς παρεσκευασμένος
<lb rend="displayNum" n="1035" />ξὺν τῷδε θαλλῷ καὶ στέφει προσίξομαι
<lb />μεσόμφαλόν θ᾽ ἵδρυμα, Λοξίου πέδον,
<lb />πυρός τε φέγγος ἄφθιτον κεκλημένον,
<lb />φεύγων τόδ᾽ αἷμα κοινόν: οὐδ᾽ ἐφ᾽ ἑστίαν
<lb />ἄλλην τραπέσθαι Λοξίας ἐφίετο.
<lb rend="displayNum" n="1041" />καὶ μαρτυρεῖν μὲν ὡς  ἐπορσύνθη κακὰ
<lb rend="displayNum" n="1040" />τάδ᾽ ἐν χρόνῳ μοι πάντας Ἀργείους λέγω:
<lb />ἐγὼ δ᾽ ἀλήτης τῆσδε γῆς ἀπόξενος,
<lb />ζῶν καὶ τεθνηκὼς τάσδε κληδόνας λιπών.
</p></sp>
<sp>
<speaker>Χορός</speaker><p>
<lb />ἀλλ᾽ εὖ γ᾽ ἔπραξας, μηδ᾽ ἐπιζευχθῇς  στόμα
<lb rend="displayNum" n="1045" />φήμῃ πονηρᾷ  μηδ᾽ ἐπιγλωσσῶ κακά,
<lb />ἐλευθερώσας πᾶσαν Ἀργείων  πόλιν,
<lb />δυοῖν δρακόντοιν εὐπετῶς τεμὼν κάρα.
</p></sp>
<sp>
<speaker>Ὀρέστης</speaker><p>
ἆ, ἆ.  
<lb />δμωαὶ γυναῖκες, αἵδε Γοργόνων δίκην
<lb />φαιοχίτωνες καὶ πεπλεκτανημέναι
<lb rend="displayNum" n="1050" />πυκνοῖς δράκουσιν: οὐκέτ᾽ ἂν μείναιμ᾽  ἐγώ.
</p></sp></div2></div1></body></text></TEI.2>