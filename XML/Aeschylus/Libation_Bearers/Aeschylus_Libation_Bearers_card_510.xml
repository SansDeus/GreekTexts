<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="510" unit="card" />
</p></sp>
<sp>
<speaker>Χορός</speaker><p>
<lb rend="displayNum" n="510" />καὶ μὴν ἀμεμφῆ τόνδ᾽ ἐτείνατον  λόγον,
<lb />τίμημα τύμβου τῆς ἀνοιμώκτου τύχης.
<lb />τὰ δ᾽ ἄλλ᾽, ἐπειδὴ δρᾶν κατώρθωσαι φρενί,
<lb />ἔρδοις ἂν ἤδη δαίμονος πειρώμενος.
</p></sp>
<sp>
<speaker>Ὀρέστης</speaker><p>
<lb />ἔσται: πυθέσθαι δ᾽ οὐδέν ἐστ᾽ ἔξω δρόμου,
<lb rend="displayNum" n="515" />πόθεν χοὰς ἔπεμψεν, ἐκ τίνος λόγου
<lb />μεθύστερον τιμῶσ᾽ ἀνήκεστον πάθος;
<lb />θανόντι  δ᾽ οὐ φρονοῦντι δειλαία χάρις
<lb />ἐπέμπετ᾽: οὐκ ἔχοιμ᾽ ἂν εἰκάσαι τόδε.
<lb />τὰ δῶρα μείω  δ᾽ ἐστὶ τῆς ἁμαρτίας.
<lb rend="displayNum" n="520" />τὰ πάντα γάρ τις ἐκχέας ἀνθ᾽ αἵματος
<lb />ἑνός, μάτην ὁ μόχθος: ὧδ᾽ ἔχει λόγος.
<lb />θέλοντι δ᾽, εἴπερ οἶσθ᾽, ἐμοὶ φράσον τάδε.
</p></sp>
<sp>
<speaker>Χορός</speaker><p>
<lb />οἶδ᾽, ὦ τέκνον, παρῆ  γάρ: ἔκ τ᾽ ὀνειράτων
<lb />καὶ νυκτιπλάγκτων δειμάτων πεπαλμένη
<lb rend="displayNum" n="525" />χοὰς ἔπεμψε τάσδε δύσθεος γυνή.
</p></sp>
<sp>
<speaker>Ὀρέστης</speaker><p>
<lb />ἦ καὶ πέπυσθε τοὔναρ, ὥστ᾽ ὀρθῶς φράσαι;
</p></sp>
<sp>
<speaker>Χορός</speaker><p>
<lb />τεκεῖν δράκοντ᾽ ἔδοξεν, ὡς αὐτὴ λέγει.
</p></sp>
<sp>
<speaker>Ὀρέστης</speaker><p>
<lb />καὶ ποῖ τελευτᾷ καὶ καρανοῦται λόγος;
</p></sp>
<sp>
<speaker>Χορός</speaker><p>

<lb />ἐν <del status="unremarkable">ι</del> παιδὸς ὁρμίσαι δίκην.
</p></sp>
<sp>
<speaker>Ὀρέστης</speaker><p>
<lb rend="displayNum" n="530" />τίνος  βορᾶς χρῄζοντα, νεογενὲς  δάκος;
</p></sp>
<sp>
<speaker>Χορός</speaker><p>
<lb />αὐτὴ προσέσχε μαζὸν ἐν τὠνείρατι.
</p></sp>
<sp>
<speaker>Ὀρέστης</speaker><p>
<lb />καὶ πῶς ἄτρωτον οὖθαρ ἦν  ὑπὸ στύγους;
</p></sp>
<sp>
<speaker>Χορός</speaker><p>
<lb />ὥστ᾽ ἐν γάλακτι θρόμβον αἵματος σπάσαι.
</p></sp>
<sp>
<speaker>Ὀρέστης</speaker><p>
<lb />οὔτοι μάταιον: ἀνδρὸς ὄψανον πέλει.
</p></sp>
<sp>
<speaker>Χορός</speaker><p>
<lb rend="displayNum" n="535" />ἡ δ᾽ ἐξ ὕπνου κέκλαγγεν  ἐπτοημένη.
<lb />πολλοὶ δ᾽ ἀνῇθον, ἐκτυφλωθέντες σκότῳ,
<lb />λαμπτῆρες ἐν δόμοισι δεσποίνης χάριν:
<lb />πέμπει τ᾽ ἔπειτα τάσδε κηδείους χοάς,
<lb />ἄκος τομαῖον ἐλπίσασα πημάτων.
</p></sp></div1></body></text></TEI.2>