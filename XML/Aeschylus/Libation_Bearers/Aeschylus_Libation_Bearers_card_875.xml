<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="875" unit="card" />
</p></sp>
<sp>
<speaker>Οἰκέτης</speaker><p>
<lb rend="displayNum" n="875" />οἴμοι, πανοίμοι  δεσπότου πεπληγμένου:
<lb />οἴμοι μάλ᾽ αὖθις ἐν τρίτοις προσφθέγμασιν.
<lb />Αἴγισθος οὐκέτ᾽ ἔστιν.  ἀλλ᾽ ἀνοίξατε
<lb />ὅπως τάχιστα, καὶ γυναικείους πύλας
<lb />μοχλοῖς χαλᾶτε: καὶ μάλ᾽ ἡβῶντος δὲ δεῖ,
<lb rend="displayNum" n="880" />οὐχ ὡς δ᾽ ἀρῆξαι διαπεπραγμένῳ: τί γάρ;
<lb />ἰοὺ ἰού.
<lb />κωφοῖς ἀυτῶ καὶ καθεύδουσιν μάτην
<lb />ἄκραντα βάζω; ποῖ Κλυταιμήστρα; τί δρᾷ;
<lb />ἔοικε νῦν αὐτῆς ἐπὶ ξυροῦ πέλας
<lb />αὐχὴν πεσεῖσθαι πρὸς δίκην  πεπληγμένος.
</p></sp>
<sp>
<speaker>Κλυταιμνήστρα</speaker><p>
<lb rend="displayNum" n="885" />τί δ᾽ ἐστὶ χρῆμα; τίνα βοὴν ἵστης δόμοις;
</p></sp>
<sp>
<speaker>Οἰκέτης</speaker><p>
<lb />τὸν ζῶντα καίνειν τοὺς τεθνηκότας λέγω.
</p></sp>
<sp>
<speaker>Κλυταιμνήστρα</speaker><p>
<lb />οἲ 'γώ.  ξυνῆκα τοὔπος ἐξ αἰνιγμάτων.
<lb />δόλοις ὀλούμεθ᾽, ὥσπερ οὖν ἐκτείναμεν.
<lb />δοίη τις ἀνδροκμῆτα πέλεκυν ὡς τάχος:
<lb rend="displayNum" n="890" />εἰδῶμεν εἰ  νικῶμεν, ἢ νικώμεθα:
<lb />ἐνταῦθα γὰρ δὴ τοῦδ᾽ ἀφικόμην κακοῦ.
</p></sp>
<sp>
<speaker>Ὀρέστης</speaker><p>
<lb />σὲ καὶ ματεύω: τῷδε δ᾽ ἀρκούντως ἔχει.
</p></sp>
<sp>
<speaker>Κλυταιμνήστρα</speaker><p>
<lb />οἲ 'γώ.  τέθνηκας, φίλτατ᾽ Αἰγίσθου βία.
</p></sp>
<sp>
<speaker>Ὀρέστης</speaker><p>
<lb />φιλεῖς τὸν ἄνδρα; τοιγὰρ ἐν ταὐτῷ τάφῳ
<lb rend="displayNum" n="895" />κείσῃ: θανόντα δ᾽ οὔτι μὴ προδῷς ποτε.
</p></sp>
<sp>
<speaker>Κλυταιμνήστρα</speaker><p>
<lb />ἐπίσχες, ὦ παῖ, τόνδε δ᾽ αἴδεσαι, τέκνον,
<lb />μαστόν, πρὸς ᾧ σὺ  πολλὰ δὴ βρίζων ἅμα
<lb />οὔλοισιν ἐξήμελξας εὐτραφὲς γάλα.
</p></sp>
<sp>
<speaker>Ὀρέστης</speaker><p>
<lb />Πυλάδη τί δράσω; μητέρ᾽ αἰδεσθῶ κτανεῖν;
</p></sp></div2></div1></body></text></TEI.2>