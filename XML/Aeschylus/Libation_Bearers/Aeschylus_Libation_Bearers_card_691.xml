<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="691" unit="card" />
</p></sp>
<sp>
<speaker>Κλυταιμνήστρα</speaker><p>
<lb />οἲ 'γώ, κατ᾽ ἄκρας εἶπας  ὡς πορθούμεθα.
<lb />ὦ δυσπάλαιστε τῶνδε δωμάτων Ἀρά,
<lb />ὡς πόλλ᾽ ἐπωπᾷς, κἀκποδὼν εὖ κείμενα
<lb />τόξοις πρόσωθεν εὐσκόποις χειρουμένη,
<lb rend="displayNum" n="695" />φίλων ἀποψιλοῖς με τὴν παναθλίαν.
<lb />καὶ νῦν Ὀρέστης—ἦν γὰρ εὐβούλως ἔχων,
<lb />ἔξω κομίζων  ὀλεθρίου πηλοῦ πόδα,—
<lb />νῦν δ᾽ ἥπερ  ἐν δόμοισι βακχείας  καλῆς
<lb />ἰατρὸς ἐλπὶς ἦν, προδοῦσαν ἔγγραφε.
</p></sp>
<sp>
<speaker>Ὀρέστης</speaker><p>
<lb rend="displayNum" n="700" />ἐγὼ μὲν οὖν  ξένοισιν ὧδ᾽ εὐδαίμοσιν
<lb />κεδνῶν ἕκατι πραγμάτων ἂν ἤθελον
<lb />γνωστὸς γενέσθαι καὶ ξενωθῆναι: τί γὰρ
<lb />ξένου ξένοισίν ἐστιν εὐμενέστερον;
<lb />πρὸς δυσσεβείας <add>δ᾽</add>  ἦν ἐμοὶ τόδ᾽ ἐν φρεσίν,
<lb rend="displayNum" n="705" />τοιόνδε πρᾶγμα μὴ καρανῶσαι φίλοις,
<lb />καταινέσαντα καὶ κατεξενωμένον.
</p></sp>
<sp>
<speaker>Κλυταιμνήστρα</speaker><p>
<lb />οὔτοι κυρήσεις μεῖον ἀξίως σέθεν,
<lb />οὐδ᾽ ἧσσον ἂν γένοιο δώμασιν φίλος.
<lb />ἄλλος δ᾽ ὁμοίως ἦλθεν ἂν τάδ᾽ ἀγγελῶν.
<lb rend="displayNum" n="710" />ἀλλ᾽ ἔσθ᾽ ὁ καιρὸς ἡμερεύοντας ξένους
<lb />μακρᾶς κελεύθου τυγχάνειν τὰ πρόσφορα.
<lb />ἄγ᾽ αὐτὸν εἰς ἀνδρῶνας εὐξένους δόμων,
<lb />ὀπισθόπους τε  τούσδε καὶ ξυνέμπορον:
<lb />κἀκεῖ κυρούντων δώμασιν τὰ πρόσφορα.
<lb rend="displayNum" n="715" />αἰνῶ δὲ πράσσειν ὡς ὑπευθύνῳ  τάδε.
<lb />ἡμεῖς δὲ ταῦτα τοῖς κρατοῦσι δωμάτων
<lb />κοινώσομέν  τε κοὐ σπανίζοντες φίλων
<lb />βουλευσόμεσθα  τῆσδε συμφορᾶς πέρι.
</p></sp></div1></body></text></TEI.2>