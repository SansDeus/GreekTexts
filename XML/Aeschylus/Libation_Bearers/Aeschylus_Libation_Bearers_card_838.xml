<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="3" org="uniform" sample="complete"><sp><p><milestone ed="p" n="838" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Αἴγισθος</speaker><p>
<lb />ἥκω μὲν οὐκ ἄκλητος, ἀλλ᾽ ὑπάγγελος:
<lb />νέαν φάτιν δὲ πεύθομαι λέγειν τινὰς
<lb rend="displayNum" n="840" />ξένους μολόντας οὐδαμῶς ἐφίμερον,
<lb />μόρον δ᾽ Ὀρέστου.  καὶ τόδ᾽ ἀμφέρειν δόμοις
<lb />γένοιτ᾽ ἂν ἄχθος δειματοσταγὲς  φόνῳ
<lb />τῷ πρόσθεν ἑλκαίνουσι καὶ δεδηγμένοις.
<lb />πῶς ταῦτ᾽ ἀληθῆ καὶ βλέποντα δοξάσω;
<lb rend="displayNum" n="845" />ἢ πρὸς γυναικῶν δειματούμενοι λόγοι
<lb />πεδάρσιοι θρῴσκουσι, θνῄσκοντες μάτην;
<lb />τί τῶνδ᾽ ἂν εἴποις ὥστε δηλῶσαι φρενί;
</p></sp>
<sp>
<speaker>Χορός</speaker><p>
<lb />ἠκούσαμεν μέν, πυνθάνου δὲ τῶν ξένων
<lb />ἔσω παρελθών.  οὐδὲν ἀγγέλων σθένος
<lb rend="displayNum" n="850" />ὡς αὐτὸν  αὐτῶν  ἄνδρα πεύθεσθαι πάρα.
</p></sp>
<sp>
<speaker>Αἴγισθος</speaker><p>
<lb />ἰδεῖν ἐλέγξαι τ᾽ αὖ  θέλω τὸν ἄγγελον,
<lb />εἴτ᾽ αὐτὸς ἦν θνῄσκοντος  ἐγγύθεν παρών,
<lb />εἴτ᾽ ἐξ ἀμαυρᾶς κληδόνος λέγει μαθών.
<lb />οὔτοι φρέν᾽ ἂν  κλέψειεν  ὠμματωμένην.
</p></sp></div1></body></text></TEI.2>