<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="540" unit="card" />
</p></sp>
<sp>
<speaker>Ὀρέστης</speaker><p>
<lb rend="displayNum" n="540" />ἀλλ᾽ εὔχομαι γῇ τῇδε καὶ πατρὸς τάφῳ
<lb />τοὔνειρον εἶναι τοῦτ᾽ ἐμοὶ τελεσφόρον.
<lb />κρίνω δέ τοί νιν ὥστε συγκόλλως  ἔχειν.
<lb />εἰ γὰρ τὸν αὐτὸν χῶρον ἐκλιπὼν  ἐμοὶ
<lb />οὕφις ἐμοῖσι  σπαργάνοις ὡπλίζετο,
<lb rend="displayNum" n="545" />καὶ μαστὸν  ἀμφέχασκ᾽ ἐμὸν θρεπτήριον,
<lb />θρόμβῳ δ᾽ ἔμειξεν  αἵματος φίλον γάλα,
<lb />ἡ δ᾽ ἀμφὶ τάρβει τῷδ᾽  ἐπῴμωξεν πάθει,
<lb />δεῖ τοί νιν, ὡς ἔθρεψεν ἔκπαγλον τέρας,
<lb />θανεῖν βιαίως: ἐκδρακοντωθεὶς δ᾽ ἐγὼ
<lb rend="displayNum" n="550" />κτείνω νιν, ὡς τοὔνειρον ἐννέπει τόδε.
</p></sp>
<sp>
<speaker>Χορός</speaker><p>
<lb />τερασκόπον δὴ  τῶνδέ σ᾽ αἱροῦμαι πέρι.
<lb />γένοιτο δ᾽ οὕτως.  τἄλλα δ᾽ ἐξηγοῦ φίλοις,
<lb />τοὺς μέν  τι ποιεῖν, τοὺς δὲ μή τι δρᾶν λέγων.
</p></sp>
<sp>
<speaker>Ὀρέστης</speaker><p>
<lb />ἁπλοῦς ὁ μῦθος: τήνδε μὲν στείχειν  ἔσω,
<lb rend="displayNum" n="555" />αἰνῶ δὲ κρύπτειν τάσδε συνθήκας ἐμάς,
<lb />ὡς ἂν δόλῳ κτείναντες  ἄνδρα τίμιον
<lb />δόλοισι  καὶ ληφθῶσιν ἐν ταὐτῷ βρόχῳ
<lb />θανόντες,  καὶ Λοξίας ἐφήμισεν,
<lb />ἄναξ Ἀπόλλων, μάντις ἀψευδὴς τὸ πρίν.
<lb rend="displayNum" n="560" /><milestone ed="P" unit="para" />ξένῳ γὰρ εἰκώς, παντελῆ σαγὴν ἔχων,
<lb />ἥξω σὺν ἀνδρὶ τῷδ᾽ ἐφ᾽ ἑρκείους  πύλας
<lb />Πυλάδῃ, ξένος τε καὶ δορύξενος δόμων.
<lb />ἄμφω δὲ φωνὴν ἥσομεν  Παρνησσίδα,
<lb />γλώσσης ἀυτὴν Φωκίδος μιμουμένω.
<lb rend="displayNum" n="565" />καὶ δὴ θυρωρῶν οὔτις ἂν φαιδρᾷ φρενὶ
<lb />δέξαιτ᾽, ἐπειδὴ δαιμονᾷ δόμος κακοῖς:
<lb />μενοῦμεν οὕτως ὥστ᾽ ἐπεικάζειν τινὰ
<lb />δόμους  παραστείχοντα  καὶ τάδ᾽ ἐννέπειν:
<lb /><q direct="unspecified">τί δὴ πύλαισι  τὸν ἱκέτην ἀπείργεται
<lb rend="displayNum" n="570" />Αἴγισθος, εἴπερ οἶδεν ἔνδημος παρών;</q>
<lb /><milestone ed="P" unit="para" />εἰ δ᾽ οὖν ἀμείψω βαλὸν ἑρκείων  πυλῶν
<lb />κἀκεῖνον ἐν θρόνοισιν εὑρήσω πατρός,
<lb />ἢ καὶ μολὼν ἔπειτά μοι κατὰ στόμα
<lb />ἀρεῖ, σάφ᾽ ἴσθι, καὶ κατ᾽ ὀφθαλμοὺς βαλεῖ,
<lb rend="displayNum" n="575" />πρὶν αὐτὸν εἰπεῖν <q direct="unspecified">ποδαπὸς ὁ ξένος;</q> νεκρὸν
<lb />θήσω, ποδώκει περιβαλὼν χαλκεύματι.
<lb />φόνου δ᾽ Ἐρινὺς οὐχ ὑπεσπανισμένη
<lb />ἄκρατον αἷμα πίεται τρίτην πόσιν.
<lb /><milestone ed="P" unit="para" />νῦν  οὖν σὺ μὲν φύλασσε τἀν οἴκῳ καλῶς,
<lb rend="displayNum" n="580" />ὅπως ἂν ἀρτίκολλα συμβαίνῃ τάδε:
<lb />ὑμῖν δ᾽ ἐπαινῶ γλῶσσαν εὔφημον φέρειν,
<lb />σιγᾶν θ᾽ ὅπου δεῖ καὶ λέγειν τὰ καίρια.
<lb />τὰ δ᾽ ἄλλα τούτῳ δεῦρ᾽ ἐποπτεῦσαι λέγω,
<lb />ξιφηφόρους ἀγῶνας ὀρθώσαντί μοι.
</p></sp></div1></body></text></TEI.2>