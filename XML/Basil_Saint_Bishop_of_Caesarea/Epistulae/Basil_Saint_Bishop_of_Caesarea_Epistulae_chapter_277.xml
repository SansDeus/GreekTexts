<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="277" org="uniform" sample="complete"><head>Μαξίμῳ σχολαστικῷ</head><p>
Ἀνήγγειλέ μοι ὁ καλὸς καὶ ἀγαθὸς Θεότεκνος
τὰ περὶ τῆς σεμνότητός σου, καὶ ἐνεποίησέ μοι
πόθον τῆς σῆς συντυχίας, ἐναργῶς <note n="6" place="unspecified" anchored="yes">σαφῶς εδιτι αντι#3υι.</note> ὑπογράφων
τῷ λόγῳ τῆς ψυχῆς σου τὸν χαρακτῆρα: καὶ
τοσοῦτον ἐξέκαυσέ μοι τὸ περὶ σὲ φίλτρον,
<pb id="v.4.p.160" />
ὥστ̓, εἰ μὴ καὶ τῷ γήρᾳ ἐβαρυνόμην, καὶ τῇ
συντρόφῳ κατειχόμην ἀσθενείᾳ, καὶ μυρίαις ταῖς
κατὰ τὴν Ἐκκλησίαν φροντίσιν ἤμην πεπεδημένος,
οὐδὲν ἄν με κατέσχεν αὐτὸν γενέσθαι παρὰ
σέ. καὶ γὰρ οὐ μικρὸν τῷ ὄντι κέρδος, ἐξ οἰκίας
μεγάλης καὶ γένους περιφανοῦς πρὸς τὸν εὐαγγελικὸν <note n="1" place="unspecified" anchored="yes">ἀγγελικὸν εδιτι αντι#3υι.</note>
μεταστάντα βίον, χαλινῶσαι μὲν λογισμῷ
τὴν νεότητα, τὰ δὲ τῆς σαρκὸς πάθη
δοῦλα τῷ λόγῳ <note n="2" place="unspecified" anchored="yes">λογισμῷ εδιτι αντι#3υι.</note> ποιῆσαι, ταπεινοφροσύνῃ δὲ
κεχρῆσθαι τῇ ὀφειλομένῃ Χριστιανῷ, φρονοῦντι
περὶ ἑαυτοῦ οἷα εἰκός, ὅθεν ἔφυ, καὶ οἷ πορεύεται. <note n="3" place="unspecified" anchored="yes">πορεύσεται ε.</note>
ἡ γὰρ τῆς φύσεως ἔννοια καταστέλλει μὲν τῆς
ψυχῆς τὸ φλεγμαῖνον, ἀλαζονείαν δὲ πᾶσαν καὶ
αὐθάδειαν ὑπερορίζει, καὶ τὸ ὅλον, μαθητὴν τοῦ
Κυρίου καθίστησι, τοῦ εἰπόντος: Μάθετε ἀπ̓
ἐμοῦ, ὅτι πρᾶός εἰμι καὶ ταπεινὸς τῇ καρδίᾳ. τῷ
ὄντι γάρ, φίλτατε παίδων, μόνον περισπούδαστον
καὶ ἐπαινετὸν τὸ διαρκὲς ἀγαθόν. τοῦτο δὲ
ἐστιν ἡ παρὰ Θεοῦ τιμή.
Τὰ δὲ ἀνθρώπινα ταῦτα σκιᾶς ἐστιν ἀμυδρότερα
καὶ ὀνείρων ἀπατηλότερα. ἥ τε γὰρ νεότης
τῶν ἠρινῶν. ἀνθέων ὀξύτερον καταρρεῖ, καὶ ὥρα
σώματος ἢ νόσῳ ἢ χρόνῳ καταμαραίνεται. <note n="4" place="unspecified" anchored="yes">ἀπομαραίνεται ηαρλ.; μαραίνεται #3υατυορ αλιι μσς.</note> καὶ
πλοῦτος μὲν ἄπιστος, δόξα δὲ εὐπερίτρεπτος.
αἵ τε περὶ τὰς τέχνας διαπονήσεις τῷ χρόνῳ
τούτῳ συναπαρτίζονται. ἀλλὰ καὶ τὸ περισπούδαστον
<pb id="v.4.p.162" />
ἅπασιν, οἱ λόγοι, ἄχρι τῆς ἀκοῆς χάριν
ἔχουσιν. ἀρετῆς δὲ ἄσκησις τίμιον μὲν κτῆμα τῷ
ἔχοντι, ἥδιστον δὲ θεαμάτων <note n="1" place="unspecified" anchored="yes">θαυμάτων Ωατ. ; θέαμα εδιτι αντι#3υι.</note> τοῖς ἐντυγχάνουσιν.
ὧν <note n="2" place="unspecified" anchored="yes">ἧς εδιτι αντι#3υι.</note> ἐπιμελούμενος, ἄξιον σεαυτὸν καταστήσεις
τῶν ἐν ἐπαγγελίαις ἀποκειμένων παρὰ τοῦ
Κυρίου <note n="3" place="unspecified" anchored="yes">ἡμῖν αδδ. ε.</note> ἀγαθῶν.
Τίνι δ̓ ἂν τρόπῳ ἔλθοις πρὸς τὴν τῶν καλῶν
ἀνάληψιν <note n="4" place="unspecified" anchored="yes">ἀντίληψιν ε.</note> καὶ ὅπως ἂν τὰ κτηθέντα διασώσαιο, <note n="5" place="unspecified" anchored="yes">διασώσεις εδιτι αντι#3υι.</note>
μακρότερον εἰπεῖν ἢ κατὰ τὴν παροῦσαν ὁρμὴν
τοῦ λόγου. ἐπῆλθε δ̓ οὖν ἐμοὶ καὶ αὐτὰ ταῦτά
σοι <note n="6" place="unspecified" anchored="yes">ομ. ε.</note> προσφθέγξασθαι, ἐξ ὧν ἤκουσα παρὰ τοῦ
ἀδελφοῦ Θεοτέκνου: ὃν πάντοτε μὲν εὔχομαι
ἀληθεύειν, μάλιστα δὲ ἐν τοῖς περὶ σοῦ λόγοις,
ἵνα πλέον δοξάζηται ἐπὶ σοὶ ὁ Κύριος, ἀπὸ ῥίζης
ἀλλοτρίας τοῖς πολυτιμήτοις καρποῖς τῆς εὐσεβείας βρύοντι.
</p></div1></body></text></TEI.2>