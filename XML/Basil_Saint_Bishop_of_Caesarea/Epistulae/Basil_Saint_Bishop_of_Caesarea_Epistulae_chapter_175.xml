<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="175" org="uniform" sample="complete"><head>Μαγνηνιανῷ <note n="1" place="unspecified" anchored="yes">Μαγνινιανῷ μεδ.</note> κόμητι</head><p>
Πρώην ἐπέστελλέ μοι ἡ σεμνότης σου ἄλλα
τινὰ καὶ περὶ πίστεως γράψαι ἡμᾶς ἐναργῶς
προστάσσουσα. ἀλλ̓ ἐγὼ τὴν μὲν σὴν περὶ τὸ
πρᾶγμα ἄγαμαι σπουδήν, <note n="2" place="unspecified" anchored="yes">σπουδήν ομ. ε.</note> καὶ εὔχομαι τῷ Θεῷ
ἀνενδότως σοι τῶν ἀγαθῶν τὴν αἵρεσιν ἐνυπάρχειν
καὶ ἀεί σε προκόπτοντα καὶ γνώσει καὶ ἔργοις
ἀγαθοῖς τελειοῦσθαι: διὰ δὲ τὸ μὴ βούλεσθαι
περὶ πίστεως σύνταγμα καταλιμπάνειν μηδὲ
γράφειν διαφόρους πίστεις, παρετηρησάμην μὴ <note n="3" place="unspecified" anchored="yes">μή αδδ. ξαππς.</note>
ἀποστεῖλαι ἃ ἐπεζητήσατε.
Πλὴν δοκεῖτέ μοι περιηχεῖσθαι παρὰ τῶν
αὐτόθι, τῶν μηδὲν ἐργαζομένων, οἳ <note n="4" place="unspecified" anchored="yes">ὁ εδιτι αντι#3ι.</note> ἐπὶ διαβολῇ
ἡμετέρᾳ λέγουσί τινα, ὡς ἐκ τούτου ἑαυτοὺς
συστήσοντες, <note n="5" place="unspecified" anchored="yes">συστήσαντες εδιτι αντι#3ι.</note> ἐὰν ἡμῶν τὰ αἴσχιστα καταψεύσωνται.
ἐκείνους μὲν γὰρ φανεροῖ ὁ παρελθὼν
χρόνος, καὶ προϊοῦσα ἡ πεῖρα φανερωτέρους
ποιήσει. ἡμεῖς δὲ παρακαλοῦμεν τοὺς ἠλπικότας
εἰς Χριστὸν μηδὲν παρὰ τὴν ἀρχαίαν περιεργάζεσθαι
πίστιν, ἀλλ̓ ὡς πιστεύομεν, οὕτω καὶ
βαπτίζεσθαι, ὡς δὲ βαπτιζόμεθα, οὕτω καὶ δοξολογεῖν.
ὀνόματα δὲ ἡμῖν ἀρκεῖ <note n="6" place="unspecified" anchored="yes">ἀρκεῖν μεδ.</note> ἐκεῖνα ὁμολογεῖν,
<pb id="v.2.p.458" />
ἃ παρελάβομεν παρὰ τῆς ἁγιας Γραφῆς καὶ τὴν
ἐπὶ τούτοις καινοτομίαν διαφεύγειν. οὐ γὰρ ἐν
τῇ ἐφευρέσει τῶν προσηγοριῶν ἡ σωτηρία ἡμῶν,
ἀλλ̓ ἐν τῇ ὑγιεῖ περὶ τῆς θεότητος εἰς ἣν πεπιστεύκαμεν ὁμολογίᾳ.
</p></div1></body></text></TEI.2>