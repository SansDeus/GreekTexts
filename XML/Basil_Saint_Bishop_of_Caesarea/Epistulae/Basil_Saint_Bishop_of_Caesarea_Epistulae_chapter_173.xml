<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="173" org="uniform" sample="complete"><head>Πρὸς Θεοδώραν κανονικήν <note n="2" place="unspecified" anchored="yes">Θεοδώρᾳ κανονικῇ εδιτι αντι#3ι.; περὶ βίου κανονικοῦ αδδ. ηαρλ.</note></head><p>
Ὀκνηροὺς ἡμᾶς ποιεῖ πρὸς τὸ γράφειν τὸ μὴ
πεπεῖσθαι τὰς ἐπιστολὰς ἡμῶν πάντως <note n="3" place="unspecified" anchored="yes">πάντας εδιτι αντι#3ι.</note> ἐγχειρίζεσθαι
τῇ σῇ ἀγάπῃ ἀλλὰ κακίᾳ τῶν διακονούντων
μυρίους προεντυγχάνειν ἑτέρους: καὶ μάλιστα νῦν
οὕτω τεταραγμένων <note n="4" place="unspecified" anchored="yes">τεταγμένων εδιτι αντι#3ι.</note> τῶν κατὰ τὴν οἰκουμένην
πραγμάτων. διόπερ ἀναμένω <note n="5" place="unspecified" anchored="yes">ἀναμένομεν εδιτι αντι#3ι.</note> τρόπον τινὰ μεμφθῆναι <note n="6" place="unspecified" anchored="yes">πεμφθῆναι ε.</note>
καὶ <note n="7" place="unspecified" anchored="yes">καί ομ. ε.</note> ἀπαιτηθῆναι βιαίως τὰς ἐπιστολάς,
ὥστε αὐτῷ τούτῳ τεκμηρίῳ χρήσασθαι τῆς ἀποδόσεως.
καὶ γράφοντες μὲν οὖν καὶ σιωπῶντες
ἓν ἔργον ἔχομεν ἐν ταῖς καρδίαις ἡμῶν, φυλάσσειν
τὴν μνήμην τῆς κοσμιότητός σου, καὶ προσεύχεσθαι
τῷ Κυρίῳ δοῦναί σοι τελέσαι τὸν δρόμον
τῆς ἀγαθῆς πολιτείας καθὰ προείλου. τῷ ὄντι
<pb id="v.2.p.450" />
γὰρ οὐ μικρὸς ἀγὼν ὁμολογοῦντι <note n="1" place="unspecified" anchored="yes">ὁμολογοῦντά τι εδιτι αντι#3ι.</note> τῆς ἐπαγγελίας
τὰ ἐφεξῆς ἐπάγειν. τὸ μὲν γὰρ προελέσθαι τὴν
κατὰ τὸ εὐαγγέλιον πολιτείαν παντός, τὸ δὲ καὶ
μέχρι τῶν μικροτάτων ἄγειν τὴν παρατήρησιν,
καὶ μηδὲν τῶν ἐκεῖ γεγραμμένων παρορᾷν, τοῦτο
πάνυ ὀλίγοις τῶν εἰς ἡμετέραν γνῶσιν ἡκόντων
κατώρθωται: ὥστε καὶ γλώσσῃ πεπεδημένῃ κεχρῆσθαι <note n="2" place="unspecified" anchored="yes">χρῆσθαι εδιτι αντι#3ι.</note>
καὶ ὀφθαλμῷ πεπαιδαγωγημένῳ κατὰ
τὸ βούλημα τοῦ εὐαγγελίου, καὶ χερσὶν ἐνεργεῖν
κατὰ τὸν σκοπὸν τῆς εὐαρεστήσεως τοῦ Θεοῦ,
καὶ πόδας κινεῖν καὶ ἑκάστῳ τῶν μελῶν οὕτω
κεχρῆσθαι ὡς ἐξ ἀρχῆς ὁ Δημιουργὸς ἡμῶν
ᾠκονόμησε: τὸ ἐν τῇ καταστολῇ κόσμιον, τὸ ἐν
ταῖς συντυχίαις τῶν ἀνδρῶν πεφυλαγμένον, τὸ
ἐν βρώμασιν αὔταρκες, τὸ ἐν τῇ κτήσει <note n="3" place="unspecified" anchored="yes">κτήσει ε; κυήσει εδιτι.</note> τῶν
ἀναγκαίων ἀπέριττον. ταῦτα πάντα μικρὰ μὲν
ἁπλῶς οὕτω λεγόμενα, μεγάλου δὲ ἀγῶνος εἰς τὸ
κατορθωθῆναι χρῄζοντα, ὡς ἐπ̓ αὐτῆς <note n="4" place="unspecified" anchored="yes"><lemma targOrder="U" from="ROOT" to="DITTO">ὡς ἐπ̓ αὐτῆς</lemma>εὑρήκαμεν εδιτι αντι#3ι.</note> τῆς ἀληθείας
εὕρομεν. καὶ μὲν καὶ τὸ ἐν τῇ ταπεινοφροσύνῃ
τέλειον, ὡς μήτε προγόνων περιφανείας
μεμνῆσθαι, μήτε, εἴ τι ὑπάρχει <note n="5" place="unspecified" anchored="yes">ἐνυπάρχει εδιτι αντι#3ι.</note> ἡμῖν ἐκ <note n="6" place="unspecified" anchored="yes">ἐκ ομ. ε.</note> φύσεως
πλεονέκτημα ἢ κατὰ σῶμα ἢ κατὰ ψυχήν, τούτῳ
ἐπαίρεσθαι, μήτε τὰς ἔξωθεν περὶ ἡμῶν ὑπολήψεις
ἀφορμὴν ἐπάρσεώς τε καὶ φυσιώσεως ποιεῖσθαι,
ταῦτα τοῦ εὐαγγελικοῦ ἔχεται βίου. τὸ ἐν
ἐγκρατείᾳ εὔτονον, τὸ ἐν προσευχαῖς φιλόπονον,
τὸ ἐν φιλαδελφίᾳ συμπαθές, τὸ πρὸς τοὺς δεομένους
κοινωνικόν, <note n="7" place="unspecified" anchored="yes">τὸ πρὸς τοὺς δεομένους κοινωνικόν ομ. ε.</note> τὸ τοῦ φρονήματος καταβεβλημένον,
ὁ συντριμμὸς τῆς καρδίας, <note n="8" place="unspecified" anchored="yes">τὸ πρὸς τοὺς δεομένους κοινωνικόν αδδ. ε.</note> τὸ τῆς
πίστεως ὑγιές, τὸ ἐν σκυθρωπότητι ὁμαλόν, μηδέποτε
<pb id="v.2.p.452" />
τῆς ἐννοίας ἡμῶν λειπούσης τοῦ φοβεροῦ
καὶ ἀπαραιτήτου δικαστηρίου τὴν μνήμην πρὸς ὃ
ἐπειγόμεθα μὲν ἅπαντες, μέμνηνται δὲ αὐτοῦ καὶ
τὴν ἀπ̓ αὐτοῦ ἔκβασιν ἀγωνιῶσιν ἐλάχιστοι.
</p></div1></body></text></TEI.2>