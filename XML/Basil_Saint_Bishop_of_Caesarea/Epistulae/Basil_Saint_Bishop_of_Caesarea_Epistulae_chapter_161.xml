<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="161" org="uniform" sample="complete"><head>Ἀμφιλοχίῳ, χειροτονηθέντι ἐπισκόπῳ</head><p>
Εὐλογητὸς ὁ Θεός, ὁ τοὺς καθ̓ ἑκάστην γενεὰν
εὐαρεστοῦντας αὐτῷ ἐκλεγόμενος, καὶ γνωρίζων
τὰ σκεύη τῆς ἐκλογῆς, καὶ κεχρημένος αὐτοῖς
πρὸς τὴν λειτουργίαν τῶν ἁγίων: ὁ καὶ νῦν σε
φεύγοντα, ὡς αὐτὸς φῄς, οὐχ ἡμᾶς, ἀλλὰ τὴν
δἰ ἡμῶν προσδοκωμένην κλῆσιν, τοῖς ἀφύκτοις
δικτύοις τῆς χάριτος σαγηνεύσας, καὶ ἀγαγὼν
εἰς τὰ μέσα τῆς Πισιδίας, ὥστε ἀνθρώπους
<pb id="v.2.p.412" />
ζωγρεῖν τῷ Κυρίῳ καὶ ἕλκειν ἀπὸ τοῦ βυθοῦ
εἰς τὸ φῶς τοὺς ἐζωγρημένους ὑπὸ τοῦ διαβόλου
εἰς τὸ ἐκείνου θέλημα. λέγε οὖν καὶ σὺ τὰ τοῦ <note n="1" place="unspecified" anchored="yes">τοῦ ομ. ε.</note>
μακαρίου Δαβίδ: Ποῦ πορευθῶ ἀπὸ τοῦ πνεύματός
σου; καὶ ἀπὸ τοῦ προσώπου σου, ποῦ
φύγω; τοιαῦτα γὰρ θαυματουργεῖ ὁ φιλάνθρωπος
ἡμῶν Δεσπότης. ὄνοι <note n="2" place="unspecified" anchored="yes">ἐχθροί εδιτι αντι#3ι.</note> ἀπόλλυνται, ἵνα
βασιλεὺς Ἰσραὴλ γένηται. ἀλλ̓ ἐκεῖνος μὲν
Ἰσραηλίτης ὢν τῷ Ἰσραὴλ ἐδόθη: σὲ δὲ ἡ
θρεψαμένη καὶ πρὸς τοσοῦτον ἀναβιβάσασα τῆς
ἀρετῆς ὕψος οὐκ ἔχει, ἀλλὰ τὴν γείτονα ὁρᾷ τῷ
ἰδίῳ κόσμῳ σεμνυνομένην. ἐπειδὴ δὲ εἷς λαὸς
πάντες οἱ εἰς Χριστὸν ἠλπικότες καὶ μία Ἐκκλησία
νῦν οἱ Χριστοῦ, κἂν ἐκ διαφόρων τόπων
προσαγορεύηται, χαίρει καὶ ἡ πατρὶς καὶ εὐφραίνεται
ταῖς τοῦ Κυρίου οἰκονομίαις, καὶ οὐχ ἡγεῖται
ἕνα ἄνδρα ἐζημιῶσθαι, ἀλλὰ δἰ ἑνὸς ἐκκλησίας
ὅλας προσειληφέναι. μόνον παράσχοι ὁ Κύριος
καὶ παρόντας ὁρᾷν ἡμᾶς <note n="3" place="unspecified" anchored="yes">ὑμᾶς εδιτι αντι#3ι.</note> καὶ ἀπόντας ἀκούειν
τὴν προκοπήν σου τὴν ἐν τῷ εὐαγγελίῳ καὶ τὴν
εὐταξίαν τῶν ἐκκλησιῶν.
Ἀνδρίζου τοίνυν καὶ ἴσχυε, καὶ προπορεύου
τοῦ λαοῦ, ὃν ἐπίστευσε τῇ δεξιᾷ σου ὁ Ὕψιστος.
καὶ ὡς νοήμων κυβέρνησιν ποιησάμενος, πάσης
ζάλης ἀπὸ τῶν αἱρετικῶν πνευμάτων ἐγειρομένης
<pb id="v.2.p.414" />
ὑψηλότερος γενόμενος τῇ γνώμῃ, ἀβάπτιστον
τοῖς ἁλμυροῖς καὶ πικροῖς τῆς κακοδοξίας κύμασι
διαφύλασσε <note n="1" place="unspecified" anchored="yes">διαφύλαξαι εδιτι αντι#3ι.</note> τὴν ὁλκάδα, ἀναμένων τὴν γαλήνην,
ἣν ποιήσει ὁ Κύριος, ἐπειδὰν εὑρεθῇ φωνὴ ἀξία
τοῦ διαναστῆσαι αὐτὸν πρὸς τὴν ἐπιτίμησιν τῶν
πνευμάτων καὶ τῆς θαλάσσης. εἰ δὲ βούλει
ἡμᾶς λοιπὸν ὑπὸ τῆς μακρᾶς ἀρρωστίας ἐπειγομένους <note n="2" place="unspecified" anchored="yes">ἀπαγομένους ε.</note>
πρὸς τὴν ἀναγκαίαν ἔξοδον ἐπισκέψασθαι,
μήτε καιρὸν ἀναμείνῃς, μήτε τὸ παῤ ἡμῶν
σύνθημα, εἰδὼς ὅτι πατρικοῖς σπλάγχνοις πᾶσα
εὐκαιρία ἐστὶ περιπτύσσεσθαι τέκνον ἀγαπητὸν
καὶ λόγου παντὸς κρείττων ἡ κατὰ ψυχὴν διάθεσις.
Βάρος δὲ ὑπερβαῖνον τὴν δύναμιν μὴ ὀδύρου.
εἰ μὲν γὰρ αὐτὸς ἦς ὁ μέλλων φέρειν τὸ βάσταγμα
τοῦτο, οὐδὲ οὕτως ἂν ἦν βαρύ, ἀλλ̓ ἀφορητὸν
παντελῶς. εἰ δὲ Κύριος ὁ συνδιαφέρων, Ἐπίρριψον
ἐπὶ Κύριον τὴν μέριμνάν σου, καὶ αὐτὸς
ποιήσει. μόνον ἐκεῖνο παραφυλάσσειν ἐν πᾶσι
παρακλήθητι, μὴ αὐτὸς τοῖς μοχθηροῖς ἔθεσι
συμπεριφέρεσθαι, ἀλλὰ τὰ κακῶς προειλημμένα
διὰ τῆς δεδομένης σοι παρὰ Θεοῦ σοφίας μετατιθέναι
πρὸς τὸ χρήσιμον. καὶ γὰρ ἀπέστειλέ
σε Χριστὸς οὐχ ἑτέροις κατακολουθεῖν, ἀλλ̓
αὐτὸν <note n="3" place="unspecified" anchored="yes">αὐτῶν ε.</note> καθηγεῖσθαι τῶν σωζομένων. καὶ παρακαλοῦμεν
προσεύχεσθαι ὑπὲρ ἡμῶν, ἵνα, ἐὰν μὲν
ἔτι ὦμεν ἐπὶ τῆς ζωῆς ταύτης, ἰδεῖν σε μετὰ τῆς
ἐκκλησίας καταξιωθῶμεν: ἐὰν δὲ ἀπελθεῖν λοιπὸν
προσταχθῶμεν, ἐκεῖ ὑμᾶς ἴδωμεν παρὰ τῷ Κυρίῳ,
<pb id="v.2.p.416" />
τὴν μὲν ὡς ἄμπελον εὐθηνοῦσαν ἐπ̓ ἀγαθοῖς
ἔργοις, σὲ δέ, ὡς σοφὸν γεωργὸν καὶ ἀγαθὸν
δοῦλον ἐν καιρῷ διδόντα τοῖς ὁμοδούλοις τὸ
σιτομέτριον, πιστοῦ καὶ φρονίμου οἰκονόμου τὸν
μισθὸν κομιζόμενον.
Οἱ σὺν ἡμῖν πάντες ἀσπάζονταί σου τὴν
εὐλάβειαν. ἐρρωμένος καὶ εὔθυμος ἐν Κυρίῳ
εἴης: εὐδοκιμῶν ἐπὶ χαρίσμασι Πνεύματος καὶ
σοφίας φυλαχθείης.
</p></div1></body></text></TEI.2>