<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="85" org="uniform" sample="complete"><head>Περὶ τοῦ μὴ δεῖν ὁρκοῦν <note n="2" place="unspecified" anchored="yes">ὥστε παύσασθαι τοὺς τῶν δημοσίων πράκτορας τοὺς ὅρκους τοῖς ὑποτελέσιν ἐπάγοντας ηαρλ., ρεγ. σεξυνδυς, ξοισλ. σεξυνδυς.</note></head><p>
Οὐ παυόμεθα κατὰ πᾶσαν σύνοδον διαμαρτυρόμενοι
καὶ ἰδίᾳ ἐν ταῖς συντυχίαις περὶ τῶν
αὐτῶν διαλεγόμενοι, ὥστε τοὺς ὅρκους ἐπὶ τοῖς
δημοσίοις τελέσμασι μὴ ἐπάγεσθαι παρὰ τῶν
ἀπαιτητῶν τοῖς ἀγροίκοις. λειπόμενον ἦν <note n="3" place="unspecified" anchored="yes">οὖν αδδ. ρεγ. σεξυνδυς.</note> καὶ
<pb id="v.2.p.110" />
διὰ τοῦ γραμματος περὶ τῶν αὐτῶν ἐνώπιον Θεοῦ
καὶ ἀνθρώπων διαμαρτύρασθαι, ὅτι προσήκει
παύσασθαι ὑμᾶς <note n="1" place="unspecified" anchored="yes">ἡμᾶς ε.</note> τὸν θάνατον ταῖς ψυχαῖς τῶν
ἀνθρώπων ἐπάγοντας, καὶ ἄλλους ἐπινοῆσαί τινας
τρόπους τῶν ἀπαιτήσεων, τὰς δὲ ψυχὰς συγχωρῆσαι
τοῖς ἀνθρώποις ἀτρώτους ἔχειν. ταῦτα
πρὸς σὲ γράφομεν, οὐχ ὡς σοῦ δεομένου τῆς ἐκ
τῶν λόγων παρακλήσεως ῾οἴκοθεν γὰρ ἔχεις τὰς
περὶ τὸ φοβεῖσθαι τὸν Κύριον <note n="2" place="unspecified" anchored="yes">τὸν Θεόν εδιτι αντι#3ι.</note> ἀφορμάς᾿, ἀλλ̓ 
ἵνα διὰ σοῦ πάντες οἱ ἀνεχόμενοί σου διδαχθῶσι
μὴ παροργίζειν τὸν ἅγιον, μηδὲ ἀπηγορευμένον
πρᾶγμα τῇ πονηρᾷ συνηθείᾳ εἰς ἀδιαφορίαν
κατάγειν. καὶ γὰρ οὔτε ὄφελός τι αὐτοῖς πρὸς
τὰς ἀπαιτήσεις ἐκ τῶν ὅρκων ἐστί, καὶ ὁμολογούμενον
κακὸν τῇ ψυχῇ προσλαμβάνουσιν.
ἐπειδὰν γὰρ καταμελετήσωσι <note n="3" place="unspecified" anchored="yes">καταμελήσωσι ε, εδιτι αντι#3ι.</note> τὰς <note n="4" place="unspecified" anchored="yes"><lemma targOrder="U" from="ROOT" to="DITTO">τὰς</lemma> τῆς ε.</note> ἐπιορκίας οἱ
ἄνθρωποι, οὐκέτι ἑαυτοὺς <note n="5" place="unspecified" anchored="yes">αὐτούς ε.</note> ἐπείγουσι πρὸς τὴν
ἔκτισιν, ἀλλὰ ἀπάτης ὅπλον καὶ ἀναβολῆς
ἀφορμὴν ἐξευρῆσθαι αὐτοῖς τὸν ὅρκον οἴονται.
Εἴτε οὖν ὀξεῖαν ἐπάγει τὴν ἀνταπόδοσιν τοῖς
ἐπιωρκηκόσιν ὁ Κύριος, οὐχ ἕξουσι τοὺς ὑπακούοντας,
τῶν ὑπευθύνων ὑπὸ τῆς τιμωρίας
ἀναλωθέντων: εἴτε διὰ μακροθυμίας ἀνέχεται ὁ
Δεσπότης ῾ὃ προλαβὼν εἶπον, ὅτι οἱ πεπειραμένοι
τῆς ἀνοχῆς τοῦ Κυρίου καταφρονοῦσιν
αὐτοῦ τῆς χρηστότητος᾿, μὴ ἀνομείτωσαν διακενῆς,
μηδὲ παροξυνέτωσαν ἐφ̓ ἑαυτοὺς τὸν Θεόν.
Εἴρηται ἡμῖν τὰ ἡμῖν ἐπιβάλλοντα: ὄψονται οἱ ἀπειθοῦντες.
<pb id="v.2.p.112" />
</p></div1></body></text></TEI.2>