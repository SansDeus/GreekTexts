<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="290" org="uniform" sample="complete"><head>Νεκταρίῳ <note n="2" place="unspecified" anchored="yes">ὅτι οὐκ ἀνθρωπίνῃ περιδρομῇ τοὺς ἐπισκόπους δεῖ προχειρίζεσθαι, ἀλλὰ κατ̓ ἐκλογὴν τοῦ ἐπὶ πάντων Θεοῦ αδδ. εδιτι αντι#3υι ετ δυο μσς. <q direct="unspecified">τηατ βισηοπς σηουλδ νοτ βε ελεξτεδ βψ ηυμαν μεδδλεσομενεσς βυτ αξξορδινγ το τηε σελεξτιον οφ τηε γοδ οφ αλλ.</q></note></head><p>
Πολλὰ ἀγαθὰ γένοιτο τοῖς κινοῦσι τὴν τιμιότητά
σου πρὸς τὴν συνεχῆ ὁμιλίαν ἡμῶν τὴν διὰ
<pb id="v.4.p.188" />
τοῦ γράμματος. μὴ γὰρ οἴου συνηθείας ἕνεκεν
λέγεσθαι παῤ ἡμῶν τὰ τοιαῦτα, ἀλλὰ ἐκ διαθέσεως
ἀληθινῆς πλείστου ἀξίαν τίθεσθαι ἡμᾶς
τὴν φωνήν σου. τί γὰρ ἂν <note n="1" place="unspecified" anchored="yes">ομ. ε.</note> ἐμοὶ Νεκταρίου
γένοιτο τιμιώτερον, τοῦ ἐκ παιδὸς μὲν ἀπὸ τῶν
καλλίστων ἡμῖν γνωρισθέντος, νῦν δὲ ἐκ παντοίας
ἀρετῆς εἰς τοσοῦτον περιφανείας ἀναδραμόντος;
ὥστε μοι φίλων ἁπάντων φίλτατος ὁ σά μοι γράμματα διαφέρων.
Περὶ μέντοι τῆς τῶν προστησομένων τῆς
συμμορίας ἐκλογῆς, εἰ μὲν ἀνθρώποις χαριζόμενος,
ἢ ἱκεσίαις ἐνδιδούς, ἢ φόβῳ εἴκων ποιῶ τι, μήτε
ταῦτα <note n="2" place="unspecified" anchored="yes">ταυτί εδιτι αντι#3υι.</note> ποιήσαιμι. οὐ γὰρ οἰκονόμος, ἀλλὰ
κάπηλος ἔσομαι, τὴν δωρεὰν τοῦ Θεοῦ πρὸς
ἀνθρωπίνας φιλίας διαμειβόμενος. εἰ δὲ αἱ μὲν
διδόμεναι ψῆφοι παρὰ ἀνθρώπων δίδονται ἐκ τῆς
ἔξωθεν ἐπιφανείας μαρτυρεῖν ἐχόντων, ἅπερ ἂν
μαρτυρῶσιν, αἱ δὲ κρίσεις τῶν ἐπιτηδειοτέρων
τῷ εἰδότι τὰ ἀπόρρητα τῶν καρδιῶν παρὰ τῆς
ἡμετέρας ταπεινώσεως ἐπιτρέπονται, τάχα τῷ
παντὶ βέλτιον καταθέμενον τὴν μαρτυρίαν σπουδῆς
μὲν καὶ διαστάσεως πάσης ὡς ὑπὲρ <note n="3" place="unspecified" anchored="yes">ὡς ὑπὲρ εδιτι αντι#3υι; ὥσπερ μσς. ετ εδιτι ρεξεντιορες.</note> οἰκείων
τῶν μαρτυρηθέντων ἀφίστασθαι, προσεύχεσθαι
δὲ τῷ Θεῷ μὴ λαθεῖν τὸ συμφέρον. οὕτω γὰρ
οὐκέτι ἄνθρωπον τῆς ἐφ̓ ἑκάτερα ἐκβάσεως αἰτιασόμεθα,
<pb id="v.4.p.190" />
ἀλλὰ τῷ Θεῷ τὴν χάριν τῶν γινομένων
εἰσόμεθα. καίτοι εἰ κατὰ ἄνθρωπον γίνεται
ταῦτα, οὐδὲ γίνεται, ἀλλὰ μίμησις μέν ἐστι, τῆς
ἀληθείας δὲ <note n="1" place="unspecified" anchored="yes"><lemma targOrder="U" from="ROOT" to="DITTO">μίμησις... δὲ</lemma> μίμησις μέν ἐστι τῆς ἀληθείας, αὐτῆς δὲ τῆς ἀληθείας ε, εδιτι αντι#3υι.</note> πάμπληθες ἀπολείπεται.
Σκέψαι δέ, ὅτι οὐδὲ μικρός τις παραπέπηγε
κίνδυνος τῷ ἐκ παντὸς τρόπου τὸ ἑαυτοῦ κρατῆσαι
φιλονεικοῦντι, μή ποτε τῶν ἁμαρτανομένων ἐφ̓
ἑαυτοὺς ἑλκύσωμεν τὴν μερίδα. πολλὰ γὰρ ἂν
ἁμαρτηθείη καὶ παρὰ τῶν οὐκ ἂν προσδοκηθέντων <note n="2" place="unspecified" anchored="yes">προσδοκωμένων τρεσς μσς. ρεξεντ.</note>
ποτέ, διὰ τὸ εὔκολον τῆς ἀνθρωπίνης
φύσεως. εἶτα ἰδίᾳ μὲν τοῖς φίλοις συμβουλεύσαντες
πολλάκις τὰ κράτιστα, κἂν ἀπίθανοι
δόξωμεν τοῖς βουλευομένοις, οὐ χαλεπαίνομεν:
ἐν οἷς δὲ οὐ βουλὴ ἀνθρώπων, ἀλλὰ κρίσις ἐστὶ
Θεοῦ, μὴ καὶ τῶν τοῦ Θεοῦ κριμάτων προτιμηθέντες
δυσχερανοῦμεν; εἰ μὲν οὖν παρὰ ἀνθρώπων
δίδοται, τί χρὴ <note n="3" place="unspecified" anchored="yes">χρῆμα ε.</note> παῤ ἡμῶν αἰτεῖν, ἀλλ̓
οὐχὶ αὐτὸν παῤ ἑαυτοῦ λαμβάνειν; εἰ δὲ παρὰ
Κυρίου, εὔχεσθαι προσῆκεν, ἀλλ̓ οὐχὶ ἀγανακτεῖν:
καὶ ἐν τῇ εὐχῇ μὴ τὸ ἴδιον θέλημα
αἰτεῖν, ἀλλ̓ ἐπιτρέπειν τῷ οἰκονομοῦντι τὸ συμφέρον
Θεῷ. ὁ δὲ Θεὸς ὁ ἅγιος ἀπαγάγοι πᾶσαν
πεῖραν λυπηρῶν πραγμάτων ἀπὸ τοῦ οἴκου ὑμῶν,
καὶ αὐτῷ τε σοὶ καὶ πᾶσι τοῖς προσήκουσί σοι
ἄνοσον καὶ ἀβλαβῆ ἐν <note n="4" place="unspecified" anchored="yes">ομ. ε, δυο μσς.</note> πάσῃ εὐθηνίᾳ τὸν βίον ἐπιμετρήσειεν.
<pb id="v.4.p.192" />
</p></div1></body></text></TEI.2>