<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="75" org="uniform" sample="complete"><head>Ἀβουργίῳ <note n="1" place="unspecified" anchored="yes">Ἀβουρτίῳ εδιτι αντι#3ι.</note></head><p>
Πολλῶν ὄντων ἃ τὸ σὸν ἦθος ὑπὲρ τοὺς ἄλλους 
εἶναι πεποίηκεν, οὐδὲν οὕτως ἴδιόν ἐστι σὸν ὡς ἡ
περὶ τὴν πατρίδα σπουδή, δικαίας αὐτῇ ἀποδιδόντος
σου τὰς ἀμοιβάς, ἐξ ἧς ὁρμηθεὶς τοσοῦτος
ἐγένου, ὥστε διὰ πάσης τῆς οἰκουμένης γνώριμον
εἶναί σου τὴν περιφάνειαν. αὕτη τοίνυν ἡ πατρίς,
ἡ σὲ ἐνεγκοῦσα καὶ θρεψαμένη, εἰς τὴν τῶν
παλαιῶν διηγημάτων ἀπιστίαν περιελήλυθε: <note n="2" place="unspecified" anchored="yes">ἐλήλυθε τρες μσς.</note>
καὶ οὐκ ἄν τις ἐπιστὰς ἡμῶν τῇ πόλει, οὐδὲ τῶν
πάνυ συνήθων, αὐτὴν <note n="3" place="unspecified" anchored="yes">αὐτῇ ε, μεδ.</note> γνωρίσειεν: οὕτως εἰς
πᾶσαν ἐρημίαν ἀθρόως μετεσκεύασται, πολλῶν
μὲν καὶ πρότερον αὐτῆς <note n="4" place="unspecified" anchored="yes">αὐτῆς ομ. ε.</note> ἀφαιρεθέντων τῶν <note n="5" place="unspecified" anchored="yes">τῶν ομ. ε.</note>
πολιτευομένων, νῦν δὲ σχεδὸν ἁπάντων εἰς τὴν
Ποδανδὸν μετοικισθέντων. ὧν ἀκρωτηριασθέντες
οἱ λειπόμενοι καὶ αὐτοὶ εἰς πᾶσαν ἀπόγνωσιν
μεταπεπτώκασι, <note n="6" place="unspecified" anchored="yes">καταπεπτώκασι εδιτι αντι#3ι.</note> καὶ πᾶσι τοσοῦτον ἐνεποίησαν <note n="7" place="unspecified" anchored="yes">ἐνεποίησε ε.</note>
τῆς ἀθυμίας τὸν ὄγκον, ὥστε σπανίζειν λοιπὸν
καὶ τῶν οἰκητόρων τὴν πόλιν, καὶ γεγενῆσθαι <note n="8" place="unspecified" anchored="yes">γενέσθαι ε.</note>
τὰ τῇδε ἐρημίαν δεινήν, ἐλεεινὸν μὲν φίλοις θέαμα,
πολλὴν δὲ χαρὰν καὶ εὐθυμίαν φέρον τοῖς πάλαι
ἐφεδρεύουσιν ἡμῶν τῷ πτώματι. τίνος οὖν ἐστὶ
χεῖρα ἡμῖν ὀρέξαι ; ἢ τίνος συμπαθὲς <note n="9" place="unspecified" anchored="yes">συμπαθεῖς ε, εδιτι αντι#3ι.</note> ἐφ̓ ἡμῖν
ἀφεῖναι δάκρυον, ἀλλ̓ οὐχὶ τῆς σῆς ἡμερότητος,
<pb id="v.2.p.80" />
ὃς καὶ ἀλλοτρίᾳ συμπαθοῖς πόλει τοιαῦτα καμνούσῃ,
μὴ ὅτι γε τῇ σε παραγαγούσῃ εἰς τὸν βίον;
εἴ τις οὖν δύναμις, ταύτην νῦν ἐπὶ τῆς παρούσης
χρείας ἡμῖν ἐπίδειξαι. <note n="1" place="unspecified" anchored="yes">ἐπίδειξε ε.</note> πάντως δὲ μεγάλην ἔχεις
τὴν παρὰ τοῦ Θεοῦ ῥοπήν, ὃς ἐπ̓ οὐδενὸς καιροῦ
καταλέλοιπέ σε, καὶ πολλὰς ἔδωκέ σοι τῆς παῤ
ἑαυτοῦ <note n="2" place="unspecified" anchored="yes">αὐτοῦ εδιτι αντι#3ι.</note> εὐμενείας τὰς ἀποδείξεις: μόνον ἐὰν
θελήσῃς ὅλως διαναστῆναι πρὸς τὴν ἐπιμέλειαν
ἡμῶν, καὶ τῇ προσούσῃ σοι δυνάμει χρήσασθαι
εἰς τὴν ὑπὲρ τῶν πολιτῶν βοήθειαν.
</p></div1></body></text></TEI.2>