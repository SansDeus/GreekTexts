<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="163" org="uniform" sample="complete"><head>Ἰοβίνῳ κόμητι</head><p>
Εἶδόν σου τὴν ψυχὴν ἐν τοῖς γράμμασι. καὶ
γὰρ τῷ ὄντι οὐδεὶς γραφεὺς χαρακτῆρα σώματος
οὕτως ἀκριβῶς ἐκλαβεῖν δύναται ὡς λόγος
ἐξεικονίσαι τῆς ψυχῆς τὰ ἀπόρρητα. τότε γὰρ
τὸ <note n="7" place="unspecified" anchored="yes">τό ομ. ε.</note> τοῦ ἤθους εὐσταθές, καὶ τὸ τῆς τιμῆς
<pb id="v.2.p.420" />
ἀληθινόν, <note n="1" place="unspecified" anchored="yes">ἀληθές εδιτι αντι#3ι.</note> καὶ τὸ τῆς γνώμης ἐν πᾶσιν ἀκέραιον <note n="2" place="unspecified" anchored="yes">καίριον ε, εδιτι αντι#3ι.</note>
ἱκανῶς ἡμῖν ὁ ἐν τοῖς γράμμασι λόγος ἐχαρακτήρισεν:
ὅθεν καὶ μεγάλην ἡμῖν παραμυθίαν
τῆς ἀπολείψεώς σου παρέσχετο. μὴ τοίνυν
διαλίπῃς τῇ ἀεὶ παραπιπτούσῃ προφάσει χρώμενος
πρὸς τὸ ἐπιστέλλειν καὶ τὴν διὰ μακροῦ
ταύτην ὁμιλίαν χαρίζεσθαι: ἐπειδὴ τῆς κατ̓
ὀφθαλμοὺς συντυχίας <note n="3" place="unspecified" anchored="yes">ὁμιλίας εδιτι αντι#3ι.</note> ἀπόγνωσιν ἡμῖν λοιπὸν
ἡ ἀσθένεια τοῦ σώματος ἐμποιεῖ. ἣν ὁπόση
ἐστὶν ἐρεῖ σοι ὁ θεοφιλέστατος ἐπίσκοπος Ἀμφιλόχιος,
ὁ καὶ γνωρίσας τῷ ἐπὶ πλεῖον συγγεγενῆσθαι
ἡμῖν καὶ δυνατὸς ὢν λόγῳ παραστῆσαι
τὰ θεαθέντα. γνωρίζεσθαι δὲ βούλομαι τὰ
ἐμαυτοῦ δυσχερῆ οὐκ ἄλλου τινὸς ἕνεκεν ἢ τῆς
πρὸς τὸ ἐφεξῆς συγγνώμης, ὡς μὴ ῥᾳθυμίας ἔχειν
κατάγνωσιν ἐὰν ἄρα ἐλλίπωμεν <note n="4" place="unspecified" anchored="yes">ἐλλείπωμεν ε.</note> τὴν ἐπίσκεψιν
ὑμῶν. καίτοιγε οὐκ ἀπολογίας μᾶλλον ἢ παραμυθίας
δεῖ πρὸς τὴν ζημίαν ταύτην. εἰ γὰρ ἦν
μοι δυνατὸν συνεῖναί σου τῇ σεμνότητι, πολλῷ
ἂν ἐγὼ τῶν παῤ ἄλλοις σπουδαζομένων ταύτην
ἐμαυτῷ προτιμοτέραν ἐθέμην.
</p></div1></body></text></TEI.2>