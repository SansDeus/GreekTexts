<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="107" org="uniform" sample="complete"><head>Ἰουλίττῃ ἐλευθέρᾳ</head><p>
Πάνυ ἠθύμησα τοῖς γράμμασιν ἐντυχὼν τῆς
εὐγενείας σου, ὅτι σε πάλιν αἱ αὐταὶ περιέχουσιν
ἀνάγκαι. καὶ τί δεῖ ποιεῖν πρὸς ἀνθρώπους οὕτω
παλίμβολου <note n="2" place="unspecified" anchored="yes">παλίμβουλον ε.</note> ἐπιδεικνυμένους τὸ ἦθος, καὶ ἄλλοτε
ἄλλα λέγοντας, καὶ ταῖς ἰδίαις ὁμολογίαις μὴ
ἐμμένοντας; εἰ γὰρ μετὰ τὰς ἐπ̓ <note n="3" place="unspecified" anchored="yes">ἀπ̓ εδιτι αντι#3ι.</note> ἐμοῦ καὶ τοῦ
<pb id="v.2.p.204" />
ἀπὸ ὑπάρχων ὑποσχέσεις, νῦν, ὡς μηδενὸς εἰρημένου,
οὕτω στενοχωρεῖ τὴν προθεσμίαν, ἔοικε
παντελῶς ἀπηρυθριακέναι πρὸς ἡμᾶς ὁ ἀνήρ.
Πλὴν ἀλλ̓ ἐπέστειλα αὐτῷ, ἐντρέπων αὐτὸν
καὶ ὑπομιμνήσκων τῶν αὐτοῦ ὑποσχέσεων. ἐπέστειλα
δὲ καὶ Ἑλλαδίῳ, τῷ οἰκείῳ τοῦ ὑπάρχου,
ἵνα δἰ αὐτοῦ διδαχθῇ τὰ κατὰ σὲ ὁ ὕπαρχος. <note n="1" place="unspecified" anchored="yes">ἔπαρχος ε.</note>
αὐτὸς γὰρ μέχρι τοσούτου θαρρῆσαι δικαστῇ
τοσούτῳ οὐκ ἐνόμισα ἐπίβαλλον <note n="2" place="unspecified" anchored="yes">ἐπιβάλλειν ε.</note> εἶναί μοι, διὰ
τὸ μηδέ πω περὶ ἰδιωτικοῦ πράγματος αὐτῷ
ἐπεσταλκέναι, καὶ ὑφορᾶσθαι κατάγνωσίν τινα,
ὡς οἶδας, εὐκόλως τῶν μεγάλων ἀνδρῶν ἀγριαινόντων
πρὸς τὰ τοιαῦτα: εἰ μέντοι τι ἔσται
ὄφελος, ἔσται τοῦτο διὰ Ἑλλαδίου, ἀνθρώπου
καὶ χρηστοῦ καὶ περὶ ἡμᾶς διακειμένου, καὶ Θεὸν
φοβουμένου, καὶ παρρησίαν ἀμύθητον ἔχοντος
πρὸς τὸν ἄρχοντα. δυνατὸς δὲ ὁ ἅγιος διαγαγεῖν <note n="3" place="unspecified" anchored="yes">διάγειν εδιτιο παρις.</note>
σε πάσης θλίψεως, μόνον ἐὰν ἀληθινῇ καὶ γνησίᾳ
καρδίᾳ ἐπελπίσωμεν ἐπ̓ αὐτόν.
</p></div1></body></text></TEI.2>