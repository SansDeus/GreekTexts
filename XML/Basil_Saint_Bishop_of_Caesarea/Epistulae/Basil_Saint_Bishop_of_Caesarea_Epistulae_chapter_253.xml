<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="253" org="uniform" sample="complete"><head>Πρεσβυτέροις Ἀντιοχείας</head><p>
Τὴν μέριμναν, ἣν ἔχετε ὑπὲρ τῶν ἐκκλησιῶν
τοῦ Θεοῦ, ἐν μέρει μὲν διαναπαύσει ὁ ποθεινότατος
καὶ εὐλαβέστατος ἡμῶν ἀδελφὸς Σαγκτίσσιμος
ὁ συμπρεσβύτερος, διηγησάμενος πάσης
τῆς δύσεως τὴν περὶ ἡμᾶς ἀγάπην τε καὶ
διάθεσιν: ἐν μέρει δὲ καὶ διαναστήσει καὶ πλέον
παροξυνεῖ, ὅσην σπουδὴν ἐπιζητεῖ τὰ παρόντα
πράγματα, ἐναργῶς ὑμῖν δἰ ἑαυτοῦ παραστήσας.
καὶ γὰρ τῶν μὲν ἄλλων ἕκαστος, ὥσπερ ἐξ
ἡμισείας, ἡμῖν ἀπήγγειλε <note n="3" place="unspecified" anchored="yes">ἀνήγγειλεν εδιτι αντι#3υι.</note> καὶ τὰς γνώμας τῶν
ἐκεῖσε ἀνδρῶν καὶ τὴν κατάστασιν τῶν πραγμάτων:
αὐτὸς δέ, ἱκανὸς ὢν καὶ προαίρεσιν ἀνδρῶν
καταμαθεῖν καὶ κατάστασιν πραγμάτων ἀκριβῶς
διερευνήσασθαι, πάντα ὑμῖν ἐρεῖ, καὶ πρὸς πάντα
χειραγωγήσει τὴν ἀγαθὴν σπουδὴν ὑμῶν. ὥστε
ἔχετε <note n="4" place="unspecified" anchored="yes">ἔχειν εδιτι αντι#3υι.</note> ὕλην πρέπουσαν τῇ τελείᾳ ὑμῶν προαιρέσει
ἣν ἀεὶ ἐν ταῖς ὑπὲρ τῶν ἐκκλησιῶν τοῦ Θεοῦ
μερίμναις ἐδείξατε.
<pb id="v.4.p.22" />
</p></div1></body></text></TEI.2>