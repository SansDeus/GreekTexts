<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="298" org="uniform" sample="complete"><head>Ἀνεπίγραφος, ἐπ̓ ἀνδρὶ εὐλαβεῖ</head><p>
Ὅτι μὲν περὶ πάντων καταξιοῖς συμβούλοις
ἡμῖν καὶ κοινωνοῖς φροντισμάτων κεχρῆσθαι,
ποιεῖς πρέπον <note n="1" place="unspecified" anchored="yes">πρεπόντως ξοισλ. σεξ. ετ ρεγιυς σεξ.</note> τῇ σεαυτοῦ τελειότητι: καί σε
ὁ Θεὸς τῆς τε ἀγάπης τῆς περὶ ἡμᾶς καὶ τῆς
ἐπιμελείας τῆς κατὰ τὸν βίον ἀμείψαιτο: <note n="2" place="unspecified" anchored="yes">ἀμείψεται ε ετ αλιυς.</note> ὅτι
δέ σου ἥψατο ἡ ἀπάτη τούτου, ἐθαύμασα, καὶ <note n="3" place="unspecified" anchored="yes">εἰ μεδ., ξοισλ. σεξ., ρεγιυς σεξ.</note>
ὕδατί τινα δύναμιν ἄλογον παρεῖναι πεπίστευκας,
καὶ ταῦτα οὐδεμιᾶς μαρτυρίας βεβαιούσης τὴν
φήμην. οὔκουν ἐστί τις τῶν ἐκεῖθεν οὐ μικρὸν
οὐ μεῖζον λαβὼν εἰς τὸ σῶμα ὧν ἤλπισε, τὸ
ἑαυτοῦ ἀγαθόν: πλὴν <note n="4" place="unspecified" anchored="yes">πλὴν ξαππς; ἢ εδιτι ετ μσς.</note> εἰ μή τινι ἀπὸ τοῦ αὐτομάτου
γέγονε παραμυθία τις, ὁποῖα <note n="5" place="unspecified" anchored="yes">οἷα ε ετ εδιτι αντι#3υι.</note> καὶ καθεύδουσι
καὶ ἄλλα τινὰ κατὰ τὸν βίον ἐνεργοῦσιν
ἐπιγίνεσθαι πέφυκεν. ἀλλ̓ ὁ ἀναιρῶν τὴν ἀγάπην
τὰ αὐτόματα τῇ τοῦ ὕδατος φύσει λογίζεσθαι
τοὺς ἁπλουστέρους ἀναπείθει. ὅτι δὲ ἀληθὴς
ἡμῶν ὁ λόγος, ἔξεστιν ἐξ αὐτῆς τῆς πείρας σε διδαχθῆναι.
</p></div1></body></text></TEI.2>