<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="335" org="uniform" sample="complete"><head>Βασίλειος Λιβανίῳ</head><p>
Αἰσχύνομαι καθ̓ ἕνα σοι προσάγων τοὺς
Καππαδόκας, ἀλλὰ μὴ πάντας τοὺς ἐν ἡλικίᾳ
<pb id="v.4.p.286" />
πείθων λόγων καὶ παιδεύσεως <note n="1" place="unspecified" anchored="yes">τῆς σῆς αδδ. εδιτι αντι#3υι.</note> ἀντιποιεῖσθαι καὶ
σοὶ κεχρῆσθαι τῆς ἀσκήσεως διδασκάλῳ. ἀλλ̓
ἐπειδὴ πάντων εἰσάπαξ ἐπιτυχεῖν, τὰ προσήκοντα
σφίσιν αὐτοῖς αἱρουμένων, οὐχ οἷόν τε,
τοὺς ἑκάστοτε πειθομένους παραπέμπομέν <note n="2" place="unspecified" anchored="yes">παραπέμπομαι εδιτι αντι#3υι.</note> σοι,
τοσοῦτον αὐτοῖς χαριζόμενος, <note n="3" place="unspecified" anchored="yes">χαριζόμενοι ε.</note> ὅσον καὶ οἱ τοῖς
διψῶσι καθηγούμενοι πρὸς <note n="4" place="unspecified" anchored="yes">ομ. ε.</note> τὰς πηγάς.
Ὁ δὲ νῦν προσιὼν μικρὸν ὕστερον ἑαυτοῦ
ἕνεκεν σπουδασθήσεται, ἐπειδάν σοι συγγένηται.
νῦν δὲ ἀπὸ πατρός ἐστι γνώριμος, μέγα ἐπὶ
ὀρθότητι βίου καὶ δυνάμει πολιτικῇ παῤ ἡμῖν
λαβόντος ὄνομα: ὃς καὶ ἐμοὶ εἰς τὴν ἄκραν φιλίαν
ἥρμοσται. ἧς ἀμειβόμενος αὐτόν, τῷ παιδὶ
ταύτην τὴν χάριν δίδωμι, σοὶ ποιῶν αὐτὸν
γνώριμον, πρᾶγμα μεγίστης εὐχῆς ἄξιον τοῖς
ἀρετὴν ἀνδρὸς κρίνειν ἐπισταμένοις.
</p></div1></body></text></TEI.2>