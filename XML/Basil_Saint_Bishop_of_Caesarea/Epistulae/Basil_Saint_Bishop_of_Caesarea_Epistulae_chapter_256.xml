<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="256" org="uniform" sample="complete"><head>Τοῖς ποθεινοτάτοις καὶ εὐλαβεστάτοις ἀδελφοῖς</head><p>
συμπρεσβυτέροις <note n="1" place="unspecified" anchored="yes">πρεσβυτέροις εδιτι αντι#3υι.</note> Ἀκακίῳ, Ἀετίῳ, Παύλῳ
καὶ Σιλουάνῳ, καὶ Σιλουίνῳ καὶ Λουκίῳ
διακόνοις, καὶ λοιποῖς μονάζουσιν ἀδελφοῖς,
Βασίλειος ἐπίσκοπος.
Ἐγὼ ἀκούσας τὸν βαρὺν ἐκεῖνον διωγμὸν ἐπαναστάντα
ὑμῖν, καὶ ὅτι εὐθέως μετὰ τὸ πάσχα οἱ
εἰς κρίσεις καὶ μάχας νηστεύσαντες ἐπελθόντες
ὑμῶν ταῖς σκηναῖς, πυρὶ παρέδωκαν τοὺς πόνους
ὑμῶν, ὑμῖν μὲν τὴν ἐν οὐρανοῖς οἰκίαν τὴν
ἀχειροποίητον εὐτρεπίζοντες, ἑαυτοῖς δὲ τὸ πῦρ
θησαυρίζοντες, ᾧ εἰς τὴν καθ̓ ὑμῶν ἐχρήσαντο
βλάβην, ἐστέναξα μὲν ἐπὶ τῷ συμβάντι, οὐχ
ὑμῖν συναλγῶν, ἀδελφοί, μὴ γένοιτο ς3 ἀλλὰ τοῖς
οὕτω καταβαπτισθεῖσιν <note n="2" place="unspecified" anchored="yes">βαπτισθεῖσιν μεδ.</note> ὑπὸ τῆς κακίας, ὥστε
μέχρι τοσούτου τὴν ἑαυτῶν πονηρίαν <note n="3" place="unspecified" anchored="yes">τὴν πονηρίαν αὐτῶν ε.</note> ἐκτεῖναι.
προσεδόκησα δὲ εὐθέως ἐφ̓ ἑτοίμην καταφυγὴν
τὴν ἡμετέραν ταπείνωσιν πάντας ὑμᾶς δραμεῖσθαι:
καὶ ἐν ἐλπίδι εἶχον ὅτι δώσει μοι ὁ Κύριος
ἀνάπνευσιν <note n="4" place="unspecified" anchored="yes">ἀναπνεῦσαι ηαρλ.</note> τῶν συνεχῶν ὀδυνῶν ἐκ τοῦ περιπτύξασθαι
<pb id="v.4.p.28" />
ὑμᾶς, καὶ τὸν καλὸν ἱδρῶτα, ὃν ὑπὲρ τῆς
ἀληθείας στάζετε, <note n="1" place="unspecified" anchored="yes">κάμνετε μεδ.</note> τῷ ἀργῷ τούτῳ <note n="2" place="unspecified" anchored="yes">ἐμαυτοῦ αδδ. εδιτι αντι#3υι.</note> σώματι ὑποδεξάμενος,
ἕξειν τινὰ κοινωνίαν τῶν ἀποκειμένων
ὑμῖν ἄθλων παρὰ τοῦ κριτοῦ τῆς ἀληθείας. ἀλλ̓
ἐπειδὴ τοῦτο μὲν οὐδ̓ <note n="3" place="unspecified" anchored="yes">οὔτε ε.</note> εἰς ἔννοιαν ὑμῖν ἦλθεν,
οὐδὲ προσεδοκήσατέ τινα ἀνάπαυσιν ἕξειν παῤ
ἡμῶν, ἐπεθύμουν ὑποθέσεις γοῦν εὑρίσκειν συνεχεῖς
τῶν πρὸς ὑμᾶς γραμμάτων, ἵν̓ ὥσπερ οἱ τοῖς
ἀγωνιζομένοις ὑποφθεγγόμενοι, καὶ αὐτός τινα
ὑμῖν διὰ γραμμάτων εἰς προτροπὴν <note n="4" place="unspecified" anchored="yes">προκόπην ηαρλ. ετ μεδ.</note> τῆς ἀγαθῆς
ὑμῶν ἀθλήσεως ἐνεβόησα. ἐγένετο δὲ ἡμῖν οὐδὲ
τοῦτο ῥᾴδιον διὰ δύο προφάσεις: μίαν μέν, ὅτι
οὐκ ᾔδειμεν ὅπου διάγετε, ἑτέραν δέ, ὅτι οὐδὲ
πολλοί εἰσιν οἱ παῤ ἡμῶν πρὸς ὑμᾶς ἀπαίροντες.
Ἀλλὰ νῦν ὁ Κύριος ἤγαγεν ἡμῖν τὸν ποθεινότατον
καὶ εὐλαβέστατον ἀδελφὸν Σαγκτίσσιμον
τὸν συμπρεσβύτερον, <note n="5" place="unspecified" anchored="yes">πρεσβύτερον ε.</note> δἰ οὗ καὶ προσφθεγγόμεθα
ὑμῶν τὴν ἀγάπην καὶ <note n="6" place="unspecified" anchored="yes">καὶ ομ. ε.</note> παρακαλοῦμεν προσεύχεσθαι
ὑμᾶς <note n="7" place="unspecified" anchored="yes">καὶ αδδ. ε.</note> ὑπὲρ ἡμῶν, χαίροντας καὶ ἀγαλλιωμένους
ὅτι ὁ μισθὸς ὑμῶν πολὺς ἐν τοῖς οὐρανοῖς,
καὶ ὡς ἔχοντας παρρησίαν πρὸς τὸν Κύριον μὴ
ἀνεῖναι νυκτὸς καὶ ἡμέρας βοῶντας πρὸς αὐτόν,
ὑπὲρ τοῦ παύσασθαι μὲν τὸν σάλον τῶν ἐκκλησιῶν
τοῦτον, <note n="8" place="unspecified" anchored="yes">τούτων ε, ρεγ. σεξ.</note> ἀποδοθῆναι δὲ τοῖς λαοῖς τοὺς
ποιμένας, ἐπανελθεῖν δὲ τὴν Ἐκκλησίαν εἰς τὸ
οἰκεῖον αὐτῆς ἀξίωμα. πέπεισμαι γὰρ ὅτι, ἐὰν
εὑρεθῇ φωνὴ δυσωποῦσα τὸν ἀγαθόν, οὐκ εἰς
μακρὰν ποιήσει τὰ ἐλέη αὐτοῦ, ἀλλὰ παρέξει
ἡμῖν λοιπὸν σὺν τῷ πειρασμῷ καὶ τὴν ἔκβασιν,
<pb id="v.4.p.30" />
τοῦ δύνασθαι <note n="1" place="unspecified" anchored="yes">ἡμᾶς αδδ. ε, εδιτι αντι#3υι.</note> ὑπενεγκεῖν. πᾶσαν τὴν ἐν Χριστῷ
ἀδελφότητα ἀσπάσασθε ἐξ ἡμῶν.
</p></div1></body></text></TEI.2>