<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="72" org="uniform" sample="complete"><head>Ἡσυχίῳ</head><p>
Οἶδά σου καὶ τὴν πρὸς <note n="3" place="unspecified" anchored="yes">περί εδιτι αντι#3ι.</note> ἡμᾶς ἀγάπην, καὶ
τὴν περὶ τὰ καλὰ σπουδήν. διόπερ χρῄζων
δυσωπῆσαι τὸν ποθεινότατον υἱὸν Καλλισθένην,
ἡγησάμην, εἰ κοινωνόν σε λάβοιμι τῆς φροντίδος,
ῥᾷον κατορθώσειν τὸ σπουδαζόμενον. λελύπηται
ὁ ἀνὴρ κατὰ τοῦ λογιωτάτου Εὐστοχίου, καὶ
λελύπηται δικαίαν λύπην. ἐγκαλεῖ αὐτοῦ τοῖς
οἰκέταις θράσος κατ̓ αὐτοῦ καὶ ἀπόνοιαν. τοῦτον
<pb id="v.2.p.60" />
ἀξιοῦμεν παρακληθῆναι, ἀρκεσθέντα <note n="1" place="unspecified" anchored="yes">ἀρκεσθῆναι παρακληθέντα ε, μεδ.</note> τῷ
φόβῳ, ὃν ἐφόβησεν αὐτούς τε <note n="2" place="unspecified" anchored="yes">τε ομ. ε.</note> τοὺς θρασυνομένους
καὶ τοὺς τούτων δεσπότας, καταλῦσαι
τὴν φιλονεικίαν, δόντα τὴν χάριν. οὕτω γὰρ
ἀμφότερα ὑπάρξει: <note n="3" place="unspecified" anchored="yes">ὑπάρχει ηαρλ.</note> καὶ τὸ παρὰ ἀνθρώποις
σεμνόν, καὶ τὸ παρὰ Θεῷ εὐδόκιμον, ἐὰν τῷ φόβῳ
θελήσῃ τὸ μακρόθυμον ἀναμίξαι. αὐτός τε οὖν,
εἴ τις σοι <note n="4" place="unspecified" anchored="yes">σοι ομ. ε.</note> προϋπάρχει φιλία πρὸς τὸν ἄνδρα
καὶ συνήθεια, αἴτησον παῤ αὐτοῦ τὴν χάριν
ταύτην: καὶ οὓς ἐὰν γνῷς ἐν τῇ πόλει δυναμένους
αὐτὸν δυσωπῆσαι, κοινωνοὺς λάβε τῆς φροντίδος,
εἰπὼν αὐτοῖς, ὅτι τὸ γινόμενον ἐμοὶ μάλιστα
κεχαρισμένον ἔσται.
Καὶ ἀπόπεμψαι τὸν συνδιάκονον πράξαντα <note n="5" place="unspecified" anchored="yes">τι αδδ. ε, εδιτι αντι#3ι.</note>
ὧν ἕνεκεν ἀπεστάλη. αἰσχύνομαι γάρ, καταφυγόντων
πρός με τῶν ἀνθρώπων, μὴ δυνηθῆναι
αὐτοῖς γενέσθαι τι χρήσιμον.
</p></div1></body></text></TEI.2>