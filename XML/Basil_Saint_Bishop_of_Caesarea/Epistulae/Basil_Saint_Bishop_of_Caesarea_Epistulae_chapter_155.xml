<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="155" org="uniform" sample="complete"><head>Ἀνεπίγραφος ἐπὶ ἀλείπτῃ</head><p>
Πρὸς πολλὰς τὰς διὰ τῆς ἐπιστολῆς ἣν πρώτην
καὶ μόνην κατηξίωσεν ἡμῖν ἡ εὐγένειά σου διαπέμψασθαι
ἐγγεγραμμένας κατηγορίας ἀπορῶ <note n="3" place="unspecified" anchored="yes">ἀπορῶν ε.</note>
ἀπολογήσασθαι, οὐ διὰ τὴν τοῦ δικαίου ἔνδειαν,
ἀλλὰ διὰ τὸ ἐν πλήθει τῶν ἐπιφερομένων δύσκολον
εἶναι τῶν καιριωτέρων τὴν προτίμησιν, καὶ
ὅθεν δεῖ πρῶτον ἡμᾶς ἄρξασθαι τῆς θεραπείας.
ἢ τάχα δεῖ αὐτῇ <note n="4" place="unspecified" anchored="yes"><lemma targOrder="U" from="ROOT" to="DITTO">δεῖ αὐτῇ</lemma> δἰ αὐτήν ε.</note> τῇ τάξει τῶν γεγραμμένων
χρησαμένους ὁδῷ πρὸς ἕκαστον ἀπαντᾷν.
Τοὺς ἐπὶ Σκυθίαν ἀπαίροντας ἐντεῦθεν μέχρι
σήμερον οὐκ ἐγνωρίσαμεν: ἀλλ̓ οὐδὲ τῶν ἐκ τῆς
οἰκίας <note n="5" place="unspecified" anchored="yes">οἰκείας εδιτι αντι#3ι.</note> ὑπέμνησαν ἡμᾶς, ὥστε προσειπεῖν σε <note n="6" place="unspecified" anchored="yes">σε ομ. ε.</note>
<pb id="v.2.p.382" />
δἰ αὐτῶν, καίτοι πάνυ διὰ σπουδῆς τιθεμένους ἐπὶ
πάσης προφάσεως προσφθέγγεσθαί σου τὴν τιμιότητα.
ἐπιλαθέσθαι δέ σου ἐν προσευχαῖς ἀδύνατον,
εἰ μὴ πρότερον τοῦ ἔργου ἡμῶν ἐπιλαθώμεθα, εἰς ὃ
ἔταξεν ἡμᾶς ὁ Κύριος. μέμνησαι γὰρ πάντως τῶν
κηρυγμάτων τῶν ἐκκλησιαστικῶν, πιστὸς ὢν τῇ
τοῦ Θεοῦ χάριτι, ὅτι καὶ ὑπὲρ τῶν ἐν ἀποδημίαις
ἀδελφῶν δεόμεθα, καὶ ὑπὲρ τῶν ἐν ταῖς <note n="1" place="unspecified" anchored="yes">ταῖς ομ. ε.</note> στρατείαις
ἐξεταζομένων, καὶ ὑπὲρ παρρησιαζομένων διὰ τὸ
ὄνομα Κυρίου, καὶ ὑπὲρ τῶν τοὺς πνευματικοὺς
καρποὺς ἐπιδεικνυμένων, ἐν τῇ ἁγίᾳ Ἐκκλησίᾳ
τὰς εὐχὰς ποιούμεθα: ὧν πάντως ἐν τοῖς πλείοσιν <note n="2" place="unspecified" anchored="yes">χρόνοις ε, εδιτι αντι#3ι.</note>
ἢ καὶ ἐν τοῖς πᾶσι νομίζομεν καὶ τὴν σὴν ἐμπεριλαμβάνεσθαι
τιμιότητα. ἰδίᾳ δέ σου ἡμεῖς πῶς
ἂν ἐπιλαθώμεθα, τοσαῦτα ἔχοντες τὰ κινοῦντα
ἡμᾶς πρὸς μνήμην, ἀδελφὴν τοιαύτην, ἀδελφιδοὺς <note n="3" place="unspecified" anchored="yes">ἀδελφικήν ε.</note>
τοιούτους, συγγένειαν οὕτω χρηστήν, οὕτως
ἀγαπῶσαν ἡμᾶς, οἶκον, οἰκέτας, φίλους, ἐξ ὧν, κἂν
μὴ βουλώμεθα, ἀναγκαίως ὑπομιμνησκόμεθά σου
τῆς ἀγαθῆς προαιρέσεως;
Περὶ δὲ τοῦδε ὁ ἀδελφὸς ὁ δεῖνα οὐδὲν ἡμῖν
ἤνεγκεν ἐπαχθές, οὐδὲ παῤ ἡμῶν βλάπτουσα
αὐτόν τις κρίσις ἐξενήνεκται οὐδεμία. τρέψον οὖν
τὴν λύπην ἐπὶ τοὺς τὰ ψευδῆ διηγησαμένους,
ἀπολύσας πάσης μέμψεως καὶ τὸν χωρεπίσκοπον
καὶ ἐμέ. εἰ δέ τινα δίκην γυμνάζει ὁ σχολαστικὸς
ὁ δεῖνα, ἔχει δικαστήρια δημόσια καὶ νόμους.
ἀξιῶ οὖν ὑμᾶς ἐπὶ τούτοις μηδεμίαν ἔχειν μέμψιν.
<pb id="v.2.p.384" />
Αὐτὸς δὲ ὅσα ποιεῖς ἀγαθά, σεαυτῷ θησαυρίζεις:
καὶ ἣν παρέχῃ ἀνάπαυσιν τοῖς διὰ τὸ ὄνομα τοῦ
Κυρίου διωκομένοις, ταύτην σεαυτῷ ἐν ἡμέρᾳ τῆς
μισθαποδοσίας προετοιμάζεις. καλῶς δὲ ποιήσεις,
ἐὰν καὶ λείψανα μαρτύρων τῇ πατρίδι ἐκπέμψῃς, <note n="1" place="unspecified" anchored="yes">ἐκπέμψῃ ε.</note>
εἴπερ, ὡς ἐπέστειλας ἡμῖν, ὁ ἐκεῖ διωγμὸς ποιεῖ
καὶ νῦν μάρτυρας τῷ Κυρίῳ.
</p></div1></body></text></TEI.2>