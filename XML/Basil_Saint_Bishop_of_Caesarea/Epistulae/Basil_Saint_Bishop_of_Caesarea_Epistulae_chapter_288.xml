<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="288" org="uniform" sample="complete"><head>Ἀνεπίγραφος, ἐπὶ ἐκδικηταῖς</head><p>
Οὓς τὰ κοινὰ ἐπιτίμια οὐ σωφρονίζει, οὔτε τὸ
εἰρχθῆναι τῶν εὐχῶν ἄγει εἰς μετάνοιαν, ἀνάγκη
τοῖς παρὰ τοῦ Κυρίου δοθεῖσι κανόσιν ὑποβάλλειν.
γέγραπται γάρ: Ἐὰν ὁ ἀδελφός σου
ἁμάρτῃ, ἔλεγξον αὐτὸν μεταξὺ σοῦ καὶ αὐτοῦ:
ἐάν σου μὴ ἀκούσῃ, παράλαβε μετὰ σεαυτοῦ
ἄλλον: ἐὰν δὲ μηδὲ οὕτως, εἰπὲ τῇ Ἐκκλησίᾳ:
ἐὰν δὲ καὶ τῆς Ἐκκλησίας παρακούσῃ, ἔστω σοι
λοιπὸν ὡς ἐθνικὸς καὶ ὁ τελώνης: ὃ οὖν ἐγένετο <note n="1" place="unspecified" anchored="yes">τοῦτο αδδ. ε, εδιτι αντι#3υι.</note>
καὶ ἐπὶ τοῦδε. ἅπαξ ἐνεκλήθη: ἐπὶ ἑνὸς καὶ
δευτέρου διηλέγχθη: τρίτον ἐπὶ τῆς Ἐκκλησίας.
ἐπεὶ οὖν διεμαρτυράμεθα αὐτῷ, καὶ οὐ κατεδέξατο,
λοιπὸν ἔστω <note n="2" place="unspecified" anchored="yes">ἔσται ε, εδιτι αντι#3υι.</note> ἐκκήρυκτος. καὶ διαγγελθήτω <note n="3" place="unspecified" anchored="yes">διαγγελήτω ε, εδιτι αντι#3υι.</note>
πάσῃ τῇ κώμῃ ἀπρόσδεκτον αὐτὸν εἶναι πρὸς
πᾶσαν κοινωνίαν χρήσεως βιωτικῆς, ὡς, ἐκ τοῦ
μὴ συναναμίγνυσθαι ἡμᾶς αὐτῷ, γένηται παντελῶς
κατάβρωμα τοῦ διαβόλου.
</p></div1></body></text></TEI.2>