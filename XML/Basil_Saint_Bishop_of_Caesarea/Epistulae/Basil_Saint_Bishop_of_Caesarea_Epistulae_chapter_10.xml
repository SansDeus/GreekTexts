<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="10" org="uniform" sample="complete"><head>Πρὸς ἐλευθέραν <note n="5" place="unspecified" anchored="yes">πρὸς ἐλευθέραν προτρεπτικὴ εἰς τὸ μεταθέσθαι πρὸς τὸν ὑψηλὸν βίον ξ.</note></head><p>
Τέχνη τίς ἐστι περιστερῶν θηρευτικὴ τοιαύτη.
ὅταν μιᾶς ἐγκρατεῖς γένωνται οἱ τὰ τοιαῦτα
σπουδάζοντες, χειροήθη τε ταύτην καὶ ὁμόσιτον
ἑαυτοῖς ἀπεργάσωνται: τότε μύρῳ τὰς πτέρυγας
αὐτῆς χρίσαντες ἐῶσι συναγελασθῆναι ταῖς ἔξωθεν.
ἡ δὲ τοῦ μύρου ἐκείνου εὐωδία τὴν αὐτόνομον
ἐκείνην ἀγέλην κτῆμα ποιεῖται <note n="6" place="unspecified" anchored="yes">ποιεῖ ε.</note> τῷ κεκτημένῳ <note n="7" place="unspecified" anchored="yes">ἑπομένῳ ε.</note>
τὴν τιθασσόν: πρὸς γὰρ τὰς εὐπνοίας <note n="8" place="unspecified" anchored="yes">εὐπνοούσας α, β, ξ, δ.</note> καὶ αἱ
λοιπαὶ συνεφέπονταί τε καὶ εἰσοικίζονται.
Τί δὲ βουλόμενος ἐντεῦθεν ἄρχομαι τοῦ γράμματος;
ὅτι λαβὼν τὸν υἱὸν Διονύσιον, τόν ποτε
<pb id="v.1.p.102" />
Διομήδην, καὶ τῷ θείῳ μύρῳ τὰς τῆς ψυχῆς αὐτοῦ
πτέρυγας διαχρίσας, ἐξέπεμψα πρὸς τὴν σὴν
σεμνοπρέπειαν, ὥστε καὶ σὲ αὐτὴν συναναπτῆναι
αὐτῷ καὶ καταλαβεῖν τὴν καλιὰν ἣν παῤ ἡμῖν
ἐπήξατο ὁ προειρημένος. ἐὰν οὖν <note n="1" place="unspecified" anchored="yes">οὖν ομ. ε.</note> ταῦτα ἴδοιμι
ἐπὶ τῆς ἐμῆς ζωῆς καὶ τὴν σὴν σεμνοπρέπειαν
πρὸς τὸν ὑψηλὸν βίον μεταθεμένην, πολλῶν
προσώπων ἀξίων τοῦ Θεοῦ δεηθήσομαι τὴν
κεχρεωστημένην τιμὴν ἀποπληρῶσαι αὐτῷ.
</p></div1></body></text></TEI.2>