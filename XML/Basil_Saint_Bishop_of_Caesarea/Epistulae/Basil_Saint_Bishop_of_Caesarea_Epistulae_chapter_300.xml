<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="300" org="uniform" sample="complete"><head>Πρὸς πατέρα σχολαστικοῦ τελευτήσαντος παραμυθητική <note n="4" place="unspecified" anchored="yes">πατρὶ σχολαστικοῦ παραμυθητικὴ ε, ηαρλ., ετ μεδ.</note></head><p>
Ἐπειδὴ ἐν δευτέρᾳ τάξει πατέρων ἔθετο ἡμᾶς
ὁ Κύριος τοῖς Χριστιανοῖς, τῶν παίδων ἡμῖν τῶν
εἰς αὐτὸν πεπιστευκότων τὴν διὰ τῆς εὐσεβείας
μόρφωσιν ἐπιτρέψας, τὸ συμβὰν ἐπὶ <note n="5" place="unspecified" anchored="yes">περὶ εδιτι αντι#3υι.</note> τὸν μακάριον
υἱόν σου πάθος καὶ ἡμέτερον ἴδιον εἶναι
ἐλογισάμεθα, καὶ ἐπεστενάξαμεν αὐτοῦ τῇ ἀωρίᾳ
τοῦ χωρισμοῦ, συμπαθόντες μάλιστά σοι, καὶ
ὑπολογισάμενοι ἡλίκον ἔσται τῆς ὀδύνης τὸ βάρος
πατρὶ τῷ κατὰ φύσιν, ὅπου γε καὶ ἡμῖν, τοῖς
κατὰ τὴν ἐντολὴν ᾠκειωμένοις, τοσοῦτον τῆς
καρδίας τὸ κατηφὲς ἐνεγένετο. ἐπ̓ ἐκείνῳ μὲν
<pb id="v.4.p.220" />
γὰρ οὐδὲν ἔδει σκυθρωπὸν οὔτε παθεῖν, οὔτε
φθέγγεσθαι, ἐλεεινοὶ δὲ οἱ τῶν ἐπ̓ αὐτῷ ἐλπίδων
διαμαρτόντες. καὶ τῷ ὄντι πολλῶν δακρύων καὶ
στεναγμῶν ἄξιοι, ἐκπέμψαντες <note n="1" place="unspecified" anchored="yes">ἐκπέμψαντα αλιι μσς.; ἐκπέμψαντας εδιτι αντι#3υι.</note> παῖδα ἐν αὐτῷ
τῷ ἄνθει τῆς ἡλικίας ἐπὶ λόγων ἄσκησιν, ὑποδέξασθαι
σιωπῶντα τὴν μακρὰν ταύτην καὶ
ἀπευκταίαν σιωπήν. ἀλλὰ ταῦτα μὲν ὡς ἀνθρώπους
ἡμᾶς εὐθὺς ἐκίνησε, καὶ δάκρυον ἐξεχέαμεν
προπετές, καὶ στεναγμὸν ἀφήκαμεν ἐκ
μέσης τῆς καρδίας ἀπαίδευτον, τοῦ πάθους ἀθρόως, <note n="2" place="unspecified" anchored="yes">ἀθρόον ηαρλ. ετ μεδ.</note>
οἷόν τινος νεφέλης, τὸν λογισμὸν ἡμῶν περισχόντος.
ἐπεὶ δὲ ἡμῶν αὐτῶν ἐγενόμεθα, καὶ διεβλέψαμεν
τῷ τῆς ψυχῆς ὀφθαλμῷ πρὸς τὴν
φύσιν τῶν ἀνθρωπίνων, τῷ μὲν Κυρίῳ ἀπελογησάμεθα,
ἐφ̓ οἷς κατὰ συναρπαγὴν ἡ ψυχὴ
ἡμῶν διετέθη πρὸς τὸ συμβάν, ἑαυτοὺς δὲ ἐνουθετήσαμεν
μετρίως φέρειν ταῦτα, ἐκ τῆς παλαιᾶς
τοῦ Θεοῦ ἀποφάσεως συγκληρωθέντα τῇ ζωῇ τῶν ἀνθρώπων.
Οἴχεται παῖς αὐτὸ τῆς ἡλικίας ἄγων τὸ βιώσιμον,
διαπρέπων ἐν χοροῖς ὁμηλίκων, ποθεινὸς
διδασκάλοις, ἀπὸ ψιλῆς τῆς ἐντεύξεως εἰς εὔνοιαν
δυνάμενος καὶ τὸν ἀγριώτατον ἐπισπάσασθαι,
ὀξὺς ἐν μαθήμασι, πρᾶος τὸ ἦθος, ὑπὲρ τὴν
ἡλικίαν κατεσταλμένος: <note n="3" place="unspecified" anchored="yes">καθεσταμένος ρεγιυς σεξ., βιγοτ.</note> καὶ πλείω τούτων εἰπὼν
ἐλάττω ἄν τις εἴποι τῆς ἀληθείας: ἀλλ̓ ὅμως
ἄνθρωπος παῤ ἀνθρώπου γενόμενος. <note n="4" place="unspecified" anchored="yes">γεννηθεὶς ρεγιυς σεξ.; γενηθεὶς εδιτι αντι#3υι.</note> τί τοίνυν
λογίζεσθαι τὸν πατέρα τοῦ τοιούτου προσῆκε;
τί ἄλλο γε ἢ ἀναμνησθῆναι τοῦ ἑαυτοῦ πατρός,
<pb id="v.4.p.222" />
ὅτι τέθνηκε; τί οὖν θαυμαστόν, ἐκ θνητοῦ γεννηθέντα
θνητοῦ γενέσθαι πατέρα ;
Τὸ δὲ πρὸ ὥρας, καὶ πρὶν κορεσθῆναι τοῦ βίου,
καὶ πρὶν εἰς μέτρον ἡλικίας ἐλθεῖν, καὶ φανῆναι
τοῖς ἀνθρώποις, καὶ διαδοχὴν τοῦ γένους καταλιπεῖν,
ταῦτα οὐκ αὔξησις τοῦ πάθους, ὡς
ἐμαυτὸν πείθω, ἀλλὰ παραμυθία τοῦ γεγονότος
ἐστίν. εὐχαριστεῖσθαι ὀφείλει τοῦ Θεοῦ ἡ διάταξις,
ὅτι μὴ κατέλιπεν ὑπὲρ γῆς ὀρφανὰ τέκνα,
ὅτι μὴ γυναῖκα χήραν θλίψει μακρᾷ ἔκδοτον
ἀφῆκεν ἢ ἀνδρὶ ἑτέρῳ συνοικήσουσαν καὶ τῶν
προτέρων τέκνων καταμελήσουσαν. τὸ δέ, ὅτι
οὐ παρετάθη τῷ βίῳ τούτῳ ἡ ζωὴ τοῦ παιδός,
τίς οὕτως ἀγνώμων, ὡς μὴ τὸ μέγιστον τῶν
ἀγαθῶν τοῦτο νομίζειν εἶναι ; ἡ γὰρ ἐπὶ
πλεῖον <note n="1" place="unspecified" anchored="yes">πλείων ε.</note> ἐνταῦθα διατριβὴ πλειόνων κακῶν
ἐστιν ἀφορμή. οὐκ ἐποίησε κακόν: οὐκ ἔρραψε
δόλον τῷ πλησίον: οὐκ εἰς ἀνάγκην ἦλθε
φρατρίαις <note n="2" place="unspecified" anchored="yes">φατρίαις ε; φρατρίᾳ μεδ.</note> καταμιγῆναι πονηρευομένων: οὐκ
ἐνεπλάκη τοῖς κατ̓ ἀγορὰν κακοῖς: οὐχ ὑπέμεινεν
ἀνάγκην ἁμαρτημάτων, οὐ ψεῦδος, οὐκ ἀγνωμοσύνην,
οὐ πλεονεξίαν, οὐ φιληδονίαν, οὐ τὰ τῆς
σαρκὸς πάθη, ὅσα ταῖς ἀναγώγοις ψυχαῖς
ἐγγίνεσθαι πέφυκεν: οὐδεμιᾷ <note n="3" place="unspecified" anchored="yes">τούτων αδδ. ε, εδιτι αντι#3υι.</note> κηλίδι <note n="4" place="unspecified" anchored="yes">κηλίδει εδιτι αντι#3υι.</note> τὴν ψυχὴν
ἀπῆλθε κατεστιγμένος, ἀλλὰ καθαρὸς ἀνεχώρησε
πρὸς τὴν ἀμείνω λῆξιν. οὐ γῆ κατέκρυψε τὸν
ἀγαπητόν, ἀλλ̓ οὐρανὸς ὑπεδέξατο. Θεὸς ὁ τὰ
ἡμέτερα οἰκονομῶν, ὁ τὰς τῶν χρόνων ὁροθεσίας
ἑκάστῳ νομοθετῶν, ὁ ἀγαγὼν εἰς τὴν ζωὴν ταύτην,
<pb id="v.4.p.224" />
αὐτὸς καὶ μετέστησεν. ἔχομεν διδασκάλιον ἐν
ταῖς ὑπερβολαῖς τῶν συμφορῶν τὴν περιβόητον
ἐκείνην φωνὴν τοῦ μεγάλου Ἰώβ: Ὁ Κύριος
ἔδωκεν, ὁ Κύριος ἀφείλετο: ὡς τῷ Κυρίῳ ἔδοξεν,
οὕτω καὶ ἐγένετο. εἴη τὸ ὄνομα Κυρίου εὐλογημένον
εἰς τοὺς αἰῶνας. <note n="1" place="unspecified" anchored="yes">Εἴη ... αἰῶνας ομ. ε.</note>
</p></div1></body></text></TEI.2>