<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="146" org="uniform" sample="complete"><head>Ἀντιόχῳ <note n="5" place="unspecified" anchored="yes">τῷ αὐτῷ ἐπισκόπῳ ε.</note></head><p>
Οὐκ ἔχω μέμψασθαί σοι <note n="6" place="unspecified" anchored="yes">σου ε.</note> ἀργίαν οὐδὲ ῥᾳθυμίαν,
ὅτι καιροῦ παραπεσόντος <note n="7" place="unspecified" anchored="yes">παρεμπεσόντος εδιτι αντι#3ι.</note> γραμμάτων ἀπεσιώπησας.
<pb id="v.2.p.352" />
ἣν γὰρ διὰ τῆς τιμίας ἐμοὶ χειρὸς
διεπέμψω προσηγορίαν πολλῶν ἐπιστολῶν τιμιωτέραν
ποιοῦμαι. ἀντὶ οὖν ταύτης προσαγορεύω
σε, καὶ παρακαλῶ σπουδαίως ἀντέχεσθαι τῆς
κατὰ ψυχὴν σωτηρίας, πάντα τὰ πάθη τῆς
σαρκὸς παιδαγωγοῦντα τῷ λόγῳ, καὶ διηνεκῶς
τὴν περὶ Θεοῦ ἔννοιαν, οἷον ἐν ναῷ τινὶ ἁγιωτάτῳ,
τῇ σαυτοῦ ψυχῇ ἐνιδρυμένην ἔχοντα: ἐπὶ πάσης
δὲ πράξεως καὶ παντὸς λόγου πρὸ ὀφθαλμῶν
λαμβάνειν τὸ τοῦ Χριστοῦ <note n="1" place="unspecified" anchored="yes">Κυρίου εδιτι αντι#3ι.</note> δικαστήριον, ὥστε
σοι τὰς κατὰ μέρος ἐνεργείας συναχθείσας ἐπὶ
τῆς ἀκριβοῦς ἐκείνης καὶ φοβερᾶς ἐξετάσεως
δόξαν ἐν τῇ ἡμέρᾳ τῆς ἀνταποδόσεως ἐνεγκεῖν,
ἐπὶ πάσης τῆς κτίσεως τῶν ἐπαίνων ἀξιουμένῳ.
εἰ δὲ καταδέχοιτο τὴν μέχρις ἡμῶν ὁδὸν ὁ μέγας,
οὐ μικρὸν κέρδος ἰδεῖν σε μετ̓ αὐτοῦ ἐπὶ τῆς ἡμετέρας.
</p></div1></body></text></TEI.2>