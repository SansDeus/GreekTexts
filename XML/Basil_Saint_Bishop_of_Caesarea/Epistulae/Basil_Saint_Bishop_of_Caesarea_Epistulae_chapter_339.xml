<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="339" org="uniform" sample="complete"><head>Βασίλειος Λιβανίῳ</head><p>
Τί οὐκ ἂν εἴποι σοφιστὴς ἀνήρ, καὶ σοφιστὴς
τοιοῦτος, ᾧ γε ἴδιον εἶναι τῆς τέχνης ὡμολόγηται,
καὶ <note n="5" place="unspecified" anchored="yes">ομ. ε.</note> τὰ μεγάλα μικρὰ ποιεῖν ὅτε <note n="6" place="unspecified" anchored="yes">ὅποτε εδιτι αντι#3υι.</note> βούλεται, καὶ
τοῖς μικροῖς περιτιθέναι μέγεθος; ὁποῖον δή τι
καὶ περὶ ἡμᾶς ἐπεδείξω. τὴν γὰρ ἐπιστολὴν
ἐκείνην τὴν ῥυπῶσαν, ὡς ἂν ὑμεῖς οἱ περὶ τοὺς
λόγους τρυφῶντες εἴποιτε, οὐδὲν οὖσαν τῆς ἐν χερσί
σου ταύτης ἀνεκτοτέραν, τοσοῦτον ἦρας τῷ λόγῳ,
<pb id="v.4.p.298" />
ὡς ἡττηθῆναι δῆθεν αὐτῆς, καὶ ἡμῖν τῶν πρωτείων
τοῦ γράφειν παραχωρεῖν: ὅμοιον ποιῶν
ταῖς τῶν πατέρων παιδιαῖς, ὅταν ταῖς παῤ ἑαυτῶν
νίκαις παραχωρῶσι <note n="1" place="unspecified" anchored="yes">παρέχωσι Ωατ., ρεγιυς σεξ., ξοισλ. σεε.</note> τοῖς παισὶν ἐναβρύνεσθαι,
οὔτε ἑαυτούς τι ζημιοῦντες, καὶ τῶν παίδων <note n="2" place="unspecified" anchored="yes">νηπίων ε.</note>
τρέφοντες τὸ φιλότιμον.
Τῷ ὄντι δὲ καὶ ἀμύθητον ὅσην ἡδονὴν εἶχεν ὁ
λόγος ἐν τῇ πρὸς ἡμᾶς παιδιᾷ: οἷον Πολυδάμαντός
τινος ἢ Μίλωνος παγκρατίου ἢ πάλης
ἀγωνίαν παραιτουμένου τὴν πρὸς ἐμὲ αὐτόν: <note n="3" place="unspecified" anchored="yes"><lemma targOrder="U" from="ROOT" to="DITTO">ἐμὲ αὐτόν</lemma> ἑαυτόν ε.</note>
πολλὰ γὰρ περισκεψάμενος οὐδὲν εὗρον ἀσθενείας <note n="4" place="unspecified" anchored="yes">εὐσθενείας ε, εδιτι αντι#3υι.</note>
ὑπόδειγμα: ὥστε τοὺς τὰς ὑπερβολὰς τῶν λόγων
ἐπιζητοῦντας ἐνταῦθά σε μᾶλλον ἄγανται τῆς
δυνάμεως, οὕτω δυνηθέντα ταῖς παιδιαῖς πρὸς
ἡμᾶς καταβῆναι, ἢ εἰ <note n="5" place="unspecified" anchored="yes">ομ. ε.</note> τὸν βάρβαρον ἦγες <note n="6" place="unspecified" anchored="yes">εἶχες μεδ.</note> ὑπὲρ
τὸν Ἄθω πλέοντα. ἀλλ̓ ἡμεῖς μέν, ὦ θαυμάσιε,
Μωσεῖ καὶ Ἠλίᾳ καὶ τοῖς οὕτω μακαρίοις
ἀνδράσι σύνεσμεν, ἐκ τῆς βαρβάρου φωνῆς διαλεγομένοις
ἡμῖν τὰ ἑαυτῶν, καὶ τὰ παῤ ἐκείνων
φθεγγόμεθα, νοῦν μὲν ἀληθῆ, λέξιν δὲ ἀμαθῆ, ὡς
αὐτὰ ταῦτα δηλοῖ: εἰ γάρ τι καὶ ἦμεν παῤ ὑμῶν
διδαχθέντες, ὑπὸ τοῦ χρόνου ἐπελαθόμεθα.
<pb id="v.4.p.300" />
Αὐτὸς δὲ ἐπίστελλε ἡμῖν, ἄλλας ὑποθέσεις
ἐπιστολῶν ποιούμενος, αἳ καὶ σὲ δείξουσι καὶ
ἡμᾶς οὐκ ἐλέγξουσι. τὸν υἱὸν Ἀνυσίου <note n="1" place="unspecified" anchored="yes">Ἀνύσιον ε ετ αλιι.</note> ἤδη σοι
προσήγαγον ὡς ἐμαυτοῦ υἱόν. εἰ δὲ ἐμός ἐστι
παῖς, τοῦ πατρός ἐστι τὸ παιδίον, πένης ἐκ
πένητος. γνώριμον δὲ τὸ λεγόμενον ἀνδρὶ σοφῷ
τε καὶ σοφιστῇ.
</p></div1></body></text></TEI.2>