<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="276" org="uniform" sample="complete"><head>Ἁρματίῳ τῷ μεγάλῳ</head><p>
Καὶ ὁ κοινὸς πάντων ἀνθρώπων νόμος κοινοὺς
πατέρας ποιεῖ τοὺς ἐν ἡλικίᾳ πρεσβύτας, καὶ
ὁ ἡμέτερος δὲ τῶν Χριστιανῶν ἴδιος τοὺς γέροντας
ἡμᾶς ἐν γονέων τάξει καθίστησι τοῖς τηλικούτοις.
ὥστε μὴ περιττόν με ἡγήσῃ, μηδὲ ἔξω τῶν
ἀναγκαίων περιεργάζεσθαι, εἰ ὑπὲρ τοῦ παιδὸς
ἐγὼ πρεσβεύω τοῦ σοῦ πρὸς σέ. οὗ τὴν μὲν ἐν
τοῖς ἄλλοις ὑπακοὴν ἀξιοῦμέν σε ἀπαιτεῖν:
ὑπεύθυνος γάρ ἐστιν εἰς τὸ σῶμα καὶ τῷ νόμῳ
τῆς φύσεως καὶ τῷ πολιτικῷ τούτῳ καθ̓ ὃν
οἰκονομούμεθα: τὴν μέντοι ψυχήν, ὡς ἐκ θειοτέρων
ἔχων ἧκεν, ἄλλῳ νομίζειν <note n="2" place="unspecified" anchored="yes">νομίζων ηαρλ. ετ μεδ.</note> ὑποκεῖσθαι
προσῆκον, καὶ Θεῷ ὀφείλεσθαι παῤ αὐτῆς χρέα
τὰ πάντων χρεῶν πρεσβύτατα. ἐπεὶ οὖν τὸν
<pb id="v.4.p.158" />
Θεὸν τὸν ἡμέτερον τῶν Χριστιανῶν, τὸν ἀληθινόν,
πρὸ τῶν παῤ ὑμῖν <note n="1" place="unspecified" anchored="yes">ὑμῶν ε.</note> πολλῶν καὶ δἰ ὑλικῶν
συμβόλων θεραπευομένων προείλετο, μὴ δυσχεραίνειν
αὐτῷ, μᾶλλον δὲ καὶ θαυμάζειν τῆς
ψυχῆς τὸ γενναῖον, ὅτι καὶ φόβου καὶ θεραπείας
πατρικῆς προτιμότερον ἔθετο διὰ τὴς ἀληθοῦς
ἐπιγνώσεως καὶ τοῦ κατ̓ ἀρετὴν βίου οἰκειωθῆναι
Θεῷ. δυσωπήσει μὲν οὖν σε καὶ αὐτὴ ἡ φύσις
καὶ τὸ τοῦ τρόπου πρᾶον περὶ πάντα <note n="2" place="unspecified" anchored="yes">πάντας #3υιν#3υε μσς.</note> καὶ
ἥμερον οὐδὲ πρὸς ὀλίγον ἐπιτρέψαι σοι τὴν ἐπ̓
αὐτῷ λύπην: πάντως δὲ οὐδὲ τὴν ἡμετέραν
ἀτιμάσεις <note n="3" place="unspecified" anchored="yes">ἀτιμάσῃς ρεγ. πριμυς ετ βιγοτ.; ἀτιμάσοις εδιτι αντι#3υι.</note> πρεσβείαν, μᾶλλον δὲ τὴν τῆς σῆς
πόλεως δἰ ἡμῶν πληρουμένην, οἳ τῷ περὶ σὲ
φίλτρῳ καὶ τῷ πάντα σοι εὔχεσθαι τὰ καλά,
καὶ σὲ αὐτὸν οἴονται <note n="4" place="unspecified" anchored="yes"><lemma targOrder="U" from="ROOT" to="DITTO">οἳ... οἴονται</lemma> ἢ... οἴεται εδιτι αντι#3υι.</note> Χριστιανὸν ὑποδέξασθαι.
οὕτως αὐτοὺς περιχαρεῖς <note n="5" place="unspecified" anchored="yes">περιχαρὴς ε.</note> διέθηκε φήμη ἀθρόως
ἐμπεσοῦσα τῇ πόλει.
</p></div1></body></text></TEI.2>