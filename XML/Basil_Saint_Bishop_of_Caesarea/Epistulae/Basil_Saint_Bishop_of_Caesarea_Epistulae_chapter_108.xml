<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="108" org="uniform" sample="complete"><head>Τῷ κηδεμόνι τῶν κληρονόμων Ἰουλίττης</head><p>
Ἐθαύμασα ἀκούσας ὅτι, τῶν χρηστῶν ἐκείνων
καὶ πρεπόντων τῇ σῇ ἐλευθερίᾳ ὑποσχέσεων ἐπιλαθόμενος,
νῦν σφοδροτάτην καὶ ἀπαραίτητον
ἐπάγεις τὴν ἀπαίτησιν τῇ ἀδελφῇ τῇδε: καὶ τί
εἰκάσω ἐκ τῶν λεγομένων οὐκ ἔχω. σοί τε γὰρ
<pb id="v.2.p.206" />
πολλὴν παρὰ τῶν πεπειραμένων σου μαρτυρουμένην
ἐλευθερίαν σύνοιδα, καὶ τῶν ὑποσχέσεών
σου μέμνημαι ὧν ἐποίησας ἐπ̓ ἐμοῦ καὶ τοῦδε, <note n="1" place="unspecified" anchored="yes"><lemma targOrder="U" from="ROOT" to="DITTO">καὶ τοῦδε</lemma> τοῦ δὲ λόγου ξονj. ξομβεφισιυς.</note>
λέγων ἐλάττονα μὲν γράφειν χρόνον, πλείονα δὲ
συγχωρήσειν διὰ τὸ <note n="2" place="unspecified" anchored="yes"><lemma targOrder="U" from="ROOT" to="DITTO">διὰ τὸ</lemma> δεῖ τῷ ε. εδιτι αντι#3ι.</note> βούλεσθαι συμπεριφέρεσθαι
τῇ ἀνάγκῃ τοῦ πράγματος, καὶ συγγνώμην παρέχειν
τῇ ἐλευθέρᾳ ἀναγκαζομένῃ τοσοῦτον ἀθρόως
ἐκ τῆς οἰκίας προΐεσθαι χρῆμα.
Τίς οὖν ἡ αἰτία δἰ ἣν ἡ τοσαύτη μεταβολὴ
γέγονεν ἐγὼ νοεῖν οὐκ ἔχω. πλὴν ὅπερ ἂν ᾖ,
παρακαλῶ σε, μεμνημένον τῆς σεαυτοῦ ἐλευθεριότητος
καὶ πρὸς τὸν Κύριον ἀπιδόντα τὸν
ἀμειβόμενον τὰς χρηστὰς προαιρέσεις, δοῦναι τὸν
καιρὸν ὃν ἐξ ἀρχῆς ὑπέσχου τῆς ἀνέσεως, ἵνα
δυνηθῶσι συμπωλήσαντες τὰ ἑαυτῶν διαλῦσαι
τὸ χρέος. δῆλον δὲ ὅτι κἀκείνων μέμνημαι, ὅτι
ὑπέσχου, εἰ λάβοις τὸ ὁμολογηθὲν χρυσίον, πάντα
τὰ ὁμολογηθέντα χαρτία, καὶ τὰ ἐπὶ τῶν ἀρχόντων
πραχθέντα καὶ τὰ ἰδιωτικῶς γενόμενα, <note n="3" place="unspecified" anchored="yes">γινόμενα εδιτι αντι#3ι.</note> παραδώσειν
τῇ προειρημένῃ.
Παρακαλῶ οὖν, καὶ ἡμᾶς τίμησον καὶ κτῆσαι
παρὰ τῷ Κυρίῳ μεγάλην ἑαυτῷ εὐλογίαν, ἀναμνησθεὶς
τῶν σεαυτοῦ ὑποσχέσεων, γινώσκων ὅτι
ἄνθρωπος εἶ καὶ αὐτὸς <note n="4" place="unspecified" anchored="yes">καί αδδ. ε.</note> ἀναμένειν ὀφείλεις τοὺς
καιροὺς ἐν οἷς δεηθήσῃ τῆς παρὰ τοῦ Θεοῦ ἀντιλήψεως:
ἣν μὴ ἀποκλείσῃς σεαυτῷ διὰ τῆς
παρούσης σκληρότητος, ἀλλ̓ εὐτρέπισον τοὺς
οἰκτιρμοὺς τοῦ Θεοῦ ἐπὶ σαυτόν, πᾶσαν χρηστότητα
καὶ ἐπιείκειαν τοῖς καταπονουμένοις ἐπιδειξάμενος.
<pb id="v.2.p.208" />
</p></div1></body></text></TEI.2>