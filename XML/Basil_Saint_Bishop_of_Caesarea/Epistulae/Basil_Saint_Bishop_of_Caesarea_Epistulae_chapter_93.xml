<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="93" org="uniform" sample="complete"><head>Πρὸς Καισαρίαν <note n="1" place="unspecified" anchored="yes">πρὸς Καισάριον πατρίκιον περὶ κοινωνίας ξολβερτινυς μς.; ιν #3υοδαμ ξοδιξε ρεγιο οξξυρριτ φραγμεντυμ ηνιυς επιστολαε σιξ ινσξριπτυμ: ἐκ τῆς πρὸς Καισάριον ἐπιστολῆς.</note> πατρικίαν, περὶ κοινωνίας</head><p>
Καὶ τὸ κοινωνεῖν δὲ καθ̓ ἑκάστην ἡμέραν, καὶ
μεταλαμβάνειν τοῦ ἁγίου σώματος καὶ αἵματος
τοῦ Χριστοῦ, καλὸν καὶ ἐπωφελές, αὐτοῦ σαφῶς
λέγοντος: ὁ τρώγων μου τὴν σάρκα, καὶ πίνων
μου τὸ αἷμα, ἔχει ζωὴν αἰώνιον. τίς γὰρ ἀμφιβάλλει,
ὅτι τὸ μετέχειν συνεχῶς τῆς ζωῆς οὐδὲν
ἄλλο <note n="2" place="unspecified" anchored="yes">τι αδδ. #3υιδαμ μσς.</note> ἐστὶν ἢ ζῇν πολλαχῶς; ἡμεῖς μέντοιγε
τέταρτον καθ̓ ἑκάστην ἑβδομάδα κοινωνοῦμεν, ἐν
τῇ Κυριακῇ, ἐν τῇ τετράδι, καὶ ἐν τῇ παρασκευῇ,
καὶ τῷ Σαββάτῳ, καὶ ἐν ταῖς ἄλλαις ἡμέραις ἐὰν
ᾖ μνήμη ἁγίου <note n="3" place="unspecified" anchored="yes">μάρτυρος εδιτι αντι#3ι.</note> τινός.
Τὸ δὲ ἐν τοῖς τοῦ διωγμοῦ καιροῖς ἀναγκάζεσθαί
<pb id="v.2.p.146" />
τινα, μὴ παρόντος ἱερέως ἢ λειτουργοῦ, τὴν κοινωνίαν
λαμβάνειν τῇ ἰδίᾳ χειρί, μηδαμῶς εἶναι βαρὺ
περιττόν ἐστιν ἀποδεικνύναι, διὰ τὸ καὶ <note n="1" place="unspecified" anchored="yes">καί ομ. ε.</note> τὴν
μακρὰν συνήθειαν τοῦτο δἰ αὐτῶν τῶν πραγμάτων
πιστώσασθαι. πάντες γὰρ οἱ κατὰ τὰς ἐρήμους <note n="2" place="unspecified" anchored="yes">ἐρημίας μυλτι μσς.</note>
μονάζοντες, ἔνθα μὴ ἔστιν ἱερεύς, κοινωνίαν οἴκοι
κατέχοντες ἀφ̓ ἑαυτῶν μεταλαμβάνουσιν. ἐν
Ἀλεξανδρείᾳ δὲ καὶ ἐν Αἰγύπτῳ ἕκαστος καὶ
τῶν ἐν λαῷ τελούντων ὡς ἐπὶ τὸ πλεῖστον ἔχει
κοινωνίαν ἐν τῷ οἴκῳ αὐτοῦ, καὶ ὅτε βούλεται <note n="3" place="unspecified" anchored="yes">καὶ ὅτε... ἑαυτοῦ ομ. ε, εδιτι αντι#3ι.</note>
μεταλαμβάνει δἰ ἑαυτοῦ. ἅπαξ γὰρ τὴν θυσίαν
τοῦ ἱερέως τελειώσαντος καὶ δεδωκότος, ὁ λαβὼν
αὐτὴν ὡς ὅλην ὁμοῦ, καθ̓ ἑκάστην μεταλαμβάνων,
παρὰ τοῦ δεδωκότος εἰκότως μεταλαμβάνειν <note n="4" place="unspecified" anchored="yes">μεταλαμβάνει ε, αλιι μσς.</note> καὶ
ὑποδέχεσθαι πιστεύειν ὀφείλει. καὶ γὰρ καὶ ἐν
τῇ ἐκκλησίᾳ ὁ ἱερεὺς ἐπιδίδωσι τὴν μερίδα καὶ
κατέχει αὐτὴν ὁ ὑποδεχόμενος μετ̓ ἐξουσίας
ἁπάσης, καὶ οὕτω προσάγει τῷ στόματι τῇ ἰδίᾳ
χειρί. ταὐτὸν τοίνυν ἐστὶ τῇ δυνάμει, εἴτε μίαν
μερίδα δέξεταί τις παρὰ τοῦ ἱερέως, εἴτε πολλὰς
μερίδας ὁμοῦ.
<pb id="v.2.p.148" />
</p></div1></body></text></TEI.2>