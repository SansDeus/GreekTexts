<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="134" org="uniform" sample="complete"><head>Παιονίῳ πρεσβυτέρῳ</head><p>
Ὅσον ηὔφρανας ἡμᾶς τοῖς γράμμασιν εἰκάζεις
που πάντως αὐτοῖς οἷς ἐπέστειλας: οὕτω τὸ καθαρὸν
τῆς καρδίας, ἀφ̓ ἧς προῆλθεν ἐκεῖνα τὰ
ῥήματα, ἀκριβῶς ἐκ τῶν γραμμάτων κατεμηνύετο.
καὶ γὰρ <note n="2" place="unspecified" anchored="yes">καί αδδ. εδιτι αντι#3ι.</note> ὁλκὸς μὲν ὕδατος δείκνυσι τὴν οἰκείαν
πηγήν, λόγου δὲ φύσις τὴν προενεγκοῦσαν αὐτὸν
καρδίαν χαρακτηρίζει. ὥστε ἄτοπόν τε καὶ πολὺ
τοῦ εἰκότος παρηλλαγμένον πεπονθέναι ὁμολογῶ.
σπουδάζων γὰρ ἀεὶ γράμμασιν ἐντυγχάνειν τῆς
τελειότητός σου, ἐπειδὴ ἔλαβον εἰς χεῖρας τὴν
ἐπιστολὴν καὶ ἀνέγνων αὐτήν, οὐχ ἥσθην μᾶλλον
τοῖς ἐπεσταλμένοις, ἢ ἠνιάθην τὴν ζημίαν, ὁπόση
γέγονεν ἡμῖν κατὰ τὸν τῆς σιωπῆς χρόνον, διαλογιζόμενος.
Ἀλλ̓ ἐπειδὴ ἤρξω γράφειν, μὴ διαλίπῃς <note n="3" place="unspecified" anchored="yes">διαλίποις μυλτι μσς. νον ϝετυστισσιμι.</note>
<pb id="v.2.p.306" />
τοῦτο ποιῶν. εὐφρανεῖς γὰρ πλέον ἢ οἱ τὰ
πολλὰ χρήματα τοῖς φιλοπλούτοις διαπεμπόμενοι:
τῶν δὲ γραφέων οὐδείς μοι παρῆν, οὔτε
τῶν καλλιγραφούντων οὔτε τῶν ταχυγράφων.
οὓς γὰρ <note n="1" place="unspecified" anchored="yes">καί αδδ. ε.</note> ἔτυχον ἐξασκήσας, οἱ μὲν ἀνέδραμον
ἐπὶ τὴν πρώτην τοῦ βίου συνήθειαν, οἱ δὲ ἀπειρήκασι
πρὸς τοὺς πόνους, χρονίαις ἀρρωστίαις κεκακωμένοι.
</p></div1></body></text></TEI.2>