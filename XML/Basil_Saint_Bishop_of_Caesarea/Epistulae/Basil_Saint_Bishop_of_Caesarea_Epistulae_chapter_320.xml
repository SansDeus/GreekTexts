<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="320" org="uniform" sample="complete"><head>Ἀνεπίγραφος, ἐπὶ προσηγορίᾳ</head><p>
Διὰ μακροῦ ἡμῖν ὑπῆρξε προσειπεῖν τὴν τιμιότητά
σου, τῷ τὸν ἀνακομίζοντα τὰς ἀποκρίσεις
πολὺν χρόνον ἐνδιατρίψαι τῇ ἡμετέρᾳ καὶ ἀνδράσι
καὶ πράγμασι δυσχερεστέροις <note n="1" place="unspecified" anchored="yes">δυσχερεστατοις εδιτι αντι#3υι.</note> περιπεσεῖν.
ἐνιαυτὸν γὰρ ὅλον ἀπεξενώθη τῆς ἐνεγκούσης.
ἀπάταις <note n="2" place="unspecified" anchored="yes">ἀπάτας γὰρ εδιτι αντι#3υι.</note> ἀνθρώπων καὶ διαλύσεσιν ὑπαχθείς,
εἰ τῆς παρούσης αὐτῷ κακουργίας κρατήσειε,
τοῦ παντὸς περιέσεσθαι, ὀψὲ τοῦ κεφαλαίου τῆς
ζημίας ἐπῄσθετο, ἐν τῇ κατὰ μικρὸν ἀπάτῃ τῆς
αἰσθήσεως κλεπτομένης.
Ἐπεὶ οὖν ἐπάνεισι, τῶν τε τοῦ ἀέρος ὀχληρῶν
καὶ τῆς τῶν ἀνδρῶν μοχθηρίας ἀπαλλαγείς,
ἀσπαζόμεθά σε δἰ αὐτοῦ, παρακαλοῦντες μεμνῆσθαι
ἡμῶν ἐπὶ τῶν προσευχῶν ῾πολλῆς γὰρ
τῆς ἐκ τῶν εὐχῶν βοηθείας δεόμεθἀ, καὶ ἅμα
σημαίνομεν, ὅτι οἱ ὑπεύθυνοι καταλειφθέντες
πρὸς τὴν τοῦ ὀφλήματος ἔκτισιν παρὰ τοῦ
μακαρίου ἐπισκόπου, ἐπιμνησθέντος ἐν ταῖς διαθήκαις
αὐτοῦ τε τοῦ χρέους, καὶ ὅθεν προσῆκεν
ἐκτισθῆναι, καὶ διὰ τίνων, ὑπεριδόντες τῶν
φιλικῶν ὑπομνήσεων τὰς ἐκ τῶν δικαστηρίων
ἀνάγκας ἐκδέχονται. διὸ ἄπρακτος ἐπανῆλθεν
<pb id="v.4.p.264" />
ὁ ἑταῖρος <note n="1" place="unspecified" anchored="yes">ἕτερος εδιτι αντι#3υι.</note> ἡμῶν, καὶ ταῦτα αὐτὰ ἠξίωσεν αὐτὸν
παῤ ἡμῶν μαρτυρηθῆναι, ὡς μὴ ἀργίας μηδὲ
ῥᾳθυμίας ἔγκλημα σχεῖν παρὰ τῇ τιμιότητί σου.
ταῦτα μὲν εἰς τοσοῦτον. τὰ δὲ τῶν ἐκκλησιῶν
ὅπως ἔχει, εἴτε συγκεχώρηται μένειν ἐπὶ τῆς
ὁμοιότητος, εἴτε καὶ πρὸς τὸ χεῖρον ἐκπέπτωκεν,
ἢ <note n="2" place="unspecified" anchored="yes">εἴ τε δυο μσς.</note> τίνα ἐλπίδα τῆς ἐπὶ τὸ βέλτιον ἔχει μεταβολῆς,
γνωρίσαι <note n="3" place="unspecified" anchored="yes">γνωρίσαις εδιτι αντι#3υι.</note> ἡμῖν διὰ τινὸς τῶν γνησίων
ἀδελφῶν καταξίωσον.
</p></div1></body></text></TEI.2>