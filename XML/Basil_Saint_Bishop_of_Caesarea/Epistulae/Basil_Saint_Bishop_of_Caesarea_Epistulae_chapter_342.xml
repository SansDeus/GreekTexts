<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="342" org="uniform" sample="complete"><head>Βασίλειος Λιβανίῳ</head><p>
Οἱ πρὸς τὸ ῥόδον ἔχοντες, ὡς τοὺς φιλοκάλους
εἰκός, οὐδὲ πρὸς αὐτὰς τὰς ἀκάνθας, ὧν τὸ ἄνθος
ἐκφύεται, δυσχεραίνουσι. καί τινος ἤκουσα
τοιοῦτόν τι περὶ αὐτῶν, παίζοντος τάχα ἢ καὶ
σπουδάζοντος, ὅτι, καθάπερ ἐρωτικά τινα κνίσματα <note n="4" place="unspecified" anchored="yes">κνήσματα ε.</note>
τοῖς ἐρασταῖς, τὰς λεπτὰς ἐκείνας ἀκάνθας
ἡ φύσις τῷ ἄνθει προσέφυσε, πρὸς μείζονα πόθον
τοῖς εὐπλήκτοις <note n="5" place="unspecified" anchored="yes">ἀπλήκτοις ρεγιυς πριμυς; ἀπράκτοις ρεγιυς σεε. ετ ξοισλ. σεε.; ἀπλήστοις ε.</note> κέντροις τοὺς δρεπομένους ὑπερεθίζουσα.
Τί βούλεταί μοι <note n="6" place="unspecified" anchored="yes"><lemma targOrder="U" from="ROOT" to="DITTO">τί βούλεταί μοι</lemma> τί μοι δὴ βούλεται τοῖς γράμμασι τὸ ῥόδον ἐπεισαγόμενον; πάντως οὐδέν σε χρὴ εδιτι αντι#3υι.</note> τὸ ῥόδον τοῖς γράμμασιν
ἐπεισαγόμενον; πάντως οὐδὲν δεῖ σε διδαχθῆναι
<pb id="v.4.p.306" />
τῆς ἐπιστολῆς μεμνημένον τῆς σῆς, ἣ τὸ μὲν
ἄνθος εἶχε τοῦ ῥόδου, ὅλον ἡμῖν τὸ ἔαρ τῇ
εὐγλωττίᾳ <note n="1" place="unspecified" anchored="yes">τῆς εὐγλωττίας εδιτι αντι#3υι.</note> διαπετάσασα, μέμψεσι δέ τισι καὶ
ἐγκλήμασι καθ̓ ἡμῶν ἐξηκάνθωτο. ἀλλ̓ ἐμοὶ
τῶν σῶν λόγων καθ̓ ἡδονήν ἐστι καὶ ἡ ἄκανθα,
πρὸς μείζονα πόθον τῆς φιλίας ἐκκαίουσα.
</p></div1></body></text></TEI.2>