<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="322" org="uniform" sample="complete"><head>Ἀνεπίγραφος, ἐπὶ φίλῳ συμπασχάσαι</head><p>
Δεξάμενος τὰ γράμματα τῆς σῆς τιμιότητος
ἥσθην, ὡς εἰκός, καὶ εὐχαρίστησα τῷ Κυρίῳ, καὶ
προθύμως εἶχον ἀντιφθέγξασθαι, ἐάν τις κατὰ
καιρὸν περὶ ἀντιγράφων ὑπέμνησε. τὸ γὰρ
πρᾶγμα ὑπὲρ οὗ ἐπέταξας ἡμῖν χρόνῳ ἐλάμβανε
τὴν κατάστασιν, οὐκ ἐνῆν δὲ πρὸ τοῦ πέρατος
ἀσφαλὲς οὐδὲν ἀποκρίνασθαι. αὕτη ἡ αἰτία τῆς
σιωπῆς ἡμῶν: <note n="4" place="unspecified" anchored="yes">ἡμῖν εδιτι αντι#3υι.</note> οὐ γὰρ δὴ ῥᾳθυμία οὐδὲ ἄγνοια
τοῦ προσήκοντος. εἰ γὰρ καὶ ὅλως ἦμεν <note n="5" place="unspecified" anchored="yes">ομ. ε; ἔσμεν δυο μσς.</note> ῥᾴθυμοι,
ἐσπουδάσαμεν πάντως ἐπὶ τῆς σῆς τιμιότητος
<pb id="v.4.p.268" />
συσκιάσαι ἡμῶν τὰ ἐλαττώματα. νῦν δὲ οὐκ
ἔστιν ἡμῶν ἐπιλαθέσθαι σου οὐδὲ τὸ βραχύτατον
῾ἢ πρότερον ἄν τις ἑαυτὸν ἀγνοήσειεν̓: ἀλλὰ κἂν
ἐπιστέλλωμεν κἂν μή, ἐνιδρυμένον σε ταῖς καρδίαις
ἑαυτῶν περιφέρομεν, καὶ πρὸς τὴν μακρὰν
ἀπόλειψιν τοῦ χειμῶνος οὕτω δυσκόλως ἔχομεν,
ὥστε εὔχεσθαι, εἰ μὴ αὐτῷ σοι δυνατόν, διὰ τὰς
ἀκουομένας ἀσχολίας, καταλιπεῖν τοὺς ἀγροίκους,
ἡμῖν ἐγγενέσθαι πρόφασιν ἐπιστῆναι τοῖς τόποις
καὶ τῆς ἀληθινῆς εὐσταθείας τῶν σῶν τρόπων καὶ
τῆς κοσμιότητος ἀπολαῦσαι. πάντως δὲ τὴν
σωτήριον ἡμέραν τοῦ πάσχα μεθ̓ ἡμῶν ποιῆσαι
προθυμηθήσῃ, μετὰ τῆς κοσμιωτάτης συμβίου
σου, ἣν καὶ προσαγορεύομεν διὰ σοῦ καὶ παρακαλοῦμεν
συμπρᾶξαι ἡμῖν εἰς τὸ ἐπεῖξαί σε πρὸς ἡμᾶς.
</p></div1></body></text></TEI.2>