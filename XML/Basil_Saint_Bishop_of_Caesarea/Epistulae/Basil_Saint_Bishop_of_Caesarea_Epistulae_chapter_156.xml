<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="156" org="uniform" sample="complete"><head>Εὐαγρίῳ πρεσβυτέρῳ</head><p>
Τοσοῦτον ἀπέσχον τοῦ δυσχερᾶναι πρὸς τὸ
μῆκος τῶν γραμμάτων, ὥστε καὶ μικρά μοι ἔδοξεν
εἶναι ἡ ἐπιστολὴ ὑπὸ τῆς κατὰ τὴν ἀνάγνωσιν
ἡδονῆς. τί γὰρ ἥδιον ἄκουσμα τοῦ τῆς εἰρήνης
ὀνόματος; ἢ <note n="2" place="unspecified" anchored="yes">ἤ ομ. ηαρλ., μεδ.</note> τί τοῦ ὑπὲρ τῶν τοιούτων βουλεύεσθαι
ἱεροπρεπέστερον καὶ μᾶλλον τῷ Κυρίῳ
κεχαρισμένον; σοὶ μὲν οὖν παράσχοι ὁ Κύριος
τὸν μισθὸν τῆς εἰρηνοποιίας, οὕτω καλῶς προαιρουμένῳ
καὶ σπουδαίως ἐγκειμένῳ πράγματι
μακαριστῷ. ἡμᾶς δὲ νόμιζε, τιμία κεφαλή,
ἕνεκα <note n="3" place="unspecified" anchored="yes">ἕνεκεν ε.</note> μὲν τοῦ προῃρῆσθαι καὶ εὔχεσθαι ἰδεῖν
ποτὲ τὴν ἡμέραν ἐν ᾗ πάντες τὸν αὐτὸν πληρώσουσι
σύλλογον, οἱ ταῖς διανοίαις ἀλλήλων μὴ
ἀπεσχισμένοι, μηδενὶ παραχωρεῖν τῶν εἰς τὴν
σπουδὴν τούτων πρωτείων. καὶ γὰρ ἂν εἴημεν
<pb id="v.2.p.386" />
ὡς ἀληθῶς πάντων ἀνθρώπων ἀτοπώτατοι, σχίσμασι
καὶ κατατομαῖς ἐκκλησιῶν ἐφηδόμενοι, <note n="1" place="unspecified" anchored="yes">ἐνηδόμενοι ηαρλ., ρεγ. σεξυνδυς.</note>
καὶ μὴ τὴν συνάφειαν τῶν μελῶν τοῦ σώματος
τοῦ Χριστοῦ τὸ μέγιστον τῶν ἀγαθῶν τιθέμενοι.
ὅσον μέντοι τῆς ἐπιθυμίας ἡμῖν περίεστι, τοσοῦτον
γίνωσκε τῆς δυνάμεως ἐνδεῖν. οὐ γὰρ ἀγνοεῖ σου
ἡ τελεία φρόνησις, ὅτι τὰ χρόνῳ κρατυνθέντα
πάθη πρῶτον μὲν χρόνου δεῖται πρὸς τὴν διόρθωσιν,
ἔπειτα ἰσχυρᾶς καὶ εὐτονωτέρας ἀγωγῆς, <note n="2" place="unspecified" anchored="yes">διαγωγῆς εδιτι αντι#3ι.</note> εἰ
μέλλοι <note n="3" place="unspecified" anchored="yes">μέλοι ε.</note> τις τοῦ βάθους αὐτοῦ καθικνεῖσθαι, ὥστε
πρόρριζα ἐξελεῖν τῶν καμνόντων τὰ ἀρρωστήματα.
οἶδας δὲ ὃ λέγω, καὶ εἰ δεῖ τρανότερον
εἰπεῖν, οὐδεὶς ὁ φόβος.
Τὴν φιλαυτίαν ἔθει μακρῷ ταῖς ψυχαῖς ἐρριζωθεῖσαν
εἷς ἀνὴρ ἀνελεῖν οὐχ οἷός τε, οὐδ̓ ἐπιστολὴ
μία, οὐδὲ χρόνος βραχύς. τὰς γὰρ ὑπονοίας καὶ
τὰς ἐξ ἀντιλογιῶν παρατριβὰς παντελῶς ἀναιρεθῆναι,
μὴ ἀξιοπίστου τινὸς μεσιτεύοντος τῇ εἰρήνῃ,
ἀμήχανον. καὶ εἰ μὲν ἐπέρρει ἡμῖν τὰ παρὰ τῆς
χάριτος καὶ ἦμεν δυνατοὶ λόγῳ καὶ ἔργῳ καὶ τοῖς
πνευματικοῖς χαρίσμασι δυσωπῆσαι τοὺς ἀντιδιατιθεμένους,
ἔδει κατατολμῆσαι τοῦ τοσούτου
πράγματος. τάχα δὲ οὐδ̓ ἂν τότε συνεβούλευσας
ἡμῖν μόνοις ἐλθεῖν ἐπὶ τὴν ἐπανόρθωσιν, ὄντος τοῦ
ἐπισκόπου τῇ τοῦ Θεοῦ χάριτι, ᾧ ἡ φροντὶς ἀνῆκε <note n="4" place="unspecified" anchored="yes">ἀνήκει εδιτι αντι#3ι.</note>
προηγουμένως τῆς ἐκκλησίας: ὃν οὔτε αὐτὸν ἐλθεῖν
πρὸς ἡμᾶς οἷόν τε, καὶ ἡμῖν ἀποδημήσειν <note n="5" place="unspecified" anchored="yes">ἀποδημεῖν εδιτι αντι#3ι.</note>
τέως ὑπὸ τοῦ χειμῶνος οὐ ῥᾴδιον, μᾶλλον δὲ
παντελῶς ἀδύνατον, οὐ μόνον καθότι τὸ σῶμά
<pb id="v.2.p.388" />
μοι <note n="1" place="unspecified" anchored="yes">μου ε, μεδ.</note> ὑπὸ μακρᾶς ἀρρωστίας ἀπείρηκεν, ἀλλ̓ ὅτι
καὶ αἱ τῶν Ἀρμενιακῶν ὀρῶν αἱ <note n="2" place="unspecified" anchored="yes">αἱ ομ. ε.</note> ὑπερβάσεις
μικρὸν ὕστερον ἄβατοι <note n="3" place="unspecified" anchored="yes">ἀδύνατοι ε.</note> γίνονται καὶ τοῖς πάνυ
καθ̓ ἡλικίαν σφριγῶσι. γράμματι δὲ αὐτῷ
σημᾶναι <note n="4" place="unspecified" anchored="yes">σημῆναι τρες μσς.</note> ταῦτα οὐ παραιτήσομαι. οὐ μέντοι
προσδοκῶ τι ἐκ τῶν γραμμάτων ἀξιόλογον ἀποβήσεσθαι,
τῆς τε τοῦ ἀνδρὸς ἀκριβείας στοχαζόμενος
καὶ αὐτῆς τῆς φύσεως τῶν γραμμάτων: ὅτι
οὐ πέφυκεν ἐναργῶς δύνασθαι δυσωπεῖν ὁ διαπεμπόμενος
λόγος. πολλὰ γὰρ δεῖ εἰπεῖν, πολλὰ καὶ
ἀντακοῦσαι, καὶ λῦσαι τὰ ὑποπίπτοντα, καὶ
ἀνθυπενεγκεῖν <note n="5" place="unspecified" anchored="yes">ἀντεπενεγκεῖν ε.</note> τὰ ὑφορμοῦντα, ὧν οὐδὲν δύναται
ὁ ἐν τοῖς γράμμασι λόγος, ἀργὸς καὶ ἄψυχος ἐν
τῷ χάρτῃ διερριμμένος.
Πλὴν ἀλλ̓, ὅπερ ἔφην, οὐκ <note n="6" place="unspecified" anchored="yes">οὐδ̓ εδιτι αντι#3ι.</note> ἀποκνήσω γράψαι.
γίνωσκε μέντοι, ὡς ἀληθῶς εὐλαβέστατε καὶ
πολυπόθητε ἡμῖν <note n="7" place="unspecified" anchored="yes">ἡμῶν ε.</note> ἀδελφέ, ὅτι οὐδεμία μοι πρὸς
οὐδένα τῇ τοῦ Θεοῦ χάριτι ἰδιάζουσά ἐστι
φιλονεικία. οὐδὲ γὰρ πολυπραγμονήσας οἶδα τὰ
ἐγκλήματα, οἷς ἕκαστος ὑπεύθυνος ἢ ἔστιν ἢ
ὀνομάζεται. ὥστε οὕτως ὑμᾶς προσέχειν τῇ
ἡμετέρᾳ διανοίᾳ προσήκει, ὡς μηδὲν ἡμῶν δυναμένων
ποιῆσαι κατὰ πρόσκλισιν, <note n="8" place="unspecified" anchored="yes">πρόσκλησιν εδιτι αντι#3ι.</note> μηδὲ προειλημμένων
εἰς τὴν κατά τινων διαβολήν. μόνον εἰ
εὐδοκία γένοιτο <note n="9" place="unspecified" anchored="yes">γίγνοιτο εδιτι αντι#3ι.</note> τοῦ Κυρίου ἐκκλησιαστικῶς 
πάντα καὶ ἀκολούθως πραχθῆναι.
Ελύπησε δὲ ἡμᾶς ὁ ποθεινότατος υἱὸς Δωρόθεος <note n="10" place="unspecified" anchored="yes">Θεόδωρος υνυς εχ ρεγιις.</note>
ὁ συνδιάκονος, ἀπαγγείλας περὶ τῆς εὐλαβείας
σου, ὅτι ὤκνησας μετασχεῖν αὐτῷ τῆς συνάξεως.
<pb id="v.2.p.390" />
καίτοι οὐ τοιαῦτα ἡμῖν ἦν τὰ ὡμιλημένα, <note n="1" place="unspecified" anchored="yes">ὡμολογημένα εδιτι αντι#3ι.</note> εἴ τι ἐγὼ
μέμνημαι. ἀποστεῖλαι μέντοι πρὸς τὴν δύσιν
ἐμοὶ μὲν παντελῶς ἐστὶν ἀδύνατον, οὐδένα ἔχοντι
τῶν εἰς τὴν διακονίαν ταύτην ἐπιτηδείων. τῶν
δὲ αὐτόθεν ἀδελφῶν, ἐάν τις αἱρῆται τὸν ὑπὲρ τῶν
ἐκκλησιῶν κόπον ἀναδέξασθαι, οἶδε δηλονότι καὶ
πρὸς τίνας ὁρμήσει, καὶ ἐπὶ ποίῳ σκοπῷ, καὶ παρὰ
τίνων ἐφοδιασθῇ τοῖς γράμμασι, καὶ ποταποῖς
τούτοις. ἐγὼ μὲν γὰρ ἐν κύκλῳ περισκεψάμενος
ὁρῶ μεθ̓ ἑαυτοῦ οὐδένα. καὶ εὔχομαι μὲν τοῖς
ἑπτακισχιλίοις ἐναριθμηθῆναι τοῖς μὴ κάμψασι
γόνυ τῇ <note n="2" place="unspecified" anchored="yes">τῷ εδιτι αντι#3ι.</note> Βάαλ. πλὴν ὅτι ζητοῦσι καὶ ἡμῶν τὴν
ψυχὴν οἱ πᾶσι τὰς ἑαυτῶν ἐπιβάλλοντες χεῖρας.
οὐ μέντοι τούτου γε ἕνεκεν ἐλλείψομέν τι τῆς
ὀφειλομένης σπουδῆς ταῖς τοῦ Θεοῦ ἐκκλησίαις.
</p></div1></body></text></TEI.2>