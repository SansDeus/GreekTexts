<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="295" org="uniform" sample="complete"><head>Μονάζουσι <note n="1" place="unspecified" anchored="yes"> πρὸς μονάζοντας, δἰ ἧς ἐπιστηρίζει αὐτοὺς πρὸς τὴν ἐν Χριστῷ πολιτείαν καὶ πίστιν <q direct="unspecified">το μονκς, βψ σηιξη ηε ξαυσες τηεμ το ρελψ ον λιφε ανδ φαιτη ιν ξηριστ</q> ρεγιυς 2897 ετ ξοισλ. σεε.; καί φησιν ὅτι ἡ πίστις ἐστὶν ἡ σώζουσα διὰ ἀγάπης ἐνεργουμένη <q direct="unspecified">ανδ ηε σαψς τηατ ιτ ις φαιτη σορκινγ τηρουγη λοϝε τηατ σαϝες</q> αδδ. εδιτι.</note></head><p>
Ἡγοῦμαι μὲν μηδεμιᾶς ἑτέρας ὑμᾶς τῇ τοῦ
Θεοῦ χάριτι παρακλήσεως δεῖσθαι, μετὰ τοὺς
λόγους οὓς δἰ ἡμῶν αὐτῶν ἐποιησάμεθα πρὸς
ὑμᾶς, παρακαλοῦντες ὑμᾶς πάντας τὴν ἐπὶ τὸ
αὐτὸ ζωὴν καταδέξασθαι εἰς μίμημα τῆς ἀποστολικῆς
πολιτείας, ὃ καὶ ἐδέξασθε ὡς ἀγαθὸν
δίδαγμα, καὶ ηὐχαριστήσατε δἰ αὐτὸ τῷ Κυρίῳ.
ἐπεὶ οὖν οὐχὶ ῥήματα ἦν τὰ παῤ ἡμῶν λαληθέντα,
ἀλλὰ διδάγματα εἰς ἔργον προελθεῖν <note n="2" place="unspecified" anchored="yes">προσελθεῖν ε; ἐλθεῖν εδιτι αντι#3υι.</note>
ὀφείλοντα ἐπὶ ὠφελείᾳ μὲν ὑμῶν τῶν ἀνεχομένων,
ἐπ̓ ἀναπαύσει δὲ ἡμετέρᾳ τῶν ὑποθεμένων
τὴν γνώμην, εἰς δόξαν δὲ καὶ ἔπαινον τοῦ
<pb id="v.4.p.208" />
Χριστοῦ, οὗ τὸ ὄνομα ἐπικέκληται ἐφ̓ ἡμᾶς,
τούτου χάριν ἀπέστειλα τὸν ποθεινότατον ἡμῶν
ἀδελφόν, ἵνα καὶ τὸ πρόθυμον γνωρίσῃ, καὶ τὸ
νωθρὸν διεγείρῃ, καὶ τὸ ἀντιτεῖνον φανερὸν ἡμῖν καταστήσῃ.
Πολλὴ γὰρ ἡ ἐπιθυμία καὶ ἰδεῖν ὑμᾶς συνηγμένους,
καὶ ἀκοῦσαι περὶ ὑμῶν ὅτι οὐχὶ τὸν ἀμάρτυρον
ἀγαπᾶτε βίον, ἀλλὰ μᾶλλον καταδέχεσθε
πάντες καὶ φύλακες τῆς ἀλλήλων ἀκριβείας
εἶναι καὶ μάρτυρες τῶν κατορθουμένων. οὕτω
γὰρ ἕκαστος καὶ τὸν ἐφ̓ ἑαυτῷ μισθὸν τέλειον
ἀπολήψεται <note n="1" place="unspecified" anchored="yes">λήψεται ε ετ αλιυς.</note> καὶ τὸν ἐπὶ τῇ τοῦ ἀδελφοῦ
προκοπῇ: ὃν καὶ λόγῳ καὶ ἔργῳ παρέχεσθαι
ὑμᾶς <note n="2" place="unspecified" anchored="yes">παρασχέσθαι ὑμᾶς ε ετ δυο αλιι.</note> ἀλλήλοις προσήκει ἐκ τῆς συνεχοῦς
ὁμιλίας καὶ παρακλήσεως. ἐπὶ πᾶσι δὲ παρακαλοῦμεν
μεμνῆσθαι ὑμᾶς τῆς τῶν πατέρων πίστεως,
καὶ μὴ σαλεύεσθαι ὑπὸ τῶν ἐν τῇ ὑμετέρᾳ <note n="3" place="unspecified" anchored="yes">ἡμετέρᾳ ε, εδιτι αντι#3υι.</note>
ἡσυχίᾳ περιφέρειν ὑμᾶς ἐπιχειρούντων, εἰδότας <note n="4" place="unspecified" anchored="yes">εἰδότες μεδ.</note>
ὅτι οὔτε πολιτείας ἀκρίβεια καθ̓ ἑαυτήν, μὴ διὰ
τῆς εἰς Θεὸν πίστεως πεφωτισμένη, ὠφέλιμος,
οὔτε ὀρθὴ ὁμολογία, ἀγαθῶν ἔργων ἄμοιρος οὖσα,
παραστῆσαι ἡμᾶς δυνήσεται τῷ Κυρίῳ: ἀλλὰ δεῖ
ἀμφότερα συνεῖναι, ἵνα ἄρτιος ᾖ <note n="5" place="unspecified" anchored="yes">εἴη ε ετ αλιυς.</note> ὁ τοῦ Θεοῦ
ἄνθρωπος, καὶ μὴ κατὰ τὸ ἐλλεῖπον χωλεύῃ
ἡμῶν ἡ ζωή. πίστις γάρ ἐστιν ἡ σώζουσα
ἡμᾶς, ὥς φησιν ὁ ἀπόστολος, δἰ ἀγάπης ἐνεργουμένη.
<pb id="v.4.p.210" />
</p></div1></body></text></TEI.2>