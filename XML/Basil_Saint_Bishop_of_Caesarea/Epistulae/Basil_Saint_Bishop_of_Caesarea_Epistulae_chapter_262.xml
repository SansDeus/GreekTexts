<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="262" org="uniform" sample="complete"><head>Οὐρβικίῳ μονάζοντι</head><p>
Καλῶς ἐποίησας ἐπιστείλας ἡμῖν, ἔδειξας γὰρ
οὐ μικρὸν τὸν καρπὸν τῆς ἀγάπης: καὶ συνεχῶς
ποίει τοῦτο. μὴ μέντοι νομίσῃς ἀπολογίας σοι
δεῖν, ὅταν ἡμῖν ἐπιστέλλῃς. γνωρίζομεν γὰρ
ἑαυτούς, καὶ οἴδαμεν, ὅτι παντὶ ἀνθρώπῳ πρὸς
πάντας ὁμοτιμίας ἰσότης <note n="1" place="unspecified" anchored="yes"><lemma targOrder="U" from="ROOT" to="DITTO">ὁμοτιμίας ἰσότης</lemma> ὁμοτιμία εδιτι αντι#3υι.</note> ἐστὶ κατὰ τὴν φύσιν,
ὑπεροχαὶ δὲ ἐν ἡμῖν οὐ κατὰ γένος, οὐδὲ κατὰ
περιουσίαν χρημάτων, οὐδὲ κατὰ τὴν τοῦ σώματος
κατασκευήν, ἀλλὰ κατὰ τὴν ὑπεροχὴν τοῦ φόβου
τοῦ πρὸς τὸν Θεόν. ὥστε τί κωλύει σε πλεῖον <note n="2" place="unspecified" anchored="yes">ἡμῶν αδδ. ηαρλ., ξολβερτ., ετ ξλαρομ.</note>
φοβούμενον τὸν Δεσπότην, μείζονα ἡμῶν εἶναι
κατ̓ αὐτὸ τοῦτο; συνεχῶς οὖν ἡμῖν ἐπίστελλε,
καὶ γνώριζε πῶς ἡ περὶ σὲ ἀδελφότης, καὶ τίνες
τῶν τῆς ἐκκλησίας τῆς καθ̓ ὑμᾶς <note n="3" place="unspecified" anchored="yes">ἡμᾶς εδιτι αντι#3υι.</note> ὑγιαίνουσιν,
ἵνα εἰδῶμεν οἷς χρὴ γράφειν, καὶ τίσιν ἐπαναπαύεσθαι.
ἐπεὶ δὲ ἀκούω τινὰς εἶναι τοὺς τὸ
εὐθὲς περὶ τῆς ἐνανθρωπήσεως τοῦ Κυρίου δόγμα
ἐν διαστρόφοις ὑπολήψεσι παραχαράσσοντας,
παρακαλῶ <note n="4" place="unspecified" anchored="yes"><lemma targOrder="U" from="ROOT" to="DITTO">παραχαράσσοντας παρακαλῶ</lemma> παραχαράσσονται εδιτι αντι#3υι.</note> αὐτοὺς διὰ τῆς σῆς ἀγάπης ἀποσχέσθαι
<pb id="v.4.p.86" />
τῆς ἀτόπου ἐκείνης ἐννοίας, ἣν ἔχειν τινὲς
ἡμῖν καταγγέλλονται, ὡς αὐτοῦ τοῦ Θεοῦ εἰς
σάρκα τραπέντος, καὶ οὐχὶ προσλαβόντος διὰ
τῆς ἁγίας Μαρίας τὸ τοῦ Ἀδὰμ φύραμα, ἀλλ̓
αὐτοῦ τῇ οἰκείᾳ θεότητι εἰς τὴν ὑλικὴν φύσιν μεταβληθέντος.
Τοῦτο δὲ τὸ ἄτοπον ἐλέγξαι καὶ πάνυ ῥᾴδιον.
ἀλλ̓ ἐπειδὴ αὐτόθεν ἔχει τὸ ἐναργὲς ἡ βλασφημία,
νομίζω τῷ φοβουμένῳ τὸν Κύριον ἀρκεῖν καὶ
μόνην τὴν ὑπόμνησιν. εἰ γὰρ ἐτράπη, καὶ
ἠλλοιώθη. τοῦτο δὲ ἀπείη καὶ λέγειν καὶ ἐννοεῖν,
τοῦ Θεοῦ εἰπόντος: Ἐγώ εἰμι καὶ οὐκ ἠλλοίωμαι.
ἔπειτα, πῶς εἰς ἡμᾶς διέβη ἡ τῆς ἐνανθρωπήσεως
ὠφέλεια, εἰ μὴ τὸ ἡμέτερον σῶμα, τῇ θεότητι
συναφθέν, κρεῖττον ἐγένετο τῆς τοῦ θανάτου
ἐπικρατείας; οὐ γὰρ τραπεὶς οἰκεῖον ὑπεστήσατο
σῶμα, ὅπερ παχυνθείσης αὐτῷ τῆς θεϊκῆς φύσεως
ὑπέστη. πῶς δὲ ἡ ἀπερίληπτος θεότης εἰς
μικροῦ σώματος ὄγκον περιεγράφη, εἴπερ ἐτράπη
πᾶσα ἡ τοῦ Μονογενοῦς φύσις;
Ἀλλὰ τοῦτο μὲν οὐδένα ἡγοῦμαι νοῦν ἔχοντα
καὶ τὸν φόβον τοῦ Θεοῦ κεκτημένον πάσχειν τὸ
ἀρρώστημα. ἐπειδὴ δὲ ἦλθεν εἰς ἐμὲ ἡ <note n="1" place="unspecified" anchored="yes">ομ. ε.</note> φήμη,
ὅτι τινὲς τῶν μετὰ τῆς ἀγάπης σου ἐν τῇ ἀσθενείᾳ
ταύτῃ τῶν λογισμῶν εἰσιν, ἀναγκαῖον
ἡγησάμην, μὴ ψιλὴν ποιήσασθαι τὴν πρόσρησιν,
ἀλλ̓ ἔχειν τι τὴν ἐπιστολὴν ἡμῶν τοιοῦτον, ὃ
δύναται καὶ οἰκοδομῆσαι τὰς ψυχὰς τῶν φοβουμένων
τὸν Κύριον. ταῦτα <note n="2" place="unspecified" anchored="yes">τε αδδ. ε.</note> οὖν παρακαλοῦμεν,
διορθώσεως τυχεῖν ἐκκλησιαστικῆς καὶ τῆς πρὸς
<pb id="v.4.p.88" />
τοὺς αἱρετικοὺς κοινωνίας ὑμᾶς ἀπέχεσθαι, εἰδότας
ὅτι τὸ ἐν τούτοις ἀδιαφορεῖν <note n="1" place="unspecified" anchored="yes">ἀδιάφορον μεδ. ετ ξλαρομ.</note> τὴν ἐπὶ τοῦ Χριστοῦ
παρρησίαν ἡμῶν ἀφαιρεῖται.
</p></div1></body></text></TEI.2>