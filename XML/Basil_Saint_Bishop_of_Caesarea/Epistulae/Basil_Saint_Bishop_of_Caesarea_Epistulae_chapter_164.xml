<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="164" org="uniform" sample="complete"><head>Ἀσχολίῳ, ἐπισκόπῳ Θεσσαλονίκης</head><p>
Ὅσης ἡμᾶς εὐφροσύνης ἐνέπλησε τὰ γράμματα
τῆς ὁσιότητός σου ἡμεῖς μὲν οὐκ ἂν ῥᾳδίως
<pb id="v.2.p.422" />
ἐνδείξασθαι δυνηθείημεν, ἀσθενοῦντος τοῦ λόγου
πρὸς τὴν ἐνάργειαν: <note n="1" place="unspecified" anchored="yes">ἐνέργειαν ε.</note> αὐτὸς δὲ καὶ παρὰ σεαυτῷ <note n="2" place="unspecified" anchored="yes">σεαυτοῦ ηαρλ.</note>
εἰκάζειν ὀφείλεις, τεκμαιρόμενος τῷ κάλλει τῶν
ἐπεσταλμένων. τί γὰρ οὐκ εἶχε τὰ γράμματα;
οὐ τὴν πρὸς Κύριον ἀγάπην; οὐ τὸ περὶ τοὺς
μάρτυρας θαῦμα, οὕτως ἐναργῶς τὸν τρόπον
τῆς ἀθλήσεως ὑπογράφοντα, ὥστε ὑπ̓ ὄψιν
ἡμῖν <note n="3" place="unspecified" anchored="yes">ἡμῶν εδιτι αντι#3ι.</note> ἀγαγεῖν τὰ πράγματα; οὐ τὴν περὶ
ἡμᾶς αὐτοὺς τιμήν τε καὶ διάθεσιν; οὐχ ὅ τι ἂν
εἴποι τις τῶν καλλίστων; ὥστε, ὅτε εἰς χεῖρας
τὴν ἐπιστολὴν ἐδεξάμεθα, καὶ ἀνέγνωμεν αὐτὴν
πολλάκις, καὶ τὴν βρύουσαν ἐν αὐτῇ χάριν τοῦ
Πνεύματος κατεμάθομεν, νομίσαι ἡμᾶς ἐπὶ τῶν
ἀρχαίων καιρῶν γεγενῆσθαι, ἡνίκα ἤνθουν αἱ
ἐκκλησίαι τοῦ Θεοῦ, ἐρριζωμέναι τῇ πίστει,
ἡνωμέναι τῇ ἀγάπῃ, ὥσπερ ἐν ἑνὶ σώματι μιᾶς
συμπνοίας διαφόρων μελῶν ὑπαρχούσης: ὅτε
φανεροὶ μὲν οἱ διώκοντες, φανεροὶ δὲ οἱ διωκόμενοι:
πολεμούμενοι δὲ οἱ λαοὶ πλείους ἐγίνοντο, καὶ τὸ
αἷμα τῶν μαρτύρων ἄρδον τὰς ἐκκλησίας πολυπλασίονας
τοὺς ἀγωνιστὰς τῆς εὐσεβείας ἐξέτρεφε,
τῷ ζήλῳ τῶν προλαβόντων ἐπαποδυομένων τῶν
ἐφεξῆς. τότε Χριστιανοὶ μὲν πρὸς ἀλλήλους
εἰρήνην ἤγομεν, <note n="4" place="unspecified" anchored="yes">εἴχομεν εδιτι αντι#3ι.</note> εἰρήνην ἐκείνην, ἣν ὁ Κύριος
ἡμῖν κατέλιπεν, ἧς νῦν οὐδ̓ ἴχνος ἡμῖν λοιπὸν
ὑπολέλειπται, οὕτως αὐτὴν ἀπηνῶς ἀπ̓ ἀλλήλων
ἀπεδιώξαμεν. πλὴν ἀλλ̓ ὅτι αἱ ψυχαὶ ἡμῶν
πρὸς τὴν παλαιὰν ἐκείνην μακαριότητα ἐπανῆλθον,
ἐπειδὴ γράμματα μὲν ἦλθεν ἐκ τῆς <note n="5" place="unspecified" anchored="yes">γῆς ε, ηαρλ., μεδ., ρεγ. πριμυς, Ωατ., βιγοτ. αλτερ.</note> μακρόθεν,
ἀνθοῦντα τῷ τῆς ἀγάπης κάλλει, μάρτυς δὲ ἡμῖν
<pb id="v.2.p.424" />
ἐπεδήμησεν ἐκ τῶν ἐπέκεινα Ἴστρου βαρβάρων,
δἰ ἑαυτοῦ κηρύσσων τῆς ἐκεῖ πολιτευομένης
πίστεως τὴν ἀκρίβειαν. τίς ἂν τὴν ἐπὶ τούτοις
εὐφροσύνην τῶν ψυχῶν ἡμῶν διηγήσαιτο; <note n="1" place="unspecified" anchored="yes">διηγήσηται ε.</note> τίς
ἂν ἐπινοηθείη δύναμις λόγου ἐναργῶς ἐξαγγεῖλαι
τὴν ἐν τῷ κρυπτῷ τῆς καρδίας ἡμῶν διάθεσιν
δυναμένη; ὅτε μέντοι εἴδομεν τὸν ἀθλητήν,
ἐμακαρίσαμεν αὐτοῦ τὸν ἀλείπτην, ὃς παρὰ τῷ
δικαίῳ κριτῇ τὸν τῆς δικαιοσύνης στέφανον καὶ
αὐτὸς ἀπολήψεται, πολλοὺς εἰς τὸν ὑπὲρ τῆς
εὐσεβείας ἐπιρρώσας ἀγῶνα.
Ἐπεὶ δὲ καὶ τοῦ μακαρίου ἀνδρὸς Εὐτυχοῦς
εἰς μνήμην ἡμᾶς ἤγαγες, καὶ ἐσέμνυνας ἡμῶν τὴν
πατρίδα ὡς αὐτὴν παρασχομένην τῆς εὐσεβείας
τὰ σπέρματα, εὔφρανας μὲν ἡμᾶς τῇ ὑπομνήσει
τῶν παλαιῶν, ἐλύπησας δὲ τῷ ἐλέγχῳ τῶν
ὁρωμένων. οὐδεὶς γὰρ ἡμῶν Εὐτυχεῖ τὴν ἀρετὴν
παραπλήσιος, οἵ γε τοσοῦτον ἀπέχομεν βαρβάρους
ἐξημερῶσαι τῇ δυνάμει τοῦ Πνεύματος καὶ
τῇ ἐνεργείᾳ τῶν παῤ αὐτοῦ χαρισμάτων, ὥστε
καὶ τοὺς ἡμέρως ἔχοντας τῇ ὑπερβολῇ τῶν
ἁμαρτιῶν ἡμῶν ἐξηγριῶσθαι. ἑαυτοῖς γὰρ λογιζόμεθα
καὶ ταῖς ἡμετέραις ἁμαρτίαις τὴν αἰτίαν
τοῦ ἐπὶ τοσοῦτον χυθῆναι τὴν τῶν αἱρετικῶν
δυναστείαν. σχεδὸν γὰρ οὐδὲν μέρος <note n="2" place="unspecified" anchored="yes">ἔτι αδδ. εδιτι αντι#3ι.</note> τῆς οἰκουμένης
διαπέφευγε τὸν ἐκ τῆς αἱρέσεως ἐμπρησμόν.
<pb id="v.2.p.426" />
τὰ δὲ σὰ διηγήματα, ἐνστάσεις ἀθλητικαί, <note n="1" place="unspecified" anchored="yes"><lemma targOrder="U" from="ROOT" to="DITTO">ἐνστάσεις ἀθλητικαί</lemma> ἔντασις ἀθλητική εδιτι αντι#3ι.</note> σώματα
ὑπὲρ τῆς εὐσεβείας καταξαινόμενα, θυμὸς
βαρβαρικὸς ὑπὸ τῶν ἀκαταπλήκτων <note n="2" place="unspecified" anchored="yes">ἀπλήκτων ε.</note> τὴν καρδίαν
καταφρονούμενος, αἱ ποικίλαι βάσανοι τῶν διωκόντων,
αἱ διὰ πάντων ἐνστάσεις τῶν ἀγωνιζομένων,
τὸ ξύλον, τὸ ὕδωρ, τὰ τελειωτικὰ τῶν μαρτύρων.
τὰ δὲ ἡμέτερα οἷα; ἀπέψυκται <note n="3" place="unspecified" anchored="yes">ἔψυκται ε.</note> ἡ ἀγάπη: πορθεῖται
ἡ τῶν πατέρων διδασκαλία: ναυάγια περὶ τὴν
πίστιν πυκνά: σιγᾷ τῶν εὐσεβούντων τὰ στόματα:
λαοὶ τῶν εὐκτηρίων οἴκων ἐξελαθέντες ἐν
τῷ ὑπαίθρῳ πρὸς τὸν ἐν οὐρανοῖς Δεσπότην τὰς
χεῖρας αἴρουσι. καὶ αἱ μὲν θλίψεις βαρεῖαι,
μαρτύριον δὲ οὐδαμοῦ, διὰ τὸ τοὺς κακοῦντα<add>λβ́</add>ἡμᾶς τὴν αὐτὴν ἡμῖν ἔχειν προσηγορίαν. ὑπὲρ
τούτων αὐτός τε δεήθητι τοῦ Κυρίου, καὶ πάντας
τοὺς γενναίους ἀθλητὰς τοῦ Χριστοῦ εἰς τὴν
ὑπὲρ τῶν ἐκκλησιῶν <note n="4" place="unspecified" anchored="yes"><lemma targOrder="U" from="ROOT" to="DITTO">τῶν ἐκκλησιῶν</lemma> τῆς Ἐκκλησίας ε.</note> προσευχὴν συμπαράλαβε,
ἵνα εἴπερ ἔτι χρόνοι τινὲς ὑπολείπονται τῇ
συστάσει τοῦ κόσμου, καὶ μὴ πρὸς τὴν ἐναντίαν
φορὰν συνελαύνεται τὰ πάντα, διαλλαγεὶς ὁ
Θεὸς ταῖς ἑαυτοῦ ἐκκλησίαις ἐπαναγάγῃ αὐτὰς
πρὸς τὴν ἀρχαίαν εἰρήνην.
<pb id="v.2.p.428" />
</p></div1></body></text></TEI.2>