<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="104" org="uniform" sample="complete"><head>Μοδέστῳ ὑπάρχῳ</head><p>
Αὐτὸ τὸ γράφειν πρὸς ἄνδρα τοσοῦτον, κἂν
μηδεμία πρόφασις ἑτέρα προσῇ, μέγιστόν ἐστι
τῶν εἰς τιμὴν φερόντων τοῖς αἰσθανομένοις: διότι
αἱ πρὸς τοὺς παμπληθὲς <note n="4" place="unspecified" anchored="yes">παμπληθεῖς εδιτι αντι#3ι.</note> τῶν λοιπῶν ὑπερέχοντας
ὁμιλίαι μεγίστην τοῖς ἀξιουμένοις <note n="5" place="unspecified" anchored="yes">τήν αδδ. ε.</note> περιφάνειαν
προξενοῦσιν. ἐμοὶ δ̓ ὑπὲρ πατρίδος
πάσης ἀγωνιῶντι ἀναγκαία πρὸς τὴν σὴν μεγαλόνοιαν
ἡ ἔντευξις, ἧς ἱκετεύω πράως καὶ κατὰ τὸν
σεαυτοῦ τρόπον ἀνασχέσθαι, καὶ χεῖρα ὀρέξαι
τῇ πατρίδι ἡμῶν εἰς γόνυ ἤδη <note n="6" place="unspecified" anchored="yes">ἤδη ομ. ε.</note> κλιθείσῃ. <note n="7" place="unspecified" anchored="yes">ἐλθούσῃ εδιτι αντι#3ι.</note> ἔστι
δὲ ὑπὲρ οὗ ἱκετεύομέν <note n="8" place="unspecified" anchored="yes">ἱκετεύωμεν ε.</note> σε τὸ πρᾶγμα τοιοῦτον.
Τοὺς τῷ Θεῷ ἡμῶν ἱερωμένους, πρεσβυτέρους
<pb id="v.2.p.196" />
καὶ διακόνους, ὁ παλαιὸς κῆνσος ἀτελεῖς ἀφῆκεν. <note n="1" place="unspecified" anchored="yes">ἀφῆκαν εδιτι αντι#3ι.</note>
οἱ δὲ νῦν ἀπογραψάμενοι, ὡς οὐ λαβόντες παρὰ
τῆς ὑπερφυοῦς σου ἐξουσίας πρόσταγμα, <note n="2" place="unspecified" anchored="yes">προστάματα ε, ηαρλ.</note> ἀπεγράψαντο,
πλὴν εἰ μὴ πού τινες ἄλλως εἶχον
ὑπὸ τῆς ἡλικίας τὴν ἄφεσιν. δεόμεθα οὖν
μνημόσυνον τῆς σῆς εὐεργεσίας τοῦτο ἡμῖν ἀφεθῆναι, <note n="3" place="unspecified" anchored="yes">ἐναφεθῆναι εδιτι αντι#3ι.</note>
παντὶ τῷ ἐπιόντι χρόνῳ ἀγαθὴν περὶ
σοῦ μνήμην διαφύλαττον, καὶ συγχωρηθῆναι κατὰ
τὸν παλαιὸν νόμον τῆς συντελείας τοὺς ἱερατεύοντας: <note n="4" place="unspecified" anchored="yes"><lemma targOrder="U" from="ROOT" to="DITTO">τῆς  <gap /> ἱερατεύοντας</lemma> τὴν συντελείαν τοῖς ἱερατεύουσι ε.</note>
καὶ μὴ εἰς πρόσωπον τῶν νῦν καταλαμβανομένων
γενέσθαι τὴν ἄφεσιν ῾οὕτω γὰρ
εἰς τοὺς διαδόχους ἡ χάρις μεταβήσεται, οὓς οὐ
πάντως συμβαίνει τοῦ ἱερατεύειν ἀξίους εἶναἰ,
ἀλλὰ κατὰ τὸν ἐν τῇ ἐλευθέρᾳ ἀπογραφῇ τύπον
κοινήν τινα συγχώρησιν κληρικῶν γενέσθαι, ὥστε
ὑπὸ τῶν οἰκονομούντων τὰς ἐκκλησίας τοῖς ἑκάστοτε
λειτουργοῦσι τὴν ἀτέλειαν δίδοσθαι.
Ταῦτα καὶ τῇ σῇ μεγαλοφυΐᾳ ἀθάνατον τὴν
ἐπὶ τοῖς ἀγαθοῖς δόξαν διαφυλάξει, καὶ τῷ
βασιλικῷ οἴκῳ πολλοὺς τοὺς ὑπερευχομένους
παρασκευάσει, καὶ αὐτοῖς τοῖς δημοσίοις μέγα
παρέξει ὄφελος, ἡμῶν οὐ πάντως τοῖς κληρικοῖς,
ἀλλὰ τοῖς ἀεὶ καταπονουμένοις τὴν ἀπὸ τῆς ἀτελείας
παραμυθίαν παρεχομένων: ὅπερ <note n="5" place="unspecified" anchored="yes">ὥσπερ εδιτι αντι#3ι.</note> οὖν καὶ
ἐπὶ τῆς ἐλευθερίας <note n="6" place="unspecified" anchored="yes">ἐλευθέρας ε.</note> ποιοῦμεν, ὡς ἔξεστι γνῶναι τῷ βουλομένῳ.
<pb id="v.2.p.198" />
</p></div1></body></text></TEI.2>