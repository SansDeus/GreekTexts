<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="305" org="uniform" sample="complete"><head>Ἀνεπίγραφος, ἐπὶ ἐναρέτοις ἀνδράσιν</head><p>
Ἤδη γνώριμος ὑμῖν ἐστιν ὁ δεῖνα, ὡς αὐτὰ
δηλοῖ τὰ διηγήματα τοῦ ἀνδρός. ἐπὶ πάσης γὰρ
ὑμᾶς προφάσεως ἔχει ἡ γλῶσσα αὐτοῦ: ἐν
ὀρθοδόξων <note n="1" place="unspecified" anchored="yes">ὀρθοδόξῳ ε.</note> μνήμῃ, ἐν ἀσκητῶν φιλοξενίᾳ, ἐν
πάσῃ ἀρετῇ πρώτους ὑμᾶς ὁ ἀνὴρ ἄγει. κἂν
διδασκάλων τις μνησθῇ, οὐκ ἀνέχεται προθεῖναι
ὑμῶν ἑτέρους: ἐὰν ἀγωνιστὰς τῆς εὐσεβείας, καὶ
<pb id="v.4.p.238" />
ἱκανοὺς τὸ πιθανὸν τῆς αἱρέσεως διελέγξαι, οὐκ
ἂν ἕλοιτο ἕτερον πρὸ ὑμῶν ἀριθμῆσαι, πρὸς
πάντα <note n="1" place="unspecified" anchored="yes">πάντας εδιτι αντι#3υι.</note> ἄμαχον ὑμῖν καὶ ἀνανταγώνιστον τὴν
ἀρετὴν μαρτυρῶν. καὶ οὐ πολὺς αὐτῷ πόνος
πεῖσαι, ταῦτα λέγοντι. διηγεῖται γὰρ ἀκοαῖς
μείζονα ἐπισταμένων ἀνθρώπων, ἢ ὧν ἄν τις
νομισθείη μεθ̓ ὑπερβολῆς ἀπαγγέλλειν.
Οὗτος τοίνυν ἐπανιὼν πρὸς ὑμᾶς γράμματα
ᾔτησεν, οὐχ ἵνα ἑαυτὸν ὑμῖν οἰκειώσῃ δἰ ἡμῶν,
ἀλλ̓ ἵνα ἐμὲ εὐεργετήσῃ, τοῦ προσφθέγξασθαι
τοῖς ἀγαπητοῖς μου <note n="2" place="unspecified" anchored="yes">μοι ρεγιυς σεξ. ετ ξοισλ. σεξ.</note> ἀφορμὴν παρασχόμενος:
ὃν ἀμείψαιτο <note n="3" place="unspecified" anchored="yes">ἀμείγεται ε, Ωατ., ετ ξλαρομ.</note> ὁ Κύριος τῆς ἀγαθῆς προαιρέσεως.
καὶ ὑμεῖς δὲ αὐτῷ εὐχαῖς καὶ τῇ ἀγαθῇ ὑμῶν
περὶ πάντας προαιρέσει τὴν κατὰ δύναμιν χάριν
διανείματε. <note n="4" place="unspecified" anchored="yes">διανείμαντες εδιτι αντι#3υι.</note> σημαίνετε ἡμῖν καὶ τὰ τῶν ἐκκλησιῶν ὅπως ἔχει.
</p></div1></body></text></TEI.2>