<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="16" org="uniform" sample="complete"><head>Πρὸς Εὐνόμιον τὸν αἱρετικόν <note n="1" place="unspecified" anchored="yes">σιξ ε, φ; Εὐνομίῳ α, β, δ; πρὸς Εὐνόμιον αἱρετικὸν ὅτι μηδὲ τὴν τοῦ μύρμηκος φύσιν ἐπιστάμενος τὴν πάντα νοῦν ὑπερέχουσαν δύναμιν φυσιολογεῖν ἐπεχείρησεν ξ.</note></head><p>
Ὁ ἐφικτὴν εἶναι λέγων τῶν ὄντων τὴν εὕρεσιν,
ὁδῷ τινὶ πάντως καὶ ἀκολουθίᾳ διὰ τῆς τῶν
ὄντων γνώσεως παρέβαλεν <note n="2" place="unspecified" anchored="yes">προέβαλεν εδιτι; παρέβαλεν α, β, ξ, δ, ε, φ.</note> ἑαυτοῦ τὴν διάνοιαν:
καὶ τοῖς εὐλήπτοις τε καὶ μικροτέροις ἐγγυμνασθεὶς
διὰ τῆς καταλήψεως, οὕτω καὶ εἰς <note n="3" place="unspecified" anchored="yes">πρὸς ξ, δ.</note> τὴν
ἐπέκεινα πάσης ἐννοίας προήγαγεν ἑαυτὸν <note n="4" place="unspecified" anchored="yes">ἑαυτοῦ εδιτι, σεδ ἑαυτὸν μσς.</note> καταληπτικὴν φαντασίαν.
Οὐκοῦν ὁ τὴν περὶ τῶν ὄντων εἴδησιν κατειληφέναι
μεγαλαυχούμενος τὸ σμικρότατον τῶν
προφαινομένων, ὅπως ἔχει φύσεως, ἑρμηνευσάτω,
καὶ τίς ἡ τοῦ μύρμηκος φύσις, εἰπάτω: εἰ πνεύματι
καὶ ἄσθματι συνέχεται αὐτοῦ ἡ ζωή: εἰ ὀστέοις
τὸ σῶμα <note n="5" place="unspecified" anchored="yes">τῷ σώματι ε.</note> διείληπται: εἰ νεύροις καὶ συνδέσμοις
τὰς ἁρμονίας τετόνωται: εἰ μυῶν περιβολῇ
καὶ ἀδένων ἡ τῶν νεύρων περικρατεῖται θέσις: εἰ
τοῖς νωτιαίοις σπονδύλοις <note n="6" place="unspecified" anchored="yes">κονδύλοις ξ, δ.</note> ἐκ τοῦ βρέγματος ἐπὶ
τὸ οὐραῖον ὁ μυελὸς συμπαρατείνεται: εἰ τῇ
περιοχῇ τοῦ νευρώδους ὑμένος, τοῖς κινουμένοις
μέλεσι τὴν ὁρμητικὴν ἐνδίδωσι δύναμιν: εἰ ἔστιν
ἐν αὐτῷ τὸ ἧπαρ, καὶ τὸ χοληδόχον ἀγγεῖον ἐπὶ
τοῦ ἥπατος, νεφροί τε καὶ καρδία καὶ ἀρτηρίαι
<pb id="v.1.p.116" />
καὶ φλέβες, ὑμένες καὶ διαφράγματα: εἰ ψιλόν
ἐστιν, ἢ τετρίχωται: εἰ <note n="1" place="unspecified" anchored="yes">εἰ ομ. α, β, φ.</note> μονώνυχόν ἐστιν, ἢ
πολυσχιδεῖς ἔχει τὰς βάσεις: πόσον δὲ βιοῖ τὸν
χρόνον, καὶ τίς αὐτοῖς ὁ τρόπος τῆς ἐξ ἀλλήλων
γεννήσεως: ἐπὶ πόσον δὲ κυΐσκεται τὸ τικτόμενον:
καὶ πῶς οὔτε πεζοὶ πάντες οἱ μύρμηκες, οὔτε
ὑπόπτεροι πάντες, ἀλλ̓ οἱ μὲν <note n="2" place="unspecified" anchored="yes">ἀπὸ αδδ. ξ, δ.</note> τῶν χαμαὶ
ἐρχομένων εἰσίν, οἱ δὲ διαέριοι φέρονται.
Ὁ τοίνυν τῶν ὄντων τὴν γνῶσιν ἐπικομπάζων,
τέως τὴν τοῦ μύρμηκος φύσιν εἰπάτω: εἶθ̓ οὕτω
φυσιολογείτω τὴν πάντα νοῦν ὑπερέχουσαν
δύναμιν. εἰ δὲ τοῦ βραχυτάτου μύρμηκος οὔπω
περιέλαβες τῇ γνώσει τὴν φύσιν, πῶς τὴν ἀκατάληπτον
τοῦ Θεοῦ δύναμιν μεγαλαυχεῖς φαντάζεσθαι;
</p></div1></body></text></TEI.2>