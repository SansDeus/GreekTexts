<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="102" org="uniform" sample="complete"><head>Σαταλεῦσι πολίταις</head><p>
Ἐγὼ τάς τε ἰδίας ὑμῶν παρακλήσεις καὶ τὰς
τοῦ λαοῦ παντὸς δυσωπηθείς, καὶ ἐδεξάμην <note n="1" place="unspecified" anchored="yes">κατεδεξάμην ηαρλ.</note> τὴν
φροντίδα τῆς καθ̓ ὑμᾶς ἐκκλησίας, καὶ ὑπεσχόμην
ὑμῖν ἐνώπιον Κυρίου μηδὲν ἐλλείψειν τῶν
εἰς δύναμιν ἐμὴν ἡκόντων. διὸ ἠναγκάσθην, κατὰ
τὸ γεγραμμένον, <note n="2" place="unspecified" anchored="yes">εἰρημένον ηαρλ., μεδ.</note> οἷον τῆς κόρης τοῦ ἐμοῦ ὀφθαλμοῦ
ἅψασθαι. οὕτως τὸ ὑπέρβαλλον τῆς καθ̓
ὑμᾶς τιμῆς οὐδενός μοι συνεχώρησεν εἰς μνήμην
ἐλθεῖν, οὐ συγγενείας, οὐ τῆς ἐκ παιδὸς συνηθείας
τῆς ὑπαρχούσης μοι πρὸς τὸν ἄνδρα, πρὸ τῶν
παῤ ὑμῶν αἰτηθέντων: ἀλλὰ πάντων μὲν τῶν
ἰδίᾳ μοι ὑπαρχόντων πρὸς αὐτὸν εἰς οἰκειότητος
λόγον ἐπιλαθόμενος, μὴ ὑπολογισάμενος δὲ μηδὲ
τοῦ στεναγμοῦ τὸ πλῆθος, ὃ καταστενάξει μου
ὁ λαὸς ὁ τὴν προστασίαν αὐτοῦ ζημιωθείς, μὴ
πάσης αὐτοῦ τῆς συγγενείας τὸ δάκρυον, μὴ
μητρὸς αὐτοῦ γηραιᾶς καὶ ἐπὶ μόνῃ τῇ παῤ αὐτοῦ
θεραπείᾳ σαλευούσης τὴν θλίψιν εἰς καρδίαν
λαβών: πάντων ὁμοῦ τοιούτων ὄντων <note n="3" place="unspecified" anchored="yes">ἀλγεινῶν μεδ.</note> καὶ τοσούτων
ἀλογήσας, ἑνὸς ἐγενόμην, τοῦ τὴν ὑμετέραν
ἐκκλησίαν κατακοσμῆσαι μὲν τῇ τοῦ τηλικούτου
ἀνδρὸς προστασίᾳ, βοηθῆσαι δὲ αὐτῇ ἐκ τῆς
χρονίας ἀπροστασίας εἰς γόνυ λοιπὸν κλιθείσῃ,
<pb id="v.2.p.192" />
καὶ πολλῆς καὶ δυνατῆς χειραγωγίας εἰς τὸ
διαναστῆναι δεομένῃ. <note n="1" place="unspecified" anchored="yes">δεομένης εδιτι αντι#3ι.</note>
Τὰ μὲν οὖν ἡμέτερα τοιαῦτα. τὰ δὲ παῤ ὑμῶς
ἀπαιτοῦμεν λοιπὸν μὴ ἐλάττονα φανῆναι τῆν
ἡμετέρας ἐλπίδος καὶ τῶν ὑποσχέσεων ἃς πεποιήμεθα
τῷ ἀνδρί, ὅτι πρὸς οἰκείους καὶ φίλους
αὐτὸν ἐξεπέμψαμεν, ἑκάστου ὑμῶν ὑπερβαλέσθαι
τὸν ἕτερον ἐν τῇ περὶ τὸν ἄνδρα σπουδῇ καὶ
ἀγάπῃ προθυμουμένου. ὅπως οὖν ἐπιδείξησθε <note n="2" place="unspecified" anchored="yes">ἐπιδείξεσθε εδιτι αντι#3ι.</note>
τὴν καλὴν ταύτην φιλοτιμίαν, καὶ τῷ ὑπερβάλλοντι
τῆς θεραπείας παρακαλέσητε αὐτοῦ τὴν
καρδίαν, ὥστε λήθην μὲν αὐτῷ ἐγγενέσθαι πατρίδος,
λήθην δὲ συγγενῶν, <note n="3" place="unspecified" anchored="yes">συγγενείας εδιτι αντι#3ι.</note> λήθην δὲ λαοῦ
τοσοῦτον ἐξηρτημένου τῆς προστασίας αὐτοῦ
ὅσον παιδίον νεαρὸν τῆς μητρῴας θηλῆς.
Προαπεστείλαμεν δὲ Νικίαν, ὥστε τὰ γενόμενα
φανερὰ καταστῆσαι τῇ τιμιότητι ὑμῶν, καὶ
προλαβόντας ὑμᾶς ἑορτάζειν καὶ εὐχαριστεῖν τῷ
Κυρίῳ τῷ δἰ ἡμῶν <note n="4" place="unspecified" anchored="yes">ἡμᾶς εδιτι αντι#3ι.</note> καταξιώσαντι τὴν εὐχὴν
ὑμῶν ἐκπληρωθῆναι.
</p></div1></body></text></TEI.2>