<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="53" org="uniform" sample="complete"><head>Χωρεπισκόποις. <note n="4" place="unspecified" anchored="yes">πρὸς τοὺς ὑφ̓ ἑαυτὸν ἐπισκόπους, ὥστε μὴ χειροτονεῖν ἐπὶ χρήμασιν α, β, ξ, δ.</note></head><p>
Τὸ τοῦ πράγματος ἄτοπον περὶ οὗ γράφω,
διότι <note n="5" place="unspecified" anchored="yes">διάτι α, β, ξ, δ, ε, φ.</note> μὲν ὅλως ὑπωπτεύθη καὶ ἐλαλήθη, ὀδύνης
ἐπλήρωσέ μου τὴν ψυχήν: τέως δὲ ἐφάνη μοι
ἄπιστον. τὸ οὖν <note n="6" place="unspecified" anchored="yes">γοὖν ε.</note> περὶ αὐτοῦ γράμμα ὁ μὲν
<pb id="v.1.p.338" />
συνεγνωκὼς ἑαυτῷ δεξάσθω ὡς ἴαμα, ὁ δὲ μὴ
συνεγνωκὼς ὡς προφυλακτήριον, <note n="1" place="unspecified" anchored="yes">φυλακτήριον ε.</note> ὁ δὲ ἀδιάφορος,
ὅπερ ἀπεύχομαι ἐφ̓ <note n="2" place="unspecified" anchored="yes">ἐν ξ, δ.</note> ὑμῖν εὑρεθῆναι, ὡς διαμαρτυρίαν.
Τί δέ ἐστιν ὃ λέγω; φασί <note n="3" place="unspecified" anchored="yes"><lemma targOrder="U" from="ROOT" to="DITTO">φασί τινας</lemma> φασί τινες τινὰς α, β, ε, φ.</note> τινας ὑμῶν παρὰ
τῶν χειροτονουμένων λαμβάνειν χρήματα, ἐπισκιάζειν
δὲ ὀνόματι εὐσεβείας. τοῦτο δὲ χεῖρόν
ἐστιν. ἐὰν γάρ τις τὸ κακὸν ἐν προσχήματι τοῦ
ἀγαθοῦ ποιῇ, διπλασίονος τιμωρίας ἐστὶν ἄξιος,
διότι αὐτό <note n="4" place="unspecified" anchored="yes">αὐτός β.</note> τε τὸ οὐκ ἀγαθὸν ἐργάζεται, καὶ
κέχρηται εἰς τὸ τελέσαι τὴν ἁμαρτίαν, ὡς ἂν
εἴποι τις, τῷ καλῷ <note n="5" place="unspecified" anchored="yes">ἀγαθῷ ε.</note> συνεργῷ. ταῦτα εἰ οὕτως
ἔχει, τοῦ λοιποῦ μὴ γινέσθω, ἀλλὰ διορθωθήτω:
ἐπεὶ ἀνάγκη λέγειν πρὸς τὸν δεχόμενον τὸ ἀργύριον, <note n="6" place="unspecified" anchored="yes">τὸ ἀργύριον ομ. α, β.</note>
ὅπερ ἐῤῥήθη παρὰ τῶν ἀποστόλων πρὸς τὸν
θέλοντα δοῦναι, ἵνα Πνεύματος ἁγίου μετουσίαν
ὠνήσηται: Τὸ ἀργύριόν σου σύν σοι εἴη εἰς ἀπώλειαν.
κουφότερος γὰρ ὁ δἰ ἀπειρίαν ὠνήσασθαι θέλων
ἢ ὁ πιπράσκων τὴν τοῦ Θεοῦ δωρεάν. πρᾶσις
γὰρ ἐγένετο, καὶ ὃ σὺ δωρεὰν ἔλαβες, ἐὰν πωλῇς,
ὡσανεὶ πεπραμένος τῷ σατανᾷ, ἀφαιρεθήσῃ τοῦ
χαρίσματος. καπηλείαν γὰρ ἐπεισάγεις τοῖς
πνευματικοῖς, καὶ τῇ ἐκκλησίᾳ, ἔνθα <note n="7" place="unspecified" anchored="yes">ἐὰν ξ, δ, ε.</note> πεπιστεύμεθα
σῶμα καὶ αἷμα Χριστοῦ. ταῦτα οὕτω
γίνεσθαι οὐ <note n="8" place="unspecified" anchored="yes">οὐ ομ. ε.</note> χρή. ὃ δέ ἐστι <note n="9" place="unspecified" anchored="yes">τὸ αδδ. α, β, ξ, δ, φ.</note> τέχνασμα, λέγω:
νομίζουσι μὴ ἁμαρτάνειν τῷ μὴ <note n="10" place="unspecified" anchored="yes">ἅμα αδδ. α, β.</note> προλαμβάνειν, <note n="11" place="unspecified" anchored="yes">προσλαμβάνειν β.</note>
ἀλλὰ μετὰ τὴν χειροτονίαν λαμβάνειν. <note n="12" place="unspecified" anchored="yes">ἀλλὰ μετὰ... λαμβάνειν ομ. β.</note> λαβεῖν δὲ
ἔστιν ὅτε δή ποτε τὸ λαβεῖν.
<pb id="v.1.p.340" />
Παρακαλῶ οὖν ταύτην τὴν πρόσοδον, μᾶλλον
δὲ τὴν προσαγωγὴν τὴν ἐπὶ γέενναν, ἀπόθεσθε: <note n="1" place="unspecified" anchored="yes">ἀποθέσθαι α, β.</note>
καὶ μὴ τὰς χεῖρας μολύναντες τοιούτοις λήμμασιν,
ἑαυτοὺς ἀναξίους ποιήσητε τοῦ ἐπιτελεῖν ἁγνὰ <note n="2" place="unspecified" anchored="yes">ἅγια α, β, ξ, δ, φ.</note>
μυστήρια. σύγγνωτε δέ μοι πρῶτον μὲν ὡς
ἀπιστήσας, <note n="3" place="unspecified" anchored="yes">παρακαλῶ αδδ. ξ, δ.</note> εἶτα ὡς πεισθεὶς ἀπειλῶ. εἴ τις
μετὰ ταύτην μου τὴν ἐπιστολὴν πράξειέ τι <note n="4" place="unspecified" anchored="yes">τι ομ. ε.</note>
τοιοῦτον, τῶν μὲν ἐνταῦθα θυσιαστηρίων <note n="5" place="unspecified" anchored="yes">μυστηρίων ε.</note> ἀναχωρήσει, <note n="6" place="unspecified" anchored="yes">ἀναχωρίσει ξ.</note>
ζητήσει δὲ ἔνθα τὴν τοῦ Θεοῦ δωρεὰν
ἀγοράζων μεταπωλεῖν δύναται. ἡμεῖς γὰρ καὶ
αἱ ἐκκλησίαι τοῦ Θεοῦ τοιαύτην συνήθειαν <note n="7" place="unspecified" anchored="yes">βοήθειαν ε.</note> οὐκ ἔχομεν.
Ἓν δὲ προσθεὶς παύσομαι. διὰ φιλαργυρίαν
γίνεται ταῦτα, ἡ δὲ φιλαργυρία καὶ ῥίζα πάντων
τῶν κακῶν ἐστι, καὶ ὀνομάζεται εἰδωλολατρεία.
μὴ οὖν πρὸ <note n="8" place="unspecified" anchored="yes">πρὸ ομ. α, β, ξ, δ, ε.</note> τοῦ Χριστοῦ τιμήσητε <note n="9" place="unspecified" anchored="yes">προτιμήσητε α, β, ξ, δ, ε.</note> τὰ εἴδωλα
διὰ μικρὸν ἀργύριον: μηδὲ πάλιν τὸν Ἰούδαν
μιμήσησθε, λήμματι παραδιδόντες <note n="10" place="unspecified" anchored="yes">προδιδόντες α, β, ξ, δ.</note> δεύτερον τὸν
ἅπαξ ὑπὲρ ἡμῶν σταυρωθέντα. ἐπεὶ καὶ τὰ
χωρία καὶ αἱ χεῖρες τῶν τοὺς καρποὺς τούτων
δεχομένων Ἀκελδαμὰ κληθήσονται.
<pb id="v.1.p.342" />
</p></div1></body></text></TEI.2>