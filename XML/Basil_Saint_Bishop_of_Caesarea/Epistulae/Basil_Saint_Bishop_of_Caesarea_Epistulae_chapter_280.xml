<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="280" org="uniform" sample="complete"><head>Μοδέστῳ ὑπάρχῳ</head><p>
Εἰ καὶ τολμηρὸν ἀνδρὶ τοσούτῳ διὰ γραμμάτων
ἱκεσίας προσάγειν, ἀλλ̓ οὖν ἡ προϋπάρχουσα
περὶ ἡμᾶς παρὰ σοῦ τιμὴ ἀφαιρεῖται τῆς καρδίας
ἡμῶν τὸ δειλόν, καὶ καταθαρροῦμεν ἐπιστέλλειν
ὑπὲρ ἀνθρώπων, οἰκείων μὲν ἡμῖν κατὰ γένος,
τιμῆς δὲ ἀξίων διὰ τὴν δεξιότητα τῶν ἠθῶν. ὁ
τοίνυν τὴν ἐπιστολὴν ἡμῶν ταύτην ἐπιδιδοὺς <note n="1" place="unspecified" anchored="yes">ἐπιδοὺς ξοισλ. σεξ.</note> ἐν
υἱοῦ μοι τάξει καθέστηκεν. ἐπεὶ οὖν δεῖται
μόνης τῆς παρὰ σοῦ εὐμενείας εἰς τὸ γενέσθαι
αὐτῷ τὰ ἐπιζητούμενα, καταξίωσον δέξασθαί μου
τὸ γράμμα, ὃ ἀνθ̓ ἱκετηρίας προτείνεταί σοι ὁ
προειρημένος, καὶ δοῦναι αὐτῷ καιρὸν διηγήσασθαι
τὰ καθ̓ ἑαυτὸν καὶ διαλεχθῆναι τοῖς δυναμένοις
αὐτῷ συνεργῆσαι, ἵνα τῷ προστάγματί σου ταχέως
τύχῃ τῶν σπουδαζομένων, καὶ ἐμοὶ ὑπάρξῃ
καλλωπίσασθαι <note n="2" place="unspecified" anchored="yes">ὑπάρχῃ καλλωπίζεσθαι εδιτι αντι#3υι.</note> ὅτι μοι δέδοται τοιοῦτος παρὰ
<pb id="v.4.p.168" />
τῆς χάριτος τοῦ Θεοῦ προστάτης, ὃς τοὺς ἐμοὶ
προσήκοντας ἰδίους ἡγεῖται ἱκέτας καὶ πρόσφυγας.
</p></div1></body></text></TEI.2>