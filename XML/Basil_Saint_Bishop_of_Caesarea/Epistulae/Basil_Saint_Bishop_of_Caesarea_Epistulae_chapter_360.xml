<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="360" org="uniform" sample="complete"><head>Ἐκ τῆς ἐπιστολῆς αὐτοῦ πρὸς Ἰουλιανὸν τὸν παραβάτην</head><p>
Κατὰ τὴν θεόθεν ἐπικεκληρωμένην ἡμῖν ἀμώμητον
πίστιν τῶν Χριστιανῶν ὁμολογῶ καὶ
<pb id="v.4.p.330" />
συντίθημι πιστεύειν εἰς ἕνα Θεὸν Πατέρα παντοκράτορα,
Θεὸν τὸν Πατέρα, Θεὸν τὸν Υἱόν, Θεὸν
τὸ Πνεῦμα τὸ ἅγιον: ἕνα Θεόν, τὰ τρία προσκυνῶ
καὶ δοξάζω. ὁμολογῶ δὲ καὶ τὴν τοῦ Υἱοῦ
ἔνσαρκον οἰκονομίαν, καὶ θεοτόκον τὴν κατὰ
σάρκα τεκοῦσαν αὐτὸν ἁγίαν Μαρίαν. δέχομαι
δὲ καὶ τοὺς ἁγίους ἀποστόλους, προφήτας, καὶ
μάρτυρας, καὶ εἰς τὴν πρὸς Θεὸν ἱκεσίαν τούτους
ἐπικαλοῦμαι, τοῦ δἰ αὐτῶν, ἤγουν διὰ τῆς
μεσιτείας αὐτῶν, ἵλεών μοι γενέσθαι τὸν φιλάνθρωπον
Θεόν, καὶ λύτρον μοι τῶν πταισμάτων
γενέσθαι καὶ δοθῆναι: ὅθεν καὶ τοὺς χαρακτῆρας
τῶν εἰκόνων αὐτῶν τιμῶ καὶ προσκυνῶ, κατ̓
ἐξαίρετον τούτων παραδεδομένων ἐκ τῶν ἁγίων
ἀποστόλων, καὶ οὐκ ἀπηγορευμένων, ἀλλ̓ ἐν
πάσαις ταῖς ἐκκλησίαις ἡμῶν τούτων ἀνιστορουμένων.
</p></div1></body></text></TEI.2>