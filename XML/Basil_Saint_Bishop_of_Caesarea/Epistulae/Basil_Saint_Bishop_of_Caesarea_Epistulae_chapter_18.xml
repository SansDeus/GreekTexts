<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="18" org="uniform" sample="complete"><head>Μακαρίῳ καὶ Ἰωάννῃ <note n="3" place="unspecified" anchored="yes">Μακαρίῳ καὶ Ἰωάννῃ ε, φ. Μακαρίῳ α, β, φ. Μακρίνῳ καὶ Ἰωάννῃ ὥστε μηδὲν ἐπὶ ταῖς διαβολαῖς ταράσσεσθαι ξ, δ.</note></head><p>
Οὔτε γεωργοὺς οἱ κατὰ γεωργίαν ξενίζουσι
πόνοι, οὔτε ναύταις ὁ κατὰ θάλασσαν χειμὼν
ἀπροσδόκητος, οὔτε τοῖς μισθαρνοῦσιν ὁ <note n="4" place="unspecified" anchored="yes">θερινὸς ομ. ε, σεδ νον αλια μσς.</note> ἱδρὼς
παράδοξος, οὔτε μὴν τοῖς εὐσεβῶς ζῇν ἑλομένοις
αἱ κατὰ τὸν ἐνεστῶτα κόσμον θλίψεις ἀμελέτητοι. <note n="5" place="unspecified" anchored="yes">ἡ... θλίψις ἀμελέτητος α, β, ξ, δ, φ.</note>
ἀλλ̓ ἑκάστῳ τῶν εἰρημένων οἰκεῖος καὶ
γνώριμος τοῖς μετιοῦσι <note n="6" place="unspecified" anchored="yes">τοῖς μετιοῦσι ομ. α, β, ξ, δ, φ.</note> συνέζευκται πόνος, οὐ
δἰ ἑαυτὸν αἱρετός, ἀλλὰ δἰ ἀπόλαυσιν ἀγαθῶν
προσδοκωμένων. ἐλπίδες γάρ, πάντα τὸν τῶν
ἀνθρώπων συνέχουσαι καὶ συγκροτοῦσαι βίον,
τὴν ἐφ̓ ἑκάστῳ τούτων παραμυθοῦνται δυσκολίαν.
Τῶν μὲν οὖν ὑπὲρ γῆς καρπῶν ἢ τῶν κατὰ
γῆν πονούντων, οἱ μὲν παντάπασιν ἐψεύσθησαν
<pb id="v.1.p.120" />
τῶν ἐλπίδων, μέχρι μόνης φαντασίας τῶν προσδοκωμένων <note n="1" place="unspecified" anchored="yes">τῶν προσδοκωμένων ομ. φ.</note>
τὴν ἀπόλαυσιν ἔχοντες, οἷς δὲ καὶ
κατὰ γνώμην ἐκβῆναι συνέβη τὸ τέλος, δευτέρας
ἐδέησε πάλιν ἐλπίδος, παραδραμούσης καὶ μαρανθείσης
ἐν <note n="2" place="unspecified" anchored="yes">ἐν ομ. ε.</note> τάχει τῆς προτέρας. μόνοις δὲ τοῖς
ὑπὲρ εὐσεβείας καμοῦσιν οὐ ψεῦδος ἠφάνισε <note n="3" place="unspecified" anchored="yes">παρηφάνισε ε.</note>
τὰς ἐλπίδας, οὐ τέλος ἐλυμήνατο τοὺς ἄθλους, <note n="4" place="unspecified" anchored="yes">τοῖς ἄθλοις α, β, ξ, δ, φ.</note>
βεβαίας καὶ μονίμου διαδεχομένης τῆς τῶν
οὐρανῶν βασιλείας.
Μὴ τοίνυν ὑμᾶς ταραττέτω διαβολὴ ψευδής,
μηδὲ φοβείτω τῶν κρατούντων ἀπειλή: μὴ γέλως
λυπείτω καὶ ὕβρις τῶν γνωρίμων, μηδὲ κατάγνωσις
παρὰ τῶν κήδεσθαι προσποιουμένων,
ἰσχυρότατον πρὸς ἀπάτην δέλεαρ προβαλλομένων <note n="5" place="unspecified" anchored="yes">ἰσχυρότατον... προβαλλομένων ομ. α, β, φ.</note>
παραινέσεως προσποίησιν, <note n="6" place="unspecified" anchored="yes">προσποιήσει α, β.</note> ἕως ἂν ὁ τῆς
ἀληθείας ἡμῖν συναγωνίζηται λόγος. ἀντιμαχέσθω
δὲ τοῖς πᾶσι λογισμὸς ὀρθός, σύμμαχον
παρακαλῶν γενέσθαι καὶ βοηθὸν <note n="7" place="unspecified" anchored="yes">παρακαλῶν... βοηθὸν ομ. α, β, ξ, δ, φ.</note> αὐτῷ τὸν τῆς
εὐσεβείας διδάσκαλον τὸν Κύριον ἡμῶν Ἰησοῦν
Χριστόν, δἰ ὃν καὶ τὸ κακοπαθεῖν ἡδὺ καὶ τὸ
ἀποθανεῖν κέρδος.
</p></div1></body></text></TEI.2>