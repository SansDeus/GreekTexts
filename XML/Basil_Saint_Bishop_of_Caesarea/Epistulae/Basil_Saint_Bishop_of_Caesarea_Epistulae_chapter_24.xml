<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="24" org="uniform" sample="complete"><head>Ἀθανασίῳ τῷ πατρὶ Ἀθανασίου τοῦ ἐπισκόπου</head><p>
Ἀγκύρας <note n="2" place="unspecified" anchored="yes">Ἀγκύρας ομ. α, β, ε, φ. Ἀθανασίῳ πατρὶ Ἀθανασίου τοῦ ἐπισκόπου ὅτι τὰ κατ̓ αὐτοῦ λεχθέντα ἀνεξετάστως οὐ παραδέχεται καὶ ὅτι δεῖ τοῖς τέχνοις πρὸς τῇ φυσικῇ καὶ τὴν ἐκ προαιρέσεως ἐπιτείνειν ἀγάπην ξ.</note>
Ὅτι μὲν κρείττονα εἶναι διαβολῶν ἀνθρώπου
βίον τῶν χαλεπωτάτων ἐστίν, ἵνα μὴ τῶν ἀδυνάτων
εἴπω, αὐτός τε πέπεισμαι καὶ τὴν σὴν χρηστότητα
νομίζω μὴ ἀμφιβάλλειν. τὸ μέντοι μηδεμίαν
παρέχειν ἐξ ἑαυτῶν λαβὴν μήτε τοῖς ἀκριβῶς
ἐπιτηροῦσι τὰ πράγματα μήτε τοῖς κατ̓ ἐπήρειαν
ἐφεδρεύουσιν ἡμῶν τοῖς ὀλισθήμασι, τοῦτο <note n="3" place="unspecified" anchored="yes">τοῦτο δὴ ξ, δ, φ.</note> καὶ
δυνατὸν καὶ ἴδιον τῶν συνετῶς καὶ κατὰ τὸν τῆς
εὐσεβείας σκοπὸν τὸν ἑαυτῶν βίον διεξαγόντων.
ἡμᾶς δὲ μὴ οὕτως εὐκόλους οἴου μηδὲ εὐπαραγώγους
εἶναι, ὥστε ἀνεξετάστως τὰς παρὰ τῶν
τυχόντων προσίεσθαι καταῤῥήσεις. μεμνήμεθα
<pb id="v.1.p.146" />
γὰρ τοῦ πνευματικοῦ παραγγέλματος μὴ χρῆναι
προσδέχεσθαι ἀκοὴν ματαίαν παρεγγυῶντος.
Πλὴν ἀλλ̓ ἐπειδὴ ὑμεῖς αὐτοί φατε, οἱ περὶ τοὺς
λόγους ἐσπουδακότες, τὰ φαινόμενα τῶν ἀφανῶν
εἶναι σημεῖα, τοῦτο ἀξιοῦμεν ῾καὶ μὴ βαρέως
δέξῃ, εἴ τι ἐν διδασκαλίας εἴδει λεχθήσεται παῤ
ἡμῶν: τὰ γὰρ ἀσθενῆ τοῦ κόσμου καὶ τὰ ἐξουθενημένα
ἐξελέξατο ὁ Θεός, καὶ δἰ αὐτῶν πολλάκις
οἰκονομεῖ τὴν σωτηρίαν τῶν σωζομένων̓: ὅ γε
μὴν λέγω καὶ παραγγέλλω ἐκεῖνό ἐστι: πάντα
μὲν λόγον, πᾶσαν δὲ πρᾶξιν καθήκουσαν περιεσκεμμένως
ἐπιτελεῖσθαι: καὶ κατὰ τὸ ἀποστολικὸν
παράγγελμα, μηδεμίαν ἐν μηδενὶ διδόναι προσκοπήν.
πρέπον γὰρ εἶναι τίθεμαι, ἀνδρὸς πολλὰ
μὲν ἐπὶ μαθήσει <note n="1" place="unspecified" anchored="yes">μαθήμασι ε.</note> λόγων ἱδρώσαντος, ἐθνῶν δὲ
καὶ πόλεων ἀρχὰς διευθύναντος, καὶ πρὸς μεγάλην
προγόνων ἀρετὴν τὸν ζῆλον ἔχοντος, <note n="2" place="unspecified" anchored="yes">σχόντος ε.</note> τὸν βίον
προκεῖσθαι εἰς ὑπόδειγμα ἀρετῆς.
Τὴν μέντοι περὶ τὰ τέκνα διάθεσιν οὐχὶ λόγῳ
νῦν ὀφείλεις δεικνύναι, ὅς γε <note n="3" place="unspecified" anchored="yes"><lemma targOrder="U" from="ROOT" to="DITTO">ὅς γε</lemma> ὥστε ξ, δ.</note> πάλαι ἔδειξας ἀφ̓
οὗ πατὴρ ἐγένου, οὐ μόνον τῇ φυσικῇ στοργῇ
κεχρημένος, ἣν καὶ τὰ ἄλογα παρέχεται τοῖς
ἐκγόνοις, ὡς αὐτός τε εἶπας <note n="4" place="unspecified" anchored="yes">εἶπες ε.</note> καὶ ἡ πεῖρα δείκνυσιν:
ἀλλὰ καὶ ἐπιτείνειν τὴν ἀγάπην, δηλονότι
<pb id="v.1.p.148" />
ἐκ προαιρέσεως, ὅσῳ ὁρᾷς τοιαῦτα ὄντα οἷα ἄξια
εἶναι πατρικῶν προσευχῶν. ὥστε οὐχ ἡμᾶς δεῖ
περὶ τούτων πείθεσθαι, ἀρκοῦσα γὰρ ἡ ἐξ αὐτῶν
τῶν γινομένων ἐστὶ μαρτυρία.
Ἐκεῖνό γε μὴν οὐκ ἄκαιρον προσθεῖναι τῆς
ἀληθείας ἕνεκεν, ὅτι οὐχ ὁ ἀδελφὸς Τιμόθεός
ἐστιν ὁ χωρεπίσκοπος ὁ ἀνενεγκὼν ἡμῖν τὰ θρυλγηθέντα.
οὔτε γὰρ ἐν συντυχίᾳ οὔτε διὰ γράμματος
φαίνεται μικρόν τι ἢ μεῖζον διαβολῆς
ἐχόμενον περὶ σοῦ φθεγξάμενος. ὥστε ἀκηκοέναι
μέν τι οὐκ ἀρνούμεθα, οὐ μὴν Τιμόθεον εἶναι τὸν
τὰς διαβολάς σοι κατασκευάζοντα. ἀκούοντες
δὲ πάντως, εἰ μή τι ἄλλο, τὸ γοῦν τοῦ Ἀλεξάνδρου
ποιήσομεν, τὴν ἑτέραν τῶν ἀκοῶν ἀκεραίαν
ταμιευσόμεθα <note n="1" place="unspecified" anchored="yes">ταμιευόμεθα α, β, φ.</note> τῷ διαβαλλομένῳ.
</p></div1></body></text></TEI.2>