<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="33" org="uniform" sample="complete"><head>Ἀβουργίῳ <note n="2" place="unspecified" anchored="yes">Ἀβουρίῳ σολυς Ωατιξανυς.</note></head><p>
Καὶ τίς οὕτω παλαιὰν ἑταιρείαν οἶδε τιμᾷν,
καὶ ἀρετὴν αἰδεῖσθαι, καὶ κάμνουσι συναλγεῖν,
ὡς αὐτὸς σύ; ἐπεὶ οὖν τὸν θεοφιλέστατον ἀδελφὸν
ἡμῶν Γρηγόριον τὸν ἐπίσκοπον κατέλαβε πράγματα,
οὔτε ἄλλως φορητὰ καὶ μάλιστα τῷ ἤθει
αὐτοῦ ὑπεναντία, ἔδοξεν ἡμῖν κράτιστον εἶναι ἐπὶ
τὴν σὴν καταφυγεῖν προστασίαν καὶ παρὰ σοῦ
τινὰ πειραθῆναι <note n="3" place="unspecified" anchored="yes">πειραθῆναι ομ. α, β, ξ, δ, ε.</note> εὑρέσθαι λύσιν τῶν συμφορῶν. <note n="4" place="unspecified" anchored="yes">συμφορῶν α, β, ξ, δ, φ; λυπηρῶν εδδ.</note>
συμφορὰ γάρ ἐστιν ἀφόρητος πράγματα ἀναγκάζεσθαι
λέγειν τὸν μὴ πεφυκότα μηδὲ βουλόμενον,
καὶ χρήματα ἀπαιτεῖσθαι τὸν πένητα, καὶ ἕλκεσθαι
εἰς τὸ μέσον καὶ δημοκοπεῖσθαι τὸν πάλαι δἰ
ἡσυχίας τὸν βίον παρελθεῖν κρίναντα. εἴτε οὖν
τῷ Κόμητι τῶν θησαυρῶν διαλεχθῆναι χρήσιμον
εἶναι κρίνεις εἴτε τισὶν ἑτέροις, τῆς σῆς ἂν εἴη συνέσεως.
<pb id="v.1.p.186" />
</p></div1></body></text></TEI.2>