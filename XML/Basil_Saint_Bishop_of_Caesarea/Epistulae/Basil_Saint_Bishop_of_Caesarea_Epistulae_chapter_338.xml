<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="338" org="uniform" sample="complete"><head>Λιβάνιος Βασιλείῳ <note n="1" place="unspecified" anchored="yes">Λιβάνιος πρὸς ταῦτα ε.</note></head><p>
Οἶδα ὅτι πολλάκις τοῦτο γράψεις, τό, Ἰδού
σοι καὶ ἕτερος ἥκει Καππαδόκης. πολλοὺς γάρ,
οἶμαι, πέμψεις, ἀεὶ μὲν καὶ πανταχοῦ τοῖς
ἐγκωμίοις τοῖς κατ̓ ἐμοῦ χρώμενος, τούτῳ δὲ
αὐτῷ καὶ πατέρας κινῶν καὶ παῖδας.
Ἀλλ̓ ὅ γε ἐγένετο περὶ τὴν ἐπιστολήν σου
τὴν καλήν, οὐ καλὸν σιωπῆσαι. παρεκάθηντό
μοι τῶν ἐν ἀρχῇ γεγενημένων ἄλλοι τε οὐκ
ὀλίγοι, καὶ ὁ πάντα ἄριστος Ἀλύπιος Ἱεροκλέους
ἀνεψιὸς ἐκείνου. ὡς οὖν ἔδοσαν οἱ φέροντες τὴν
ἐπιστολήν, σιγῇ διὰ πάσης ἐλθών, Νενικήμεθα,
ἔφην, μειδιῶν τε ἅμα καὶ χαίρων. Καὶ τίνα σὺ
νενίκησαι νίκην; ἤροντο: καὶ πῶς οὐκ ἀλγεῖς
νενικημένος; ἐν κάλλει μέν, ἔφην, ἐπιστολῶν
ἥττημαι: <note n="2" place="unspecified" anchored="yes">νενίκημαι εδιτι αντι#3υι.</note> Βασίλειος δὲ κεκράτηκε. φίλος δὲ ὁ
ἀνήρ, καὶ διὰ τοῦτο εὐφραίνομαι. ταῦτα εἰπόντος
ἐμοῦ, παῤ αὐτῶν μαθεῖν ἠβουλήθησαν τῶν
γραμμάτων τὴν νίκην. καὶ ἀνεγίνωσκε μὲν ὁ
Ἀλύπιος, ἤκουον δὲ οἱ παρόντες. ἡ ψῆφος δὲ
ἠνέχθη, μηδέν με ἐψεῦσθαι. καὶ τὰ γράμματα
ἔχων ὁ ἀναγνοὺς ἐξῄει, δείξων <note n="3" place="unspecified" anchored="yes">δεῖθον ε.</note> οἶμαι καὶ ἄλλοις,
<pb id="v.4.p.296" />
καὶ μόλις ἀπέδωκε. γράφε τοίνυν παραπλήσια,
καὶ νίκα: τουτὶ γάρ ἐστιν ἐμὲ νικᾷν.
Καλῶς δὲ κἀκεῖνο εἰκάζεις, ὡς οὐ χρήμασι
μετρεῖται <note n="1" place="unspecified" anchored="yes">πράττεται νοννυλλι μσς.</note> τὰ παῤ ἡμῶν: ἀλλ̓ ἀρκεῖ τῷ μὴ
δυναμένῳ δοῦναι τὸ βουληθῆναι λαβεῖν. κἂν
γὰρ αἴσθωμαί τινα ἐν πενίᾳ λόγων ἐρῶντα, πρὸ
τῶν πλουτούντων οὗτος. καίτοι οὐ τοιούτων
πεπειράμεθα διδασκάλων: ἀλλ̓ οὐδὲν κωλύσει <note n="2" place="unspecified" anchored="yes">κωλύει εδιτι αντι#3υι.</note>
ταύτῃ γε εἶναι βελτίονας. <note n="3" place="unspecified" anchored="yes">βελτίονα ε.</note> μηδεὶς οὖν πένης
ὀκνείτω δεῦρο βαδίζειν, εἰ ἓν ἐκεῖνο κέκτηται <note n="4" place="unspecified" anchored="yes">κέκτημαι ε.</note>
μόνον, τὸ ἐπίστασθαι πονεῖν.
</p></div1></body></text></TEI.2>