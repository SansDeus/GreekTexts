<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="291" org="uniform" sample="complete"><head>Τιμοθέῳ χωρεπισκόπῳ</head><p>
Καὶ τὸ πάντα γράφειν ὅσα φρονῶ οὔτε τῷ
μέτρῳ τῆς ἐπιστολῆς ὁρῶ συμβαῖνον οὔτε ἄλλως
πρέπον τῷ τῆς προσηγορίας εἴδει, καὶ τὸ σιωπῇ
παρελθεῖν μικροῦ καὶ ἀδύνατόν ἐστί μοι, δικαίῳ
θυμῷ τῷ κατὰ σοῦ φλεγμαινούσης μοι <note n="1" place="unspecified" anchored="yes">μοῦ ε.</note> τῆς
καρδίας. μέσην οὖν βαδιοῦμαι, τὰ μὲν γράφων,
τὰ δὲ παρείς. καθάψασθαι γάρ σου βούλομαι,
εἰ θέμις ἐστίν, ἐν ἰσηγορίᾳ φιλικῇ.
Εἰ εἶ <note n="2" place="unspecified" anchored="yes">εἶ αδδ. ξαππς.</note> Τιμόθεος ἐκεῖνος, ὃν ἐκ παιδὸς οἴδαμεν
τοσοῦτον πρὸς τὴν ὀρθότητα καὶ τὸν κατησκημένον
βίον τῷ τόνῳ χρώμενον, ὥστε ἐγκαλεῖσθαι
τὴν ἐν <note n="3" place="unspecified" anchored="yes">ἐπὶ ε, δυο μσς.</note> τούτοις ἀμετρίαν, ἀποστὰς νῦν <note n="4" place="unspecified" anchored="yes">ομ. μεδ.</note> τοῦ
σκοπεῖν πάντα τρόπον ὅ τι χρὴ ποιοῦντα τῷ
Θεῷ προσοικειοῦσθαι, ἀποβλέπεις πρὸς τὰ τῷ
δεῖνι δοκοῦντα περὶ σοῦ, καὶ τῆς ἑτέρων γνώμης
τὴν ζωὴν ἔχεις ἐξηρτημένην, καὶ ὅπως μὴ φίλοις
ἄχρηστος, μηδὲ ἐχθροῖς ᾖς καταγέλαστος ἐνθυμῇ,
καὶ τὴν παρὰ πολλῶν αἰσχύνην, ὡς δεινόν τι,
φοβῇ, καὶ οὐκ ἐννοεῖς, ὅτι ἐν ὅσῳ περὶ ταῦτα
τρίβῃ, λανθάνεις σεαυτὸν τῆς προηγουμένης ζωῆς
ἀμελῶν; ὅτι γὰρ οὐκ ἐγχωρεῖ ἀμφοτέρων ὁμοῦ
<pb id="v.4.p.194" />
περιγενέσθαι, τῶν τε κατὰ τὸν κόσμον τοῦτον
πραγμάτων καὶ τῆς κατὰ Θεὸν πολιτείας, πλήρεις
μὲν αἱ θεῖαι Γραφαὶ ὧν ἐδίδαξαν <note n="1" place="unspecified" anchored="yes"><lemma targOrder="U" from="ROOT" to="DITTO">πλήρεις ... ἐδίδαξαν</lemma> πλήρης μὲν ἡ θεία Γραφὴ ὧν ἐδίδαξεν ἡμᾶς #3υατυορ μσς.</note> ἡμᾶς:
πλήρης δὲ καὶ αὐτὴ ἡ φύσις τῶν τοιούτων
ὑποδειγμάτων ἐστίν. ἔν τε γὰρ τῇ κατὰ τὸν
νοῦν ἐνεργείᾳ δύο νοῆσαι κατὰ ταὐτὸν νοήματα
παντελῶς ἀμήχανον, ἔν τε ταῖς κατὰ τὴν
αἴσθησιν ἀντιλήψεσι δύο φωνὰς ὁμοῦ προσπιπτούσας
ταῖς ἀκοαῖς δέχεσθαι ἐν ταὐτῷ καὶ
διακρίνειν ἀδύνατον: καὶ τοῦτο δύο ἀκουστικῶν
πόρων ἡμῖν ἀνεῳγμένων. ὀφθαλμοὶ δέ, ἐὰν μὴ
ἀμφότεροι πρὸς ἕν τι τῶν ὁρατῶν ἀποταθῶσιν,
ἐνεργεῖν τὸ ἑαυτῶν ἀκριβῶς οὐ δύνανται. καὶ
ταῦτα μὲν τὰ παρὰ τῆς φύσεως: τὰ δὲ ἐκ τῶν
Γραφῶν σοι διηγεῖσθαι οὐχ ἧττόν ἐστι καταγέλαστον
ἢ γλαῦκα, φησίν, <note n="2" place="unspecified" anchored="yes">φασίν ε ετ αλιυς.</note> Ἀθηναίοις ἄγειν.
Τί οὖν τὰ ἄμικτα μίγνυμεν, θορύβους πολιτικοὺς
καὶ εὐσεβείας ἄσκησιν, ἀλλ̓ οὐχὶ ἀποστάντες
τῶν θορύβων καὶ τοῦ πράγματα <note n="3" place="unspecified" anchored="yes"><lemma targOrder="U" from="ROOT" to="DITTO">καὶ τοῦ πράγματα</lemma> τῶν πραγμάτων εδιτι αντι#3υι ετ νοννυλλι μσς.</note> ἔχειν
καὶ παρέχειν ἑτέροις, ἡμῶν αὐτῶν γινόμεθα, καὶ
ὃν πάλαι ὑπεθέμεθα τῆς εὐσεβείας σκοπὸν βεβαιοῦμεν
τῷ ἔργῳ, καὶ δείκνυμεν τοῖς ἐπηρεάζειν
ἡμῖν βουλομένοις, ὅτι οὐκ ἔστιν ἐπ̓ αὐτοῖς τὸ
λυπεῖν ἡμᾶς ὅταν ἐθέλωσι; τοῦτο δὲ ἔσται
ἐπειδὰν πάσης λαβῆς ἐλευθέρους ἑαυτοὺς ἀποδείξωμεν.
καὶ ταῦτα μὲν εἰς τοσοῦτον. εἴη δὲ
ἡμᾶς ποτε καὶ ἐν ταὐτῷ γενέσθαι καὶ ἀκριβέστερον
βουλεύσασθαι περὶ τῶν συμφερόντων ταῖς ψυχαῖς
<pb id="v.4.p.196" />
ἡμῶν, ἵνα μὴ ἐν τῇ περὶ τῶν ματαίων φροντίδι
καταληφθῶμεν τῆς ἀναγκαίας ἐξόδου ἐπελθούσης ἡμῖν.
Τοῖς δὲ ἀποσταλεῖσι παρὰ τῆς ἀγάπης σου
ὑπερήσθην, οἷς ὑπῆρχε μὲν ἡδίστοις εἶναι καὶ
κατὰ τὴν ἑαυτῶν φύσιν: πολλαπλασίονα δὲ τὴν
ἡδονὴν ἐνεποίει <note n="1" place="unspecified" anchored="yes">ἐποίει εδιτι αντι#3υι.</note> ἡ προσθήκη τοῦ ἀποστείλαντος.
τὰ δὲ ἀπὸ τοῦ Πόντου κηροὺς καὶ ἄκοπα, ἡδέως
δέξαι, ὅταν ἀποστείλωμεν: νῦν γὰρ ἡμῖν οὐ παρῆν.
</p></div1></body></text></TEI.2>