<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="160" org="uniform" sample="complete"><head>Διοδώρῳ</head><p>
Ἀφίκετο ἡμῖν γράμματα τὴν ἐπιγραφὴν ἔχοντα
Διοδώρου, τὰ δὲ ἐφεξῆς ἄλλου τινὸς πρέποντα
εἶναι μᾶλλον ἢ Διοδώρου. δοκεῖ γάρ μοί τις τῶν
τεχνικῶν, <note n="2" place="unspecified" anchored="yes"><lemma targOrder="U" from="ROOT" to="DITTO">τις τῶν τεχνικῶν</lemma> τάχα τις τῶν βαναύσων τεχνιτῶν ηαρλ.</note> τὸ σὸν πρόσωπον ὑποδύς, οὕτως
ἑαυτὸν ἀξιόπιστον ἐθελῆσαι ποιῆσαι τοῖς ἀκροωμένοις.
ὅς γε, ἐρωτηθεὶς ὑπό τινος, εἰ θεμιτὸν
<pb id="v.2.p.400" />
αὐτῷ <note n="1" place="unspecified" anchored="yes">αὐτόν εδιτι αντι#3ι.</note> πρὸς γάμον ἀγαγέσθαι τῆς γυναικὸς τελευτησάσης
τὴν ἀδελφήν, οὐκ ἔφριξε τὴν ἐρώτησιν,
ἀλλὰ καὶ πράως ἤνεγκε τὴν ἀκοήν, καὶ τὸ ἀσελγὲς
ἐπιθύμημα πάνυ γενναίως <note n="2" place="unspecified" anchored="yes">αὐτῷ αδδ. εδιτι αντι#3ι.</note> καὶ ἀγωνιστικῶς
συγκατέπραξεν. εἰ μὲν οὖν παρῆν μοι τὸ γράμμα,
αὐτὸ ἂν ἀπέστειλα καὶ ἐξήρκεις <note n="3" place="unspecified" anchored="yes">ἐξήρκει εδιτι αντι#3ι.</note> σαυτῷ τε
ἀμῦναι καὶ τῇ ἀληθείᾳ. ἐπεὶ δὲ ὁ δείξας πάλιν
ἀφείλετο καὶ ὥσπερ τι τρόπαιον καθ̓ ἡμῶν
περιέφερε, κεκωλυκότων τὸ ἐξ ἀρχῆς, ἔγγραφον
ἔχειν λέγων τὴν ἐξουσίαν, ἐπέστειλα νῦν σοι,
ὥστε διπλῇ τῇ χειρὶ ἡμᾶς ἐλθεῖν ἐπὶ τὸν νόθον
ἐκεῖνον λόγον καὶ μηδεμίαν αὐτῷ ἰσχὺν καταλιπεῖν,
ἵνα μὴ ἔχῃ βλάπτειν ῥᾳδίως τοὺς ἐντυγχάνοντας.
Πρῶτον μὲν οὖν, ὃ μέγιστον ἐπὶ τῶν τοιούτων
ἐστί, τὸ παῤ ἡμῖν ἔθος, ὃ ἔχομεν προβάλλειν,
νόμου δύναμιν ἔχον, διὰ τὸ ὑφ̓ ἁγίων ἀνδρῶν τοὺς
θεσμοὺς ἡμῖν παραδοθῆναι. τοῦτο δὲ τοιοῦτόν
ἐστιν: ἐάν τις πάθει ἀκαθαρσίας ποτὲ κρατηθεὶς
ἐκπέσῃ πρὸς δυεῖν ἀδελφῶν ἄθεσμον κοινωνίαν,
μήτε γάμον ἡγεῖσθαι τοῦτον, <note n="4" place="unspecified" anchored="yes">τοῦτο εδιτι αντι#3ι.</note> μηθ̓ ὅλως εἰς
ἐκκλησίας πλήρωμα παραδέχεσθαι πρότερον ἢ
διαλῦσαι αὐτοὺς ἀπ̓ ἀλλήλων. ὥστε, εἰ καὶ
μηδὲν ἕτερον εἰπεῖν ἦν, ἐξήρκει τὸ ἔθος πρὸς τὴν
τοῦ καλοῦ <note n="5" place="unspecified" anchored="yes">κακοῦ ε.</note> φυλακήν. ἐπειδὴ δὲ ὁ τὴν ἐπιστολὴν
γράψας ἐπιχειρήματι κιβδήλῳ κακὸν τοσοῦτον
ἐπειράθη τῷ βίῳ ἐπαγαγεῖν, ἀνάγκη μηδὲ ἡμᾶς
τῆς ἐκ τῶν λογισμῶν βοηθείας ὑφέσθαι: καίτοι γε
<pb id="v.2.p.402" />
ἐπὶ τῶν σφόδρα ἐναργῶν μείζων ἐστὶ τοῦ λόγου ἡ
παῤ ἑκάστου πρόληψις.
Γέγραπται, <note n="1" place="unspecified" anchored="yes">γάρ αδδ. ε.</note> φησίν, ἐν τῷ Λευιτικῷ: Γυναῖκα ἐπ̓
ἀδελφῇ αὐτῆς οὐ λήψῃ ἀντίζηλον, ἀποκαλύψαι
τὴν ἀσχημοσύνην αὐτῆς ἐπ̓ αὐτῇ, ἔτι ζώσης αὐτῆς.
δῆλον δὴ οὖν ἐκ τούτου εἶναί φησιν ὅτι συγχωρεῖται
λαμβάνειν τελευτησάσης. πρὸς δὴ
τοῦτο πρῶτον μὲν ἐκεῖνο ἐρῶ: ὅτι, ὅσα ὁ νόμος
λέγει, τοῖς ἐν τῷ νόμῳ λαλεῖ: ἐπεὶ οὕτω γε καὶ
περιτομῇ, καὶ Σαββάτῳ, καὶ ἀποχῇ βρωμάτων
ὑποκεισόμεθα. οὐ γὰρ δή, ἐὰν μέν τι εὕρωμεν
συντρέχον ἡμῶν ταῖς ἡδοναῖς, τῷ ζυγῷ τῆς
δουλείας τοῦ νόμου ἑαυτοὺς ὑποθήσομεν, ἐὰν δέ τι
φανῇ βαρὺ τῶν νομίμων, τότε πρὸς τὴν ἐν Χριστῷ
ἐλευθερίαν ἀποδραμούμεθα. ἠρωτήθημεν εἰ
γέγραπται λαμβάνειν γυναῖκα ἐπ̓ ἀδελφῇ. εἴπομεν,
ὅπερ ἀσφαλὲς ἡμῖν καὶ ἀληθές, ὅτι οὐ
γέγραπται. τὸ δ̓ ἐκ τῆς τοῦ ἀκολούθου ἐπιφορᾶς
τὸ σιωπηθὲν συλλογίζεσθαι νομοθετοῦντός ἐστιν,
οὐ τὰ τοῦ νόμου λέγοντος: ἐπεὶ οὕτω γε ἐξέσται
τῷ βουλομένῳ κατατολμῆσαι καὶ ἔτι ζώσης τῆς
γυναικὸς λαμβάνειν τὴν ἀδελφήν. τὸ γὰρ αὐτὸ
τοῦτο σόφισμα καὶ ἐπ̓ ἐκείνου ἁρμόζει. γέγραπται
γάρ, φησίν: οὐ λήψῃ ἀντίζηλον, ὡς <note n="2" place="unspecified" anchored="yes">ὥστε ε.</note> τήν γε
ἔξω τοῦ ζήλου λαβεῖν οὐκ ἐκώλυσεν. ὁ δὴ συνηγορῶν
τῷ πάθει ἀζηλότυπον εἶναι διοριεῖται τὸ
<pb id="v.2.p.404" />
ἦθος τῶν ἀδελφῶν. ἀνῃρημένης οὖν τῆς αἰτίας,
δἰ ἣν ἀπηγόρευσε τὴν ἀμφοτέρων συνοίκησιν, τί
τὸ κωλῦον ἔσται <note n="1" place="unspecified" anchored="yes">ἐστί εδιτι αντι#3ι.</note> λαμβάνειν τὰς ἀδελφάς; ἀλλ̓
οὐ γέγραπται ταῦτα, φήσομεν. ἀλλ̓ οὐδὲ ἐκεῖνα
ὥρισται. ἡ δὲ ἔννοια τοῦ ἀκολούθου ὁμοίως
ἀμφοτέραις <note n="2" place="unspecified" anchored="yes">ἀμφοτέροις εδιτι αντι#3ι.</note> τὴν ἄδειαν δίδωσιν. ἔδει δέ, καὶ
μικρὸν ἐπὶ τὰ κατόπιν τῆς νομοθεσίας ἐπαναδραμόντα,
ἀπηλλάχθαι πραγμάτων.
Ἔοικε γὰρ οὐ πᾶν εἶδος ἁμαρτημάτων περιλαμβάνειν
ὁ νομοθέτης, ἀλλ̓ ἰδίως ἀπαγορεύειν
τὰ τῶν Αἰγυπτίων, ὅθεν ἀπῆρεν ὁ Ἰσραήλ, καὶ
τὰ τῶν Χαναναίων, πρὸς οὓς μεθίσταται. ἔχει
γὰρ οὕτως ἡ λέξις. κατὰ τὰ ἐπιτηδεύματα γῆς
Αἰγύπτου, ἐν ᾗ παρῳκήσατε ἐπ̓ αὐτῆς, οὐ
ποιήσετε: καὶ κατὰ τὰ ἐπιτηδεύματα γῆς Χαναάν,
εἰς ἣν ἐγὼ εἰσάξω ὑμᾶς ἐκεῖ, οὐ ποιήσετε, καὶ ἐν
τοῖς νομίμοις αὐτῶν οὐ πορεύσεσθε. ὥστε τοῦτο
εἰκός <note n="3" place="unspecified" anchored="yes"><lemma targOrder="U" from="ROOT" to="DITTO">εἰκός</lemma> εἰ καί εδιτι αντι#3ι.</note> που τὸ εἶδος τῆς ἁμαρτίας μὴ ἐμπολιτεύεσθαι
τότε παρὰ τοῖς ἔθνεσι: διὸ μηδὲ τῆς ἐπ̓
αὐτῷ φυλακῆς προσδεηθῆναι τὸν νομοθέτην, ἀλλ̓
ἀρκεσθῆναι τῷ ἀδιδάκτῳ ἔθει πρὸς τὴν τοῦ μύσους
διαβολήν. πῶς οὖν, τὸ μεῖζον ἀπαγορεύσας, τὸ
ἔλαττον ἐσιώπησεν; ὅτι ἐδόκει πολλοὺς <note n="4" place="unspecified" anchored="yes">πολλοῖς εδιτι αντι#3ι.</note> τῶν
φιλοσάρκων, πρὸς τὸ ἔτι ζώσαις ἀδελφαῖς συνοικεῖν,
τὸ ὑπόδειγμα βλάπτειν τοῦ πατριάρχου.
Ἡμᾶς δὲ τί χρὴ ποιεῖν; τὰ γεγραμμένα λέγειν,
ἢ τὰ σιωπηθέντα προσεξεργάζεσθαι; αὐτίκα τὸ
<pb id="v.2.p.406" />
μὴ δεῖν μιᾶ ἑταίρᾳ κεχρῆσθαι πατέρα καὶ υἱὸν ἐν
μὲν τοῖς νόμοις τούτοις οὐ γέγραπται, παρὰ δὲ τῷ
προφήτῃ μεγίστης κατηγορίας ἠξίωται. Υἱὸς
γάρ, φησί, καὶ πατὴρ πρὸς τὴν αὐτὴν παιδίσκην
εἰσεπορεύοντο. πόσα δὲ εἴδη ἄλλα τῶν ἀκαθάρτων
παθῶν τὸ μὲν τῶν δαιμόνων διδασκαλεῖον
ἐξεῦρεν, ἡ δὲ θεία Γραφὴ ἀπεσιώπησε, τὸ σεμνὸν
ἑαυτῆς ταῖς τῶν αἰσχρῶν ὀνομασίαις καταρρυπαίνειν
οὐχ αἱρουμένη, ἀλλὰ γενικοῖς ὀνόμασι τὰς
ἀκαθαρσίας διέβαλενς3 ὡς καὶ ἀπόστολος Παῦλός
φησι: Πορνεία δὲ καὶ ἀκαθαρσία πᾶσα μηδὲ
ὀνομαζέσθω ἐν ὑμῖν, καθὼς πρέπει ἁγίοις, τῷ τῆς
ἀκαθαρσίας ὀνόματι τάς τε τῶν ἀρρένων ἀρρητοποιίας
καὶ τὰς τῶν θηλειῶν περιλαμβάνων. ὥστε
οὐ πάντως ἡ σιωπὴ ἄδειαν φέρει τοῖς φιληδόνοις.
Ἐγὼ δὲ οὐδὲ σεσιωπῆσθαι τὸ μέρος τοῦτό
φημι, ἀλλὰ καὶ πάνυ σφοδρῶς ἀπηγορευκέναι τὸν
νομοθέτην. τὸ γάρ. Οὐκ εἰσελεύσῃ πρὸς πάντα
οἰκεῖον σαρκός σου, ἀποκαλύψαι ἀσχημοσύνην
αὐτῶν, ἐμπεριεκτικόν ἐστι καὶ τούτου τοῦ εἴδους
τῆς οἰκειότητος. τί γὰρ ἂν γένοιτο οἰκειότερον
ἀνδρὶ τῆς ἑαυτοῦ γυναικός, μᾶλλον δὲ τῆς ἑαυτοῦ
σαρκός; οὐ γὰρ ἔτι εἰσὶ δύο, ἀλλὰ σὰρξ μία.
ὥστε διὰ τῆς γυναικὸς ἡ ἀδελφὴ πρὸς τὴν τοῦ
ἀνδρὸς οἰκειότητα μεταβαίνει. ὡς γὰρ μητέρα
γυναικὸς οὐ λήψεται, οὐδὲ θυγατέρα τῆς γυναικός,
διότι μηδὲ τὴν ἑαυτοῦ μητέρα, μηδὲ τὴν ἑαυτοῦ
θυγατέρα, οὕτως οὐδ̓ ἀδελφὴν γυναικός, διότι
<pb id="v.2.p.408" />
μηδὲ ἀδελφὴν ἑαυτοῦ. καὶ τὸ ἀνάπαλιν, οὐδὲ τῇ
γυναικὶ ἐξέσται τοῖς οἰκείοις τοῦ ἀνδρὸς συνοικεῖν.
κοινὰ γὰρ ἐπ̓ ἀμφοτέρων τῆς συγγενείας τὰ
δίκαια. ἐγὼ δὲ παντὶ τῷ περὶ γάμου βουλευομένῳ
διαμαρτύρομαι, ὅτι παράγει τὸ σχῆμα
τοῦ κόσμου τούτου, καὶ ὁ καιρὸς συνεσταλμένος
ἐστίν, Ἵνα καὶ οἱ ἔχοντες γυναῖκας ὡς μὴ ἔχοντες
ὦσιν. ἐὰν δέ μοι παραναγινώσκῃ τὸ Αὐξάνεσθε
καὶ πληθύνεσθε, καταγελῶ τοῦ τῶν νομοθεσιῶν
τοὺς καιροὺς μὴ διακρίνοντος. πορνείας παραμυθία
ὁ δεύτερος γάμος, οὐκ ἐφόδιον εἰς ἀσέλγειαν.
εἰ οὐκ ἐγκαρτερεύονται, γαμησάτωσαν, φησίν,
οὐχὶ δὲ <note n="1" place="unspecified" anchored="yes">δέ ομ. ε.</note> καὶ γαμοῦντες παρανομείτωσαν.
Οἱ δὲ οὐδὲ πρὸς τὴν φύσιν ἀποβλέπουσιν οἱ
τὴν ψυχὴν λημῶντες τῷ πάθει τῆς ἀτιμίας, πάλαι
διακρίνασαν τὰς τοῦ γένους προσηγορίας. ἐκ
ποίας γὰρ συγγενείας τοὺς γεννηθέντας προσαγορεύσουσιν; <note n="2" place="unspecified" anchored="yes">προσαγορεύουσιν ε.</note>
ἀδελφοὺς αὐτοὺς ἀλλήλων ἢ ἀνεψιοὺς
προσεροῦσιν; ἀμφότερα γὰρ αὐτοῖς προσαρμόσει
διὰ τὴν σύγχυσιν. μὴ ποιήσῃς, ὦ ἄνθρωπε, τὴν
θείαν μητρυιὰν τῶν νηπίων: μηδὲ τὴν ἐν μητρὸς
τάξει θάλπειν ὀφείλουσαν, ταύτην ἐφοπλίσῃς ταῖς
ἀμειλίκτοις ζηλοτυπίαις. μόνον γὰρ τὸ γένος <note n="3" place="unspecified" anchored="yes">μίσος εδιτι αντι#3ι.</note>
τῶν μητρυιῶν καὶ μετὰ θάνατον ἐλαύνει τὴν
ἔχθραν. μᾶλλον δὲ οἱ μὲν ἄλλως πολέμιοι τοῖς
<pb id="v.2.p.410" />
τεθνηκόσι σπένδονται, αἱ δὲ μητρυιαὶ τοῦ μίσους
μετὰ τὸν θάνατον ἄρχονται.
Κεφάλαιον δὲ τῶν εἰρημένων, εἰ μὲν νόμῳ τις
ὁρμᾶται πρὸς τὸν γάμον, ἤνοικται πᾶσα ἡ οἰκουμένη:
εἰ δὲ ἐμπαθὴς αὐτῷ ἡ σπουδή, διὰ τοῦτο
καὶ πλέον ἀποκλεισθήτω, Ἵνα μάθῃ τὸ ἑαυτοῦ
σκεῦος κτᾶσθαι ἐν ἁγιασμῷ καὶ τιμῇ, μὴ ἐν πάθει
ἐπιθυμίας. πλείονά με <note n="1" place="unspecified" anchored="yes">μοι ε.</note> λέγειν ὡρμημένον τὸ
μέτρον ἐπέχει <note n="2" place="unspecified" anchored="yes">ἐπέσχε εδιτι αντι#3ι.</note> τῆς ἐπιστολῆς: εὔχομαι δὲ ἢ τὴν
παραίνεσιν ἡμῶν ἰσχυροτέραν τοῦ πάθους ἀποδειχθῆναι,
ἢ μὴ ἐπιδημῆσαι τῇ ἡμετέρᾳ τὸ ἄγος
τοῦτο, ἀλλ̓ ἐν οἷς ἂν ἐτολμήθη τόποις ἐναπομεῖναι.
</p></div1></body></text></TEI.2>