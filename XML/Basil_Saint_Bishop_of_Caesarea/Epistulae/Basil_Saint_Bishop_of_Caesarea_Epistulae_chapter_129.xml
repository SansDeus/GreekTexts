<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="129" org="uniform" sample="complete"><head>Μελετίῳ, ἐπισκόπῳ Ἀντιοχείας</head><p>
Ἤιδειν ὅτι ξενίσει τὴν ἀκοὴν τῆς τελειότητός
σου τὸ νῦν ἐπιφυὲν ἔγκλημα τῷ πάντα εἰπεῖν
εὐκόλῳ Ἀπολιναρίῳ. καὶ γὰρ οὐδὲ αὐτὸς τὸν
πρὸ τούτου χρόνον ἤμην ἐπιστάμενος ἔχειν:
ἀλλὰ νῦν οἱ Σεβαστηνοὶ διερευνησάμενοί ποθεν
αὐτὰ εἰς τὸ μέσον ἤνεγκαν, καὶ περιφέρουσι
σύνταγμα, ἐξ οὗ μάλιστα καὶ ἡμᾶς καταδικάζουσιν,
ὡς τὰ αὐτὰ φρονοῦντας, ἔχον ῥήσεις
<pb id="v.2.p.284" />
τοιαύτας: ὥστε πανταχῆ συνεζευγμένως, μᾶλλον
δὲ ἡνωμένως τῇ ἑτερότητι νοεῖν ἀναγκαῖον τὴν
πρώτην ταυτότητα, καὶ δευτέραν καὶ τρίτην
λέγοντας τὴν αὐτήν. ὅπερ γάρ ἐστι πρώτως ὁ
Πατήρ, τοῦτό ἐστι δευτέρως ὁ Υἱός, καὶ τρίτως
τὸ Πνεῦμα. αὖθις δὲ ὅπερ ἐστὶ πρώτως τὸ
Πνεῦμα τοῦτο δευτέρως τὸν Υἱόν, καθὸ δὴ καὶ ὁ
Κύριός ἐστι τὸ Πνεῦμα: καὶ τρίτως τὸν Πατέρα
καθὸ δὴ Πνεῦμα ὁ Θεός. καὶ ὡς βιαιότερον
σημᾶναι <note n="1" place="unspecified" anchored="yes">σημαίνει ε.</note> τὸ ἄρρητον, τὸν Πατέρα πατρικῶς Υἱὸν
εἶναι, τὸν δὲ Υἱὸν υἱικῶς Πατέρα. καὶ ὡσαύτως
ἐπὶ τοῦ Πνεύματος, καθὸ δὴ εἷς Θεὸς ἡ Τριάς.
Ταῦτά ἐστι τὰ θρυλλούμενα, ἃ οὐδέποτε
δύναμαι πιστεῦσαι πλάσματα εἶναι τῶν περιφερόντων, <note n="2" place="unspecified" anchored="yes">προφερόντων εδιτι αντι#3ι.</note> εἰ καὶ ὅτι ἐκ τῆς καθ̓ ἡμῶν <note n="3" place="unspecified" anchored="yes">ἡμᾶς ε, ρεγιυς πριμυς.</note> συκοφαντίας
οὐδὲν λογίζομαι αὐτοῖς ἀτόλμητον εἶναι.
γράφοντες γάρ τισι τῶν καθ̓ ἑαυτούς, καὶ προσθέντες <note n="4" place="unspecified" anchored="yes">προθέντες ξοισλ. σεξυνδυς, ρεγ. σεξυνδυς.</note>
τὴν καθ̓ ἡμῶν διαβολήν, ἐπήγαγον
ταῦτα, ῥήματα μὲν αἱρετικῶν ὀνομάσαντες, <note n="5" place="unspecified" anchored="yes">ὀνομάζοντες εδιτι αντι#3ι.</note> τὸν
δὲ πατέρα τῆς συγγραφῆς ἀποκρυψάμενοι, ἵνα
τοῖς πολλοῖς ἡμεῖς νομισθῶμεν εἶναι οἱ λογογράφοι. <note n="6" place="unspecified" anchored="yes">ὀλιγογράφοι ε.</note> πλὴν ἀλλ̓ οὐκ ἂν μέχρι τοῦ καὶ <note n="7" place="unspecified" anchored="yes"><lemma targOrder="U" from="ROOT" to="DITTO">μέχρι τοῦ καὶ</lemma> τοῦ μέχρι ε.</note>
ῥήματα συνθεῖναι προῆλθεν αὐτῶν ἡ ἐπίνοια, ὥς
γε ἐμαυτὸν πείθω. ὅθεν, ὑπὲρ τοῦ καὶ τὴν καθ̓
ἡμῶν κρατοῦσαν βλασφημίαν ἀπώσασθαι, καὶ
δεῖξαι πᾶσιν, ὡς οὐδὲν ἡμῖν ἐστὶ <note n="8" place="unspecified" anchored="yes">ἐστὶ ομ. ε.</note> κοινὸν πρὸς
τοὺς ἐκεῖνο λέγοντας, ἠναγκάσθημεν μνησθῆναι
<pb id="v.2.p.286" />
τοῦ ἀνδρός, ὡς προσεγγίζοντος τῇ ἀσεβείᾳ τοῦ
Σαβελλίου. καὶ ταῦτα μὲν εἰς τοσοῦτον.
Ἀπὸ δὲ τοῦ στρατοπέδου ἧκέ τις ἀγγέλλων,
ἐπὶ τῇ πρώτῃ κινήσει τοῦ κρατοῦντος, ἣν ἐκίνησαν
αὐτὸν οἱ τὰς διαβολὰς ἡμῶν <note n="1" place="unspecified" anchored="yes">ἡμῖν εδιτι αντι#3ι.</note> καταχέοντες,
γεγενῆσθαί τινα καὶ δευτέραν γνώμην, ὥστε μὴ
δοθῆναι ἡμᾶς ἐκδότους τοῖς κατηγόροις, μήτε
παραδοθῆναι ἡμᾶς τῷ ἐκείνων θελήματι, ὅπερ ἦν
ἐξ ἀρχῆς ὁρισθέν: ἀλλά τινα γενέσθαι τέως
ἀναβολήν. ἐὰν οὖν ἢ ταῦτα μένῃ, ἢ τούτων
τι δόξῃ φιλανθρωπότερον, σημανοῦμέν σου τῇ
θεοσεβείᾳ. ἐὰν δὲ κρατῇ τὰ πρότερα, οὐδὲ τοῦτό σε λήσεται.
Ὁ μέντοι ἀδελφὸς Σαγκτίσσιμος πάντως ἐστὶ
παῤ ὑμῖν πάλαι, καὶ ἃ ἐπιζητεῖ δῆλα γέγονε τῇ
τελειότητί σου. εἰ οὖν φαίνεται ἀναγκαῖόν τι
ἔχειν ἡ πρὸς τοὺς δυτικοὺς ἐπιστολή, καταξίωσον
τυπώσας αὐτὴν διαπέμψασθαι <note n="2" place="unspecified" anchored="yes"><lemma targOrder="U" from="ROOT" to="DITTO">καταξίωσον <gap /> διαπέμψασθαι</lemma> καταξίαν  <gap /> διαπέμψαι εδιτι αντι#3ι.</note> ἡμῖν, ὥστε
ποιῆσαι ὑπογραφῆναι παρὰ τῶν ὁμοψύχων καὶ
ἑτοίμην ἔχειν τὴν ὑπογραφήν, ἐν χάρτῃ κεχωρισμένῳ
ἐντετυπωμένην, <note n="3" place="unspecified" anchored="yes">ἐντετυπωμένην ομ. ε.</note> ὃν δυνάμεθα συνάψαι τῷ
παρὰ τοῦ ἀδελφοῦ ἡμῶν τοῦ συμπρεσβυτέρου
<pb id="v.2.p.288" />
περικομιζομένῳ. <note n="1" place="unspecified" anchored="yes">κομιζομένου ε.</note> ἐγὼ μὲν γὰρ οὐδὲν εὑρὼν <note n="2" place="unspecified" anchored="yes"><lemma targOrder="U" from="ROOT" to="DITTO">οὐδὲν εὑρὼν</lemma> οὐδὲν εὗρον ηαρλ. ; οὐχ εὑρών εδιτι αντι#3ι.</note>
συνεκτικὸν ἐν τῷ ὑπομνηστικῷ, οὐκ ἔσχον ὑπὲρ
οὗ ἐπιστείλω τοῖς ἐν τῇ δύσει. τὰ μὲν γὰρ ἀναγκαῖα
προείληπται: τὰ δὲ περιττὰ γράφειν παντελῶς
μάταιον. περὶ δὲ τῶν αὐτῶν ἐνοχλεῖν μὴ
καὶ γελοῖον εἴη;
Ἐκείνη δέ μοι ἔδοξεν ὥσπερ ἀγύμναστος εἶναι
ἡ ὑπόθεσις καὶ χώραν παρέχειν γράμμασι, <note n="3" place="unspecified" anchored="yes">γράμματι εδιτι αντι#3ι.</note> τὸ
παρακαλέσαι αὐτοὺς μὴ ἀκρίτως δέχεσθαι τὰς
κοινωνίας τῶν ἐκ τῆς ἀνατολῆς ἀφικνουμένων,
ἀλλ̓ ἅπαξ μίαν μερίδα ἐκλεξαμένους, τοὺς λοιποὺς
ἐκ τῆς μαρτυρίας τῶν κοινωνικῶν προσλαμβάνεσθαι:
καὶ μὴ παντὶ τῷ πίστιν γράφοντι ἐπὶ
προφάσει δὴ τῆς ὀρθοδοξίας προστίθεσθαι. οὕτω
γὰρ εὑρεθήσονται τοῖς μαχομένοις κοινωνοῦντες,
οἳ τὰ μὲν ῥήματα πολλάκις τὰ αὐτὰ προβάλλονται,
μάχονται δὲ ἀλλήλοις ὅσον οἱ πλεῖστον
διεστηκότες. ἵν̓ οὖν μὴ ἐπὶ πλεῖον ἡ αἵρεσις
ἐξάπτηται <note n="4" place="unspecified" anchored="yes">ἐξαπατῆται εδιτι αντι#3ι.</note> τῶν πρὸς ἀλλήλους διαστασιαζόντων
ἀντιπροβαλλομένων τὰ παῤ αὐτῶν γράμματα,
παρακληθῆναι αὐτοὺς ἔδει κεκριμένας ποιεῖσθαι
καὶ τὰς τῶν ἐντυγχανόντων αὐτοῖς κοινωνίας καὶ
τὰς ἐγγράφως γινομένας κατὰ τὸν τύπον τῆς Ἐκκλησίας.
<pb id="v.2.p.290" />
</p></div1></body></text></TEI.2>