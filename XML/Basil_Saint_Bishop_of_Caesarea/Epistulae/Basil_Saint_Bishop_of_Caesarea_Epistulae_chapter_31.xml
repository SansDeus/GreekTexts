<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="31" org="uniform" sample="complete"><head>Εὐσεβίῳ ἐπισκόπῳ Σαμοσάτων <note n="2" place="unspecified" anchored="yes">Εὐσεβωνᾶ ἐπισκόπῳ α, β, ξ, δ, ε, φ.</note></head><p>
Οὔπω ἡμᾶς ὁ λιμὸς ἀνῆκε, διόπερ ἀναγκαία
ἡμῖν ἐστὶν ἡ ἐπὶ <note n="3" place="unspecified" anchored="yes">περὶ Ε.</note>τῆς πόλεως διαγωγή, ἢ οἰκονομίας
ἕνεκεν, ἢ συμπαθείας τῶν θλιβομένων.
ὅθεν οὐδὲ νῦν ἠδυνήθην κοινωνῆσαι τῆς ὁδοῦ τῷ
αἰδεσιμωτάτῳ ἀδελφῷ Ὑπατίῳ, ὃν οὐκ αὐτὸ δὴ
τοῦτο εὐφημίας ἕνεκεν ἀδελφὸν ἔχω προσαγορεύειν,
ἀλλὰ διὰ τὴν προσοῦσαν <note n="4" place="unspecified" anchored="yes">ὑποῦσαν α, β, ξ, δ.</note> ἡμῖν ἐκ φύσεως
οἰκειότητα: αἵματος γάρ ἐσμεν τοῦ αὐτοῦ.
Ὃς ὁποῖα μὲν κάμνει, οὐδὲ τὴν σὴν ἔλαθε
<pb id="v.1.p.178" />
τιμιότητα. λυπεῖ δὲ ἡμᾶς ὅτι πᾶσα παραμυθίας
ἐλπὶς ἐπ̓ αὐτῷ περικέκοπται, τῶν ἐχόντων τὰ τῆς
ἰάσεως χαρίσματα οὐδὲν ἐπ̓ αὐτοῦ τῶν συνήθων
ἐνεργῆσαι συγχωρηθέντων. διὸ πάλιν τῶν σῶν
προσευχῶν τὴν βοήθειαν ἐπικαλεῖται. σὺ δὲ τὰ
συνήθη προστῆναι, καὶ διὰ τὴν σεαυτοῦ περὶ τοὺς
κάμνοντας εὐσπλαγχνίαν, καὶ δἰ ἡμᾶς τοὺς ὑπὲρ
αὐτοῦ πρεσβεύοντας, παρακλήθητι, καί, εἰ μὲν
οἷόν τε, πρὸς ἑαυτὸν <note n="1" place="unspecified" anchored="yes">σεαυτὸν φ.</note> μεταστεῖλαι τοὺς εὐλαβεστάτους <note n="2" place="unspecified" anchored="yes">ξορρεξτεδ το εὐσεβεστάτους αλια μανυ φ.</note> 
τῶν ἀδελφῶν, ὥστε ὑπὸ ταῖς σαῖς ὄψεσι
προσαχθῆναι αὐτῷ τὴν ἐπιμέλειαν: εἰ δὲ τοῦτο
ἀδύνατον, μετὰ γραμμάτων αὐτὸν προπέμψαι καὶ
συστῆσαι τοῖς ἔμπροσθεν καταξίωσον.
</p></div1></body></text></TEI.2>