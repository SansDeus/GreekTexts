<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="336" org="uniform" sample="complete"><head>Λιβάνιος Βασιλείῳ</head><p>
Διὰ χρόνου πρὸς ἡμᾶς Καππαδόκης ἥκει νέος.
ἓν τοῦτο κέρδος, ὅτι Καππαδόκης. ἀλλὰ καὶ τοῦ
πρώτου γένους οὗτος ὁ Καππαδόκης. δεύτερον
τοῦτο κέρδος. ἀλλὰ καὶ γράμμα τοῦ θαυμαστοῦ
Βασιλείου κομίζων ἡμῖν. τουτὶ μὲν ὅτου τίς
εἴποι μεῖζον; ἐγὼ γὰρ ὃν ἐπιλελῆσθαί σου
<pb id="v.4.p.288" />
νομίζεις, καὶ πάλαι νέον ὄντα ᾐδούμην, σωφροσύνῃ
τε πρὸς τοὺς γέροντας ἁμιλλώμενον ὁρῶν,
καὶ ταῦτα ἐν ἐκείνῃ τῇ πόλει τῇ ταῖς ἡδοναῖς
βρυούσῃ, καὶ λόγων ἤδη μοῖραν κεκτημένον
μεγάλην. ἐπειδὴ δὲ ᾠήθης δεῖν καὶ τὰς Ἀθήνας
ἰδεῖν, καὶ τὸν Κέλσον ἔπειθες, συνέχαιρον τῷ
Κέλσῳ τῆς σῆς ἐξηρτημένῳ ψυχῆς. ἐπανήκοντος
δέ σου καὶ ἔχοντος τὴν πατρίδα, ἔλεγον πρὸς
ἐμαυτόν: Τί νῦν ἡμῖν ὁ Βασίλειος δρᾷ, καὶ πρὸς
τίνα βίον ὥρμηκεν; <note n="1" place="unspecified" anchored="yes">ὥρμησεν εδιτι αντι#3υι.</note> ἆῤ ἐν δικαστηρίοις τρέπεται, <note n="2" place="unspecified" anchored="yes">τρέφεται ξοισλ. σεε. ετ ρεγιυς σεξ.</note>
τοὺς παλαιοὺς ῥήτορας ζηλῶν; ἢ ῥήτορας
εὐδαιμόνων πατέρων ἀπεργάζεται παῖδας; ὡς δὲ
ἧκόν τινες ἀπαγγέλλοντες ἀμείνω σε πολλῷ
τουτωνὶ τῶν ὁδῶν πορεύεσθαι, καὶ σκοπεῖν, ὅπως
ἂν γένοιο Θεῷ μᾶλλον φίλος, ἢ συλλέξεις χρυσίον,
εὐδαιμόνισά σέ τε καὶ Καππαδόκας, σὲ μὲν
τοιοῦτον βουλόμενον εἶναι, ἐκείνους δὲ τοιοῦτον
δυναμένους δεικνύναι πολίτην.
Φίρμος <note n="3" place="unspecified" anchored="yes">Φιρμῖνος εδιτι αντι#3υι.</note> δὲ ἐκεῖνος ὡς πανταχοῦ διετέλεσε
κρατῶν εὖ οἶδα: ἐντεῦθεν γὰρ αὐτῷ τῶν λόγων ἡ
δύναμις. πολλῶν δὲ ἐπαίνων ἀπολαύσας, οὐκ
οἶδα ὅτι πώποτε τηλικούτων, ἡλίκων νῦν ἐν τοῖς
σοῖς ἀκήκοα γράμμασι. τὸ γὰρ μηδένα ἂν τὴν
ἐκείνου δόξαν ὑπερβαλέσθαι σὲ τὸν λέγοντα εἶναι,
πόσον τι χρὴ νομίζειν ἐκείνῳ;
Δοκεῖς δέ μοι καὶ τούτους <note n="4" place="unspecified" anchored="yes"><lemma targOrder="U" from="ROOT" to="DITTO">ἐκείνῳ... καὶ τούτους</lemma> ἐκεῖνον... ταῦτα εδιτι αντι#3υι.</note> ἀπεσταλκέναι πρὶν
<pb id="v.4.p.290" />
ἢ τὸν Φιρμῖνον ἰδεῖν: οὐ γὰρ ἂν αὐτὸν <note n="1" place="unspecified" anchored="yes"><lemma targOrder="U" from="ROOT" to="DITTO">οὐ γὰρ ἂν αὐτὸν</lemma> ἦ γὰρ ἂν αὐτὸς εδιτι αντι#3υι.</note> οὐκ
εἶχε τὰ γράμματα. καὶ νῦν τί ποιεῖ ἤ τί μέλλει
Φιρμῖνος; ἔτ̓ ἔστιν ἐν τοῖς τῶν γάμων πόθοις, <note n="2" place="unspecified" anchored="yes">πότοις ηαρλ.</note>
ἢ ἐκεῖνα μὲν πάλαι πέπαυται, βαρεῖα <note n="3" place="unspecified" anchored="yes">βαρεῖ νοννυλλι μσς.</note> δὲ ἡ
βουλή, καὶ πᾶσα ἀνάγκη μένειν; ἢ τίνες εἰσὶν
ἐλπίδες, ὡς αὖθις ἔσται λόγων κοινωνός; ἀποκρινάσθω
τι ἡμῖν, καὶ εἴη μέν τι χρηστόν: εἰ δ̓ οὖν
τι καὶ λυπήσει, τοῦ βλέπειν γε ἡμᾶς πρὸς τὰς
πύλας ἀπαλλάξει. εἰ δὲ Ἀθήνῃσι νῦν ὁ Φιρμῖνος
ἐτύγχανεν ὤν, τί ἂν ἔδρων οἱ βουλεύοντες παῤ
ὑμῖν; ἢ τὴν Σαλαμινίαν ἔπεμπον ἂν ἐπ̓ αὐτόν;
ὁρᾷς, ὅτι καὶ μόνον ὑπὸ τῶν σῶν ὑβρίζομαι
πολιτῶν. οὐ μὴν ἔγωγε τοῦ φιλεῖν καὶ ἐπαινεῖν
Καππαδόκας παύσομαι: ἀλλ̓ εὔχομαι μὲν αὐτοὺς
ἀμείνους γενέσθαι περὶ ἐμέ, μένοντας δὲ ἐπὶ
τῶν αὐτῶν οἴσω. Φιρμῖνος δὲ μῆνας ἡμῖν συνεγένετο
τέτταρας, ἡμέραν δὲ ἤργησεν οὐδεμίαν.
τὸ δὲ συνειλεγμένον ὅσον ἐστίν, αὐτὸς εἴσῃ, καὶ
ἴσως οὐ μέμψῃ. πρὸς δὲ τὸ πάλιν αὐτὸν δεῦρο
δυνηθῆναι ἐλθεῖν, τίνα χρὴ προσπαρακαλεῖν
σύμμαχον; εἴπερ γὰρ εὖ φρονοῦσιν οἱ βουλεύοντες,
πρέποι δ̓ ἂν ἀνθρώποις πεπαιδευμένοις,
τιμήσουσι <note n="4" place="unspecified" anchored="yes">σε αδδ. ε ετ αλιι μσς.; με αδδ. ρεγιυς σεξ. ετ ξοισλ. σεξ.</note> τοῖς δευτέροις, ἐπειδὴ τοῖς πρώτοις ἐλύπησαν.
<pb id="v.4.p.292" />
</p></div1></body></text></TEI.2>