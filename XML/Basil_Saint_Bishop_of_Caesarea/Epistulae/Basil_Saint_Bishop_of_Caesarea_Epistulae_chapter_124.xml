<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="124" org="uniform" sample="complete"><head>Θεοδώρῳ <note n="1" place="unspecified" anchored="yes">ἀσπαστική αδδ. ρεγ. σεξυνδυς, ξοισλ. σεξυνδυς, εδιτι αντι#3ι.</note></head><p>
Λέγουσί τινες τοὺς ἑαλωκότας τῷ πάθει τοῦ
ἔρωτος, ὅταν κατά τινα βιαιοτέραν ἀνάγκην τῶν
ποθουμένων ἀπάγωνται, εἰ πρὸς τὴν εἰκόνα τῆς
ἀγαπηθείσης μορφῆς ἀποβλέψειαν, τὸ σφοδρὸν
ἀναπαύειν τοῦ πάθους διὰ τῆς ἐν ὀφθαλμοῖς
ἀπολαύσεως. εἰ μὲν οὖν ἀληθῆ ταῦτα ἢ <note n="2" place="unspecified" anchored="yes">ᾖ εδιτι αντι#3ι.</note> μὴ
λέγειν οὐκ ἔχω: ὃ δέ μοι πρὸς τὴν σὴν συμβέβηκεν
ἀγαθότητα οὐ πόρρω τῶν εἰρημένων ἐστίν.
ἐπειδὴ γὰρ γέγονέ τις διάθεσις ἐμοὶ πρὸς τὴν
ἱερὰν καὶ ἄδολόν σου ψυχήν, ἵν̓ οὕτως εἴπω,
ἐρωτική, τὸ δὲ ἀπολαύειν τῶν ποθουμένων, ὡς
οὐδὲ ἄλλο τι τῶν ἀγαθῶν, οὐκ ἐν εὐκολίᾳ ἡμῖν
ἐστὶ διὰ τὴν ἐκ τῶν ἁμαρτιῶν ἐναντίωσιν, ἐνόμισα
εἰκόνα τῆς ἀγαθότητός σου ἐναργεστάτην ἐν τῇ
τῶν εὐλαβεστάτων ἡμῶν ἀδελφῶν παρουσίᾳ
ἑωρακέναι. καὶ εἰ δίχα τούτων συνέβη τῇ σῇ
με περιτυχεῖν γνησιότητι, ἐλογισάμην ἂν ἐν σοὶ
κἀκείνους ἑωρακέναι: διότι τῆς ἀγάπης, λέγω,
τοσοῦτον ἐν ἑκάστῳ ὑμῶν τὸ μέτρον ἐστίν, ὡς
ἐπίσης τὴν περὶ τοῦ πλείονος ἑκάστῳ φιλονεικίαν
ἐμφαίνεσθαι. ἐπὶ τούτοις ηὐχαρίστησα τῷ ἁγίῳ
Θεῷ, καὶ εὔχομαι, εἴπερ ἔτι ὑπολείπεταί τις
<pb id="v.2.p.258" />
χρόνος ζωῆς, γενέσθαι μοι διὰ σοῦ τὴν ζωὴν
ἡδεῖαν, ὡς τό γε νῦν ἄθλιον πρᾶγμα τὸ ζῇν καὶ
φευκτὸν εἶναι ἡγοῦμαι, τῆς τῶν φιλτάτων συνουσίας 
κεχωρισμένον. <note n="1" place="unspecified" anchored="yes">κεχωρισμένος εδιτιο σεξυνδα παρις.</note> οὐ γάρ ἐστι, κατὰ τὴν
ἐμὴν κρίσιν, ἐφ̓ ᾧ τις ἂν εὐθυμήσειε, τῶν ἀληθῶς
ἀγαπώντων διεζευγμένος.
</p></div1></body></text></TEI.2>