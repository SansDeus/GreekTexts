<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="109" org="uniform" sample="complete"><head>Ἑλλαδίῳ Κόμητι</head><p>
Πάνυ παραιτούμενος δἰ ὄχλου εἶναι τῇ χρηστότητί
σου διὰ τὸ μέγεθος τῆς περὶ ὑμᾶς ἀρχῆς, ἵνα
μὴ δόξω ἀμέτρως ἐμφορεῖσθαι τῆς φιλίας ὑμῶν,
ὅμως ὑπὸ τῶν ἀναγκῶν ἡσυχάζειν οὐκ ἐπιτρέπομαι.
τὴν γοῦν ἀδελφὴν τήνδε, καὶ πρὸς γένος
ἡμῖν οὖσαν καὶ διὰ χηρείαν καταπονουμένην καὶ
παιδὸς ὀρφανοῦ πράγματος <note n="1" place="unspecified" anchored="yes">πραγμάτων ε.</note> φροντίζουσαν, ἐπεὶ
εἶδον λοιπὸν ὑπὲρ δύναμιν ἀφορήτοις ἀνάγκαις
συνεχομένην, κατελεήσας καὶ παθὼν τὴν ψυχὴν
ἔσπευσα παρακαλέσαι σε, ἵνα, εἴ τις δύναμις, τῷ
ἀποσταλέντι παῤ αὐτῆς ἀνθρώπῳ καταξιώσῃς
συμπρᾶξαι, πρὸς τὸ ὅπερ αὕτη παριοῦσα <note n="2" place="unspecified" anchored="yes">παριοῦσα βιγοτ. αλτερ σεξυνδα μανυ, περιοῦσα αλιι μσς. ετ εδιτι.</note> ὑπέσχετο
ὑφ̓ ἡμῶν, ἤδη τοῦτο αὐτὴν ἀποδοῦσαν τῆς
εἰς τὸ πλέον ἐπηρείας ἀπαλλαγῆναι. ὑπέσχετο
γὰρ τὸ κεφάλαιον δοῦσα συγχωρεῖσθαι τοὺς τόκους.
Νῦν τοίνυν οἱ φροντίζοντες αὐτῆς τῶν κληρονόμων
μετὰ τὸ κεφάλαιον καὶ τὴν τῶν τόκων
εἴσπραξιν ἐπιχειροῦσι ποιήσασθαι. ὡς οὖν εἰδὼς
ὅτι Κύριός ἐστιν ὁ τὰ τῶν χηρῶν καὶ ὀρφανῶν
ἰδιοποιούμενος, οὕτω σπούδασον χρήσασθαι ἑαυτὸν
τῇ σπουδῇ τῇ ὑπὲρ τοῦ πράγματος ἐπ̓ ἐλπίδι
τῆς παῤ αὐτοῦ τοῦ Θεοῦ ἡμῶν μισθαποδοσίας.
οἶμαι γὰρ καὶ τὴν ἡμερότητα τοῦ θαυμασιωτάτου
ἐπάρχου <note n="3" place="unspecified" anchored="yes">ὑπάρχου ξονj. εδ. βεν.</note> μαθοῦσαν ὅτι τὸ κεφάλαιον ἐκτέτισται,
<pb id="v.2.p.210" />
συμπαθήσειν τῷ ἐλεεινῷ λοιπὸν καὶ ἀθλίῳ οἴκῳ
εἰς γόνυ κλιθέντι καὶ οὐκέτι ἀρκοῦντι ταῖς ἔξωθεν
αὐτῷ ἐπαγομέναις ἐπηρείαις. παρακαλῶ οὖν, καὶ
τῇ ἀνάγκῃ σύγγνωθι δἰ ἣν ὤχλησά <note n="1" place="unspecified" anchored="yes">ἠνόχλησα ξονj. εδ. βεν.</note> σοι, καὶ τῷ
πράγματι σύμπραξον κατὰ τὴν δύναμιν, ἣν ἔδωκέ
σοι ὁ Χριστὸς χρηστῷ καὶ ἀγαθῷ τὸν τρόπον
ὄντι, καὶ εἰς ἀγαθὸν οἷς ἔλαβες κεχρημένῳ.
</p></div1></body></text></TEI.2>