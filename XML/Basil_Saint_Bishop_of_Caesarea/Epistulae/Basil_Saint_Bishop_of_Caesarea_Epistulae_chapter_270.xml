<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="270" org="uniform" sample="complete"><head>Ἀνεπίγραφος, ὑπὲρ ἁρπαγῆς</head><p>
Πάνυ λυποῦμαι ὅτι οὐχ εὑρίσκω ὑμᾶς ἐπὶ τοῖς
ἀπηγορευμένοις οὔτε ἀγανακτοῦντας οὔτε δυναμένους
λογίζεσθαι, ὅτι εἰς αὐτὸν τὸν βίον καὶ
τὴν ζωὴν τὴν ἀνθρωπίνην παρανομία ἐστὶ καὶ
τυραννὶς ἡ γινομένη αὕτη ἁρπαγή, καὶ ὕβρις
κατὰ τῶν ἐλευθέρων. οἶδα γὰρ ὅτι, εἰ τοιαύτην
εἴχετε γνώμην πάντες, οὐδὲν ἐκώλυε πάλαι τοῦ
κακοῦ τὴν συνήθειαν τούτου ἐξελαθῆναι τῆς
πατρίδος ἡμῶν: ἀνάλαβε τοίνυν ἐπὶ τοῦ παρόντος
ζῆλον Χριστιανοῦ, καὶ κινήθητι ἀξίως τοῦ ἀδικήματος.
καὶ τὴν μὲν παῖδα, ὅπουπερ ἂν εὕρῃς,
ἀφελόμενος πάσῃ εὐτονίᾳ ἀποκατάστησον τοῖς
γονεῦσι: καὶ αὐτὸν δὲ ἐκεῖνον ἐξόρισον τῶν εὐχῶν,
καὶ ἐκκήρυκτον ποίησον: καὶ τοὺς συνεπελθόντας
αὐτῷ, κατὰ τὸ ἤδη προλαβὸν παῤ ἡμῶν κήρυγμα,
τριετίαν πανοικεὶ <note n="1" place="unspecified" anchored="yes">πανοικὶ ε, μεδ.</note> τῶν εὐχῶν ἐξόρισον. καὶ τὴν
<pb id="v.4.p.142" />
κώμην τὴν ὑποδεξαμένην τὴν ἁρπαγεῖσαν, καὶ
φυλάξασαν, ἤτοι ὑπερμαχήσασαν, καὶ αὐτὴν ἔξω
τῶν εὐχῶν πανδημεὶ ποίησον: ἵνα μάθωσι πάντες,
ὡς ὄφιν, ὡς ἄλλο τι θηρίον, κοινὸν ἐχθρὸν ἡγούμενοι
τὸν ἅρπαγα, οὕτως ἀποδιώκειν <note n="1" place="unspecified" anchored="yes">διώκειν εδιτι αντι#3υι.</note> αὐτὸν καὶ
προΐστασθαι τῶν ἀδικουμένων.
</p></div1></body></text></TEI.2>