<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="17" org="uniform" sample="complete"><head>Ὠριγένει</head><p>
Καὶ ἀκουόμενος εὐφραίνεις, καὶ ἀναγινωσκόμενος
δἰ ὧν γράφεις ἐνεργεστέρας <note n="3" place="unspecified" anchored="yes">ἐναργεστέρας α, β, φ.</note> ἡμῖν παρέχεις
εὐφροσύνας. καὶ χάρις πολλὴ τῷ ἀγαθῷ Θεῷ,
τῷ μηδὲν ἐλαττωθῆναι ποιήσαντι τὴν ἀλήθειαν
ἐν τῇ προδοσίᾳ τῶν δῆθεν ὑπερκρατούντων, ἀλλὰ
δἰ ὑμῶν <note n="4" place="unspecified" anchored="yes">ἡμῶν ε, φ.</note> τὴν συνηγορίαν τοῦ λόγου τῆς εὐσεβείας
ἀναπληρώσαντι. ἐκεῖνοι μὲν οὖν, ὡς τὸ
κώνειον ἢ τὸ ἀκόνιτον, καὶ εἴ τις ἄλλη ἀνδροφόνος
βοτάνη, πρὸς ὀλίγον ἀνθήσαντες ταχὺ ἀποξηρανθήσονται.
<pb id="v.1.p.118" />
ὑμῖν δὲ ἀνθηρὸν καὶ ἀεὶ νέον ὁ Κύριος
τὸν μισθὸν τῶν ὑπὲρ τοῦ ὀνόματος αὐτοῦ λαληθέντων παρέξει.
Ἀνθ̓ ὧν καὶ παράσχοι ὑμῖν <note n="1" place="unspecified" anchored="yes">ἡμῖν ε.</note> ὁ Κύριος <note n="2" place="unspecified" anchored="yes">ὁ Κύριος ομ. ξ, δ, ε.</note> πᾶσαν
εὐθηνίαν οἴκου, καὶ εἰς παῖδας παίδων τὴν εὐλογίαν
διαβιβάσαι. τὰ δὲ εὐγενέστατα παιδία,
τοὺς ἐναργεῖς τῆς σῆς χρηστότητος χαρακτῆρας,
εἶδον ἡδέως καὶ περιεπτυξάμην, καὶ εὔχομαι
αὐτοῖς ὅσα ἂν αὐτὸς ὁ πατὴρ εὔξῃ.
</p></div1></body></text></TEI.2>