<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="63" org="uniform" sample="complete"><head>Ἡγεμόνι Νεοκαισαρείας</head><p>
Τὸν σοφὸν ἄνδρα, κἂν ἑκὰς ναίῃ χθονός, κἂν
μήποτ̓ αὐτὸν ὄσσοις προσίδω, κρίνω φίλον: Εὐριπίδου
ἐστὶ τοῦ τραγικοῦ λόγος. ὥστε, εἰ, μήπω
τῆς κατ̓ ὀφθαλμοὺς ἡμῖν συντυχίας τὴν γνῶσίν
σου τῆς μεγαλοφυΐας χαρισαμένης, φαμὲν εἶναι
φίλοι σου καὶ συνήθεις, μὴ κολακείαν εἶναι <note n="1" place="unspecified" anchored="yes">εἶναι ομ. ε.</note> τὸν
λόγον κρίνῃς. ἔχομεν γὰρ φήμην πρόξενον τῆς
φιλίας, μεγαλοφώνως τὰ σὰ πᾶσιν <note n="2" place="unspecified" anchored="yes"><lemma targOrder="U" from="ROOT" to="DITTO">τὰ σὰ πᾶσιν</lemma> ἅπασιν ε.</note> ἀνθρώποις
συμβοῶσαν. ἀφ̓ οὗ μέντοι καὶ τῷ αἰδεσιμωτάτῳ
Ἐλπιδίῳ <note n="3" place="unspecified" anchored="yes">Ἑλλαδίῳ ε, ηαρλ.</note> συνετύχομεν, τοσοῦτόν σε ἐγνωρίσαμεν,
καὶ οὕτω κατ̓ ἄκρας ἑαλώκαμέν σου, ὡσανεὶ
πολὺν χρόνον συγγεγονότες, καὶ διὰ μακρᾶς τῆς
πείρας τῶν ἐν σοὶ καλῶν τὴν γνῶσιν ἔχοντες.
οὐ γὰρ ἐπαύσατο ὁ ἀνὴρ ἕκαστα ἡμῖν τῶν περὶ σὲ
διηγούμενος, το μεγαλοπρεπὲς τῆς ψυχῆς, τοῦ
φρονήματος τὸ ἀνάστημα, τῶν τρόπων τὴν ἡμερότητα,
ἐμπειρίαν πραγμάτων, σύνεσιν γνώμης,
σεμνότητα βίου φαιδρότητι <note n="4" place="unspecified" anchored="yes">φαιδρότητα ε.</note> κεκραμένην, λόγου
δύναμιν, τἄλλα ὅσα αὐτὸς μὲν διὰ πολλῆς τῆς
πρὸς ἡμᾶς ὁμιλίας ἀπηριθμήσατο, ἡμῖν δὲ γράφειν
οὐκ ἦν δυνατόν, ἵνα μὴ ἔξω τοῦ μέτρου τὴν
<pb id="v.2.p.20" />
ἐπιστολὴν προαγάγωμεν. πῶς οὖν οὐκ ἔμελλον
ἀγαπᾷν τὸν τοιοῦτον; πῶς γοῦν ἠδυνάμην
ἐμαυτοῦ κρατῆσαι, πρὸς τὸ μὴ οὐχὶ καὶ ἐκβοῶν
τὸ τῆς ψυχῆς ἐμαυτοῦ πάθος διασημαίνειν;
Δέχου τοίνυν τὴν προσηγορίαν, ὦ θαυμάσιε, ἐκ
φιλίας ἀληθινῆς καὶ ἀδόλου σοι προσαγομένην:
πόρρω γὰρ θωπείας δουλοπρεποῦς τὰ ἡμέτερα:
καὶ ἔχε ἡμᾶς τῷ καταλόγῳ τῶν σεαυτοῦ φίλων
ἐναριθμίους, γράμμασι συνεχέσι σαυτόν τε δεικνὺς
καὶ παραμυθούμενος τὴν ἀπόλειψιν.
</p></div1></body></text></TEI.2>