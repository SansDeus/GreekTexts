<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="257" org="uniform" sample="complete"><head>Μονάζουσι καταπονηθεῖσιν ὑπὸ τῶν Ἀρειανῶν <note n="2" place="unspecified" anchored="yes">αδδ. μεδ. ετ ε: Εὐθαλεστάτη πρὸς ὑπομόνην παράκλησις, καὶ σύγκρισις τοῦ τε ἀπὸ τῶν εἰδωλολατρῶν καὶ τοῦ ἀπὸ αἱρετικῶν ἐπαγομένου διωγμοῦ, καὶ ὅτι οὐ πλήθει ὁριστέον τὴν σωτηρίαν. <q direct="unspecified">α μοστ ϝιγορους εχηορτατιον το πατιενξε, ανδ α ξομπαρισον οφ περσεξυτιον βεινγ σαγεδ βψ ιδολατερς ανδ βεινγ σαγεδ βψ ηερετιξς, ανδ ονε μυστ δεφινε σαλϝατιον ας νοτ φορ τηε μανψ.</q></note></head><p>
Ἃ κατ̓ ἐμαυτὸν ἐφθεγξάμην ἀκούσας περὶ τοῦ
πειρασμοῦ τοῦ ἐπαχθέντος ὑμῖν <note n="3" place="unspecified" anchored="yes">ἡμῖν ε.</note> παρὰ τῶν
ἐχθρῶν τοῦ Θεοῦ, <note n="4" place="unspecified" anchored="yes">Κυρίου ε.</note> ταῦτα δὴ <note n="5" place="unspecified" anchored="yes">καὶ ε.</note> διὰ γράμματος
ἀπαγγεῖλαι πρὸς ὑμᾶς καλῶς ἔχειν ἐνόμισα, ὅτι
ἐν καιρῷ νομιζομένῳ εἰρηνεύεσθαι ἐκτήσασθε <note n="6" place="unspecified" anchored="yes">ἐκτίσασθε ε.</note>
ἑαυτοῖς μακαρισμόν, τὸν ὑπὲρ τῶν διωκομένων
ἕνεκεν τοῦ ὀνόματος τοῦ Χριστοῦ ἀποκείμενον.
οὐ γὰρ ἐπειδὴ ὄνομα προσηνὲς καὶ ἤπιον περίκειται
τοῖς τὰ πονηρὰ ἐργαζομένοις, τούτου ἕνεκεν
καὶ τὰ πράγματα νομίζειν χρὴ μὴ πολεμίων εἶναι.
χαλεπώτερον γὰρ κρίνω ἐγὼ τὸν παρὰ τῶν
ὁμοφύλων πόλεμον, διότι τοὺς μὲν προκεκηρυγμένους
ἐχθροὺς καὶ φυλάξασθαι ῥᾴδιον, τοῖς δὲ
ἀναμεμιγμένοις ἡμῖν ἀνάγκη ἐκδότους εἶναι πρὸς
πᾶσαν βλάβην: ὃ καὶ ὑμεῖς πεπόνθατε. ἐδιώχθησαν
μὲν γὰρ καὶ οἱ πατέρες ἡμῶν, <note n="7" place="unspecified" anchored="yes">ὑμῶν εδιτι αντι#3υι.</note> ἀλλὰ παρὰ
<pb id="v.4.p.32" />
τῶν εἰδωλολατρούντων: καὶ διηρπάγη αὐτῶν ὁ
βίος, καὶ οἶκοι ἀνετράπησαν, καὶ αὐτοὶ ἐφυγαδεύθησαν,
παρὰ τῶν φανερῶς πολεμούντων ἡμῖν διὰ
τὸ ὄνομα τοῦ Χριστοῦ. οἱ δὲ νῦν ἀναφανέντες
διῶκται μισοῦσι μὲν ἡμᾶς οὐδὲν <note n="1" place="unspecified" anchored="yes">μηδὲν ε.</note> ἧττον ἢ ἐκεῖνοι,
εἰς δὲ τὴν τῶν πολλῶν ἀπάτην τὸ τοῦ Χριστοῦ
προβάλλονται ὄνομα, ἵνα μηδὲ τὴν ἐκ τῆς ὁμολογίας
παραμυθίαν ἔχωσιν οἱ διωκόμενοι, τῶν
πολλῶν καὶ ἀκεραιοτέρων ἀδικεῖσθαι μὲν ἡμᾶς
ὁμολογούντων, εἰς μαρτύριον δὲ ἡμῖν τὸν ὑπὲρ
τῆς ἀληθείας θάνατον μὴ λογιζομένων. διόπερ
ἐγὼ πέπεισμαι μείζονα ὑμῖν <note n="2" place="unspecified" anchored="yes">ἡμῖν ε, μεδ., ρεγ. σεξ.</note> ἢ τοῖς τότε μαρτυροῦσι
τὸν παρὰ τοῦ δικαίου κριτοῦ μισθὸν ἀποκεῖσθαι,
εἴπερ ἐκεῖνοι καὶ τὴν παρὰ τῶν ἀνθρώπων
ἀποδοχὴν ὁμολογουμένην εἶχον, καὶ τὸν παρὰ τοῦ
Θεοῦ μισθὸν ἐξεδέχοντο, ὑμῖν δὲ ἐπ̓ ἴσοις τοῖς
κατορθώμασιν αἱ παρὰ τῶν λαῶν τιμαὶ οὐχ
ὑπάρχουσιν: ὥστε εἰκὸς πολυπλασίονα ἀποκεῖσθαι
ἐν τῷ μέλλοντι αἰῶνι τῶν ὑπὲρ τῆς
εὐσεβείας πόνων τὴν ἀντιμισθίαν.
Διὸ παρακαλοῦμεν ὑμᾶς μὴ ἐκκακεῖν ἐν ταῖς
θλίψεσιν, ἀλλ̓ ἀνανεοῦσθαι τῇ πρὸς Θεὸν ἀγάπῃ,
καὶ καθ̓ ἡμέραν προστιθέναι τῇ σπουδῇ, εἰδότας <note n="3" place="unspecified" anchored="yes">εἰδότες μσς. #3υιν#3υε, νον ταμεν αντι#3υισσιμι.</note>
ὅτι ἐν ὑμῖν ὀφείλει τὸ λείψανον τῆς εὐσεβείας
σωθῆναι, ὃ ἐλθὼν ὁ Κύριος εὑρήσει ἐπὶ τῆς γῆς.
καὶ εἴτε ἀπεδιώχθησαν ἐπίσκοποι τῶν ἐκκλησιῶν,
τοῦτο ὑμᾶς μὴ σαλευέτω: εἴτε προδόται ἐξ αὐτῶν
<pb id="v.4.p.34" />
ἐφύησαν τῶν κληρικῶν, μηδὲ τοῦτο τὴν πεποίθησιν
ὑμῶν τὴν εἰς Θεὸν σαθρούτω. οὐ γὰρ τὰ
ὀνόματά ἐστι τὰ σώζοντα ἡμᾶς, ἀλλ̓ αἱ προαιρέσεις
καὶ ἡ ἀληθινὴ περὶ τὸν κτίσαντα ἡμᾶς
ἀγάπη. ἐνθυμήθητε ὅτι καὶ ἐν τῇ κατὰ τοῦ
Κυρίου ἡμῶν ἐπιβουλῇ ἀρχιερεῖς μὲν καὶ γραμματεῖς
καὶ πρεσβύτεροι τὸν δόλον συνεσκευάσαντο,
ὀλίγοι δὲ τῶν ἐκ τοῦ λαοῦ εὑρίσκοντο οἱ γνησίως
τὸν λόγον καταδεχόμενοι, καὶ ὅτι οὐ τὸ πλῆθός
ἐστι τὸ σωζόμενον, ἀλλ̓ οἱ ἐκλεκτοὶ τοῦ Θεοῦ.
ὥστε μηδέποτε ὑμᾶς πτοείτω <note n="1" place="unspecified" anchored="yes">ποιείτω ε.</note> λαοῦ πολυοχλία,
οἱ ὥσπερ ὕδωρ θαλάσσης ὑπὸ πνευμάτων μεταφερόμενοι.
ἐὰν γὰρ καὶ εἷς σωθῇ ὥσπερ Λὼτ
ἐν Σοδόμοις, μένειν ὀφείλει ἐπὶ τῆς ὀρθῆς κρίσεως,
ἀμετακίνητον ἔχων τὴν ἐν Χριστῷ ἐλπίδα, διότι
οὐκ ἐγκαταλείψει ὁ Κύριος τοὺς ὁσίους αὐτοῦ.
πᾶσαν τὴν ἐν Χριστῷ ἀδελφότητα ἀσπάσασθε
ἐξ ἐμοῦ: προσεύχεσθε γνησίως ὑπὲρ τῆς ψυχῆς
μου τῆς ἐλεεινῆς. <note n="2" place="unspecified" anchored="yes">ὁμολογουμένην εἶχον ἐπ̓ ἴσοις τοῖς κατορθώμασι αδδ. ηαρλ.</note>
</p></div1></body></text></TEI.2>