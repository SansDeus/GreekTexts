<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="68" org="uniform" sample="complete"><head>Μελετίῳ, ἐπισκόπῳ Ἀντιοχείας</head><p>
Τέως μὲν ἐβουλήθημεν <note n="1" place="unspecified" anchored="yes">ἐβουλήθημεν ε, ἠβουλήθημεν εδιτι αντι#3ι.</note> κατασχεῖν παῤ ἑαυτοῖς
τὸν εὐλαβέστατον ἀδελφὸν Δωρόθεον τὸν συνδιάκονον,
ὥστε, ἐπὶ τῷ τέλει τῶν πραγμάτων
ἀποπεμψάμενοι, γνωρίσαι δἰ αὐτοῦ ἕκαστα τῶν
πεπραγμένων τῇ τιμιότητί σου. ἐπεὶ δὲ ἡμέραν
ἐξ ἡμέρας ὑπερτιθέμενοι εἰς πολὺ τοῦ χρόνου
παρετάθημεν, καὶ ἅμα, ὡς ἐν ἀπόροις, βουλή τις
ἡμῖν ἐνέπεσε περὶ τῶν πρακτέων, <note n="2" place="unspecified" anchored="yes">προκειμένων τρες μσς.</note> ἀπεστείλαμεν
τὸν προειρημένον ἄνδρα καταλαβεῖν ὑμῶν τὴν
ὁσιότητα, καὶ δἰ ἑαυτοῦ τε ἀνενεγκεῖν ἕκαστα,
καὶ τὸ ὑπομνηστικὸν ἡμῶν ἐπιδεῖξαι, ἵνα, εἰ
φανείη χρησίμως ἔχειν τὰ παῤ ἡμῶν ἐννοηθέντα,
εἰς ἔργον ἐλθεῖν παρὰ τὴς ὑμετέρας τελειότητος σπουδασθείη.
Ὡς δὲ συντόμως εἰπεῖν, γνώμη ἐκράτησεν ἐπὶ
τὴν Ῥώμην διαβῆναι τὸν αὐτὸν τοῦτον ἀδελφὸν
ἡμῶν Δωρόθεον, διαναστῆσαί <note n="3" place="unspecified" anchored="yes">διαστῆσαι ε.</note> τινας τῶν ἀπὸ <note n="4" place="unspecified" anchored="yes">ἐκ ε.</note>
τῆς Ἰταλίας, πρὸς τὴν ἐπίσκεψιν ἡμῶν θαλάσσῃ
χρησαμένους, ἵνα τοὺς ἐμποδίζοντας διαφύγωσι.
τοὺς γὰρ παραδυναστεύοντας τοῖς κρατοῦσιν εἶδον
μηδὲν βουλομένους μήτε δυναμένους ὑπομιμνήσκειν
αὐτὸν <note n="5" place="unspecified" anchored="yes">αὐτούς εδιτι αντι#3ι.</note> περὶ τῶν ἐκβεβλημένων, ἀλλὰ τὸ
μή τι χεῖρον ἰδεῖν ἐν ταῖς ἐκκλησίαις γινόμενον
κέρδος τιθεμένους. εἰ οὖν καὶ τῇ σῇ φρονήσει
χρήσιμον εἶναι τὸ βούλευμα παρασταίη, καταξιώσεις
καὶ ἐπιστολὰς τυπῶσαι, καὶ ὑπομνηστικὰ
<pb id="v.2.p.38" />
ὑπαγορεῦσαι περὶ ὧν χρὴ διαλεχθῆναι αὐτὸν καὶ
πρὸς τίνας. <note n="1" place="unspecified" anchored="yes">καὶ ὅτε ῾<q direct="unspecified">ανδ σηεν</q>᾿ αδδ. εδιτι αντι#3ι.</note> ὥστε δὲ ἔχειν ἀξιοπιστίαν τινὰ τὰ
γράμματα, συμπαραλήψῃ πάντως τοὺς ὁμογνώμονας,
κἂν μὴ παρῶσι. τὰ δ̓ ἐνταῦθα ἔτι ἐστὶν
ἐν ἀδήλῳ, τοῦ Εὐϊππίου παραγενομένου μέν,
μηδὲν δὲ τέως ἐκφήναντος. ἀπειλοῦσι μέντοι καὶ
συνδρομήν τινα ὁμογνωμόνων αὐτοῖς ἔκ τε τῆς
Ἀρμενίας τῆς Τετραπόλεως, καὶ ἐκ τῆς Κιλικίας.
</p></div1></body></text></TEI.2>