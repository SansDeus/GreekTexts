<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="267" org="uniform" sample="complete"><head>Βάρσῃ, ἐπισκόπῳ Ἐδέσσης, ἐν ἐξορίᾳ ὄντι</head><p>
Ἐγὼ τῆς διαθέσεως μὲν ἕνεκεν, ἧς ἔχω περὶ
τὴν σὴν θεοσέβειαν, ἐπεθύμουν αὐτὸς παραγενέσθαι
καὶ δἰ ἐμαυτοῦ περιπτύξασθαί σου τὴν
ἀληθινὴν ἀγάπην, καὶ δοξάσαι τὸν Κύριον τὸν
ἐν σοὶ μεγαλυνθέντα καὶ τὸ τίμιόν σου γῆρας
περιφανὲς καταστήσαντα πᾶσι τοῖς ἐν τῇ οἰκουμένῃ
φοβουμένοις αὐτόν. ἐπειδὴ δὲ καὶ ἀσθένεια
τοῦ σώματος βαρεῖα καταπονεῖ με καὶ φροντὶς
ἐκκλησιῶν ἐπίκειταί μοι ἀμύθητος, καὶ οὐκ εἰμὶ
ἐμαυτοῦ κύριος πρὸς τὸ ἀποδημεῖν ὅπου βούλομαι
καὶ συντυγχάνειν οἷς ἐπιθυμῶ, διὰ τοῦ γράμματος
ἀναπαύω τὸν πόθον ὃν ἔχω ἐπὶ τῇ ἀπολαύσει τῶν
ἐν σοὶ καλῶν, καὶ παρακαλῶ τὴν ἀνυπέρβλητόν
<pb id="v.4.p.128" />
σου εὐλάβειαν εὔχεσθαι ὑπὲρ ἐμοῦ καὶ τῆς
Ἐκκλησίας, ἵνα ὁ Κύριος δῷ ἡμῖν ἀπροσκόπως
παρελθεῖν τὰς λυπουμένας ἡμέρας ἢ ὥρας τῆς
παρεπιδημίας ἡμῶν: παράσχοι δὲ ἡμῖν καὶ ἰδεῖν
τὴν εἰρήνην τῶν ἐκκλησιῶν αὐτοῦ καὶ ἀκοῦσαι
περί τε τῶν λοιπῶν συλλειτουργῶν σου καὶ τῶν
συναθλητῶν <note n="1" place="unspecified" anchored="yes">ἀθλητῶν ε.</note> ἃ εὐχόμεθα, καὶ περὶ σοῦ αὐτοῦ,
ἃ <note n="2" place="unspecified" anchored="yes">καὶ αδδ. ε.</note> νυκτὸς καὶ ἡμέρας οἱ ὑπὸ σὲ λαοὶ ζητοῦσι
παρὰ τοῦ Κυρίου τῆς δικαιοσύνης.
Γίνωσκε δὲ ὅτι πολλάκις μὲν οὐκ ἐπεστείλαμεν, <note n="3" place="unspecified" anchored="yes">ἀπεστείλαμεν ε.</note>
οὐδὲ ὁσάκις ὀφειλόμενον ἦν, ἐπεστείλαμεν δὲ ὅμως
τῇ θεοσεβείᾳ σου. καὶ τάχα οὐκ ἠδυνήθησαν
διασῶσαι τὰς προσηγορίας ἡμῶν οἱ πιστευθέντες
τὴν διακονίαν τῶν γραμμάτων ἀδελφοί. ἀλλὰ
νῦν, ἐπειδὴ ἐπετύχομεν ἡμετέρων τῶν ὁδοιπορούντων
πρὸς τὴν σὴν τιμιότητα, καὶ τὰ γράμματα
αὐτοῖς ἐνεχειρίσαμεν προθύμως, καὶ ἀπεστείλαμέν <note n="4" place="unspecified" anchored="yes">ἐπεστείλαμεν ε, αλιι μσς. ; ἐστείλαμεν #3υατυορ μσς.</note>
τινα, ἃ καταξίωσον ὑποδέξασθαι <note n="5" place="unspecified" anchored="yes">δέξασθαι μεδ.</note> παρὰ
τῆς ἡμετέρας ταπεινώσεως ἀνυπερηφάνως, καὶ
εὐλογῆσαι ἡμᾶς κατὰ μίμησιν τοῦ πατριάρχου
Ἰσαάκ. εἰ δέ τι, καὶ ὡς ἀσχολούμενοι καὶ ὑπὸ
πλήθους φροντίδων τὸν νοῦν βεβαπτισμένον
ἔχοντες, παρείδομεν τῶν πρεπόντων, μὴ λογίσῃ
ἡμῖν, μηδὲ λυπηθῆς: ἀλλὰ μίμησαι τὴν σεαυτοῦ
ἐν πᾶσι τελειότητα, ἵνα καὶ ἡμεῖς ἀπολαύσωμέν
σου τῆς ἀρετῆς ὡς καὶ οἱ λοιποὶ πάντες. ἐρρωμένος, <note n="6" place="unspecified" anchored="yes">καὶ αδδ. εδιτι αντι#3υι.</note>
εὔθυμος ἐν Κυρίῳ, ὑπερευχόμενός μου,
χαρισθείης μοι καὶ τῇ τοῦ Θεοῦ Ἐκκλησίᾳ.
<pb id="v.4.p.130" />
</p></div1></body></text></TEI.2>