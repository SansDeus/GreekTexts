<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="136" org="uniform" sample="complete"><head>Εὐσεβίῳ, ἐπισκόπῳ Σαμοσάτων</head><p>
Ἐν οἵοις ἡμᾶς ὄντας κατέλαβεν ὁ χρηστὸς
Ἰσαάκης <note n="1" place="unspecified" anchored="yes">Ἰσαάκιος εδιτι αντι#3ι.</note> αὐτός σοι ἄμεινον διηγήσεται, εἰ καὶ
μὴ ἀρκοῦσαν ἔχει τὴν γλῶσσαν, ὥστε τραγικῶς
ἐξαγγεῖλαι τὸ ὑπεραῖρον τῶν παθῶν, τοσοῦτον
ἦν τῆς ἀρρωστίας τὸ μέγεθος. καὶ τὸ εἰκὸς δὲ
παντὶ γνώριμον τῷ ἐμὲ καὶ κατὰ βραχὺ ἐπισταμένῳ.
εἰ γὰρ ἐν τῇ δοκούσῃ εὐεξίᾳ τῶν ἀπεγνωσμένων
πρὸς τὸ ζῇν ἀσθενέστερον διεκείμην,
γινώσκειν ἔξεστι τίς ἂν ἤμην ἐπὶ τῆς ἀρρωστίας.
καίτοιγε ἐχρῆν ῾δὸς γὰρ τῷ πυρετῷ συγγνώμην
ἐρεσχελοῦντἰ, ἐπειδή μοι κατὰ φύσιν ἦν τὸ
νοσεῖν, ἐν τῇ μεταβολῇ ταύτῃ <note n="2" place="unspecified" anchored="yes">ταύτης #3υαττυορ μσς.</note> τῆς ἕξεως ὑγείας <note n="3" place="unspecified" anchored="yes">ὑγιείας ε.</note>
μοι νῦν τὸ κράτιστον περιεῖναι. ἀλλ̓ ἐπειδὴ
μάστιξ τοῦ Κυρίου ἐστὶ προσθήκαις ταῖς κατὰ
τὴν ἡμετέραν ἀξίαν τὸ ἀλγεινὸν ἐπιτείνουσα,
ἀσθένειαν ἐπὶ τῇ ἀσθενείᾳ προσεκτησάμην, ὥστε
τὸ ἀπὸ τούτου καὶ παιδὶ φανερὸν εἶναι, ὅτι πᾶσα
ἀνάγκη οἰχήσεσθαι <note n="4" place="unspecified" anchored="yes">οἰχήσεται ε, ηαρλ., μεδ.</note> ἡμῖν τὸ ἔλυτρον τοῦτο, <note n="5" place="unspecified" anchored="yes">τούτου εδιτι αντι#3ι.</note>
πλὴν εἰ μή που ἄρα ἡ τοῦ Θεοῦ φιλανθρωπία
ἡμῖν ἐν τῇ μακροθυμίᾳ αὐτοῦ <note n="6" place="unspecified" anchored="yes">καί αδδ. ε.</note> χρόνους εἰς μετάνοιαν
χαριζομένη, <note n="7" place="unspecified" anchored="yes">χαριζομένου ε.</note> ποιήσειε καὶ νῦν, ὡς καὶ
πολλάκις πρότερον, λύσιν τινὰ καὶ πόρον <note n="8" place="unspecified" anchored="yes">καί αδδ. ε.</note> ἐκ
τῶν ἀμηχάνων δεινῶν. <note n="9" place="unspecified" anchored="yes">κακῶν ε.</note> ταῦτα μὲν οὖν ἕξει ὡς
αὐτῷ φίλον καὶ ἡμῖν συμφέρον.
<pb id="v.2.p.314" />
Τὰ δὲ τῶν ἐκκλησιῶν ὅπως οἴχεται καὶ προπέποται,
ἡμῶν τῆς οἰκείας ἀσφαλείας ἕνεκεν τὰ τῶν
πλησίον περιορώντων καὶ οὐδὲ τοῦτο συνορᾷν
δυναμένων, ὅτι τῇ τοῦ κοινοῦ κακοπραγίᾳ <note n="1" place="unspecified" anchored="yes">δυσπραγίᾳ ρεγ. σεξυνδυς, ξοισλ. σεξυνδυς.</note> καὶ
τὸ καθ̓ ἕκαστον συναπόλλυται, τί χρὴ καὶ
λέγειν; ἄλλως τε καὶ πρὸς ἄνδρα, ὃς πόρρωθεν
ἕκαστα προειδώς, καὶ προδιεμαρτύρω καὶ προεκήρυξας,
καὶ αὐτός τε προεξανέστης, καὶ τοὺς
λοιποὺς συνεπήγειρας, ἐπιστέλλων, αὐτὸς παραγινόμενος,
τί οὐ ποιῶν, τίνα φωνὴν οὐκ ἀφιείς ς3
ὧν μεμνήμεθα μὲν <note n="2" place="unspecified" anchored="yes">μέν ομ. ε.</note> ἐφ̓ ἑκάστῳ τῶν ἐκβαινόντων,
ὠφελούμεθα δὲ ἀπ̓ αὐτῶν οὐκέτι. καὶ νῦν
εἰ μὴ αἱ ἁμαρτίαι ἀντέστησάν μοι, καὶ τὸ μὲν
πρῶτον ὁ εὐλαβέστατος καὶ ἀγαπητὸς ἀδελφὸς
ἡμῶν Εὐστάθιος ὁ συνδιάκονος, εἰς νόσον χαλεπὴν
καταπεσών, εἰς ὅλους με δύο παρέτεινε μῆνας,
ἡμέραν ἐξ ἡμέρας τὴν σωτηρίαν αὐτοῦ περιμένοντα:
ἔπειτα δὲ οἱ σὺν ἐμοὶ πάντες ἠσθένησαν,
ὧν τὰ μὲν καταλείμματα <note n="3" place="unspecified" anchored="yes">ἐγκαταλείμματα ε.</note> ἐξαριθμήσεται <note n="4" place="unspecified" anchored="yes">ἐξαριθμηθήσεται ε.</note> ὁ
ἀδελφὸς Ἰσαάκης: τὸ δὲ τελευταῖον αὐτὸς ἐγὼ
τῇ νόσῳ κατεσχέθην ταύτῃ: ἐπεὶ πάλαι ἂν ἤμην
παρὰ <note n="5" place="unspecified" anchored="yes">πρός ε.</note> τὴν σὴν τιμιότητα, οὐκ ὄφελός τι τοῖς
κοινοῖς παρεχόμενος, ἀλλ̓ ἐμαυτῷ μέγα κέρδος
ἐκ τῆς συντυχίας σου <note n="6" place="unspecified" anchored="yes">σου ομ. ε.</note> κτώμενος. καὶ γὰρ
ἐγνώκειν ἔξω τῶν ἐκκλησιαστικῶν γενέσθαι
βελῶν διὰ τὸ ἀφύλακτον ἡμῶν πρὸς τὰ σκευωρούμενα <note n="7" place="unspecified" anchored="yes">σκαιωρούμενα ηαρλ., παρις., ξλαρομ.</note>
παρὰ τῶν ἐναντίων. σώζοι σε τῷ βίῳ
<pb id="v.2.p.316" />
παντὶ ἡ μεγάλη τοῦ Θεοῦ χείρ, τὸν γενναῖον
φύλακα τῆς πίστεως καὶ νήφοντα τῶν ἐκκλησιῶν
προστάτην: καὶ καταξιώσειεν ἡμᾶς πρὸ τῆς
ἐξόδου τῆς συντυχίας σου ἐπ̓ ὠφελείᾳ τῶν
ψυχῶν ἡμῶν.
</p></div1></body></text></TEI.2>