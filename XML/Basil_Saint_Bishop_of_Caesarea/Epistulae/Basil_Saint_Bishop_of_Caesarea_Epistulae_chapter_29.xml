<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="29" org="uniform" sample="complete"><head>Τῇ ἐκκλησίᾳ Ἀγκύρας παραμυθητική</head><p>
Πολὺν ἡμῖν χρόνον σιωπὴν ἐνεποίησεν ἡ ἔκπληξις
τῆς βαρυτάτης ἀγγελίας τοῦ συμβάντος
κακοῦ. ἐπεὶ δὲ μικρόν πως τῆς ἀφασίας ἀνηνέγκαμεν,
ἥν, ὡς οἱ βροντῇ μεγάλῃ τὰς ἀκοὰς
καταπλαγέντες, <note n="1" place="unspecified" anchored="yes">ἐκπλαγέντες α, β, ξ, δ.</note> πεπόνθαμεν, ἀναγκαίως νῦν
ἐπεστενάξαμεν τῷ συμβάντι, καὶ μεταξὺ ὀδυρόμενοι
τὴν ἐπιστολὴν ὑμῖν ἐξεπέμψαμεν: οὐ
παρακλήσεως ἕνεκεν ῾τίς γὰρ ἂν καὶ λόγος
εὑρεθείη τοσαύτης συμφορᾶς ἰατρός;᾿, ἀλλὰ τὴν
ὀδύνην τῆς καρδίας ἡμῶν, καθ̓ ὅσον δυνατόν, ἐκ
τῆς φωνῆς ταύτης ὑμῖν διασημαίνοντες. νῦν
ἐδεόμην τῶν Ἱερεμίου θρήνων, καὶ εἰ δή τις
ἄλλος τῶν μακαρίων ἀνδρῶν συμφορᾶς μέγεθος <note n="2" place="unspecified" anchored="yes">συμφορὰς μεγίστας ξ, δ.</note>
ἐμπαθῶς ἀπωδύρατο.
Πέπτωκεν ἀνήρ, στῦλος τῷ ὄντι καὶ ἑδραίωμα
τῆς Ἐκκλησίας: <note n="3" place="unspecified" anchored="yes"><lemma targOrder="U" from="ROOT" to="DITTO">Ἐκκλησίας</lemma> ἀληθείας ξ, δ.</note> μᾶλλον δὲ αὐτὸς μὲν πρὸς τὴν
μακαρίαν ζωὴν ἀρθεὶς ἀφ̓ ἡμῶν οἴχεται: κίνδυνος
δὲ οὐ μικρός, μὴ <note n="4" place="unspecified" anchored="yes">μήποτε φ.</note> πολλοὶ τῷ ἐρείσματι τούτῳ ὑπεξαιρεθέντι
<pb id="v.1.p.172" />
συγκαταπέσωσι, καὶ τὰ σαθρά τινων
φανερὰ γένηται. κέκλεισται στόμα παῤῥησίας
τε δικαίας καὶ λόγους <note n="1" place="unspecified" anchored="yes">λόγοις α, β, ε, φ.</note> χάριτος ἐπ̓ οἰκοδομῇ τῆς
ἀδελφότητος βρύον. οἴχεται δὲ φρενὸς βουλεύματα,
τῆς ὄντως ἐν Θεῷ κινουμένης. ὦ ποσάκις
μοι ῾κατηγορήσω γὰρ ἐμαυτοὖ ἐπῆλθεν ἀγανακτῆσαι
κατὰ τοῦ ἀνδρός, ὅτι ὅλος <note n="2" place="unspecified" anchored="yes">σιξ ομνια μσς.; ὅλως εδιτι.</note> γενόμενος
τῆς ἐπιθυμίας τοῦ ἀναλῦσαι <note n="3" place="unspecified" anchored="yes">ἀναχωρῆσαι φ.</note> καὶ σὺν Χριστῷ
εἶναι, τὸ ἐπιμεῖναι ἐν <note n="4" place="unspecified" anchored="yes">ἐν ομ. ε, φ.</note> τῇ σαρκὶ οὐ προετίμησε
δἰ ἡμᾶς. πρὸς τίνα λοιπὸν τὰς φροντίδας τῶν
ἐκκλησίων <note n="5" place="unspecified" anchored="yes">ἐκκλησιαστικῶν α, β.</note> ὑπερθώμεθα; τίνα κοινωνὸν τῶν
λυπηρῶν λάβωμεν; τίνα μεριστὴν τῆς εὐφροσύνης;
ὢ τῆς δεινῆς ὄντως καὶ σκυθρωπῆς
ἐρημίας. πῶς ἀκριβῶς ὡμοιώθημεν πελεκᾶνι ἐρημικῷ;
Ἀλλὰ μὴν τά γε συναφθέντα μέλη τῆς Ἐκκλησίας,
οἷον ὑπὸ ψυχῆς τινός, τῆς ἐκείνου
προστασίας, εἰς μίαν συμπάθειαν καὶ ἀκριβῆ
κοινωνίαν συναρμοσθέντα, καὶ φυλάσσεται διὰ
τοῦ συνδέσμου τῆς εἰρήνης πρὸς τὴν πνευματικὴν
ἁρμολογίαν παγίως, καὶ φυλαχθήσεται εἰς ἀεί, <note n="6" place="unspecified" anchored="yes">εἰσαεί δ.</note>
τοῦτο τοῦ Θεοῦ χαριζομένου, ἑδραῖα μένειν καὶ
ἀμετακίνητα τῆς μακαρίας ἐκείνης ψυχῆς τὰ
ἔργα, ὅσα ἐνήθλησε ταῖς Ἐκκλησίαις τοῦ Θεοῦ.
πλὴν ἀλλ̓ ὁ ἀγὼν οὐ μικρός, μή τινες πάλιν
<pb id="v.1.p.174" />
ἔριδες <note n="1" place="unspecified" anchored="yes">ἔρις ε.</note> καὶ διχοστασίαι, ἐπὶ τὴν ἐκλογὴν τοῦ
προστατοῦντος <note n="2" place="unspecified" anchored="yes">μεταστάντος ξ, δ.</note> ἀναφθεῖσαι, πάντα ὁμοῦ τὸν
κόπον ἐκ τῆς τυχούσης ἔριδος ἀνατρέψωσιν.
</p></div1></body></text></TEI.2>