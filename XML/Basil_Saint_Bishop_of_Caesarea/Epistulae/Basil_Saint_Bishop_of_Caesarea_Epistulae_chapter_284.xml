<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="284" org="uniform" sample="complete"><head>Περὶ μοναζόντων, κηνσίτορι <note n="1" place="unspecified" anchored="yes">ὥστε αὐτοὺς τῶν συντελείων διαφεῖναι <q direct="unspecified">φορ τηε πυρποσε οφ σεξυρινγ εχεμπτιον φρομ ταχες φορ τηεμ</q> αδδ. αλιι μσς. ετ εδιτι αντι#3υι.</note></head><p>
Οἶμαι μέν τινα ἤδη τύπον κεκρατῆσθαι παρὰ
τῇ τιμιότητί σου τῶν μοναζόντων ἕνεκεν, ὡς
μηδὲν ἡμᾶς δεῖσθαι ἰδιάζουσαν χάριν ἐπ̓ αὐτοῖς
αἰτεῖν, ἀλλ̓ ἐξαρκεῖν αὐτοῖς, εἰ τῆς κοινῆς μετὰ
πάντων ἀπολαύσειαν φιλανθρωπίας: ὅμως δὲ καὶ
ἐμαυτῷ ἐπιβάλλειν ἡγούμενος φροντίζειν, τὰ
δυνατά, τῶν τοιούτων, ἐπιστέλλω τῇ τελείᾳ
συνέσει σου τοὺς πάλαι μὲν ἀποταξαμένους τῷ
βίῳ, νεκρώσαντας δὲ ἑαυτῶν τὸ σῶμα, ὡς μήτε
ἀπὸ χρημάτων μήτε ἀπὸ τῆς σωματικῆς ὑπηρεσίας
δύνασθαί τι παρέχειν τοῖς δημοσίοις χρήσιμον,
ἀφιέναι τῶν συντελειῶν. καὶ γὰρ εἴπερ
εἰσὶ κατὰ τὸ ἐπάγγελμα ζῶντες, οὔτε χρήματα
ἔχουσιν οὔτε σώματα, τὰ μὲν εἰς τὴν τῶν δεομένων
<pb id="v.4.p.174" />
κοινωνίαν ἀποκτησάμενοι, τὰ δὲ ἐν νηστείαις καὶ
προσευχαῖς κατατρίψαντες. οἶδα δὲ ὅτι τοὺς
οὕτω βεβιωκότας παντὸς μᾶλλον δἰ αἰδοῦς ἄξεις,
καὶ βουλήσει <note n="1" place="unspecified" anchored="yes">βουλήσῃ εδιτι αντι#3υι.</note> σεαυτῷ <note n="2" place="unspecified" anchored="yes">σεαυτοῦ ε.</note> κτήσασθαι βοηθοὺς δυνατοὺς
διὰ τῆς κατὰ τὸ εὐαγγέλιον πολιτείας
δυσωπῆσαι τὸν Κύριον.
</p></div1></body></text></TEI.2>