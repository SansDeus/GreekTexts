<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="55" org="uniform" sample="complete"><head>Παρηγορίῳ πρεσβυτέρῳ. <note n="4" place="unspecified" anchored="yes">σιξ ε, φ ῾σεδ Γρηγορίῳ πριμα μανὐ; Γρηγορίῳ πρεσβυτέρῳ χωρισθῆναι τοῦ συνοίκου γυναίου α, β, ξ, δ.</note></head><p>
Ἐνέτυχόν σου τοῖς γράμμασι μετὰ πάσἡ̣̣̓
μακροθυμίας, καὶ ἐθαύμασα πῶς δυνάμενος ἡμῖν
συντόμως καὶ εὐκόλως ἀπολογήσασθαι διὰ τῶν
πραγμάτων, τοῖς μὲν κατηγορουμένοις ἐπιμένειν
καταδέχῃ, λόγοις δὲ μακροῖς θεραπεύειν ἐπιχειρεῖς
τὰ ἀνίατα. οὔτε πρῶτοι, οὔτε μόνοι,
Παρηγόριε, <note n="5" place="unspecified" anchored="yes">ὦ Γρηγόριε α, β, ξ, δ.</note> ἐνομοθετήσαμεν γυναῖκας ἀνδράσι
μὴ συνοικεῖν. ἀλλ̓ ἀνάγνωθι τὸν ἐξενεχθέντα
κανόνα <note n="6" place="unspecified" anchored="yes"><lemma targOrder="U" from="ROOT" to="DITTO"> τὸν ἐξενεχθέντα κανόνα</lemma> τὸν κανόνα τὸν ἐξενεχθέντα α, β, ξ, δ.</note> παρὰ τῶν ἁγίων πατέρων ἡμῶν τῶν ἐν τῇ
<pb id="v.1.p.348" />
συνόδῳ Νικαίας, ὃς φανερῶς ἀπηγόρευσε συνεισακτοὺς
μὴ εἶναι. ἀγαμία δὲ ἐν τούτῳ ἔχει τὸ
σεμνόν, ἐν τῷ κεχωρίσθαι τῆς μετὰ γυναικὸς <note n="1" place="unspecified" anchored="yes">γυναικῶν α, β, ξ, δ.</note>
διαγωγῆς. ὡς ἐὰν ἐπαγγελλόμενός τις τῷ ὀνόματι,
ἔργῳ τὰ τῶν <note n="2" place="unspecified" anchored="yes">ταῖς α, β, ξ, δ.</note> γυναιξὶ συνοικούντων ποιῇ, δῆλός
ἐστι τὸ μὲν τῆς παρθενίας σεμνὸν ἐν τῇ προσηγορίᾳ
διώκων, τοῦ δὲ καθ̓ ἡδονὴν ἀπρεποῦς μὴ ἀφιστάμενος.
Τοσούτῳ οὖν μᾶλλον ἐχρῆν σε εὐκόλως εἶξαι
ἡμῶν τῇ ἀξιώσει, ὅσῳπερ λέγεις ἐλεύθερος εἶναι
παντὸς σωματικοῦ πάθους. οὔτε γὰρ τὸν ἑβδομηκονταετῆ
γεγονότα πείθομαι ἐμπαθῶς συνοικεῖν
γυναικί, οὔτε ὡς ἐπιγενομένῃ τινὶ ἀτόπῳ πράξει
ὡρίσαμεν ἃ <note n="3" place="unspecified" anchored="yes">καὶ αδδ. α, β, ξ, δ.</note> ὡρίσαμεν, ἀλλ̓ ἐπειδὴ ἐδιδάχθημεν
παρὰ τοῦ ἀποστόλου μὴ τιθέναι πρόσκομμα τῷ
ἀδελφῷ ἢ <note n="4" place="unspecified" anchored="yes">ἢ β, ξ, δ; εἰς εδιτι.</note> σκάνδαλον. οἴδαμεν δὲ ὅτι τὸ παρά
τινων ὑγιῶς γινόμενον, ἄλλοις ἀφορμὴ πρὸς
ἁμαρτίαν ὑπάρχει. <note n="5" place="unspecified" anchored="yes">ὑπάρξει α, β, ξ, δ.</note> τούτου ἕνεκεν προσετάξαμεν
ἑπόμενοι τῇ διαταγῇ τῶν ἁγίων πατέρων χωρισθῆναί σε τοῦ γυναίου.
Τί οὖν ἐγκαλεῖς τῷ χωρεπισκόπῳ καὶ παλαιᾶς
ἔχθρας μέμνησαι; τί χωρεπισκόπῳ, καὶ παλαιᾶς
εὐκόλους ἀκοὰς ἔχοντας εἰς τὸ <note n="6" place="unspecified" anchored="yes">τὸ ομ. ξ.</note> τὰς διαβολὰς
προσίεσθαι; ἀλλ̓ οὐχὶ σεαυτῷ <note n="7" place="unspecified" anchored="yes"><lemma targOrder="U" from="ROOT" to="DITTO"> σεαυτῷ μὴ ἀνεχομένῳ</lemma> σεαυτοῦ μὴ ἀνεχομένου α, β; σεαυτὸν μὴ ἀνεχόμενον φ.</note> μὴ ἀνεχομένῳ
<pb id="v.1.p.350" />
ἀποστῆναι τῆς πρὸς τὴν γυναῖκα συνηθείας;
ἔκβαλλε <note n="1" place="unspecified" anchored="yes">ἔκβαλε α, ξ, δ, φ.</note> τοίνυν αὐτὴν ἀπὸ τοῦ οἴκου σου, καὶ
κατάστησον αὐτὴν ἐν μοναστηρίῳ. ἔστω ἐκείνη
μετὰ παρθένων, καὶ σὺ ὑπηρετοῦ ὑπ̓ ἀνδρῶν, ἵνα
μὴ τὸ ὄνομα τοῦ Θεοῦ δἰ ὑμᾶς <note n="2" place="unspecified" anchored="yes">ἡμᾶς ξ, δ.</note> βλασφημῆται.
ἕως δ̓ ἂν ταῦτα ποιῇς, <note n="3" place="unspecified" anchored="yes">ποιήσας β.</note> αἱ μυριάδες, ἅσπερ <note n="4" place="unspecified" anchored="yes">ἅσπερ μσς., ἅπερ εδιτι.</note>
συγγράφεις διὰ τῶν ἐπιστολῶν, οὐδὲν ὠφελήσουσί
σε, ἀλλὰ τελευτήσεις ἀργῶν, καὶ δώσεις τῷ Κυρίῳ
λόγον τῆς σεαυτοῦ <note n="5" place="unspecified" anchored="yes">ἑαυτοῦ ε.</note> ἀργίας. ἐὰν δὲ τολμήσῃς,
μὴ διορθωσάμενος σεαυτόν, ἀντέχεσθαι τῆς
ἱερωσύνης, ἀνάθεμα ἔσῃ παντὶ τῷ λαῷ, καὶ οἱ
δεχόμενοί σε ἐκκήρυκτοι κατὰ πᾶσαν Ἐκκλησίαν γενήσονται.
</p></div1></body></text></TEI.2>