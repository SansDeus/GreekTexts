<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="250" org="uniform" sample="complete"><head>Πατροφίλῳ, ἐπισκόπῳ τῆς ἐν Αἰγεαῖς ἐκκλησίας</head><p>
Ὀψὲ μὲν ἐδεξάμην τὰς ἐπὶ τοῖς προτέροις γράμμασιν
ἀποκρίσεις, ἐδεξάμην δ̓ οὖν ὅμως <note n="2" place="unspecified" anchored="yes">ομ.ε.</note> διὰ τοῦ
<pb id="v.4.p.4" />
ποθεινοτάτου Στρατηγίου, καὶ εὐχαρίστησα τῷ
Κυρίῳ, ὅτι διαμένεις ὁ αὐτὸς ἐν τῇ πρὸς ἡμᾶς
ἀγάπῃ. ἃ δὲ νῦν κατηξίωσας περὶ τῆς αὐτῆς
ὑποθέσεως ἐπιστεῖλαι, ἀπόδειξιν ἔχει τῆς ἀγαθῆς
σου προαιρέσεως, ὅτι φρονεῖς τὰ δέοντα, καὶ
συμβουλεύεις ἡμῖν τὰ λυσιτελῆ.
Πλὴν ἀλλ̓ , ἐπειδὴ πάλιν ὁρῶ μακρότερόν <note n="1" place="unspecified" anchored="yes">μακρόν τρες ξοδ. αντι#3υι.</note> μοι
τὸν λόγον γινόμενον, εἰ μέλλοιμι πρὸς ἕκαστον
τῶν ἐπεσταλμένων παρὰ τῆς σῆς συνέσεως ἀποκρίνεσθαι,
τοσοῦτον λέγω: ὅτι τὸ τῆς εἰρήνης καλόν,
εἰ μὲν ἐν τῷ ὀνόματι τῆς εἰρήνης περιγράφεται
μόνῳ, καταγέλαστόν ἐστι τὸν δεῖνα καὶ τὸν δεῖνα
ἐκλεγομένους, τούτοις μόνον μεταδιδόναι τοῦ εἰρηνεύειν, <note n="2" place="unspecified" anchored="yes">εὐρηναίου Ωατ., ρεγ. σεε., ετ ξοισλ. σεε.</note>
ἑτέρους δὲ μυρίους ἀποκλείειν τῆς πρὸς
τὸ καλὸν κοινωνίας: εἰ δὲ ἡ πρὸς τοὺς βλαβεροὺς
συμφωνία ἐν εἰρήνης προσχήματι τὰ τῶν πολεμίων
τοὺς προσδεχομένους ἐργάζεται, σκόπει <note n="3" place="unspecified" anchored="yes">σκόπησον εδιτι αντι#3υι.</note> τίνες
εἰσίν, οἷς ἀνέμιξαν ἑαυτούς, οἳ τὸ ἄδικον μῖσος
ἐμίσησαν ἡμᾶς, ἀλλ̓ οἱ τῆς μερίδος τῶν ἀκοινωνήτων
ἡμῖν: οὐδὲ γὰρ δέομαι νῦν ὀνομαστὶ
μεμνῆσθαι. οὗτοι καὶ ἐκλήθησαν παῤ αὐτῶν εἰς
τὴν Σεβάστειαν, καὶ παρέλαβον τὴν ἐκκλησίαν,
καὶ ἐλειτούργησαν ἐπὶ τοῦ θυσιαστηρίου, καὶ τοῦ
ἰδίου ἄρτου παντὶ μετέδωκαν τῷ λαῷ, ἐπίσκοποι
<pb id="v.4.p.6" />
κηρυσσόμενοι παρὰ τῷ ἐκεῖ κλήρῳ καὶ διὰ πάσης
τῆς χώρας ὡς ἅγιοι παῤ αὐτῶν καὶ κοινωνικοὶ
παραπεμπόμενοι. ὧν εἰ χρὴ ἑλέσθαι τὴν μερίδα,
καταγέλαστόν ἐστιν ἐκ τῶν ὀνύχων ἄρχεσθαι, καὶ
μὴ αὐταῖς αὐτῶν ταῖς κεφαλαῖς προσδιαλέγεσθαι.
Εἰ μὲν οὖν οὐδένα δεῖ καθόλου αἱρετικὸν
νομίζειν οὐδὲ ἐκτρέπεσθαι, ἀντὶ τίνος, εἰπέ μοι,
σεαυτὸν ἀφορίζεις σὺ καὶ ὑποστέλλῃ τήν τινων
κοινωνίαν; εἰ δέ εἰσί τινες φευκτοί, κατὰ τὸν
τῆς ἀκριβείας λόγον εἰπάτωσαν ἡμῖν, οἱ πάντα
ἀκριβεῖς, τῆς ποίας εἰσὶ μερίδος, οὓς ἐκ τῆς
Γαλατίας πρὸς ἑαυτοὺς προσηγάγοντο. <note n="1" place="unspecified" anchored="yes">ἐπηγάγοντο μεδιξαευς ξοδεχ.</note>
Ταῦτα εἰ μὲν ἄξια λύπης σοι καταφαίνεται,
τοῖς αἰτίοις τούτων λογίζου τὸν χωρισμόν: εἰ
δὲ ἀδιάφορα κρίνεις, σύγγνωθι <note n="2" place="unspecified" anchored="yes">συγγνώση ξοισλ. σεξ. ετ ρεγ. σεε.</note> ἡμῖν μὴ καταδεχομένοις <note n="3" place="unspecified" anchored="yes">καταδεχομένης ε.</note>
τῆς ζύμης γενέσθαι τῶν ἑτεροδιδασκαλούντων. <note n="4" place="unspecified" anchored="yes">ἑτεροδιδασκόντων ξοισλ. σεξ. ετ ρεγ. σεξ.</note>
ὥστε, εἰ δοκεῖ, τῶν εὐπροσώπων
ἐκείνων <note n="5" place="unspecified" anchored="yes">ομ. ηαρλ. ετ μεδ.</note> ἀφέμενος λόγων, ἐν πάσῃ παρρησίᾳ
ἔλεγχε τοὺς μὴ ὀρθοποδοῦντας πρὸς τὴν ἀλήθειαν
τοῦ εὐαγγελίου.
<pb id="v.4.p.8" />
</p></div1></body></text></TEI.2>