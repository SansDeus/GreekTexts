<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="76" org="uniform" sample="complete"><head>Σωφρονίῳ μαγίστρῳ</head><p>
Τὸ μὲν μέγεθος τῶν καταλαβουσῶν συμφορῶν
τὴν πατρίδα ἡμῶν αὐτὸν ἐμὲ ἠνάγκαζε, <note n="3" place="unspecified" anchored="yes">ἄν αδδ. εδιτι αντι#3ι.</note> καταλαβόντα
τὸ στρατόπεδον, τῇ τε σῇ μεγαλοφυΐᾳ
διηγήσασθαι τὴν κατέχουσαν ἡμῶν τὴν πόλιν
κατήφειαν, καὶ τοῖς λοιποῖς ὅσοι ἐπὶ μεγίστης
ἐστὲ δυνάμεως τῶν πραγμάτων. ἐπειδὴ δὲ ἥ τε
τοῦ σώματος ἀρρωστία καὶ ἡ τῶν ἐκκλησιῶν
ἐπιμέλεια κατέχει με, τέως διὰ γράμματος ἀποδύρασθαι
πρὸς τὴν σὴν μεγαλόνοιαν ἐπείχθην,
γνωρίζων, ὅτι οὔτε σκάφος ἐν πελάγει πνεύμασι
βιαίοις καταβαπτισθὲν οὕτως ἀθρόως ἠφανίσθη
ποτέ, οὐ σεισμοῖς ἐκτριβεῖσα πόλις, οὐχ ὕδασιν
ἐπικλυσθεῖσα, εἰς ἀθρόον <note n="4" place="unspecified" anchored="yes"><lemma targOrder="U" from="ROOT" to="DITTO">εἰς ἀθρόον... παντελῆ</lemma> εἰς ἀπώλειαν ἐχώρησε παντελῶς οὕτως ὡς ἡ ἡμετέρα... εἰς ἀθρόον ἦλθεν ἀφανισμόν εδιτι αντι#3ι.</note> ἀφανισμὸν ἐχώρησεν
οὕτως, ὡς ἡ ἡμετέρα τῇ καινῇ ταύτῃ τῶν πραγμάτων
<pb id="v.2.p.82" />
οἰκονομίᾳ καταποθεῖσα εἰς ἀπώλειαν
ἐχώρησε παντελῆ. καὶ μῦθος γέγονε τὰ ἡμέτερα.
οἴχεται μὲν γὰρ τὸ πολίτευμα: πᾶν δὲ τὸ
πολιτικὸν <note n="1" place="unspecified" anchored="yes">πολιτῶν Ωατ.</note> σύνταγμα, τῇ περὶ τοὺς κρατοῦντας
ἀθυμίᾳ καταλιπὸν <note n="2" place="unspecified" anchored="yes">καταλιπόντες ε, ηαρλ., ρεγ. σεξυνδυς, ξλαρομ.</note> τὴν ἐν τῇ πόλει οἴκησιν, διὰ
τῆς ἀγροικίας πλανᾶται. ἐπιλέλοιπε δὲ λοιπὸν
καὶ ἡ τῶν ἀναγκαίων διάθεσις, καὶ ὅλως ἀωρότατον
θέαμα γεγένηται ἡ πρότερον ἀνδράσι τε
λογίοις ἐπαγαλλομένη καὶ τοῖς λοιποῖς, οἷς
εὐθηνοῦνται πόλεις ἀνευδεῶς διάγουσαι.
Μίαν δὲ ἐνομίσαμεν ὡς ἐν δεινοῖς παραμυθίαν
εἶναι, τὸ ἐπιστενάξαι τοῖς πάθεσιν ἡμῶν πρὸς τὴν
σὴν ἡμερότητα, καὶ παρακαλέσαι, εἴ τις δύναμις,
χεῖρα ὀρέξαι τῇ πόλει ἡμῶν εἰς γόνυ κλιθείσῃ.
τὸν δὲ τρόπον δἰ οὗ ἂν γένοιο ἐν καιρῷ <note n="3" place="unspecified" anchored="yes">σωτήρ αδδ. εδιτι αντι#3ι.</note> τοῖς
πράγμασιν, αὐτὸς μὲν εἰσηγεῖσθαι οὐκ ἔχω, σοι
δὲ πάντως καὶ εὑρεῖν διὰ τὴν σύνεσιν ῥᾴδιον, καὶ
χρήσασθαι <note n="4" place="unspecified" anchored="yes">χρῆσθαι εδιτι αντι#3ι.</note> τοῖς εὑρεθεῖσι, διὰ τὴν παρὰ Θεοῦ
σοι δεδομένην δύναμιν, οὐ χαλεπόν.
</p></div1></body></text></TEI.2>