<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="131" org="uniform" sample="complete"><head>Ὀλυμπίῳ</head><p>
Οντως ἡ τῶν ἀπροσδοκήτων ἀκοὴ ἱκανή ἐστι
ποιῆσαι ἀνθρώπου <note n="1" place="unspecified" anchored="yes">ἄνθρωπον ρεγ. σεξυνδυς, βιγοτ., ξοισλ. σεξυνδυς.</note> ἠχῆσαι ἀμφότερα τὰ ὦτα.
ὃ καὶ ἐμοὶ νῦν συνέβη. εἰ γὰρ <note n="2" place="unspecified" anchored="yes">γάρ ομ. ε.</note> καὶ τὰ μάλιστα
γεγυμνασμέναις μου λοιπὸν ταῖς ἀκοαῖς προσέπεσε <note n="3" place="unspecified" anchored="yes">προσέπεσον εδιτι αντι#3ι.</note> τὰ περιφερόμενα καθ̓ ἡμῶν ταῦτα
συντάγματα, διὰ τὸ καὶ πρότερον αὐτὸν ἐμὲ
δεδέχθαι τὴν ἐπιστολήν, πρέπουσαν μὲν ταῖ
ἐμαῖς ἁμαρτίαις, οὐ μὴν προσδοκηθεῖσάν ποτε
γραφήσεσθαι παρὰ τῶν ἐπιστειλάντων: ἀλλ̓
ὅμως τὰ δεύτερα τοσαύτην ὑπερβολὴν ἐφάνη
ἡμῖν ἔχειν ἐν ἑαυτοῖς τῆς πικρίας, ὥστε ἐπισκοτῆσαι
τοῖς προλαβοῦσι. πῶς γὰρ οὐ μικροῦ
τῶν φρενῶν ἔξω ἐγενόμην τῶν ἐμαυτοῦ, ἐντυχὼν
τῇ πρὸς τὸν εὐλαβέστατον ἀδελφὸν Δαζίναν <note n="4" place="unspecified" anchored="yes">Δεζίναν μεδ., ξλαρομ.</note>
ἐπιστολῇ, μυρίων μὲν ὕβρεων καὶ κατηγοριῶν
ἀφορήτων γεμούσῃ καθ̓ ἡμῶν καὶ ἐπαναστάσεων,
ὡς ἐν τοῖς χαλεπωτάτοις ἡμῶν κατὰ τῆς Ἐκκλησίας
βουλεύμασιν εὑρεθέντων; εὐθὺς δὲ καὶ
ἀποδείξεις τοῦ ἀληθεῖς εἶναι τὰς καθ̓ ἡμῶν
βλασφημίας ἐπήχθησαν ἀπὸ συγγράμματος οὐκ
οἶδα ὑπὸ τίνος γραφέντος. μέρη μὲν γὰρ ἐπέγνων,
ὁμολογῶ, παρὰ <note n="5" place="unspecified" anchored="yes">περί εδιτι αντι#3ι.</note> τοῦ Λαοδικέως Ἀπολιναρίου
<pb id="v.2.p.298" />
γεγράφθαι, καὶ αὐτὰ οὐδὲ ἀναγνοὺς ἐξ ἔργου
ποτέ, ἀλλ̓ ἀκούσας ἑτέρων ἀπαγγειλάντων: ἄλλα
δέ τινα εὗρον ἐγγεγραμμένα, <note n="1" place="unspecified" anchored="yes">γεγραμμένα ε.</note> ἃ μήτε ἀνέγνων
ποτέ, μήτε <note n="2" place="unspecified" anchored="yes">ἤ ε.</note> ἑτέρου λέγοντος ἤκουσα: καὶ τούτων
ὁ μάρτυς ἐν οὐρανῷ πιστός. πῶς οὖν οἱ τὸ
ψεῦδος ἀποστρεφόμενοι, οἱ τὴν ἀγάπην πλήρωμα
εἶναι τοῦ νόμου δεδιδαγμένοι, οἱ τὰ ἀσθενήματα
τῶν ἀδυνάτων βαστάζειν ἐπαγγελλόμενοι, ταύτας
ἡμῖν κατεδέξαντο τὰς συκοφαντίας ἐπενεγκεῖν
καὶ ἀπ̓ <note n="3" place="unspecified" anchored="yes">ἐπ̓ ε.</note> ἀλλοτρίων συγγραμμάτων ἡμᾶς κατακρῖναι, <note n="4" place="unspecified" anchored="yes">κατακρίνειν ε, ηαρλ., ρεγ. πριμυς, ξλαρομ.</note> πολλὰ λογισάμενος κατ̓ ἐμαυτόν, ἐπινοεῖν
τὴν αἰτίαν οὐκ ἔχω, εἰ μή, ὅπερ ἐξ ἀρχῆς εἶπον,
μέρος ἔκρινα εἶναι τῶν ὀφειλομένων μοι διὰ τὰς
ἁμαρτίας κολάσεων καὶ τὴν ἐπὶ τούτοις λύπην.
Πρῶτον μὲν γὰρ κατεπένθησα τῇ ψυχῇ, ὅτι
ὠλιγώθησαν αἱ ἀλήθειαι ἀπὸ τῶν υἱῶν τῶν
ἀνθρώπων: ἔπειτα δὲ καὶ ἐφοβήθην αὐτὸς περὶ
ἐμαυτοῦ, μή ποτε πρὸς ταῖς ἄλλαις ἁμαρτίαις
καὶ τὴν μισανθρωπίαν πάθω, οὐδὲν πιστὸν ἐν
οὐδενὶ λογιζόμενος εἶναι, εἴπερ οἱ εἰς τὰ μέγιστα
παῤ ἐμοῦ πιστευθέντες τοιοῦτοι μὲν περὶ ἐμέ,
τοιοῦτοι δὲ περὶ αὐτὴν ἐφάνησαν τὴν ἀλήθειαν.
γίνωσκε τοίνυν, ἀδελφέ, καὶ πᾶς ὅστις τῆς
ἀληθείας φίλος, μήτε ἐμὰ εἶναι τὰ συντάγματα,
οὔτε ἀρέσκεσθαι <note n="5" place="unspecified" anchored="yes">ἀρκεῖσθαι εδιτι αντι#3ι.</note> αὐτοῖς, ἐπεὶ μὴ τῇ ἐμῇ γνώμῃ
συγγεγράφθαι. εἰ δὲ ἐπέστειλά ποτε πρὸ
πολλῶν ἐνιαυτῶν <note n="6" place="unspecified" anchored="yes">ἐτῶν εδιτι αντι#3ι.</note> Ἀπολιναρίῳ ἢ ἄλλῳ τινί,
ἐγκαλεῖσθαι οὐκ ὀφείλω, οὔτε γὰρ αὐτὸς <note n="7" place="unspecified" anchored="yes">ἐγώ αδδ. εδιτι αντι#3ι.</note> ἐγκαλῶ,
εἴ τις ἐκ τῆς ἑταιρίας τινὸς εἰς αἵρεσιν ἀπεσχίσθη
<pb id="v.2.p.300" />
῾οἴδατε δὲ πάντως τοὺς ἄνδρας, κἂν ὀνομαστὶ μὴ
λέγὠ, διότι ἕκαστος τῇ ἰδίᾳ ἁμαρτίᾳ ἀποθανεῖται.
Ταῦτα νῦν μὲν ἀπεκρινάμην πρὸς τὸν ἀποσταλέντα
τόμον, <note n="1" place="unspecified" anchored="yes">ἀλλά αδδ. εδιτι αντι#3ι.</note> ἵνα αὐτός τε εἰδείης τὴν ἀλήθειαν
καὶ τοῖς βουλομένοις μὴ κατέχειν ὡς ἐν ἀδικίᾳ
τὴν ἀλήθειαν φανερὰν καταστήσῃς. ἐὰν δὲ δέῃ
καὶ πλατύτερον ὑπὲρ ἑκάστου τῶν ἐπενεχθέντων
ἡμῖν ἀπολογήσασθαι, καὶ τοῦτο ποιήσομεν, τοῦ
Θεοῦ συνεργοῦντος. ἡμεῖς, ἀδελφὲ Ὀλύμπιε,
οὔτε τρεῖς θεοὺς λέγομεν, οὔτε Ἀπολιναρίῳ κοινωνοῦμεν.
</p></div1></body></text></TEI.2>