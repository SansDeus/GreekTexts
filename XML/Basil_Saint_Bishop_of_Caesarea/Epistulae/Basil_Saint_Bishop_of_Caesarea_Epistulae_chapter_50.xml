<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="50" org="uniform" sample="complete"><head>Ἰννοκεντίῳ ἐπισκόπῳ <note n="1" place="unspecified" anchored="yes">ἰνοκεντίῳ ἐπισκόπῳ Ῥώμης ξ, δ, ε.</note></head><p>
Καὶ τίνι ἄλλῳ ἔπρεπε καὶ δειλοῖς θάρσος
ἐμποιεῖν καὶ καθεύδοντας διυπνίζειν ἢ τῇ σῇ τοῦ
ἡμετέρου Δεσπότου θεοσεβείᾳ, ὃς τὴν ἐν πᾶσι
σεαυτοῦ τελειότητα καὶ ἐν τούτῳ ἐγνώρισας, τῷ
καταδέξασθαι καὶ ἡμῖν τοῖς ταπεινοῖς συγκαταβῆναι,
ὡς ἀληθινὸς μαθητὴς τοῦ εἰπόντος ὅτι
Ἐκεῖ εἰμὶ ἐν μέσῳ ὑμῶν, οὐχ ὡς ὁ ἀνακείμενος,
ἀλλ̓ Ὡς ὁ διακονῶν; κατηξίωσας γὰρ καὶ αὐτὸς
διακονῆσαι ἡμῖν τὴν σὴν πνευματικὴν εὐφροσύνην,
καὶ τοῖς τιμίοις ἑαυτοῦ γράμμασιν ἀναλαβεῖν
<pb id="v.1.p.320" />

ἡμῶν τὰς ψυχάς, καὶ ὥσπερ παίδων νηπιότητα
τῷ ἑαυτοῦ μεγέθει προσαγκαλίσασθαι.
Εὔχου οὖν ῾δεόμεθά σου τῆς ἀγαθῆς ψυχῆς᾿
ἀξίους ἡμᾶς εἶναι καὶ ὑποδέχεσθαι τὰς παρὰ τῶν
μεγάλων ὑμῶν ὠφελείας, καὶ λαμβάνειν στόμα
καὶ σοφίαν εἰς τὸ τολμᾷν ἀντιφθέγγεσθαι ὑμῖν,
τοῖς ὑπὸ τοῦ ἁγίου Πνεύματος ἀγομένοις, οὗ φίλον
σε εἶναι καὶ δοξαστῆρα ἀληθινὸν ἀκούοντες,
μεγάλην ἐπὶ τῇ στεῤῥᾷ σου καὶ ἀκλινεῖ περὶ τὸν
Θεὸν ἀγάπῃ τὴν χάριν ὁμολογοῦμεν: εὐχόμενοι
μετὰ τῶν ἀληθινῶν προσκυνητῶν εὑρεθῆναι ἡμῶν
τὸ μέρος, ἐν οἷς πεπείσμεθα εἶναι καὶ τὴν σὴν
τελειότητα, καὶ τοῦ μεγάλου καὶ ἀληθινοῦ ἐπισκόπου
τοῦ πᾶσαν τὴν οἰκουμένην τοῦ ἰδίου
πληρώσαντος θαύματος, τοῦ Κυρίου δεόμεθα.
</p></div1></body></text></TEI.2>