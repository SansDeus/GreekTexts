<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="181" org="uniform" sample="complete"><head>Ὀτρηίῳ Μελητινης</head><p>
Οἶδα ὅτι καὶ τῆς σῆς εὐλαβείας τοσοῦτον
ἅπτεται ὁ χωρισμὸς τοῦ θεοφιλεστάτου ἐπισκόπου
Εὐσεβίου ὅσον καὶ ἡμῶν αὐτῶν. ἐπεὶ οὖν
ἀμφότεροι χρῄζομεν παρακλήσεως, ἀλλήλοις
γενώμεθα παραμυθία. καὶ σύ τε ἡμῖν ἐπίστελλε
τὰ ἐκ Σαμοσάτων, ἡμεῖς τε ἅπερ ἂν μάθωμεν
ἀπὸ τῆς Θρᾴκης ἀπαγγελοῦμεν. φέρει γὰρ ἐμοὶ
μὲν τὸ γινώσκειν τοῦ λαοῦ τὴν ἔνστασιν οὐ
μικρὰν ῥᾳστώνην ἐκ τῶν παρόντων λυπηρῶν, τῇ
δὲ σῇ χρηστότητι τὸ διδάσκεσθαι ἐν οἷς ἐστὶν ὁ
κοινὸς ἡμῶν πατήρ. ἀμέλει καὶ νῦν οὐ γράμμασι
σημαίνειν ἔχομεν: ἀλλ̓ αὐτὸν παρεστήσαμέν σοι
τὸν ἀκριβῶς εἰδότα <note n="1" place="unspecified" anchored="yes">ἰδόντα ε.</note> καὶ ἀπαγγέλλοντα <note n="2" place="unspecified" anchored="yes">ἀπαγγελοῖντα ξοισλ. σεξυνδυς ετ ρεγ. σεξυνδυς.</note> ἐν οἷς
αὐτὸν κατέλιπε, καὶ ὅπως καὶ φέροντα τὰ συμπίπτοντα.
εὔχου τοίνυν καὶ ὑπὲρ αὐτοῦ καὶ
ὑπὲρ ἡμῶν, ἵνα ὁ Κύριος ταχεῖαν ἀπαγάγῃ τῶν
δεινῶν τούτων τὴν λύσιν.
</p></div1></body></text></TEI.2>