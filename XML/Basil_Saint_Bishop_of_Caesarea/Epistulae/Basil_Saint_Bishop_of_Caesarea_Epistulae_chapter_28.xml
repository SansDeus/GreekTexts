<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="28" org="uniform" sample="complete"><head>Τῇ ἐκκλησίᾳ Νεοκαισαρείας παραμυθητική</head><p>
Ἀπῄτει μὲν τὰ συμβάντα τὴν ἡμῶν αὐτῶν
παρουσίαν, τοῦ τε τὴν τιμὴν τῷ μακαρίῳ τοῖς
οἰκειοτάτοις ὑμῖν συνεκπληρῶσαι, καὶ τοῦ τῆς
ἐπὶ τῷ πάθει κατηφείας ἀπ̓ <note n="2" place="unspecified" anchored="yes">ἐπ̓ ε, φ.</note> αὐτῆς τῆς θέας
τῶν σκυθρωποτέρων συμμετασχεῖν, καὶ ὥστε
τῶν ἀναγκαίων βουλευμάτων ὑμῖν κοινωνῆσαι.
ἐπεὶ δὲ τὴν σωματικὴν συνάφειαν πολλὰ τὰ
<pb id="v.1.p.160" />
διακωλύοντα, λειπόμενον ἦν διὰ τοῦ γράμματος
κοινωνεῖν ὑμῖν τῶν παρόντων.
Τὰ μὲν οὖν τοῦ ἀνδρὸς θαύματα, ἐφ̓ οἷς καὶ
μάλιστα τὴν ζημίαν ἡμῖν ἀφόρητον ὑπάρχειν
λογιζόμεθα, <note n="1" place="unspecified" anchored="yes">λογίζεσθαι εδιτι; λογιζόμεθα α, β, ξ, δ, φ.</note> οὔτ̓ ἂν ἐπιστολῆς μέτρον ὑποδέξαιτο,
καὶ ἄλλως ἄωρον ἀνδραγαθημάτων πλήθει
τὸν λόγον προσάγειν, <note n="2" place="unspecified" anchored="yes">προάγειν α, β.</note> οὕτω συμπεπτωκυίας τῆς
ψυχῆς ἡμῶν ἐπὶ τῇ λύπῃ. τί γὰρ τῶν ἐκείνου
τοιοῦτον, οἷον ἢ τῆς μνήμης ἡμῶν ἐκπεσεῖν ἢ
σιωπᾶσθαι ἄξιον νομισθῆναι; πάντα μὲν γὰρ
ἀθρόως εἰσάπαξ εἰπεῖν ἀμήχανον, τὸ δὲ ἐκ μέρους
λέγειν, δέδοικα μὴ προδοσίαν ἔχῃ τῆς ἀληθείας.
οἴχεται ἀνὴρ διαφανέστατα δὴ τῶν καθ̓ ἑαυτὸν
πᾶσιν ὁμοῦ τοῖς ἀνθρωπίνοις <note n="3" place="unspecified" anchored="yes">ἀνθρώποις β.</note> ὑπερενεγκὼν <note n="4" place="unspecified" anchored="yes">ὑπενεγκὼν β, ε.</note>
ἀγαθοῖς, ἔρεισμα πατρίδος, ἐκκλησίων κόσμος,
στῦλος καὶ ἑδραίωμα τῆς ἀληθείας, στερέωμα
τῆς εἰς Χριστὸν πίστεως, οἰκείοις ἀσφάλεια,
δυσμαχώτατος τοῖς ὑπεναντίοις, φύλαξ πατρῴων
θεσμῶν, νεωτεροποιίας ἐχθρός: ἐν ἑαυτῷ δεικνὺς
τὸ παλαιὸν τῆς Ἐκκλησίας σχῆμα, οἷον ἀπό τινος
ἱεροπρεποῦς εἰκόνος, τῆς ἀρχαίας καταστάσεως,
τὸ εἶδος τῆς ὑπ̓ αὐτὸν ἐκκλησίας διαμορφῶν,
ὥστε τοὺς αὐτῷ συγγενομένους τοῖς πρὸ διακοσίων
ἐτῶν καὶ ἐπέκεινα φωστήρων τρόπον
ἐκλάμψασι συγγεγονέναι δοκεῖν.
Οὕτως οὐδὲν οἴκοθεν οὐδὲ νεωτέρας φρενὸς
εὕρημα προέφερεν ὁ ἀνήρ, ἀλλά, κατὰ τὴν
Μωϋσέως <note n="5" place="unspecified" anchored="yes">Μωσέως α, β, ξ, δ, φ.</note> εὐλογίαν, ᾔδει προκομίζειν ἐκ τῶν
ἀδύτων τῆς καρδίας αὐτοῦ ἀγαθῶν <note n="6" place="unspecified" anchored="yes">ἀγαθῶν ομ. ε.</note> θησαυρῶν
<pb id="v.1.p.162" />
παλαιὰ παλαιῶν καὶ παλαιὰ ἀπὸ προσώπου
νέων. ταύτῃ τοι καὶ τῆς προτιμήσεως οὐ κατὰ
τὴν ἡλικίαν ἐν τοῖς συλλόγοις τῶν ὁμοτίμων
ἠξιοῦτο, ἀλλ̓ ὑπὲρ πάντας ἦν τῷ τῆς σοφίας
ἀρχαίῳ, ἐκ κοινῆς συγχωρήσεως τὸ πρωτεῖον
καρπούμενος. ὅσον δὲ τῆς τοιαύτης ἀγωγῆς τὸ
κέρδος οὐδεὶς ἂν ἐπιζητήσειε, πρὸς ὑμᾶς ἀποβλέπων.
μόνοι γὰρ ὧν ἴσμεν, ἢ κομιδῇ γε
ἐν <note n="1" place="unspecified" anchored="yes">σὺν ξ, δ, φ.</note> ὀλίγοις, ἐν χειμῶνι τοσούτῳ καὶ λαίλαπι
πραγμάτων ἀκύμαντον τῇ ἐκείνου κυβερνήσει τὴν
ζωὴν διηγάγετε. οὐ γὰρ ἥψατο ὑμῶν αἱρετικῶν
πνευμάτων ζάλη, καταποντισμοὺς ἐπάγουσα καὶ
ναυάγια ταῖς εὐπεριτρέπτοις ψυχαῖς. μήτε δὲ
ἅψαιτό ποτε, ὦ Δέσποτα τῶν ἁπάντων, ὃς τῷ σῷ
θεράποντι Γρηγορίῳ, τῷ ἐξ ἀρχῆς πηξαμένῳ τὴν
κρηπῖδα τῆς Ἐκκλησίας, τῆς ἐπὶ μήκιστον ἀταραξίας <note n="2" place="unspecified" anchored="yes">ἀταξίας β.</note>
τὴν χάριν ἔδωκας.
Ἣν μὴ προδῶτε ὑμεῖς ἐν τῷ παρόντι καιρῷ:
μηδὲ θρήνων ἀμετρίᾳ, καὶ τῷ ἐκδότους ἑαυτοὺς
τοῖς λυπηροῖς ποιῆσαι, τοὺς τῶν ἀναγκαίων
καιροὺς τοῖς ἐφεδρεύουσι πρόησθε. ἀλλ̓ εἰ δεῖ
πάντως θρηνεῖν ῾ὥσπερ οὖν οὔ <note n="3" place="unspecified" anchored="yes">οὔ ομ. α, β, ξ, δ.</note> φημι, ἵνα μὴ
ὁμοιωθῶμεν ἐν τούτῳ τοῖς μὴ ἔχουσιν ἐλπίδἀ,
ὑμεῖς δέ, εἰ δοκεῖ, οἷόν τις χορὸς πενθήρης τὸν
κορυφαῖον ἑαυτῶν προστησάμενοι, ἐμμελέστερον
μετ̓ ἐκείνου τὸ συμβὰν ἀποκλαύσατε.
Καίτοιγε εἰ καὶ μὴ ἐπ̓ ἐσχάτου γήρως <note n="4" place="unspecified" anchored="yes">γήρους β, ξ, δ.</note>
<pb id="v.1.p.164" />
ἤλαυνεν ὁ ἀνήρ, ἀλλ̓ οὖν τοῦ γε χρόνου ἕνεκεν
τῆς ὑμετέρας ἐπιστασίας οὐκ ἐνδεῶς εἶχε τοῦ
βίου. τοῦ τε σώματος τοσοῦτον μετεῖχεν, ὅσον
τῆς ψυχῆς τὸ καρτερὸν <note n="1" place="unspecified" anchored="yes">καρτερικὸν φ.</note> ἐπὶ <note n="2" place="unspecified" anchored="yes">ἐν α, β, ξ, δ, φ.</note> ταῖς ἀλγηδόσιν
αὐτοῦ δεικνύναι. τυχὸν δὲ ἄν τις ὑμῶν ὑπολάβοι
ὅτι καὶ ὁ χρόνος αὔξησις συμπαθείας καὶ προσθήκη
φίλτρου, οὐχὶ ἀφορμὴ κόρου τοῖς πειραθεῖσιν
ἐγγίνεται, <note n="3" place="unspecified" anchored="yes">γίνεται α, β, ξ, δ, φ.</note> ὥστε, ὅσῳ ἐν πλείονι χρόνῳ
τῆς εὐεργεσίας πεπείρασθε, τοσούτῳ μᾶλλον τῆς
ἀπολείψεως ἐπαισθάνεσθε: <note n="4" place="unspecified" anchored="yes">σιξ ομνια μσς.; εδ. βεν. ἐπαισθάνεσθαι.</note> σώματος δὲ δικαίου
καὶ σκιὰ τοῦ παντὸς ἀξία τοῖς εὐλαβέσι. καὶ
εἴη γε πολλοὺς ὑμῶν ἐπὶ ταύτης εἶναι τῆς διανοίας:
οὐδὲ γὰρ αὐτὸς ἀμελῶς ἔχειν τοῦ ἀνδρός
φημι χρῆναι, ἀλλ̓ ἀνθρωπίνως συμβουλεύω τὸ
λυπηρὸν διαφέρειν: ἐπεὶ ὅσα γέ ἐστιν εἰπεῖν
ἀποκλαιομένους τὴν ζημίαν οὐδὲ ἐμὲ αὐτὸν διαφεύγει.
Σιωπᾷ μὲν γλῶττα ποταμοῖς ἴσα τὰς ἀκοὰς
ἐπικλύζουσα: καρδίας δὲ βάθος οὐδενὶ τέως
καταληπτόν, ὀνείρων ἀσθενέστερον ὅσα γε πρὸς
ἀνθρώπους, διιπτάμενον οἴχεται. τίς ὀξύτερος <note n="5" place="unspecified" anchored="yes">ὀξύτερον εδιτι; ὀξύτερος ξ, δ, φ.</note>
ἐκείνου προϊδέσθαι τὸ μέλλον; τίς ἐν οὕτω σταθερῷ
καὶ παγίῳ τῆς ψυχῆς ἤθει, ἀστραπῆς
τάχιον τοῖς πράγμασιν ἐπελθεῖν ἱκανός; ὦ πόλις
πολλοῖς μὲν ἤδη προειλημμένη πάθεσιν, ὑπ̓
οὐδενός γε μὴν οὕτως εἰς αὐτὰ τὰ καίρια τοῦ
βίου ζημιωθεῖσα. νῦν ἀπήνθηκέ σοι <note n="6" place="unspecified" anchored="yes">σου ε.</note> κόσμος ὁ
κάλλιστος: ἐκκλησία δὲ μέμυκε, καὶ σκυθρωπάζουσι
πανηγύρεις, καὶ τὸ ἱερὸν συνέδριον τὸν
<pb id="v.1.p.166" />
κορυφαῖον ἐπιποθεῖ: λόγοι δὲ μυστικοὶ τὸν ἐξηγητὴν
ἀναμένουσιν, οἱ παῖδες τὸν πατέρα, οἱ
πρεσβῦται τὸν ἡλικιώτην, οἱ ἐν τέλει τὸν ἔξαρχον,
ὁ δῆμος τὸν προστάτην, οἱ βίου δεόμενοι
τὸν τροφέα: πάντες αὐτὸν ἐκ τῶν οἰκειοτάτων
ὀνομάτων ἀνακαλούμενοι, ἐπὶ οἰκείῳ πάθει, οἰκεῖον
ἑαυτῷ <note n="1" place="unspecified" anchored="yes">αὐτῷ εδιτι; ἑαυτῷ ε.</note> καὶ προσήκοντα ἕκαστος τὸν θρῆνον
αἴρουσιν. <note n="2" place="unspecified" anchored="yes">ἐροῦσιν α, β, ξ, δ, φ.</note>
Ἀλλὰ ποῦ μοι ὁ λόγος ὑφ̓ ἡδονῆς τῶν δακρύων
ἐκφέρεται; οὐκ ἀνανήψομεν; οὐχ ἡμῶν αὐτῶν
γενησόμεθα; οὐκ ἀποβλέψομεν <note n="3" place="unspecified" anchored="yes">ἀναβλέψομεν β, ξ.</note> πρὸς τὸν κοινὸν
Δεσπότην, ὃς ἕκαστον τῶν ἁγίων τῇ ἰδίᾳ
γενεᾷ ἐπιτρέψας ὑπηρετήσασθαι, τοῖς καθήκουσι
χρόνοις πρὸς ἑαυτὸν πάλιν ἀνεκαλέσατο; νῦν
ἐν καιρῷ τῶν ἐκείνου φωνῶν ὑπομνήσθητε, ὃς
ἐκκλησιάζων ὑμῖν <note n="4" place="unspecified" anchored="yes">ὑμῖν ομ. φ.</note> ἀεὶ διεστέλλετο, Βλέπετε,
λέγων, τοὺς κύνας, βλέπετε τοὺς κακοὺς ἐργάτας.
πολλοὶ οἱ κύνες. τί λέγω κύνες; λύκοι μὲν
οὖν βαρεῖς, ἐν ἐπιφανείᾳ προβάτων τὸ δολερὸν
ὑποκρύπτοντες, πανταχοῦ τῆς οἰκουμένης τὸ
Χριστοῦ ποίμνιον διασπῶσιν. οὓς φυλακτέον
ὑμῖν, ἐγρηγορικοῦ τινὸς ποιμένος ἐπιστασίᾳ. ὃν
ὑμέτερον μὲν αἰτῆσαι, φιλονεικίας πάσης καὶ
φιλοπρωτίας τὰς ψυχὰς καθαρεύοντας, τοῦ
Κυρίου δὲ ἀναδεῖξαι, ὃς ἀπὸ τοῦ μεγάλου προστάτου
τῆς ἐκκλησίας ὑμῶν Γρηγορίου μέχρι τοῦ
μακαρίου τούτου, ἄλλον ἐπ̓ ἄλλῳ προστιθεὶς καὶ
συναρμόζων ἀεί, οἷον ἔκ τινος ἁρμοῦ λίθων πολυτελῶν,
θαυμαστὸν οἷον κάλλος τῆς ἐκκλησίας ὑμῶν
ἐχαρίσατο. ὥστε οὐδὲ τῶν ἐφεξῆς ἀπελπιστέον.
οἶδε γὰρ Κύριος τοὺς ὄντας αὐτοῦ, καὶ ἀγάγοι ἂν <note n="5" place="unspecified" anchored="yes">ἂν ομ. ε.</note>
<pb id="v.1.p.168" />
εἰς τὸ μέσον τοὺς παῤ ἡμῶν τυχὸν οὐ προσδοκωμένους.
Πάλαι με θέλοντα τῶν λόγων παύσασθαι, ἡ
ὀδύνη τῆς καρδίας οὐκ ἐπιτρέπει. ἀλλ̓ ἐπισκήπτω
ὑμῖν πρὸς τῶν πατέρων, πρὸς τῆς ὀρθῆς
πίστεως, πρὸς τοῦ μακαρίου τούτου, διαναστῆναι
τὴν ψυχήν, οἰκεῖον ἕκαστον ἑαυτοῦ τὸ σπουδαζόμενον
κρίναντα, καὶ τῆς ἐφ̓ ἑκάτερα τῶν πραγμάτων
ἐκβάσεως πρῶτον αὐτὸν ἀπολαύσειν
ἡγούμενον: μηδέ, τὸ τοῖς πολλοῖς συμβαῖνον,
πρὸς τὸν πλησίον τὴν τῶν κοινῶν ἐπιμέλειαν
ἀπωθεῖσθαι, εἶτα, ἑκάστου τῇ αὐτοῦ <note n="1" place="unspecified" anchored="yes">αὐτῇ α, β, ξ, δ, ε, φ.</note> διανοίᾳ
τῶν πραγμάτων ὀλιγωροῦντος, λαθεῖν ἅπαντας
ἴδιον ἑαυτοῖς κακὸν διὰ τῆς ἀμελείας ἐπισπασαμένους.
Ταῦτα εἴτε ὡς γειτόνων συμπάθεια, εἴτε ὡς
ὁμοδοξούντων κοινωνία, εἴτε καί, ὅπερ ἀληθέστερόν
ἐστι, τῷ τῆς ἀγάπης πειθομένων <note n="2" place="unspecified" anchored="yes">πειθομένῳ β, ε.</note> νόμῳ
καὶ τὸν ἐκ τοῦ σιωπῆσαι κίνδυνον ἐκκλινόντων,
μετὰ πάσης εὐνοίας δέξασθε, πεπεισμένοι ὅτι
καύχημα ἡμῶν ἐστέ, καθάπερ καὶ ἡμεῖς ὑμῶν,
εἰς τὴν ἡμέραν τοῦ Κυρίου, καὶ ὅτι, ἐκ τοῦ
δοθησομένου ποιμένος ὑμῖν, ἢ <note n="3" place="unspecified" anchored="yes">ἢ ομ. ξ, δ.</note> ἐπὶ πλέον τῷ
συνδέσμῳ τῆς ἀγάπης ἑνωθησόμεθα, ἢ πρὸς
παντελῆ διάστασιν: ὃ μὴ γένοιτο, μηδὲ <note n="4" place="unspecified" anchored="yes">οὐδὲ α, β, ξ, δ.</note> ἔσται
τῇ τοῦ Θεοῦ χάριτι, οὐδ̓ ἂν αὐτὸς εἴποιμι νῦν
βλάσφημον οὐδέν. <note n="5" place="unspecified" anchored="yes">οὐδὲ ἕν α, β, ξ, δ.</note> τοῦτο δὲ εἰδέναι ὑμᾶς
βουλόμεθα, ὅτι εἰ καὶ πρὸς τὴν εἰρήνην τῶν
ἐκκλησίων συντρέχοντα ἡμῖν οὐκ ἔσχομεν τὸν
μακάριον, διά τινας, ὡς αὐτὸς ἡμῖν <note n="6" place="unspecified" anchored="yes">ἡμᾶς α, β, φ.</note> διεβεβαιοῦτο,
<pb id="v.1.p.170" />
προλήψεις, ἀλλ̓ οὖν γε τῆς πρὸς αὐτὸν ὁμοδοξίας
καὶ τοῦ ἀεὶ κοινωνὸν ἐπικαλεῖσθαι τῶν
πρὸς τοὺς αἱρετικοὺς ἀγώνων, ὑπὸ μάρτυρι τῷ
Θεῷ καὶ ἀνθρώποις τοῖς πεπειραμένοις ἡμῶν,
οὐδένα καιρὸν ἀπελείφθημεν.
</p></div1></body></text></TEI.2>