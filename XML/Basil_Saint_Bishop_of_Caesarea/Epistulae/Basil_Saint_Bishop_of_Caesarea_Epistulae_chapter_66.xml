<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="66" org="uniform" sample="complete"><head>Ἀθανασίῳ, ἐπισκόπῳ Ἀλεξανδρείας</head><p>
Οὐδένα τοσοῦτον ἡγοῦμαι λυπεῖν τὴν παροῦσαν
τῶν ἐκκλησιῶν κατάστασιν, μᾶλλον δὲ σύγχυσιν,
εἰπεῖν ἀληθέστερον, ὅσον τὴν σὴν τιμιότητα: συγκρίνοντα
μὲν τοῖς ἀρχαίοις τανῦν, καὶ παρὰ πόσον
ταῦτα ἐκείνων ἐξήλλακται λογιζόμενον, καὶ ὅτι εἰ
κατὰ τὴν αὐτὴν ὁρμὴν ὑπορρέοι ἐπὶ τὸ χεῖρον τὰ
πράγματα, οὐδὲν ἔσται <note n="2" place="unspecified" anchored="yes">ἔστι ε.</note> τὸ κωλῦον, εἴσω ὀλίγου
χρόνου πρὸς ἄλλο τι σχῆμα παντελῶς μεθαρμοσθῆναι
τὰς ἐκκλησίας. ταῦτα πολλάκις ἐπ̓ ἐμαυτοῦ
γενόμενος διενοήθην, ὅτι εἰ ἡμῖν οὕτως ἐλεεινὴ
τῶν ἐκκλησιῶν ἡ παρατροπὴ καταφαίνεται, ποίαν
τινὰ εἰκὸς ἐπὶ τούτοις ψυχὴν ἔχειν τὸν τῆς
ἀρχαίας εὐσταθείας καὶ ὁμονοίας περὶ τὴν πίστιν
τῶν ἐκκλησιῶν τοῦ Κυρίου <note n="3" place="unspecified" anchored="yes">Θεοῦ εδιτι αντι#3ι.</note> πεπειραμένον; ἀλλ̓
ὥσπερ τὸ πολὺ τῆς λύπης τὴν σὴν τελειότητα περιίσταται,
οὕτως ἡγούμεθα προσήκειν καὶ τῆς ὑπὲρ
τῶν ἐκκλησιῶν μερίμνης τὸ πλέον τῇ σῇ διαφέρειν
φρονήσει. πάλαι οἶδα καὶ αὐτός, κατὰ τὴν
ἐνυπάρχουσάν μοι μετρίως τῶν πραγμάτων κατάληψιν,
μίαν ἐπιγνοὺς ὁδὸν βοηθείας ταῖς καθ̓
<pb id="v.2.p.28" />
ἡμᾶς ἐκκλησίαις, τὴν παρὰ τῶν δυτικῶν ἐπισκόπων
σύμπνοιαν. εἰ γὰρ βουληθεῖεν, ὃν ἀνέλαβον
ὑπὲρ ἑνὸς ἢ δύο τῶν κατὰ τὴν δύσιν ἐπὶ κακοδοξίᾳ
φωραθέντων ζῆλον, τοῦτον καὶ ὑπὲρ τῆς παροικίας
τῶν καθ̓ ἡμᾶς μερῶν ἐπιδείξασθαι, τάχα ἄν τι
γένοιτο τοῖς κοινοῖς ὄφελος, τῶν τε κρατούντων τὸ
ἀξιόπιστον τοῦ πλήθους δυσωπουμένων, καὶ τῶν
ἑκασταχοῦ λαῶν ἀκολουθούντων αὐτοῖς ἀναντιρρήτως.
Τίς οὖν ταῦτα διαπράξασθαι τῆς σῆς συνέσεως
δυνατώτερος; τίς συνιδεῖν τὸ δέον ὀξύτερος; τίς ἐνεργῆσαι
τὰ χρήσιμα πρακτικώτερος; τίς πρὸς τὴν
καταπόνησιν τῶν ἀδελφῶν συμπαθέστερος; τίς τῆς
σεμνοτάτης σου πολιᾶς <note n="1" place="unspecified" anchored="yes">πολιτείας τρες μσς. ετ μεδιξαευς σεξ. μαν.</note> πάσῃ τῇ δύσει αἰδεσιμώτερος; <note n="2" place="unspecified" anchored="yes">αἰδεσιμώτατος ε.</note>
κατάλιπέ τι μνημόσυνον τῷ βίῳ τῆς
σῆς ἐπάξιον πολιτείας, τιμιώτατε πάτερ. τοὺς
μυρίους ἐκείνους ὑπὲρ τῆς εὐσεβείας ἄθλους ἑνὶ
τούτῳ κατακόσμησον <note n="3" place="unspecified" anchored="yes">κατάστησον εδιτι αντι#3ι.</note> ἔργῳ. ἔκπεμψόν τινας ἐκ
τῆς ἁγίας τῆς ὑπὸ σὲ ἐκκλησίας ἄνδρας δυνατοὺς
ἐν τῇ ὑγιαινούσῃ διδασκαλίᾳ πρὸς τοὺς κατὰ τὴν
δύσιν ἐπισκόπους: διήγησαι αὐτοῖς τὰς κατασχούσας
ἡμᾶς συμφοράς: ὑπόθου τρόπον ἀντιλήψεως:
γενοῦ Σαμουὴλ ταῖς ἐκκλησίαις: πολεμουμένοις
τοῖς λαοῖς συγκακοπάθησον: ἀνένεγκε εἰρηνικὰς
<pb id="v.2.p.30" />
προσευχάς: αἴτησον χάριν παρὰ τοῦ Κυρίου,
εἰρήνης τι μνημόσυνον ἐναφεῖναι <note n="1" place="unspecified" anchored="yes">ἐναφεθῆναι εδιτι αντι#3ι.</note> ταῖς ἐκκλησίαις.
οἶδα ὅτι ἀσθενεῖς αἱ ἐπιστολαὶ πρὸς συμβουλὴν τοῦ
τοσούτου πράγματος. ἀλλ̓ οὔτε αὐτὸς τῆς παῤ
ἑτέρων παρακλήσεως χρῄζεις, οὐ μᾶλλόν γε ἢ
τῶν ἀγωνιστῶν οἱ γενναιότατοι τῆς παρὰ τῶν
παίδων ὑποφωνήσεως: οὔτε ἡμεῖς ἀγνοοῦντα διδάσκομεν,
ἀλλ̓ ἐσπουδακότι τὴν ὁρμὴν ἐπιτείνομεν.
Πρὸς μὲν οὖν τὰ λοιπὰ τῆς ἀνατολῆς ἴσως σοι
καὶ πλειόνων συνεργίας προσδεῖ, καὶ ἀνάγκη
ἀναμένειν τοὺς ἐκ τῆς δύσεως. ἡ μέντοι τῆς κατὰ τὴν
Ἀντιόχειαν ἐκκλησίας εὐταξία προδήλως τῆς σῆς
ἤρτηται θεοσεβείας: ὥστε τοὺς μὲν οἰκονομῆσαι,
τοὺς δὲ καθησυχάσαι, ἀποδοῦναι δὲ τὴν ἰσχὺν
τῇ ἐκκλησίᾳ διὰ τῆς συμφωνίας. καὶ γὰρ ὅτι
ὀφείλεις, κατὰ τοὺς σοφωτάτους τῶν ἰατρῶν, τῆς
ἐπιμελείας ἐκ τῶν καιριωτάτων ἄρχεσθαι, παντὸς
ἀκριβέστερον αὐτὸς ἐπίστασαι. τί δ̓ ἂν γένοιτο
ταῖς κατὰ τὴν οἰκουμένην ἐκκλησίαις τῆς Ἀντιοχείας
ἐπικαιριώτερον; <note n="2" place="unspecified" anchored="yes">ἔτι καιριώτερον αλιι μσς. καιριώτερον εδιτι αντι#3ι.</note> ἣν εἰ συνέβη πρὸς
<pb id="v.2.p.32" />
ὁμόνοιαν ἐπανελθεῖν, οὐδὲν ἐκώλυεν, ὥσπερ <note n="1" place="unspecified" anchored="yes">ὡσπερεί ε.</note>
κεφαλὴν ἐρρωμένην, παντὶ τῷ σώματι ἐπιχορηγεῖν
τὴν ὑγίειαν. τῷ ὄντι δὲ τῆς σῆς δεῖται
σοφίας καὶ εὐαγγελικῆς συμπαθείας τὰ ἐκείνης
τῆς πόλεως ἀρρωστήματα: ἥ γε οὐχ ὑπὸ τῶν
αἱρετικῶν διατέτμηται μόνον, ἀλλὰ καὶ ὑπὸ τῶν
τὰ αὐτὰ φρονεῖν ἀλλήλοις λεγόντων διασπᾶται.
ταῦτα δὲ ἑνῶσαι καὶ εἰς ἑνὸς <note n="2" place="unspecified" anchored="yes">μίαν ε.</note> σώματος συναγαγεῖν
ἁρμονίαν ἐκείνου μόνου ἐστί, τοῦ καὶ τοῖς
ξηροῖς ὀστέοις τὴν εἰς νεῦρα καὶ σάρκα πάλιν
ἐπάνοδον τῇ ἀφάτῳ αὐτοῦ δυνάμει χαριζομένου.
πάντως δὲ τὰ μεγάλα ὁ <note n="3" place="unspecified" anchored="yes">ὁ ομ. ε.</note> Κύριος διὰ τῶν ἀξίων
αὐτοῦ ἐνεργεῖ. πάλιν οὖν καὶ ἐνταῦθα τῇ σῇ
μεγαλοφυΐᾳ πρέπειν τὴν τῶν τηλικούτων διακονίαν
ἐλπίζομεν, ὥστε καταστορέσαι μὲν τοῦ λαοῦ
τὸν τάραχον, παῦσαι δὲ τὰς μερικὰς προστασίας,
ὑποτάξαι δὲ πάντας ἀλλήλοις ἐν ἀγάπῃ, καὶ τὴν
ἀρχαίαν ἰσχὺν ἀποδοῦναι τῇ Ἐκκλησίᾳ.
</p></div1></body></text></TEI.2>