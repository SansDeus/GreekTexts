<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="313" org="uniform" sample="complete"><head>Κηνσίτορι</head><p>
Οὐκ ἔστι πόρρωθεν ἰδεῖν τὰς οἰκονομίας τοῦ
Θεοῦ, ἀλλ̓ ὑπὸ μικροψυχίας οἱ ἄνθρωποι πρὸς
τὸ ἐν ποσὶν ἀποβλέπομεν, καὶ πολλάκις ἐπὶ
ἀγαθὸν πέρας ἀγόμενοι δυσχεραίνομεν, ἀνεχομένου
ἡμῶν τῆς ἀμαθίας τοῦ πάντα ἐν τῇ ἑαυτοῦ <note n="1" place="unspecified" anchored="yes">αὐτοῦ εδιτι αντι#3υι.</note>
σοφίᾳ διοικοῦντος Δεσπότου. μέμνησαι γὰρ
δήπου ὅσον ἐδυσχεράναμεν <note n="2" place="unspecified" anchored="yes">ἐδυσχεραίνομεν ρεγιυς υτερ#3υε ετ ξοισλ. σεξ.</note> τότε πρὸς τὴν ἐπιτεθεῖσαν
ἡμῖν φροντίδα, ὅσους παρελάβομεν τῶν
φίλων εἰς τὸ δἰ αὐτῶν ἀπώσασθαι τὴν ἐπήρειαν.
οὕτω γὰρ ὠνομάζομεν <note n="3" place="unspecified" anchored="yes">ὀνομάζομεν εδιτι αντι#3υι.</note> τὸ πρᾶγμα.
Ἀλλὰ νῦν ὁρᾶς ὁποῖα τὰ παρόντα. παρέσχε
γάρ σοι ὁ Θεὸς ἀφορμὴν τοῦ τὴν καλοκἀγαθίαν
τῶν τρόπων εἰς φανερὸν ἀγαγεῖν καὶ παντὶ τῷ
ἐφεξῆς βίῳ ἀγαθῆς μνήμης ἀφορμὰς ἐναφεῖναι.
ὁποῖαι γὰρ ἂν ὦσιν αἱ ἀποτιμήσεις αὗται,
τοιαῦται καὶ αἱ ἐπ̓ αὐταῖς μνῆμαι παρὰ τῶν
ἐπιγινομένων διασώζεσθαι πεφύκασιν. <note n="4" place="unspecified" anchored="yes"><lemma targOrder="U" from="ROOT" to="DITTO">τοιαῦται...πεφύκασιν</lemma> τοιαύτη καὶ ἡ ἐπ̓ αὐτοῖς μνήμη...πέφυκε εδιτι αντι#3υι.</note> ἐπεὶ <note n="5" place="unspecified" anchored="yes">δὲ αδδ. μσς. ετ εδιτι.</note> δὲ
οὐδὲ εὐχομένοις Γαλάταις ὑπῆρξεν ἂν φιλανθρωποτέρου
<pb id="v.4.p.252" />
ἤθους ἐπιτυχεῖν, ἀκριβῶς ἐγὼ πέπεισμαι.
ἔχω δὲ οὐ Γαλάτας μακαρίζειν τῆς σῆς ἐπιστασίας
μόνον, ἀλλὰ καὶ αὐτὸς ἐμαυτόν. <note n="1" place="unspecified" anchored="yes">ἑαυτὸν εδιτι αντι#3υι.</note> ἔστι
γὰρ κἀμοὶ οἶκος ἐν Γαλατίᾳ, καὶ οἴκων γε ὁ
λαμπρότατος σὺν Θεῷ, εἰς ὃν εἰ τύχοιμι παρὰ
σοῦ τινος βοηθείας ῾τεύξομαι δὲ ἕως ἂν ἡ φιλία
τὴν οἰκείαν ἰσχὺν ἔχᾐ, μεγάλην εἴσομαι τῷ Θεῷ τὴν χάριν.
Εἰ οὖν τις λόγος παρὰ τῇ σῇ τιμιότητι τῆς
ἐμῆς φιλίας, ὁμολογουμένην τινὰ ὠφέλειαν παρασχέσθαι
τῷ οἴκῳ τοῦ θαυμασιωτάτου ἄρχοντος
Σουλπικίου <note n="2" place="unspecified" anchored="yes">Οὐλπικίου εδιτι αντι#3υι.</note> ἡμῶν ἕνεκεν παρακλήθητι, ὥστε
ὑφελεῖν τι τῆς νῦν οὔσης ἀπογραφῆς, μάλιστα
μὲν ἀξιόλογον καὶ τῆς σῆς μεγαλονοίας ἄξιον,
προσθήσω δὲ ὅτι καὶ τῆς ἡμετέρας πρεσβείας
τῶν ἀγαπώντων σε: εἰ δὲ μή, ἀλλ̓ ὅσον οἵ τε
καιροὶ <note n="3" place="unspecified" anchored="yes">χρόνοι εδιτι αντι#3υι.</note> συγχωροῦσι καὶ ἡ τῶν πραγμάτων ἐπιδέχεται
φύσις: πάντως δὲ ὑφελεῖν καὶ μὴ ἐᾶσαι
ἐπὶ τῆς ταυτότητος: ὥστε <note n="4" place="unspecified" anchored="yes">ὡς ε ετ μεδ.</note> ἡμᾶς μυρίων ὧν
ἔχομεν παρὰ τοῦ ἀγαθοῦ ἄρχοντος εὐεργεσιῶν
μίαν χάριν ταύτην διὰ τῆς σῆς σεμνότητος ἀντεκτίσαι.
</p></div1></body></text></TEI.2>