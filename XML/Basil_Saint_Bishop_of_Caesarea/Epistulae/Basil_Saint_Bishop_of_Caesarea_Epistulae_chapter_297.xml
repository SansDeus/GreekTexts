<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="297" org="uniform" sample="complete"><head>Ἐλευθέρᾳ <note n="1" place="unspecified" anchored="yes">Ἰουλίττῃ αδδ. ξοισλ. ρεξεντ.</note></head><p>
Πάνυ ἐμαυτῷ ἐπιβάλλειν κρίνων καὶ διὰ τὸ
τῆς ἡλικίας πρεσβυτικὸν καὶ διὰ τὸ τῆς πνευματικῆς
διαθέσεως γνήσιον τὴν ἀσύγκριτόν σου
εὐγένειαν καὶ ἐν τῇ σωματικῇ παρουσίᾳ ἐπισκέπτεσθαι,
καὶ ἀπούσης <note n="2" place="unspecified" anchored="yes">ἀπούσῃ ε ετ εδιτι αντι#3υι.</note> μὴ ἀπολιμπάνεσθαι,
ἀλλὰ γράμμασιν ἀποπληροῦν τὸ ἐνδέον, ἐπειδὴ
εὗρον πρέπουσαν διάκονον τῶν πρὸς τὴν σὴν
σεμνότητα γραμμάτων τήνδε δἰ αὐτῆς προσφθέγγομαί
σε, προηγουμένως παρορμῶν ἐπὶ τὸ ἔργον
τὸ τοῦ Κυρίου, ἵνα σε ὁ ἅγιος Θεὸς τιμίως παρενεγκὼν
τὰς ἡμέρας τῆς παροικίας σου ἐν πάσῃ
εὐσεβείᾳ καὶ σεμνότητι, ἀξίαν καὶ τῶν μελλόντων
ἀγαθῶν καταστήσειεν.
Ἔπειτα δὲ καὶ τὴν προειρημένην θυγατέρα
παρακατατίθεμαί <note n="3" place="unspecified" anchored="yes">παρακατατίθημι ξλαρομ.</note> σοι, ἵνα ὡς ἐμὴν μὲν θυγατέρα
σεαυτῆς δὲ ἀδελφὴν οὕτω δέξῃ, καὶ περὶ ὧν ἂν
τῇ εὐσχήμονί σου καὶ καθαρᾷ ψυχῇ ἀνακοινώσεται, <note n="4" place="unspecified" anchored="yes">ἀνακοινώμηται ε.</note>
ἰδιοπαθήσῃς <note n="5" place="unspecified" anchored="yes">ἰδιοπαθήσεις ε.</note> καὶ ἀντιλάβῃ <note n="6" place="unspecified" anchored="yes">ἀντιλάβῃς εδιτι αντι#3υι.</note> αὐτῆς, ὡς
παρὰ τοῦ Κυρίου προηγουμένως ἔχουσα τὸν
μισθόν, ἔπειτα καὶ ἡμᾶς ἀναπαύουσα τοὺς ἐν
σπλάγχνοις Χριστοῦ τὸ τῆς ἀγάπης σοι μέτρον ἀποπληροῦντας.
<pb id="v.4.p.214" />
</p></div1></body></text></TEI.2>