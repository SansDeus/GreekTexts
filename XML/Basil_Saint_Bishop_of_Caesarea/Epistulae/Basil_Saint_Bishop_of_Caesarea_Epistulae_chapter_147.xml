<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="147" org="uniform" sample="complete"><head>Ἀβουργίῳ</head><p>
Μῦθον ἐνόμιζον τέως τὰ τοῦ Ὁμήρου, ὅτε
ἐπῄειν αὐτοῦ τὸ ἕτερον μέρος τῆς ποιήσεως, ἐν ᾧ
τὰ τοῦ Ὀδυσσέως πάθη μεταδιδάσκει. ἀλλ̓
ἐκεῖνα τὰ μυθικὰ τέως καὶ ἄπιστα πάνυ ἡμᾶς
πιθανὰ νομίζειν ἐδίδαξεν ἡ περὶ τὸν πάντα ἄριστον
Μάξιμον περιπέτεια. καὶ γὰρ καὶ <note n="2" place="unspecified" anchored="yes">καί ομ. ε.</note> οὗτος ἄρχων
<pb id="v.2.p.354" />
ἐγένετο ἔθνους οὐ φαυλοτάτου, ὥσπερ ἐκεῖνος ὁ
στρατηγὸς τῶν Κεφαλλήνων. καὶ πολλὰ χρήματα
ἄγων ἐκεῖνος γυμνὸς ἐπανῆλθε, καὶ τοῦτον οὕτως
ἡ συμφορὰ διέθηκεν, ὡς κινδυνεῦσαι ἐν ἀλλοτρίοις
ῥάκεσιν ὀφθῆναι τοῖς οἴκοι. <note n="1" place="unspecified" anchored="yes">οἰκείοις εδιτι αντι#3ι.</note> καὶ ταῦτα πέπονθε,
Λαιστρυγόνας τάχα που ἐφ̓ ἑαυτὸν παροξύνας,
καὶ Σκύλλῃ περιπεσὼν ἐν γυναικείᾳ μορφῇ
κυνείαν ἐχούσῃ ἀπανθρωπίαν καὶ ἀγριότητα.
ἐπεὶ οὖν μόλις αὐτῷ ὑπῆρξε τὸν ἄφυκτον
τοῦτον διανήξασθαι κλύδωνα, σὲ δἰ ἡμῶν ἱκετεύει,
ἀξιῶν αἰδεσθῆναι τὴν κοινὴν φύσιν καὶ ἐπὶ ταῖς
παῤ ἀξίαν αὐτοῦ συμφοραῖς ἀλγήσαντα, μὴ
σιωπῇ κρύψαι τὰ κατ̓ αὐτόν, ἀλλὰ διαγγεῖλαι
τοῖς ἐν δυνάμει, ὥστε μάλιστα μὲν καὶ γενέσθαι
τινὰ αὐτῷ βοήθειαν πρὸς τὴν σκευωρηθεῖσαν <note n="2" place="unspecified" anchored="yes">σκαιωρηθεῖσαν ηαρλ., ξλαρομ.</note>
ἐπήρειαν: εἰ δὲ μή, δημοσιευθῆναι γοῦν τὴν
προαίρεσιν τοῦ εἰς αὐτὸν ἐμπαροινήσαντος.
ἀρκοῦσα γὰρ τῷ ἠδικημένῳ παραμυθία ἡ τῶν
ἐπιβουλευσάντων αὐτῷ τῆς πονηρίας φανέρωσις.
</p></div1></body></text></TEI.2>