<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="141" org="uniform" sample="complete"><head>Εὐσεβίῳ, ἐπισκόπῳ Σαμοσάτων</head><p>
Ἐδεξάμην ἤδη δύο ἐπιστολὰς παρὰ τῆς ἐνθέου
καὶ τελειοτάτης φρονήσεώς σου, ὧν ἡ μὲν ὑπέγραφεν
ἡμῖν ἐναργῶς, ὅπως μὲν προσεδοκήθημεν ὑπὸ
τοῦ λαοῦ τοῦ ὑπὸ τὴν χεῖρα τῆς ὁσιότητός σου,
ὅσον δὲ ἐλυπήσαμεν ἀπολειφθέντες τῆς ἁγιωτάτης
συνόδου. ἡ δὲ ἑτέρα, ἡ παλαιοτέρα μέν, ὡς
εἰκάζω τῷ γράμματι, ὕστερον δὲ ἡμῖν ἀποδοθεῖσα,
διδασκαλίαν περιεῖχε πρέπουσάν σοι καὶ ἡμῖν
ἀναγκαίαν, μὴ καταρρᾳθυμεῖν τῶν ἐκκλησιῶν τοῦ
Θεοῦ, μηδὲ κατὰ μικρὸν προΐεσθαι τοῖς ὑπεναντίοις
τὰ πράγματα, ἀφ̓ ὧν τὰ μὲν ἐκείνων αὐξήσει,
<pb id="v.2.p.340" />
τὰ δὲ ἡμέτερα μειωθήσεται. καὶ οἶμαι πρὸς
ἑκατέραν ἀποκεκρίσθαι: πλὴν ἀλλὰ καὶ νῦν,
ἐπειδὴ ἄδηλον εἰ οἱ πιστευθέντες τὴν διακονίαν
διέσωσαν ἡμῶν τὰς ἀποκρίσεις, περὶ τῶν αὐτῶν
ἀπολογοῦμαι: πρὸς μὲν τὴν ἀπόλειψιν ἀληθεστάτην
πρόφασιν γράφων, ἧς οἶμαι τὴν ἀκοὴν
καὶ μέχρι τῆς σῆς ὁσιότητος διαβεβηκέναι, ὅτι
ὑπὸ ἀρρωστίας κατεσχέθην τῆς μέχρις αὐτῶν με
τῶν πυλῶν τοῦ θανάτου καταγαγούσης. καὶ ἔτι
καὶ νῦν, ἡνίκα ἀπέστελλον περὶ τούτων, λείψανα
φέρων τῆς ἀρρωστίας ἔγραφον. ταῦτα δέ ἐστι
τοιαῦτα, ὥστε ἐξαρκεῖν ἑτέρῳ νοσήματα <note n="1" place="unspecified" anchored="yes">ἑτέρων νοσήματα ε; ἑτέρῳ νοσήματα ηαρλ., μεδ.; ἑτέρων νοσήματι εδιτι αντι#3ι.</note> εἶναι δύσφορα.
Πρὸς δὲ τό, ὅτι οὐ ῥᾳθυμίᾳ ἡμετέρᾳ τὰ τῶν
ἐκκλησιῶν τοῖς ἐναντίοις προδέδοται, εἰδέναι
βούλομαι τὴν θεοσέβειάν σου, ὅτι οἱ κοινωνικοὶ
δῆθεν ἡμῖν τῶν ἐπισκόπων, ἢ ὄκνῳ, ἢ τῷ πρὸς
ἡμᾶς ὑπόπτως ἔχειν ἔτι καὶ μὴ καθαρῶς, ἢ τῇ
παρὰ τοῦ διαβόλου ἐγγινομένῃ πρὸς τὰς ἀγαθὰς
πράξεις ἐναντιώσει, συνάρασθαι <note n="2" place="unspecified" anchored="yes">συναίρεσθαι εδιτι αντι#3ι.</note> ἡμῖν οὐκ ἀνέχονται.
ἀλλὰ σχήματι μὲν δῆθεν οἱ πλείους ἐσμὲν
μετ̓ ἀλλήλων, προστεθέντος ἡμῖν καὶ τοῦ χρηστοῦ
Βοσπορίου, ἀληθείᾳ δὲ πρὸς οὐδὲν ἡμῖν τῶν
ἀναγκαιοτάτων συναίρονται: ὥστε με καὶ ὑπὸ τῆς
ἀθυμίας ταύτης τὸ πλεῖστον μέρος πρὸς τὴν
ἀνάληψιν ἐμποδίζεσθαι, συνεχῶς μοι τῶν ἀρρωστημάτων
<pb id="v.2.p.342" />
ἐκ τῆς σφοδρᾶς λύπης ἀποστρεφόντων. <note n="1" place="unspecified" anchored="yes">ὑποστρεφόντων ε.</note>
Τί δ̓ ἂν ποιήσαιμι μόνος, τῶν κανόνων, ὡς καὶ
αὐτὸς οἶδας, ἐνὶ τὰς τοιαύτας οἰκονομίας μὴ συγχωρούντων;
καίτοι τίνα θεραπείαν οὐκ ἐθεράπευσα;
ποίου κρίματος αὐτοὺς οὐκ ἀνέμνησα τὰ
μὲν διὰ γραμμάτων, τὰ δὲ καὶ διὰ τῆς συντυχίας;
ἦλθον γὰρ καὶ μέχρι τῆς <note n="2" place="unspecified" anchored="yes">τῆς ομ. ε.</note> πόλεως κατὰ
ἀκοὴν τοῦ ἐμοῦ θανάτου. ἐπεὶ δὲ ἔδοξε τῷ Θεῷ
ζῶντας ἡμᾶς παῤ αὐτῶν καταληφθῆναι, διελέχθημεν
αὐτοῖς τὰ εἰκότα. καὶ παρόντα μὲν αἰδοῦνται,
καὶ ὑπισχνοῦνται τὰ εἰκότα πάντα, ἀπολειφθέντες
δὲ πάλιν πρὸς τὴν ἑαυτῶν ἀνατρέχουσι γνώμην.
ταῦτα καὶ ἡμεῖς τῆς κοινῆς καταστάσεως τῶν
πραγμάτων ἀπολαύομεν, προδήλως τοῦ Κυρίου
ἐγκαταλιπόντος ἡμᾶς, τοὺς διὰ τὸ πληθυνθῆναι
τὴν ἀνομίαν ψύξαντας τὴν ἀγάπην. ἀλλὰ
πρὸς πάντα ἡμῖν ἀρκεσάτω ἡ μεγάλη σου καὶ
δυνατωτάτη πρὸς Θεὸν ἱκεσία. τάχα γὰρ ἂν
ἢ γενοίμεθά τι τοῖς πράγμασι χρήσιμοι, ἢ
διαμαρτόντες <note n="3" place="unspecified" anchored="yes">διαμαρτάνοντες εδιτι αντι#3ι.</note> τῶν σπουδαζομένων, φύγοιμεν τὴν κατάκρισιν.
<pb id="v.2.p.344" />
</p></div1></body></text></TEI.2>