<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="165" org="uniform" sample="complete"><head>Ἀσχολίῳ, ἐπισκόπῳ Θεσσαλονίκης</head><p>
Παλαιὰν ἡμῖν εὐχὴν ὁ ἅγιος Θεὸς ἐξεπλήρωσε,
καταξιώσας ἡμᾶς γράμμασι τῆς ἀληθινῆς σου
θεοσεβείας ἐντυχεῖν. τὸ μὲν γὰρ μέγιστον καὶ
τῆς μεγίστης σπουδῆς ἄξιον αὐτόν σε ἰδεῖν καὶ
ὀφθῆναί σοι, καὶ τῶν ἐν σοὶ τοῦ Πνεύματος χαρισμάτων
δἰ ἑαυτῶν ἀπολαῦσαι: ἐπειδὴ δὲ τοῦτο ἥ
τε τοῦ τόπου διάστασις ἀφαιρεῖται, καὶ αἱ ἰδίᾳ
ἑκάτερον ἡμῶν κατέχουσαι περιστάσεις, δευτέρας
εὐχῆς ἄξιον γράμμασι συνεχέσι τῆς ἐν Χριστῷ
σου <note n="1" place="unspecified" anchored="yes">σου ομ. ε.</note> ἀγάπης τρέφεσθαι τὴν ψυχήν. ὃ καὶ νῦν
ἡμῖν ὑπῆρξεν, ὅτε ἐλάβομεν εἰς χεῖρας τὴν ἐπιστολὴν
τῆς συνέσεώς σου: πλέον γὰρ ἢ διπλασίους
ἐγενόμεθα τῇ ἀπολαύσει τῶν ἐπεσταλμένων. καὶ
γὰρ ἦν τῷ ὄντι καὶ αὐτήν σου καθορᾷν τὴν ψυχήν,
οἷον δἰ ἐσόπτρου τινὸς τῶν λόγων διαφαινομένην.
πολυπλασίονα δὲ ἡμῖν τὴν εὐφροσύνην ἐποίει οὐ
μόνον τὸ τοιοῦτον εἶναί σε ὁποῖον ἡ πάντων
μαρτυρία παρίστησιν, ἀλλ̓ ὅτι τὰ ἐν σοὶ καλὰ
τῆς πατρίδος ἡμῶν ἐστὶ σεμνολογήματα. οἷον
γὰρ εὐθαλής τις κλάδος ῥίζης γενναίας ἀφορμηθεὶς
τῶν πνευματικῶν καρπῶν τὴν ὑπερορίαν ἐνέπλησας.
ὥστε εἰκότως ἡ πατρὶς ἡμῶν τοῖς οἰκείοις
βλαστήμασιν ἐπαγάλλεται. καὶ ἡνίκα τοὺς ὑπὲρ
τῆς πίστεως ἀγῶνας διήθλεις, <note n="2" place="unspecified" anchored="yes">διῆλθες εδιτι αντι#3ι.</note> ἐδόξαζε τὸν Θεόν,
<pb id="v.2.p.430" />
ἀκούουσα τὴν τῶν πατέρων ἀγαθὴν κληρονομίαν
διαφυλαττομένην ἔν σοι.
Οἷα δέ σου <note n="1" place="unspecified" anchored="yes">σοι μεδ.</note> καὶ τὰ παρόντα; μάρτυρι, νέον <note n="2" place="unspecified" anchored="yes"><lemma targOrder="U" from="ROOT" to="DITTO">μάρτυρι νέον</lemma> μαρτυρεῖ νέῳ εδιτι αντι#3ι.</note>
ἀθλήσαντι <note n="3" place="unspecified" anchored="yes">ἀνθήσαντι ε.</note> ἐπὶ τῆς γείτονος ὑμῖν βαρβάρου, τὴν
ἐνεγκοῦσαν ἐτίμησας, οἷόν τις εὐγνώμων γεωργὸς
τοῖς παρασχομένοις τὰ σπέρματα τὰς ἀπαρχὰς
τῶν καρπῶν ἀποπέμπων. ὄντως <note n="4" place="unspecified" anchored="yes">γάρ αδδ. εδιτι αντι#3ι.</note> πρέποντα
ἀθλητῇ Χριστοῦ τὰ δῶρα: μάρτυς τῆς ἀληθείας
ἄρτι τὸν τῆς δικαιοσύνης ἀναδησάμενος στέφανον:
ὃν καὶ ὑπεδεξάμεθα χαίροντες, καὶ ἐδοξάσαμεν
τὸν Θεὸν τὸν ἐν πᾶσι τοῖς ἔθνεσι πληρώσαντα
λοιπὸν τὸ εὐαγγέλιον τοῦ Χριστοῦ αὐτοῦ. παρακέκλησο
δὲ καὶ ἡμῶν τῶν ἀγαπώντων σε μεμνῆσθαι
ἐν ταῖς προσευχαῖς, καὶ σπουδαίως ὑπὲρ τῶν
ψυχῶν ἡμῶν προσεύχεσθαι τῷ Κυρίῳ, ἵνα
καταξιωθῶμέν ποτε ἄρξασθαι καὶ αὐτοὶ δουλεύειν
τῷ Θεῷ <note n="5" place="unspecified" anchored="yes">Κυρίῳ ε.</note> κατὰ τὴν ὁδὸν τῶν ἐντολῶν αὐτοῦ, ἃς
ἔδωκεν ἡμῖν εἰς σωτηρίαν. <note n="6" place="unspecified" anchored="yes">αὐτοῦ αδδ. ε.</note>
</p></div1></body></text></TEI.2>