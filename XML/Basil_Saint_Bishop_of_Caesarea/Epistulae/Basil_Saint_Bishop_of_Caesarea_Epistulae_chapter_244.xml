<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="244" org="uniform" sample="complete"><head>Πατροφίλῳ, ἐπισκόπῳ τῆς ἐν Αἰγεαῖς ἐκκλησίας.</head><p>
Ἐνέτυχόν σου τοῖς γράμμασιν, ἃ διὰ τοῦ
ἀδελφοῦ ἡμῶν Στρατηγίου τοῦ συμπρεσβυτέρου
ἀπέστειλας, καὶ ἐνέτυχον ἡδέως. πῶς γὰρ οὐκ
ἔμελλον, καὶ παρὰ ἀνδρὸς συνετοῦ γεγραμμένοις,
καὶ παρὰ καρδίας τὴν πρὸς πάντας ἀγάπην ἐκ
τῆς ἐντολῆς τοῦ Κυρίου κατορθοῦν δεδιδαγμένης;
καὶ σχεδὸν ἐγνώρισα τῆς ἐν τῷ παρελθόντι
χρόνῳ σιωπῆς τὴν αἰτίαν. ἀποροῦντι γὰρ ἐῴκεις
καὶ ἐκθαμβουμένῳ, εἰ Βασίλειος ἐκεῖνος, ὁ
τοιῶσδε δουλεύσας ἐκ παιδὸς τῷ δεῖνι, ὁ τάδε
<pb id="v.3.p.450" />
ποιήσας ἐπὶ τῶν καιρῶν τῶνδε καὶ τάδε, ὁ τὸν
πρὸς τοὺς μυρίους πόλεμον τῆς πρὸς τὸν ἕνα
θεραπείας ἕνεκεν καταδεξάμενος: οὗτος νῦν ἕτερος
γέγονεν ἐξ ἑτέρου, καὶ πόλεμον ἀντὶ τῆς ἀγάπης
ἀνῄρηται, καὶ ὅσα ἄλλα ἐπέστειλας, ἱκανῶς τῆς
ψυχῆς τὴν ἔκπληξιν ἐν τῇ παραλόγῳ τῶν πραγμάτων
μεταβολῇ ἐνδεικνύμενος. καὶ εἴ τι ἡμῶν
καὶ καθήψω, οὐκ ἐδεξάμην τοῦτο δυσκόλως. οὐ
γὰρ οὕτως εἰμὶ ἀνουθέτητος, ὡς πρὸς τὰς ἀγαπητικὰς
ἐπιπλήξει τῶν ἀδελφῶν δυσχεραίνειν.
τοσοῦτον γὰρ ἀπέχω τοῖς ἐπεσταλμένοις ἄχθεσθαι,
ὥστε μικροῦ καὶ ἐγέλασα ἐπ̓ αὐτοῖς, εἴ τοσούτων
ὄντων καὶ τηλικούτων, ἃ ἡμῖν ἐδόκει τὴν
πρὸς ἀλλήλους φιλίαν πρότερον βεβαιοῦν, αὐτὸς
ἐπὶ μικροῖς τοῖς μέχρι σοῦ φθάσασι τηλικαύτην
ἔγραψας τὴν ἔκπληξιν πεπονθέναι. ἄῤ οὖν
καὶ σὺ τὸ τῶν πολλῶν πέπονθας, οἳ καταλιπόντες
τῶν πραγμάτων ἐξετάζειν τὴν φύσιν, τοῖς ἀνθρώποις
προσέχουσι, περὶ ὧν οἱ λόγοι, καὶ
γίνονται, οὐχὶ τῆς ἀληθείας ἐξετασταί, ἀλλὰ τῆς
διαφορᾶς τῶν προσώπων δοκιμασταί, ἐπιλαθόμενοι
τῆς παραινέσεως, ὅτι Ἐπιγινώσκειν
πρόσωπον ἐν κρίσει, οὐ καλόν.
Πλὴν ἀλλ̓ ἐπειδὴ Θεὸς πρόσωπον ἐν κρίσει
ἀνθρώπου οὐ λαμβάνει, ἣν πρὸς τὸ μέγα δικαστήριον
ἀπολογίαν παρεσκεύασα, ταύτην καὶ σοὶ
γνωρίσαι οὐ παραιτήσομαι. ὅτι οὐδὲν παῤ ἡμῶν
<pb id="v.3.p.452" />
τὸ ἐξ ἀρχῆς, οὔτε μικρὸν οὔτε μεῖζον, γέγονε τῆς
διαστάσεως αἴτιον: ἀλλ̓ ἄνθρωποι μισοῦντες
ἡμᾶς, δἰ ἃς ἴσασιν προφάσεις αὐτοὶ ῾οὐ γὰρ
ἐμὲ χρὴ λέγειν περὶ αὐτῶν οὐδέν̓, συνεχεῖς
ἐποιοῦντο τὰς διαβολάς, καὶ ἅπαξ μὲν ταύτας
καὶ δὶς ἀπεδυσάμεθα, ὡς δὲ ἀπέραντον ἦν τὸ
πρᾶγμα, καὶ οὐδὲν ὄφελος τῆς συνεχοῦς ἀπολογίας.
ἡμῶν μὲν μακρὰν ἀπῳκισμένων, τῶν δὲ
ψευδολόγων ἐγγύθεν ἐχόντων ταῖς καθ̓ ἡμῶν
τιτρώσκειν διαβολαῖς καρδίαν εὐκαταγώνιστον
καὶ οὐ δεδιδαγμένην τὴν ἑτέραν τῶν ἀκοῶν
ἀκεραίαν φυλάττειν τῷ μὴ παρόντι: τῶν Νικοπολιτῶν
ἀπαιτούντων τινὰ πληροφορίαν πίστεως,
ὃ πάντως οὐδὲ ὑμεῖς ἠγνοήσατε, ἔδοξεν ἡμῖν τὴν
διακονίαν τοῦ γράμματος ὑποδέξασθαι. ἐλογισάμεθα
γὰρ δύο κατορθώσειν ἐν ταὐτῷ: τούς
τε Νικοπολίτας πείσειν μὴ κακῶς φρονεῖν περὶ
τοῦ ἀνδρός, καὶ τῶν διαβαλλόντων ἡμᾶς ἐμφράξειν
τὰ στόματα, τῆς κατὰ τὴν πίστιν
συμφωνίας τὰς ἑκατέρωθεν συκοφαντίας ἀποκλειούσης.
καὶ δὴ καὶ συγγέγραπτο μὲν ἡ
πίστις, προσηνέχθη δὲ παῤ ἡμῶν: ὑπεγράφη
δέ ὡς ὑπεγράφη, καὶ χωρίον ὑπεδείχθη συνόδου
δευτέρας, καὶ καιρὸς ἕτερος, ὥστε καὶ τοὺς
κατὰ τὴν παροικίαν ἀδελφοὺς ἡμῶν συνελθόντας
ἑνωθῆναι ἀλλήλοις, καὶ γνησίαν καὶ ἄδολον τοῦ
λοιποῦ εἶναι τὴν κοινωνίαν.
Ἡμεῖς μὲν οὖν ἀπηντήσαμεν κατὰ τὴν προθεσμίαν,
καὶ οἱ σὺν ἡμῖν ἀδελφοὶ οἱ μὲν παρῆσαν,
<pb id="v.3.p.454" />
οἱ δὲ ἐπέρρεον, φαιδροὶ πάντες καὶ πρόθυμοι, ὡς
ἐπὶ εἰρήνην τρέχοντες: καὶ γράμματα παῤ ἡμῶν,
καὶ ἡμεροδρόμοι σημαίνοντες, ὅτι πάρεσμεν: καὶ
γὰρ ἡμέτερον ἦν τὸ χωρίον τὸ ἀποδεδειγμένον εἰς
ὑποδοχὴν τῶν συντρεχόντων. ὡς δὲ ἐκ τοῦ ἑτέρου
μέρους οὐδεὶς ἦν, οὔτε προτρέχων, οὔτε εὐαγγελιζόμενος
τὴν παρουσίαν τῶν προσδοκωμένων, οἱ δὲ
παῤ ἡμῶν ἀποσταλέντες ἐπανῆλθον κατήφειαν
πολλὴν καὶ γογγυσμὸν τῶν ἐκεῖ διηγούμενοι, ὡς
καινῆς πίστεως παῤ ἡμῶν καταγγελθείσης: καὶ
ἐλέγοντο διορίζεσθαι, ἦ μὴν μὴ ἐπιτρέψειν τῷ
ἐπισκόπῳ αὐτῶν πρὸς ἡμᾶς διαβῆναι: ἦλθε δέ τις
καὶ γράμμα φέρων ἡμῖν, ἀφωσιωμένον καὶ οὐδεμίαν
ἔχον μνήμην τῶν ἐξ ἀρχῆς συγκειμένων. καὶ ὁ
πάσης δέ μοι αἰδοῦς καὶ τιμῆς ἄξιος ἀδελφὸς
Θεόφιλος, ἕνα τῶν αὐτῷ συνόντων ἀποστείλας,
ἐδήλωσέ τινα, ἃ ἐνόμισε καὶ αὐτῷ ἐπιβάλλοντα
εἶναι εἰπεῖν καὶ ἡμῖν ἀκοῦσαι πρέποντα. ἐπιστεῖλαι
γὰρ οὐκ ἠξίωσεν, οὐ τὸν ἐκ τῶν γραμμάτων
ἔλεγχον ὑφορώμενος τοσοῦτον, ὅσον φροντίζων
τοῦ μὴ εἰς ἀνάγκην ἐλθεῖν προσειπεῖν ἡμᾶς ὡς
ἐπισκόπους: πλήν γε δή, ὅτι σφοδρὰ ἦν τὰ ῥήματα,
καὶ ἀπὸ καρδίας ἐκθερμανθείσης ἐξενεχθέντα.
ἐπὶ τούτοις διελύθημεν κατῃσχυμμένοι,
καὶ συμπεπτωκότες τῇ γνώμῃ, οὐκ ἔχοντες ὅ τι
τοῖς ἐρωτῶσιν ἀποκρινούμεθα. χρόνος δὲ οὐ
πολὺς ἐν τῷ μέσῳ, καὶ ἀποδημία μέχρι Κιλίκων:
κἀκεῖθεν ἐπάνοδος. καὶ γράμματα εὐθύς, ἀπαγόρευσιν
ἔχοντα τῆς πρὸς ἡμᾶς κοινωνίας.
<pb id="v.3.p.456" />
Ἡ δὲ αἰτία τῆς ἀπορρήξεως, ὅτι Ἀπολλιναρίῳ,
φησίν, ἐπεστείλαμεν, καὶ τὸν συμπρεσβύτερον
ἡμῶν Διόδωρον ἔχομεν κοινωνικόν. ἐγὼ δὲ
Ἀπολλινάριον μὲν ἐχθρὸν οὐδέποτε ἡγησάμην,
ἀλλ̓ ἔστιν ἐφ̓ οἷς καὶ αἰδοῦμαι τὸν ἄνδρα: οὐ μὴν
οὕτως ἐμαυτὸν τῷ ἀνθρώπῳ συνῆψα, ὥστε τὰ ἐκείνου
ἐγκλήματα αὐτὸς ὑποδέχεσθαι: ὅπου γε ἔχω
τινὰ καὶ αὐτὸς ἐγκαλεῖν αὐτῷ, ἐντυχών τισι τῶν
συνταγμάτων αὐτοῦ. οὐ μὴν περὶ τοῦ Πνεύματος
τοῦ ἁγίου ἢ αἰτήσας αὐτὸν οἶδα βιβλίον, ἢ ἀποσταλὲν
ὑποδεξάμενος. ἀλλὰ πολυφωνότατον μὲν αὐτὸν
ἀκούω πάντων συγγραφέων γεγενῆσθαι, ὀλίγοις
δὲ ἐντετύχηκα τῶν συνταγμάτων αὐτοῦ: οὐδὲ
γὰρ σχολή μοί ἐστι τὰ τοιαῦτα διερευνᾶσθαι, καὶ
ἅμα δυσχερής τις εἰμὶ πρὸς τὴν τῶν νεωτέρων
παραδοχήν, ᾧ γε τὸ σῶμα οὐδὲ τῇ ἀναγνώσει τῶν
θεοπνεύστων Γραφῶν φιλοπόνως καὶ καθ̓ ὃν δεῖ
τρόπον συγχωρεῖ παραμένειν. τί οὖν πρὸς ἐμὲ
τοῦτο, εἴ τις συνέγραψέ τι μὴ ἀρέσκον τῷ δεῖνι;
καίτοι εἰ δεῖ ἄλλον ὑπὲρ ἄλλου τὰς εὐθύνας
ὑπέχειν, ὁ ἐμοὶ ἐγκαλῶν ὑπὲρ Ἀπολλιναρίου
ἀπολογείσθω ἡμῖν ὑπὲρ Ἀρείου τοῦ ἰδίου
διδασκάλου. καὶ ὑπὲρ Ἀετίου τοῦ ἰδίου αὐτοῦ
μαθητοῦ. ἡμεῖς δὲ οὔτε ἐδιδάχθημέν τι, οὔτε
ἐμαθητεύθημεν τῷ ἀνδρί, οὗ τὰ ἐγκλήματα ἡμῖν
περιτρέπουσι. Διόδωρον δέ, ὡς θρέμμα τοῦ
<pb id="v.3.p.458" />
μακαρίου Σιλουανοῦ, τὸ ἐξ ἀρχῆς ὑπεδεξάμεθα:
νῦν δὲ καὶ ἀγαπῶμεν καὶ περιέπομεν διὰ τὴν
προσοῦσαν αὐτῷ τοῦ λόγου χάριν, δἰ ἧς πολλοὶ
τῶν ἐντυγχανόντων βελτίους γίνονται.
Ἐπὶ τούτοις τοῖς γράμμασι διατεθεὶς ὡς εἰκὸς
ἦν, καὶ ἐκπλαγεὶς πρὸς τὴν οὕτω παράλογον καὶ
ἀθρόαν μεταβολήν, οὐδὲ ἀντιφθέγξασθαι ἠδυνήθην.
συνδέδετο μὲν γάρ μοι ἡ καρδία, παρεῖτο
δὲ ἡ γλῶσσα, νεναρκήκει δὲ ἡ χείρ: καὶ ἔπαθον
πάθος ψυχῆς ἀγεννοῦς ῾εἰρήσεται γὰρ τἀληθές,
πλὴν ἀλλὰ συγγνώμης ἄξιον̓: μικροῦ καὶ εἰς
μισανθρωπίαν ἐξέπεσον, καὶ πᾶν μοι ἦθος ὕποπτον
ἐνομίσθη, καὶ μὴ εἶναι ἐν ἀνθρώπου φύσει τὸ
τῆς ἀγάπης καλόν, ἀλλὰ ῥῆμα εἶναι εὐπρόσωπον
καλλωπισμόν τινα παρέχον τοῖς κεχρημένοις, οὐ
μὴν ἐνυπάρχειν κατ̓ ἀλήθειαν καρδίᾳ ἀνθρώπου
τὴν διάθεσιν ταύτην, εἰ γὰρ ὁ δοκῶν ἐκ παιδὸς
εἰς γῆρας βαθὺ ἐπιμέλειαν ἑαυτοῦ πεποιῆσθαι ἐκ
τοιούτων προφάσεων οὕτω ῥᾳδίως ἐξηγριώθη,
μηδὲν τῶν ἡμετέρων ὑπολογισάμενος, μηδὲ τὴν
ἐν τῷ παρελθόντι πεῖραν τῆς οὕτως εὐτελοῦς
διαβολῆς κυριωτέραν θέμενος, ἀλλ̓ οἷόν τις
πῶλος ἀδάμαστος, οὔπω φέρειν καλῶς τὸν ἀναβάτην
δεδιδαγμένος, ἐκ μικρᾶς ὑποψίας ἀνεχαίτισε
καὶ ἀπεσείσατο καὶ χαμαὶ ἔρριψεν οἷς
πρότερον ἐπηγάλλετο: τί χρὴ περὶ τῶν ἄλλων
ὑπονοεῖν, πρὸς οὓς οὔτε ἡμῖν τοσαῦτα τῆς φιλίας
ἐστὶν ἐνέχυρα οὔτε παῤ αὐτῶν τοιαύτη τῆς τῶν
τρόπων ἐπιμελείας ἐπίδειξις; ταῦτα κατ̓ ἐμαυτὸν
ἀνελίσσων ἐν τῇ ψυχῇ, καὶ συνεχῶς στρέφων ἐν
<pb id="v.3.p.460" />
τῇ καρδίᾳ, μᾶλλον δὲ ἀναστρεφόμενος ὑπ̓
αὐτῶν τὴν καρδίαν, οὕτω δακνόντων με καὶ
νυσσόντων διὰ τῆς μνήμης, οὐδὲν ἐκείνοις ἀπεκρινάμην
τοῖς γράμμασιν, οὐχ ὑπεροψίᾳ σιωπήσας
῾μὴ τοῦτο οἰηθῇς, ἀδελφέ: οὐ γὰρ ἀνθρώποις
ἀπολογούμεθα, ἀλλὰ κατενώπιον τοῦ Θεοῦ ἐν
Χριστῷ λαλοῦμεν̓, ἀπορίᾳ δὲ καὶ ἀμηχανίᾳ καὶ
τῷ μὴ ἔχειν εἰπεῖν τι τῆς λύπης ἄξιον.
Ἕως ἐν τούτοις ἦμεν, ἐπικατέλαβεν ἡμᾶς ἕτερα
γράμματα πρὸς Δαζίζαν τινὰ γεγραμμένα δῆθεν,
τῇ δὲ ἀληθείᾳ πᾶσιν ἀνθρώποις ἐπεσταλμένα, ὡς
δηλοῖ αὐτῶν ἡ οὕτως ὀξεῖα διάδοσις, ὡς ἐν ὀλίγαις
ἡμέραις ἐν παντὶ μὲν τῷ Πόντῳ κατασπαρῆναι
καὶ τὴν Γαλατίαν ἐπιδραμεῖν. φασὶ δέ τινες,
ὅτι καὶ Βιθυνοὺς διεξελθόντες οἱ τῶν ἀγαθῶν
τούτων ἄγγελοι μέχρις αὐτοῦ ἔφθασαν Ἑλλησπόντου.
τίνα δὲ ἦν τὰ καθ̓ ἡμῶν πρὸς Δαζίζαν
ἐπεσταλμένα, πάντως μὲν οἶδας. οὐ γὰρ οὕτω
σε μακρὰν τῆς ἑαυτῶν φιλίας τίθενται, ὥστε σε
μόνον ἀγέραστον τῆς τιμῆς ἐκείνης καταλιπεῖν.
εἰ δὲ οὐκ ἦλθεν εἰς σὲ τὰ γράμματα, ἀλλ̓ ἐγώ
σοι ἀποστέλλω. ἐν οἷς εὑρήσεις ἡμᾶς κατηγορουμένους,
δόλον καὶ ῥᾳδιουργίαν, φθορὰν
ἐκκλησιῶν καὶ ψυχῶν ἀπώλειαν, καὶ τὸ πάντων,
ὡς αὐτοὶ νομίζουσιν, ἀληθέστερον, ὅτι ἐγκάθετον
ἐκείνην τὴν προβολὴν τῆς πίστεως ἐποιησάμεθα,
οὐ Νικοπολίταις διακονούμενοι, ἀλλ̓ αὐτοὶ
λαβεῖν δολερῶς ὁμολογίαν ἐπινοήσαντες. τούτων
μὲν οὖν κριτὴς Κύριος: καὶ γὰρ τίς ἂν
γένοιτο τῶν ἐν καρδίᾳ λογισμῶν ἐναργὴς ἀπόδειξις;
ἐκεῖνο δὲ αὐτῶν ἐθαύμασα, εἰ ὅτι μὲν τῷ
<pb id="v.3.p.462" />
παῤ ἡμῶν ἐπιδοθέντι βιβλίῳ ὑπέγραψαν
τοσαύτῃ κέχρηνται διαστάσει, ὥστε καὶ ὄντα
καὶ μὴ ὄντα εἰς τὴν τῶν ἐγκαλούντων αὐτοῖς
πληροφορίαν συμφύρειν, ὅτι δὲ ἐν τῇ Ῥώμῃ
ἔγγραφος αὐτῶν ὁμολογία τῆς ἐν Νικαίᾳ πίστεως
ἀπόκειται, τοῦτο οὐκ ἐννοοῦσιν, οὐδὲ ὅτι διὰ
τῆς ἑαυτῶν χειρὸς ἐπέδωκαν τῇ ἐν Τυάνοις συνόδῳ
τὸ ἀπὸ Ῥώμης βιβλίον, ὃ παῤ ἡμῖν κατάκειται,
τὴν αὐτὴν ταύτην πίστιν ἔχον. καὶ τῆς
ἰδίας ἑαυτῶν δημηγορίας ἐπελάθοντο, ἣν εἰς τὸ
μέσον καταστάντες τότε, ὠδύροντο μὲν τὴν
ἀπάτην, δἰ ἧς ὑπήχθησαν συνθέσθαι τῷ τόμῳ
τῷ παρὰ τοῦ συστήματος Εὐδοξίου συντεταγμένῳ:
διότι ταύτην ἐπενόησαν τοῦ σφάλματος
ἐκείνου ἀπολογίαν, τὸ ἀπελθόντας εἰς Ῥώμην,
ἐκεῖθεν λαβεῖν τὴν τῶν πατέρων πίστιν, ἵνα ἣν
ἐποίησαν βλάβην ταῖς ἐκκλησίαις τῇ πρὸς
τὸ κακὸν συνθήκῃ, ταύτην ἐπανορθώσωνται τῇ
ἐπεισαγωγῇ τοῦ βελτίονος. ἀλλ̓ οἱ τὰς μακροτάτας
ἀποδημίας ὑπὲρ τῆς πίστεως ὑποστάντες,
καὶ τὰ σοφὰ ταῦτα δημηγορήσαντες, νῦν λοιδοροῦνται
ἡμᾶς, ὡς δολίως πορευομένους, καὶ ἐν
σχήματι ἀγάπης τὰ τῶν ἐπιβουλευόντων ποιοῦντας.
δηλοῖ δὲ καὶ τὰ νῦν περιφερόμενα κατεγνωκέναι
αὐτοὺς τῆς ἐν Νικαίᾳ πίστεως. εἶδον γὰρ
Κύζικον, καὶ μετ̓ ἄλλης πίστεως ἐπανῆλθον.
Καὶ τί τὸ ἐν τοῖς ῥήμασιν εὐμετάθετον λέγω,
πολλῷ μείζονας ἐξ αὐτῶν τῶν πραγμάτων τῆς
ἐπὶ τὰ ἐναντία περιτροπῆς ἔχων τὰς ἀποδείξεις;
οἱ γὰρ πεντακοσίων ἐπισκόπων δόγματι κατ̓
<pb id="v.3.p.464" />
αὐτῶν ἐξενεχθέντι μὴ εἴξαντες, μηδὲ καταδεξάμενοι
τῆς οἰκονομίας τῶν ἐκκλησιῶν ἀποστῆναι, τοσούτων
εἰς τὴν τῆς καθαιρέσεως αὐτῶν γνώμην συμφωνησάντων:
διότι, φασίν, οὐκ ἦσαν Πνεύματος
ἁγίου μέτοχοι, οὐδὲ Θεοῦ χάριτι τὰς ἐκκλησίας
οἰκονομοῦντες, ἀλλ̓ ἀνθρωπίνῃ δυναστείᾳ καὶ
ἐπιθυμίᾳ δόξης κενῆς τὰ προστασίας ἁρπάσαντες:
οὗτοι νῦν τοὺς παῤ ἐκείνων χειροτονηθέντας
ὡς ἐπισκόπους δέχονται. οὓς ἐρώτησον
ἀντ̓ ἐμοῦ, εἰ καὶ τῶν ἀνθρώπων πάντων καταφρονοῦσιν,
ὡς οὔτ̓ ὀφθαλμοὺς ἐχόντων, οὔτ̓
ὦτα, οὔτε καρδίαν αἰσθητικήν, ὅσον γοῦν δύνασθαι
συνιδεῖν τῶν γενομένων τὸ ἀνακόλουθον, ἐν
τῇ ἑαυτῶν καρδίᾳ τίνα διάνοιαν ἔχουσι; πῶς
δύνανται δύο εἶναι ἐπίσκοποι, ὅ τε καθῃρημένος
ὑπὸ Εὐιππίου, καὶ ὁ παῤ αὐτοῦ κεχειροτονημένος;
τῆς γὰρ αὐτῆς χειρὸς ἔργον ἀμφότερα.
ὃς εἰ μὴ εἶχε τὴν δεδομένην τῷ Ἱερεμίᾳ χάριν,
κατασκάπτειν καὶ ἀνοικοδομεῖν, ἐκριζοῦν καὶ
καταφυτεύειν, οὔτ̓ ἂν ἐξερρίζωσε τοῦτον, οὔτ̓ ἂν
ἐκεῖνον ἐφύτευσεν. εἰ δὲ τὸ ἕτερον αὐτῷ δίδως,
συγχωρήσεις αὐτῷ καὶ τὸ ἕτερον. ἀλλ̓ εἷς
σκοπός, ὡς ἔοικε, τὸ ἑαυτῶν ζητεῖν πανταχοῦ, καὶ
φίλον μὲν ἡγεῖσθαι τὸν ταῖς ἐπιθυμίαις αὐτῶν
συνεργοῦντα, πολέμιον δὲ κρίνειν, καὶ μηδεμιᾶς
κατ̓ αὐτοῦ διαβολῆς φείδεσθαι, τὸν ταῖς ἐπιθυμίαις
αὐτῶν ἀνθιστάμενον.
<pb id="v.3.p.466" />
Οἷαι γὰρ αὐτῶν καὶ αἱ νῦν κατὰ τῆς Ἐκκλησίας
οἰκονομίαι. φρικταὶ μὲν διὰ τὴν τῶν ποιούντων
εὐκολίαν, ἐλεειναὶ δὲ διὰ τὴν τῶν πασχόντων
ἀναισθησίαν. Εὐιππίου τέκνα καὶ Εὐιππίου
ἔκγονα, διὰ πρεσβείας ἀξιοπίστου ἐκ τῆς ὑπερορίας
μετακληθέντες εἰς τὴν Σεβάστειαν, ἐπιστεύθησαν
τὸν λαόν. παρέλαβον τὸ θυσιαστήριον,
ζύμη ἐγένοντο τῆς ἐκεῖ ἐκκλησίας. παῤ ὧν
ἡμεῖς μὲν ὡς ὁμοουσιασταὶ διωκόμεθα. Εὐστάθιος
δὲ ὁ βαστάσας ἐν τῷ χάρτῃ ἀπὸ Ῥώμης
μέχρι Τυάνων τὸ ὁμοούσιον, οὗτος νῦν αὐτοῖς
ἀνακέκραται, εἰ καὶ ὅτι παραδεχθῆναι εἰς τὴν
πολυπόθητον αὐτῶν κοινωνίαν οὐκ ἠδυνήθη, ἢ
φοβηθέντων τὸ πλῆθος τῶν κατ̓ αὐτοῦ συμφωνησάντων,
ἢ αἰδεσθέντων τὸ ἀξιόπιστον.
τίνες γὰρ ἦσαν οἱ συνειλεγμένοι, καὶ πῶς μὲν
χειροτονηθεὶς ἕκαστος, ἀπὸ ποίου δὲ τοῦ ἐξ
ἀρχῆς βίου ἐπὶ ταύτην παρῆλθε τὴν δυναστείαν
νῦν, ἐγὼ μὲν μή ποτε οὕτω σχολάσαιμι, ὥστε τὰς
ἐκείνων πράξεις ἐκδιηγεῖσθαι. ἔμαθον γὰρ
προσεύχεσθαι: Ὅπως ἂν μὴ λαλήσῃ τὸ στόμα
μου τὰ ἔργα τῶν ἀνθρώπων. αὐτὸς δὲ ἐρευνήσας
μαθήσῃ: κἄν σε διαφύγῃ, τὸν κριτὴν πάντως οὐ
λήσεται.
Ὃ μέντοι πέπονθα πάθος οὐ παραιτήσομαι καὶ
πρὸς τὴν σὴν ἐξειπεῖν ἀγάπην, ὅτι πέρυσιν,
ἀσθενήσας πυρετῷ λαβροτάτῳ, καὶ ἐγγίσας
<pb id="v.3.p.468" />
μέχρις αὐτῶν τῶν πυλῶν τοῦ θανάτου, εἶτα ὑπὸ
τῆς τοῦ Θεοῦ φιλανθρωπίας ἀνακληθείς, δυσχερῶς
εἶχον πρὸς τὴν ἐπάνοδον, λογιζόμενος εἰς
οἷα πάλιν ἔρχομαι κακά: καὶ κατ̓ ἐμαυτὸν
ἐσκόπουν, τί ποτε ἄρα ἐστὶ τὸ ἐν τῷ βάθεῖ τῆς
σοφίας ἀποκείμενον τοῦ Θεοῦ, δἰ ὃ ἐμοὶ πάλιν
τῆς ἐν σαρκὶ ζωῆς ἡμέραι συνεχωρήθησαν.
ἐπειδὴ δὲ ἔγνων ταῦτα, ἐλογισάμην, ὅτι ἐβουλήθη
ἡμᾶς ὁ Κύριος ἰδεῖν παυσαμένας τοῦ σάλου τὰς
ἐκκλησίας, ὃν ἔπαθον πρὸ τούτου ἐπὶ τῷ χωρισμῷ
τῶν διὰ τὴν περιπεπλασμένην αὐτοῖς σεμνότητα
πάντα πιστευομένων. ἢ καὶ τάχα τονῶσαί μου
τὴν ψυχὴν καὶ νηπτικωτέραν πρός γε τὸ ἐφεξῆς
καταστῆσαι ὁ Κύριος ἐβουλήθη, ὡς μὴ προσέχειν
ἀνθρώποις, ἀλλὰ διὰ τῶν εὐαγγελικῶν ἐντολῶν
καταρτίζεσθαι, αἳ οὔτε καιροῖς οὔτε περιστάσεσιν
ἀνθρωπίνων πραγμάτων συμμεταβάλλονται, ἀλλ̓
αἱ αὐταὶ διαμένουσιν, ὡς προηνέχθησαν ἀπὸ τοῦ
ἀψευδοῦς καὶ μακαρίου στόματος, οὕτω διαιωνίζουσαι.
Ἄνθρωποι δὲ ταῖς νεφέλαις ἐοίκασι, πρὸς τὰς
τῶν πνευμάτων μεταβολὰς ἄλλοτε κατ̓ ἄλλο
μέρος τοῦ ἀέρος ἐμφερομέναις. καὶ μάλιστα δὴ
οὗτοι, περὶ ὧν ὁ λόγος, πολυτροπώτατοι τῶν εἰς
ἡμετέραν πεῖραν ἡκόντων ἐφάνησαν. εἰ μὲν καὶ
εἰς τὰ λοιπὰ τοῦ βίου πράγματα εἴποιεν ἂν οἱ
συμβεβιωκότες, ὃ δ̓ οὖν ἐμοὶ ἐφάνη, τὸ περὶ τὴν
πίστιν αὐτῶν εὐμετάθετον, οὐκ οἶδα μέχρι τοῦ
<pb id="v.3.p.470" />
νῦν ἐν ἄλλοις οὔτε αὐτὸς ἱστορήσας οὔτε ἀκούσας
ἑτέρων. Ἀρείῳ κατηκολούθουν τὸ ἐξ ἀρχῆς: μετέθεντο
πρὸς Ἑρμογένην, τὸν κατὰ διάμετρον
ἐχθρὸν ὄντα τῆς Ἀρείου κακοδοξίας, ὡς δηλοῖ
αὐτὴ ἡ πίστις ἡ κατὰ Νίκαιαν παῤ ἐκείνου τοῦ
ἀνδρὸς ἐκφωνηθεῖσα ἐξ ἀρχῆς. ἐκοιμήθη Ἑρμογένης,
καὶ πάλιν μετέστησαν πρὸς Εὐσέβιον,
ἄνδρα κορυφαῖον τοῦ κατὰ Ἄρειον κύκλου, ὡς
οἱ πειραθέντες φασίν. ἐκεῖθεν ἐκπεσόντες δἰ
ἃς δήποτε αἰτίας, πάλιν ἀνέδραμον εἰς τὴν
πατρίδα, καὶ πάλιν τὸ Ἀρειανὸν ὑπέκρυπτον
φρόνημα. παρελθόντες εἰς τὴν ἐπισκοπήν, ἵνα
τὰ ἐν μέσῳ παραλίπω, ὅσας ἐξέθεντο πίστεις.
ἐπ̓ Ἀγκύρας ἄλλην, ἑτέραν ἐν Σελευκείᾳ, ἑτέραν
ἐν Κωνσταντινουπόλει, τὴν πολυθρύλλητον, ἐν
Λαμψάκῳ ἑτέραν, μετὰ ταῦτα τὴν ἐν Νίκῃ τῆς
Θράκης, νῦν πάλιν τὴν ἐν Κυζίκῳ: ἧς τὰ μὲν
ἄλλα οὐκ ἐπίσταμαι, τοσοῦτον δὲ ἀκούω, ὅτι τὸ
ὁμοούσιον κατασιγάσαντες, τὸ κατ̓ οὐσίαν ὅμοιον
νῦν ἐπιφέρουσι, καὶ τὰς εἰς Πνεῦμα τὸ ἅγιον
βλασφημίας μετ̓ Εὐνομίου συγγράφουσι. τούτων
δὲ τῶν πίστεων ἃς ἀπηριθμησάμην, εἰ καὶ μὴ
πᾶσαι πρὸς ἀλλήλας ἔχουσιν ἐναντίως, ἀλλ̓ οὖν
τὸ εὐμετάβολον τοῦ τρόπου ὁμοίως συνιστῶσι,
διὰ τὸ μηδέποτε αὐτοὺς ἐπὶ τῶν αὐτῶν ἑστάναι
ῥημάτων. ταῦτά ἐστιν ἀληθῆ, μυρίων ἑτέρων
ἀποσιωπηθέντων.
<pb id="v.3.p.472" />
Ἐπειδὴ δὲ καὶ πρὸς ὑμᾶς διέβησαν νῦν, ἀξιοῦμεν
ἀντιγράψαι διὰ τοῦ αὐτοῦ ἀνδρὸς ῾λέγω δὲ
τοῦ συμπρεσβυτέρου ἡμῶν Στρατηγίοὐ, εἴτε ὁ
αὐτὸς διέμεινας πρὸς ἡμᾶς, εἴτε καὶ ἠλλοιώθης
ἀπὸ τῆς συντυχίας. οὔτε γὰρ ἐκείνους εἰκὸς ἦν
σιωπῆσαι, οὔτε αὐτὸν σέ, τὸν ἡμῖν τοιαῦτα
γράψαντα, μὴ οὐχὶ καὶ πρὸς ἐκείνους τῇ παρρησίᾳ
χρήσασθαι. εἰ μὲν οὖν μένοις ἐν τῇ
πρὸς ἡμᾶς κοινωνίᾳ τοῦτο ἄριστον καὶ εὐχῆς
τῆς ἀνωτάτω ἄξιον: εἰ δέ σε πρὸς ἑαυτοὺς
μετέθηκαν, λυπηρὸν μέν. πῶς γὰρ οὐκ ἀδελφοῦ
τοιούτου χωρισμός; πλὴν εἰ καὶ μηδὲν ἄλλο,
τὸ γοῦν φέρειν τὰς τοιαύτας ζημίας παῤ αὐτῶν
ἐκείνων ἱκανῶς ἐγυμνάσθημεν.
</p></div1></body></text></TEI.2>