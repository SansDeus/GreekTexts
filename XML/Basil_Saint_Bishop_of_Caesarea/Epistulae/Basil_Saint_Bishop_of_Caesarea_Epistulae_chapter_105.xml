<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="105" org="uniform" sample="complete"><head>Διακόνοις θυγατράσι Τερεντίου Κόμητος <note n="1" place="unspecified" anchored="yes">Φερεντίου κόμητος εδιτι αντι#3ι. περὶ πίστεως αδδ. #3υιδαμ μσς.</note></head><p>
Ἐγὼ καὶ Σαμοσάτοις ἐπιστὰς προσεδόκησα
συντεύξαθαι τῇ κοσμιότητι ὑμῶν: καὶ ἐπειδὴ
διήμαρτον τῆς συντυχίας, οὐ μετρίως ἤνεγκα τὴν
ζημίαν, λογιζόμενος πότε εἴη ἢ ἐμοὶ δυνατὸν πάλιν
πλησιάσαι τοῖς καθ̓ ὑμᾶς χωρίοις ἢ <note n="2" place="unspecified" anchored="yes">εἰ αδδ. ε.</note> ὑμῖν <note n="3" place="unspecified" anchored="yes"><lemma targOrder="U" from="ROOT" to="DITTO"> ἢ ὑμῖν</lemma>ἤ εἰ ὑμῖν εδιτι αντι#3ι.</note>
αἱρετὸν τὴν ἡμετέραν καταλαβεῖν. ἀλλ̓ ἐκεῖνα
μὲν κείσθω ἐν τῷ θελήματι τοῦ Κυρίου.
Τὸ δὲ νῦν ἔχον, ἐπειδὴ εὗρον τὸν υἱὸν Σωφρόνιον
πρὸς ὑμᾶς ἐξορμῶντα, ἡδέως αὐτῷ τὴν ἐπιστολὴν
ἐπέθηκα <note n="4" place="unspecified" anchored="yes"> ἐπέδωκα εδιτι αντι#3ι.</note> ταύτην, προσηγορίαν ὑμῖν κωμίζουσαν
καὶ τὴν ἡμετέραν γνώμην δηλοῦσαν, ὅτι οὐ
διαλιμπάνομεν τῇ τοῦ Θεοῦ χάριτι μεμνημένοι
ὑμῶν, καὶ εὐχαριστοῦντες ὑπὲρ ὑμῶν τῷ Κυρίῳ
ὅτι ἀγαθῆς ῥίζης ἀγαθὰ βλαστήματά ἐστε,
ἔγκαρπα τοῖς ἀγαθοῖς ἔργοις, καὶ τῷ ὄντι ὡς
κρίνα ἐν μέσῳ ἀκανθῶν. τὸ γὰρ ὑπὸ τοσαύτης
διαστροφῆς τῶν παραφθειρόντων τὸν λόγον τῆς
ἀληθείας περικυκλουμένας μὴ ἐνδοῦναι πρὸς τὰς
ἀπάτας, μηδὲ τὸ ἀποστολικὸν τῆς πίστεως
κήρυγμα καταλιπούσας πρὸς τὴν νῦν ἐπιπολάζουσαν
καινοτομίαν <note n="5" place="unspecified" anchored="yes">κενοφωνίαν ε.</note> μετατεθῆναι, πῶς οὐχὶ
μεγάλης μὲν πρὸς τὸν Θεὸν εὐχαριστίας ἄξιον,
μεγάλους δὲ ὑμῖν ἐπαίνους δικαιότατα προξενεῖ;
<pb id="v.2.p.200" />
εἰς Πατέρα καὶ Υἱὸν καὶ ἅγιον Πνεῦμα πεπιστεύκατε:
μὴ προδῶτε ταύτην τὴν παρακαταθήκην:
πατέρα τὴν πάντων ἀρχήν: Υἱὸν μονογενῆ, ἐξ
αὐτοῦ γεννηθέντα, ἀληθινὸν Θεόν, τέλειον ἐκ τελείου,
εἰκόνα ζῶσαν, ὅλον δεικνύντα ἐν ἑαυτῷ τὸν
Πατέρα: Πνεῦμα ἅγιον, ἐκ Θεοῦ τὴν ὕπαρξιν ἔχον, <note n="1" place="unspecified" anchored="yes"><lemma targOrder="U" from="ROOT" to="DITTO">ὕπαρξιν ἔχον</lemma> ὕπαρχον #3υιδαμ μσς.</note>
τὴν πηγὴν τῆς ἁγιότητος, δύναμιν ζωῆς παρεκτικήν,
χάριν τελειοποιόν, δἰ οὖ υἱοθετεῖται ἄνθρωπος,
καὶ ἀπαθανατίζεται <note n="2" place="unspecified" anchored="yes">ἐπαθανατίζεται εδιτι αντι#3ι.</note> τὸ θνητόν, συνημμένον Πατρὶ
καὶ Υἱῷ κατὰ πάντα ἐν δόξῃ καὶ <note n="3" place="unspecified" anchored="yes">ἐν αδδ.ε.</note> ἀϊδιότητι, ἐν
δυνάμει καὶ βασιλείᾳ, ἐν δεσποτείᾳ καὶ θεότητι,
ὡς καὶ ἡ τοῦ σωτηρίου βαπτίσματος παράδοσις μαρτυρεῖ.
Οἱ δὲ κτίσμα λέγοντες ἢ τὸν Υἱὸν ἢ τὸ Πνεῦμα,
ἢ ὅλως αὐτὸ <note n="4" place="unspecified" anchored="yes">αὐτούς εδιτι αντι#3ι.</note> εἰς τὴν λειτουργικὴν καὶ δουλικὴν
κατάγοντες τάξιν, μακράν εἰσι τῆς ἀληθείας, ὧν
φεύγειν προσήκει τὰς κοινωνίας καὶ ἐκτρέπεσθαι
τοὺς λόγους ὡς δηλητήρια ὄντα <note n="5" place="unspecified" anchored="yes">ὄντας ε.</note> ψυχῶν: ἐὰν δέ
ποτε δῷ <note n="6" place="unspecified" anchored="yes">δώη ε.</note> ἡμῖν ὁ Κύριος γενέσθαι κατὰ ταὐτόν,
πλατύτερον ὑμῖν τοὺς περὶ τῆς πίστεως ἐκθησόμεθα
λόγους, ὥστε μετ̓ ἀποδείξεων γραφικῶν καὶ
τὸ τῆς ἀληθείας ἰσχυρὸν καὶ τὸ σαθρὸν τῆς
αἱρέσεως ὑμᾶς ἐπιγνῶναι.
</p></div1></body></text></TEI.2>