<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="25" org="uniform" sample="complete"><head>Ἀθανασίῳ ἐπισκόπῳ Ἀγκύρας <note n="2" place="unspecified" anchored="yes">Ἀθανασίῳ Ἀγκύρας ὥστε φανερῶσαι αὐτῷ πόθεν ἐκινήθη πρὸς τὴν κατ̓ αὐτοῦ λύπην ξ.</note></head><p>
Ἀπήγγειλάν μοί τινες τῶν ἐκ τῆς Ἀγκύρας
πρὸς ἡμᾶς ἀφικομένων, πολλοὶ δὲ οὗτοι καὶ <note n="3" place="unspecified" anchored="yes">οὕς αδδ. α, β, ξ, δ, φ.</note> οὐδὲ
ἀριθμῆσαι ῥᾴδιον, σύμφωνα δὲ πάντες φθεγγόμενοι,
σέ, τὴν φίλην κεφαλὴν ῾πῶς ἂν εὐφήμως
εἴποιμι;᾿ οὐχ ὡς ἥδιστα μεμνῆσθαι ἡμῶν, οὐδὲ
κατὰ <note n="4" place="unspecified" anchored="yes">κατὰ ομ. ξ, δ, φ.</note> τὸν σεαυτοῦ τρόπον. ἐμὲ δὲ οὐδὲν
<pb id="v.1.p.150" />
ἐκπλήσσει τῶν ἀνθρωπίνων, εὖ ἴσθι, οὐδὲ ἀπροσδόκητός
ἐστιν οὐδενὸς τῶν πάντων μεταβολή,
πάλαι τὸ τῆς φύσεως ἀσθενὲς καὶ τὸ εὐπερίτρεπτον
πρὸς τὰ ἐναντία καταμαθόντα. ὅθεν οὔτ̓ εἴ
τι τῶν ἡμετέρων μεταπέπτωκε, καὶ ἐκ τῆς
πρότερον τιμῆς λοιδορίαι καὶ ὕβρεις περὶ ἡμᾶς
νῦν γίνονται, <note n="1" place="unspecified" anchored="yes">ἐγγίνονται ε.</note> μέγα τοῦτο ποιοῦμαι. ἀλλ̓ ἐκεῖνό
μοι <note n="2" place="unspecified" anchored="yes">τὴν πρώτην αδδ. ξ, δ, φ.</note> παράδοξον ὡς ἀληθῶς καὶ ὑπερφυὲς ἐφάνη,
τὸ σὲ εἶναι τὸν οὕτω πρὸς ἡμᾶς ἔχοντα, ὥστε
ὀργίζεσθαι ἡμῖν καὶ χαλεπαίνειν, ἤδη δέ τι καὶ
ἀπειλεῖν, ὡς ὁ τῶν ἀκουσάντων λόγος.
Τῶν μὲν οὖν <note n="3" place="unspecified" anchored="yes"><lemma targOrder="U" from="ROOT" to="DITTO">τῶν μὲν οὖν</lemma> τὸ μὲν οὖν τῶν ε.</note> ἀπειλῶν καὶ πάνυ ῾εἰρήσεται γὰρ
τἀληθές᾿ κατεγέλασα. ἦ κομιδῇ γ̓ ἂν παῖς εἴην, <note n="4" place="unspecified" anchored="yes">παισὶν ἦν ε.</note>
τὰ τοιαῦτα μορμολύκεια δεδοικώς. <note n="5" place="unspecified" anchored="yes">δεδοικόσιν ε.</note> ἐκεῖνο δέ μοι
καὶ φοβερὸν καὶ πολλῆς φροντίδος ἄξιον <note n="6" place="unspecified" anchored="yes">ἄξιον ομ. ε.</note> ἔδοξε,
τὸ τὴν σὴν ἀκρίβειαν, ἣν ἐν ὀλίγοις ἔρεισμά τε
ὀρθότητος, καὶ τῆς ἀρχαίας καὶ ἀληθινῆς ἀγάπης
σπέρμα εἰς παραμυθίαν ταῖς ἐκκλησίαις σώζεσθαι
πεπιστεύκαμεν, <note n="7" place="unspecified" anchored="yes">πεπιστεύκαιμεν φ; πεπιστεύκειμεν ξ, δ.</note> ἐπὶ τοσοῦτον <note n="8" place="unspecified" anchored="yes">τοσούτῳ ε.</note> τῆς παρούσης
καταστάσεως μετασχεῖν, ὥστε τὰς παρὰ τῶν
τυχόντων βλασφημίας κυριωτέρας ποιήσασθαι
τῆς μακρᾶς ἡμῶν πείρας, καὶ πρὸς τὴν τῶν
ἀτόπων ὑπόνοιαν χωρὶς ἀποδείξεων <note n="9" place="unspecified" anchored="yes">ἀποδείξεως ε.</note> ὑπαχθῆναι.
καίτοι <note n="10" place="unspecified" anchored="yes">καὶ ε.</note> τί λέγω ὑπόνοιαν; ὁ γὰρ ἀγανακτήσας
καὶ διαπειληθείς, ὥς φασιν, οὐχ ὑπονοοῦντος,
ἀλλὰ τοῦ ἤδη σαφῶς καὶ ἀναντιῤῥήτως πεισθέντος
δοκεῖ πως ὀργὴν ἐνδεδεῖχθαι.
Ἀλλ̓ , ὅπερ <note n="11" place="unspecified" anchored="yes">ὥσπερ α, β.</note> ἔφην, ἐπὶ τὸν καιρὸν τοῦτον <note n="12" place="unspecified" anchored="yes">τῶν καιρῶν τούτων α, β, ε, φ.</note>
<pb id="v.1.p.152" />
ἀναφέρομεν τὴν αἰτίαν, ἐπεὶ πόσου πόνου ἦν, ὦ
θαυμάσιε, ἐν ἐπιστολῇ βραχείᾳ περὶ ὧν ἐβούλου
οἱονεὶ μόνον μόνῳ διαλεχθῆναι: ἤ, εἰ μὴ ἐπίστευες
γραφῇ τὰ τοιαῦτα, πρὸς ἑαυτὸν <note n="1" place="unspecified" anchored="yes">σεαυτὸν α, β, ξ, δ.</note> μεταπέμψασθαι;
εἰ δὲ πάντως ἐξειπεῖν ἔδει, καὶ ἀναβολῇ <note n="2" place="unspecified" anchored="yes">ἡ ἀναβολὴ α, β; ἀναβολῆς φ.</note> καιρὸν
οὐκ ἐδίδου τὸ δυσκάθεκτον τῆς ὀργῆς, ἀλλ̓ ἑνί γέ
τινι τῶν ἐπιτηδείων καὶ στέγειν ἀπόῤῥητα
πεφυκότων, ἐξῆν δή που τῶν πρὸς ἡμᾶς λόγων
χρήσασθαι διακόνῳ. νυνὶ δὲ τίνος οὐχὶ περιτεθρύλληται
τὰ ὦτα τῶν καθ̓ ὁποιανδήποτε χρείαν
ὑμῖν <note n="3" place="unspecified" anchored="yes">ἡμῖν φ.</note> ἐπιφοιτώντων, ὡς ἡμῶν ἄτας τινὰς γραφόντων
καὶ <note n="4" place="unspecified" anchored="yes">ἢ α.</note> συγγραφόντων; <note n="5" place="unspecified" anchored="yes">καὶ συγγραφόντων ομ. ε.</note> τούτῳ γάρ σε
κεχρῆσθαί φασι τῷ ῥήματι, οἱ ἐπὶ λέξεως τὰ σὰ
διηγούμενοι. ἐμὲ δὲ ἐπὶ πολλὰ τὴν διάνοιαν
ἀγαγόντα <note n="6" place="unspecified" anchored="yes">ἀναγαγόντα ξ, δ.</note> τὴν ἐμαυτοῦ, οὐδέν τι μᾶλλον τῆς
ἀμηχανίας ἀφίησιν.
Ὥστε με καὶ τοιοῦτόν τι εἰσῆλθε: <note n="7" place="unspecified" anchored="yes">εἰσῆλθε ομ. ε.</note> μή τις τῶν
αἱρετικῶν κακούργως τοῖς ἑαυτοῦ συγγράμμασι
τὸ ἐμὸν ὄνομα παραγράψας, <note n="8" place="unspecified" anchored="yes">παρέγγραψας β, δ.</note> ἐλύπησέ σου τὴν
ὀρθότητα καὶ ἐκείνην ἀφεῖναι τὴν φωνὴν προηγάγετο.
οὐ γὰρ δὴ τοῖς γεγραμμένοις ὑφ̓ ἡμῶν
πρὸς τοὺς ἀνόμοιον κατ̓ οὐσίαν τολμήσαντας
εἰπεῖν τὸν Υἱὸν καὶ Θεὸν τῷ Θεῷ καὶ Πατρί, ἢ
πρὸς τοὺς κτίσμα καὶ ποίημα εἶναι τὸ Πνεῦμα τὸ
ἅγιον βλασφημήσαντας, ταύτην ἂν ἐπενεγκεῖν
τὴν λοιδορίαν ἠνέσχου ὁ τοὺς μεγάλους ἄθλους
ἐκείνους καὶ περιβοήτους ὑπὲρ τῆς ὀρθοδοξίας
διενεγκών. λύσαις δ̓ ἂν ἡμῖν τὴν ἀμηχανίαν
<pb id="v.1.p.154" />
αὐτός, εἰ ἐθελήσειας τὰ κινήσαντά σε πρὸς τὴν
καθ̓ ἡμῶν λύπην φανερῶς ἐξαγγεῖλαι.
</p></div1></body></text></TEI.2>