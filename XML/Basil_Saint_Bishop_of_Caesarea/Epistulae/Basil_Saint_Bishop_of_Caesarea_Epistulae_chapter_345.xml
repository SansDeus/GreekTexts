<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="345" org="uniform" sample="complete"><head>Λιβάνιος Βασιλείῳ</head><p>
Μᾶλλον ὅτι μὴ πάλαι σοι γράφειν ἠρξάμην
οἶμαί μοι δεῖν ἀπολογίας, ἢ νῦν παραιτήσεως ὅτι <note n="1" place="unspecified" anchored="yes">ὅτε εδιτι αντι#3υι.</note>
τοῦτο ποιεῖν ἠρξάμην. ἐγὼ γὰρ ἐκεῖνος, ὁ προσθέων,
ὁπότε φανείης, καὶ ὡς ἥδιστα ὑπέχων τὰ ὦτα τῷ
ῥεύματι τῆς γλώττης, καὶ λέγοντος εὐφραινόμενος,
καὶ μόλις ἀπαλλαττόμενος, καὶ πρὸς τοὺς
ἑταίρους λέγων, ὡς Οὗτος ἀνὴρ τοσούτῳ καλλίων
τῶν Ἀχελῴου θυγατέρων, ὅσῳ θέλγει μὲν ᾗπερ
ἐκεῖναι, βλάπτει δὲ οὐχ ὥσπερ ἐκεῖναι. <note n="2" place="unspecified" anchored="yes">βλάπτει ... ἐκεῖναι ομ. ε.</note> καὶ μικρόν
γε τὸ μὴ βλάπτειν, ἀλλ̓ ὅτι τὰ τοῦδε μέλη κέρδος
τῷ δεξαμένῳ δῆλον. <note n="3" place="unspecified" anchored="yes">δῆλον αδδ. ξαππς.</note> τὸν οὖν οὕτως ἔχοντά με
γνώμης, νομίζοντα δὲ καὶ φιλεῖσθαι, λέγειν δὲ
δοκοῦντα, μὴ τολμᾷν ἐπιστέλλειν, ἐσχάτης
ἀργίας, καὶ τοῦτ̓ ἂν εἴη ἅμα ζημιοῦντος αὐτόν.
δῆλον γὰρ ὡς ἀμείψῃ μου τὴν ἐπιστολὴν τὴν
μικρὰν καὶ φαύλην καλῇ τε καὶ μεγάλῃ, καὶ φυλάξῃ
δήπου, μή με καὶ δεύτερον ἀδικῇς. οἶμαι δὲ <note n="4" place="unspecified" anchored="yes">δὲ εδιτι αντι#3υι; γὰρ μσς. ετ εδιτι ρεξεντιορες.</note>
<pb id="v.4.p.310" />
πολλοὺς βοήσεσθαι πρὸς τὸ ῥῆμα καὶ περιστήσεσθαι
πρὸς τὰ πράγματα κεκραγότας: Βασίλειος
ἠδικηκέ τι κἂν σμικρόν; οὐκοῦν καὶ Αἰακός,
καὶ Μίνως, <note n="1" place="unspecified" anchored="yes">Μήνως ε.</note> καὶ ὁ τούτου δὲ ἀδελφός.
Ἐγὼ δέ σε τῇ μὲν ἄλλῃ νενικηκέναι συγχωρῶ:
τίς δὲ ἰδών τέ σε καὶ οὐ φθονῶν; ἓν δέ τί σοι
ἡμαρτῆσθαι πρὸς ἡμᾶς, κἄν σε τοῦτ̓ ἀναμνήσω,
πεῖθε τοὺς ἀγανακτοῦντας μὴ βοᾷν. οὐδείς σοι
προσελθὼν καὶ χάριν ἐπαγγείλας, <note n="2" place="unspecified" anchored="yes">ἀπαγγείλας ρεγιυς σεε., ξοισλ. σεε.</note> ἢν δοῦναι
ῥᾷστον, ἀτυχὴς ἀπῆλθεν. εἰμὶ τοίνυν τῶν χάριν
αἰτησάντων μέν, οὐ λαβόντων δέ. τί οὖν ᾔτουν;
πολλάκις ἐν στρατηγίῳ <note n="3" place="unspecified" anchored="yes">στρατηγίου ε.</note> σοι συγγενόμενος
ἠβουλήθην διὰ τῆς σῆς σοφίας εἰς τὸ βάθος τῆς
Ὁμήρου μανίας εἰσελθεῖν. εἰ δὲ τὸ πᾶν οὐ δυνατόν,
σὺ δὲ ἀλλ̓ εἰς μέρος ἡμᾶς εἰσάγαγε τοῦ κλήρου.
μέρους δὲ ἐπεθύμουν, ἐν ᾧ τῶν Ἑλλήνων κακῶς
πεπραχότων, ὃν <note n="4" place="unspecified" anchored="yes">ομ. ε.</note> ὕβρισεν <note n="5" place="unspecified" anchored="yes">ὕβριζεν ε.</note> Ἀγαμέμνων ἐθεράπευε <note n="6" place="unspecified" anchored="yes">θεραπεύων ε.</note>
δώροις. ταῦτ̓ ἐμοῦ λέγοντος, ἐγέλας,
ἀρνεῖσθαι μὲν οὐκ ἔχων, ὡς οὐκ ἂν δύναιο
<pb id="v.4.p.312" />
βουληθείς, δωρήσασθαι δὲ οὐκ ἐθέλων. ἆρά σοι
καὶ τοῖς ἀγανακτοῦσιν, ὅτι σε ἔφην ἀδικεῖν,
ἀδικεῖσθαι <note n="1" place="unspecified" anchored="yes">ἀδοκεῖσθαι ε; ἠδικῆσθαι εδιτι αντι#3υι.</note> δοκῶ;
</p></div1></body></text></TEI.2>