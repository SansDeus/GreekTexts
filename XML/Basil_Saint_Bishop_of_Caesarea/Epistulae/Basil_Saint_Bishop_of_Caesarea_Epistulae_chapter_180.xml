<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="180" org="uniform" sample="complete"><head>Σωφρονίῳ μαγίστρῳ, Εὐμαθίου ἕνεκεν</head><p>
Ἀνδρὶ ἀξιολόγῳ περιτυχὼν περιστάσει οὐκ
ἀνεκτῇ κεχρημένῳ ἔπαθον τὴν ψυχήν. τί γὰρ
οὐκ ἔμελλον, ἄνθρωπος ὤν, ἀνθρώπῳ ἐλευθέρῳ
παῤ ἀξίαν ἐμπεπλεγμένῳ πράγμασι συναλγεῖν;
καὶ βουλευσάμενος <note n="1" place="unspecified" anchored="yes">οὖν αδδ. εδιτι αντι#3ι.</note> πῶς ἂν γενοίμην αὐτῷ
χρήσιμος, μίαν εὗρον λύσιν τῆς κατεχούσης
αὐτὸν δυσχερείας, εἰ τῇ σῇ κοσμιότητι ποιήσαιμι
γνώριμον. σὸν οὖν τὸ ἐφεξῆς, τὴν σαυτοῦ σπουδήν,
ἣν εἰς πολλοὺς ἐφ̓ <note n="2" place="unspecified" anchored="yes">ὑφ̓ εδιτι αντι#3ι.</note> ἡμῖν μάρτυσιν <note n="3" place="unspecified" anchored="yes">μάρτυρας ε.</note> ἐπιδέδειξαι,
καὶ αὐτῷ παρασχέσθαι.
Τὸ δὲ πρᾶγμα γνωρίσει ἡ ἐπιδοθεῖσα παῤ
αὐτοῦ δέησις τοῖς βασιλεῦσιν, ἣν καὶ λαβεῖν εἰς
χεῖρας καὶ συμπρᾶξαι τῷ ἀνδρὶ τὰ δυνατὰ
παρακλήθητι. καὶ γὰρ Χριστιανῷ χαρίζῃ, <note n="4" place="unspecified" anchored="yes">χαρίζει εδιτι αντι#3ι.</note> καὶ
εὐγενεῖ, καὶ ἀπὸ λόγου πολλοῦ τὸ αἰδέσιμον
ἐπαγομένῳ. ἐὰν δὲ προσθῶμεν, ὅτι καὶ ἡμεῖς
μεγάλην διὰ τῆς εἰς αὐτὸν εὐποιίας ὑποδεχόμεθα <note n="5" place="unspecified" anchored="yes">ἀποδεχόμεθα ε; ἀποδεξόμεθα εδιτι αντι#3ι.</note>
χάριν, πάντως, κἂν μικρὸν ᾖ ἄλλως τὸ ἡμέτερον,
ἀλλὰ τῆς σῆς σεμνότητος ἀεὶ ἐν λόγῳ ποιεῖσθαι
τὰ καθ̓ ἡμᾶς ἀνεχομένης, οὐ μικρὸν φανεῖται τὸ
χαρισθὲν ἡμῖν.
<pb id="v.2.p.468" />
</p></div1></body></text></TEI.2>