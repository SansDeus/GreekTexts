<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="142" org="uniform" sample="complete"><head>Νουμεραρίῳ ἐπάρχων <note n="1" place="unspecified" anchored="yes">ἐπαρχιῶν ρεγ. σεξυνδυς, ξοισλ. σεξυνδυς.</note></head><p>
Συνήγαγον μὲν <note n="2" place="unspecified" anchored="yes"><lemma targOrder="U" from="ROOT" to="DITTO">συνήγαγον μὲν</lemma> συνηγάγομεν ε, ρεγ. σεξυνδυς.</note> πάντας ἐν τῇ συνόδῳ τοῦ
μακαρίου μάρτυρος Εὐψυχίου τοὺς ἀδελφοὺς
ἡμῶν τοὺς χωρεπισκόπους, ὥστε γνωρίμους
ποιῆσαι τῇ τιμιότητί σου. ἐπεὶ δὲ ἀπελείφθης,
διὰ γραμμάτων αὐτοὺς ἀναγκαῖόν ἐστι προσαχθῆναί
σου τῇ τελειότητι. γνώριζε τοίνυν τὸν
ἀδελφὸν τόνδε ἄξιον ὄντα τοῦ πιστεύεσθαι παρὰ
τῆς σῆς φρονήσεως διὰ τὸν φόβον τοῦ Κυρίου.
καὶ ἅπερ ἂν τῶν πτωχῶν ἕνεκεν ἀναφέρῃ σου τῇ
ἀγαθῇ προαιρέσει, καταξίωσον ὡς ἀληθεύοντι
πείθεσθαι καὶ τὴν δυνατὴν ἐπικουρίαν παρέχεσθαι
τοῖς καταπονουμένοις. καταξιώσεις δὲ δηλονότι
καὶ πτωχοτροφίαν τῆς συμμορίας τῆς ὑπ̓ αὐτὸν
ἐπισκέψασθαι καὶ πάντη ἀνεῖναι τῆς συντελείας.
τοῦτο γὰρ ἤδη καὶ τῷ ἑταίρῳ σου συνήρεσε τὴν
μικρὰν κτῆσιν τῶν πενήτων ἀλειτουργητον καταστῆσαι.
<pb id="v.2.p.346" />
</p></div1></body></text></TEI.2>