<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="4" org="uniform" sample="complete"><p>Ἀλλ̓ ὅτι μὲν οὐκ ἄχρηστον ψυχαῖς
μαθήματα τὰ ἔξωθεν δὴ ταῦτα ἱκανῶς εἴρηται:
ὅπως γε μὴν αὐτῶν μεθεκτέον ὑμῖν ἑξῆς ἂν εἴη λέγειν.
Πρῶτον μὲν οὖν τοῖς παρὰ τῶν ποιητῶν, ἵν̓
ἐντεῦθεν ἄρξωμαι: ἐπεὶ παντοδαποί τινές εἰσι <note n="2" place="unspecified" anchored="yes">εἰσί. Μή εδιτι αντι#3υι.</note>
κατὰ τοὺς λόγους, μὴ πᾶσιν ἐφεξῆς προσέχειν
τὸν νοῦν: ἀλλ̓ ὅταν μὲν τὰς τῶν ἀγαθῶν ἀνδρῶν
πράξεις ἢ λόγους ὑμῖν διεξίωσιν, ἀγαπᾶν τε καὶ
ζηλοῦν, καὶ ὅτι μάλιστα πειρᾶσθαι τοιούτους
<pb id="v.4.p.388" />
εἶναι: <milestone unit="section" n="2" /> ὅταν δὲ ἐπὶ μοχθηροὺς ἄνδρας ἔλθωσι, τὴν
μίμησιν ταύτην <note n="1" place="unspecified" anchored="yes">ἔλθωσι τῇ μιμήσει, ταῦτα ξολβ. δυο ετ ρεγ. πριμυς; ἔλθωσι, τὴν μίμησιν ταύτην ξοδεχ α ξομβεφισιο ξολλατυς; ἔλθωσι τῇ μιμήσει, ταύτην εδιτι αντι#3υι.</note> δεῖ φεύγειν, ἐπιφρασσομένους τὰ
ὦτα, οὐχ ἧττον ἢ τὸν Ὀδυσσέα φασὶν ἐκεῖνοι τὰ
τῶν Σειρήνων μέλη. ἡ γὰρ πρὸς τοὺς φαύλους
τῶν λόγων συνήθεια, ὁδός τίς ἐστιν ἐπὶ τὰ πράγματα.
<milestone unit="section" n="3" /> διὸ δὴ πάσῃ φυλακῇ τὴν ψυχὴν τηρητέον,
μὴ διὰ τῆς τῶν λόγων ἡδονῆς παραδεξάμενοί τι
λάθωμεν τῶν χειρόνων, ὥσπερ οἱ τὰ δηλητήρια
μετὰ τοῦ μέλιτος προσιέμενοι. <milestone unit="section" n="4" /> οὐ τοίνυν ἐπαινεσόμεθα
τοὺς ποιητὰς οὐ λοιδορουμένους, οὐ σκώπτοντας,
οὐκ ἐρῶντας ἢ μεθύοντας μιμουμένους,
οὐχ ὅταν τραπέζῃ πληθούσῃ καὶ ᾠδαῖς ἀνειμέναις
τὴν εὐδαιμονίαν ὁρίζωνται. <note n="2" place="unspecified" anchored="yes">ὁρίζονται εδιτι αντι#3υι.</note> πάντων δὲ ἥκιστα
περὶ θεῶν τι διαλεγομένοις προσέξομεν, καὶ
μάλισθ̓ ὅταν ὡς περὶ πολλῶν τε αὐτῶν διεξίωσι
καὶ τούτων οὐδὲ ὁμονοούντων. <milestone unit="section" n="5" /> ἀδελφὸς γὰρ δὴ
παῤ ἐκείνοις διαστασιάζει πρὸς ἀδελφὸν καὶ
γονεὺς πρὸς παῖδας καὶ τούτοις αὖθις πρὸς τοὺς
τεκόντας πόλεμός ἐστιν ἀκήρυκτος. μοιχείας δὲ
θεῶν καὶ ἔρωτας καὶ μίξεις ἀναφανδόν, καὶ ταῦτάς
γε μάλιστα τοῦ κορυφαίου πάντων καὶ ὑπάτου
Διός, ὡς αὐτοὶ λέγουσιν, ἃ <note n="3" place="unspecified" anchored="yes">ἃς εδιτι αντι#3υι.</note> κἂν περὶ βοσκημάτων
τις λέγων ἐρυθριάσειε, τοῖς ἐπὶ σκηνῆς καταλείψομεν.
<milestone unit="section" n="6" /> Ταὐτὰ δὴ ταῦτα λέγειν καὶ περὶ συγγραφέων
<pb id="v.4.p.390" />
ἔχω, καὶ μάλισθ̓ ὅταν ψυχαγωγίας ἕνεκα τῶν
ἀκουόντων λογοποιῶσι. καὶ ῥητόρων δὲ τὴν
περὶ τὸ ψεύδεσθαι τέχνην οὐ μιμησόμεθα. οὔτε
γὰρ ἐν δικαστηρίοις οὔτ̓ ἐν ταῖς ἄλλαις πράξεσιν
ἐπιτήδειον ἡμῖν τὸ ψεῦδος, τοῖς τὴν ὀρθὴν ὁδὸν
καὶ ἀληθῆ προελομένοις τοῦ βίου, οἷς τὸ μὴ
δικάζεσθαι νόμῳ προστεταγμένον ἐστίν. <milestone unit="section" n="7" /> ἀλλ̓
ἐκεῖνα αὐτῶν μᾶλλον ἀποδεξόμεθα, ἐν οἷς ἀρετὴν
ἐπῄνεσαν ἢ πονηρίαν <note n="1" place="unspecified" anchored="yes">κακίαν υνυς μς.</note> διέβαλον. ὡς γὰρ τῶν
ἀνθέων τοῖς μὲν λοιποῖς ἄχρι τῆς εὐωδίας ἢ τῆς
χρόας ἐστὶν ἡ ἀπόλαυσις, ταῖς μελίτταις δ̓ ἄρα
καὶ μέλι λαμβάνειν ἀπ̓ αὐτῶν ὑπάρχει, οὕτω δὴ
κἀνταῦθα τοῖς μὴ τὸ ἡδὺ καὶ ἐπίχαρι μόνον τῶν
τοιούτων λόγων διώκουσιν, ἔστι τινὰ καὶ ὠφέλειαν
ἀπ̓ αὐτῶν εἰς τὴν ψυχὴν ἀποθέσθαι. <milestone unit="section" n="8" /> κατὰ
πᾶσαν δὴ οὖν τῶν μελιττῶν τὴν εἰκόνα τῶν
λόγων ὑμῖν μεθεκτέον. ἐκεῖναί τε γὰρ οὔτε
ἅπασι τοῖς ἄνθεσι παραπλησίως ἐπέρχονται,
οὔτε μὴν οἷς ἂν ἐπιπτῶσιν, ὅλα φέρειν ἐπιχειροῦσιν,
ἀλλ̓ ὅσον αὐτῶν ἐπιτήδειον πρὸς τὴν
ἐργασίαν λαβοῦσαι, τὸ λοιπὸν χαίρειν ἀφῆκαν.
<milestone unit="section" n="9" /> ἡμεῖς τε, ἢν <note n="2" place="unspecified" anchored="yes">ἵνα ρεγ. πριμυς.</note> σωφρονῶμεν, ὅσον οἰκεῖον ἡμῖν καὶ
συγγενὲς τῇ ἀληθείᾳ παῤ αὐτῶν κομισάμενοι,
ὑπερβησόμεθα τὸ λειπόμενον. καὶ καθάπερ τῆς
ῥοδωνιᾶς τοῦ ἄνθους δρεψάμενοι τὰς ἀκάνθας
ἐκκλίνομεν, οὕτω καὶ ἐπὶ τῶν τοιούτων λόγων
<pb id="v.4.p.392" />
ὅσον χρήσιμον καρπωσάμενοι, τὸ βλαβερὸν
φυλαξώμεθα. <milestone unit="section" n="10" /> <note n="1" place="unspecified" anchored="yes">φυλαξόμεθα εδιτι αντι#3υι.</note> εὐθὺς οὖν ἐξ ἀρχῆς ἐπισκοπεῖν <note n="2" place="unspecified" anchored="yes">περισκοπεῖν ξολβ. τερτιυς.</note>
ἕκαστον τῶν μαθημάτων καὶ συναρμόζειν τῷ
τέλει προσῆκε, κατὰ τὴν Δωρικὴν παροιμίαν τὸν
λίθον ποτὶ τὰν σπάρτον ἄγοντας.
</p></div1></body></text></TEI.2>