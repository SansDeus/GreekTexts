<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="2" org="uniform" sample="complete"><p>Ἡμεῖς, ὦ παῖδες, οὐδὲν εἶναι χρῆμα παντάπασι
τὸν ἀνθρώπινον βίον τοῦτον ὑπολαμβάνομεν,
οὔτ̓ ἀγαθόν τι νομίζομεν ὅλως, οὔτ̓ ὀνομάζομεν,
ὃ τὴν συντέλειαν ἡμῖν ἄχρι τούτου
παρέχεται. <milestone unit="section" n="2" /> οὔκουν προγόνων <note n="1" place="unspecified" anchored="yes">οὐκοῦν προγόνων εδιτι, οὐκοῦν οὐ προγόνων ξολβ. τερτιυς.</note> περιφάνειαν, οὐκ
ἰσχὺν σώματος, οὐ κάλλος, οὐ μέγεθος, οὐ τὰς
παρὰ πάντων ἀνθρώπων τιμάς, οὐ βασιλείαν
αὐτήν, οὐχ ὅ τι ἂν εἴποι τις τῶν ἀνθρωπίνων
μέγα, ἀλλ̓ οὐδὲ εὐχῆς ἄξιον κρίνομεν, ἢ τοὺς
ἔχοντας ἀποβλέπομεν, ἀλλ̓ ἐπὶ μακρότερον
πρόϊμεν ταῖς ἐλπίσι, καὶ πρὸς ἑτέρου βίου
<pb id="v.4.p.382" />
παρασκευὴν <note n="1" place="unspecified" anchored="yes">κατασκευὴν υνυς ρεγ.</note> ἅπαντα πράττομεν. <milestone unit="section" n="3" /> ἃ μὲν οὖν
ἂν συντελῇ πρὸς τοῦτον ἡμῖν, ἀγαπᾶν τε καὶ
διώκειν παντὶ σθένει χρῆναί φαμεν, τὰ δὲ οὐκ
ἐξικνούμενα πρὸς ἐκεῖνον, ὡς οὐδενὸς ἄξια παρορᾶν.
τίς δὴ οὖν οὗτος <note n="2" place="unspecified" anchored="yes">τίς δὲ οὗτος υνυς ξομβεφ.</note> ὁ βίος καὶ ὅπη καὶ
ὅπως αὐτὸν βιωσόμεθα, μακρότερον μὲν ἢ κατὰ
τὴν παροῦσαν ὁρμὴν ἐφικέσθαι, μειζόνων δὲ ἢ
καθ̓ ὑμᾶς ἀκροατῶν ἀκοῦσαι. <milestone unit="section" n="4" /> τοσοῦτόν γε μὴν
εἰπὼν ἱκανῶς ἂν ἴσως ὑμῖν ἐνδειξαίμην, ὅτι
πᾶσαν ὁμοῦ τὴν ἀφ̓ οὗ γεγόνασιν ἄνθρωποι, τῷ
λόγῳ τις συλλαβὼν καὶ εἰς ἓν ἀθροίσας εὐδαιμονίαν,
οὐδὲ πολλοστῷ μέρει τῶν ἀγαθῶν ἐκείνων
εὑρήσει παρισουμένην, ἀλλὰ πλεῖον τοῦ ἐν
ἐκείνοις ἐλαχίστου τὰ σύμπαντα τῶν τῇδε καλῶν
κατὰ τὴν ἀξίαν ἀφεστηκότα, ἢ καθ̓ ὅσον σκιὰ
καὶ ὄναρ τῶν ἀληθῶν ἀπολείπεται. <milestone unit="section" n="5" /> μᾶλλον δὲ
ἵν̓ οἰκειοτέρῳ χρήσωμαι παραδείγματι, ὅσῳ
ψυχὴ τοῖς πᾶσι τιμιωτέρα σώματος, τοσούτῳ
καὶ τῶν βίων ἑκατέρων ἐστὶ τὸ διάφορον. εἰς
δὴ τοῦτον ἄγουσι μὲν ἱεροὶ λόγοι, δἰ ἀπορρήτων
ἡμᾶς ἐκπαιδεύοντες. <milestone unit="section" n="6" /> ἕως γε μὴν ὑπὸ τῆς ἡλικίας
ἐπακούειν τοῦ βάθους τῆς διανοίας αὐτῶν οὐχ
οἷόν τε, ἐν ἑτέροις οὐ πάντη διεστηκόσιν, ὥσπερ
ἐν σκιαῖς τισι καὶ κατόπτροις, τῷ τῆς ψυχῆς
ὄμματι τέως προγυμναζόμεθα, τοὺς ἐν τοῖς τακτικοῖς
τὰς μελέτας ποιουμένους μιμούμενοι, οἵ
γε ἐν χειρονομίαις καὶ ὀρχήσεσι τὴν ἐμπειρίαν
<pb id="v.4.p.384" />
κτησάμενοι, ἐπὶ τῶν ἀγώνων τοῦ ἐκ τῆς παιδιᾶς
ἀπολαύουσι κέρδους. <milestone unit="section" n="7" /> καὶ ἡμῖν δὴ οὖν ἀγῶνα προκεῖσθαι
πάντων ἀγώνων μέγιστον νομίζειν χρεών,
ὑπὲρ οὗ πάντα ποιητέον ἡμῖν καὶ πονητέον εἰς
δύναμιν ἐπὶ τὴν τούτου παρασκευήν, καὶ ποιηταῖς
καὶ λογοποιοῖς καὶ ῥήτορσι καὶ πᾶσιν ἀνθρώποις
ὁμιλητέον, ὅθεν ἂν μέλλῃ πρὸς τὴν τῆς ψυχῆς
ἐπιμέλειαν ὠφέλειά τις ἔσεσθαι. <milestone unit="section" n="8" /> ὥσπερ οὖν οἱ
δευσοποιοὶ παρασκευάσαντες πρότερον θεραπείαις
τισὶν ὅ τι ποτ̓ ἂν ᾖ τὸ δεξόμενον τὴν βαφήν,
οὕτω τὸ ἄνθος ἐπάγουσιν, ἄν τε ἁλουργὸν ἄν τέ
τι ἕτερον ᾖ, τὸν αὐτὸν δὴ καὶ ἡμεῖς τρόπον, εἰ
μέλλοι ἀνέκπλυτος ἡμῖν <note n="1" place="unspecified" anchored="yes">ἡμῖν αδδ. εδιτι αντι#3υι ετ μσς. σεδ νον ξολβ. σεξυνδυς ετ τερτιυς.</note> ἅπαντα τὸν χρόνον ἡ
τοῦ καλοῦ παραμένειν δόξα, τοῖς ἔξω δὴ τούτοις
προτελεσθέντες, τηνικαῦτα τῶν ἱερῶν καὶ ἀπορρήτων
ἐπακουσόμεθα παιδευμάτων: καὶ οἷον ἐν
ὕδατι τὸν ἥλιον ὁρᾶν ἐθισθέντες, οὕτως αὐτῷ
προσβαλοῦμεν τῷ φωτὶ τὰς ὄψεις.
</p></div1></body></text></TEI.2>