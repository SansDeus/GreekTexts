<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="5" org="uniform" sample="complete"><p>Καὶ ἐπειδήπερ δἰ ἀρετῆς ἡμᾶς <note n="3" place="unspecified" anchored="yes">ἡμιν εδιτιο βασιλ. ετ δυο μσς.</note> ἐπὶ τὸν
βίον καθεῖναι δεῖ τὸν ἡμέτερον, εἰς ταύτην δὲ
πολλὰ μὲν ποιηταῖς, πολλὰ δὲ συγγραφεῦσι,
πολλῷ δὲ ἔτι πλείω φιλοσόφοις ἀνδρᾶσιν
ὕμνηται, τοῖς τοιούτοις τῶν λόγων μάλιστα
προσεκτέον. <milestone unit="section" n="2" /> οὐ μικρὸν γὰρ τὸ ὄφελος οἰκειότητά
τινα καὶ συνήθειαν ταῖς τῶν νέων ψυχαῖς
τῆς ἀρετῆς ἐγγενέσθαι, ἐπείπερ ἀμετάστατα
πέφυκεν εἶναι τὰ τῶν τοιούτων μαθήματα, δἰ
ἁπαλότητα τῶν ψυχῶν εἰς βάθος ἐνσημαινόμενα.
<milestone unit="section" n="3" /> ἢ τί ποτε ἄλλο διανοηθέντα τὸν Ἡσίοδον ὑπολάβωμεν
ταυτὶ ποιῆσαι τὰ ἔπη ἃ πάντες ᾄδουσιν,
ἢ οὐχὶ προτρέποντα τοὺς νέους ἐπ̓ ἀρετήν; ὅτι
τραχεῖα μὲν πρῶτον καὶ δύσβατος, καὶ ἱδρῶτος
συχνοῦ καὶ πόνου πλήρης ἡ πρὸς ἀρετὴν
φέρουσα καὶ ἀνάντης ὁδός. <milestone unit="section" n="4" /> διόπερ οὐ παντὸς
οὔτε προσβῆναι αὐτῇ διὰ τὸ ὄρθιον, οὔτε προσβάντι
ῥᾳδίως ἐπὶ τὸ ἄκρον ἐλθεῖν. ἄνω δὲ
<pb id="v.4.p.394" />
γενομένῳ ὁρᾶν ὑπάρχει ὡς μὲν λεία τε καὶ καλή,
ὡς δὲ ῥᾳδία τε καὶ εὔπορος καὶ τῆς ἑτέρας ἡδίων
τῆς ἐπὶ τὴν κακίαν ἀγούσης, ἣν ἀθρόαν <note n="1" place="unspecified" anchored="yes">ἀθρόον αλι#3υι μσς.</note> εἶναι
λαβεῖν ἐκ τοῦ σύνεγγυς, ὁ αὐτὸς οὗτος ποιητὴς
ἔφησεν. <milestone unit="section" n="5" /> ἐμοὶ μὲν γὰρ δοκεῖ οὐδὲν ἕτερον ἢ προτρέπων
ἡμᾶς ἐπ̓ ἀρετὴν καὶ προκαλούμενος
ἅπαντας ἀγαθοὺς εἶναι, ταῦτα διελθεῖν, καὶ ὥστε
μὴ καταμαλακισθέντας πρὸς τοὺς πόνους, προαποστῆναι
τοῦ τέλους. καὶ μέντοι καὶ εἴ τις
ἕτερος ἐοικότα τούτοις τὴν ἀρετὴν ὕμνησεν. ὡς
εἰς ταὐτὸν ἡμῖν φέροντας τοὺς λόγους ἀποδεχώμεθα. <note n="2" place="unspecified" anchored="yes">δεχόμεθα αλι#3υι μσς.</note>
<milestone unit="section" n="6" /> Ὡς δ̓ ἐγώ τινος ἤκουσα δεινοῦ καταμαθεῖν
ἀνδρὸς ποιητοῦ διάνοιαν, πᾶσα μὲν ἡ ποίησις τῷ
Ὁμήρῳ ἀρετῆς ἐστιν ἔπαινος, καὶ πάντα αὐτῷ
πρὸς τοῦτο φέρει, ὅ τι μὴ πάρεργον, οὐχ ἥκιστα
δὲ ἐν οἷς τὸν στρατηγὸν τῶν Κεφαλλήνων
πεποίηκε γυμνὸν ἐκ τοῦ ναυαγίου περισῳθέντα,
πρῶτον μὲν αἰδέσαι τὴν βασιλίδα φανέντα
μόνον: τοσούτου δεῖν αἰσχύνην ὀφλῆσαι γυμνὸν
ὀφθέντα μόνον, <note n="3" place="unspecified" anchored="yes">μόνον ομ. ξοδεχ ολιϝ. ετ ξολβ. τερτιυς.</note> ἐπειδήπερ αὐτὸν ἀρετῇ ἀντὶ
ἱματίων κεκοσμημένον ἐποίησε: <milestone unit="section" n="7" /> ἔπειτα μέντοι
καὶ τοῖς λοιποῖς Φαίαξι τοσούτου ἄξιον νομισθῆναι,
ὥστε ἀφέντας τὴν τρυφὴν ᾗ συνέζων,
ἐκεῖνον <note n="4" place="unspecified" anchored="yes">εἰς ἐκεῖνον ξολβ. δυο.</note> ἀποβλέπειν καὶ ζηλοῦν ἅπαντας καὶ
<pb id="v.4.p.396" />
μηδένα Φαιάκων ἐν τῷ τότε εἶναι ἄλλο τι ἂν
εὔξασθαι μᾶλλον ἢ Ὀδυσσέα γενέσθαι, καὶ
ταῦτα ἐκ ναυαγίου περισῳθέντα. <milestone unit="section" n="8" /> ἐν τούτοις
γὰρ ἔλεγεν ὁ τοῦ ποιητοῦ τῆς διανοίας ἐξηγητὴς
μόνον οὐχὶ βοῶντα λέγειν τὸν Ὅμηρον: ὅτι
ἀρετῆς ὑμῖν ἐπιμελητέον, ὦ ἄνθρωποι, ἣ καὶ
ναυαγήσαντι συνεκνήχεται καὶ ἐπὶ τῆς χέρσου
γενόμενον <note n="1" place="unspecified" anchored="yes">γυμνὸν ὀφθέντα ξολβ. τερτιυς.</note> γυμνὸν τιμιώτερον ἀποδείξει τῶν
εὐδαιμόνων Φαιάκων. <milestone unit="section" n="9" /> καὶ γὰρ οὕτως ἔχει. τὰ
μὲν ἄλλα τῶν κτημάτων, οὐ μᾶλλον τῶν
ἐχόντων ἢ καὶ οὑτινοσοῦν τῶν ἐπιτυχόντων
ἐστὶν ὥσπερ ἐν παιδιᾷ κύβων τῇδε κἀκεῖσε μεταβαλλόμενα:
μόνη δὲ κτημάτων ἡ ἀρετὴ ἀναφαίρετον
καὶ ζῶντι καὶ τελευτήσαντι παραμένουσα.
ὅθεν δὴ καὶ Σόλων μοι δοκεῖ πρὸς τοὺς εὐπόρους εἰπεῖν τό:
Ἀλλ̓ ἡμεῖς αὐτοῖς οὐ διαμειψόμεθα
Τῆς ἀρετῆς τὸν πλοῦτον, ἐπεὶ τὸ μὲν ἔμπεδον αἰεί,
Χρήματα δ̓ ἀνθρώπων ἄλλοτε ἄλλος ἔχει.
<milestone unit="section" n="10" /> Παραπλήσια δὲ τούτοις καὶ τὰ Θεόγνιδος, ἐν
οἷς φησι τὸν θεόν, ὅντινα δὴ καί φησι, τοῖς
ἀνθρώποις τὸ τάλαντον ἐπιρρέπειν ἄλλοτε ἄλλως:
ἄλλοτε μὲν πλουτεῖν, ἄλλοτε δὲ μηδὲν ἔχειν.
<milestone unit="section" n="11" /> Καὶ μὴν καὶ ὁ Κεῖός που σοφιστὴς Πρόδικος
τῶν ἑαυτοῦ συγγραμμάτων ἀδελφὰ τούτοις εἰς
ἀρετὴν καὶ κακίαν ἐφιλοσόφησεν: ᾧ δὴ καὶ
<pb id="v.4.p.398" />
αὐτῷ τὴν διάνοιαν προσεκτέον: οὐ γὰρ ἀπόβλητος
ὁ ἀνήρ. <milestone unit="section" n="12" /> ἔχει δὲ οὕτω πως ὁ λόγος αὐτῷ,
ὅσα ἐγὼ τοῦ ἀνδρὸς τῆς διανοίας μέμνημαι, ἐπεὶ
τά γε ῥήματα οὐκ ἐπίσταμαι, πλήν γε δὴ ὅτι
ἁπλῶς οὕτως εἴρηκεν ἄνευ μέτρου, ὅτι νέῳ ὄντι
τῷ Ἡρακλεῖ κομιδῇ καὶ σχεδὸν ταύτην ἄγοντι
τὴν ἡλικίαν, ἣν καὶ ὑμεῖς νῦν, βουλευομένῳ
ποτέραν τράπηται τῶν ὁδῶν, τὴν διὰ τῶν πόνων
ἄγουσαν πρὸς ἀρετὴν ἢ τὴν ῥᾴστην, προσελθεῖν
δύο γυναῖκας, ταύτας δὲ εἶναι Ἀρετὴν καὶ Κακίαν:
<milestone unit="section" n="13" /> εὐθὺς μὲν οὖν καὶ σιωπώσας ἐμφαίνειν ἀπὸ τοῦ
σχήματος τὸ διάφορον: εἶναι γὰρ τὴν μὲν ὑπὸ
κομμωτικῆς διεσκευασμένην εἰς κάλλος, καὶ ὑπὸ
τρυφῆς διαρρεῖν, καὶ πάντα ἐσμὸν ἡδονῆς ἐξηρτημένην
ἄγειν: ταῦτά τε οὖν δεικνύναι, καὶ ἔτι
πλείω τούτων ὑπισχνουμένην, ἕλκειν ἐπιχειρεῖν
τὸν Ἡρακλέα πρὸς ἑαυτήν: <milestone unit="section" n="14" /> τὴν δ̓ ἑτέραν κατεσκληκέναι
καὶ αὐχμεῖν καὶ σύντονον βλέπειν καὶ
λέγειν τοιαῦτα ἕτερα: ὑπισχνεῖσθαι γὰρ οὐδὲν
ἀνειμένον οὐδὲ ἡδύ, ἀλλ̓ ἱδρῶτας μυρίους καὶ
πόνους καὶ κινδύνους διὰ πάσης ἠπείρου τε καὶ
θαλάσσης: ἆθλον δὲ τούτων εἶναι θεὸν γενέσθαι,
ὡς ὁ ἐκείνου λόγος: ᾗπερ δὴ <note n="1" place="unspecified" anchored="yes">οὖν αδδ. υνυς ξολβ.</note> καὶ τελευτῶντα
τὸν Ἡρακλέα ξυνέπεσθαι.
</p></div1></body></text></TEI.2>