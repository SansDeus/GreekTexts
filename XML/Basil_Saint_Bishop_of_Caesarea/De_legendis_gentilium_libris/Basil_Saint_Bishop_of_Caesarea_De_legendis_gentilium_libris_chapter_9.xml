<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="9" org="uniform" sample="complete"><p>Τί οὖν ποιῶμεν; φαίη τις ἄν. τί ἄλλο
γε ἢ τῆς ψυχῆς ἐπιμέλειαν ἔχειν, πᾶσαν σχολὴν
ἀπὸ τῶν ἄλλων ἄγοντας; <milestone unit="section" n="2" /> <note n="2" place="unspecified" anchored="yes">ἄγοντες αντι#3υι δυο λιβρι.</note> οὐ δὴ οὖν τῷ σώματι
δουλευτέον, ὅτι μὴ πᾶσα ἀνάγκη: ἀλλὰ τῇ ψυχῇ
τὰ βέλτιστα ποριστέον, ὥσπερ ἐκ δεσμωτηρίου,
τῆς πρὸς τὰ τοῦ σώματος πάθη κοινωνίας <note n="3" place="unspecified" anchored="yes">πρὸς τὸ σῶμα κοινωνίας ξολβ. τερτιυς.</note> αὐτὴν
διὰ φιλοσοφίας λύοντας, ἅμα δὲ καὶ τὸ σῶμα τῶν
παθῶν κρεῖττον ἀπεργαζομένους, γαστρὶ μέν γε
τὰ ἀναγκαῖα ὑπηρετοῦντας, οὐχὶ τὰ ἥδιστα, ὡς
οἵ γε τραπεζοποιούς τινας καὶ μαγείρους περινοοῦντες,
καὶ πᾶσαν διερευνώμενοι γῆν τε καὶ
θάλασσαν, οἷόν τινι χαλεπῷ δεσπότῃ φόρους
ἀπάγοντες, ἐλεεινοὶ τῆς ἀσχολίας, τῶν ἐν ᾄδου
κολαζομένων οὐδὲν πάσχοντες ἀνεκτότερον, ἀτεχνῶς
εἰς πῦρ ξαίνοντες, καὶ κοσκίνῳ φέροντες
ὕδωρ, καὶ εἰς τετρημένον <note n="4" place="unspecified" anchored="yes">τετριμμένον ξολβ. τερτιυς, εδιτι αντι#3υι.</note> ἀντλοῦντες πίθον,
<milestone unit="section" n="3" /> οὐδὲν πέρας τῶν πόνων ἔχοντες. κουρὰς δὲ καὶ
<pb id="v.4.p.416" />
ἀμπεχόνας ἔξω τῶν ἀναγκαίων περιεργάζεσθαι,
ἢ δυστυχούντων ἐστί, κατὰ τὸν Διογένους λόγον,
ἢ ἀδικούντων. ὥστε καλλωπιστὴν εἶναι καὶ
ὀνομάζεσθαι ὁμοίως αἰσχρὸν ἡγεῖσθαί φημι δεῖν
τοὺς τοιούτους, ὡς τὸ ἑταιρεῖν ἢ ἀλλοτρίοις
γάμοις ἐπιβουλεύειν. <milestone unit="section" n="4" /> τί γὰρ ἂν διαφέροι τῷ γε
νοῦν ἔχοντι, ξυστίδα ἀναβεβλῆσθαι ἤ τι τῶν
φαύλων ἱμάτιον φέρειν, ἕως ἂν μηδὲν ἐνδέῃ <note n="1" place="unspecified" anchored="yes">ἐνδέει, ομ. ἂν εδιτι αντι#3υι.</note> τοῦ
πρὸς χειμῶνά τε εἶναι καὶ θάλπος ἀλεξητήριον;
<milestone unit="section" n="5" /> καὶ τἄλλα δὴ τὸν αὐτὸν τρόπον μὴ περιττότερον
τῆς χρείας κατεσκευάσθαι, μηδὲ περιέπειν τὸ
σῶμα πλέον ἢ ὡς ἄμεινον τῇ ψυχῇ. οὐχ ἧττον
γὰρ ὄνειδος ἀνδρὶ τῷ γε ὡς ἀληθῶς τῆς προσηγορίας
ταύτης ἀξίῳ, καλλωπιστὴν καὶ φιλοσώματον
εἶναι, ἢ πρὸς ἄλλο τι τῶν παθῶν ἀγεννῶς
διακεῖσθαι. <milestone unit="section" n="6" /> τὸ γὰρ τὴν πᾶσαν σπουδὴν εἰσφέρεσθαι,
ὅπως ὡς κάλλιστα αὐτῷ <note n="2" place="unspecified" anchored="yes">αὐτοῦ ξολβ. τερτιυς.</note> τὸ σῶμα ἕξοι,
οὐ διαγινώσκοντός <note n="3" place="unspecified" anchored="yes">γινώσκοντος ξολβ. τερτιυς.</note> ἐστιν ἑαυτόν, οὐδὲ συνιέντος
τοῦ σοφοῦ παραγγέλματος, ὅτι οὐ τὸ ὁρώμενόν
ἐστιν ὁ ἄνθρωπος: ἀλλά τινος δεῖται περιττοτέρας
σοφίας, δἰ ἧς ἕκαστος ἡμῶν, ὅστις ποτέ
ἐστιν, ἑαυτὸν ἐπιγνώσεται. τοῦτο δὲ μὴ καθηραμένοις
τὸν νοῦν ἀδυνατώτερον ἢ λημῶντι πρὸς
τὸν ἥλιον ἀναβλέψαι.
<milestone unit="section" n="7" /> Κάθαρσις δὲ ψυχῆς, ὡς ἀθρόως τε εἰπεῖν
<pb id="v.4.p.418" />
καὶ ὑμῖν ἱκανῶς, τὰς διὰ τῶν αἰσθήσεων ἡδονὰς
ἀτιμάζειν, μὴ ὀφθαλμοὺς ἑστιᾶν ταῖς ἀτόποις
τῶν θαυματοποιῶν ἐπιδείξεσιν ἢ σωμάτων θέαις
ἡδονῆς κέντρον ἐναφιέντων, μὴ διὰ τῶν ὤτων
διεφθαρμένην μελῳδίαν τῶν ψυχῶν καταχεῖν.
<milestone unit="section" n="8" /> ἀνελευθερίας γὰρ δὴ καὶ ταπεινότητος ἔκγονα πάθη
ἐκ τοῦ τοιοῦδε τῆς μουσικῆς εἴδους ἐγγίνεσθαι
πέφυκεν. ἀλλὰ τὴν ἑτέραν μεταδιωκτέον ἡμῖν, τὴν
ἀμείνω τε καὶ εἰς ἄμεινον φέρουσαν ᾗ καὶ Δαβὶδ
χρώμενος ὁ ποιητὴς τῶν ἱερῶν ᾀσμάτων, ἐκ τῆς
μανίας, ὥς φασι, τὸν βασιλέα καθίστη. <milestone unit="section" n="9" /> λέγεται δὲ
καὶ Πυθαγόραν κωμασταῖς περιτυχόντα μεθύουσι
κελεῦσαι τὸν αὐλητὴν τὸν τοῦ κώμου κατάρχοντα,
μεταβαλόντα τὴν ἁρμονίαν, ἐπαυλῆσαί σφισι
τὸ Δώριον, τοὺς δὲ οὕτως ἀναφρονῆσαι ὑπὸ τοῦ
μέλους, ὥστε τοὺς στεφάνους ῥίψαντας, αἰσχυνομένους
ἐπανελθεῖν. <milestone unit="section" n="10" /> ἕτεροι δὲ πρὸς αὐλὸν κορυβαντιῶσι
καὶ ἐκβακχεύονται: τοσοῦτόν ἐστι τὸ
διάφορον ὑγιοῦς ἢ μοχθηρᾶς μελῳδίας ἀναπλησθῆναι. <note n="1" place="unspecified" anchored="yes">ἀναπληρῶσαι ξολβ. τερτιυς.</note>
ὥστε, τῆς νῦν δὴ κρατούσης ταύτης, ἧττον
ὑμῖν μεθεκτέον, ἢ οὑτινοσοῦν τῶν <note n="2" place="unspecified" anchored="yes">προδήλως αδδ. <milestone unit="section" n="11" /> ξολβ. τερτιυς.</note> αἰσχίστων.
ἀτμούς γε μὴν παντοδαποὺς ἡδονὴν ὀσφρήσει
<pb id="v.4.p.420" />
φέροντας τῷ ἀέρι καταμιγνύναι, ἢ μύροις ἑαυτοὺς
ἀναχρώννυσθαι, καὶ ἀπαγορεύειν αἰσχύνομαι. τί
δ̓ ἄν τις εἴποι περὶ τοῦ μὴ χρῆναι τὰς ἐν ἁφῇ καὶ
γεύσει διώκειν ἡδονάς, ἢ ὅτι καταναγκάζουσιν
αὗται τοὺς περὶ τὴν ἑαυτῶν θήραν ἐσχολακότας,
ὥσπερ τὰ θρέμματα, πρὸς τὴν γαστέρα καὶ τὰ
ὑπ̓ αὐτὴν συννενευκότας <note n="1" place="unspecified" anchored="yes">συννενευκότα αντι#3υι τρες λιβρι.</note> ζῆν;
<milestone unit="section" n="12" /> Ἑνὶ δὲ λόγῳ, παντὸς ὑπεροπτέον τοῦ σώματος
τῷ μή, ὡς ἐν βορβόρῳ, ταῖς ἡδοναῖς αὐτοῦ κατορωρύχθαι
μέλλοντι, ἢ τοσοῦτον ἀνθεκτέον αὐτοῦ,
ὅσον, φησὶ Πλάτων; ὑπηρεσίαν φιλοσοφίᾳ
κτωμένου, ἐοικότα που λέγων τῷ Παύλῳ, ὃς
παραινεῖ μηδεμίαν χρῆναι τοῦ σώματος πρόνοιαν
ἔχειν εἰς ἐπιθυμιῶν ἀφορμήν. <milestone unit="section" n="13" /> ἢ τί διαφέρουσιν
οἳ τοῦ μὲν σώματος ὡς ἂν κάλλιστα ἔχοι φροντίζουσι,
τὴν δὲ χρησομένην αὐτῷ ψυχὴν ὡς
οὐδενὸς ἀξίαν περιορῶσι, τῶν περὶ τὰ ὄργανα
σπουδαζόντων, τῆς δὲ δἰ αὐτῶν ἐνεργούσης
τέχνης καταμελούντων; <milestone unit="section" n="14" /> πᾶν μὲν οὖν τοὐναντίον
κολάζειν αὐτὸ καὶ κατέχειν ὥσπερ θηρίου τὰς
<pb id="v.4.p.422" />
ὁρμὰς προσῆκε, καὶ τοὺς ἀπ̓ αὐτοῦ θορύβους
ἐγγινομένους τῇ ψυχῇ, οἱονεὶ μάστιγι, τῷ
λογισμῷ καθικνουμένους κοιμίζειν, ἀλλὰ μὴ
πάντα χαλινὸν ἡδονῆς ἀνέντας περιορᾶν τὸν
νοῦν, ὥσπερ ἡνίοχον, ὑπὸ δυσηνίων ἵππων
ὕβρει φερομένων παρασυρόμενον ἄγεσθαι: καὶ
τοῦ Πυθαγόρου μεμνῆσθαι, ὃς τῶν συνόντων
τινὰ καταμαθὼν γυμνασίοις τε καὶ σιτίοις ἑαυτὸν
εὖ μάλα κατασαρκοῦντα, οὕτως ἔφη: Οὐ παύσῃ
χαλεπώτερον σεαυτῷ κατασκευάζων τὸ δεσμωτήριον;
<milestone unit="section" n="15" /> διὸ δὴ καὶ Πλάτωνά φασι τὴν ἐκ
σώματος βλάβην προειδόμενον, τὸ νοσῶδες
χωρίον τῆς Ἀττικῆς τὴν Ἀκαδημίαν καταλαβεῖν
ἐξεπίτηδες, ἵνα τὴν ἄγαν εὐπάθειαν τοῦ σώματος,
οἷον ἀμπέλου τὴν εἰς τὰ περιττὰ φοράν, περικόπτοι. <note n="1" place="unspecified" anchored="yes">περικόπτῃ εδιτιο παρις.</note> ἐγὼ δὲ καὶ σφαλερὰν εἶναι τὴν ἐπ̓
ἄκρον εὐεξίαν ἰατρῶν ἤκουσα.
<milestone unit="section" n="16" /> Ὅτε τοίνυν ἡ ἄγαν αὕτη τοῦ σώματος ἐπιμέλεια,
αὐτῷ τε ἀλυσιτελὴς τῷ σώματι καὶ πρὸς
τὴν ψυχὴν ἐμπόδιόν ἐστι, τό γε ὑποπεπτωκέναι
τούτῳ καὶ θεραπεύειν, μανία σαφής. <milestone unit="section" n="17" /> ἀλλὰ μὴν
εἰ τούτου γε ὑπερορᾶν μελετήσαιμεν, <note n="2" place="unspecified" anchored="yes">μελετήσαμεν εδιτι αντι#3υι.</note> σχολῇ γ̓
ἂν ἄλλο τι τῶν ἀνθρωπίνων θαυμάσαιμεν. τί
γὰρ ἔτι χρησόμεθα πλούτῳ, τὰς διὰ τοῦ σώματος
ἡδονὰς ἀτιμάζοντες; ἐγὼ μὲν οὐχ ὁρῶ, πλὴν εἰ
<pb id="v.4.p.424" />
μή, κατὰ τοὺς ἐν τοῖς μύθοις δράκοντας, ἡδονήν
τινα φέροι θησαυροῖς κατορωρυγμένοις ἐπαγρυπνεῖν.
<milestone unit="section" n="18" /> ὅ γε μὴν ἐλευθερίως πρὸς τὰ τοιαῦτα
διακεῖσθαι πεπαιδευμένος, πολλοῦ ἂν δέοι ταπεινόν
τι καὶ αἰσχρὸν ἔργῳ ἢ λόγῳ ποτὲ προελέσθαι.
τὸ γὰρ τῆς χρείας περιττότερον, κἂν Λύδιον ᾖ
ψῆγμα, κἂν τῶν μυρμήκων ἔργον τῶν χρυσοφόρων,
τοσούτῳ πλέον ἀτιμάσει, ὅσῳπερ ἂν
ἧττον προσδέηται: αὐτὴν δὲ δήπου τὴν χρείαν
τοῖς τῆς φύσεως ἀναγκαίοις, ἀλλ̓ οὐ ταῖς ἡδοναῖς
ὁριεῖται. <milestone unit="section" n="19" /> ὡς οἵ γε τῶν ἀναγκαίων ὅρων ἔξω
γενόμενοι, <note n="1" place="unspecified" anchored="yes">γινόμενοι εδιτι αντι#3υι.</note> παραπλησίως τοῖς κατὰ τοῦ πρανοῦς
φερομένοις, πρὸς οὐδὲν στάσιμον ἔχοντες ἀποβῆναι,
οὐδαμοῦ τῆς εἰς τὸ πρόσω φορᾶς ἵστανται:
ἀλλ̓ ὅσῳπερ ἂν πλείω προσπεριβάλωνται, <note n="2" place="unspecified" anchored="yes">προσπεριλάβωνται ξοδεχ ξομβεφ.</note> τοῦ
ἴσου δέονται ἢ καὶ πλείονος πρὸς τὴν τῆς ἐπιθυμίας
ἐκπλήρωσιν, κατὰ τὸν Ἐξηκεστίδου
Σόλωνα, ὅς φησι:
Πλούτου δ̓ οὐδὲν τέρμα πεφασμένον ἀνδράσι κεῖται.
<milestone unit="section" n="20" /> τῷ δὲ Θεόγνιδι πρὸς ταῦτα διδασκάλῳ χρηστέον λέγοντι:
Οὐκ ἔραμαι πλουτεῖν οὔτ̓ εὔχομαι, ἀλλά μοι εἴη
Ζῆν ἀπὸ τῶν ὀλίγων μηδὲν ἔχοντι κακόν.
Ἐγὼ δὲ καὶ Διογένους ἄγαμαι τὴν πάντων
ὁμοῦ τῶν ἀνθρωπίνων ὑπεροψίαν: ὅς γε καὶ
βασιλέως τοῦ μεγάλου ἑαυτὸν ἀπέφηνε πλουσιώτερον,
<pb id="v.4.p.426" />
τῷ ἐλαττόνων ἢ ἐκεῖνος κατὰ τὸν βίον
προσδεῖσθαι. <milestone unit="section" n="21" /> ἡμῖν δὲ ἄρα εἰ μὴ τὰ Πυθίου τοῦ
Μυσοῦ προσείη τάλαντα, καὶ πλέθρα γῆς τόσα
καὶ τόσα, καὶ βοσκημάτων ἐσμοὶ πλείους ἢ
ἀριθμῆσαι, οὐδὲν ἐξαρκέσει. ἀλλ̓, οἶμαι, προσήκει <note n="1" place="unspecified" anchored="yes">προσήκειν τρες μσς.</note>
ἀπόντα τε μὴ ποθεῖν τὸν πλοῦτον, καὶ
παρόντος μὴ τῷ κεκτῆσθαι μᾶλλον φρονεῖν, ἢ τῷ
εἰδέναι αὐτὸν εὖ <note n="2" place="unspecified" anchored="yes">εὖ αδδ. <milestone unit="section" n="22" /> εδιτιο παρις.</note> διατίθεσθαι. τὸ γὰρ τοῦ
Σωκράτους εὖ ἔχει: ὃς μέγα φρονοῦντος πλουσίου
ἀνδρὸς ἐπὶ τοῖς χρήμασιν οὐ πρότερον αὐτὸν
θαυμάσειν ἔφη, πρὶν ἂν καὶ ὅτι κεχρῆσθαι τούτοις
ἐπίσταται, πειραθῆναι. <milestone unit="section" n="23" /> ἢ Φειδίας μὲν καὶ
Πολύκλειτος, εἰ τῷ χρυσίῳ μέγα ἐφρόνουν καὶ
τῷ ἐλέφαντι, ὧν ὁ μὲν Ἠλείοις τὸν Δία, ὁ δὲ
τὴν Ἥραν Ἀργείοις ἐποιησάτην, καταγελάστω
ἂν ἤστην ἀλλοτρίῳ πλούτῳ καλλωπιζόμενοι,
ἀφέντες τὴν τέχνην, ὑφ̓ ἧς καὶ ὁ χρυσὸς ἡδίων
καὶ τιμιώτερος ἀπεδείχθη: ἡμεῖς δὲ τὴν ἀνθρωπείαν
ἀρετὴν οὐκ ἐξαρκεῖν ἑαυτῇ <note n="3" place="unspecified" anchored="yes">ἑαυτὴν εδιτιο βασιλ., καθ̓ ἑαυτὴν εδιτιο παρις.</note> πρὸς κόσμον
ὑπολαμβάνοντες, ἐλάττονος αἰσχύνης ἄξια ποιεῖν οἰόμεθα;
<milestone unit="section" n="24" /> Ἀλλὰ δῆτα πλούτου μὲν ὑπεροψόμεθα καὶ τὰς
διὰ τῶν αἰσθήσεων ἡδονὰς ἀτιμάσομεν, κολακείας
δὲ καὶ θωπείας διωξόμεθα, καὶ τῆς Ἀρχιλόχου
<pb id="v.4.p.428" />
ἀλώπεκος τὸ κερδαλέον τε καὶ ποικίλον ζηλώσομεν;
<milestone unit="section" n="25" /> ἀλλ̓ οὐκ ἔστιν ὃ μᾶλλον φευκτέον τῷ
σωφρονοῦντι, τοῦ πρὸς δόξαν ζῆν, καὶ τὰ τοῖς
πολλοῖς δοκοῦντα περισκοπεῖν, καὶ μὴ τὸν ὀρθὸν
λόγον ἡγεμόνα ποιεῖσθαι τοῦ βίου, ὥστε, κἂν
πᾶσιν ἀνθρώποις ἀντιλέγειν, κἂν ἀδοξεῖν καὶ
κινδυνεύειν ὑπὲρ τοῦ καλοῦ δέῃ, μηδὲν αἱρεῖσθαι
τῶν ὀρθῶς ἐγνωσμένων παρακινεῖν. <milestone unit="section" n="26" /> ἢ τὸν μὴ
οὕτως ἔχοντα τί τοῦ Αἰγυπτίου σοφιστοῦ φήσομεν
ἀπολείπειν, ὃς φυτὸν ἐγίγνετο καὶ θηρίον,
ὁπότε βούλοιτο, καὶ πῦρ καὶ ὕδωρ καὶ πάντα
χρήματα, <milestone unit="section" n="27" /> εἴπερ δὴ καὶ αὐτὸς νῦν μὲν τὸ δίκαιον
ἐπαινέσεται παρὰ τοῖς τοῦτο τιμῶσι, νῦν δὲ τοὺς
ἐναντίους ἀφήσει λόγους, ὅταν τὴν ἀδικίαν εὐδοκιμοῦσαν
αἴσθηται, ὅπερ δίκης <note n="1" place="unspecified" anchored="yes">δίκη εδιτιο παρις., ἥπερ δίκη ξολβ. τερτιυς.</note> ἐστὶ κολάκων ;
καὶ ὥσπερ φασὶ τὸν πολύποδα τὴν χρόαν πρὸς
τὴν ὑποκειμένην γῆν, οὕτως αὐτὸς τὴν διάνοιαν
πρὸς τὰς τῶν συνόντων γνώμας μεταβαλεῖται. <note n="2" place="unspecified" anchored="yes">μεταβάλλεται δυο μσς.</note>
</p></div1></body></text></TEI.2>