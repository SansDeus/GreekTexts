<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="6" org="uniform" sample="complete"><p>Καὶ σχεδὸν ἅπαντες, ὧν δὴ καὶ λόγος τίς
ἐστιν ἐπὶ σοφίᾳ, ἢ μικρὸν ἢ μεῖζον εἰς δύναμιν
ἕκαστος ἐν τοῖς ἑαυτῶν συγγράμμασιν ἀρετῆς
ἔπαινον διεξῆλθον, οἷς πειστέον καὶ πειρατέον
ἐπὶ τοῦ βίου δεικνύναι τοὺς λόγους. ὡς ὅ γε
τὴν ἄχρι ῥημάτων παρὰ τοῖς ἄλλοις φιλοσοφίαν
<pb id="v.4.p.400" />
ἔργῳ βεβαιῶν, οἶος πέπνυται, τοὶ δὲ σκιαὶ ἀΐσσουσι.
<milestone unit="section" n="2" /> Καί μοι δοκεῖ τὸ τοιοῦτον παραπλήσιον εἶναι,
ὥσπερ ἂν εἰ ζωγράφου θαυμαστόν τι οἷον κάλλος
ἀνθρώπου μιμησαμένου, ὁ δὲ αὐτὸς <note n="1" place="unspecified" anchored="yes">τις αδδ. ξολβ. τερτιυς.</note> εἴη τοιοῦτος
ἐπὶ τῆς ἀληθείας, οἷον ἐπὶ τῶν πινάκων ἐκεῖνος
ἔδειξεν. <milestone unit="section" n="3" /> ἐπεὶ τό γε λαμπρῶς μὲν ἐπαινέσαι <note n="2" place="unspecified" anchored="yes">ἐπαινεῖν ξολβ. τερτιυς.</note> τὴν
ἀρετὴν εἰς τὸ μέσον καὶ μακροὺς ὑπὲρ αὐτῆς
ἀποτείνειν λόγους, ἰδίᾳ δὲ τὸ ἡδὺ πρὸ τῆς
σωφροσύνης καὶ τὸ πλέον ἔχειν πρὸ τοῦ δικαίου
τιμᾶν, ἐοικέναι φαίην ἂν ἔγωγε τοῖς ἐπὶ σκηνῆς
ὑποκρινομένοις τὰ δράματα, οἳ ὡς βασιλεῖς καὶ
δυνάσται πολλάκις εἰσέρχονται, οὔτε βασιλεῖς
ὄντες οὔτε δυνάσται, οὐδὲ μὲν οὖν τυχὸν ἐλεύθεροι
τὸ παράπαν. <milestone unit="section" n="4" /> εἶτα μουσικὸς μὲν οὐκ ἂν
ἑκὼν δέξαιτο ἀνάρμοστον αὐτῷ τὴν λύραν εἶναι,
καὶ χοροῦ κορυφαῖος μὴ ὅτι μάλιστα συνᾴδοντα
τὸν χορὸν ἔχειν: αὐτὸς δέ τις ἕκαστος διαστασιάσει
πρὸς ἑαυτόν, καὶ οὐχὶ τοῖς λόγοις
ὁμολογοῦντα τὸν βίον παρέξεται ; <milestone unit="section" n="5" /> ἀλλ̓ ἡ
γλῶττα μὲν ὀμώμοκεν, ἡ δὲ φρὴν ἀνώμοτος,
κατ̓ Εὐριπίδην ἐρεῖ, καὶ τὸ δοκεῖν ἀγαθὸς πρὸ
τοῦ εἶναι διώξεται. ἀλλ̓ οὗτός ἐστιν ὁ ἔσχατος
τῆς ἀδικίας ὅρος, εἴ τι δεῖ Πλάτωνι πείθεσθαι,
τὸ δοκεῖν δίκαιον εἶναι μὴ ὄντα.
</p></div1></body></text></TEI.2>