<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="8" org="uniform" sample="complete"><p>Ἀλλ̓ ὅπερ ἐξ ἀρχῆς ἔλεγον, πάλιν εἰς
ταὐτὸν ἐπανίωμεν. οὐ πάντα ἑξῆς παραδεκτέον
ἡμῖν, ἀλλ̓ ὅσα χρήσιμα. καὶ γὰρ αἰσχρὸν τῶν
μὲν σιτίων τὰ βλαβερὰ διωθεῖσθαι, τῶν δὲ
μαθημάτων, ἃ τὴν ψυχὴν ἡμῶν τρέφει, μηδένα
λόγον ἔχειν, ἀλλ̓ ὥσπερ χειμάρρουν παρασύροντας
ἅπαν τὸ προστυχὸν ἐμβάλλεσθαι. <milestone unit="section" n="2" /> καίτοι
τίνα ἔχει λόγον κυβερνήτην μὲν οὐκ εἰκῆ
τοῖς πνεύμασιν ἐφιέναι, ἀλλὰ πρὸς ὅρμους
εὐθύνειν τὸ σκάφος: καὶ τοξότην κατὰ σκοποῦ
βάλλειν: καὶ μὲν δὴ καὶ χαλκευτικόν τινα ἢ
τεκτονικὸν ὄντα τοῦ κατὰ τὴν τέχνην ἐφίεσθαι
τέλους: ἡμᾶς δὲ καὶ τῶν τοιούτων δημιουργῶν
<pb id="v.4.p.408" />
ἀπολείπεσθαι, πρός γε τὸ συνορᾶν δύνασθαι τὰ
ἡμέτερα; <milestone unit="section" n="3" /> οὐ γὰρ δὴ τῶν μὲν χειρωνακτῶν ἐστί
τι πέρας τῆς ἐργασίας, τοῦ δὲ ἀνθρωπίνου βίου
σκοπὸς οὐκ ἔστι, πρὸς ὃν ἀφορῶντα πάντα
ποιεῖν καὶ λέγειν χρὴ τόν γε μὴ τοῖς ἀλόγοις
παντάπασι προσεοικέναι μέλλοντα; ἢ οὕτως ἂν
εἴημεν ἀτεχνῶς κατὰ τῶν πλοίων τὰ ἀνερμάτιστα,
οὐδενὸς ἡμῖν νοῦ ἐπὶ τῶν τῆς ψυχῆς
οἰάκων καθεζομένου, εἰκῆ κατὰ τὸν βίον ἄνω
καὶ κάτω περιφερόμενοι. <milestone unit="section" n="4" /> ἀλλ̓ ὥσπερ ἐν τοῖς
γυμνικοῖς ἀγῶσιν, εἰ δὲ βούλει, τῆς μουσικῆς:
ἐκείνων εἰσὶ τῶν ἀγώνων αἱ μελέται, ὧνπερ οἱ
στέφανοι πρόκεινται, καὶ οὐδείς <note n="1" place="unspecified" anchored="yes">καὶ οὐδεὶς αδδ. εδιτι αντι#3υι.</note> γε πάλην
ἀσκῶν ἢ παγκράτιον, εἶτα κιθαρίζειν ἢ αὐλεῖν
μελετᾷ. <milestone unit="section" n="5" /> οὔκουν ὁ Πολυδάμας γε: ἀλλ̓ ἐκεῖνος
πρὸ τοῦ ἀγῶνος τοῦ Ὀλυμπιάσι, τὰ ἅρματα
ἵστη τρέχοντα, καὶ διὰ τούτων τὴν ἰσχὺν ἐκράτυνε.
καὶ ὅ γε Μίλων ἀπὸ τῆς ἀληλειμμένης
ἀσπίδος οὐκ ἐξωθεῖτο, ἀλλ̓ ἀντεῖχεν ὠθούμενος,
οὐχ ἧττον ἢ οἱ ἀνδριάντες οἱ τῷ μολύβδῳ συνδεδεμένοι.
<milestone unit="section" n="6" /> καὶ ἁπαξαπλῶς αἱ μελέται αὐτοῖς
παρασκευαὶ τῶν ἄθλων ἦσαν. εἰ δὲ τὰ Μαρσύου
ἢ τὰ Ὀλύμπου τῶν Φρυγῶν περιειργάζοντο
κρούματα, καταλιπόντες τὴν κόνιν καὶ τὰ γυμνάσια,
ταχύ γ̓ ἂν στεφάνων ἢ δόξης ἔτυχον ἢ
<pb id="v.4.p.410" />
διέφυγον τὸ μὴ καταγέλαστοι εἶναι κατὰ τὸ
σῶμα; <milestone unit="section" n="7" /> ἀλλ̓ οὐ μέντοι οὐδὲ ὁ Τιμόθεος τὴν
μελῳδίαν ἀφεὶς ἐν ταῖς παλαίστραις διῆγεν: οὐ
γὰρ ἂν τοσοῦτον ὑπῆρξεν αὐτῷ διενεγκεῖν
ἁπάντων τῇ μουσικῇ: ᾧ γε τοσοῦτον περιῆν τῆς
τέχνης, ὥστε καὶ θυμὸν ἐγείρειν διὰ τῆς συντόνου
καὶ αὐστηρᾶς ἁρμονίας, καὶ μέντοι καὶ χαλᾶν καὶ
μαλάττειν <note n="1" place="unspecified" anchored="yes">ἐκμαλάττειν ξολβ. τερτιυς.</note> πάλιν διὰ τῆς ἀνειμένης, ὁπότε
βούλοιτο. <milestone unit="section" n="8" /> ταύτῃ τοι καὶ <note n="2" place="unspecified" anchored="yes">ταῦτά τοι καὶ τὸ ἐναγώνιον ξολβ. τερτιυς.</note> Ἀλεξάνδρῳ ποτὲ τὸ
Φρύγιον ἐπαυλήσαντα, ἐξαναστῆσαι αὐτὸν ἐπὶ
τὰ ὅπλα λέγεται μεταξὺ δειπνοῦντα, καὶ ἐπαναγαγεῖν
πάλιν πρὸς τοὺς συμπότας, τὴν ἁρμονίαν
χαλάσαντα. τοσαύτην ἰσχὺν ἔν τε μουσικῇ καὶ
τοῖς γυμνικοῖς ἀγῶσι, πρὸς τὴν τοῦ τέλους κτῆσιν
ἡ μελέτη παρέχεται.
<milestone unit="section" n="9" /> Ἐπεὶ δὲ στεφάνων καὶ ἀθλητῶν ἐμνήσθην,
ἐκεῖνοι μυρία παθόντες ἐπὶ μυρίοις, καὶ πολλαχόθεν
τὴν ῥώμην ἑαυτοῖς συναυξήσαντες, πολλὰ
μὲν γυμναστικοῖς ἐνιδρώσαντες πόνοις, πολλὰς
δὲ πληγὰς ἐν παιδοτρίβου λαβόντες, δίαιταν δὲ
οὐ τὴν ἡδίστην, ἀλλὰ τὴν παρὰ τῶν γυμναστῶν
αἱρούμενοι, καὶ τἄλλα, ἵνα μὴ διατρίβω λέγων,
οὕτω διάγοντες, ὡς τὸν πρὸ τῆς ἀγωνίας βίον
μελέτην εἶναι τῆς ἀγωνίας, τηνικαῦτα ἀποδύονται
πρὸς τὸ στάδιον, καὶ πάντα πονοῦσι καὶ κινδυνεύουσιν,
ὥστε κοτίνου λαβεῖν στέφανον ἢ
<pb id="v.4.p.412" />
σελίνου ἢ ἄλλου τινὸς τῶν τοιούτων καὶ
νικῶντες ἀναρρηθῆναι παρὰ τοῦ κήρυκος. <milestone unit="section" n="10" /> ἡμῖν
δέ, οἷς ἆθλα τοῦ βίου πρόκειται οὕτω θαυμαστὰ
πλήθει τε καὶ μεγέθει, ὥστε ἀδύνατα εἶναι ῥηθῆναι
λόγῳ, ἐπ̓ ἄμφω καθεύδουσι καὶ κατὰ πολλὴν
διαιτωμένοις ἄδειαν, τῇ ἑτέρᾳ λαβεῖν τῶν χειρῶν
ὑπάρξει; <milestone unit="section" n="11" /> πολλοῦ μέντ̓ ἂν ἄξιον ἦν ἡ ῥᾳθυμία
τῷ βίῳ, καὶ ὅ γε Σαρδανάπαλος τὰ πρῶτα
πάντων εἰς εὐδαιμονίαν ἐφέρετο, ἢ καὶ ὁ Μαργίτης, <note n="1" place="unspecified" anchored="yes">Μαργαρίτης ξολβ. τερτιυς.</note>
εἰ βούλει, ὃν οὔτ̓ ἀροτῆρα οὔτε σκαπτῆρα
οὔτε ἄλλο τι τῶν κατὰ τὸν βίον ἐπιτηδείων εἶναι
Ὅμηρος ἔφησεν, εἰ δὴ Ὁμήρου ταῦτα. <milestone unit="section" n="12" /> ἀλλὰ
μὴ ἀληθὴς μᾶλλον ὁ τοῦ Πιττακοῦ λόγος, ὃς
χαλεπὸν ἔφησεν <note n="2" place="unspecified" anchored="yes">φησιν ξολβ. τεριυς.</note> ἐσθλὸν ἔμμεναι; διὰ πολλῶν
γὰρ δὴ τῷ ὄντι πόνων διεξελθοῦσι μόλις ἂν τῶν
ἀγαθῶν ἐκείνων τυχεῖν ἡμῖν περιγένοιτο, ὧν ἐν
τοῖς ἄνω λόγοις οὐδὲν εἶναι παράδειγμα τῶν
ἀνθρωπίνων ἐλέγομεν. <milestone unit="section" n="13" /> οὐ δὴ οὖν ῥᾳθυμητέον
ἡμῖν, οὐδὲ τῆς ἐν βραχεῖ ῥᾳστώνης μεγάλας
ἐλπίδας ἀνταλλακτέον, εἴπερ μὴ μέλλοιμεν
ὀνείδη τε ἕξειν καὶ τιμωρίας ὑφέξειν, οὔ τι παρὰ
τοῖς ἀνθρώποις ἐνθάδε, καίτοι καὶ τοῦτο οὐ
μικρὸν τῷ γε νοῦν ἔχοντι, ἀλλ̓ ἐν τοῖς, εἴτε ὑπὸ
<pb id="v.4.p.414" />
γῆν, εἴτε καὶ ὅπου δὴ τοῦ παντὸς ὄντα τυγχάνει,
<milestone unit="section" n="14" /> δικαιωτηρίοις. <note n="1" place="unspecified" anchored="yes">δικαστηρίοις εδιτι αντι#3υι.</note> ὡς τῷ μὲν ἀκουσίως τοῦ προσήκοντος
ἁμαρτόντι κἂν συγγνώμη τις ἴσως
παρὰ τοῦ Θεοῦ γένοιτο: τῷ δὲ ἐξεπίτηδες τὰ
χείρω προελομένῳ οὐδεμία παραίτησις, τὸ μὴ
οὐχὶ πολλαπλασίω τὴν κόλασιν ὑποσχεῖν.
</p></div1></body></text></TEI.2>