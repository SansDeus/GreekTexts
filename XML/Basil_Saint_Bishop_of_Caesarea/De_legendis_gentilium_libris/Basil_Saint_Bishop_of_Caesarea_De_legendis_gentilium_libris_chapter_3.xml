<?xml version="1.0" encoding="utf-8"?>
<TEI.2><text id="tlg2040.tlg004.perseus-grc1"><body><div1 type="chapter" n="3" org="uniform" sample="complete"><p>Εἰ μὲν οὖν ἐστί τις οἰκειότης πρὸς ἀλλήλους
τοῖς λόγοις, προὔργου <note n="2" place="unspecified" anchored="yes">προὔργον εδιτι αντι#3υι.</note> ἂν ἡμῖν αὐτῶν ἡ
γνῶσις γένοιτο: εἰ δὲ μή, ἀλλὰ τό γε παράλληλα
θέντας καταμαθεῖν τὸ διάφορον, οὐ μικρὸν εἰς
βεβαίωσιν τοῦ βελτίονος. <milestone unit="section" n="2" /> τίνι μέντοι καὶ παρεικάσας
τῶν παιδεύσεων ἑκατέραν, τῆς εἰκόνος ἂν
τύχοις; ἦπου καθάπερ φυτοῦ οἰκεία μὲν ἀρετὴ
τῷ καρπῷ βρύειν ὡραίῳ, φέρει δέ τινα κόσμον
καὶ φύλλα τοῖς κλάδοις περισειόμενα, οὕτω δὴ
καὶ ψυχῇ προηγουμένως μὲν καρπὸς ἡ ἀλήθεια,
οὐκ ἄχαρί γε μὴν οὐδὲ τὴν θύραθεν σοφίαν
<pb id="v.4.p.386" />
περιβεβλῆσθαι, οἷόν τινα φύλλα σκέπην τε τῷ
καρπῷ καὶ ὄψιν οὐκ ἄωρον παρεχόμενα. <milestone unit="section" n="3" /> λέγεται
τοίνυν καὶ Μωϋσῆς ἐκεῖνος ὁ πάνυ, οὗ μέγιστόν
ἐστιν ἐπὶ σοφίᾳ παρὰ πᾶσιν ἀνθρώποις ὄνομα,
τοῖς Αἰγυπτίων μαθήμασιν ἐγγυμνασάμενος τὴν
διάνοιαν, οὕτω προσελθεῖν τῇ θεωρίᾳ τοῦ Ὄντος.
<milestone unit="section" n="4" /> παραπλησίως δὲ τούτῳ, κἀν τοῖς κάτω χρόνοις,
τὸν σοφὸν Δανιὴλ ἐπὶ Βαβυλῶνός φασι <note n="1" place="unspecified" anchored="yes">φησὶ υνυς ρεγ.</note> τὴν
σοφίαν Χαλδαίων καταμαθόντα, τότε τῶν θείων
ἅψασθαι παιδευμάτων.
</p></div1></body></text></TEI.2>