<?xml version="1.0" encoding="utf-8"?>
<TEI.2><text><body><div1 type="book" n="4" org="uniform" sample="complete">
            <div2 type="chapter" n="1" org="uniform" sample="complete">
               <docAuthor lang="la">
                  <persName lang="la" key="tlg-1492"><foreign lang="la">meleager</foreign></persName>
               </docAuthor>
               <p>
                  <lb /> Μοῦσα φίλα, τίνι τάνδε φέρεις πάγκαρπον ἀοιδάν;
<lb />ἢ τίς  ὁ καὶ τεύξας ὑμνοθετᾶν στέφανον;
<lb /> ἄνυσε μὲν Μελέαγρος, ἀριζάλῳ δὲ Διοκλεῖ
<lb />μναμόσυνον ταύταν ἐξεπόνησε χάριν,
<milestone unit="lnum" n="5" />
                  <lb /> πολλὰ μὲν ἐμπλέξας Ἀνύτης κρίνα, πολλὰ δὲ Μοιροῦς
<lb />λείρια, καὶ Σαπφοῦς βαιὰ μέν, ἀλλὰ ῥόδα:
<lb />νάρκισσόν τε τορῶν Μελανιππίδου ἔγκυον ὕμνων,
<lb />καὶ νέον οἰνάνθης κλῆμα Σιμωνίδεω:
<lb /> σὺν δ᾽ ἀναμὶξ πλέξας μυρόπνουν εὐάνθεμον ἶριν
<milestone unit="lnum" n="10" />
                  <lb /> Νοσσίδος, ἧς δέλτοις κηρὸν ἔτηξεν Ἔρως:
<lb />τῇ δ᾽ ἅμα καὶ σάμψυχον ἀφ᾽ ἡδυπνόοιο Ῥιανοῦ,
<lb /> καὶ γλυκὺν Ἠρίννης παρθενόχρωτα κρόκον,
<lb /> Ἀλκαίου τε λάληθρον ἐν ὑμνοπόλοις ὑάκινθον,
<lb /> καὶ Σαμίου δάφνης κλῶνα μελαμπέταλον
<milestone unit="lnum" n="15" />
                  <lb />ἐν δὲ Λεωνίδεω θαλεροὺς κισσοῖο κορύμβους,
<lb /> Μνασάλκου τε κόμας ὀξυτόρου πίτυος:
<lb />βλαισήν τε πλατάνιστον ἀπέθρισε Παμφίλου οἴμης,
<lb /> σύμπλεκτον καρύης ἔρνεσι Παγκράτεος,
<pb id="v.1.p.112" />
                  <lb />Τύμνεὼ τ᾽ εὐπέταλον λεύκην, χλοερόν τε σίσυμβρον
<milestone unit="lnum" n="20" />
                  <lb /> Νικίου, Εὐφήμου τ᾽ ἀμμότροφον πάραλον
<lb />ἐν δ᾽ ἄρα Δαμάγητον, ἴον μέλαν, ἡδύ τε μύρτον
<lb /> Καλλιμάχου, στυφελοῦ μεστὸν ἀεὶ μέλιτος,
<lb /> λυχνίδα τ᾽ Εὐφορίωνος, ἰδ᾽ ἐν Μούσαις κυκλάμινον,
<lb />ὃς Διὸς ἐκ κούρων ἔσχεν ἐπωνυμίην.
<milestone unit="lnum" n="25" />
                  <lb /> τῇσι δ᾽ ἅμ᾽ Ἡγήσιππον ἐνέπλεκε, μαινάδα βότρυν,
<lb /> Πέρσου τ᾽ εὐώδη σχοῖνον ἀμησάμενος,
<lb /> σὺν δ᾽ ἅμα καὶ γλυκὺ μῆλον ἀπ᾽ ἀκρεμόνων Διοτίμου,
<lb /> καὶ ῥοιῆς ἄνθη πρῶτα Μενεκράτεος,
<lb /> σμυρναίους τε κλάδους Νικαινέτου, ἠδὲ Φαέννου
<milestone unit="lnum" n="30" />
                  <lb />τέρμινθον, βλωθρὴν τ᾽ ἀχράδα Σιμμίεω:
<lb />ἐν δὲ καὶ ἐκ λειμῶνος ἀμωμήτοιο σελίνου
<lb /> βαιὰ διακνίζων ἄνθεα Παρθενίδος,
<lb />λείψανὰ τ᾽ εὐκαρπεῦντα μελιστάκτων ἀπὸ Μουσέων,
<lb /> ξανθοὺς ἐκ καλάμης Βακχυλίδεω στάχυας:
<milestone unit="lnum" n="35" />
                  <lb />ἐν δ᾽ ἄρ᾽ Ἀνακρείοντα, τὸ μὲν γλυκὺ κεῖνο μέλισμα,
<lb />νέκταρος, εἰς δ᾽ ἐλέγους ἄσπορον ἀνθέμιον
<lb />ἐν δὲ καὶ ἐκ φορβῆς σκολιότριχος ἄνθος ἀκάνθης
<lb /> Ἀρχιλόχου, μικρὰς στράγγας ἀπ᾽ ὠκεανοῦ:
<lb /> τοῖς δ᾽ ἅμ᾽ Ἀλεξάνδροιο νέους ὄρπηκας ἐλαίης,
<milestone unit="lnum" n="40" />
                  <lb /> ἠδὲ Πολυκλείτου πορφυρέην κύανον.
<lb />ἐν δ᾽ ἄρ᾽ ἀμάρακον ἧκε, Πολύστρατον, ἄνθος ἀοιδῶν,
<lb />φοίνισσάν τε νέην κύπρον ἀπ᾽ Ἀντιπάτρου:
<lb />καὶ μὴν καὶ Συρίαν σταχυότριχα θήκατο νάρδον,
<lb /> ὑμνοθέταν, Ἑρμοῦ δῶρον ἀειδόμενον
<milestone unit="lnum" n="45" />
                  <lb />ἐν δὲ Ποσείδιππόν τε καὶ Ἡδύλον, ἄγρι᾽ ἀρούρης,
<lb />Σικελίδεὼ τ᾽ ἀνέμοις ἄνθεα φυόμενα.
<pb id="v.1.p.114" />
                  <lb /> ναὶ μὴν καὶ χρύσειον ἀεὶ θείοιο Πλάτωνος
<lb /> κλῶνα, τὸν ἐξ ἀρετῆς πάντοθι λαμπόμενον
<lb /> ἄστρων τ᾽ ἴδριν Ἄρατον ὁμοῦ βάλεν, οὐρανομάκεως
<milestone unit="lnum" n="50" />
                  <lb /> φοίνικος κείρας πρωτογόνους ἕλικας,
<lb />λωτὸν τ᾽ εὐχαίτην Χαιρήμονος, ἐν φλογὶ μίξας
<lb /> Φαιδίμου, Ἀνταγόρου τ᾽ εὔστροφον ὄμμα βοός,
<lb />τάν τε φιλάκρητον Θεοδωρίδεω νεοθαλῆ
<lb />ἕρπυλλον, κυάμων τ᾽ ἄνθεα Φανίεω,
<milestone unit="lnum" n="55" />
                  <lb /> ἄλλων τ᾽ ἔρνεα πολλὰ νεόγραφα: τοῖς δ᾽ ἅμα Μούσης
<lb /> καὶ σφετέρης ἔτι που πρώιμα λευκόια.
<lb /> ἀλλὰ φίλοις μὲν ἐμοῖσι φέρω χάριν ἔστι δὲ μύσταις
<lb /> κοινὸς ὁ τῶν Μουσέων ἡδυεπὴς στέφανος.
</p>
            </div2>
            <div2 type="chapter" n="2" org="uniform" sample="complete">
               <docAuthor lang="la">
                  <persName lang="la" key="tlg-1589"><foreign lang="la">philippus</foreign></persName>
               </docAuthor>
               <p>
                  <lb />ἄνθεά σοι δρέψας Ἑλικώνια, καὶ κλυτοδένδρου
<lb /> Πιερίης κείρας πρωτοφύτους κάλυκας,
<lb /> καὶ σελίδος νεαρῆς θερίσας στάχυν, ἀντανέπλεξα
<lb /> τοῖς Μελεαγρείοις ὡς ἴκελον στεφάνοις.
<milestone unit="lnum" n="5" />
                  <lb /> ἀλλὰ παλαιοτέρων εἰδὼς κλέος, ἐσθλὲ Κάμιλλε,
<lb /> γνῶθι καὶ ὁπλοτέρων τὴν ὀλιγοστιχίην.
<lb /> Ἀντίπατρος πρέψει στεφάνῳ στάχυς: ὡς δὲ κόρυμβος
<lb /> Κριναγόρας λάμψει δ᾽ ὡς βότρυς Ἀντίφιλος,
<lb /> Τύλλιος ὡς μελίλωτον, ἀμάρακον ὣς Φιλόδημος:
<milestone unit="lnum" n="10" />
                  <lb /> μύρτα δ᾽ ὁ Παρμενίων: ὡς ῥόδον Ἀντιφάνης:
<lb /> κισσὸς δ᾽ Αὐτομέδων Ζωνᾶς κρίνα δρῦς δὲ Βιάνωρ:
<lb /> Ἀντίγονος δ᾽ ἐλάη, καὶ Διόδωρος ἴον
<lb />Εὔηνον δάφνῃ, συνεπιπλεκτοὺς δὲ περισσοὺς
<lb />εἴκασον οἷς ἐθέλεις ἄνθεσιν ἀρτιφύτοις.
<pb id="v.1.p.116" />
               </p>
            </div2>
            <div2 type="chapter" n="3" org="uniform" sample="complete">
               <docAuthor lang="la">
                  <persName lang="la" key="tlg-4024"><foreign lang="la">agathias scholasticus</foreign></persName>
               </docAuthor>
               <p>συλλογὴ νέων ἐπιγραμμάτων ἐκτεθεῖσα ἐν Κωνσταντίνου πόλει πρὸς Θεόδωρον Δεκουρίωνα τὸν Κοσμᾶ: εἴρηται δὲ τὰ προοίμια μετὰ τὰς συνεχεῖς ἀκροάσεις τὰς κατ᾽ ἐκεῖνο καιροῦ γενομένας.</p>
               <p>
                  <lb />οἶμαι μὲν ὑμᾶς, ἄνδρες, ἐμπεπλησμένους
<lb />ἐκ τῆς τοσαύτης τῶν λόγων πανδαισίας,
<lb /> ἔτι που τὰ σιτία προσκόρως ἐρυγγάνειν:
<lb /> καὶ δὴ κάθησθε τῇ τρυφῇ σεσαγμένοι:
<milestone unit="lnum" n="5" />
                  <lb /> λόγων γὰρ ἡμῖν πολυτελῶν καὶ ποικίλων
<lb /> πολλοὶ προθέντες παμμιγεῖς εὐωχίας,
<lb />περιφρονεῖν πείθουσι τῶν εἰθισμένων.
<lb />τί δὲ νῦν ποιήσω; μὴ τὰ προὐξειργασμένα
<lb />οὕτως ἐάσω συντετῆχθαι κείμενα;
<milestone unit="lnum" n="10" />
                  <lb />ἢ καὶ προθῶμαι τῆς ἀγορᾶς ἐν τῷ μέσῳ,
<lb /> παλιγκαπήλοις εὐτελῶς ἀπεμπολῶν;
<lb /> καὶ τίς  μετασχεῖν τῶν ἐμῶν ἀνέξεται;
<lb />τίς  δ᾽ ἂν πρίαιτο τοὺς λόγους τριωβόλου,
<lb />εἰ μὴ φέροι πως ὦτα μὴ τετρημένα;
<milestone unit="lnum" n="15" />
                  <lb />ἀλλ᾽ ἐστὶν ἐλπὶς εὐμενῶς τῶν δρωμένων
<lb /> ὑμᾶς μεταλαβεῖν, κοὐ κατεβλακευμένως:
<lb /> ἔθος γὰρ ὑμῖν τῇ προθυμίᾳ μόνῃ
<lb />τῇ τῶν καλούντων ἐμμετρεῖν τὰ σιτία.
<lb /> καὶ πρός γε τούτῳ δεῖπνον ἠρανισμένον
<milestone unit="lnum" n="20" />
                  <lb />ἥκω προθήσων ἐκ νέων ἡδυσμάτων.
<lb /> ἐπεὶ γὰρ οὐκ ἔνεστιν ἐξ ἐμοῦ μόνου
<lb /> ὑμᾶς μεταλαβεῖν, ἄνδρες, ἀξίας τροφῆς,
<lb /> πολλοὺς ἔπεισα συλλαβεῖν μοι τοῦ πόνου,
<lb /> καὶ συγκαταβαλεῖν καὶ συνεστιᾶν πλέον.
<pb id="v.1.p.118" />
                  <milestone unit="lnum" n="25" />
                  <lb /> καὶ δὴ παρέσχον ἀφθόνως οἱ πλούσιοι
<lb />ἐξ ὧν τρυφῶσι: καὶ παραλαβὼν γνησίως
<lb />ἐν τοῖς ἐκείνων πέμμασι φρυάττομαι.
<lb />τοῦτο δέ τις αὐτῶν προσφόρως, δεικνὺς ἐμέ,
<lb /> ἴσως ἐρεῖ πρὸς ἄλλον <quote rend="blockquote">
                     <l> ἀρτίως ἐμοῦ
<milestone unit="lnum" n="30" />
                     </l>
                     <l> μάζαν μεμαχότος μουσικήν τε καὶ νέαν,
</l>
                     <l>οὗτος παρέθηκεν τὴν ὑπ᾽ ἐμοῦ μεμαγμένην.</l>
                  </quote>
                  <lb /> ταυτὶ μὲν οὖν ἐρεῖ τις †   οὐδὲ τῶν σοφωτάτων,
<lb />τῶν ὀψοποιῶν, ὧν χάριν δοκῶ μόνος
<lb />εἶναι τοσαύτης ἡγεμὼν πανδαισίας.
<milestone unit="lnum" n="35" />
                  <lb /> θαρρῶν γὰρ αὐτοῖς λιτὸν οἴκοθεν μέρος
<lb />καὐτὸς παρέμιξα, τοῦ δοκεῖν μὴ παντελῶς
<lb /> ξένος τις εἶναι τῶν ὑπ᾽ ἐμοῦ συνηγμένων.
<lb /> ἀλλ᾽ ἐξ ἑκάστου σμικρὸν εἰσάγω μέρος,
<lb /> ὅσον ἀπογεῦσαι: τῶν δὲ λοιπῶν εἰ θέλοι
<milestone unit="lnum" n="40" />
                  <lb /> τυχεῖν τις ἁπάντων καὶ μετασχεῖν εἰς κόρον,
<lb /> ἴστω γε ταῦτα κατ᾽ ἀγορὰν  ζητητέα.
<lb />κόσμον δὲ προσθεὶς τοῖς ἐμοῖς πονήμασι,
<lb />ἐκ τοῦ Βασιλέως τοὺς προλόγους ποιήσομαι:
<lb />ἅπαντα γάρ μοι δεξιῶς προβήσεται.
<milestone unit="lnum" n="45" /> 
                  <lb />καί μοι μεγίστων πραγμάτων ὑμνουμένων
<lb /> εὑρεῖν γένοιτο καὶ λόγους ἐπηρμένους.
<lb />μή τις ὑπαυχενίοιο λιπὼν ζωστῆρα λεπάδνου
<lb /> βάρβαρος ἐς Βασιλῆα βιημάχον ὄμμα τανύσσῃ:
<lb /> μηδ᾽ ἔτι Περσὶς ἄναλκις ἀναστείλασα καλύπτρην
<milestone unit="lnum" n="50" />
                  <lb />ὄρθιον ἀθρήσειεν ἐποκλάζουσα δὲ γαίῃ,
<lb /> καὶ λόφον αὐχήεντα καταγνάμπτουσα τενόντων,
<lb />Αὐσονίοις ἄκλητος ὑποκλίνοιτο ταλάντοις.
<lb /> ἑσπερίη θεράπαινα, σὺ δ᾽ ἐς κρηπῖδα Γαδείρων,
<lb /> καὶ παρὰ πορθμὸνἼβηρα καὶ Ὠκεανίτιδα Θούλην,
<milestone unit="lnum" n="55" />
                  <lb /> ἤπιον ἀμπνεύσειας, ἀμοιβαίων δὲ τυράννων
<pb id="v.1.p.120" />
                  <lb /> κράατα μετρήσασα τεῇ κρυφθέντα κονίῃ,
<lb /> θαρσαλέαις παλάμῃσι φίλην ἀγκάζεο Ῥώμην
<lb />Καυκασίῳ δὲ τένοντι καὶ ἐν ῥηγμῖνι Κυταίῃ,
<lb />ὁππόθι ταυρείοιο ποδὸς δουπήτορι χαλκῷ
<milestone unit="lnum" n="60" />
                  <lb /> σκληρὰ σιδηρείης ἐλακίζετο νῶτα κονίης,
<lb /> σύννομον Ἀδρυάδεσσιν ἀναπλέξασα χορείην
<lb /> Φασιὰς εἱλίσσοιτο φίλῳ σκιρτήματι νύμφη,
<lb /> καὶ καμάτους μέλψειε πολυσκήπτρου βασιλῆος,
<lb /> μόχθον ἀπορρίψασα γιγαντείου τοκετοῖο.
<milestone unit="lnum" n="65" />
                  <lb /> μηδὲ γὰρ αὐχήσειεν Ἰωλκίδος ἔμβολον Ἀργοῦς,
<lb /> ὅττι πόνους ἥρωος ἀγασσαμένη Παγασαίου
<lb /> οὐκέτι Κολχὶς ἄρουρα, γονῇ πλησθεῖσα Γιγάντων,
<lb />εὐπτολέμοις σταχύεσσι μαχήμονα βῶλον ἀνοίγει.
<lb /> κεῖνα γὰρ ἢ μῦθός τις ἀνέπλασεν, ἢ διὰ τέχνης
<milestone unit="lnum" n="70" />
                  <lb /> οὐχ ὁσίης τετέλεστο, πόθων ὅτε λύσσαν ἑλοῦσα
<lb />παρθενικὴ δολόεσσα μάγον κίνησεν ἀνάγκην
<lb /> ἀλλὰ δόλων ἔκτοσθε καὶ ὀρφναίου κυκεῶνος
<lb /> Βάκτριος ἡμετέροισι Γίγας δούπησε βελέμνοις.
<lb />οὐκέτι μοι χῶρός τις ἀνέμβατος, ἀλλ᾽ ἐνὶ πόντῳ
<milestone unit="lnum" n="75" />
                  <lb />Ὑρκανίου κόλποιο καὶ ἐς βυθὸν Αἰθιοπῆα
<lb /> Ἰταλικαῖς νήεσσιν ἐρέσσεται ἥμερον ὕδωρ.
<lb />ἀλλ᾽ ἴθι νῦν, ἀφύλακτος ὅλην ἤπειρον ὁδεύων,
<lb />Αὐσόνιε, σκίρτησον, ὁδοιπόρε: Μασσαγέτην δὲ
<lb />ἀμφιθέων ἀγκῶνα καὶ ἄξενα τέμπεα Σούσων,
<milestone unit="lnum" n="80" />
                  <lb /> Ἰνδῴης ἐπίβηθι κατ᾽ ὀργάδος, ἐν δὲ κελεύθοις
<lb />εἴποτε διψήσειας, ἀρύεο δοῦλον Ὑδάσπην:
<lb /> ναὶ μὴν καὶ κυανωπὸν ὑπὲρ δύσιν ἄτρομος ἕρπων
<lb /> κύρβιας Ἀλκείδαο μετέρχεο: θαρσαλέως δὲ
<lb /> ἴχνιον ἀμπαύσειας ἐπὶ ψαμάθοισιν Ἰβήρων,
<milestone unit="lnum" n="85" />
                  <lb />ὁππόθι, καλλιρέεθρον ὑπὲρ βαλβῖδα θαλάσσης,
<lb /> δίζυγος ἠπείροιο συναντήσασα κεραίη
<lb /> ἐλπίδας ἀνθρώποισι βατῆς εὔνησε πορείης.
<pb id="v.1.p.122" />
                  <lb /> ἐσχατιὴν δὲ Λίβυσσαν ἐπιστείβων Νασαμώνων
<lb /> ἔρχεο καὶ παρὰ Σύρτιν, ὅπῃ νοτίῃσι θυέλλαις
<milestone unit="lnum" n="90" />
                  <lb />ἐς κλίσιν ἀντίπρωρον ἀνακλασθεῖσα Βορῆος,
<lb /> καὶ ψαφαρὴν ἄμπωτιν ὕπερ, ῥηγμῖνι ἁλίπλῳ
<lb /> ἀνδράσι δῖα θάλασσα πόρον χερσαῖον ἀνοίγει.
<lb />οὐδὲ γὰρ ὀθνείης σε δεδέξεται ἤθεα γαίης,
<lb /> ἀλλὰ σοφοῦ κτεάνοισιν ὁμιλήσεις Βασιλῆος,
<milestone unit="lnum" n="95" />
                  <lb /> ἔνθα κεν ἀίξειας, ἐπεὶ κυκλώσατο κόσμον
<lb />κοιρανίῃ: Τάναϊς δὲ μάτην ἤπειρον ὁρίζων
<lb />ἐς Σκυθίην πλάζοιτο καὶ ἐς Μαιώτιδα λίμνην.
<lb />τοὔνεκεν, ὁππότε πάντα φίλης πέπληθε γαλήνης,
<lb />ὁππότε καὶ ξείνοιο καὶ ἐνδαπίοιο κυδοιμοῦ
<milestone unit="lnum" n="100" />
                  <lb /> ἐλπίδες ἐθραύσθησαν ὑφ᾽ ἡμετέρῳ Βασιλῆι,
<lb /> δεῦρο, μάκαρ Θεόδωρε, σοφὸν στήσαντες ἀγῶνα
<lb /> παίγνια κινήσωμεν ἀοιδοπόλοιο χορείης.
<lb /> σοὶ γὰρ ἐγὼ τὸν ἄεθλον ἐμόχθεον εἰς σὲ δὲ μύθων
<lb /> ἐργασίην ἤσκησα, μιῇ δ᾽ ὑπὸ σύζυγι βίβλῳ
<milestone unit="lnum" n="105" />
                  <lb /> ἐμπορίην ἤθροισα πολυξείνοιο μελίσσης,
<lb /> καὶ τόσον ἐξ ἐλέγοιο πολυσπερὲς ἄνθος ἀγείρας,
<lb /> στέμμα σοι εὐμύθοιο καθήρμοσα Καλλιοπείης,
<lb />ὡς φηγὸν Κρονίωνι καὶ ὁλκάδας Ἐννοσιγαίῳ,
<lb />ὡς Ἄρεϊ ζωστῆρα καὶ Ἀπόλλωνι φαρέτρην,
<milestone unit="lnum" n="110" />
                  <lb />ὡς χέλυν Ἑρμάωνι καὶ ἡμερίδας Διονύσῳ.
<lb />οἶδα γὰρ ὡς ἄλληκτον ἐμῆς ἱδρῶτι μερίμνης
<lb />εὖχος ἐπιστάξειεν ἐπωνυμίη Θεοδώρου.
<lb />πρῶτα δέ σοι λέξαιμι, παλαιγενέεσσιν ἐρίζων,
<lb />ὅσσαπερ ἐγράψαντο νέης γενετῆρες ἀοιδῆς
<milestone unit="lnum" n="115" />
                  <lb />ὡς προτέροις μακάρεσσιν ἀνειμένα: καὶ γὰρ ἐῴκει
<lb /> γράμματος ἀρχαίοιο σοφὸν μίμημα φυλάξαι.
<lb />ἀλλὰ πάλιν μετ᾽ ἐκεῖνα %    παλαίτερον εὖχος ἀγείρει
<lb />ὅσσαπερ ἢ γραφίδεσσι χαράξαμεν ἤ τινι χώρῳ,
<pb id="v.1.p.124" />
                  <lb />εἴτε καὶ εὐποίητον ἐπὶ βρέτας, εἴτε καὶ ἄλλης
<milestone unit="lnum" n="120" />
                  <lb /> τέχνης ἐργοπόνοιο πολυσπερέεσσιν ἀέθλοις.
<lb />καὶ τριτάτην βαλβῖδα νεήνιδος ἔλλαχε βίβλου
<lb /> ὅσσα θέμις, τύμβοισι τάπερ Θεὸς ἐν μὲν ἀοιδῇ
<lb /> ἐκτελέειν νεύσειεν, ἐν ἀτρεκίῃ δὲ διώκειν.
<lb />ὅσσα δὲ καὶ βιότοιο πολυσπερέεσσι κελεύθοις
<milestone unit="lnum" n="125" />
                  <lb /> γράψαμεν, ἀσταθέος δὲ τύχης σφαλεροῖσι ταλάντοις,
<lb />δέρκεό μοι βίβλοιο παρὰ κρηπῖδα τετάρτην.
<lb />ναὶ τάχα καὶ πέμπτοιο χάρις θέλξειεν ἀέθλου,
<lb /> ὁππόθι κερτομέοντες ἐπεσβόλον ἦχον ἀοιδῆς
<lb /> γράψαμεν. ἑκταῖον δὲ μέλος κλέπτουσα Κυθήρη
<milestone unit="lnum" n="130" />
                  <lb /> εἰς ὀάρους ἐλέγοιο παρατρέψειε πορείην
<lb /> καὶ γλυκεροὺς ἐς ἔρωτας. ἐν ἑβδομάτῃ δὲ μελίσσῃ
<lb />εὐφροσύνας Βάκχοιο, φιλακρήτους τε χορείας,
<lb /> καὶ μέθυ, καὶ κρητῆρα, καὶ ὄλβια δεῖπνα νοήσεις.
</p>
            </div2>
            <div2 type="chapter" n="4" org="uniform" sample="complete">
               <docAuthor lang="la">
                  <persName lang="la" key="tlg-4024"><foreign lang="la">agathias scholasticus</foreign></persName>
               </docAuthor>
               <p>
                  <lb />στῆλαι καὶ γραφίδες καὶ κύρβιες, εὐφροσύνης μὲν
<lb /> αἴτια τοῖς ταῦτα κτησαμένοις μεγάλης,
<lb /> ἀλλ᾽ ἐς ὅσον ζώουσι τὰ γὰρ κενὰ κύδεα φωτῶν
<lb /> ψυχαῖς οἰχομένων οὐ μάλα συμφέρεται
<milestone unit="lnum" n="5" />
                  <lb />ἡ δ᾽ ἀρετὴ σοφίης τε χάρις καὶ κεῖθι συνέρπει,
<lb /> κἀνθάδε μιμνάζει μνῆστιν ἐφελκομένη.
<lb />οὕτως οὔτε Πλάτων βρενθύεται οὔτ᾽ [ἄρ᾽] Ὅμηρος
<lb /> χρώμασιν ἢ στήλαις, ἀλλὰ μόνῃ σοφίῃ.
<lb />ὄλβιοι ὧν μνήμη πινυτῶν ἐνὶ τεύχεσι βίβλων,
<milestone unit="lnum" n="10" />
                  <lb /> ἀλλ᾽ οὐκ ἐς κενεὰς εἰκόνας ἐνδιάει.
</p>
            </div2>
         </div1></body></text></TEI.2>