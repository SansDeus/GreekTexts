<?xml version="1.0" encoding="utf-8"?>
<TEI.2><text><body><div1 type="book" n="2" org="uniform" sample="complete">
            <div2 type="chapter" n="1" org="uniform" sample="complete">
               <label>ἔκφρασις τῶν ἀγαλμάτων τῶν εἰς τὸ δημόσιον γυμνάσιον τοῦ ἐπικαλουμένου Ζευξίππου.</label>
               <p>
                  <lb />Δηΐφοβος μὲν πρῶτος ἐυγλύπτῳ ἐπὶ βωμῷ
<lb /> ἵστατο, τολμήεις, κεκορυθμένος, ὄβριμος ἥρως,
<lb />τοῖος ἐών, οἷός περ ἐπορνυμένῳ Μενελάῳ
<lb /> περθομένων ἤντησεν ἑῶν προπάροιθε μελάθρων.
<milestone unit="lnum" n="5" />
                  <lb /> ἵστατο δὲ προβιβῶντι πανείκελος: εὖ δ᾽ ἐπὶ κόσμῳ
<lb /> δόχμιος ἦν, μανίῃ δὲ κεκυφότα νῶτα συνέλκων
<lb />δριμὺ μένος ξυνάγειρεν: ἕλισσε δὲ φέγγος ὀπωπῆς,
<lb />οἷά τε δυσμενέων μερόπων πεφυλαγμένος ὁρμήν.
<lb /> λαιῇ μὲν σάκος εὐρὺ προΐσχετο, δεξιτερῇ δὲ
<milestone unit="lnum" n="10" />
                  <lb /> φάσγανον ὑψός1᾽ ἄειρεν ἔμελλε δὲ μαινομένη χείρ
<lb /> ἀνέρος ἀντιβίοιο κατὰ χροὸς ἆορ ἐλάσσαι:
<lb /> ἀλλ᾽ οὐ χαλκὸν ἔθηκε φύσις πειθήμονα λύσσῃ.
<lb /> Κεκροπίδης δ᾽ ἤστραπτε, νοήμονος ἄνθεμα Πειθοῦς,
<lb />Αἰσχίνης: λασίης δὲ συνείρυε κύκλα παρειῆς,
<milestone unit="lnum" n="15" />
                  <lb /> οἷα πολυτροχάλοισιν ἀεθλεύων ἀγορῇσιν
<lb /> στείνετο γὰρ πυκινῇσι μεληδόσιν. ἄγχι δ᾽ ἐκείνου
<lb /> ἦεν Ἀριστοτέλης, σοφίης πρόμος: ἱστάμενος δὲ
<lb /> χεῖρε περιπλέγδην συνεέργαθεν, οὐδ᾽ ἐνὶ χαλκῷ
<lb /> ἀφθόγγῳ φρένας εἶχεν ἀεργέας, ἀλλ᾽ ἔτι βουλὴν
<pb id="v.1.p.60" />
                  <milestone unit="lnum" n="20" />
                  <lb /> σκεπτομένῳ μὲν ἔικτο: συνιστάμεναι δὲ παρειαὶ 
<lb /> ἀνέρος ἀμφιέλισσαν ἐμαντεύοντο μενοινήν,
<lb /> καὶ τροχαλαὶ σήμαινον ἀολλέα μῆτιν ὀπωπαί.
<lb /> καὶ Παιανιέων δημηγόρος ἔπρεπε σάλπιγξ,
<lb /> ῥήτρης εὐκελάδοιο πατὴρ σοφός, ὁ πρὶν Ἀθήναις
<milestone unit="lnum" n="25" />
                  <lb /> πειθοῦς θελξινόοιο νοήμονα πυρσὸν ἀνάψας.
<lb /> ἀλλ᾽ οὐκ ἠρεμέων διεφαίνετο, πυκνὰ δὲ βουλὴν
<lb /> ἐστρώφα, πυκινὴν γὰρ ἐείδετο μῆτιν ἑλίσσειν,
<lb /> οἷα κατ᾽ εὐόπλων τεθοωμένος Ἠμαθιήων.
<lb />ἦ τάχα κεν κοτέων τροχαλὴν ἐφθέγγετο φωνήν,
<milestone unit="lnum" n="30" />
                  <lb /> ἄπνοον αὐδήεντα τιθεὶς τύπον ἀλλὰ ἑ τέχνη
<lb /> χαλκείης ἐπέδησεν ὑπὸ σφραγῖδα σιωπῆς.
<lb /> ἵστατο δ᾽ Εὐρίποιο φερώνυμος: ὡς δὲ δοκεύω,
<lb />λάθρῃ ὑπὸ κραδίην τραλικαῖς ὡμίλεε Μούσαις,
<lb /> ἔργα σαοφροσύνης διανεύμενος: ἦν γὰρ ἰδέσθαι
<milestone unit="lnum" n="35" />
                  <lb />οἷὰ τέ που θυμέλῃσιν ἐν Ἀτθίσι θύρσα τινάσσων.
<lb /> δάφνῃ μὲν πλοκαμῖδα Παλαίφατος ἔπρεπε μάντις
<lb /> στεψάμενος, δόκεεν δὲ χέειν μαντώδεα φωνήν.
<lb /> Ἡσίοδος δ᾽ Ἀσκραῖος ὀρειάσιν εἴδετο Μούσαις
<lb /> φθεγγόμενος, χαλκὸν δὲ βιάζετο θυιάδι λύσσῃ,
<milestone unit="lnum" n="40" />
                  <lb /> ἔνθεον ἱμείρων ἀνάγειν μέλος. ἐγγύθι δ᾽ αὐτοῦ
<lb /> μαντιπόλος πάλιν ἄλλος ἔην Φοιβηίδι δάφνῃ
<pb id="v.1.p.62" />
                  <lb /> κοσμηθεὶς Πολύειδος: ἀπὸ στομάτων δὲ τινάξαι
<lb /> ἤθελε μὲν κελάδημα θεοπρόπον ἀλλὰ ἑ τέχνη
<lb /> δεσμῷ ἀφωνήτῳ κατερήτυεν. οὐδὲ σὺ μολπῆς
<milestone unit="lnum" n="45" />
                  <lb /> εὔνασας ἁβρὸν ἔρωτα, Σιμωνίδη, ἀλλ᾽ ἔτι χορδῆς
<lb /> ἱμείρεις, ἱερὴν δὲ λύρην οὐ χερσὶν ἀράσσεις.
<lb />ὤφελεν ὁ πλάσσας σε, Σιμωνίδη, ὤφελε χαλκῷ
<lb /> συγκεράσαι μέλος ἡδύ: σὲ δ᾽ ἂν καὶ χαλκὸς ἀναυδὴς
<lb />αἰδόμενος, ῥυθμοῖσι λύρης ἀντήχεε μολπήν.
<milestone unit="lnum" n="50" />
                  <lb />ἦν μὲν Ἀναξιμένης νοερὸς σοφός: ἐν δὲ μενοινῇ
<lb /> δαιμονίης ἐλέλιζε νοήματα ποικίλα βουλῆς.
<lb /> Θεστορίδης δ᾽ ἄρα μάντις ἐύσκοπος ἵστατο Κάλχας,
<lb />οἷά τε θεσπίζων, ἐδόκει δέ τε θέσφατα κεύθειν,
<lb />ἢ στρατὸν οἰκτείρων Ἑλλήνιον, ἢ ἔτι θυμῷ
<milestone unit="lnum" n="55" />
                  <lb /> δειμαίνων βασιλῆα πολυχρύσοιο Μυκήνης.
<lb />Δέρκεό μοι σκύμνον πτολιπόρθιον Αἰακιδάων,
<lb /> Πύρρον Ἀχιλλείδην, ὅσον ἤθελε χερσὶν ἑλίσσειν
<lb /> τεύχεα χαλκήεντα, τὰ μὴ οἱ ὤπασε τέχνη:
<lb /> γυμνὸν γάρ μιν ἔτευξεν ὁ δ᾽ ὑψόσε φαίνετο λεύσσων,
<milestone unit="lnum" n="60" />
                  <lb />οἷά περ ἠνεμόεσσαν ἐς Ἴλιον ὄμμα τιταίνων.
<lb />ἧστο δ᾽ Ἀμυμώνη ῥοδοδάκτυλος: εἰσοπίσω μὲν
<lb /> βόστρυχον ἀκρήδεμνον ἑῆς συνέεργεν ἐθείρης:
<lb /> γυμνὸν δ᾽ εἶχε μέτωπον ἀναστέλλουσα δ᾽ ὀπωπὰς
<lb /> εἰνάλιον σκοπίαζε μελαγχαίτην παρακοίτην.
<milestone unit="lnum" n="65" />
                  <lb />ἐγγύθι δ᾽ εὐρύστερνος ἐφαίνετο Κυανοχαίτης
<lb /> γυμνὸς ἐών, πλόκαμον δὲ καθειμένον εἶχεν ἐθείρης,
<pb id="v.1.p.64" />
                  <lb /> καὶ διερὸν δελφῖνα προΐσχετο, χειρὶ κομίζων
<lb /> δῶρα πολυζήλοιο γάμων μνηστήρια κούρης.
<lb /> Πιερικὴ δὲ μέλισσα λιγύθροος ἕζετο Σαπφὼ
<milestone unit="lnum" n="70" />
                  <lb />Λεσβιάς, ἠρεμέουσα: μέλος δ᾽ εὔϋμνον ὑφαίνειν
<lb /> σιγαλέαις δοκέεσκεν ἀναψαμένη φρένα Μούσαις.
<lb /> Φοῖβος δ᾽ εἱστήκει τριποδηλάλος: ἦν δ᾽ ἄρα χαίτης
<lb />εἰσοπίσω σφίγξας ἄδετον πλόκον ἀλλ᾽ ἐνὶ χαλκῷ
<lb /> γυμνὸς ἔην, ὅτι πᾶσιν ἀνειρομένοισιν Ἀπόλλων
<milestone unit="lnum" n="75" />
                  <lb /> γυμνῶσαι δεδάηκεν ἀληθέα δήνεα Μοίρης,
<lb />ἢ ὅτι πᾶσιν ὁμῶς ἀναφαίνεται: ἠέλιος γὰρ
<lb /> Φοῖβος ἄναξ, καθαρὴν δὲ φέρει τηλέσκοπον αἴγλην.
<lb />ἄγχι δὲ Κύπρις ἔλαμπεν ἔλειβε δὲ νώροπι χαλκῷ
<lb />ἀγλαΐης ῥαθάμιγγας: ἀπὸ στέρνοιο δὲ γυμνὴ
<milestone unit="lnum" n="80" />
                  <lb /> φαίνετο μέν, φᾶρος δὲ συνήγαγεν ἄντυγι μηρῶν,
<lb /> χρυσείῃ πλοκαμῖδας ὑποσφίγξασα καλύπτρῃ.
<lb /> Κλεινιάδην δὲ τέθηπα, περιστίλβοντα νοήσας
<lb />ἀγλαΐῃ χαλκῷ γὰρ ἀνέπλεκε κάλλεος αὐγὴν,
<lb /> τοῖος ἐὼν, οἷός περ ἐν Ἀτθίδι, μητέρι μύθων,
<milestone unit="lnum" n="85" />
                  <lb /> ἀνδράσι Κεκροπίδῃσι πολύφρονα μῆτιν ἐγείρων.
<lb /> Χρύσης δ᾽ αὖθ᾽ ἱερεὺς πέλας ἵστατο, δεξιτερῇ μὲν
<lb />σκῆπτρον ἀνασχόμενος Φοιβήϊον, ἐν δὲ καρήνῳ
<lb /> στέμμα φέρων μεγέθει δὲ κεκασμένος ἔπρεπε μορφῆς,
<lb />οἷά περ ἡρώων ἱερὸν γένος: ὡς δοκέω δέ,
<pb id="v.1.p.66" />
                  <milestone unit="lnum" n="90" />
                  <lb /> Ἀτρείδην ἱκέτευε: βαθὺς δὲ οἱ ἤνθεε πώγων,
<lb /> καὶ ταναῆς ἄπλεκτος ἐσύρετο βότρυς ἐθείρης.
<lb /> Καῖσαρ δ᾽ ἐγγὺς ἔλαμπεν Ἰούλιος, ὅς ποτε Ῥώμην
<lb /> ἀντιβίων ἔστεψεν ἀμετρήτοισι βοείαις.
<lb /> αἰγίδα μὲν βλοσυρῶπιν ἐπωμαδὸν ἦεν ἀείρων,
<milestone unit="lnum" n="95" />
                  <lb /> δεξιτερῇ δὲ κεραυνὸν ἀγάλλετο χειρὶ κομίζων,
<lb /> οἷα Ζεὺς νέος ἄλλος ἐν Αὐσονίοισιν ἀκούων.
<lb /> εἱστήκει δὲ Πλάτων θεοείκελος, ὁ πρὶν Ἀθήναις
<lb /> δείξας κρυπτὰ κέλευθα θεοκράντων ἀρετάων.
<lb />ἄλλην δ᾽ εὐπατέρειαν ἴδον χρυσῆν Ἀφροδίτην,
<milestone unit="lnum" n="100" />
                  <lb /> γυμνὴν παμφανόωσαν ἐπὶ στέρνων δὲ θεαίνης
<lb /> αὐχένος ἐξ ὑπάτοιο χυθεὶς ἐλελίζετο κεστός.
<lb /> ἵστατο δ᾽ Ἑρμαφρόδιτος ἐπήρατος, οὔθ᾽ ὅλος ἀνήρ,
<lb /> οὐδὲ γυνή: μικτὸν γὰρ ἔην βρέτας ἦ τάχα κοῦρον
<lb />Κύπριδος εὐκόλποιο καὶ Ἑρμάωνος ἐνίψεις:
<milestone unit="lnum" n="105" />
                  <lb /> μαζοὺς μὲν σφριγόωντας ἐδείκνυεν, οἷά τε κούρη:
<lb /> σχῆμα δὲ πᾶσιν ἔφαινε φυτοσπόρον ἄρσενος αἰδοῦς,
<lb /> ξυνῆς ἀγλαΐης κεκερασμένα σήματα φαίνων.
<lb />παρθενικὴ δ᾽ Ἤριννα λιγύθροος ἕζετο κούρη,
<lb />οὐ μίτον ἀμφαφόωσα πολύπλοκον, ἀλλ᾽ ἐνὶ σιγῇ
<milestone unit="lnum" n="110" />
                  <lb />Πιερικῆς ῥαθάμιγγας ἀποσταλάουσα μελίσσης.
<pb id="v.1.p.68" />
                  <lb /> μήτε λίπῃς Τέρπανδρον ἐΰθροον, οὗ τάχα φαίης
<lb /> ἔμπνοον, οὐκ ἄφθογγον ἰδεῖν βρέτας: ὡς γὰρ ὀίω,
<lb /> κινυμέναις πραπίδεσσιν ἀνέπλεκε μύστιδα μολπήν,
<lb />ὥς ποτε δινήεντος ἐπ᾽ Εὐρώταο ῥοάων
<milestone unit="lnum" n="115" />
                  <lb /> μυστιπόλῳ φόρμιγγι κατεπρήϋνεν ἀείδων
<lb /> ἀγχεμάχων κακότητας Ἀμυκλαίων ναετήρων.
<lb />Ἠγασάμην δ᾽ ὁρόων σε, Περίκλεες, ὅττι καὶ αὐτῷ
<lb /> χαλκῷ ἀναυδήτῳ δημηγόρον ἦθος ἀνάπτεις,
<lb />ὡς ἔτι Κεκροπίδῃσι θεμιστεύων πολιήταις,
<milestone unit="lnum" n="120" />
                  <lb />ἢ μόθον ἐντύνων Πελοπήιον. ἱστάμενος δὲ
<lb /> ἔπρεπε Πυθαγόρας, Σάμιος σοφός, ἀλλ᾽ ἐν Ὀλύμπῳ
<lb /> ἐνδιάειν ἐδόκευε, φύσιν δ᾽ ἐβιάζετο χαλκοῦ,
<lb />πλημμύρων νοερῇσι μεληδόσιν: ὡς γὰρ ὀίω,
<lb /> οὐρανὸν ἀχράντοισιν ἐμέτρεε μοῦνον ὀπωπαῖς.
<milestone unit="lnum" n="125" />
                  <lb /> Στησίχορον δ᾽ ἐνόησα λιγύθροον, ὅν ποτε γαῖα
<lb />Σικελικὴ μὲν ἔφερβε, λύρης δ᾽ ἐδίδαξεν Ἀπόλλων
<lb /> ἁρμονίην, ἔτι μητρὸς ἐνὶ σπλάγχνοισιν ἐόντα:
<lb /> τοῦ γὰρ τικτομένοιο καὶ ἐς φάος ἄρτι μολόντος
<lb /> ἔκποθεν ἠερόφοιτος ἐπὶ στομάτεσσιν ἀηδὼν
<milestone unit="lnum" n="130" />
                  <lb />λάθρῃ ἐφεζομένη λιγυρὴν ἀνεβάλλετο μολπήν.
<lb />χαῖρέ μοι Ἀβδήρων Δημόκριτε κῦδος ἀρούρης,
<lb /> ὅττι σὺ καλλιτόκοιο φυῆς ἐφράσσαο θεσμούς,
<lb /> λεπτὰ διακρίνων πολυΐδμονος ὄργια Μούσης:
<lb /> αἰεὶ δὲ σφαλερὰς ἐγέλας βιότοιο κελεύθους,
<milestone unit="lnum" n="135" />
                  <lb />εὖ εἰδὼς ὅτι πάντα γέρων παραμείβεται Αἰών.
<pb id="v.1.p.70" />
                  <lb /> Ἡρακλέης δ᾽ ἀνίουλον ἐδείκνυε κύκλον ὑπήνης,
<lb />μῆλα λεοντοφόνῳ παλάμᾐ χρύσεια κομίζων,
<lb /> γαίης ὄλβια δῶρα Λιβυστίδος. ἐγγύθι δ᾽ αὐτοῦ
<lb /> Παλλάδος ἀρήτειρα παρίστατο, παρθένος Αὔγη,
<milestone unit="lnum" n="140" />
                  <lb />φᾶρος ἐπιστείλασα κατωμαδὸν οὐ γὰρ ἐθείρας
<lb />κρηδέμνῳ συνέεργεν: ἑὰς δ᾽ ἀνετείνετο χεῖρας,
<lb />οἷά τε κικλήσκουσα Διὸς γλαυκώπιδα κούρην,
<lb /> Ἀρκαδικῆς Τεγέης ὑπὸ δειράδος. ἵλαθι, γαίης
<lb />Τρωϊάδος βλάστημα σακεσπάχον, ἵλαθι, λάμπων
<milestone unit="lnum" n="145" />
                  <lb />Αἰνεία Τρώων βουληφόρε: σαῖς γὰρ ὀπωπαῖς
<lb />ἀγλαΐης πνείουσα σοφὴ. περιλείβεται αἰδώς,
<lb /> θέσκελον ἀγγέλλουσα γένος χρυσῆς Ἀφροδίτης.
<lb />Ἠγασάμην δὲ Κρέουσαν ἰδὼν πενθήμονι κόσμῳ,
<lb /> σύγγαμον Αἰνείαο  κατάσκιον ἀμφὶ γὰρ αὐταῖς
<milestone unit="lnum" n="150" />
                  <lb /> ἀμφοτέραις κρήδεμνον ἐφελκύσσασα παρειαῖς,
<lb /> πάντα πέριξ ἐκάλυψε ποδηνεκέι χρόα πέπλῳ,
<lb />οἷά τε μυρομένη: τὰ δὲ χάλκεα δάκρυα νύμφης
<lb />Ἄρεϊ δουρίκτητον ἐμαντεύοντο τιθήνην,
<lb /> Ἴλιον Ἀργείοισιν ἐελμένον ἀσπιδιώταις,
<milestone unit="lnum" n="155" />
                  <lb /> %2οὔθ᾽ Ἕλενος κοτέων ἀπεπαύετο: πατρίδι νηλὴς
<lb /> φαίνετο δινεύων ἔτι που χόλον ἦν μὲν ἀείρων
<lb /> δεξιτερῇ φιάλην ἐπιλοίβιον: ὡς δοκέω δέ,
<lb /> ἐσθλὰ μὲν Ἀργείοις μαντεύετο, καδδὲ τιθήνης
<lb /> ἀθανάτοις ἠρᾶτο πανύστατα πήματα φαίνειν.
<milestone unit="lnum" n="160" />
                  <lb /> Ἀνδρομάχη δ᾽ ἕστηκε ῥοδόσφυρος Ἠετιώνη,
<lb /> οὔτι γόον σταλάουσα πολύστονον ὡς γὰρ ὀίω,
<lb /> οὔπω ἐνὶ πτολέμῳ κορυθαίολος ἤριπεν Ἕκτωρ,
<lb /> οὐδὲ φερεσσακέων ὑπερήνορες υἷες Ἀχαιῶν
<lb /> Δαρδανίην ξύμπασαν ἐληΐσσαντο τιθήνην,
<pb id="v.1.p.72" />
                  <milestone unit="lnum" n="165" />
                  <lb />ἦν δ᾽ ἐσιδεῖν Μενέλαον ἀρήιον, ἀλλ᾽ ἐπὶ νίκῃ
<lb /> γηθόσυνον σχεδόθεν γὰρ ἐθάλπετο χάρματι πολλῷ
<lb /> δερκόμενος ῥοδόπηχυν ὁμόφρονα Τυνδαρεώνην.
<lb />ἠγασάμην δ᾽ Ἑλένης ἐρατὸν τύπον, ὅττι καὶ αὐτῷ
<lb /> χαλκῷ κόσμον ἔδωκε πανίμερον ἀγλαΐη γὰρ
<milestone unit="lnum" n="170" />
                  <lb /> ἔπνεε θερμὸν ἔρωτα. καὶ ἀψύχῳ ἐνὶ τέχνῃ.
<lb /> πυκναῖς δὲ πραπίδεσσιν ἀγάλλετο δῖος Ὀδυσσεύς:
<lb />οὐ γὰρ ἔην ἀπάνευθε πολυστρέπτοιο μενοινῆς,
<lb /> ἀλλ᾽ ἔτι κόσμον ἔφαινε σοφῆς φρενός: ἦν δ᾽ ἐνὶ θυμῷ
<lb /> καγχαλόων Τροίην γὰρ ἐγήθεε πᾶσαν ὀλέσσας
<milestone unit="lnum" n="175" />
                  <lb />ᾗσι δολοφροσύνῃσι. σὺ δ᾽ Ἕκτορος ἔννεπε μῆτερ,
<lb />τίς  σε, πολυτλήμων Ἑκάβη, τίς  δάκρυα λείβειν
<lb /> ἀθανάτων ἐδίδαξεν ἀφωνήτῳ ἐνὶ κόσμῳ;
<lb />οὐδέ σε χαλκὸς ἔπαυσεν ὀιζύος, οὐδέ σε τέχνη
<lb /> ἄπνοος οἰκτείρασα δυσαλθέος ἔσχεθε λύσσης:
<milestone unit="lnum" n="180" />
                  <lb /> ἀλλ᾽ ἔτι δακρυχέουσα παρίστασαι ὡς δὲ δοκεύω,
<lb />οὐκέτι δυστήνου μόρον Ἕκτορος, οὐδὲ ταλαίνης
<lb /> Ἀνδρομάχης βαρὺ πένθος ὀδύρεαι, ἀλλὰ πεσοῦσαν
<lb /> πατρίδα σήν: φᾶρος γὰρ ἐπικρεμὲς ἀμφὶ προσώπῳ
<lb /> πήματα μὲν δείκνυσιν, ἀπαγγέλλουσι δὲ πέπλοι
<milestone unit="lnum" n="185" />
                  <lb /> πένθος ὑποβρύχιον κεχαλασμένοι ἄχρι πεδίλων
<lb />ἄλγεϊ γὰρ πυμάτῳ δέδεσαι φρένα, καδδὲ παρειῆς
<lb />δάκρυα μὲν σταλάεις, τὸ δὲ δάκρυον ἔσβεσε τέχνη,
<lb /> ἄπλετον ἀγγέλλουσα δυσαλθέος αὐχμὸν ἀνίης.
<lb />Κασσάνδρην δ᾽ ἐνόησα θεοπρόπον, ἀλλ᾽ ἐνὶ σιγῇ
<milestone unit="lnum" n="190" />
                  <lb /> μεμφομένη γενετῆρα, σοφῆς ἀνεπίμπλατο λύσσης.,
<lb />οἷά τε θεσπίζουσα πανύστατα πήματα πάτρης.
<pb id="v.1.p.74" />
                  <lb /> Πύρρος δ᾽ ἄλλος ἔην πτολιπόρθιος: οὐκ ἐπὶ χαίτης
<lb /> ἱππόκομον τρυφάλειαν ἔχων, οὐκ ἔγχος ἑλίσσων,
<lb /> ἀλλ᾽ ἄρα γυμνὸς ἔλαμπε, καὶ ἄχνοον εἶχεν ὑπήνην
<milestone unit="lnum" n="195" />
                  <lb /> δεξιτερὴν δ᾽ ἀνέτεινεν ἑήν, ἐπιμάρτυρα νίκης,
<lb /> λοξὰ Πολυξείνην βαρυδάκρυον ὄμματι λεύσσων.
<lb />εἰπέ, Πολυξείνη δυσπάρθενε, τίς  τοι ἀνάγκη
<lb />χαλκῷ ἐν ἀφθόγγῳ ;κεκρυμμένα δάκρυα λείβειν;
<lb /> πῶς δὲ τεῷ κρήδεμνον ἐπειρύσσασα προσώπῳ
<milestone unit="lnum" n="200" />
                  <lb />ἵστασαι, αἰδομένῃ μὲν ἀλίγκιος, ἀλλ᾽ ἐνὶ θυμῷ
<lb /> πένθος ἔχεις ; μὴ δή σε τεὸν πτολίεθρον ὀλέσσας
<lb /> ληΐδα Πύρρος ἔχοι Φθιώτιος; οὐδέ σε μορφὴ
<lb />ῥύσατο τοξεύσασα Νεοπτολέμοιο μενοινήν,
<lb />ἥ ποτε θηρεύσασα τεοῦ γενετῆρα φονῆος
<milestone unit="lnum" n="205" />
                  <lb /> εἰς λίνον αὐτοκέλευστον ἀελπέος ἦγεν ὀλέθρου.
<lb /> ναὶ μὰ τὸν ἐν χαλκῷ νοερὸν τύπον, εἴ νύ τε τοίην
<lb />ἔδρακε Πύρρος ἄναξ, τάχα κεν ξυνήονα λέκτρων
<lb /> ἤγετο, πατρῴης προλιπὼν μνημήια μοίρης,
<lb /> Ἠγασάμην δ᾽ Αἴαντα, τὸν ὀβριμόθυμος Ὀιλεὺς
<milestone unit="lnum" n="210" />
                  <lb />Λοκρίδος ἐσπέρμηνε πελώριον ἕρκος ἀρούρης.
<lb /> φαίνετο μὲν νεότητι κεκασμένος: οὐδὲ γὰρ ἦεν
<lb />ἄνθεϊ λαχνήεντι γενειάδος ἄκρα χαράξας:
<lb /> γυμνὸν δ᾽ εἶχεν ἅπαν στιβαρὸν δέμας: ἠνορέῃ δὲ
<lb /> βεβριθὼς ἐλέλιζε μαχήμονος οἶστρον Ἐνυοῦς.
<milestone unit="lnum" n="215" />
                  <lb /> Οἰνώνη δὲ χόλῳ φρένας ἔζεεν, ἔζεε πικρῷ
<lb />ζήλῳ θυμὸν ἔδουσα, Πάριν δ᾽ ἐδόκευε λαθοῦσα
<lb />ὄμματι μαινομένῳ κρυφίην δ᾽ ἤγγειλεν ἀπειλήν,
<lb />δεξιτερῇ βαρύποτμον ἀναινομένη παρακοίτην,
<lb />αἰδομένῳ μὲν ἔοικεν ὁ βουκόλος, εἶχε δ᾽ ὀπωπὴν
<pb id="v.1.p.76" />
                  <milestone unit="lnum" n="220" />
                  <lb /> πλαζομένην ἑτέρωσε δυσίμερος: αἴδετο γάρ που
<lb />Οἰνώνην βαρύδακρυν ἰδεῖν, Κεβρηνίδα νύμφην.
<lb />Αὐαλέῳ δὲ Δάρης ἐζώννυτο χεῖρας ἱμάντι,
<lb /> πυγμαχίης κήρυκα φέρων χόλον ἠνορέης δὲ
<lb /> ἔπνεε θερμὸν ἄημα πολυστρέπτοισιν ὀπωπαῖς.
<milestone unit="lnum" n="225" />
                  <lb />Ἔντελλος δέ, Δάρητος ἐναντίον ὄμμα τιταίνων,
<lb />γυιοτόρους μύρμηκας ἐμαίνετο χερσὶν ἑλίσσων
<lb /> πυγμαχίης δ᾽ ὤδινε φόνον διψῶσαν ἀπειλήν.
<lb />ἦν δὲ παλαισμοσύνην δεδαημένος ὄβριμος ἀνήρ
                  <lb />εἰ δὲ Φίλων ἤκουε πελώριος, εἴτε Φιλάμμων,
<milestone unit="lnum" n="230" />
                  <lb /> εἴτε Μίλων Σικελῆς ἔρυμα χθονός, οἶδεν Ἀπόλλων
<lb />οὐ γὰρ ἐγὼ δεδάηκα διακρῖναι καὶ ἀεῖσαι
<lb /> οὔνομα θαρσαλέου κλυτὸν ἀνέρος, ἀλλὰ καὶ ἔμπης
<lb /> ἔπνεεν ἠνορέης: λάσιος δὲ οἱ εἵλκετο πώγων,
<lb />καὶ φόβον ἠκούτιζον ἀεθλητῆρα παρειαί,
<milestone unit="lnum" n="235" />
                  <lb />καὶ κεφαλῆς ἔφρισσον ἐθειράδες: ἀμφὶ δὲ πυκνοῖς
<lb /> μυῶνες μελέεσσιν ἀνοιδαίνοντο ταθέντες
<lb />τρηχαλέοι, δοιοὶ δέ, συνισταμένων παλαμάων,
<lb />εὐρέες ἐσφήκωντο βραχίονες, ἠΰτε πέτραι,
<lb /> καὶ παχὺς ἀλκήεντι τένων ἐπανίστατο νώτῳ,
<milestone unit="lnum" n="240" />
                  <lb />αὐχένος εὐγνάμπτοιο περὶ πλατὺν αὐλὸν ἀνέρπων.
<lb />Δέρκεό μοι Χαρίδημον, ὃς Ἀτθίδος ἡγεμονεύων
<lb /> Κεκροπίδην στρατὸν εἶχεν ἑῇς πειθήμονα βουλῇς.
<lb />ἦ κεν ἰδὼν ἀγάσαιο Μελάμποδα: μαντιπόλου μὲν
<lb /> ἱερὸν εἶδος ἔφαινεν, ἔοικε δὲ θέσπιδος ὀμφῆς
<milestone unit="lnum" n="245" />
                  <lb /> σιγηλοῖς στομάτεσσι θεοπρόπον ἄσθμα τιταίνων.
<pb id="v.1.p.78" />
                  <lb /> Πάνθοος ἦν Τρώων βουληφόρος, ἀλλ᾽ ἔτι δεινὴν
<lb /> οὔπω μῆτιν ἔπαυσε κατ᾽ Ἀργείων στρατιάων.
<lb />Δημογέρων δὲ νόημα πολύπλοκον εἶχε Θυμοίτης
<lb /> ἀμφασίης πελάγεσσιν ἐελμένος: ἦ γὰρ ἐῴκει
<milestone unit="lnum" n="250" />
                  <lb /> σκεπτομένῳ τινὰ μῆτιν ἔτι Τρώεσσιν ὑφαίνειν.
<lb /> Λάμπων δ᾽ ἀχνυμένῳ ἐναλίγκιος ἦεν ἰδέσθαι:
<lb />οὐ γὰρ ἔτι φρεσὶν εἶχε κυλινδομένοιο κυδοιμοῦ
<lb /> τειρομένοις Τρώεσσι τεκεῖν παιήονα βουλήν.
<lb />εἱστήκει Κλυτίος μὲν ἀμήχανος: εἶχε δὲ δοιὰς
<milestone unit="lnum" n="255" />
                  <lb /> χεῖρας ὁμοπλεκέας, κρυφίης κήρυκας ἀνίης.
<lb /> χαῖρε φάος ῥήτρης Ἰσόκρατες, ὅττι σὺ χαλκῷ
<lb />κόσμον ἄγεις: δοκέεις γὰρ ἐπίφρονα μήδεα φαίνειν,
<lb />εἰ καὶ ἀφωνήτῳ σε πόνῳ χαλκεύσατο τέχνη.
<lb />ἔστενε δ᾽ Ἀμφιάρηος ἔχων πυριλαμπέα χαίτην
<milestone unit="lnum" n="260" />
                  <lb /> στέμματι δαφναίῳ: κρυφίην δ᾽ ἐλέλιζεν ἀνίην,
<lb /> θεσπίζων, ὅτι πᾶσι βοόκτιτος ἀνδράσι Θήβη
<lb /> ἀνδράσιν Ἀργείοισιν ὑπότροπον ἦμαρ ὀλέσσει.
<lb />ἀγλαὸς εἱστήκει χρησμηγόρος, ὅντινά φασιν
<lb /> μαντιπόλου γενετῆρα θεοφραδέος Πολυείδου:
<milestone unit="lnum" n="265" />
                  <lb />εὐπετάλῳ δὲ κόμας ἐστεμμένος ἔπρεπε δάφνῃ.
<lb />εἶδον  ἀκερσεκόμην Ἕκατον θεόν, εἶδον ἀοιδῆς
<lb /> κοίρανον, ἀδμήτοισι κεκασμένον ἄνθεσι χαίτην
<lb />εἶχε γὰρ ἀμφοτέροισι κόμης μεμερισμένον ὤμοις
<lb /> βόστρυχον αὐτοέλικτον: ἕλισσε δὲ μάντιν ὀπωπήν,
<milestone unit="lnum" n="270" />
                  <lb />οἷά τε μαντοσύνῃ μεροπήια πήματα λύων.
<pb id="v.1.p.80" />
                  <lb /> γυμνὸς δ᾽ ὀβριμόθυμος ἔην Τελαμώνιος Αἴας,
<lb /> μήπω πρῶτον ἴουλον ἔχων ἐκέκαστο δὲ μορφῆς
<lb /> ἄνθεσι πατρῴης: πλοκάμους δ᾽ ἐσφίγγετο μίτρῃ:
<lb />οὐ γὰρ ἔην τρυφάλειαν ἔχων, οὐκ ἔγχος ἑλίσσων,
<milestone unit="lnum" n="275" />
                  <lb />οὐ σάκος ἑπταβόειον ἐπωμαδόν, ἀλλὰ τοκῆος
<lb /> θαρσαλέην ἀνέφαινεν ἀγηνορίην Τελαμῶνος.
<lb /> ἵστατο Σαρπηδών, Λυκίων πρόμος: ἠνορέῃ μὲν
<lb />φρικτὸς ἔην ἁπαλοῖς δὲ νεοτρεφέεσσιν ἰούλοις
<lb /> οἴνοπος ἄκρα χάρασσε γενειάδος: ἀμφὶ δὲ χαίταις
<milestone unit="lnum" n="280" />
                  <lb />εἶχε κόρυν γυμνὸς μὲν ἔην δέμας, ἀλλ᾽ ἐνὶ μορφῇ
<lb /> σπέρμα Διὸς σήμαινεν ἀπ᾽ ἀμφοτέρης γὰρ ὀπωπῆς
<lb /> μαρμαρυγὴν ἀπέπεμπεν ἐλευθερίου γενετῆρος,
<lb /> καὶ τρίτος ;εὐχαίτης τριποδηλάλος ἦεν Ἀπόλλων,
<lb /> καλὸς ἰδεῖν: πλόκαμος γὰρ ἕλιξ ἐπιδέδρομεν ὤμοις
<milestone unit="lnum" n="285" />
                  <lb /> ἀμφοτέροις: ἐρατὴ δὲ θεοῦ διεφαίνετο μορφή,
<lb /> χαλκῷ κόσμον ἄγουσα: θεὸς δ᾽ ἐτίταινεν ὀπωπήν,
<lb />οἷά τε μαντιπόλοισιν ἐπὶ τριπόδεσσι δοκεύων.
<lb /> καὶ τριτάτην θάμβησα πάλιν χρυσῆν Ἀφροδίτην,
<lb />φάρεϊ κόλπον ἔχουσαν ἐπίσκιον ἀμφὶ δὲ μαζοῖς
<milestone unit="lnum" n="290" />
                  <lb /> κεστὸς ἕλιξ κεχάλαστο, χάρις δ᾽ ἐνενήχετο κεστῷ.
<lb />αἰχμητὴς δ᾽ ἀνίουλος ἐλάμπετο δῖος Ἀχιλλεύς,
<lb /> γυμνὸς ἐὼν σαγέων ἐδόκευε μὲν ἔγχος ἑλίσσειν
<lb /> δεξιτερῇ, σκαιῇ δὲ σάκος χάλκειον ἀείρειν,
<lb /> σχήματι τεχνήεντι: μόθου δ᾽ ἀπέπεμπεν ἀπειλὴν
<milestone unit="lnum" n="295" />
                  <lb />θάρσεϊ τολμήεντι τεθηγμένος: αἱ γὰρ ὀπωπαὶ
<lb /> γνήσιον ἦθος ἔφαινον ἀρήιον Αἰακιδάων.
<pb id="v.1.p.82" />
                  <lb />ἦν δὲ καὶ Ἑρμείας χρυσόρραπις: ἱστάμενος δὲ
<lb /> δεξιτερῇ πτερόεντος ἀνείρυε δεσμὰ πεδίλου,
<lb /> εἰς ὁδὸν ἀίξαι λελιημένος: εἶχε γὰρ ἤδη
<milestone unit="lnum" n="300" />
                  <lb /> δεξιὸν ὀκλάζοντα θοὸν πόδα, τῷ ἔπι λαιὴν
<lb /> χεῖρα ταθεὶς ἀνέπεμπεν ἐς αἰθέρα κύκλον ὀπωπῆς,
<lb />οἷά τε πατρὸς ἄνακτος ἐπιτρωπῶντος ἀκούων.
<lb /> καὶ νοερῆς  ἄφθεγκτα Λατινίδος ὄργια Μούσης
<lb />ἅζετο παπταίνων Ἀπολήιος, ὅντινα μύστην
<milestone unit="lnum" n="305" />
                  <lb />Αὐσονὶς ἀρρήτου σοφίης ἐθρέψατο Σειρήν.
<lb /> Φοίβου δ᾽ οὐρεσίφοιτος ὁμόγνιος ἵστατο κούρη
<lb />Ἄρτεμις, ἀλλ᾽ οὐ τόξον ἑκηβόλον, οὐδὲ φαρέτρην
<lb /> ἰοδόκην ἀνέχουσα κατωμαδὸν ἦν δ᾽ ἐπὶ γούνων
<lb /> παρθένιον λεγνωτὸν ἀναζωσθεῖσα χιτῶνα,
<milestone unit="lnum" n="310" />
                  <lb /> καὶ τριχὸς ἀκρήδεμνον ἀνιεμένη πλόκον αὔραις.
<lb /> ἔμφρονα χαλκὸν Ὅμηρος ἐδείκνυεν,  οὔτε μενοινῆς
<lb />ἄμμορον, οὔτε νόου κεχρημένον, ἀλλ᾽ ἄρα μούνης
<lb /> φωνῆς ἀμβροσίης, ἀνέφαινε δὲ θυιάδα τέχνην.
<lb />ἦ καὶ χαλκὸν ἔχευσεν ὁμῆ θεὸς εἴδεϊ μορφῆς:
<milestone unit="lnum" n="315" />
                  <lb />οὐ γὰρ ἐγὼ κατὰ θυμὸν ὀίομαι ὅττι μιν ἀνὴρ
<lb /> ἐργοπόνος χάλκευσε παρ᾽ ἐσχαρεῶνι θαάσσων,
<lb /> ἀλλ᾽ αὐτὴ πολύμητις ἀνέπλασε χερσὶν Ἀθήνη
<lb />εἶδος ἐπισταμένη τόπερ ᾤκεεν ἐν γὰρ Ὁμήρῳ
<lb />αὐτὴ ναιετάουσα σοφὴν ἐφθέγγετο μολπήν.
<milestone unit="lnum" n="320" />
                  <lb /> σύννομος Ἀπόλλωνι πατὴρ ἐμός, ἰσόθεος φὼς
<lb /> ἵστατο θεῖος Ὅμηρος: ἔικτο μὲν ἀνδρὶ νοῆσαι
<lb /> γηραλέῳ: τὸ δὲ γῆρας ἔην γλυκύ: τοῦτο γὰρ αὐτῷ
<pb id="v.1.p.84" />
                  <lb />πλειοτέρην ἔσταζε χάριν: κεκέραστο δὲ κόσμῳ
<lb /> αἰδοίῳ τε φίλῳ τε: σέβας δ᾽ ἀπελάμπετο μορφῆς.
<milestone unit="lnum" n="325" />
                  <lb />αὐχένι μὲν κύπτοντι γέρων ἐπεσύρετο βότρυς
<lb />χαίτης, εἰσοπίσω πεφορημένος, ἀμφὶ δ᾽ ἀκουὰς
<lb /> πλαζόμενος κεχάλαστο: κάτω δ᾽ εὐρύνετο πώγων
<lb /> ἀμφιταθείς, μαλακὸς δὲ καὶ εὔτροχος: οὐδὲ γὰρ ἦεν
<lb />ὀξυτενής, ἀλλ᾽ εὐρὺς ἐπέπτατο, κάλλος ὑφαίνων
<milestone unit="lnum" n="330" />
                  <lb />στήθεϊ γυμνωθέντι καὶ ἱμερόεντι προσώπῳ.
<lb /> γυμνὸν δ᾽ εἶχε μέτωπον, ἐπ᾽ ἀπλοκάμῳ δὲ μετώπῳ
<lb /> ἧστο σαοφροσύνη κουροτρόφος: ἀμφὶ δ᾽ ἄρ᾽ ὀφρῦς
<lb />ἀμφοτέρας προβλῆτας ἐύσκοπος ἔπλασε τέχνη,
<lb /> οὔτι μάτην: φαέων γὰρ ἐρημάδες ἦσαν ὀπωπαί.
<milestone unit="lnum" n="335" />
                  <lb /> ἀλλ᾽ οὐκ ἦν ἀλαῷ ἐναλίγκιος ἀνδρὶ νοῆσαι:
<lb />ἕζετο γὰρ κενεοῖς χάρις ὄμμασιν ὡς δὲ δοκεύω,
<lb /> τέχνη τοῦτο τέλεσσεν, ὅπως πάντεσσι φανείη
<lb /> φέγγος ὑπὸ κραδίην σοφίης ἄσβεστον ἀείρων.
<lb /> δοιαὶ μὲν ποτὶ βαιὸν ἐκοιλαίνοντο παρειαί,
<milestone unit="lnum" n="340" />
                  <lb />γήραϊ ῥικνήεντι κατάσχετοι ἀλλ᾽ ἐνὶ κείναις
<lb />αὐτογενής, Χαρίτεσσι συνέστιος, ἵζανεν Αἰδώς:
<lb /> Πιερικὴ δὲ μέλισσα περὶ στόμα θεῖον ἀλᾶτο,
<lb /> κηρίον ὠδίνουσα μελισταγές. ἀμφοτέρας δὲ
<lb /> χεῖρας ἐπ᾽ ἀλλήλαισι τιθεὶς ἐπερείδετο ῥάβδῳ,
<milestone unit="lnum" n="345" />
                  <lb />οἷά περ ἐν ζωοῖσιν ἑὴν δ᾽ ἔκλινεν ἀκουὴν
<lb /> δεξιτερήν, δόκεεν δὲ καὶ Ἀπόλλωνος ἀκούειν,
<lb />ἢ καὶ Πιερίδων τινὸς ἐγγύθεν. ἐν δ᾽ ἄρα θυμῷ
<lb /> σκεπτομένῳ μὲν ἔικτο, νόος δὲ οἱ ἔνθα καὶ ἔνθα
<lb />ἐξ ἀδύτων πεφόρητο πολυστρέπτοιο μενοινῆς,
<milestone unit="lnum" n="350" />
                  <lb />Πιερικῆς Σειρῆνος ἀρήιον ἔργον ὑφαίνων.
<lb />καὶ Σύριος σελάγιζε σαοφροσύνῃ Φερεκύδης
<lb /> ἱστάμενος: σοφίης δὲ θεουδέα κέντρα νομεύων,
<lb />οὐρανὸν ἐσκοπίαζε, μετάρσιον ὄμμα τιταίνων.
<pb id="v.1.p.86" />
                  <lb /> καὶ σοφὸς Ἡράκλειτος ἔην, θεοείκελος ἀνήρ,
<milestone unit="lnum" n="355" />
                  <lb /> ἔνθεον ἀρχαίης Ἐφέσου κλέος, ὅς ποτε μοῦνος
<lb /> ἀνδρομέης ἔκλαιεν ἀνάλκιδος ἔργα γενέθλης.
<lb /> καὶ τύπος ἁβρὸς ἔλαμπεν ἀριστονόοιο Κρατίνου,
<lb />ὅς ποτε δημοβόροισι πολισσούχοισιν Ἰώνων
<lb /> θυμοδακεῖς ἐθόωσεν ἀκοντιστῆρας ἰάμβους,
<milestone unit="lnum" n="360" />
                  <lb /> κῶμον ἀεξήσας, φιλοπαίγμονος ἔργον ἀοιδῆς.
<lb /> εἱστήκει δὲ Μένανδρος, ὃς εὐπύργοισιν Ἀθήναις
<lb />ὁπλοτέρου κώμοιο σελασφόρος ἔπρεπεν ἀστήρ:
<lb /> πολλάων γὰρ ἔρωτας ἀνέπλασε παρθενικάων,
<lb />καὶ Χαρίτων θεράποντας ἐγείνατο παῖδας ἰάμβους,
<milestone unit="lnum" n="365" />
                  <lb />ἅρπαγας οἰστρήεντας ἀεδνώτοιο κορείης,
<lb /> μίξας σεμνὸν ἔρωτι μελίφρονος ἄνθος ἀοιδῆς.
<lb /> Ἀμφιτρύων δ᾽ ἤστραπτεν, ἀπειρογάμῳ τρίχα δάφνῃ
<lb /> στεψάμενος: πᾶσιν μὲν ἐύσκοπος εἴδετο μάντις:
<lb /> ἀλλ᾽ οὐ μάντις ἔην Ταφίης δ᾽ ἐπὶ σήματι νίκης
<milestone unit="lnum" n="370" />
                  <lb /> στέμμα πολυστρέπτοισιν ἐπάρμενον εἶχεν ἐθείραις,
<lb /> Ἀλκμήνης μενέχαρμος ἀριστοτόκου παρακοίτης,
<lb /> Θουκυδίδης δ᾽ ἐλέλιξεν ἑὸν νόον ἦν δὲ νοῆσαι
<lb />οἷά περ ἱστορίης δημηγόρον ἦθος ὑφαίνων
<lb /> δεξιτερὴν γὰρ ἀνέσχε μετάρσιον, ὡς πρὶν ἀείδων
<milestone unit="lnum" n="375" />
                  <lb />Σπάρτης πικρὸν Ἄρηα καὶ αὐτῶν Κεκροπιδάων,
<lb /> Ἑλλάδος ἀμητῆρα πολυθρέπτοιο τιθήνης.
<pb id="v.1.p.88" />
                  <lb />%2οὐδ᾽ Ἁλικαρνησοῦ με παρέδραμε θέσπις ἀηδών,
<lb /> Ἡρόδοτος πολύιδρις, ὃς ὠγυγίων κλέα φωτῶν,
<lb /> ὅσσα περ ἠπείρων δυὰς ἤγαγεν, ὅσσα περ αἰὼν
<milestone unit="lnum" n="380" />
                  <lb /> ἔδρακεν ἑρπύζων, ἐνάταις ἀνεθήκατο Μούσαις,
<lb /> μίξας εὐεπίῃσιν Ἰωνίδος ἄνθεα φωνῆς.
<lb /> Θήβης δ᾽ Ὠγυγίης Ἑλικώνιος ἵστατο κύκνος,
<lb /> Πίνδαρος ἱμερόφωνος, ὃν ἀργυρότοξος Ἀπόλλων
<lb /> ἔτρεφε Βοιωτοῖο παρὰ σκοπιὴν Ἑλικῶνος,
<milestone unit="lnum" n="385" />
                  <lb /> καὶ μέλος ἁρμονίης ἐδιδάξατο: τικτομένου γὰρ
<lb /> ἑζόμεναι λιγυροῖσιν ἐπὶ στομάτεσσι μέλισσαι
<lb /> κηρὸν ἀνεπλάσσαντο, σοφῆς ἐπιμάρτυρα μολπῆς.
<lb /> Ξεινοφόων δ᾽ ἤστραπτε, φεράσπιδος ἀστὸς Ἀθήνης,
<lb />ὃς πρὶν Ἀχαιμενίδαο μένος Κύροιο λιγαίνων,
<milestone unit="lnum" n="390" />
                  <lb />εἵπετο φωνήεντι Πλατωνίδος ἤθεϊ Μούσης,
<lb />ἱστορίης φιλάεθλον ἀριστώδινος ὀπώρην
<lb />συγκεράσας ῥαθάμιγξι φιλαγρύπνοιο μελίσσης.
<lb /> ἵστατο δ᾽ Ἀλκμάων κεκλημένος οὔνομα μάντις:
<lb /> ἀλλ᾽ οὐ μάντις ἔην ὁ βοώμενος, οὐδ᾽ ἐπὶ χαίτης
<milestone unit="lnum" n="395" />
                  <lb /> δάφνης εἶχε κόρυμβον: ἐγὼ δ᾽ Ἀλκμᾶνα δοκεύω,
<lb />ὃς πρὶν ἐυφθόγγοιο λύρης ἠσκήσατο τέχνην,
<lb />Δώριον εὐκελάδοισι μέλος χορῇσιν ὑφαίνων.
<lb /> καὶ πρόμος εὐκαμάτων Πομπήιος Αὐσονιήων,
<lb /> φαιδρὸν ἰσαυροφόνων κειμήλιον ἠνορεάων,
<milestone unit="lnum" n="400" />
                  <lb /> στειβομένας ὑπὸ ποσσὶν Ἰσαυρίδας εἶχε μαχαίρας,
<pb id="v.1.p.90" />
                  <lb /> σημαίνων ὅτι δοῦλον ὑπὸ ζυγὸν αὐχένα Ταύρου
<lb /> εἴρυσεν, ἀρρήκτῳ πεπεδημένον ἅμματι Νίκης.
<lb /> κεῖνος ἀνήρ, ὃς πᾶσιν ἔην φάος, ὃς βασιλῆος
<lb /> ἠγαθέην ἐφύτευσεν Ἀναστασίοιο γενέθλην.
<milestone unit="lnum" n="405" />
                  <lb />τοῦτο δὲ πᾶσιν ἔδειξεν ἐμὸς σκηπτοῦχος ἀμύμων,
<lb /> δῃώσας σακέεσσιν Ἰσαυρίδος ἔθνεα γαίης.
<lb /> ἵστατο δ᾽ ἄλλος Ὅμηρος, ὃν οὐ πρόμον εὐεπιάων
<lb /> θέσκελον υἷα Μέλητος ἐυρρείοντος ὀίω,
<lb /> ἀλλ᾽ ὃν Θρηικίῃσι παρ᾽ ᾐόσι γείνατο μήτηρ
<milestone unit="lnum" n="410" />
                  <lb /> Μοιρὼ κυδαλίμη Βυζαντιάς, ἣν ἔτι παιδνὴν
<lb />ἔτρεφον εὐεπίης ἡρωίδος ἴδμονα Μοῦσαι:
<lb /> κεῖνος γὰρ τραγικῆς πινυτὴν ἠσκήσατο τέχνην,
<lb /> κοσμήσας ἐπέεσσιν ἑὴν Βυζαντίδα πάτρην.
<lb />καὶ φίλος Αὐσονίοισι λιγύθροος ἔπρεπε κύκνος
<milestone unit="lnum" n="415" />
                  <lb /> πνείων εὐεπίης Βεργίλλιος, ὅν ποτε Ῥώμης
<lb />Θυμβριὰς ἄλλον Ὅμηρον ἀνέτρεφε πάτριος Ἠχώ.</p>
            </div2>
         </div1></body></text></TEI.2>