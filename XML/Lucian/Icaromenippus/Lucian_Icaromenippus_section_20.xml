<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="20" /> οὔπω στάδιον ἀνεληλύθειν καὶ ἡ Σελήνη
γυναικείαν φωνὴν προϊεμένη, <q direct="unspecified">Μένιππε,</q>  φησίν, <q direct="unspecified">οὕτως ὄναιο, διακόνησαί μοί τι πρὸς τὸν Δία.</q> 
                  <q direct="unspecified"> λέγοις ἄν,</q> ἦν δ᾽ ἐγώ: <q direct="unspecified">βαρὺ γὰρ οὐδέν, ἢν
μή τι φέρειν δέῃ.</q> 
                  <q direct="unspecified">πρεσβείαν,</q>  ἔφη, <q direct="unspecified">τινὰ
οὐ χαλεπὴν καὶ δέησιν ἀπένεγκε ^ παρ᾽ ἐμοῦ τῷ
<pb id="v.2.p.302" /> Διί: ἀπείρηκα γὰρ ἤδη, Μένιππε, πολλὰ καὶ δεινὰ παρὰ τῶν φιλοσόφων ἀκούουσα, οἷς οὐδὲν
ἕτερόν ἐστιν ἔργον ἢ τἀμὰ πολυπραγμονεῖν,
τίς  εἰμι καὶ πηλίκη, καὶ δι᾽ ἥντινα αἰτίαν διχότομος ἢ ἀμφίκυρτος ηἰηνομαι. καὶ οἱ μὲν
κατοικεῖσθαὶ μέ φασιν, οἱ δὲ κατόπτρου δίκην ἐπικρέμασθαι τῇ θαλάττῃ, οἱ δὲ ὅ τι ἂν ἕκαστος ἐπινοήσῃ τοῦτό μοι προσάπτουσι. τὰ τελευταῖα
δὲ καὶ τὸ φῶς αὐτὸ κλοπιμαῖόν τε καὶ νόθον
εἶναί μοί φασιν ἄνωθεν ἧκον παρὰ τοῦ Ἡλίου, καὶ οὐ παύονται καὶ πρὸς τοῦτόν με ἀδελφὸν
ὄντα συγκροῦσαι καὶ στασιάσαι προαιρούμενοι:
οὐ γὰρ ἱκανὰ ἦν αὐτοῖς ἃ περὶ αὐτοῦ εἰρήκασι τοῦ Ἡλίου, λίθον αὐτὸν εἶναι καὶ μύδρον διάπυρον.
</q></p></sp></div1></body></text></TEI.2>