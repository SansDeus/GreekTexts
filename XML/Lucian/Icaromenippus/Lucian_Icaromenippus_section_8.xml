<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="8" /> τὴν μὲν γὰρ ἐναντιότητα τῶν λόγων ὁπόση
ῥᾴδιον καταμαθεῖν. καὶ σκόπει πρὸς Διός, εἰ
ἐν γειτόνων ἐστὶ τὰ δόγματα καὶ μὴ πάμπολυ διεστηκότα: πρῶτα μὲν γὰρ αὐτοῖς ἡ περὶ τοῦ
κόσμου γνώμη διάφορος, εἴ γε τοῖς μὲν ἀγέννητὸς
<pb id="v.2.p.280" />
τε καὶ ἀνώλεθρος εἶναι δοκεῖ, οἱ δὲ καὶ τὸν
δημιουργὸν αὐτοῦ καὶ τῆς κατασκευῆς τὸν τρόπον εἰπεῖν ἐτόλμησαν οὓς καὶ μάλιστα ἐθαύμαζον θεὸν μέν τινα τεχνίτην τῶν ὅλων ἐφιστάντας, οὐ προστιθέντας δὲ οὔτε ὅθεν ἥκων οὔτε ὅπου ἑστὼς
ἕκαστα ἐτεκταίνετο, καίτοι πρό γε τῆς τοῦ παντὸς γενέσεως ἀδύνατον καὶ χρόνον καὶ τόπον ἐπινοεῖν.
</p>
            </sp>
            <sp>
               <speaker>Ἕταιρος</speaker>
               <p> μάλα τινάς, ὦ Μένιππε, τολμητὰς καὶ
θαυματοποιοὺς ἄνδρας λέγεις.
</p>
            </sp>
            <sp>
               <speaker>Μένιππος</speaker>
               <p>
τί  δ᾽ εἰ ἀκούσειας, ὦ θαυμάσιε, περί τε ἰδεῶν καὶ ἀσωμάτων ἃ διεξέρχονται ἢ τοὺς περὶ τοῦ
πέρατός τε καὶ ἀπείρου λόγους; καὶ γὰρ αὖ καὶ
αὕτη νεανικὴ αὐτοῖς ἡ μάχη, τοῖς μὲν τέλει τὸ πᾶν περιγράφουσι, τοῖς δὲ ἀτελὲς τοῦτο εἶναι ὑπολαμβάνουσιν οὐ μὴν ἀλλὰ καὶ παμπόλλους τινὰς εἶναι τοὺς κόσμους ἀπεφαίνοντο καὶ τῶν
ὡς περὶ ἑνὸς αὐτῶν διαλεγομένων κατεγίνωσκον.
ἕτερος δέ τις οὐκ εἰρηνικὸς ἀνήρ πόλεμον τῶν ὅλων
πατέρα εἶναι ἐδόξαζε.
</p></sp></div1></body></text></TEI.2>