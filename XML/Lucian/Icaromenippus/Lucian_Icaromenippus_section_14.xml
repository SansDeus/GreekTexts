<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><q direct="unspecified"><milestone unit="section" n="14" /> γενήσῃ;</q> 
                  <q direct="unspecified">μὰ Δί᾽,</q> ἦν δ᾽ ἐγώ, <q direct="unspecified">ἢν μὴ σύ μοι τὴν ἀχλύν πως ἀφέλῃς ἀπὸ τῶν ὀμμάτων νῦν γὰρ δὴ λημᾶν οὐ μετρίως δοκῶ.</q> 
                  <q direct="unspecified"> καὶ μὴν οὐδέν
σε,</q> ἦ δ᾽ ὅς, <q direct="unspecified"> ἐμοῦ δεήσει: τὸ γὰρ ὀξυδερκὲς αὐτὸς ἤδη γῆθεν ἥκεις ἔχων.</q> 
                  <q direct="unspecified">τί  οὖν τοῦτό ἐστιν; οὐ γὰρ οἶδ᾽,</q> ἔφην. <q direct="unspecified">οὐκ οἶσθα,</q> ἦ δ᾽ ὅς, <q direct="unspecified">ἀετοῦ
τὴν πτέρυγα .τὴν δεξιὰν περικείμενος;</q> 
                  <q direct="unspecified"> καὶ μάλα,</q> ἦν δ᾽ ἐγώ: <q direct="unspecified">τί δ᾽ οὖν πτέρυγι καὶ ὀφθαλμῷ κοινόν ἐστιν;</q> 
                  <q direct="unspecified"> ὅτι,</q> ἦ δ᾽ ὅς, <q direct="unspecified"> παρὰ πολὺ τῶν ἄλλων ζῴων ἀετός ἐστιν ὀξυωπέστατος, ὥστε μόνος ἀντίον δέδορκε τῷ ἡλίῳ, καὶ τοῦτό ἐστιν ὁ γνήσιος καὶ βασιλεὺς ἀετός, ἢν ἀσκαρδαμυκτὶ πρὸς τὰς ἀκτῖνας βλέπῃ.</q> 
                  <q direct="unspecified"> φασὶ ταῦτα,</q> ἦν δ᾽
<pb id="v.2.p.292" /> ἐγώ, <q direct="unspecified">καί μοι ἤδη μεταμέλει ὅτι δεῦρο ἀνιὼν
οὐχὶ τὼ ὀφθαλμὼ τοῦ ἀετοῦ ἐνεθέμην τοὺς ἐμοὺς
ἐξελών ὡς νῦν γε ἡμιτελὴς ἀφῖγμαι καὶ οὐ πάντα βασιλικῶς ἐνεσκευασμένος, ἀλλ᾽ ἔοικα τοῖς νόθοις ἐκείνοις καὶ ἀποκηρύκτοις.</q> 
                  <q direct="unspecified">καὶ μὴν πάρα σοί,</q> ἦ δ᾽ ὅς, <q direct="unspecified"> αὐτίκα μάλα τὸν ἕτερον ὀφθαλμὸν ἔχειν βασιλικόν: ἢν γὰρ ἐθελήσῃς μικρὸν ἀναστὰς ἐπισχὼν τοῦ γυπὸς τὴν πτέρυγα θατέρᾳ μόνῃ πτερύξασθαι, κατὰ λόγον τῆς πτέρυγος τὸν δεξιὸν
ὀφθαλμὸν ὀξυδερκὴς ἔσῃ: τὸν δὲ ἕτερον οὐδεμία μηχανὴ μὴ οὐκ ἀμβλύτερον δεδορκέναι τῆς μερίδος
ὄντα τῆς χείρονος.</q> 
                  <q direct="unspecified">ἃλις,</q> ἦν δ᾽ ἐγώ, <q direct="unspecified">εἰ καὶ
ὁ δεξιὸς μόνος ἀετῶδες βλέποι: οὐδὲν γὰρ ἂν ἔλαττον γένοιτο, ἐπεὶ καὶ τοὺς τέκτονας πολλάκις ἑωρακέναι μοι δοκῶ θατέρῳ τῶν ὀφθαλμῶν
ἄμεινον πρὸς τοὺς κανόνας ἀπευθύνοντας τὰ ξύλα.</q>  Ταῦτα εἰπὼν ἐποίουν ἅμα τὰ ὑπὸ τοῦ
Ἐμπεδοκλέους παρηγγελμένα: ὁ δὲ κατ᾽ ὀλίγον ὑπαπιὼν
</p></sp></div1></body></text></TEI.2>