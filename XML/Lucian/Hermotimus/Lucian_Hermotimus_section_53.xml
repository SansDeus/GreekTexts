<?xml version="1.0" encoding="utf-8"?>
<TEI.2><text><body><sp><p><milestone unit="section" n="53" /> καί τί σοι ἀποκριναίμην ἂν ἔτι, ὃς οὔτε
αὐτόν τινα κρίνειν οἷόν τε εἶναι φής, ἢν μὴ φοίνικος
ἔτη βιώσῃ πάντας ἐν κύκλῳ περιιὼν καὶ πειρώμενος,
οὔτε τοῖς προπεπειραμένοις πιστεύειν ἀξιοῖς οὔτε τοῖς
πολλοῖς ἐπαινοῦσι καὶ μαρτυροῦσι;
</p></sp><sp><speaker>Λυκῖνος</speaker><p> τίνας φὴς τοὺς πολλοὺς εἰδότας καὶ πεπειραμένους
ἁπάντων; εἰ γάρ τις τοιοῦτός ἐστιν, ἱκανὸς
ἔμοιγε καὶ εἷς, καὶ οὐκέτι πολλῶν δεήσει. ἢν δὲ τοὺς οὐκ
εἰδότας λέγῃς, οὐδέν τι τὸ πλῆθος αὐτῶν προσάξεταί με
πιστεύειν, ἄχρι ἂν ἢ μηδὲν ἢ ἓν εἰδότες περὶ ἁπάντων ἀποφαίνωνται. <milestone unit="section2" n="794" />
</p></sp><sp><speaker>Ἑρμότιμος</speaker><p> μόνος δὲ σὺ τἀληθὲς κατεῖδες, οἱ δὲ ἄλλοι
ἀνόητοι ἅπαντες, ὅσοι φιλοσοφοῦσι.
</p></sp><sp><speaker>Λυκῖνος</speaker><p> καταψεύδῃ μου, ὦ Ἑρμότιμε, λέγων ὡς ἐγὼ
προτίθημί πῃ ἐμαυτὸν τῶν ἄλλων ἤ τάττω ὅλως ἐν τοῖς
<pb id="p.370" />
εἰδόσι, καὶ οὐ μνημονεύεις ὧν ἔφην, οὐκ αὐτὸς εἰδέναι
τἀληθὲς ὑπὲρ τοὺς ἄλλους διατεινόμενος, ἀλλὰ μετὰ
πάντων αὐτὸ ἀγνοεῖν ὁμολογῶν.
</p></sp><sp><speaker>Ἑρμότιμος</speaker><p /></sp></body></text></TEI.2>