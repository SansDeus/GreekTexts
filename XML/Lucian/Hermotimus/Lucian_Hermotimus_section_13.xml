<?xml version="1.0" encoding="utf-8"?>
<TEI.2><text><body><sp><p><milestone unit="section" n="13" />ἀλλὰ σχολὴν γὰρ ἄγομεν — τί οὐ διηγῇ
μοι ἑταίρῳ ὄντι, ὃν τρόπον ὡρμήθης τὸ πρῶτον φιλοσοφεῖν,
ὡς καὶ αὐτός, εἰ δυνατὸν ἔτι, συνοδοιποροίην
ὑμῖν τὸ ἀπὸ τοῦδε ἀρξάμενος. οὐ γὰρ ἀποκλείσετέ με
δηλαδὴ φίλοι ὄντες.
</p></sp><sp><speaker>Ἑρμότιμος</speaker><p> εἰ γὰρ ἐθελήσειας, ὦ Λυκῖνε: ὄψει ἐν βραχεῖ
ὅσον διοίσεις τῶν ἄλλων: παῖδας, εὖ ἴσθι, οἰήσῃ
ἅπαντας ὡς πρὸς σέ, τοσοῦτον ὑπερφρονήσεις αὐτός.
</p></sp><sp><speaker>Λυκῖνος</speaker><p> ἱκανόν, εἰ μετὰ εἴκοσιν ἔτη γενοίμην τοιοῦτος οἷος σὺ νῦν.
</p></sp><sp><speaker>Ἑρμότιμος</speaker><p> ἀμέλει, καὶ αὐτὸς κατὰ σὲ γεγονὼς ἠρξάμην
φιλοσοφεῖν τετταρακοντούτης σχεδόν, ὁπόσα, οἶμαι, σὺ νῦν γέγονας.
</p></sp><sp><speaker>Λυκῖνος</speaker><p> τοσαῦτα γάρ, ὦ Ἑρμότιμε: ὥστε τὴν αὐτὴν
ἄγε λαβὼν κἀμέ — δίκαιον γάρ — καὶ πρῶτόν γέ μοι
τοῦτο εἰπέ. δίδοτε ἀντιλέγειν τοῖς μανθάνουσιν, ἤν τι
μὴ ὀρθῶς λέγεσθαι δοκῇ αὐτοῖς, ἢ οὐκ ἐφίετε τοῦτο τοῖς νεωτέροις;
<pb id="p.343" />
</p></sp><sp><speaker>Ἑρμότιμος</speaker><p> οὐ πάνυ. σὺ δέ, ἤν τι βούλῃ, ἐρώτα μεταξὺ
καὶ ἀντίλεγε: ῥᾷον γὰρ ἂν οὕτω μάθοις.
</p></sp><sp><speaker>Λυκῖνος</speaker><p> εὖ γε, νὴ τὸν Ἑρμῆν, ὦ Ἑρμότιμε, αὐτόν, οὗ
ἐπώνυμος ὢν τυγχάνεις. </p></sp></body></text></TEI.2>