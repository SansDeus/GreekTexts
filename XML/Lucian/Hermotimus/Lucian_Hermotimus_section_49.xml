<?xml version="1.0" encoding="utf-8"?>
<TEI.2><text><body><sp><p><milestone unit="section" n="49" /> αὐτὸς ἂν εἰδείης ἄμεινον: ἐγὼ δὲ ὁρῶ
τοῦτο, ὅτι ὀλίγοι ἂν καὶ οὕτω διὰ πασῶν ἐξέλθοιεν ἐκ
γενετῆς εὐθὺς ἀρξάμενοι.
</p></sp><sp><speaker>Λυκῖνος</speaker><p> τί οὖν ἂν πάθοι τις, ὦ Ἑρμότιμε, εἰ τοιοῦτόν
ἐστι τὸ πρᾶγμα; ἢ ἀνατρεπτέον ἐκεῖνα τὰ ἤδη ὡμολογημένα,
ὡς οὐκ ἄν τις ἕλοιτο ἐκ πολλῶν τὸ βέλτιστον
μὴ οὐχὶ πειραθεὶς ἁπάντων; ὡς τόν γε ἄνευ πείρας αἱρούμενον
μαντείᾳ μᾶλλον ἢ κρίσει τἀληθὲς ἀναζητοῦντα. <milestone unit="section2" n="791" />
οὐχ οὕτως ἐλέγομεν;
</p></sp><sp><speaker>Ἑρμότιμος</speaker><p> ναί.
</p></sp><sp><speaker>Λυκῖνος</speaker><p> πᾶσα τοίνυν ἀνάγκη ἐπὶ τοσοῦτον βιῶναι
ἡμᾶς, εἰ μέλλοιμεν εὖ τε αἱρήσεσθαι ἁπάντων πειραθέντες
καὶ ἑλόμενοι φιλοσοφήσειν καὶ φιλοσοφήσαντες εὐδαιμονήσειν:
πρὶν δὲ ρὕτω ποιῆσαι, ἐν σκότῳ, φασίν,
ὀρχοίμεθ᾽ ἂν οἷς ἂν τύχωμεν προσπταίοντες καὶ ὅ τι ἂν
πρῶτον ἐς τὰς χεῖρας ἔλθῃ, τοῦτ᾽ εἶναι τὸ ζητούμενον
ὑπολαμβάνοντες διὰ τὸ μὴ εἰδέναι τἀληθές. εἰ δὲ καὶ εὕροιμεν
ἄλλως κατά τινα ἀγαθὴν τύχην περιπεσόντες αὐτῷ,
οὐχ ἕξομεν βεβαίως εἰδέναι εἰ ἐκεῖνό ἐστιν ὃ ζητοῦμεν:
<pb id="p.368" />
πολλὰ γάρ ἐστιν ὅμοια αὑτοῖς, λέγοντα ἕκαστον
αὐτὸ εἶναι τἀληθέστατον.
</p></sp><sp><speaker>Ἑρμότιμος</speaker><p /></sp></body></text></TEI.2>