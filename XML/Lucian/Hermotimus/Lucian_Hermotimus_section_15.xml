<?xml version="1.0" encoding="utf-8"?>
<TEI.2><text><body><sp><p><milestone unit="section" n="15" /> ἴθι δή, ὦ φιλότης, ἀπόκριναί μοι, τῷ τότε
πιστεύσας τὸ πρῶτον, ὁπότε ᾔεις φιλοσοφήσων, πολλῶν
σοι θυρῶν ἀναπεπταμένων, παρεὶς σὺ τὰς ἄλλας εἰς τὴν
τῶν Στωϊκῶν ἧκες καὶ δι᾽ ἐκείνης ἠξίους ἐπὶ τὴν ἀρετὴν
εἰσιέναι, ὡς δὴ μόνης ἀληθοῦς οὔσης καὶ τὴν εὐθεῖαν
ἐπιδεικνυούσης, τῶν δ᾽ ἄλλων εἰς τυφλὰ καὶ ἀνέξοδα
φερουσῶν; τίνι ταῦτ᾽ ἐτεκμαίρου τότε; καὶ μή μοι τὸν
νῦν δὴ τοῦτον σεαυτὸν ἐννόει, τὸν εἴτε ἡμίσοφον εἴτε σοφὸν
ἤδη τὰ βελτίω κρίνειν ὑπὲρ τοὺς πολλοὺς ἡμᾶς δυνάμενον, <milestone unit="section2" n="754" />
ἀλλ᾽ οὕτως ἀπόκριναι, ὁποῖος τότε ἦσθα ἰδιώτης
καὶ κατὰ τὸν νῦν ἐμέ.
</p></sp><sp><speaker>Ἑρμότιμος</speaker><p> οὐ συνίημι ὅ τι σοι τοῦτο βούλεται, ὦ Λυκῖνε.
</p></sp><sp><speaker>Λυκῖνος</speaker><p> καὶ μὴν οὐ πάνυ ἀγκύλον ἠρόμην: πολλῶν
γὰρ ὄντων φιλοσόφων, οἷον Πλάτωνος και Αριστοτέλους
καὶ Ἀντισθένους καὶ τῶν ὑμετέρων προγόνων, τοῦ Χρυσίππου
καὶ Ζήνωνος καὶ τῶν ἄλλων, ὅσοι εἰσί, τῷ σὺ
<pb id="p.344" />
πιστεύσας τοὺς μὲν ἄλλους εἴας, ἐξ ἁπάντων δὲ προελόμενος
ἅπερ προῄρησαι, ἀξιοῖς κατὰ ταῦτα φιλοσοφεῖν;
ἆρα καὶ σὲ ὥσπερ τὸν Χαιρεφῶντα ὁ Πύθιος ἐξέπεμψεν
ἐπὶ τὰ Στωϊκῶν ἀρίστους ἐξ ἁπάντων προσειπών; ἔθος
γὰρ αὐτῷ ἄλλον ἐπ᾽ ἄλλο εἶδος φιλοσοφίας προτρέπειν
τὴν ἁρμόττουσαν, οἶμαι, ἑκάστῳ εἰδότι.
</p></sp><sp><speaker>Ἑρμότιμος</speaker><p> ἀλλ᾽ οὐδὲν τοιοῦτον, ὦ Λυκῖνε, οὐδὲ ἠρόμην
περί γε τούτων τὸν θεόν.
</p></sp><sp><speaker>Λυκῖνος</speaker><p> πότερον οὐκ ἄξιον θείας συμβουλίας ἡγούμενος
αὐτὸ ἢ ἱκανὸς ᾤου αὐτὸς εἶναι ἑλέσθαι τὸ βέλτιον
κατὰ σαυτὸν ἄνευ τοῦ θεοῦ;
</p></sp><sp><speaker>Ἑρμότιμος</speaker><p> ὤιμην γάρ.
</p></sp><sp><speaker>Λυκῖνος</speaker><p /></sp></body></text></TEI.2>