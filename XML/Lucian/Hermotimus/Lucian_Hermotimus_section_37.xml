<?xml version="1.0" encoding="utf-8"?>
<TEI.2><text><body><sp><p><milestone unit="section" n="37" /> οὔ μοι δοκεῖς, ὦ Λυκῖνε, ξυνιέναι πῶς <milestone unit="section2" n="780" />
βούλομαι εἰπεῖν.
</p></sp><sp><speaker>Λυκῖνος</speaker><p> οὐκοῦν σαφέστερον χρὴ λέγειν εἰ ἑτεροῖόν
τι, ἀλλὰ μὴ τοιοῦτον φήσεις.
</p></sp><sp><speaker>Ἑρμότιμος</speaker><p> εἴσῃ αὐτίκα οἷόν τι λέγω. θῶμεν γάρ τινας
δύο ἐσεληλυθέναι ἐς τὸ Ἀσκληπιεῖον ἢ ἐς τοῦ Διονύσου
τὸ ἱερόν, εἶτα μέντοι φιάλην τινὰ τῶν ἱερῶν ἀπολωλέναι.
δεήσει δή που ἀμφοτέρους ἐρευνηθῆναι αὐτούς, ὁπότερος
ὑπὸ κόλπου ἔχει τὴν φιάλην.
</p></sp><sp><speaker>Λυκῖνος</speaker><p> καὶ μάλα.
</p></sp><sp><speaker>Ἑρμότιμος</speaker><p> ἔχει δὲ πάντως ὁ ἕτερος.
</p></sp><sp><speaker>Λυκῖνος</speaker><p> πῶς γὰρ οὔ, εἴ γε ἀπόλωλεν;
</p></sp><sp><speaker>Ἑρμότιμος</speaker><p> οὐκοῦν ἂν παρὰ τῷ προτέρῳ εὕρῃς αὐτήν,
οὐκέτι τὸν ἕτερον ἀποδύσεις: πρόδηλον γὰρ ὡς οὐκ ἔχει.
</p></sp><sp><speaker>Λυκῖνος</speaker><p> πρόδηλον γάρ.
</p></sp><sp><speaker>Ἑρμότιμος</speaker><p> καὶ εἴ γε μὴ εὕροιμεν ἐν τῷ τοῦ προτέρου
κόλπῳ, ὁ ἕτερος πάντως ἔχει, καὶ οὐδὲν ἐρεύνης οὐδὲ οὕτως δεῖ.
</p></sp><sp><speaker>Λυκῖνος</speaker><p> ἔχει γάρ.
</p></sp><sp><speaker>Ἑρμότιμος</speaker><p> καὶ ἡμεῖς τοίνυν εἰ εὕροιμεν ἤδη παρὰ τοῖς
Στωϊκοῖς τὴν φιάλην, οὐκέτι ἐρευνᾶν τοὺς ἄλλους ἀξιώσομεν
<pb id="p.360" />
ἔχοντες ὃ πάλαι ἐζητοῦμεν. ἢ τίνος γὰρ ἂν ἕνεκα ἔτι κάμνοιμεν;
</p></sp><sp><speaker>Λυκῖνος</speaker><p /></sp></body></text></TEI.2>