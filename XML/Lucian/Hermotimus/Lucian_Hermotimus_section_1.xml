<?xml version="1.0" encoding="utf-8"?>
<TEI.2><text><body><milestone unit="section" n="1" /><sp><speaker>Λυκῖνος</speaker><p> ὅσον, ὦ Ἑρμότιμε, τῷ βιβλίῳ καὶ
τῇ τοῦ βαδίσματος σπουδῇ τεκμήρασθαι, παρὰ τὸν διδάσκαλον
ἐπειγομένῳ ἔοικας: ἐνενόεις γοῦν τι μεταξὺ
προϊὼν καὶ τὰ χείλη διεσάλευες ἠρέμα ὑποτονθορύζων
καὶ τὴν χεῖρα ὧδε κἀκεῖσε μετέφερες ὥσπερ τινὰ ῥῆσιν
ἐπὶ ἑαυτοῦ διατιθέμενος, ἐρώτημα δή τι τῶν ἀγκύλων
συντιθεὶς ἢ σκέμμα σοφιστικὸν ἀναφροντίζων, ὡς μηδὲ
ὁδῷ βαδίζων σχολὴν ἄγοις, ἀλλ᾽ ἐνεργὸς εἴης ἀεὶ σπουδαῖόν
τι πράττων καὶ ὃ πρὸ ὁδοῦ σοι γένοιτ᾽ ἂν ἐς τὰ μαθήματα.
</p></sp><sp><speaker>Ἑρμότιμος</speaker><p> νὴ Δί᾽, ὦ Λυκῖνε, τοιοῦτό τι: τὴν γὰρ χθιζην
<milestone unit="section2" n="740" /> συνουσίαν καὶ ἃ εἶπε πρὸς ἡμᾶς, ἀνεπεμπαζόμην
ἐπιὼν τῇ μνήμῃ ἕκαστα. χρὴ δὲ μηδένα καιρόν, οἶμαι,
παριέναι εἰδότας ἀληθὲς ὂν τὸ ὑπὸ τοῦ Κῴου ἰατροῦ
<pb id="p.335" />
εἰρημένον, ὡς ἄρα <q direct="unspecified">βραχὺς μὲν ὁ βίος, μακρὴ δὲ ἡ τέχην.</q>
καίτοι ἐκεῖνος ἰατρικῆς πέρι ταῦτ᾽ ἔλεγεν, εὐμαθεστέρου
πράγματος: φιλοσοφία δὲ καὶ μακρῷ τῷ χρόνῳ ἀνέφικτος,
ἢν μὴ πάνυ τις ἐγρηγορότως ἀτενὲς ἀεὶ καὶ γοργὸν
ἀποβλέπῃ ἐς αὐτήν, καὶ τὸ κινδύνευμα οὐ περὶ μικρῶν, ἢ
ἄθλιον εἶναι ἐν τῷ πολλῷ τῶν ἰδιωτῶν συρφετῷ παραπολόμενον
ἢ εὐδαιμονῆσαι φιλοσοφήσαντα.
</p></sp><sp><speaker>Λυκῖνος</speaker><p /></sp></body></text></TEI.2>