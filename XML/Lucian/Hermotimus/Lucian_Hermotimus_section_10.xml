<?xml version="1.0" encoding="utf-8"?>
<TEI.2><text><body><sp><p><milestone unit="section" n="10" /> πονηρὸς γὰρ ἐκεῖνος ἀεὶ καὶ ἀγνώμων,
ὦ Λυκῖνε, περὶ τὰς ἀποδόσεις: ἐπεὶ τούς γε ἄλλους, οἷς
δανείζει, πολλοὺς ὄντας, οὐδὲν τοιοῦτό πω διατέθεικεν:
ἀποδιδόασι γὰρ αὐτῷ κατὰ καιρὸν τοὺς τόκους.
</p></sp><sp><speaker>Λυκῖνος</speaker><p> τί δαί, ἂν μὴ ἀποδιδῶσιν, ὦ μακάριε, μέλει
τι αὐτῷ καθαρθέντι ἤδη ὑπὸ φιλοσοφίας καὶ μηκέτι τῶν
ἐν τῇ Οἴτῃ καταλελειμμένων δεομένῳ;
</p></sp><sp><speaker>Ἑρμότιμος</speaker><p> οἴει γὰρ ὅτι ἑαυτοῦ χάριν ἐκεῖνος περὶ τὰ
τοιαῦτα ἐσπούδακεν; ἀλλ᾽ ἔστιν αὐτῷ παιδία νεογνά, ὧν
κήδεται μὴ ἐν ἀπορίᾳ καταβιώσωσι.
</p></sp><sp><speaker>Λυκῖνος</speaker><p> δέον, ὦ Ἑρμότιμε, ἀναγαγεῖν κἀκεῖνα ἐπὶ
<pb id="p.341" />
τὴν ἀρετήν, ὡς συνευδαιμονοῖεν αὐτῷ πλούτου καταφρονοῦντες.
</p></sp><sp><speaker>Ἑρμότιμος</speaker><p /></sp></body></text></TEI.2>