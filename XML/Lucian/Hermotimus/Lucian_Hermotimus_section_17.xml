<?xml version="1.0" encoding="utf-8"?>
<TEI.2><text><body><sp><p><milestone unit="section" n="17" /> ἔλεγον δὲ ταῦτα πρὸς σὲ ἄλλοι δηλαδὴ
περὶ αὐτῶν: οὐ γὰρ δὴ ἐκείνοις ἂν αὐτοῖς ἐπίστευσας
ἐπαινοῦσι τὰ αὐτῶν.
</p></sp><sp><speaker>Ἑρμότιμος</speaker><p> οὐδαμῶς, ἀλλ᾽ οἱ ἄλλοι ἔλεγον.
</p></sp><sp><speaker>Λυκῖνος</speaker><p> οἱ μὲν δὴ ἀντίδοξοι οὐκ ἔλεγον, ὡς τὸ εἰκός
<del status="unremarkable">οὗτοι δὲ ἦσαν οἱ τὰ ἄλλα φιλοσοφοῦντες.</del>
</p></sp><sp><speaker>Ἑρμότιμος</speaker><p> οὐ γάρ.
</p></sp><sp><speaker>Λυκῖνος</speaker><p> οἱ δ᾽ ἄρα ἰδιῶται ταῦτα ἔλεγον.
</p></sp><sp><speaker>Ἑρμότιμος</speaker><p> καὶ μάλα.
</p></sp><sp><speaker>Λυκῖνος</speaker><p> ὁρᾷς, ὅπως αὖθις ἐξαπατᾷς με καὶ οὐ λέγεις
τἀληθές, ἀλλ᾽ οἴει Μαργίτῃ διαλέγεσθαί τινι, ὡς πιστεῦσαι <milestone unit="section2" n="756" />
ὅτι Ἑρμότιμος, ἀνὴρ συνετός, ἔτη τότε γεγονὼς τετταράκοντα,
περὶ φιλοσοφίας καὶ φιλοσόφων ἀνδρῶν τοῖς
ἰδιώταις ἐπίστευσε καὶ κατὰ τὰ ὑπ᾽ ἐκείνων λεγόμενα
ἐποιεῖτο τὴν αἵρεσιν τῶν κρειττόνων ἀξιῶν: οὐ γὰρ ἂν
πιστεύσαιμί σοι τοιαῦτα λέγοντι.
</p></sp><sp><speaker>Ἑρμότιμος</speaker><p /></sp></body></text></TEI.2>