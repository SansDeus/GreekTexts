<?xml version="1.0" encoding="utf-8"?>
<TEI.2><text><body><sp><p><milestone unit="section" n="69" />ὡς εἴ γέ τινα εὕροις διδάσκαλον, ὃς ἀποδείξεως
πέρι καὶ τῆς τῶν ἀμφισβητουμένων διακρίσεως τέχνην
τινὰ εἰδὼς διδάξειέ σε, παύσῃ δηλαδὴ πράγματα
ἔχων: αὐτίκα γάρ σοι τὸ βέλτιστον φανεῖται καὶ τἀληθὲς
<pb id="p.380" />
ὑπαχθὲν τῇ ἀποδεικτικῇ ταύτῃ τέχνῃ καὶ τὸ ψεῦδος ἐλεγχθήσεται,
καὶ σὺ βεβαίως ἑλόμενος καὶ κρίνας φιλοσοφήσεις
καὶ τὴν τριπόθητον εὐδαιμονίαν κτησάμενος
βιώσῃ μετ᾽ αὐτῆς ἅπαντα συλλήβδην ἔχων τἀγαθά.
</p></sp><sp><speaker>Ἑρμότιμος</speaker><p> εὖ γε, ὦ Λυκῖνε: παρὰ πολὺ γὰρ ταῦτ᾽ ἀμείνω
καὶ ἐλπίδος οὐ μικρᾶς ἐχόμενα λέγεις, καὶ ζητητέος,
ὡς ἔοικεν, ἡμῖν ἀνήρ τις τοιοῦτος, διαγνωστικούς τε καὶ
διακριτικοὺς ποιήσων ἡμᾶς καὶ τὸ μέγιστον, ἀποδεικτικούς:
ὡς τά γε μετὰ ταῦτα ῥᾴδια ἤδη καὶ ἀπράγμονα
καὶ οὐ πολλῆς διατριβῆς δεόμενα. καὶ ἔγωγε ἤδη χάριν
οἶδά σοι ἐξευρόντι σύντομόν τινα ταύτην ἡμῖν καὶ ἀρίστην ὁδόν.
</p></sp><sp><speaker>Λυκῖνος</speaker><p> καὶ μὴν οὐδέπω χάριν ἄν μοι εἰδείης εἰκότως:
οὐδὲν γάρ σοι ἐξευρηκὼς ἔδειξα, ὡς ἐγγυτέρω σε ποιήσειν
τῆς ἐλπίδος, τὸ δὲ πολὺ πορρωτέρω γεγόναμεν ἢ
<milestone unit="section2" n="812" /> πρότερον ἦμεν καὶ κατὰ τοὺς παροιμιαζομένους <q direct="unspecified">πολλὰ
μοχθήσαντες ὁμοίως ἐσμέν.</q>
</p></sp><sp><speaker>Ἑρμότιμος</speaker><p> πῶς τοῦτο φής; πάνυ γὰρ λυπηρόν τι καὶ
δύσελπι ἐρεῖν ἔοικας.
</p></sp><sp><speaker>Λυκῖνος</speaker><p /></sp></body></text></TEI.2>