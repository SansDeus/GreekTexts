<?xml version="1.0" encoding="utf-8"?>
<TEI.2><text><body><sp><p><milestone unit="section" n="21" /> παίζεις, ὦ Λυκῖνε. ἐγὼ δὲ κατὰ θεὸν εἱλόμην,
καὶ οὐ μεταμέλει μοι τῆς αἱρέσεως: ἱκανὸν δὲ
τοῦτο πρὸς γοῦν ἐμέ.
</p></sp><sp><speaker>Λυκῖνος</speaker><p> ὅμως οὐκ ἂν εἴποις, ὦ ἑταῖρε, καὶ πρὸς ἐμέ, <milestone unit="section2" n="760" />
ἀλλὰ περιόψει με παραπολόμενον ἐν τῷ πολλῷ συρφετῷ;
</p></sp><sp><speaker>Ἑρμότιμος</speaker><p> οὐδὲν γάρ σοι ἀρέσκει ὧν ἂν εἴπω.
</p></sp><sp><speaker>Λυκῖνος</speaker><p> οὔκ, ὦγαθέ, ἀλλ᾽ οὐδὲν ἐθέλεις εἰπεῖν ὁποῖον
ἄν μοι ἀρέσειεν. ἐπεὶ δ᾽ οὖν σὺ ἑκὼν ἀποκρύπτῃ καὶ
φθονεῖς ἡμῖν, ὡς μὴ ἐξ ἴσου γενοίμεθά σοι φιλοσοφήσαντες,
ἐγὼ πειράσομαι, ὅπως ἂν οἷός τε ὦ, κατ᾽ ἐμαυτὸν
<pb id="p.348" />
ἐξευρεῖν τὴν ἀκριβῆ περὶ τούτων κρίσιν καὶ τὴν ἀσφαλεστάτην
αἵρεσιν. ἄκουε δὲ καὶ σύ, εἰ βούλει.
</p></sp><sp><speaker>Ἑρμότιμος</speaker><p> ἀλλὰ βούλομαι, ὦ Λυκῖνε: ἴσως γάρ τι γνώριμον ἐρεῖς.
</p></sp><sp><speaker>Λυκῖνος</speaker><p> σκόπει δὴ καὶ μὴ καταγελάσῃς, εἰ παντάπασιν
ἰδιωτικῶς ἀναζητῶ αὐτό: ἀνάγκη γὰρ οὕτως, ἐπεὶ μὴ
σὺ ἐθέλεις σαφέστερον εἰπεῖν εἰδὼς ἄμεινον. </p></sp></body></text></TEI.2>