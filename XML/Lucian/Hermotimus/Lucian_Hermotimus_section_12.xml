<?xml version="1.0" encoding="utf-8"?>
<TEI.2><text><body><sp><p><milestone unit="section" n="12" /> ἐκράτησε δὲ πότερος, ὦ Λυκῖνε, ὁ διδασκαλος
ἢ ὁ Εὐθύδημος; εἴ τι καὶ τοιοῦτον ἔλεγεν ὁ Μίδας.
</p></sp><sp><speaker>Λυκῖνος</speaker><p> τὰ μὲν πρῶτά φασιν, ὦ Ἑρμότιμε, ἀγχώμαλα
<pb id="p.342" />
σφίσι γενέσθαι, τὸ δ᾽ οὖν τέλος τῆς νίκης καθ᾽
ὑμᾶς ἐγένετο καὶ παρὰ πολὺ ὁ πρεσβύτης ὑπερέσχε: τὸν
γοῦν Εὐθύδημον οὐδ᾽ ἀναιμωτί φασιν ἀπελθεῖν, ἀλλὰ
τραῦμα παμμέγεθες ἔχοντα ἐν τῇ κεφαλῇ: ἐπεὶ γὰρ ἀλαζὼν
ἦν καὶ ἐλεγκτικὸς καὶ πείθεσθαι οὐκ ἤθελεν οὐδὲ
παρεῖχε ῥᾴδιον αὑτὸν ἐλέγχεσθαι, ὁ διδάσκαλός σου ὁ
βέλτιστος ὃν εἶχε σκύφον Νεστόρειόν τινα καταφέρει αὐτοῦ
πλησίον κατακειμένου, καὶ οὕτως ἐκράτησεν.
</p></sp><sp><speaker>Ἑρμότιμος</speaker><p> εὖ γε: οὐ γὰρ ἄλλως ἐχρῆν πρὸς τοὺς μὴ
ἐθέλοντας εἴκειν τοῖς κρείττοσιν.
</p></sp><sp><speaker>Λυκῖνος</speaker><p> ταυτὶ μέν, ὦ Ἑρμότιμε, πάνυ εὔλογα. ἢ τί
γὰρ παθὼν Εὐθύδημος ἄνδρα γέροντα παρώξυνεν, ἀόργητον
καὶ θυμοῦ κρείττονα, σκύφον οὕτω βαρὺν ἐν τῇ
<milestone unit="section2" n="752" /> χειρὶ ἔχοντα; </p></sp></body></text></TEI.2>