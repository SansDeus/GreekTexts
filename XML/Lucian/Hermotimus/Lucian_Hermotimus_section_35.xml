<?xml version="1.0" encoding="utf-8"?>
<TEI.2><text><body><sp><p><milestone unit="section" n="35" /> ὦ Λυκῖνε, πρὸς τῆς Ἑστίας, Πλάτωνα
μὲν καὶ Ἀριστοτέλην καὶ Ἐπίκουρον καὶ τοὺς ἄλλους
ἀτρεμεῖν ἐάσωμεν: οὐ γὰρ κατ᾽ ἐμὲ ἀνταγωνίζεσθαι αὐτοῖς:
νὼ δέ, ἐγώ τε καὶ σύ, ἐφ᾽ ἡμῶν αὐτῶν ἐξετάσωμεν,
εἰ τοιοῦτόν ἐστι τὸ φιλοσοφίας πρᾶγμα, οἷον ἐγώ
φημι αὐτὸ εἶναι. Αἰθίοπας δέ γε ἢ τὴν Γέλωνος γυναῖκα <milestone unit="section2" n="777" />
τί ἔδει καλεῖν ἐκ Συρακουσῶν ἐπὶ τὸν λόγον;
</p></sp><sp><speaker>Λυκῖνος</speaker><p> ἀλλ᾽ ἐκεῖνοι μὲν ἀπίτωσαν ἐκποδών, εἴ σοι
δοκοῦσι περιττοὶ εἶναι πρὸς τὸν λόγον: σὺ δὲ λέγε ἤδη:
θαυμαστὸν γάρ τι ἐρεῖν ἔοικας.
</p></sp><sp><speaker>Ἑρμότιμος</speaker><p> δοκεῖ μοι, ὦ Λυκῖνε, καὶ πάνυ δυνατὸν εἶναι
μόνα τὰ τῶν Στωϊκῶν ἐκμαθόντα εἰδέναι τἀληθὲς
ἀπὸ τούτων, κἂν μὴ τὰ τῶν ἄλλων ἐπεξέλθῃ τις ἐκμανθάνων
ἕκαστα. οὑτωσὶ δὲ σκόπει: ἤν τις λέγῃ πρὸς σὲ
<pb id="p.358" />
μόνον τοῦτο, ὡς αἱ δύο δυάδες τὸν τέτταρα ἀριθμὸν
ἀποτελοῦσιν, ἆρα δεήσει περιιόντα σε πυνθάνεσθαι τῶν
ἄλλων, ὅσοι ἀριθμητικοί, μή τις ἄρα εἴη πέντε ἢ ἑπτα
λέγων αὐτὰς εἶναι; ἢ αὐτίκα εἰδείης ἂν ὅτι ὁ ἀνὴρ ἀληθῆ λέγει;
</p></sp><sp><speaker>Λυκῖνος</speaker><p> αὐτίκα, ὦ Ἑρμότιμε.
</p></sp><sp><speaker>Ἑρμότιμος</speaker><p> τί ποτ᾽ οὖν ἀδύνατον εἶναί σοι δοκεῖ, ἐντυγχάνοντά
τινα μόνοις τοῖς Στωϊκοῖς λέγουσι τἀληθῆ πείθεσθαί
τε αὐτοῖς καὶ μηκέτι δεῖσθαι τῶν ἄλλων εἰδότα
ὡς οὐκ ἄν ποτε τὰ τέτταρα πέντε γένοιτο, οὐδ᾽ ἂν μυρίοι
Πλάτωνες ἢ Πυθαγόραι λέγωσιν;
</p></sp><sp><speaker>Λυκῖνος</speaker><p /></sp></body></text></TEI.2>