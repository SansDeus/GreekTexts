<?xml version="1.0" encoding="utf-8"?>
<TEI.2><text><body><sp><p><milestone unit="section" n="43" /> σὺ μὲν γὰρ ὡς ἑξῆς παντως γραφομένων
τῶν γραμμάτων εἴρηκας, οἷον πρώτου τοῦ Α, δευτέρου
δὲ τοῦ Β καὶ κατὰ τὴν τάξιν, ἄχρι ἂν ἐς ἓν αὐτῶν τελευτήσῃ
ὁ ἀριθμὸς τῶν ἀθλητῶν: καὶ δίδωμί σοι Ὀλυμπίασιν
οὕτω γίγνεσθαι. τί δέ, εἰ ἐξελόντες ἀτάκτως πέντε
γράμματα ἐξ ἁπάντων, τὸ Χ καὶ τὸ Σ καὶ τὸ Ζ καὶ το
Κ καὶ τὸ Θ, τὰ μὲν ἄλλα τέτταρα διπλᾶ ἐπὶ τῶν κλήρων
τῶν ὀκτὼ γράφοιμεν, τὸ δὲ Ζ μόνον ἐπὶ τοῦ ἐνάτου, ὃ
<pb id="p.364" />
δὴ καὶ δηλοῦν ἔμελλεν ἡμῖν τὸν ἔφεδρον, τί ποιήσεις
πρῶτον εὑρὼν τὸ Ζ; τῷ διαγνώσῃ ἔφεδρον ὄντα τὸν
ἔχοντα αὐτό, ἢν μὴ ἐπὶ πάντας ἐλθὼν εὕρῃς οὐδὲν αὐτῷ
συμφωνοῦν; οὐ γὰρ εἶχες ὥσπερ νῦν τῇ τάξει αὐτῶν τεκμαίρεσθαι.
</p></sp><sp><speaker>Ἑρμότιμος</speaker><p> Δυσαπόκριτον τοῦτο ἐρωτᾷς.
<milestone unit="section2" n="786" /> </p></sp></body></text></TEI.2>