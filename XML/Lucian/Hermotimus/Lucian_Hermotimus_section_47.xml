<?xml version="1.0" encoding="utf-8"?>
<TEI.2><text><body><sp><p><milestone unit="section" n="47" /> τί δὴ οὖν πράξομεν, ὦ Ἑρμότιμε; οὐκ
ἀπαγορευτέον οἶμαι, ἐπεὶ μηδενὸς ἡγεμόνος τοιούτου ἔς
γε τὸ παρὸν εὐποροῦμεν. ἆρα τόδε πάντων κράτιστόν
ἐστι καὶ ἀσφαλέστατον, αὐτὸν ἕκαστον ἀρξάμενον διὰ
πάσης προαιρέσεως χωρῆσαι καὶ ἐπισκέψασθαι ἀκριβῶς
τὰ ὑπὸ πάντων λεγόμενα;
</p></sp><sp><speaker>Ἑρμότιμος</speaker><p> ἔοικεν ἀπό γε τούτων: πλὴν ἐκεῖνο μὴ ἐναντίον
ᾖ, ὃ μικρῷ πρόσθεν ἔλεγες, ὡς οὐ ῥᾴδιον ἐπιδόντα
ἑαυτὸν καὶ πετάσαντα τὴν ὀθόνην ἀναδραμεῖν αὖθις.
πῶς γὰρ οἷόν τε πάσας ἐπελθεῖν τὰς ὁδοὺς ἐν τῇ πρώτῃ,
ὡς φής, κατασχεθησομένῳ;
</p></sp><sp><speaker>Λυκῖνος</speaker><p> ἐγώ σοι φράσω: τὸ τοῦ Θησέως ἐκεῖνο μιμησόμεθα,
καί τι λίνον παρὰ τῆς τραγικῆς Ἀριάδνης λαβόντες
<pb id="p.366" />
εἴσιμεν ἐς τὸν λαβύρινθον ἕκαστον, ὡς ἔχειν
ἀπραγμόνως μηρυόμενοι αὐτὸ ἐξιέναι
</p></sp><sp><speaker>Ἑρμότιμος</speaker><p> τίς οὖν ἂν ἡμῖν Ἀριάδνη γένοιτ᾽ ἂν ἢ πόθεν
τοῦ λίνου εὐπορήσομεν;
<milestone unit="section2" n="789" /> </p></sp><sp><speaker>Λυκῖνος</speaker><p> θάρρει, ὦ ἑταῖρε: δοκῶ γάρ μοι εὑρηκέναι
οὗτινος ἐχόμενοι ἐξέλθοιμεν ἄν.
</p></sp><sp><speaker>Ἑρμότιμος</speaker><p> τί οὖν τοῦτό ἐστιν;
</p></sp><sp><speaker>Λυκῖνος</speaker><p> οὐκ ἐμὸν ἐρῶ, ἀλλά τινος τῶν σοφῶν, τὸ
<q direct="unspecified">νῆφε καὶ μέμνησο ἀπιστεῖν:</q> ἢν γὰρ μὴ ῥᾳδίως πιστεύωμεν
ἀκούοντες, ἀλλὰ δικαστικῶς αὐτὸ ποιῶμεν ἀπολιπόντες
καὶ τοῖς ἑξῆς λόγον, ἴσως εὐμαρῶς ἂν τοὺς λαβυρίνθους ἐκφύγοιμεν.
</p></sp><sp><speaker>Ἑρμότιμος</speaker><p> εὖ λέγεις, καὶ τοῦτο ποιῶμεν.
</p></sp><sp><speaker>Λυκῖνος</speaker><p /></sp></body></text></TEI.2>