<?xml version="1.0" encoding="utf-8"?>
<TEI.2><text><body><sp><p><milestone unit="section" n="58" /> ταυτὶ μέν, ὦ Λυκῖνε, βωμολοχικὰ καὶ οὐ
κατὰ σέ. σὺ δὲ εἰπέ μοι, ἤδη ποτὲ οἶνον ἐπρίω αὐτός;
</p></sp><sp><speaker>Λυκῖνος</speaker><p> καὶ μάλα πολλάκις.
</p></sp><sp><speaker>Ἑρμότιμος</speaker><p> ἆρ᾽ οὖν περιῄεις ἅπαντας ἐν κύκλῳ τοὺς ἐν
τῇ πόλει καπήλους ἀπογευόμενος καὶ παραβάλλων καὶ
ἀντεξετάζων τοὺς οἴνους;
</p></sp><sp><speaker>Λυκῖνος</speaker><p> οὐδαμῶς.
</p></sp><sp><speaker>Ἑρμότιμος</speaker><p> χρὴ γάρ, οἶμαι, σοι τῷ πρώτῳ χρηστῷ καὶ
ἀξίῳ ἐντυχόντι ἀποφέρεσθαι.
</p></sp><sp><speaker>Λυκῖνος</speaker><p> νὴ Δία.
</p></sp><sp><speaker>Ἑρμότιμος</speaker><p> καὶ ἀπό γε τοῦ ὀλίγου ἐκείνου γεύματος εἶχες
ἂν εἰπεῖν ὁποῖος ἅπας ὁ οἶνός ἐστιν;
</p></sp><sp><speaker>Λυκῖνος</speaker><p> εἶχον γάρ.
</p></sp><sp><speaker>Ἑρμότιμος</speaker><p> εἰ δὲ δὴ ἔλεγες προσελθὼν τοῖς καπήλοις,
Ἐπειδὴ κοτύλην πρίασθαι βούλομαι, δότε μοι, ὦ οὗτοι,
ἐκπιεῖν ὅλον ἕκαστος ὑμῶν τὸν πίθον, ὡς διὰ παντὸς
ἐπεξελθὼν μάθοιμι ὅστις ἀμείνω τὸν οἶνον ἔχει καὶ ὅθεν
μοι ὠνητέον: εἰ ταῦτ᾽ ἔλεγες, οὐκ ἂν οἴει καταγελάσαι
σου αὐτούς, εἰ δὲ καὶ ἐπὶ πλέον ἐνοχλοίης, τάχ᾽ ἂν καὶ
προσχέαι τοῦ ὕδατος;
<milestone unit="section2" n="799" /> </p></sp><sp><speaker>Λυκῖνος</speaker><p> οἶμαι ἔγωγε καὶ δίκαιά γ᾽ ἂν πάθοιμι.
</p></sp><sp><speaker>Ἑρμότιμος</speaker><p> κατὰ ταὐτὰ δὴ καὶ ἐν φιλοσοφίᾳ. τί δεῖ ἐκπιεῖν
τὸν πίθον δυναμένους γε ἀπ᾽ ὀλίγου τοῦ γεύματος
εἰδέναι ὁποῖον τὸ πᾶν ἐστιν;
</p></sp><sp><speaker>Λυκῖνος</speaker><p /></sp></body></text></TEI.2>