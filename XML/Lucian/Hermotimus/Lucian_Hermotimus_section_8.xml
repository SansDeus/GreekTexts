<?xml version="1.0" encoding="utf-8"?>
<TEI.2><text><body><sp><p><milestone unit="section" n="8" /> νὴ τὸν Ἡρακλέα, ὦ Ἑρμότιμε, τὸν ἐν Οἴτῃ
ἀνδρεῖα καὶ εὐδαίμονα λέγεις περὶ αὐτῶν. πλὴν ἀλλὰ
τόδε μοι εἰπέ, καὶ κατέρχονταί ποτε ἐκ τῆς ἄκρας, ἢν
ἐθελήσωσι, χρησόμενοι τοῖς κάτω ἃ καταλελοίπασιν, ἢ
ἀνάγκη ἅπαξ ἀνελθόντας αὐτοὺς μένειν καὶ συνεῖναι τῇ
ἀρετῇ πλούτου καὶ δόξης καὶ ἡδονῶν καταγελῶντας;
</p></sp><sp><speaker>Ἑρμότιμος</speaker><p> οὐ μόνον τοῦτο, ὦ Λυκῖνε, ἀλλ᾽ ὃς ἂν ἀποτελεσθῇ
πρὸς ἀρετήν, οὔτε ὀργῇ οὔτε φόβῳ οὔτ᾽ ἐπιθυμίαις
ὁ τοιοῦτος ἂν δουλεύοι, οὐδὲ λυποῖτο, οὐδὲ ὅλως
πάθος ἔτι τοιοῦτον πάθοι ἄν.
</p></sp><sp><speaker>Λυκῖνος</speaker><p> καὶ μὴν εἴ γέ με δεῖ μηδὲν ὀκνήσαντα εἰπεῖν
τἀληθές — ἀλλ᾽ εὐφημεῖν χρή, οἶμαι, μηδὲ ὅσιον εἶναι
ἐξετάζειν τὰ ὑπὸ τῶν σοφῶν γιγνόμενα.
</p></sp><sp><speaker>Ἑρμότιμος</speaker><p> μηδαμῶς, ἀλλ᾽ εἰπὲ ὅ τι καὶ λέγεις.
</p></sp><sp><speaker>Λυκῖνος</speaker><p> ὅρα, ὦ ἑταῖρε, ὡς ἔγωγε καὶ πάνυ ὀκνῶ.
</p></sp><sp><speaker>Ἑρμότιμος</speaker><p> ἀλλὰ μὴ ὄκνει, ὦ γενναῖε, πρός γε μόνον ἐμὲ λέγων.
</p></sp><sp><speaker>Λυκῖνος</speaker><p /></sp></body></text></TEI.2>