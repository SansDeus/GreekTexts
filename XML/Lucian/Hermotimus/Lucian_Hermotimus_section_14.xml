<?xml version="1.0" encoding="utf-8"?>
<TEI.2><text><body><sp><p><milestone unit="section" n="14" />ἀτὰρ εἰπέ μοι, μία τις ὁδός <milestone unit="section2" n="753" />
ἐστιν ἡ ἐπὶ φιλοσοφίαν ἄγουσα, ἡ τῶν Στωϊκῶν ὑμῶν,
ἢ ἀληθῆ ἐγὼ ἤκουον ὡς καὶ ἄλλοι πολλοί τινές εἰσιν;
</p></sp><sp><speaker>Ἑρμότιμος</speaker><p> μάλα πολλοί, Περιπατητικοὶ καὶ Ἐπικούρειοι
καὶ οἱ τὸν Πλάτωνα ἐπιγραφόμενοι, καὶ αὖ Διογένους
ἄλλοι τινὲς καὶ Ἀντισθένους ζηλωταὶ καὶ οἱ ἀπὸ τοῦ Πυθαγόρου καὶ ἔτι πλείους.
</p></sp><sp><speaker>Λυκῖνος</speaker><p> ἀληθῆ ταῦτα: πολλοὶ γάρ εἰσι. πότερον δή,
ὦ Ἑρμότιμε, τὰ αὐτὰ οὗτοι λέγουσιν ἢ διάφορα;
</p></sp><sp><speaker>Ἑρμότιμος</speaker><p> καὶ πάνυ διάφορα.
</p></sp><sp><speaker>Λυκῖνος</speaker><p> τὸ δέ γε ἀληθές, οἶμαι, πάντως που ἓν ἦν
αὐτῶν, ἀλλ᾽ οὐ πάντα διάφορά γε ὄντα.
</p></sp><sp><speaker>Ἑρμότιμος</speaker><p> πάνυ μὲν οὖν.
</p></sp><sp><speaker>Λυκῖνος</speaker><p /></sp></body></text></TEI.2>