<?xml version="1.0" encoding="utf-8"?>
<TEI.2><text><body><sp><p><milestone unit="section" n="11" /> οὐ σχολή μοι, ὦ Λυκῖνε, περὶ τούτων
διαλέγεσθαί σοι: σπεύδω γὰρ ἤδη ἀκροάσασθαι αὐτοῦ,
μὴ καὶ λάθω τελέως ἀπολειφθείς.
</p></sp><sp><speaker>Λυκῖνος</speaker><p> θάρρει, ὦγαθέ: τὸ τήμερον γὰρ ἐκεχειρία <milestone unit="section2" n="750" />
ἐπήγγελται: ὥστε ἐγὼ ἀφίημί σοι ὅσον ἔτι τὸ λοιπὸν τῆς ὁδοῦ.
</p></sp><sp><speaker>Ἑρμότιμος</speaker><p> πῶς λέγεις;
</p></sp><sp><speaker>Λυκῖνος</speaker><p> ὅτι ἐν τῷ παρόντι οὐκ ἂν ἴδοις αὐτόν, εἴ γε
χρὴ πιστεύειν τῷ προγράμματι: πινάκιον γάρ τι ἐκρέματο
ὑπὲρ τοῦ πυλῶνος μεγάλοις γράμμασι λέγον, τήμερον
οὐ συμφιλοσοφεῖν. ἐλέγετο δὲ παρ᾽ Εὐκράτει τῷ
πάνυ δειπνήσας χθὲς γενέθλια θυγατρὸς ἑστιῶντι πολλά
τε συμφιλοσοφῆσαι ἐν τῷ συμποσίῳ καὶ πρὸς Εὐθύδημον
τὸν ἐκ τοῦ Περιπάτου παροξυνθῆναί τι καὶ ἀμφισβητῆσαι
αὐτῷ περὶ ὧν ἐκεῖνοι εἰώθασιν ἀντιλέγειν τοῖς
ἀπὸ τῆς Στοᾶς: ὑπό τε οὖν τῆς κραυγῆς πονήρως τὴν
κεφαλὴν διατεθῆναι καὶ ἱδρῶσαι μάλα πολλὰ ἐς μέσας
νύκτας ἀποταθείσης, ὥς φασι, τῆς συνουσίας. ἅμα δὲ
καὶ πεπώκει, οἶμαι, πλέον τοῦ ἱκανοῦ, τῶν παρόντων,
ὡς εἰκός, φιλοτησίας προπινόντων, καὶ ἐδεδειπνήκει
πλέον ἢ κατὰ γέροντα: ὥστε ἀναστρέψας ἤμεσέ τε, ὡς
ἔφασκον, πολλὰ καὶ μόνον ἀριθμῷ παραλαβὼν τὰ κρέα,
ὁπόσα τῷ παιδὶ κατόπιν ἑστῶτι παραδεδώκει, καὶ σημηνάμενος
ἐπιμελῶς τὸ ἀπ᾽ ἐκείνου καθεύδει μηδένα εἰσδέχεσθαι
παραγγείλας. ταῦτα δὲ Μίδα ἤκουσα τοῦ οἰκέτου <milestone unit="section2" n="751" />
αὐτοῦ διηγουμένου τισὶ τῶν μαθητῶν, οἳ καὶ αὐτοὶ
ἀνέστρεφον μάλα πολλοί.
</p></sp><sp><speaker>Ἑρμότιμος</speaker><p /></sp></body></text></TEI.2>