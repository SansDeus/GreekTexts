<?xml version="1.0" encoding="utf-8"?>
<TEI.2><text><body><div1 type="book" n="1" org="uniform" sample="complete"><p><milestone unit="section" n="41" />
τὸ μὲν οὖν πρῶτον δύο ἢ τρεῖς ἑωρῶμεν,
ὕστερον δὲ ἐφάνησαν ὅσον ἑξακόσιοι, καὶ
διαστάντες ἐπολέμουν καὶ ἐναυμάχουν. πολλαὶ μὲν οὖν ἀντίπρῳροι συνηράσσοντο ἀλλήλαις,
<pb id="v.1.p.300" /> πολλαὶ δὲ καὶ ἐμβληθεῖσαι κατεδύοντο, αἱ δὲ συμπλεκόμεναι καρτερῶς διηγωνίζοντο καὶ οὐ ῥᾳδίως ἀπελύοντο: οἱ γὰρ ἐπὶ τῆς πρῴρας
τεταγμένοι πᾶσαν ἐπεδείκνυντο προθυμίαν ἐπιβαίνοντες καὶ ἀναιροῦντες: ἐζώγρει δὲ οὐδείς. ἀντὶ δὲ χειρῶν
σιδηρῶν πολύποδας μεγάλους ἐκδεδεμένους ἀλλήλοις ἐπερρίπτουν, οἱ δὲ περιπλεκόμενοι τῇ ὕλῃ κατεῖχον τὴν νῆσον. ἔβαλλον μέντοι καὶ ἐτίτρωσκον ὀστρέοις τε ἁμαξοπληθέσι καὶ σπόγγοις πλεθριαίοις.
</p></div1></body></text></TEI.2>