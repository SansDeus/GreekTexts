<?xml version="1.0" encoding="utf-8"?>
<TEI.2><text><body><div1 org="uniform" sample="complete"><p><milestone unit="section" n="53" /> ὀλίγους δὲ καὶ τῶν ἐμοὶ δοθέντων ἄκουσον ἐρομένου γάρ μου εἰ φαλακρός ἐστιν Ἀλέξανδρος, καὶ κατασημηναμένου περιέργως καὶ προφανῶς
ὑπογράφεται χρησμὸς νυκτερήσιος, Σαβαρδαλαχου μαλαχααττηαλος ἦν.^ Καὶ πάλιν ἐμοῦ ἐρομένου ἐν δύο βιβλίοις διαφόροις τὴν αὐτὴν ἐρώτησιν, πόθεν ἦν Ὅμηρος ὁ
ποιητής, ἐπ᾽ ἄλλου καὶ ἄλλου ὀνόματος, τῷ ἑτέρῳ μὲν ὑπέγραψεν ἐξαπατηθεὶς ὑπὸ τοῦ ἐμοῦ
νεανίσκου — ἐρωτηθεὶς γὰρ ἐφ᾽ ὅ τι ἧκεν, <q direct="unspecified"> θεραπείας, '</q>  ἔφη, <q direct="unspecified">  αἰτήσων πρὸς ὀδύνην πλευροῦ" —</q>  Κυτμίδα χρίεσθαι κέλομαι δροσίην τε κέλητος: ^
τῷ δὲ ἑτέρῳ, ἐπειδὴ καὶ τοῦτο ἠκηκόει ὡς ἐρομένου
τοῦ πέμψαντος, εἴτε οἱ ^ πλεῦσαι ἐπ᾽ Ἰταλίαν
εἴτε πεζοπορῆσαι λῷον, ἀπεκρίνατο οὐδὲν πρὸς
τὸν Ὅμηρον:
μὴ σύ γε πλωέμεναι, πεζὴν δὲ κατ᾽ οἶμον ^ ὅδευε.
</p></div1></body></text></TEI.2>