<?xml version="1.0" encoding="utf-8"?>
<TEI.2><text><body><div1 org="uniform" sample="complete"><p><milestone unit="section" n="10" /> οὑτοσὶ δὲ ἀντιλέγει καὶ φησὶν οὐκ εὔλογον ποιεῖν με τιμᾶσθαι θέλοντα καὶ δωρεὰν λαμβάνειν:
οὐ γὰρ εἶναι τυραννοκτόνον οὐδὲ πεπρᾶχθαί μοὶ
τι κατὰ τὸν νόμον, ἀλλ᾽ ἐνδεῖν τι τῷ ἔργῳ τῷ ἐμῷ
πρὸς ἀπαίτησιν τῆς δωρεᾶς. πυνθάνομαι τοίνυν αὐτοῦ, <q direct="unspecified">τί  λοιπὸν ἀπαιτεῖς παρ᾽ ἡμῶν; οὐκ
ἠβουλήθην; οὐκ ἀνῆλθον; οὐκ ἐφόνευσα; οὐκ
ἠλευθέρωσα; μή τις ἐπιτάττει; μή τις κελεύει;
μή τις ἀπειλεῖ δεσπότης; μή τίς  με τῶν
κακούργων διέφυγεν; οὐκ ἂν εἴποις. ἀλλὰ πάντα
εἰρήνης μεστὰ καὶ πάντες οἱ νόμοι καὶ ἐλευθερία
σαφὴς καὶ δημοκρατία βέβαιος καὶ γάμοι
ἀνύβριστοι καὶ παῖδες ἀδεεῖς καὶ παρθένοι ἀσφαλεῖς
καὶ ἑορτάζουσα τὴν κοινὴν εὐτυχίαν ἡ πόλις.
τίς  οὖν ὁ τούτων ἁπάντων αἴτιος; τίς  ὁ ἐκεῖνα μὲν παύσας, τὰ δὲ παρεσχημένος; εἰ γάρ τίς  ἐστι
πρὸ ἐμοῦ τιμᾶσθαι δίκαιος, παραχωρῶ τοῦ
<pb id="v.5.p.456" /> γέρως, ἐξίσταμαι τῆς δωρεᾶς. εἰ δὲ μόνος ἐγὼ πάντα διεπραξάμην τολμῶν καὶ ^ κινδυνεύων,
ἀνιών, ἀναιρῶν, κολάζων, δι᾽ ἀλλήλων
τιμωρούμενος, τί μου διαβάλλεις τὰ κατορθώματα ;
τί δὲ ἀχάριστος πρός με τὸν δῆμον ποιεῖς εἶναι;</q> 
               <q direct="unspecified">
                  </q></p></div1></body></text></TEI.2>