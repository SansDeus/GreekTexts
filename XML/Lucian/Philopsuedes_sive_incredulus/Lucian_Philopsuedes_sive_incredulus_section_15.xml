<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><q direct="unspecified"><milestone unit="section" n="15" /> εἰ ταῦτα εἶδες, ὦ Τυχιάδη, οὐκ ἂν ἔτι ἠπίστησας
εἶναι πολλὰ ἐν ταῖς ἐπῳδαῖς χρήσιμα.</q> 
                  <q direct="unspecified">εὖ λέγεις,</q> ἦν δὲ ἐγώ: <q direct="unspecified"> ἐπίστευον γὰρ ἄν, εἲ
γε εἶδον αὐτά, νῦν δὲ συγγνώμη, οἶμαι, εἰ μὴ τὰ ὅμοια ὑμῖν ὀξυδορκεῖν ἔχω πλὴν ἀλλ᾽ οἶδα γὰρ τὴν Χρυσίδα ἣν λέγεις, ἐραστὴν γυναῖκα καὶ
πρόχειρον, οὐχ ὁρῶ δὲ τίνος ἕνεκα ἐδεήθητε ἐπ᾽ αὐτὴν τοῦ πηλίνου πρεσβευτοῦ καὶ μάγου τοῦ ἐξ
Ὑπερβορέων καὶ Σελήνης αὐτῆς, ἣν εἴκοσι
δραχμῶν ἀγαγεῖν εἰς Ὑπερβορέους δυνατὸν ἦν. πάνυ
γὰρ ἐνδίδωσιν πρὸς ταύτην τὴν ἐπῳδὴν ἡ γυνὴ
καὶ τὸ ἐναντίον τοῖς φάσμασιν πέπονθεν ἐκεῖνα μὲν γὰρ ἢν ψόφον ἀκούσῃ χαλκοῦ ἢ σιδήρου, πέφευγε — καὶ ταῦτα γὰρ ὑμεῖς φατε — αὕτη δὲ ἂν
ἀργύριόν που ψοφῇ, ἔρχεται πρὸς τὸν ἦχον. ἄλλως
τε καὶ αὐτοῦ θαυμάζω τοῦ μάγου, εἰ δυνάμενος
αὐτὸς ἐρᾶσθαι πρὸς τῶν πλουσιωτάτων γυναικῶν καὶ τάλαντα ὅλα παρ᾽ αὐτῶν λαμβάνειν, ὁ δὲ τεττάρων μνῶν πάνυ σμικρολόγος ὢν ^ Γλαυκίαν
ἐπέραστον ἐργάζεται.</q> 
                  <q direct="unspecified">
                     <pb id="v.3.p.344" />  Γελοῖα ποιεῖς,</q>  ἔφη ὁ Ἴων, <q direct="unspecified"> ἀπιστῶν ἅπασιν.
</q></p></sp></div1></body></text></TEI.2>