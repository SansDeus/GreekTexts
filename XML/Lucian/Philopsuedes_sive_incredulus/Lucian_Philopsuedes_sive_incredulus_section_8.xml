<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="8" /> ἐπῄνεσαν οἱ παρόντες ὡς εὖ εἰπόντος τοῦ Λίβυος. ἐγὼ δέ, <q direct="unspecified"> οἴεσθε γάρ,</q>  ἔφην, 'ἐπῳδαῖς <q direct="unspecified"> τισιν τὰ τοιαῦτα παύεσθαι ἢ τοῖς ἔξωθεν
παραρτήμασιν τοῦ κακοῦ ἔνδον διατρίβοντος;</q>  ἐγέλασαν ἐπὶ τῷ λόγῳ καὶ δῆλοι ἦσαν κατεγνωκότες μου πολλὴν τὴν ἄνοιαν, εἰ μὴ ἐπισταίμην τὰ προδηλότατα καὶ περὶ ὧν οὐδεὶς ἂν εὖ φρονῶν ἀντείποι μὴ οὐχὶ οὕτως ἔχειν. ὁ μέντοι ἰατρὸς Ἀντίγονος ἐδόκει μοι ἡσθῆναι τῇ ἐρωτήσει μου: πάλαι γὰρ ἠμελεῖτο, οἶμαι, βοηθεῖν ἀξιῶν τῷ
Εὐκράτει μετὰ τῆς τέχνης οἴνου τε
παραγγέλλων ἀπέχεσθαι καὶ λάχανα σιτεῖσθαι καὶ ὅλως
ὑφαιρεῖν τοῦ τόνου.
ὁ δ᾽ οὖν Κλεόδημος ὑπομειδιῶν ἅμα, <q direct="unspecified">τί  λέγεις,</q>  ἔφη, <q direct="unspecified">ὦ Τυχιάδη; ἄπιστον εἶναί σοι δοκεῖ τὸ ἐκ τῶν τοιούτων γίγνεσθαί τινας
ὠφελείας εἰς τὰ νοσήματα;</q> 
                  <q direct="unspecified">ἔμοιγε,</q> ἦν δ᾽ ἐγώ, <q direct="unspecified">εἰ μὴ πάνυ κορύζης τὴν ῥῖνα μεστὸς εἴην, ὡς
πιστεύειν τὰ ἔξω καὶ μηδὲν κοινωνοῦντα τοῖς ἔνδοθεν ἐπεγείρουσι τὰ νοσήματα μετὰ ῥηματίων,
ὥς φατε, καὶ γοητείας τινὸς ἐνεργεῖν καὶ τὴν ἴασιν ἐπιπέμπειν προσαρτώμενα. τὸ δ᾽ οὐκ ἂν γένοιτο, οὐδ᾽ ἢν εἰς τοῦ Νεμείου λέοντος τὸ δέρμα ἐνδήσῃ τις ἑκκαίδεκα ὅλας μυγαλᾶς: ἐγὼ γοῦν
αὐτὸν τὸν λέοντα εἶδον πολλάκις χωλεύοντα ὑπ᾽ ἀλγηδόνων ἐν ὁλοκλήρῳ τῷ αὑτοῦ δέρματι
</q></p></sp></div1></body></text></TEI.2>