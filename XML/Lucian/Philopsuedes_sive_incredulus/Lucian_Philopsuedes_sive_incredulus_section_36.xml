<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><q direct="unspecified"><milestone unit="section" n="36" /> ἃ ἔδει ποιεῖν. ἐγὼ δὲ εἰς τὴν ὑστεραίαν ἐκείνου
τι κατὰ τὴν ἀγορὰν πραγματευομένου λαβὼν τὸ
ὕπερον σχηματίσας ὁμοίως, ἐπειπὼν τὰς συλλαβάς, ἐκέλευσα ὑδροφορεῖν. ἐπεὶ δὲ ἐμπλησάμενον τὸν ἀμφορέα ἐκόμισε, ' <q direct="unspecified"> πέπαυσο,'</q>  ἔφην,
' <q direct="unspecified"> καὶ μηκέτι ὑδροφόρει, ἀλλ᾽ ἴσθι αὖθις ὕπερον:</q> τὸ δὲ οὐκέτι μοι πείθεσθαι ἤθελεν, ἀλλ᾽ ὑδροφόρει ἀεί, ἄχρι δὴ ἐνέπλησεν ἡμῖν ὕδατος τὴν οἰκίαν ἐπαντλοῦν. ἐγὼ δὲ ἀμηχανῶν τῷ πράγματι — ἐδεδίειν γὰρ μὴ ὁ Παγκράτης ἐπανελθὼν ἀγανακτήσῃ, ὅπερ καὶ ἐγένετο — ἀξίνην λαβὼν
διακόπτω τὸ ὕπερον εἰς δύο μέρη: τὰ δέ, ἑκάτερον
τὸ μέρος,^ ἀμφορέας λαβόντα ὑδροφόρει καὶ ἀνθ᾽ ἑνὸς δύο μοι ἐγεγένηντο οἱ διάκονοι. ἐν τούτῳ καὶ
ὁ Παγκράτης ἐφίσταται καὶ συνεὶς τὸ γενόμενον
ἐκεῖνα μὲν αὖθις ἐποίησε ξύλα, ὥσπερ ἦν πρὸ τῆς ἐπῳδῆς, αὐτὸς δὲ ἀπολιπών με λαθὼν οὐκ
ὅποι ἀφανὴς ᾤχετο ἀπιών.  νῦν οὖν,</q>  ἔφη ὁ Δεινόμαχος, <q direct="unspecified">οἶσθα κἂν
ἐκεῖνο, ἄνθρωπον ποιεῖν ἐκ τοῦ ὑπέρου;</q> 
                  <q direct="unspecified">νὴ
 Δί᾽, ἦ δ᾽ ὅς, ἐξ ἡμισείας γε: οὐκέτι γὰρ εἰς τὸ
ἀρχαῖον οἷόν τέ μοι ἀπάγειν. αὐτό, ἢν ἅπαξ
<pb id="v.3.p.376" />
γένηται ὑδροφόρος, ἀλλὰ δεήσει ἡμῖν ἐπικλυσθῆναι τὴν οἰκίαν ἐπαντλουμένην.</q> 
                  <q direct="unspecified">
                     </q></p></sp></div1></body></text></TEI.2>