<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="14" /> περιβλέπτους καὶ ἀοιδίμους ἐν βραχεῖ τίθησι; τὸν γείτονα γοῦν μοι τὸν ὁμότεχνον οἶσθα τὸν Σίμωνα,
οὐ πρὸ πολλοῦ δειπνήσαντα παρ᾽ ἐμοί, ὅτε τὸ ἔτνος ἥψουν τοῖς Κρονίοις δύο τόμους τοῦ ἀλλᾶντος ἐμβαλών.
</p>
            </sp>
            <sp>
               <speaker>Ἀλεκτρυών</speaker>
               <p>
οἶδα: τὸν σιμόν, τὸν βραχύν, ὃς τὸ κεραμεοῦν τρύβλιον ὑφελόμενος ᾤχετο ὑπὸ μάλης ἔχων μετὰ
τὸ δεῖπνον, ὃ μόνον ἡμῖν ὑπῆρχεν εἶδον γὰρ
αὐτός, ὦ Μίκυλλε.
</p>
            </sp>
            <sp>
               <speaker>Μίκυλλος</speaker>
               <p>
οὐκοῦν ἐκεῖνος αὐτὸ κλέψας εἶτα ἀπωμόσατο θεοὺς τοσούτους; ἀλλὰ τί οὐκ ἐβόας καὶ ἐμήνυες τότε, ὦ ἀλεκτρυών, ληϊζομένους ἡμᾶς ὁρῶν;
</p>
            </sp>
            <sp>
               <speaker>Ἀλεκτρυών</speaker>
               <p> ἐκόκκυζον, ὃ μόνον μοι τότε δυνατὸν ἦν. τί δ᾽
οὖν ὁ Σίμων; ἐῴκεις γάρ τι περὶ αὐτοῦ ἐρεῖν.
</p>
            </sp>
            <sp>
               <speaker>Μίκυλλος</speaker>
               <p> ἀνεψιὸς ἦν αὐτῷ πλούσιος ἐς ὑπερβολήν, Δριμύλος τοὔνομα. οὗτος ζῶν μὲν οὐδὲ ὀβολὸν
<pb id="v.2.p.200" /> ἔδωκε τῷ Σίμωνι — πῶς γάρ, ὃς οὐδὲ αὐτὸς ἥπτετο τῶν χρημάτων; ἐπεὶ δὲ ἀπέθανε πρῴην, ἅπαντα ἐκεῖνα κατὰ τοὺς νόμους Σίμωνός ἐστι, καὶ νῦν ἐκεῖνος ὁ τὰ ῥάκια τὰ πιναρά, ὁ τὸ τρύβλιον περιλείχων, ἄσμενος ἐξελαύνει ἁλουργῆ καὶ ὑσγινοβαφῆ ἀμπεχόμενος, οἰκέτας καὶ ζεύγη καὶ
χρυσᾶ ἐκπώματα καὶ ἐλεφαντόποδας τραπέζας ἔχων, ὑφ᾽ ἁπάντων προσκυνούμενος, οὐδὲ προσβλέπων ἔτι ἡμᾶς: ἔναγχος γοῦν ἐγὼ μὲν ἰδὼν προσιόντα, <q direct="unspecified"> χαῖρε,</q>  ἔφην, <q direct="unspecified">ὦ Σίμων,</q> ὁ δὲ ἀγανακτήσας, <q direct="unspecified"> εἴπατε,</q>  ἔφη, <q direct="unspecified">τῷ πτωχῷ τούτῳ
μὴ κατασμικρύνειν μου τοὔνομα: οὐ γὰρ Σίμων, ἀλλὰ Σιμωνίδης ὀνομάζομαι.</q> τὸ δὲ μέγιστον, ἤδη καὶ ἐρῶσιν αὐτοῦ αἱ γυναῖκες, ὁ δὲ θρύπτεται πρὸς αὐτὰς καὶ ὑπερορᾷ καὶ τὰς μὲν προσίεται
καὶ ἵλεώς ἐστιν, αἱ δὲ ἀπειλοῦσιν ἀναρτήσειν αὑτὰς ἀμελούμεναι. ὁρᾷς ὅσων ἀγαθῶν ὁ χρυσὸς αἴτιος, εἴ γε καὶ μεταποιεῖ τοὺς ἀμορφοτέρους καὶ ἐρασμίους ἀπεργάζεται ὥσπερ ὁ ποιητικὸς ἐκεῖνος κεστός. ἀκούεις δὲ καὶ τῶν ποιητῶν λεγόντων
<quote rend="blockquote">
                     <l>
                     </l>
                     <l>ὦ χρυσέ, δεξίωμα κάλλιστον</l>
                  </quote>
καὶ χρυσὸς γάρ ἐστιν ὃς βροτῶν ἔχει κράτη. ἀλλὰ τί μεταξὺ ἐγέλασας, ὦ ἀλεκτρυών;
</p>
            </sp>
            <sp>
               <speaker>Ἀλεκτρυών</speaker>
               <p>
                  </p></sp></div1></body></text></TEI.2>