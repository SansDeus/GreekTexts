<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="10" /> καθαρωτέρου γένοιτο ἡ ἀναβολή: καταλαμβάνω
τε πρὸς ταῖς θύραις ἄλλους τε πολλοὺς καὶ δὴ κἀκεῖνον φοράδην ὑπὸ τεττάρων κεκομισμένον, ᾧ
με ὑποδειπνεῖν ἔδει, τὸν νοσεῖν λεγόμενον, καὶ ἐδήλου δὲ πονήρως ἔχων ὑπέστενε γοῦν καὶ ὑπέβηττε καὶ ἐχρέμπτετο μύχιόν τι καὶ
δυσπρόσοδον, ὠχρὸς ὅλος ὢν καὶ διῳδηκώς, ἀμφὶ τὰ ἑξήκοντα ἔτη σχεδὸν ἐλέγετο δὲ φιλόσοφός τις
εἶναι τῶν πρὸς τὰ μειράκια φλυαρούντων. ὁ γοῦν πώγων μάλα τραγικὸς ἦν ἐς ὑπερβολὴν κουριῶν. καὶ αἰτιωμένου γε Ἀρχιβίου τοῦ ἰατροῦ διότι
οὕτως ἔχων ἀφίκετο, <q direct="unspecified">τὰ καθήκοντα,</q>  ἔφη, <q direct="unspecified">οὐ χρὴ προδιδόναι, καὶ ταῦτα φιλόσοφον ἄνδρα, κἂν
μυρίαι νόσοι ἐμποδὼν ἱστῶνται: ἡγήσεται γὰρ
Εὐκράτης ὑπερεωρᾶσθαι πρὸς ἡμῶν.</q> 
                  <q direct="unspecified">οὐ μὲν
οὖν,</q> εἶπον ἐγώ, <q direct="unspecified"> ἀλλ᾽ ἐπαινέσεταί σε, ἢν οἴκοι παρὰ σαυτῷ μᾶλλον ἀποθανεῖν ἐθέλῃς ἤπερ ἐν τῷ συμποσίῳ, συναναχρεμψάμενος τὴν ψυχὴν μετὰ τοῦ φλέγματος</q> ἐκεῖνος μὲν οὖν ὑπὸ
<pb id="v.2.p.192" /> μεγαλοφροσύνης οὐ προσεποιεῖτο ἀκηκοέναι τοῦ σκώμματος: ἐφίσταται δὲ μετὰ μικρὸν ὁ Εὐκράτης λελουμένος καὶ ἰδὼν τὸν Θεσμόπολιν — τοῦτο γὰρ
ὁ φιλόσοφος ἐκαλεῖτο — <q direct="unspecified"> διδάσκαλε,</q>  φησίν, <q direct="unspecified">εὖ μὲν ἐποίησας αὐτὸς ἥκων παρ᾽ ἡμᾶς, οὐ μεῖον δ᾽
ἂν τί σοι ἐγένετο, καὶ ἀπόντι γὰρ ἅπαντα ἑξῆς ἀπέσταλτο ἄν:</q>  καὶ ἅμα λέγων εἰσῄει
χειραγωγῶν τὸν Θεσμόπολιν ἐπερειδόμενον καὶ τοῖς
</p></sp></div1></body></text></TEI.2>