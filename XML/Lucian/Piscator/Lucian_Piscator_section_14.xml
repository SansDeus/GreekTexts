<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="14" /> παπαῖ: τί Πλάτων καὶ Χρύσιππος ἄνω καὶ
Ἀριστοτέλης καὶ οἱ λοιποὶ ἅπαντες, αὐτὰ δὴ τὰ
<pb id="v.3.p.22" />
κεφάλαιά μου τῶν μαθημάτων; τί αὖθις εἰς τὸν βίον; ἆρά τι ὑμᾶς ἐλύπει τῶν κάτω; ὀργιζομένοις γοῦν ἐοίκατε. καί τίνα τοῦτον συλλαβόντες ἄγετε; ἦ που τυμβωρύχος τις ἢ ἀνδροφόνος ἢ
ἱερόσυλός ἐστιν;
</p>
            </sp>
            <sp>
               <speaker>Πλάτων</speaker>
               <p>
νὴ Δία, ὦ Φιλοσοφία, πάντων γε ἱεροσύλων
ἀσεβέστατος, ὃς τὴν ἱερωτάτην σὲ κακῶς ἀγορεύειν
ἐπεχείρησεν καὶ ἡμᾶς ἅπαντας, ὁπόσοι τι παρὰ
σοῦ μαθόντες τοῖς μεθ᾽ ἡμᾶς καταλελοίπαμεν.
</p>
            </sp>
            <sp>
               <speaker>Φιλοσοφία</speaker>
               <p>
εἶτα ἠγανακτήσατε λοιδορησαμένου τινός, καὶ ταῦτα εἰδότες ἐμέ, οἷα πρὸς τῆς Κωμῳδίας
ἀκούουσα ἐν Διονυσίοις ὅμως φίλην τε αὐτὴν
ἥγημαι καὶ οὔτε ἐδικασάμην οὔτε ᾐτιασάμην
προσελθοῦσα, ἐφίημι δὲ παίζειν τὰ εἰκότα καὶ τὰ
συνήθη τῇ ἑορτῇ; οἶδα γὰρ ὡς οὐκ ἄν τι ὑπὸ σκώμματος χεῖρον γένοιτο, ἀλλὰ τοὐναντίον ὅπερ
ἂν ᾖ καλόν, ὥσπερ τὸ χρυσίον ἀποσμώμενον τοῖς κόμμασι, λαμπρότερον ἀποστίλβει καὶ φανερώτερον γίγνεται. ὑμεῖς δὲ οὐκ οἶδα ὅπως ὀργίλοι καὶ ἀγανακτικοὶ γεγόνατε. τί δ᾽ οὖν αὐτὸν ἄγχετε;
</p>
            </sp>
            <sp>
               <speaker>Πλάτων</speaker>
               <p> μίαν ἡμέραν ταύτην παραιτησάμενοι ἥκομεν
ἐπ᾽ αὐτὸν ὡς ὑπόσχῃ τὴν ἀξίαν ὧν δέδρακεν. φῆμαι γὰρ ἡμῖν διήγγελλον οἷα ἔλεγεν εἰς τὰ πλήθη καθ᾽ ἡμῶν.
</p>
            </sp>
            <sp>
               <speaker>Φιλοσοφία</speaker>
               <p>
                  </p></sp></div1></body></text></TEI.2>