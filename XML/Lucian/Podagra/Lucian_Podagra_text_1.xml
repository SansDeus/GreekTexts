<?xml version="1.0" encoding="utf-8"?>
<TEI.2><text><group><text n="1"><body><pb id="p.443" />
<head>πόδαγρος, χόρος, ποδάγρα, ἄγγελος, ἰατροὶ, βάσανοι</head>
<sp><speaker>πόδαγρος</speaker><p><lb rend="displayNum" n="1" /> ὦ στυγνὸν οὔνομ᾽, ὦ θεοῖς στυγούμενον,
<lb />ποδάγρα, πολυστένακτε, Κωκυτοῦ τέκνον,
<lb />ἣν Ταρτάρου κευθμῶσιν ἐν βαθυσκίοις <pb id="reitz.v.2.p.644" />
<lb />Μέγαιρ᾽ Ἐρινὺς γαστρὸς ἐξεγείνατο
<lb rend="displayNum" n="5" />μαζοῖσί τ᾽ ἐξέθρεψε, καὶ πικρῷ βρέφει 
<lb />εἰς χεῖλος ἐστάλαξεν Ἀλληκτὼ γάλα,
<lb />τίς τὴν δυσώνυμόν σε δαιμόνων ἄρα
<lb />εἰς φῶς ἀνῆκεν; ἦλθες ἀνθρώποις βλάβος.
<lb />εἰ γὰρ τεθνῶσιν ἀμπλακημάτων τίσις
<lb rend="displayNum" n="10" />βροτοῖς ὀπηδεῖ τῶν ἔδρασαν ἐν φάει, 
<lb />οὐ Τάνταλον ποτοῖσιν, οὐδ᾽ Ἰξίονα
<lb />τροχῷ στροβητόν, οὐδὲ Σίσυφον πέτρῳ
<lb />ἔδει κολάζειν ἐν δόμοισι Πλουτέως,
<lb />ἁπλῶς δὲ πάντας τοὺς κακῶς δεδρακότας <pb id="reitz.v.2.p.645" />
<pb id="p.444" />
<lb rend="displayNum" n="15" /> τοῖς σοῖς προσάπτειν ἀρθροκηδέσιν πόνοις,
<lb />ὥς μου τὸ λυπρὸν καὶ ταλαίπωρον δέμας
<lb />χειρῶν ἀπ᾽ ἄκρων εἰς ἄκρας ποδῶν βάσεις
<lb />ἰχῶρι φαύλῳ καὶ πικρῷ χυμῷ χολῆς
<lb />πνεύματι βιαίῳ τόδε διασφίγγον πόρους
<lb rend="displayNum" n="20" /> ἕστηκε καὶ μεμυκὸς ἐπιτείνει πόνους.
<lb />σπλάγχνων δ᾽ ἐπ᾽ αὐτῶν διάπυρον τρέχει κακόν, <pb id="reitz.v.2.p.646" />
<lb />δίναισι φλογμῶν σάρκα πυρπολούμενον,
<lb />ὁποῖα κρητὴρ μεστὸς Αἰτναίου πυρὸς
<lb />ἢ Σικελὸς αὐλὼν ἁλιπόρου διασφάγος,
<lb rend="displayNum" n="25" /> ὅπου δυσεξέλικτα κυματούμενος
<lb />σήραγξι πετρῶν σκολιὸς εἱλεῖται κλύδων.
<lb />ὦ δυστέκμαρτον πᾶσιν ἀνθρώποις τέλος,
<lb />ὡς εἰς μάτην σε πάντες ἀμφιθάλπομεν
<lb />ἐλπίδι ματαίᾳ μωρὰ βουκολούμενοι.
 </p></sp><sp><speaker>χόρος</speaker><p><lb rend="displayNum" n="30" /> ἀνὰ Δίνδυμον Κυβήβης
<lb />Φρύγες ἔνθεον ὀλολυγὴν
<lb />ἁπαλῷ τελοῦσιν Ἄττῃ,
<lb />καὶ πρὸς μέλος κεραύλου
<lb />Φρυγίου κατ᾽ ὄρεα Τμώλου
<lb rend="displayNum" n="35" /> κῶμον βοῶσι Λυδοί:
<lb />παραπλῆγες δ᾽ ἀμφὶ ῥόπτροις
<lb />κελαδοῦσι Κρητὶ ῥυθμῷ
<lb />νόμον Κορύβαντες εὐάν.
κλάζει βρίθουσα σάλπιγξ <pb id="reitz.v.2.p.647" />
<lb rend="displayNum" n="40" /> Ἄρει κρέκουσα θούρῳ
<lb />πολεμηίαν ἀϋτήν.
<lb />ἡμεῖς δὲ σοί, Ποδάγρα,
<lb />πρώταις ἔαρος ἐν ὥραις
<lb />μύσται τελοῦμεν οἴκτους,
<lb rend="displayNum" n="45" /> ὅτε πᾶς χλοητόκοισι
<lb />ποίαις τέθηλε λειμών,
<pb id="p.445" />
<lb />Ζεφύρου δὲ δένδρα πνοιαῖς
<lb />ἁπαλοῖς κομᾷ πετήλοις,
<lb />ἁ δύσγαμος κατ᾽ οἴκους
<lb rend="displayNum" n="50" />μερόπων θροεῖ χελιδών, 
<lb />καὶ νυκτέροις καθ᾽ ὕλαν
<lb />τὸν Ἴτυν στένει δακρύουσ᾽
<lb />Ἀτθὶς γόοις ἀηδών.
</p></sp><sp><speaker>πόδαγρος</speaker><p><lb />  ὤμοι πόνων ἀρωγόν, ὦ τρίτου ποδὸς <pb id="reitz.v.2.p.648" />
<lb rend="displayNum" n="55" />μοῖραν λελογχὸς βάκτρον, ἐξέρειδέ μου 
<lb />βάσιν τρέμουσαν καὶ κατίθυνον τρίβον,
<lb />ἴχνος βέβαιον ὡς ἐπιστήσω πέδῳ.
<lb />ἔγειρε, τλῆμον, γυῖα δεμνίων ἄπο
<lb />καὶ λίπε μελάθρων τὴν ὑπώροφον στέγην.
<lb rend="displayNum" n="60" />σκέδασον δ᾽ ἀπ᾽ ὄσσων νύχιον ἀέρος βάθος 
<lb />μολὼν θύραζε καὶ πρὸς ἡλίου φάος
<lb />ἀθόλωτον αὔραν πνεύματος φαιδροῦ σπάσον:
<lb />δέκατον γὰρ ἤδη τοῦτο πρὸς πέμπτῳ φάει,
<lb />ἐξ οὗ ζόφῳ σύγκλειστος ἡλίου δίχα
<lb rend="displayNum" n="65" />εὐναῖς ἐν ἀστρώτοισι τείρομαι δέμας. 
<lb />ψυχὴ μὲν οὖν μοι καὶ προθυμία πάρα
<lb />βάσεις ἀμείβειν ἐπὶ θύρας ὡρμημένῳ,
<lb />δέμας δὲ νωθρὸν οὐχ ὑπηρετεῖ πόθοις.
<lb />ὅμως δ᾽ ἐπείγου, θυμέ, γιγνώσκων ὅτι
<lb rend="displayNum" n="70" />πτωχὸς ποδαγρῶν, περιπατεῖν μὲν ἂν θέλῃ 
<lb />καὶ μὴ δύνηται, τοῦτον ἐν νεκροῖς τίθει.
<lb />ἀλλ᾽ εἶα.
<lb />τίνες γὰρ οἵδε βάκτρα νωμῶντες χεροῖν,
<lb />κάρηνα φύλλοις ἀκτέας καταστεφεῖς;
<lb rend="displayNum" n="75" />τίνι δαιμόνων ἄγουσι κωμαστὴν χορόν; 
<lb />μῶν, Φοῖβε Παιάν, σὸν γεραίρουσιν σέβας; <pb id="reitz.v.2.p.649" />
<lb />ἀλλ᾽ οὐ στέφονται Δελφίδος φύλλῳ δάφνης.
<lb />ἢ μή τις ὕμνος Βακχίῳ κωμάζεται;

</p></sp></body></text></group></text></TEI.2>