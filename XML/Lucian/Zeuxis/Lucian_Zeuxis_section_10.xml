<?xml version="1.0" encoding="utf-8"?>
<TEI.2><text><body><p><milestone unit="section" n="10" />οὐ
<lb />γὰρ πρότερον ἰδόντες ἐλέφαντα οὔτε αὐτοὶ Γαλάται οὔτε
<lb />οἱ ἵπποι αὐτῶν οὕτω πρὸς τὸ παράδοξον τῆς ὄψεως ἐταράχθησαν,
<lb />ὥστε πόρρω ἔτι τῶν θηρίων ὄντων ἐπεὶ μόνον
<lb />τετριγότων ἤκουσαν καὶ τοὺς ὀδόντας εἶδον ἀποστίλβοντας
<lb />ἐπισημότερον ὡς ἂν ἐκ μέλανος τοῦ παντὸς σώματος
<lb />καὶ τὰς προνομαίας ὡς ἐς ἁρπαγὴν ὑπεραιωρουμένας,
<lb />πρὶν ἢ τὸ τόξευμα ἐξικνεῖσθαι, ἐκκλίναντες σὺν οὐδενὶ <milestone unit="section2" n="848" />
<lb />κόσμῳ ἔφευγον, οἱ μὲν πεζοὶ περιπειρόμενοι ὑπ᾽ ἀλλήλων
<lb />τοῖς δορατίοις καὶ συμπατούμενοι ὑπὸ τῶν ἱππέων,
<lb />ὡς εἶχον, ἐμπεσόντων ἐπ᾽ αὐτούς, τὰ ἅρματα δέ, ἀναστρέψαντα
<lb />καὶ ταῦτα ἔμπαλιν εἰς τοὺς οἰκείους, οὐκ
<lb />ἀναιμωτὶ διεφέρετο ἐν αὐτοῖς, ἀλλὰ τὸ τοῦ Ὁμήρου,
<lb /><q direct="unspecified">δίφροι δ᾽ ἀνεκυμβαλίαζον:</q> οἱ ἵπποι δ᾽ ἐπείπερ ἅπαξ
<lb />τῆς ἐς τὸ εὐθὺ ὁδοῦ ἀπετρέποντο οὐκ ἀνασχόμενοι τῶν
<lb />ἐλεφάντων, τοὺς ἐπιβάτας ἀποβαλόντες <q direct="unspecified">κείν᾽ ὄχεα κροτάλιζον</q>
<lb />τέμνοντες νὴ Δία καὶ διαιροῦντες τοῖς δρεπάνοις
<lb />εἴ τινας τῶν φίλων καταλάβοιεν: πολλοὶ δ᾽ ὡς ἐν
<lb />ταραχῳ τοσουτῳ κατελαμβάνοντο. εἵποντο δὲ καὶ οἱ ἐλέφαντες
<lb />συμπατοῦντες καὶ συναναρριπτοῦντες ἐς ὕψος
<lb />ταῖς προνομαίαις καὶ συναρπάζοντες καὶ τοῖς ὀδοῦσι περιπείροντες,
<lb />καὶ τέλος οὗτοι κατὰ κράτος παραδιδόασι τῷ
<pb id="p.400" />
<lb />Αντιόχῳ τὴν νίκην. </p></body></text></TEI.2>