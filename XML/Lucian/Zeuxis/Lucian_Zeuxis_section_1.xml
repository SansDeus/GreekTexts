<?xml version="1.0" encoding="utf-8"?>
<TEI.2><text><body><p><milestone unit="section" n="1" />ἔναγχος ἐγὼ μὲν ὑμῖν δείξας τὸν λόγον ἀπῄειν
<lb />οἴκαδε, προσιόντες δέ μοι τῶν ἀκηκοότων πολλοὶ — κωλύει
<lb />γὰρ οὐδέν, οἶμαι, καὶ τὰ τοιαῦτα πρὸς φίλους ἤδη
<lb />ὄντας ὑμᾶς λέγειν — προσιόντες οὖν ἐδεξιοῦντο καὶ θαυμάζουσιν
<lb /><milestone unit="section2" n="839" /> ἐῴκεσαν: ἐπὶ πολὺ γοῦν παρομαρτοῦντες ἄλλος
<lb />ἄλλοθεν ἐβόων καὶ ἐπῄνουν, ἄχρι τοῦ καὶ ἐρυθριᾶν
<lb />με, μὴ ἄρα πάμπολυ τῆς ἀξίας τῶν ἐπαίνων ἀπολειποίμην.
<lb />τὸ δ᾽ οὖν κεφάλαιον αὐτοῖς τοῦτο ἦν, καὶ πάντες
<lb />ἓν καὶ τὸ αὐτὸ ἐπεσημαίνοντο, τὴν γνώμην τῶν συγγραμμάτων
<pb id="p.395" />
<lb />ξένην οὖσαν καὶ πολὺν ἐν αὐτῇ τὸν νεωτερισμόν.
<lb />μᾶλλον δὲ αὐτὰ εἰπεῖν ἄμεινον, ἅπερ ἐκεῖνοι
<lb />ἀπεφθέγγοντο: <q direct="unspecified">ὤ τῆς καινότητος. Ἡράκλεις, τῆς παραδοξολογίας.
<lb />εὐμήχανος ἄνθρωπος. οὐδὲν ἄν τις εἴποι
<lb />τῆς ἐπινοίας νεαρώτερον.</q> οἱ μὲν τοιαῦτα πολλὰ ἔλεγον,
<lb />ὡς ἐκεκήληντο δηλαδὴ ὑπὸ τῆς ἀκροάσεως. ἢ τίνα γὰρ
<lb />ἂν αἰτίαν εἶχον ψεύδεσθαι καὶ κολακεύειν τὰ τοιαῦτα ξένον
<lb />ἄνθρωπον, οὐ πάνυ πολλῆς αὐτοῖς φροντίδος ἄξιον
<lb />τὰ ἄλλα; </p></body></text></TEI.2>