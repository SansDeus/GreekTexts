<?xml version="1.0" encoding="utf-8"?>
<TEI.2><text><body><p><milestone unit="section" n="11" />οἱ Γαλάται δὲ οἱ μὲν ἐτεθνήκεσαν,
<lb />πολλοῦ τοῦ φόνου γενομένου, οἱ δὲ ζῶντες ἐλαμβάνοντο,
<lb /><milestone unit="section2" n="849" /> πλὴν πάνυ ὀλίγοι ὁπόσοι ἔφθασαν ἐς τὰ ὄρη
<lb />ἀναφυγόντες, οἱ Μακεδόνες δὲ ὅσοι σὺν Ἀντιόχῳ ἦσαν,
<lb />ἐπαιώνιζον καὶ προσιόντες ἄλλος ἀλλαχόθεν ἀνέδουν τὸν
<lb />βασιλέα καλλίνικον ἀναβοῶντες: ὁ δὲ καὶ δακρύσας, ὥς
<lb />φασιν, Αἰσχυνώμεθα, ἔφη, ὦ στρατιῶται, οἷς γε ἡ σωτηρία
<lb />ἐν ἑκκαίδεκα τούτοις θηρίοις ἐγένετο: ὡς εἰ μὴ τὸ
<lb />καινὸν τοῦ θεάματος ἐξέπληξε τοὺς πολεμίους, τί ἂν
<lb />ἡμεῖς ἦμεν πρὸς αὐτούς; ἔπειτα τῷ τροπαίῳ κελεύει ἄλλο
<lb />μηδέν, ἐλέφαντα δὲ μόνον ἐγκολάψαι. </p></body></text></TEI.2>