<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="47" /> ταῦτα μὲν ἱκανῶς: ὅτι δὲ μὴ φίλος ἀλλὰ
παράσιτος ἦν ὁ Πάτροκλος τοῦ Ἀχιλλέως πειρῶ
λέγειν.
</p>
            </sp>
            <sp>
               <speaker>Σίμων</speaker>
               <p>
αὐτόν, ὦ Τυχιάδη, τὸν Πάτροκλον ὅτι
παράσιτος ἦν λέγοντά σοι παρέξομαι.
</p>
            </sp>
            <sp>
               <speaker>Τυχιάδης</speaker>
               <p> θαυμαστὰ λέγεις.
</p>
            </sp>
            <sp>
               <speaker>Σίμων</speaker>
               <p>
ἄκουε τοίνυν αὐτῶν τῶν ἐπῶν
μὴ ἐμὰ σῶν ἀπάνευθε τιθήμεναι ὀστέ᾽, Ἀχιλλεῦ,
ἀλλ᾽ ὁμοῦ, ὡς ἐτράφην περ ἐν ὑμετέροισι δόμοισι. καὶ πάλιν ὑποβάς, <q direct="unspecified"> καὶ νῦν με δεξάμενος,</q>  φησίν, <q direct="unspecified">ὁ Πηλεὺς ἔτρεφεν ἐνδυκέως καὶ σὸν θεράποντ᾽ ὀνόμηνε.</q>  τουτέστι παράσιτον εἶχεν. εἰ μὲν τοίνυν φίλον ἐβούλετο τὸν Πάτροκλον λέγειν, οὐκ ἂν αὐτὸν ὠνόμαζεν θεράποντα: ἐλεύθερος γὰρ ἦν ὁ Πάτροκλος. τίνας τοίνυν λέγει τοὺς θεράποντας, εἰ
<pb id="v.3.p.298" /> μήτε τοὺς δούλους μήτε τοὺς φίλους; τοὺς παρασίτους δῆλον ὅτι: ᾗ καὶ τὸν Μηριόνην τοῦ Ἰδομενέως καὶ αὐτὸν θεράποντα ὀνομάζει.^
Σκόπει δὲ ὅτι καὶ ἐνταῦθα τὸν μὲν Ἰδομενέα Διὸς ὄντα υἱὸν οὐκ ἀξιοῖ λέγειν <q direct="unspecified"> ἀτάλαντον
Ἄρηϊ,</q> Μηριόνην δὲ τὸν παράσιτον αὐτοῦ.
</p></sp></div1></body></text></TEI.2>