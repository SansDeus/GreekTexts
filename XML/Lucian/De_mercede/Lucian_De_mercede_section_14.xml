<?xml version="1.0" encoding="utf-8"?>
<TEI.2><text><body><div1 org="uniform" sample="complete"><p><milestone unit="section" n="14" /> ὡμιληκώς. ἄρξομαι δὲ ἀπὸ τοῦ πρώτου δείπνου,
<pb id="v.3.p.436" />
ἢν ,δοκῇ, ὅ σε εἰκὸς δειπνήσειν τὰ προτέλεια τῆς μελλούσης συνουσίας.
εὐθὺς οὖν πρόσεισιν παραγγέλλων τις ἥκειν ἐπὶ τὸ δεῖπνον, οὐκ ἀνομίλητος οἰκέτης, ὃν χρὴ πρῶτον ἵλεων ποιήσασθαι, παραβύσαντα εἰς τὴν χεῖρα, ὡς μὴ ἀδέξιος εἶναι δοκῇς, τοὐλάχιστον πέντε δραχμάς: ὁ δὲ ἀκκισάμενος καί, <q direct="unspecified">ἄπαγε, παρὰ σοῦ δὲ ἐγώ;</q> καί, <q direct="unspecified"> Ἡράκλεις, μὴ γένοιτο,</q>  ὑπειπὼν τέλος ἐπείσθη, καὶ ἄπεισί σοι πλατὺ
ἐγχανών. σὺ δὲ ἐσθῆτα καθαρὰν προχειρισάμενος καὶ σεαυτὸν ὡς κοσμιώτατα σχηματίσας λουσάμενος ἥκεις, δεδιὼς μὴ πρὸ τῶν ἄλλων
ἀφίκοιο ἀπειρόκαλον γάρ, ὥσπερ καὶ τὸ ὕστατον
ἥκειν φορτικόν. αὐτὸ οὖν τηρήσας τὸ μέσον τοῦ
καιροῦ εἰσελήλυθας, καί σε πάνυ ἐντίμως ἐδέξατο, καὶ παραλαβών τις κατέκλινε μικρὸν ὑπὲρ τοῦ πλουσίου μετὰ δύο που σχεδὸν τῶν παλαιῶν
</p></div1></body></text></TEI.2>