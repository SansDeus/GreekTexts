<?xml version="1.0" encoding="utf-8"?>
<TEI.2><text><body><div1 org="uniform" sample="complete"><p><milestone unit="section" n="17" /> καὶ ἀγροικίας δόξαν ὦφλες. ἐπίφθονος δ᾽ οὖν ἀπὸ τῆς προπόσεως ἐκείνης πολλοῖς τῶν παλαιῶν φίλων γεγένησαι, καὶ πρότερον ἐπὶ τῇ κατακλίσει
λυπήσας τινὰς αὐτῶν, ὅτι τήμερον ἥκων
προὐκρίθης ἀνδρῶν πολυετῆ δουλείαν ἠντληκότων.
εὐθὺς οὖν καὶ τοιοῦτός τις ἐν αὐτοῖς περὶ σοῦ
. λόγος: <q direct="unspecified"> τοῦτο ἡμῖν πρὸς τοῖς ἄλλοις δεινοῖς ἐλείπετο, καὶ τῶν ἄρτι εἰσεληλυθότων εἰς τὴν οἰκίαν δευτέρους εἶναι, καὶ μόνοις τοῖς Ἕλλησι τούτοις ἀνέῳκται ἡ Ῥωμαίων πόλις: καίτοι τί ἐστιν ἐφ᾽ ὅτῳ προτιμῶνται ἡμῶν; οὐ ῥημάτια δύστηνα λέγοντες οἴονταί τι παμμέγεθες ὠφελεῖν;</q>  ἄλλος δέ, <q direct="unspecified">οὐ γὰρ εἶδες ὅσα μὲν ἔπιεν, ὅπως δὲ
τὰ παρατεθέντα συλλαβὼν κατέφαγεν; ἀπειρόκαλος ἄνθρωπος καὶ λιμοῦ πλέως, οὐδ᾽ ὄναρ λευκοῦ ποτε ἄρτου ἐμφορηθείς, οὔτι γε Νομαδικοῦ ἢ Φασιανοῦ ὄρνιθος, ὧν μόλις τὰ ὀστᾶ
ἡμῖν καταλέλοιπεν.</q>  τρίτος ἄλλος, <q direct="unspecified">ὦ μάταιοι,</q>  φησίν, <q direct="unspecified"> πέντε οὐδ᾽ ὅλων ἡμερῶν ὄψεσθε
αὐτὸν ἐνταῦθά που ἐν ἡμῖν τὰ ὅμοια ποτνιώμενον νῦν μὲν γὰρ ὥσπερ τὰ καινὰ τῶν ὑποδημάτων ἐν τιμῇ τινι καὶ ἐπιμελείᾳ ἐστίν, ἐπειδὰν δὲ πατηθῇ πολλάκις καὶ ὑπὸ τοῦ πηλοῦ ἀναπλασθῇ, ὑπὸ
τῇ κλίνῃ ἀθλίως ἐρρίψεται κόρεων ὥσπερ ἡμεῖς ἀνάπλεως.</q>  Ἐκεῖνοι μὲν οὖν τοιαῦτα πολλὰ περὶ σοῦ
<pb id="v.3.p.442" /> στρέφουσι, καί που ἤδη καὶ πρὸς διαβολάς τινες
</p></div1></body></text></TEI.2>