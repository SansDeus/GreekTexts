<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><q direct="unspecified"><milestone unit="section" n="12" />  μῶν ἐκεῖνον,</q> ἦν δ᾽ ἐγώ, <q direct="unspecified"> φὴς Δίωνα τὸν
καταπύγονα καὶ λακκοσχέαν, τὸν μύρτωνα καὶ σχινοτρώκταν νεανίσκον, ἀναφλῶντα καὶ βλιμάζοντα, ἤν τινα πεώδη καὶ πόσθωνα αἴσθηται ; μίνθων ^ ἐκεῖνός γε καὶ λαικαλέος.</q> 
                  <q direct="unspecified">ἀλλὰ τοὶ
γε τὴν θεόν,</q> ἦ δ᾽ ὃς ὁ Εὔδημος, <q direct="unspecified"> θαυμάσας — Ἄρτεμις γάρ ἐστιν αὐτοῖς ἐν μέσῃ τῇ αὐλῇ, Σκοπάδειον ἔργον — ταύτῃ προσπεσόντες ὅ τε Δαμασίας
καὶ ἡ γυνὴ αὐτοῦ, πρεσβῦτις ἤδη καὶ τὴν κεφαλὴν πολιὰς ἀκριβῶς, ἱκέτευον ἐλεῆσαι σφᾶς: ἡ δὲ αὐτίκα ἐπένευσεν, καὶ σῶς ἦν, καὶ νῦν Θεόδωρον, μᾶλλον δὲ περιφανῶς Ἀρτεμίδωρον ἔχουσι τὸν νεανίσκον. ἀνέθεσαν οὖν αὐτῇ τά τε ἄλλα καὶ βέλη καὶ τόξα, ὅτι χαίρει τούτοις: τοξότις γάρ καὶ
ἑκηβόλος καὶ τηλέμαχος ἡ Ἄρτεμις.</q> 
                  <q direct="unspecified">
                     </q></p></sp></div1></body></text></TEI.2>