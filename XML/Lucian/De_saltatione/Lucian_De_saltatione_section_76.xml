<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="76" /> ἐθέλω γοῦν σοι καὶ δήμου τινὸς οὐ φαύλου τὰ
τοιαῦτα ἐπισημαίνεσθαι βοὰς εἰπεῖν οἱ γὰρ Ἀντιοχεῖς, εὐφυεστάτη πόλις καὶ ὄρχησιν μάλιστα πρεσβεύουσα, οὕτως ἐπιτηρεῖ τῶν λεγομένων καὶ
τῶν γιγνομένων ἕκαστα, ὡς μηδένα μηδὲν αὐτῶν
<pb id="v.5.p.278" /> διαλανθάνειν. μικροῦ μὲν γὰρ ὀρχηστοῦ
εἰσελθόντος καὶ τὸν Ἕκτορα ὀρχουμένου μιᾷ φωνῇ πάντες ἀνεβόησαν, <q direct="unspecified">ὦ ^ Ἀστυάναξ, Ἕκτωρ δὲ ποῦ ; </q>  ἄλλοτε δέ ποτε μηκίστου τινὸς ὑπὲρ τὸ μέτριον ὀρχεῖσθαι τὸν Καπανέα ἐπιχειροῦντος καὶ
προσβάλλειν τοῖς Θηβαίων τείχεσιν, <q direct="unspecified">ὑπέρβηθι,</q>  ἔφησαν, <q direct="unspecified">τὸ τεῖχος, οὐδέν σοι δεῖ κλίμακος.</q>  καὶ ἐπὶ τοῦ παχέος δὲ καὶ πιμελοῦς ὀρχηστοῦ πηδᾶν μεγάλα πειρωμένου, <q direct="unspecified">δεόμεθα,</q>  ἔφασαν, <q direct="unspecified"> φεῖσαι ^ τῆς θυμέλης.</q> τὸ δὲ ἐναντίον τῷ πάνυ λεπτῷ ἐπεβόησαν, <q direct="unspecified"> καλῶς ἔχε,</q> ὡς νοσοῦντι. τούτων οὐ τοῦ γελοίου ἕνεκα ἐπεμνήσθην,^ ἀλλ᾽
ὡς ἴδῃς ὅτι καὶ δῆμοι ὅλοι μεγάλην σπουδὴν ἐποιήσαντο ἐπὶ τῇ ὀρχηστικῇ, ὡς ῥυθμίζειν τὰ καλὰ καὶ τὰ αἰσχρὰ αὐτῆς δύνασθαι.
</p></sp></div1></body></text></TEI.2>