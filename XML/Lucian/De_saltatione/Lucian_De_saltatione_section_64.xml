<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="64" /> ἐπεὶ δὲ κατὰ τὸν Νέρωνά ἐσμεν τῷ λόγῳ,
βούλομαι καὶ βαρβάρου ἀνδρὸς τὸ ἐπὶ τοῦ αὐτοῦ ὀρχηστοῦ γενόμενον εἰπεῖν, ὅπερ μέγιστος ἔπαινος ὀρχηστικῆς γένοιτ᾽ ἄν. τῶν γὰρ ἐκ τοῦ Πόντου βαρβάρων βασιλικός τις ἄνθρωπος κατά τι χρέος
ἥκων ὡς τὸν Νέρωνα ἐθεᾶτο μετὰ τῶν ἄλλων
τὸν ὀρχηστὴν ἐκεῖνον οὕτω σαφῶς ὀρχούμενον
ὡς καίτοι μὴ ἐπακούοντα τῶν ᾀδομένων — ἡμιέλλην γάρ τις ὢν ἐτύγχανεν — συνεῖναι ἁπάντων. καὶ
<pb id="v.5.p.268" />
δὴ ἀπιὼν ἤδη ἐς τὴν οἰκείαν,^ τοῦ Νέρωνος
δεξιουμένου καὶ ὅ τι βούλοιτο αἰτεῖν κελεύοντος καὶ δώσειν ὑπισχνουμένου, <q direct="unspecified"> τὸν ὀρχηστήν,</q>  ἔφη, <q direct="unspecified">δοὺς τὰ μέγιστα εὐφρανεῖς.</q>  τοῦ δὲ
Νέρωνος ἐρομένου, <q direct="unspecified">τί  ἄν σοι χρήσιμος γένοιτο ἐκεῖ ;</q> 
                  <q direct="unspecified"> προσοίκους,</q>  ἔφη, <q direct="unspecified"> βαρβάρους ἔχω, οὐχ
ὁμογλώττους, καὶ ἑρμηνέων οὐ ῥᾴδιον εὐπορεῖν πρὸς αὐτούς. ἢν οὖν τινος δέωμαι, διανεύων οὗτος
ἕκαστά μοι ἑρμηνεύσει.</q>  τοσοῦτον ἄρα καθίκετο αὐτοῦ ἡ μίμησις τῆς ὀρχήσεως ἐπίσημός τε καὶ σαφὴς φανεῖσα.
</p></sp></div1></body></text></TEI.2>