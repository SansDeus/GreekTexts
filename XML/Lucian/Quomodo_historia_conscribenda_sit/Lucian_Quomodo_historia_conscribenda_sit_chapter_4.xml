<?xml version="1.0" encoding="utf-8"?>
<TEI.2><text><body><div1 type="chapter" n="4" org="uniform" sample="complete"><p>καὐτὸς
οὖν, ὦ Φίλων, ὡς μὴ μόνος ἄφωνος εἴην ἐν οὕτω
πολυφώνῳ τῷ καιρῷ μηδ᾽ ὥσπερ κωμικὸν δορυφόρημα
κεχηνὼς σιωπῇ παραφεροίμην, καλῶς ἔχειν ὑπέλαβον ὡς
δυνατόν μοι κυλῖσαι τὸν πίθον, οὐχ ὡς ἱστορίαν συγγράφειν
οὐδὲ πράξεις αὐτὰς διεξιέναι: οὐχ οὕτω μεγαλότολμος
ἐγώ, μηδὲ τοῦτο δείσῃς περὶ ἐμοῦ: οἶδα γάρ,
ἡλίκος ὁ κίνδυνος, εἰ κατὰ τῶν πετρῶν κυλίοι τις, καὶ
μάλιστα οἷον τοὐμὸν τοῦτο πιθάκνιον οὐδὲ πάνυ καρτερῶς
<milestone unit="section" n="6" /> κεκεραμευμένον: δεήσει γὰρ αὐτίκα μάλα πρὸς μικρόν
τι λιθίδιον προσπταίσαντα συλλέγειν τὰ ὄστρακα.
<pb id="p.3" />
τί οὖν ἔγνωσταί μοι καὶ πῶς ἀσφαλῶς μεθέξω τοῦ πολέμου,
αὐτὸς ἔξω βέλους ἑστώς, ἐγώ σοι φράσω. <q direct="unspecified">τούτου
μὲν καπνοῦ καὶ κύματος</q> καὶ φροντίδων, ὅσαι τῷ
συγγραφεῖ ἔνεισιν, ἀνέξω ἐμαυτὸν εὖ ποιῶν, παραίνεσιν
δέ τινα μικρὰν καὶ ὑποθήκας ταύτας ὀλίγας ὑποθήσομαι
τοῖς συγγράφουσιν, ὡς κοινωνήσαιμι αὐτοῖς τῆς οἰκοδο
μίας, εἰ καὶ μὴ τῆς ἐπιγραφῆς, ἄκρῳ γε τῷ δακτύλῳ τοῦ
πηλοῦ προσαψάμενος. </p></div1></body></text></TEI.2>