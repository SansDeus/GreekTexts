<?xml version="1.0" encoding="utf-8"?>
<TEI.2><text><body><div1 type="chapter" n="34" org="uniform" sample="complete"><p>φημὶ τοίνυν τὸν ἄριστα
<milestone unit="section" n="45" /> ἱστορίαν συγγράφοντα δύο μὲν ταῦτα κορυφαιότατα
οἴκοθεν ἔχοντα ἥκειν, σύνεσίν τε πολιτικὴν καὶ δύναμιν
ἑρμηνευτικήν, τὴν μὲν ἀδίδακτόν τι τῆς φύσεως δῶρον,
ἡ δύναμις δὲ πολλῇ τῇ ἀσκήσει καὶ συνεχεῖ τῷ πόνῳ καὶ
ζήλῳ τῶν ἀρχαίων προσγεγενημένη ἔστω. ταῦτα μὲν οὖν
ἄτεχνα καὶ οὐδὲν ἐμοῦ συμβούλου δεόμενα: οὐ γὰρ συνετοὺς
καὶ ὀξεῖς ἀποφαίνειν τοὺς μὴ παρὰ τῆς φύσεως τοιούτους
φησὶ τοῦτο ἡμῖν τὸ βιβλίον: ἐπεὶ πολλοῦ <del status="unremarkable">ἄν</del>,
μᾶλλον δὲ τοῦ παντὸς ἦν ἄξιον, εἰ μεταπλάσαι καὶ μετακοσμῆσαι
τὰ τηλικαῦτα ἠδύνατο ἢ ἐκ μολύβδου χρυσὸν
ἀποφῆναι ἢ ἄργυρον ἐκ κασσιτέρου ἢ ἀπὸ Κόνωνος Τίτορμον
ἢ ἀπὸ Λεωτροφίδου Μίλωνα ἐξεργάσασθαι.
<milestone unit="section" n="46" /> </p></div1></body></text></TEI.2>