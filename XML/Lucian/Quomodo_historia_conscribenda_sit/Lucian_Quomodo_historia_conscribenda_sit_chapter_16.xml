<?xml version="1.0" encoding="utf-8"?>
<TEI.2><text><body><div1 type="chapter" n="16" org="uniform" sample="complete"><p>ἄλλος δέ τις αὐτῶν ὑπόμνημα τῶν γεγονότων
γυμνὸν συναγαγὼν ἐν γραφῇ κομιδῇ πεζὸν καὶ
χαμαιπετές, οἷον καὶ στρατιώτης ἄν τις τὰ καθ᾽ ἡμέραν
ἀπογραφόμενος συνέθηκεν ἢ τέκτων ἢ κάπηλός τις συμπερινοστῶν
τῇ στρατιᾷ. πλὴν ἀλλὰ μετριώτερός γε ὁ
ἰδιώτης οὗτος ἦν, αὐτὸς μὲν αὐτίκα δῆλος ὢν οἷος ἦν,
ἄλλῳ δέ τινι χαρίεντι καὶ δυνησομένῳ ἱστορίαν μεταχειρίσασθαι
προπεπονηκώς. τοῦτο μόνον ᾐτιασάμην αὐτοῦ,
ὅτι οὕτως ἐπέγραψε τὰ βιβλία τραγικώτερον ἢ κατὰ τὴν
τῶν συγγραμμάτων τύχην: <q direct="unspecified">Καλλιμόρφου ἰατροῦ τῆς
τῶν κοντοφόρων ἕκτης ἱστοριῶν Παρθικῶν:</q> καὶ ὑπεγέγραπτο
<milestone unit="section" n="25" /> ἑκάστῃ ὁ ἀριθμός. καὶ νὴ Δία καὶ τὸ προοίμιον
ὑπέρψυχρον ἐποίησεν οὕτως συναγαγών: οἰκεῖον εἶναι
ἰατρῷ ἱστορίαν συγγράφειν, εἴ γε ὁ Ἀσκληπιὸς μὲν Ἀπόλλωνος
<pb id="p.11" />
υἱός, Ἀπόλλων δὲ Μουσηγέτης καὶ πάσης παιδείας
ἄρχων: καὶ ὅτι ἀρξάμενος ἐν τῇ Ἰάδι γράφειν οὐκ
οἶδα ὅ τι δόξαν αὐτίκα μάλα ἐπὶ τὴν κοινὴν μετῆλθεν,
ἰητρείην μὲν λέγων καὶ πείρην καὶ ὁκόσα καὶ νοῦσοι, τὰ
δ᾽ ἄλλα ὁμοδίαιτα τοῖς πολλοῖς καὶ τὰ πλεῖστα οἷα ἐκ τριόδου.
</p></div1></body></text></TEI.2>