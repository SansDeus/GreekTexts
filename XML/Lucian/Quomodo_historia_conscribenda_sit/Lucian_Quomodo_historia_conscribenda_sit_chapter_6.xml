<?xml version="1.0" encoding="utf-8"?>
<TEI.2><text><body><div1 type="chapter" n="6" org="uniform" sample="complete"><p>Διττοῦ δὲ ὄντος τοῦ τῆς συμβουλῆς ἔργου, τὰ
μεν γὰρ αἱρεῖσθαι, τὰ δὲ φεύγειν διδάσκει, φέρε πρῶτα
εἴπωμεν ἅτινα φευκτέον τῷ ἱστορίαν συγγράφοντι καὶ
ὧν μάλιστα καθαρευτέον, ἔπειτα οἷς χρώμενος οὐκ ἂν
ἁμάρτοι τῆς ὀρθῆς καὶ ἐπ᾽ εὐθὺ ἀγούσης, ἀρχήν τε οἵαν
αὐτῷ ἀρκτέον καὶ τάξιν ἥντινα τοῖς ἔργοις ἐφαρμοστέον
καὶ μέτρον ἑκάστου καὶ ἃ σιωπητέον καὶ οἷς ἐνδιατριπτέον
καὶ ὅσα παραδραμεῖν ἄμεινον καὶ ὅπως ἑρμηνεῦσαι
αὐτὰ καὶ συναρμόσαι. ταῦτα μὲν καὶ τὰ τοιαῦτα ὕστερον:
νῦν δὲ τὰς κακίας ἤδη εἴπωμεν, ὁπόσαι τοῖς φαύλως
συγγράφουσι παρακολουθοῦσιν. ἃ μὲν οὖν κοινὰ
πάντων λόγων ἐστὶν ἁμαρτήματα ἔν τε φωνῇ καὶ ἁρμονίᾳ
καὶ διανοίᾳ καὶ τῇ ἄλλῃ ἀτεχνίᾳ, μακρόν τε ἂν εἴη
ἐπελθεῖν καὶ τῆς παρούσης ὑποθέσεως οὐκ ἴδιον: κοινὰ
γάρ, ὡς ἔφην, ἁπάντων λόγων ἐστὶν ἁμαρτήματα <del status="unremarkable">ἔν τε
φωνῇ καὶ ἁρμονίᾳ</del>. </p></div1></body></text></TEI.2>