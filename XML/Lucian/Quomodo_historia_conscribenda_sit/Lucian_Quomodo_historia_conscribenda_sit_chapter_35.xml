<?xml version="1.0" encoding="utf-8"?>
<TEI.2><text><body><div1 type="chapter" n="35" org="uniform" sample="complete"><p>ἀλλὰ ποῦ τὸ τῆς τέχνης καὶ τὸ τῆς συμβουλῆς
χρήσιμον; οὐκ ἐς ποίησιν τῶν προσόντων, ἀλλ᾽ ἐς χρῆσιν
αὐτῶν τὴν προσήκουσαν: οἷόν τι ἀμέλει καὶ Ἴκκος καὶ
Ἡρόδικος καὶ Θέων καὶ εἴ τις ἄλλος γυμναστής, οὐχ ὑπόσχοιντο
<milestone unit="section" n="47" /> ἄν σοί που τὸν Περδίκκαν παραλαβόντες — εἰ δὴ
οὗτός ἐστιν ὁ τῆς μητρυιᾶς ἐρασθεὶς καὶ διὰ ταῦτα κατεσκληκώς,
ἀλλὰ μὴ Ἀντίοχος ὁ τοῦ Σελεύκου <del status="unremarkable">Στρατονίκης
ἐκείνης</del> — ἀποφαίνειν Ὀλυμπιονίκην καὶ Θεαγένει
<milestone unit="section" n="48" /> τῷ Θασίῳ ἢ Πολυδάμαντι τῷ Σκοτουσσαίῳ ἀντίπαλον,
ἀλλὰ τὴν δοθεῖσαν ὑπόθεσιν εὐφυᾶ πρὸς ὑποδοχὴν τῆς
γυμναστικῆς παρὰ πολὺ ἀμείνω ἀποφαίνειν μετὰ τῆς
τέχνης. ὥστε ἀπέστω καὶ ἡμῶν τὸ ἐπίφθονον τοῦτο τῆς
ὑποσχέσεως, εἰ τέχνην φαμὲν ἐφ᾽ οὕτω μεγάλῳ καὶ χαλεπῷ
τῷ πράγματι εὑρηκέναι: οὐ γὰρ ὁντινοῦν παραλαβόντες
ἀποφαίνειν συγγραφέα φαμέν, ἀλλὰ τῷ φύσει
συνετῷ καὶ ἄριστα πρὸς λόγους ἠσκημένῳ ὑποδείξειν
<pb id="p.21" />
ὁδους τινας ὀρθάς, εἰ δὴ τοιαῦται φαίνονται, αἷς χρώμενος
θᾶττον ἂν καὶ εὐμαρέστερον τελέσειεν ἄχρι πρὸς
τὸν σκοπόν. </p></div1></body></text></TEI.2>