<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="45" /> ἐτρώθη δὲ καὶ
Ἱστιαῖος ὁ γραμματικὸς διαλύειν αὐτοὺς ἐπιχειρῶν, λάξ, οἶμαι, εἰς τοὺς ὀδόντας ὑπὸ τοῦ Κλεοδήμου Δίφιλον εἶναι οἰηθέντος. ἔκειτο
γοῦν ὁ ἄθλιος κατὰ τὸν αὑτοῦ Ὅμηρον <q direct="unspecified">αἷμ᾽ ἐμέων.</q> πλὴν ταραχῆς γε καὶ δακρύων μεστὰ
ἦν πάντα. καὶ αἱ μὲν γυναῖκες ἐκώκυον τῷ Χαιρέᾳ περιχυθεῖσαι,  <gap />  οἱ δὲ ἄλλοι κατέπαυον. μέγιστον δὲ ἦν ἁπάντων κακῶν ὁ Ἀλκιδάμας, ἐπεὶ ἅπαξ τὸ καθ᾽ αὑτὸν ἐτρέψατο, παίων τὸν προστυχόντα: καὶ πολλοὶ ἄν, εὖ ἴσθι, ἔπεσον
εἰ μὴ κατέαξε τὴν βακτηρίαν. ἐγὼ δὲ παρὰ τὸν τοῖχον ὀρθὸς ἐφεστὼς ἑώρων ἕκαστα οὐκ ἀναμιγνὺς ἑαυτὸν ὑπὸ τοῦ Ἱστιαίου διδαχθείς, ὡς ἔστιν ἐπισφαλὲς διαλύειν τὰ τοιαῦτα. Λαπίθας
οὖν καὶ Κενταύρους εἶπες ἄν, εἰ εἶδες ^ τραπέζας ἀνατρεπομένας καὶ αἷμα ἐκκεχυμένον καὶ σκύφους ῥιπτομένους.
</p></sp></div1></body></text></TEI.2>