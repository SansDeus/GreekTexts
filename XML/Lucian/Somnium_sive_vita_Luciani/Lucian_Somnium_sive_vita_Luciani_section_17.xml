<?xml version="1.0" encoding="utf-8"?>
<TEI.2><text><body><div1 org="uniform" sample="complete"><p><milestone unit="section" n="17" /> μεταξὺ δὲ λέγοντος, <q direct="unspecified"> Ἡράκλεις,</q>  ἔφη τις, <q direct="unspecified">ὡς μακρὸν τὸ ἐνύπνιον καὶ δικανικόν.</q> εἶτ᾽ ἄλλος ὑπέκρουσε, <q direct="unspecified"> χειμερινὸς ὄνειρος, ὅτε
μήκισταὶ εἰσιν αἱ νύκτες, ἢ τάχα που τριέσπερος,
ὥσπερ ὁ Ἡρακλῆς, καὶ αὐτός ἐστι. τί δ᾽ οὖν ἐπῆλθεν αὐτῷ ληρῆσαι ταῦτα πρὸς ἡμᾶς καὶ
μνησθῆναι παιδικῆς νυκτὸς καὶ ὀνείρων παλαιῶν
καὶ γεγηρακότων; ἕωλος γὰρ ἡ ψυχρολογία. μὴ ὀνείρων τινὰς ὑποκριτὰς ἡμᾶς ὑπείληφεν;</q>  οὔκ,
ὦγαθέ: οὐδὲ γὰρ ὁ Ξενοφῶν ποτε διηγούμενος τὸ ἐνύπνιον, ὡς ἐδόκει αὐτῷ κεραυνὸς ἐμπεσὼν καίειν τὴν πατρῴαν οἰκίαν καὶ τὰ ἄλλα,- — ἴστε γάρ —
οὐχ ὑπόκρισιν τὴν ὄψιν οὐδ᾽ ὡς φλυαρεῖν ἐγνωκὼς αὐτὰ διεξῄει, καὶ ταῦτα ἐν πολέμῳ καὶ ἀπογνώσει πραγμάτων, περιεστώτων πολεμίων,
ἀλλά τι καὶ χρήσιμον εἶχεν ἡ διήγησις.
</p></div1></body></text></TEI.2>