<?xml version="1.0" encoding="utf-8"?>
<TEI.2><text><body><div1 org="uniform" sample="complete"><p><q direct="unspecified"><milestone unit="section" n="22" /> ὃ δὲ μέγιστον καὶ πρὸς τὸ εὐδοκιμεῖν ἀναγκαιότατον ὀλίγου δεῖν παρέλιπον, ἁπάντων
καταγέλα τῶν λεγόντων. καὶ ἢν μέν τις καλῶς εἴπῃ,
ἀλλότρια καὶ οὐχ ἑαυτοῦ δεικνύειν δοκείτω: ἢν
δὲ μετρίως ἐλεγχθῇ,^ πάντα ἔστω ἐπιλήψιμα. καὶ
ἐν ταῖς ἀκροάσεσι μετὰ πάντας εἰσιέναι χρή, ἐπίσημον γάρ: καὶ σιωπησάντων ἁπάντων ξένον
τινὰ ἔπαινον ἐπειπεῖν τὰς ἀκοὰς τῶν παρόντων
ἐπιστρέψοντα ^ καὶ ἐνοχλήσοντα, ὡς ναυτιᾶν
ἅπαντας ἐπὶ τῷ φορτικῷ τῶν ὀνομάτων καὶ
<pb id="v.4.p.164" />
ἐπιφράττεσθαι τὰ ὦτα. καὶ ἐπισείσῃς δὲ μὴ πολλάκις τὴν χεῖρα, εὐτελὲς γάρ, μηδ᾽ ἀναστῇς, πλὴν ἅπαξ γε ἢ δὶς τὸ πλεῖστον. ὑπομειδία δὲ
τὰ πολλὰ καὶ δῆλος γίγνου μὴ ἀρεσκόμενος τοῖς λεγομένοις. ἀμφιλαφεῖς δὲ αἱ ἀφορμαὶ τῶν μέμψεων τοῖς συκοφαντικοῖς τὰ ὦτα. τὰ δὲ ἄλλα χρὴ θαρρεῖν: ἡ τόλμα γὰρ καὶ ἡ ἀναισχυντία καὶ ψεῦδος πρόχειρον καὶ ὅρκος ἐπ᾽
ἄκροις ἀεὶ τοῖς χείλεσι καὶ φθόνος πρὸς ἅπαντας
καὶ μῖσος καὶ βλασφημία καὶ διαβολαὶ πιθαναὶ —
ταῦτά σε ἀοίδιμον ἐν βραχεῖ καὶ περίβλεπτον ἀποφανεῖ.
</q></p></div1></body></text></TEI.2>