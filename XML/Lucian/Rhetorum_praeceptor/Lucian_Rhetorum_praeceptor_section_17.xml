<?xml version="1.0" encoding="utf-8"?>
<TEI.2><text><body><div1 org="uniform" sample="complete"><p><q direct="unspecified"><milestone unit="section" n="17" /> τὸ ἱμάτιον ᾖ. μέτει δὲ ἀπόρρητα καὶ ξένα ῥήματα, σπανιάκις ὑπὸ τῶν πάλαι εἰρημένα, καὶ ταῦτα συμφορήσας ἀποτόξευε προχειριζόμενος
εἰς τοὺς προσομιλοῦντας. οὕτω γάρ σε ὁ λεὼς ὁ πολὺς ἀποβλέψονται καὶ θαυμαστὸν ὑπολήψονται καὶ τὴν παιδείαν ὑπὲρ αὐτούς, εἰ <q direct="unspecified"> ἀποστλεγγίσασθαι τὸ</q>  ἀποξύσασθαι λέγοις,
τὸ δ᾽ ἡλίῳ θέρεσθαι <q direct="unspecified"> εἱληθερεῖσθαι,</q>  τὸν ἀρραβῶνα δὲ <q direct="unspecified"> προνόμιον,</q>  τὸν ὄρθρον δὲ <q direct="unspecified"> ἀκροκνεφές.</q>  ἐνίοτε δὲ καὶ αὐτὸς ποίει καινὰ
καὶ ἀλλόκοτα ὀνόματα καὶ νομοθέτει τὸν μὲν ἑρμηνεῦσαι δεινὸν <q direct="unspecified"> εὔλεξιν </q>  καλεῖν, τὸν συνετὸν <q direct="unspecified"> σοφόνουν,</q>  τὸν ὀρχηστὴν δὲ <q direct="unspecified"> χειρίσοφον.</q> ἂν σολοικίσῃς δὲ ἢ βαρβαρίσῃς, ἓν ἔστω φάρμακον
ἡ ἀναισχυντία, καὶ πρόχειρον εὐθὺς ὄνομα οὔτε
ὄντος τινὸς οὔτε γενομένου ποτέ, ἢ ποιητοῦ ἢ συγγραφέως, ὃς οὕτω λέγειν ἐδοκίμαζε σοφὸς
ἀνήρ καὶ τὴν φωνὴν εἰς τὸ ἀκρότατον ἀπηκριβωμένος. ἀλλὰ καὶ ἀναγίγνωσκε τὰ παλαιὰ μὲν μὴ
σύ γε, μηδὲ εἴ τι ὁ λῆρος Ἰσοκράτης ἢ ὁ χαρίτων ἄμοιρος Δημοσθένης ἢ ὁ ψυχρὸς Πλάτων, ἀλλὰ
τοὺς τῶν ὀλίγον πρὸ ἡμῶν λόγους καὶ ἅς φασι
<pb id="v.4.p.158" /> ταύτας μελέτας, ὡς ἔχῃς ἀπ᾽ ἐκείνων ἐπισιτισάμενος ἐν καιρῷ καταχρῆσθαι καθάπερ ἐκ ταμιείου
προαιρῶν.
</q></p></div1></body></text></TEI.2>