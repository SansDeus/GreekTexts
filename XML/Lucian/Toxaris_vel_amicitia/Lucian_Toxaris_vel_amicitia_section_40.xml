<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="40" /> ἡμεῖς δὲ ἠνιώμεθα τῷ πράγματι. ὁ δὲ Ἀμιζώκης
ἀγόμενος — ἑαλώκει γάρ — ἐβόα τὸν φίλον ὀνομαστί, κακῶς δεδεμένος, καὶ ὑπεμίμνησκεν τῆς κύλικος
<pb id="v.5.p.168" /> καὶ τοῦ αἵματος. ὧν ἀκούσας ὁ Δάνδαμις οὐδὲν ἔτι μελλήσας ἁπάντων ὁρώντων διανήχεται εἰς
τοὺς πολεμίους: καὶ οἱ μὲν Σαυρομάται
διηρμένοι τοὺς ἄκοντας ὥρμησαν ἐπ᾽ αὐτὸν ὡς κατακεντήσοντες, ὁ δὲ ἐβόα τὸ <q direct="unspecified"> Ζίριν.</q> ^ τοῦτο δὲ ἤν τις εἴπῃ, οὐκέτι φονεύεται ὑπ᾽ αὐτῶν, ἀλλὰ δέχονται αὐτὸν ὡς ἐπὶ λύτροις ἥκοντα. καὶ δὴ ἀναχθεὶς πρὸς τὸν ἄρχοντα αὐτῶν ἀπῄτει τὸν φίλον, ὁ δὲ λύτρα ᾔτει: μὴ γὰρ προήσεσθαι, εἰ μὴ μεγάλα ὑπὲρ αὐτοῦ λάβοι, ^ ὁ Δάνδαμις δέ, <q direct="unspecified">ἃ μὲν εἶχον,</q>  φησίν, <q direct="unspecified">ἅπαντα διήρπασται ὑφ᾽ ὑμῶν, εἰ δέ τι δύναμαι γυμνὸς ὑποτελέσαι, ἕτοιμος ὑποστῆναι ὑμῖν, καὶ πρόσταττε ὅ τι ἂν θέλῃς. εἰ βούλει δέ, ἐμὲ ἀντὶ τούτου λαβὼν κατάχρησαι πρὸς ὅ τι σοι φίλον.</q> ὁ δὲ Σαυρομάτης, <q direct="unspecified"> οὐδέν,</q>  ἔφη, <q direct="unspecified"> δεῖ ὅλον
κατέχεσθαί σε, καὶ ταῦτα Ζίριν ἥκοντα, σὺ δὲ
ὧν ἔχεις μέρος καταβαλὼν ἄγου τὸν φίλον.</q>  ἤρετο ὁ Δάνδαμις ὅ τι καὶ βούλεται λαβεῖν
ὁ δὲ τοὺς ὀφθαλμοὺς ᾔτησεν. ὁ δὲ αὐτίκα
παρέσχεν ἐκκόπτειν αὐτούς: κἀπειδὴ ἐξεκέκοπτο καὶ ἤδη τὰ λύτρα εἶχον οἱ Σαυρομάται, παραλαβὼν τὸν Ἀμιζώκην ἐπανῄει ἐπερειδόμενος αὐτῷ, καὶ
ἅμα διανηξάμενοι ἀπεσώθησαν πρὸς ἡμᾶς.
</p></sp></div1></body></text></TEI.2>