<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="13" /> καὶ δή ποτε ὑπὸ τῶν κολάκων ἐκείνων ὁ ἄθλιος
ἀναπείθεται ὡς ἐρῴη αὐτοῦ Χαρίκλεια
Δημώνακτος γυνή, ἀνδρὸς ἐπιφανοῦς καὶ πρώτου Ἐφεσίων
τὰ πολιτικά: καὶ γραμματεῖά τε εἰσεφοίτα παρὰ τῆς γυναικὸς αὐτῷ καὶ στέφανοι ἡμιμάραντοι καὶ μῆλά τινα ἀποδεδηγμένα καὶ ἄλλα
ὁπόσα αἱ μαστροποὶ ἐπὶ τοῖς νέοις μηχανῶνται,^ κατὰ μικρὸν αὐτοῖς ἐπιτεχνώμεναι τοὺς ἔρωτας
καὶ ἀναφλέγουσαι τὸ πρῶτον ἐρᾶσθαι νομίζοντας
ἐπαγωγότατον γὰρ τοῦτό γε, καὶ μάλιστα τοῖς καλοῖς εἶναι οἰομένοις, ἄχρι: ἂν λάθωσιν εἰς
τὰ δίκτυα ἐμπεσόντες.
ἡ Χαρίκλεια δὲ ἦν ἀστεῖον μέν τι γύναιον,
<pb id="v.5.p.126" /> ἑταιρικὸν δὲ ἐκτόπως καὶ τοῦ προστυχόντος ἀεί,
καὶ εἰ πάνυ ἐπ᾽ ὀλίγῳ ἐθελήσειέ τις: καὶ εἰ προσίδοι
τις μόνον, εὐθὺς ἐπένευε, καὶ δέος οὐδὲν ἦν μή πη ^ ἀντείποι Χαρίκλεια. δεινὴ δὲ καὶ τὰ ἄλλα, καὶ ^ τεχνῖτις παρ᾽ ἥντινα βούλει τῶν ἑταιρῶν ἐπισπάσασθαι ἐραστὴν καὶ ἀμφίβολον ἔτι ὄντα ὅλον ὑποποιήσασθαι καὶ ἐνεχόμενον ἤδη ἐπιτεῖναι καὶ προσεκκαῦσαι ἄρτι μὲν ὀργῇ, ἄρτι δὲ κολακείᾳ,
καὶ μετὰ μικρὸν ὑπεροψίᾳ καὶ τῷ πρὸς ἕτερον ἀποκλίνειν δοκεῖν, καὶ ὅλη συνεκεκρότητο
ἁπανταχόθεν ἡ γυνὴ καὶ πολλὰ μηχανήματα παρεσκεύαστο κατὰ τῶν ἐραστῶν.
</p></sp></div1></body></text></TEI.2>