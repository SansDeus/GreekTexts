<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="58" /> ὁπόσα εἴχομεν ἐσκοπούμεθα δὲ περὶ τῶν
παρόντων ὅ τι πράξομεν, ἄποροι παντάπασιν ἐν τῇ ἀλλοδαπῇ γενόμενοι. κἀμοὶ μὲν ἐδόκει ὡς εἶχον αὐτοῦ παραβύσαντα ἐς τὴν πλευρὰν τὸν ἀκινάκην ἀπελθεῖν τοῦ βίου πρὶν ἀγεννές τι ὑποστῆναι λιμῷ ἢ δίψει πιεσθέντα, ὁ δὲ Σισίννης παρεμυθεῖτο
καὶ ἱκέτευεν μηδὲν τοιοῦτο ποιεῖν αὐτὸς γὰρ
ἐπινοήσειν ὅθεν ἕξομεν ἱκανῶς τὰς τροφάς.
καὶ τότε μὲν ξύλα ἐκ τοῦ λιμένος
παρεκόμισεν καὶ ἧκεν ἡμῖν ἀπὸ τοῦ μισθοῦ ἐπισιτισάμενος:
ἕωθεν δὲ περιιὼν κατὰ τὴν ἀγορὰν εἶδε προπομπήν ^ τινα, ὡς ἔφη, γενναίων καὶ καλῶν νεανίσκων.
<pb id="v.5.p.198" /> μονομαχεῖν δὲ οὗτοι ἐπὶ μισθῷ ἀνδρολογηθέντες εἰς τρίτην ἡμέραν διαγωνιεῖσθαι ἔμελλον. καὶ
δὴ τὸ πᾶν ὡς εἶχεν ἀμφ᾽ αὐτοὺς πυθόμενος,
ἐλθὼν ὡς ἐμέ, <q direct="unspecified"> μηκέτι, ὦ Τόξαρι,</q>  ἔφη, <q direct="unspecified"> σαυτὸν πένητα λέγε, εἰς γὰρ τρίτην ἡμέραν πλούσιόν σε
ἀποφανῶ.
</q></p></sp></div1></body></text></TEI.2>