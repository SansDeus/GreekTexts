<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="46" /> παρὰ τὴν Μαιῶτιν ἐς τοὺς Μάχλυας ὁ δὲ Ἀρσακόμας ἐπανελθὼν οἴκαδε μηνύει τοῖς φίλοις
ὡς ἀτιμασθείη ὑπὸ τοῦ βασιλέως καὶ γελασθείη
ἐν τῷ συμποσίῳ, πένης εἶναι δόξας. <q direct="unspecified"> καίτοι,</q>  ἔφη, <q direct="unspecified"> ἐγὼ διηγησάμην αὐτῷ τὸν πλοῦτον ὁπόσος
ἐστίν μοι, ὑμᾶς, ὦ Λογχάτα καὶ Μακέντα, καὶ
τὴν εὔνοιαν τὴν ὑμετέραν, πολὺ ἀμείνω καὶ βεβαιοτέραν τῆς Βοσπορανῶν δυνάμεως. ἀλλ᾽ ἐμοῦ ταῦτα διεξιόντος ἡμᾶς μὲν ἐχλεύαζεν καὶ κατεφρόνει, Ἀδυρμάχῳ δὲ τῷ Μάχλυϊ παρέδωκεν ἀπάγειν τὴν νύμφην, ὅτι χρυσᾶς τε ^ φιάλας ἐλέγετο ἔχειν δέκα καὶ ἁμάξας τετρακλίνους
ὀγδοήκοντα καὶ πρόβατα καὶ βοῦς πολλούς.
οὕτως ἄρα προετίμησεν ἀνδρῶν ἀγαθῶν βοσκήματα πολλὰ καὶ ἐκπώματα περίεργα καὶ ἁμάξας βαρείας.  ἐγὼ δέ, ὦ φίλοι, δι᾽ ἀμφότερα ἀνιῶμαι:
καὶ γὰρ ἐρῶ τῆς Μαζαίας, καὶ ἡ ὕβρις ἐν τοσούτοις ἀνθρώποις οὐ μετρίως μου καθίκετο. οἶμαι δὲ καὶ ὑμᾶς ἐπ᾽ ἴσης ἠδικῆσθαι: τὸ γὰρ τρίτον μετῆν ἑκάστῳ ἡμῶν ^ τῆς ἀτιμίας, εἴ γε οὕτω βιοῦμεν ὡς ἀφ᾽ οὗ συνεληλύθαμεν εἷς ἄνθρωπος
ὄντες καὶ τὰ αὐτὰ ἀνιώμενοι καὶ τὰ αὐτὰ χαίροντες.</q> 
                  <q direct="unspecified">οὐ μόνον,</q>  ἐπεῖπεν ὁ Λογχάτης, <q direct="unspecified"> ἀλλὰ ἕκαστος
ἡμῶν ὅλος ὕβρισται, ὁπότε σὺ τοιαῦτα ἔπαθες.</q> 
                  <q direct="unspecified">
                     </q></p></sp></div1></body></text></TEI.2>