<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="11" /> ἔστιν μέν, ὦ Τόξαρι, οὐ φαῦλον τὸ ἔργον ἀνδρὶ οἵῳ σοὶ πολεμιστῇ μονομαχῆσαι, πάνυ
εὐστόχους καὶ τεθηγμένους παρεσκευασμένῳ τοὺς λόγους. οὐ μὴν ἀγεννῶς γε οὕτως καταπροδοὺς
ἐν βραχεῖ τὸ Ἑλληνικὸν ἅπαν ὑποχωρήσομαί σοι: καὶ γὰρ ἂν εἴη πάνδεινον ὑπὸ δυοῖν μὲν ἐκείνοιν ἡττηθῆναι τοσούτους τῶν Σκυθῶν ὁπόσους οἳ
τε μῦθοι δηλοῦσι καὶ αἱ ὑμέτεραι παλαιαὶ γραφαί,
ἃς μικρῷ πρόσθεν εὖ μάλα ἐξετραγῴδησας,
Ἕλληνας δὲ πάντας, τοσαῦτα ἔθνη καὶ τοσαύτας πόλεις, ἐρήμην ὑπὸ σοῦ ἁλῶναι. εἰ γὰρ τοῦτο
γένοιτο, οὐ τὴν δεξιὰν ὥσπερ ὑμεῖς ἀλλὰ τὴν γλῶτταν ἀποτμηθῆναι καλόν. πότερον δὲ
ὡρίσθαι χρὴ τὸν ἀριθμὸν ἡμῖν τῶν φιλικῶν τούτων πράξεων, ἢ ὁπόσῳ ἄν τις πλείους ἔχῃ λέγειν, τοσούτῳ εὐπορώτερος ἂν δόξειεν πρὸς τὴν νίκην ;
</p>
            </sp>
            <sp>
               <speaker>Τόξαρις</speaker>
               <p> οὐδαμῶς, ἀλλ᾽ ὡρίσθω μὴ ἐν τῷ πλήθει αὐτῶν
τὸ κράτος, ἀλλ᾽ εἰ ἀμείνους καὶ τομώτεραι φαίνοιντο
αἱ σαὶ τῶν ἐμῶν ἴσαι τὸν ἀριθμὸν οὖσαι,
καιριώτερα δῆλον ὅτι ἐργάσονταί μοι τραύματα καὶ θᾶττον ἐνδώσω πρὸς τὰς πληγάς.
<pb id="v.5.p.122" />
               </p>
            </sp>
            <sp>
               <speaker>Μνήσιππος</speaker>
               <p>
εὖ λέγεις, καὶ ὡρίσθωσαν ὁπόσαι ἱκαναί. πέντε ἔμοιγε δοκοῦσιν ἑκατέρῳ.^
</p>
            </sp>
            <sp>
               <speaker>Τόξαρις</speaker>
               <p> κἀμοὶ δοκεῖ. πρότερος δὲ λέγε, ἀλλ᾽ ἐπομοσάμενος ἦ μὴν ἀληθῆ ἐρεῖν ἄλλως γὰρ
ἀναπλάττειν τὰ τοιαῦτα οὐ πάνυ χαλεπὸν καὶ ὁ ἔλεγχος ἀφανής. εἰ δὲ ὀμόσειας, οὐχ ὅσιον ἀπιστεῖν.
</p>
            </sp>
            <sp>
               <speaker>Μνήσιππος</speaker>
               <p>
ὀμούμεθα, εἴ τι καὶ ὅρκου δεῖν νομίζεις. τίς 
δέ σοι τῶν ἡμετέρων θεῶν ἄρ᾽ ἱκανὸς ; ὁ Φίλιος ;
</p>
            </sp>
            <sp>
               <speaker>Τόξαρις</speaker>
               <p> καὶ μάλα: ἐγὼ δὲ τὸν ἐπιχώριον ὀμοῦμαί σοι
ἐν τῷ ἐμαυτοῦ λόγῳ.
</p>
            </sp>
            <sp>
               <speaker>Μνήσιππος</speaker>
               <p>
                  </p></sp></div1></body></text></TEI.2>