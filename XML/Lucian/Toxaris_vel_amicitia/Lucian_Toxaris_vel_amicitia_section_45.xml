<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="45" /> πολλῶν οὖν κατὰ τόνδε τὸν νόμον σπεισάντων καὶ αἰτησάντων καὶ βασιλείας καὶ πλούτους καταριθμησαμένων τελευταῖος ὁ Ἀρσακόμας αἰτήσας τὴν φιάλην οὐκ ἔσπεισεν, οὐ γὰρ ἔθος ἡμῖν ἐκχεῖν τὸν οἶνον, ἀλλὰ ὕβρις εἶναι δοκεῖ τοῦτο εἰς τὸν θεόν πιὼν δὲ ἀμυστί, <q direct="unspecified">δός μοι,</q>  εἶπεν, <q direct="unspecified">ὦ βασιλεῦ, τὴν θυγατέρα σου Μαζαίαν γυναῖκα ἔχειν πολὺ ἐπιτηδειοτέρῳ τούτων ὄντι ὁπόσα γε ἐπὶ τῷ πλούτῳ καὶ τοῖς κτήμασι.</q>  τοῦ δὲ Λευκάνορος θαυμάσαντος — ἠπίστατο γὰρ πένητα τὸν
Ἀρσακόμαν καὶ Σκυθῶν τῶν πολλῶν — καὶ ἐρομένου, <q direct="unspecified">πόσα δὲ βοσκήματα ἢ πόσας ἁμάξας ἔχεις, ὦ
Ἀρσακόμα ; ταῦτα γὰρ ὑμεῖς πλουτεῖτε,</q> 
                  <q direct="unspecified"> ἀλλ᾽
οὐχ ἁμάξας,</q>  ἔφη, <q direct="unspecified"> ἔχω οὐδὲ ἀγέλας, ἀλλ᾽ εἰσί μοι δύο φίλοι καλοὶ καὶ ἀγαθοὶ οἷοι οὐκ ἄλλῳ Σκυθῶν.</q> 
                  <pb id="v.5.p.176" /> Τότε μὲν οὖν ἐγελάσθη ἐπὶ τούτοις καὶ παρώφθη
καὶ μεθύειν ἔδοξεν, ἕωθεν δὲ προκριθεὶς τῶν ἄλλων Ἀδύρμαχος ἔμελλεν ἀπάξειν τὴν νύμφην
</p></sp></div1></body></text></TEI.2>