<?xml version="1.0" encoding="utf-8"?>
<TEI.2><text><body><p><milestone unit="section" n="18" />ἐπὶ γοῦν τοῦ
πρώτου Σεβαστοῦ καὶ τοιόνδε τι λέγεται γενέσθαι: ὁ μὲν
ἔτυχε δίκην τινὰ δικάσας ὀρθῶς καὶ ἀπολύσας ἐγκλήματος
<pb id="p.334" />
τοῦ μεγίστου ἀδίκως συκοφαντούμενον ἄνθρωπον,
ὁ δὲ χάριν ὁμολογῶν μεγάλῃ τῇ φωνῇ, Χάριν οἶδά σοι,
ἔφη, ὦ αὐτοκράτορ, ὅτι κακῶς καὶ ἀδίκως ἐδίκασας: καὶ
τῶν περὶ Σεβαστὸν ἀγανακτησάντων καὶ διασπάσασθαι
τὸν ἄνθρωπον ἐθελόντων, Παύσασθε χαλεπαίνοντες,
ἐκεῖνος ἔφη: οὐ γὰρ τὴν γλῶτταν αὐτοῦ, ἀλλὰ τὴν γνώμην
ἐξετάζειν ἄξιον. ἐκεῖνος μὲν οὕτως: σὺ δ᾽ εἴτε τὴν
γνώμην σκέψαιο, πάνυ εὔνουν εὑρήσεις, εἴτε τὴν γλῶτταν,
εὔφημος καὶ αὐτή. </p></body></text></TEI.2>