<?xml version="1.0" encoding="utf-8"?>
<TEI.2><text><body><p><milestone unit="section" n="8" />ὅτε Ἀλέξανδρος τὴν ἐν Ἰσσῷ
μάχην ἀγωνιεῖσθαι ἔμελλεν, ὡς Εὐμένης ὁ Καρδιανὸς <milestone unit="section2" n="734" />
ἐν τῇ πρὸς Ἀντίπατρον ἐπιστολῇ λέγει, ἕωθεν εἰσελθὼν
εἰς τὴν σκηνὴν αὐτοῦ ὁ Ἡφαιστίων, εἴτ᾽ ἐπιλαθόμενος
εῖτ᾽ ἐκταραχθεὶς ὥσπερ ἐγὼ εἴτε καὶ θεοῦ τινος τοῦτο
καταναγκάσαντος, ταὐτὸν ἐμοὶ ἔφη, Ὑγίαινε, βασιλεῦ,
καιρὸς ἤδη παρατάττεσθαι. ταραχθέντων δὲ τῶν παρόντων
πρὸς τὸ παράδοξον τῆς προσαγορεύσεως καὶ τοῦ
Ηφαιστίωνος ὀλίγου δεῖν ὑπ᾽ αἰδοῦς ἐκθανόντος, Ἀλέξανδρος,
Δέχομαι, εἶπε, τὴν κλῃδόνα: τὸ γὰρ σώους
ἐπανήξειν ἀπὸ τῆς μάχης ἤδη μοι ὑπέσχηται. </p></body></text></TEI.2>