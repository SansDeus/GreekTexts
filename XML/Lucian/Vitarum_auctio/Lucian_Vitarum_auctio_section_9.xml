<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="9" /> εὖ γε, ὦ προφῆτα ἢν δὲ πρίωμαί σε, τίνα με
τὸν τρόπον διασκήσεις;
</p>
            </sp>
            <sp>
               <speaker>Διογένης</speaker>
               <p> πρῶτον μὲν παραλαβών σε καὶ ἀποδύσας τὴν
τρυφὴν καὶ ἀπορίᾳ συγκατακλείσας τριβώνιον περιβαλῶ, μετὰ δὲ πονεῖν καὶ κάμνειν καταναγκάσω χαμαὶ καθεύδοντα καὶ ὕδωρ πίνοντα καὶ ὧν ἔτυχεν ἐμπιμπλάμενον, τὰ δὲ χρήματα, ἢν ἔχῃς, ἐμοὶ πειθόμενος εἰς τὴν θάλατταν φέρων ἐμβαλεῖς, γάμου δὲ ἀμελήσεις καὶ παίδων καὶ πατρίδος, καὶ πάντα σοι ταῦτα λῆρος ἔσται, καὶ τὴν πατρῴαν οἰκίαν ἀπολιπὼν ἢ τάφον οἰκήσεις ἢ πυργίον
ἔρημον ἢ καὶ πίθον ἡ πήρα δέ σοι θέρμων ἔσται μεστὴ καὶ ὀπισθογράφων βιβλίων καὶ οὕτως ἔχων εὐδαιμονέστερος εἶναι φήσεις τοῦ μεγάλου βασιλέως. ἢν μαστιγοῖ δέ τις ἢ στρεβλοῖ, τούτων
οὐδὲν ἀνιαρὸν ἡγήσῃ.
</p>
            </sp>
            <sp>
               <speaker>Ἀγοράστης</speaker>
               <p> πῶς τοῦτο φὴς τὸ μὴ ἀλγεῖν μαστιγούμενον; οὐ γὰρ χελώνης ἢ καράβου τὸ δέρμα περιβέβλημαι.
</p>
            </sp>
            <sp>
               <speaker>Διογένης</speaker>
               <p>
τὸ Εὐριπίδειον ἐκεῖνο ζηλώσεις μικρὸν
ἐναλλάξας.
</p>
            </sp>
            <sp>
               <speaker>Ἀγοράστης</speaker>
               <p>
τὸ ποῖον;
<pb id="v.2.p.468" />
               </p>
            </sp>
            <sp>
               <speaker>Διογένης</speaker>
               <p>
ἡ φρήν σοι ἀλγήσει, ἡ δὲ γλῶσσα ἔσται
ἀνάλ</p></sp></div1></body></text></TEI.2>