<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="12" /> ἄλλον κάλει τὸν Κυρηναῖον, τὸν ἐν τῇ πορφυρίδι, τὸν ἐστεφανωμένον.
</p>
            </sp>
            <sp>
               <speaker>Ἑρμῆς</speaker>
               <p>
ἄγε δή, πρόσεχε πᾶς: πολυτελὲς τὸ χρῆμα καὶ πλουσίων δεόμενον. βίος οὗτος ἥδιστος, βίος τρισμακάριστος. τίς  ἐπιθυμεῖ τρυφῆς; τίς  ὠνεῖται τὸν ἁβρότατον;
</p>
            </sp>
            <sp>
               <speaker>Ἀγοράστης</speaker>
               <p> ἐλθὲ σὺ καὶ λέγε ἅπερ εἰδὼς τυγχάνεις:
ὠνήσομαι γάρ σε, ἢν ὠφέλιμος ᾖς.
</p>
            </sp>
            <sp>
               <speaker>Ἑρμῆς</speaker>
               <p>
μὴ ἐνόχλει αὐτόν, ὦ βέλτιστε, μηδὲ ἀνάκρινε: μεθύει γάρ. ὥστε οὐκ ἂν ἀποκρίναιτό σοι, τὴν γλῶτταν, ὡς ὁρᾷς, διολισθάνων
<pb id="v.2.p.472" />
               </p>
            </sp>
            <sp>
               <speaker>Ἀγοράστης</speaker>
               <p> καὶ τίς ἂν εὖ φρονῶν πρίαιτο διεφθαρμένον
οὕτω καὶ ἀκόλαστον ἀνδράποδον; ὅσον δὲ καὶ ἀποπνεῖ μύρων, ὡς δὲ καὶ σφαλερὸν βαδίζει καὶ παράφορον. ἀλλὰ κἂν σύ γε, ὦ Ἑρμῆ, λέγε
ὁποῖα πρόσεστιν αὐτῷ καὶ ἃ μετιὼν τυγχάνει.
</p>
            </sp>
            <sp>
               <speaker>Ἑρμῆς</speaker>
               <p>
τὸ μὲν ὅλον, συμβιῶναι δεξιὸς καὶ συμπιεῖν ἱκανὸς καὶ κωμάσαι μετὰ αὐλητρίδος ἐπιτήδειος ἐρῶντι καὶ ἀσώτῳ δεσπότῃ: τὰ ἄλλα δὲ πεμμάτων ἐπιστήμων καὶ ὀψοποιὸς ἐμπειρότατος, καὶ ὅλως σοφιστὴς ἡδυπαθείας. ἐπαιδεύθη μὲν οὖν Ἀθήνησιν, ἐδούλευσε δὲ καὶ περὶ Σικελίαν τοῖς τυράννοις καὶ σφόδρα εὐδοκίμει παρ᾽ αὐτοῖς. τὸ
δὲ κεφάλαιον τῆς προαιρέσεως, ἁπάντων καταφρονεῖν, ἅπασι χρῆσθαι, πανταχόθεν ἐρανίζεσθαι τὴν ἡδονήν.
</p>
            </sp>
            <sp>
               <speaker>Ἀγοράστης</speaker>
               <p> ὥρα σοι ἄλλον περιβλέπειν τῶν πλουσίων τούτων καὶ πολυχρημάτων: ἐγὼ μὲν γὰρ οὐκ ἐπιτήδειος ἱλαρὸν ὠνεῖσθαι βίον.
</p>
            </sp>
            <sp>
               <speaker>Ἑρμῆς</speaker>
               <p>
Ἄπρατος ἔοικεν ἡμῖν οὗτος, ὦ Ζεῦ, μένειν.
</p>
            </sp>
            <sp>
               <speaker>Ζεύς</speaker>
               <p>
                  </p></sp></div1></body></text></TEI.2>