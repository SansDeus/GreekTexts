<?xml version="1.0" encoding="utf-8"?>
<TEI.2><text><body><p><milestone unit="section" n="4" />ἀλλὰ
<lb />Τόξαρις Σκυθιστὶ προσειπὼν αὐτόν, Οὐ σύ, ἔφη, Ἀνάχαρσις
<lb />ὢν τυγχάνεις ὁ Δαυκέτου; ἐδάκρυσεν ὑφ᾽ ἡδονῆς
<lb />ὁ Ἀνάχαρσις, ὅτι καὶ ὁμόφωνον εὑρήκει τινά, καὶ τοῦτον
<lb /><milestone unit="section2" n="864" /> εἰδότα ὅστις ἦν ἐν Σκύθαις, καὶ ἤρετο, Σὺ δὲ πόθε
<lb />οἶσθα ἡμᾶς, ὦ ξένε; καὶ αὐτός, ἔφη, ἐκεῖθέν εἰμι παρ᾽
<lb />ὑμῶν, Τόξαρις τοὔνομα, οὐ τῶν ἐπιφανῶν, ὥστε καὶ
<lb />ἐγνῶσθαι ἄν σοι κατ᾽ αὐτό. μῶν, ἔφη, σὺ ὁ Τόξαρις εἶ,
<lb />περὶ οὗ ἐγὼ ἤκουσα ὥς τις Τόξαρις ἔρωτι τῆς Ἑλλάδος
<lb />ἀπολιπὼν καὶ γυναῖκα ἐν Σκυθίᾳ καὶ παιδία νεογνὰ οἴχοιτο
<lb />ἐς Ἀθήνας καὶ νῦν διατρίβοι κεῖθι τιμώμενος ὑπὸ
<lb />τῶν ἀρίστων; ἐγώ, ἔφη, ἐκεῖνός εἰμι, εἴ τις κἀμοῦ λόγος
<lb />ἔτι παρ᾽ ὑμῖν. οὐκοῦν, ἦ δ᾽ ὃς ὁ Ἀνάχαρσις, μαθητήν
<lb />σου ἴσθι με γεγενημένον καὶ ζηλωτὴν τοῦ ἔρωτος ὃν ἠράσθης,
<lb />ἰδεῖν τὴν Ἑλλάδα, καὶ κατά γε τὴν ἐμπορίαν ταύτην
<lb />ἀποδημήσας ἥκω σοι μυρία παθὼν ἐν τοῖς διὰ μέσου
<lb />ἔθνεσι, καὶ εἴ γε μὴ σοὶ ἐνέτυχον, ἔγνωστο ἤδη πρὶν
<lb />ἥλιον δῦναι, ὀπίσω αὖθις ἐπὶ ναῦν κατιέναι: οὕτως ἐτεταράγμην
<lb />ξένα καὶ ἄγνωστα πάντα ὁρῶν. ἀλλὰ πρὸς
<lb />Ἀκινάκου καὶ Ζαμόλξιδος, τῶν πατρῴων ἡμῖν θεῶν, σύ
<lb />με, ὦ Τόξαρι, παραλαβὼν ξενάγησον καὶ δεῖξον τὰ κάλλιστα
<lb />τῶν Ἀθήνησιν, εἶτα καὶ τὰ ἐν τῇ ἄλλῃ Ἑλλάδι, νόμων
<lb />τε τοὺς ἀρίστους καὶ ἀνδρῶν τοὺς βελτίστους καὶ
<lb />ἤθη καὶ πανηγύρεις καὶ βίον αὐτῶν καὶ πολιτείαν, δι᾽ <lb /><milestone unit="section2" n="865" /> ἅπερ σύ τε κἀγὼ μετὰ σὲ τοσαύτην ὁδὸν ἥκομεν, καὶ μὴ
<lb />περιίδῃς ἀθέατον αὐτῶν ἀναστρέψοντα. </p></body></text></TEI.2>