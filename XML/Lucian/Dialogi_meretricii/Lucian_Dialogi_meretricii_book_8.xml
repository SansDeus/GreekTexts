<?xml version="1.0" encoding="utf-8"?>
<TEI.2><text><body><div1 type="book" n="8" org="uniform" sample="complete"><head><pb id="reitz.v.2.p.299" /> Ἀμπελὶς καὶ Χρυσίς.</head>
<milestone unit="section" n="1" /><sp><speaker>Ἀμπελίς</speaker><p> ὅστις δέ, ὦ Χρυσί, μήτε ζηλοτυπεῖ μήτε
ὀργίζεται μήτε ἐρράπισέ ποτε ἢ περιέκειρεν ἢ τὰ ἱμάτια
περιέσχισεν, ἔτι ἐραστὴς ἐκεῖνός ἐστιν;
</p></sp><sp><speaker>Χρυσίς</speaker><p> οὐκοῦν ταῦτα μόνα ἐρῶντος, ὦ Ἀμπελί, δείγματα;
</p></sp><sp><speaker>Ἀμπελίς</speaker><p> ναί, τοῦτ᾽ ἀνδρὸς θερμοῦ: ἐπεὶ τἆλλα, φιλήματα
καὶ δάκρυα καὶ ὅρκοι καὶ τὸ πολλάκις ἥκειν ἀρχομένου
ἔρωτος σημεῖον καὶ φυομένου ἔτι: τὸ δὲ πῦρ
ὅλον ἐκ τῆς ζηλοτυπίας ἐστίν. ὥστε εἰ καὶ σέ, ὡς φής, ὁ
Γοργίας ῥαπίζει καὶ ζηλοτυπεῖ, χρηστὰ ἔλπιζε καὶ εὔχου ἀεὶ τὰ αὐτὰ ποιεῖν.
</p></sp><sp><speaker>Χρυσίς</speaker><p> τὰ αὐτά; τί λέγεις; ἀεὶ ῥαπίζειν με;
</p></sp><sp><speaker>Ἀμπελίς</speaker><p> οὐχί, ἀλλ᾽ ἀνιᾶσθαι, εἰ μὴ πρὸς μόνον αὐτὸν
<pb id="p.251" />
βλέποις. ἐπεὶ εἰ μὴ ἐρᾷ γε, τί ἂν ἔτι ὀργίζοιτο, εἰ σύ
τινα ἕτερον ἐραστὴν ἔχεις;
</p></sp><sp><speaker>Χρυσίς</speaker><p> ἀλλ᾽ οὐδὲ ἔχω ἔγωγε: ὁ δὲ μάτην ὑπέλαβε
τὸν πλούσιόν μου ἐρᾶν, διότι ἄλλως ἐμνημόνευσά ποτε αὐτοῦ.
</p></sp><sp><speaker>Ἀμπελίς</speaker><p><milestone unit="section" n="2" /> καὶ τοῦτο ἡδὺ τὸ ὑπὸ πλουσίων οἴεσθαι
σπουδάζεσθαί σε: οὕτω γὰρ ἀνιάσεται μᾶλλον καὶ φιλοτιμήσεται,
ὡς μὴ ὑπερβάλοιντο αὐτὸν οἱ ἀντερασταί.
</p></sp><sp><speaker>Χρυσίς</speaker><p> καὶ μὴν οὗτός γε μόνον ὀργίζεται καὶ ῥαπίζει, δίδωσι δὲ οὐδέν.
</p></sp><sp><speaker>Ἀμπελίς</speaker><p> ἀλλὰ δώσει: ζηλότυποι γὰρ καὶ μάλιστα λυπηθήσονται.
</p></sp><sp><speaker>Χρυσίς</speaker><p> οὐκ οἶδ᾽ ὅπως ῥαπίσματα λαμβάνειν βούλει με, ὦ Ἀμπελίδιον. <pb id="reitz.v.2.p.300" />
</p></sp><sp><speaker>Ἀμπελίς</speaker><p> οὔκ, ἀλλ᾽. ὡς οἶμαι, μεγάλοι ἔρωτες γίγνονται,
εἰ πύθοιτο ἀμελεῖσθαι, εἰ δὲ πιστεύσει μόνος ἔχειν,
ἀπομαραίνεταί πως ἡ ἐπιθυμία. ταῦτα λέγω πρὸς σὲ εἴκοσιν
ὅλοις ἔτεσιν ἑταιρήσασα, σὺ δὲ ὀκτωκαιδεκαέτις,
οἶμαι, ἢ ἔλαττον οὖσα τυγχάνεις. εἰ βούλει δέ, καὶ διηγήσομαι
ἃ ἔπαθόν ποτε οὐ πάνυ πρὸ πολλῶν ἐτῶν: ἤρα
μου Δημόφαντος ὁ δανειστὴς ὁ κατόπιν οἰκῶν τῆς Ποικίλης.
οὗτος οὐδεπώποτε πλέον τι πέντε δραχμῶν δέδωκε
καὶ ἠξίου δεσπότης εἶναι. ἤρα δέ, ὦ Χρυσί, ἐπιπόλαιόν
τινα ἔρωτα οὔτε ὑποστένων οὔτε δακρύων οὔτε
ἀωρὶ παραγιγνόμενος ἐπὶ τὰς θύρας, ἀλλ᾽ αὐτὸ μόνον
συνεκάθευδέ μοι ἐνίοτε, καὶ τοῦτο διὰ μακροῦ. <milestone unit="section" n="3" />ἐπειδὴ
δὲ ἐλθόντα ποτὲ ἀπέκλεισα — Καλλίδης γὰρ ὁ γραφεὺς
ἔνδον ἦν δέκα δραχμὰς πεπομφώς — τὸ μὲν πρῶτον
ἀπῆλθέ μοι λοιδορησάμενος: ἐπεὶ δὲ πολλαὶ μὲν διῆλθον
ἡμέραι, ἐγὼ δὲ οὐ προσέπεμπον, ὁ Καλλίδης δὲ ἔνδον
ἦν αὖθις, ὑποθερμαινόμενος ἤδη τότε ὁ Δημόφαντος
καὶ αὐτὸς ἀναφλέγεται ἐς τὸ πρᾶγμα καὶ ἐπιστάς ποτε
<pb id="p.252" />
ἀνεῳγμένην τηρήσας τὴν θύραν ἔκλαεν, ἔτυπτεν, ἠπείλει
φονεύσειν, περιερρήγνυε τὴν ἐσθῆτα, ἅπαντα ἐποίει,
καὶ τέλος τάλαντον δοὺς μόνος εἶχεν ὀκτὼ ὅλους μῆνας.
<pb id="reitz.v.2.p.301" /> ἡ γυνὴ δὲ αὐτοῦ πρὸς ἅπαντας ἔλεγεν ὡς ὑπὸ φαρμάκων
ἐκμήναιμι αὐτόν. τὸ δὲ ἦν ἄρα ζηλοτυπία τὸ φάρμακον.
ὥστε, ὦ Χρυσί, καὶ σὺ χρῶ ἐπὶ τὸν Γοργίαν τῷ αὐτῷ
φαρμάκῳ: πλούσιος δὲ ὁ νεανίσκος ἔσται, ἤν τι ὁ πατὴρ αὐτοῦ πάθῃ.</p></sp></div1></body></text></TEI.2>