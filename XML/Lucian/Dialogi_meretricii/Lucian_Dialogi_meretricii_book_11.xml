<?xml version="1.0" encoding="utf-8"?>
<TEI.2><text><body><div1 type="book" n="11" org="uniform" sample="complete"><head>Τρύφαινα καὶ Χαρμίδης.</head>
<milestone unit="section" n="1" /><sp><speaker>Τρύφαινα</speaker><p> ἑταίραν δέ τις παραλαβὼν πέντε δραχμὰς
τὸ μίσθωμα δοὺς καθεύδει ἀποστραφεὶς δακρύων καὶ
στένων; ἀλλ᾽ οὔτε πέπωκας ἡδέως, οἶμαι, οὔτε δειπνῆσαι
μόνος ἠθέλησας: ἔκλαες γὰρ καὶ παρὰ τὸ δεῖπνον,
ἑώρων γάρ: καὶ νῦν δὲ οὐ διαλέλοιπας ἀνολολύζων ὥς2περ
βρέφος. ταῦτα οὖν, ὦ Χαρμίδη, τίνος ἕνεκα ποιεῖς;
μὴ ἀποκρύψῃ με, ὡς ἂν καὶ τοῦτο ἀπολαύσω τῆς νυκτὸς
ἀγρυπνήσασα μετὰ σοῦ.
</p></sp><sp><speaker>Χαρμίδης</speaker><p> ἔρως με ἀπόλλυσιν, ὦ Τρύφαινα, καὶ
οὐκέτ᾽ ἀντέχω πρὸς τὸ δεινόν.
</p></sp><sp><speaker>Τρύφαινα</speaker><p> ἀλλ᾽ ὅτι μὲν οὐκ ἐμοῦ ἐρᾷς, δῆλον: οὐ γὰρ
ἂν ἔχων με ἠμέλεις καὶ ἀπωθοῦ περιπλέκεσθαι θέλουσαν
καὶ τέλος διετείχιζες τὸ μεταξὺ ἡμῶν τῷ ἱματίῳ δεδιὼς
μὴ ψαύσαιμί σου. τίς δὲ ὅμως ἐκείνη ἐστίν, εἰπέ: τάχα
<pb id="reitz.v.2.p.309" /> γὰρ ἄν τι καὶ συντελέσαιμι πρὸ τὸν ἔρωτα, οἶδα γὰρ ὡς
χρὴ τὰ τοιαῦτα διακονεῖσθαι.
</p></sp><sp><speaker>Χαρμίδης</speaker><p> καὶ μὴν οἶσθα καὶ πάνυ ἀκριβῶς αὐτὴν
κἀκείνη σέ: οὐ γὰρ ἀφανὴς ἑταίρα ἐστίν.
</p></sp><sp><speaker>Τρύφαινα</speaker><p><milestone unit="section" n="2" /> εἰπὲ τοὔνομα, ὦ Χαρμίδη.
</p></sp><sp><speaker>Χαρμίδης</speaker><p> Φιλημάτιον, ὦ Τρύφαινα.
</p></sp><sp><speaker>Τρύφαινα</speaker><p> ὁποτέραν λέγεις; δύο γάρ εἰσι: τὴν ἐκ Πειραιῶς,
τὴν ἄρτι διακεκορευμένην, ἧς ἐρᾷ Δάμυλλος ὁ
τοῦ νῦν στρατηγοῦντος υἱός, ἢ τὴν ἑτέραν, ἣν Παγίδα ἐπικαλοῦσιν;
</p></sp><sp><speaker>Χαρμίδης</speaker><p> ἐκείνην, καὶ ἑάλωκα ὁ κακοδαίμων καὶ
συνείλημμαι πρὸς αὐτῆς.
<pb id="p.259" />
</p></sp><sp><speaker>Τρύφαινα</speaker><p> οὐκοῦν δι᾽ ἐκείνην ἔκλαες;
</p></sp><sp><speaker>Χαρμίδης</speaker><p> καὶ μάλα.
</p></sp><sp><speaker>Τρύφαινα</speaker><p> πολύς δὲ χρόνος ἔστι σοι ἐρῶντι ἢ νεοτελής τις εἶ;
</p></sp><sp><speaker>Χαρμίδης</speaker><p> οὐ νεοτελής, ἀλλὰ μῆνες ἑπτὰ σχεδὸν ἀπὸ
Διονυσίων, ὅτε πρῶτον εἶδον αὐτην.
</p></sp><sp><speaker>Τρύφαινα</speaker><p> εἶδες δὲ ὅλην ἀκριβῶς, ἢ τὸ πρόσωπον μόνον
καὶ ὅσα τοῦ σώματος φανερά, <del status="unremarkable">ἃ εἶδες Φιληματίου,</del>
καὶ ὡς χρῆν γυναῖκα πέντε καὶ τετταράκοντα ἔτη γεγονυῖαν ἤδη;
</p></sp><sp><speaker>Χαρμίδης</speaker><p> καὶ μὴν ἐπόμνυται δύο καὶ εἴκοσιν εἰς τὸν
ἐσόμενον Ἐλαφηβολιῶνα τελέσειν.
</p></sp><sp><speaker>Τρύφαινα</speaker><p><milestone unit="section" n="3" /> σὺ δὲ ποτέροις πιστεύσειας ἄν, τοῖς ἐκείνης
ὅρκοις ἢ τοῖς σεαυτοῦ ὀφθαλμοῖς; ἐπίσκεψαι γὰρ
ἀκριβῶς ὑποβλέψας ποτὲ τοὺς κροτάφους αὐτῆς, ἔνθα
μόνον τὰς αὐτῆς τρίχας ἔχει: τὰ δὲ ἄλλα φενάκη βαθεῖα.
περὶ δὲ τοὺς κροτάφους ὁπόταν ἀσθενήσῃ τὸ φάρμακον,
ᾧ βάπτεται, ὑπολευκαίνεται τὰ πολλά. καίτοι τί τοῦτο;
βίασαί ποτε καὶ γυμνὴν ἰδεῖν.
</p></sp><sp><speaker>Χαρμίδης</speaker><p> οὐδεπώποτέ μοι πρὸς τοῦτο ἐνέδωκεν.
</p></sp><sp><speaker>Τρύφαινα</speaker><p> εἰκότως: ἠπίστατο γὰρ μυσαχθησόμενόν σε
τὰς αὐτῆς λεύκας. ὅλη δὲ ἀπὸ τοῦ αὐχένος ἐς τὰ γόνατα
παρδάλει ἔοικεν. ἀλλὰ σὺ ἐδάκρυες τοιαύτῃ μὴ συνών; <pb id="reitz.v.2.p.310" />
ἦ που τάχα καὶ ἐλύπει σε καὶ ὑπερεώρα;
</p></sp><sp><speaker>Χαρμίδης</speaker><p> ναί, ὦ Τρύφαινα, καίτοι τοσαῦτα παρ᾽ 
ἐμοῦ λαμβάνουσα. καὶ νῦν ἐπειδὴ χιλίας αἰτούσῃ οὐκ εἶχον
διδόναι ῥᾳδίως ἅτε ὑπὸ πατρὶ φειδομένῳ τρεφόμενος,
Μοσχίωνα ἐσδεξαμένη ἀπέκλεισέ με, ἀνθ᾽ ὧν λυπῆσαι
καὶ αὐτὸς θέλων αὐτὴν σὲ παρείληφα.
</p></sp><sp><speaker>Τρύφαινα</speaker><p> μὰ τὴν Ἀφροδίτην οὐκ ἄν ἧκον, εἴ μοι
προεῖπέ τις ὡς ἐπὶ τούτοις παραλαμβανοίμην, λυπῆσαι
17%2
<pb id="p.260" />
ἄλλην, καὶ ταῦτα Φιλημάτιον τὴν σορόν. ἀλλ᾽ ἄπειμι, καὶ
γὰρ ἤδη τρίτον τοῦτο ᾖσεν ἀλεκτρυών.
</p></sp><sp><speaker>Χαρμίδης</speaker><p><milestone unit="section" n="4" /> μὴ σύ γε οὕτως ταχέως, ὦ Τρύφαινα:
εἰ γὰρ ἀληθῆ ἐστιν ἃ φὴς περὶ Φιληματίου, τὴν πηνήκην
καὶ ὅτι βάπτεται καὶ τὸ τῶν ἄλλων ἀλφῶν, οὐδὲ προς2βλέπειν
ἂν ἔτι δυναίμην αὐτῇ.
</p></sp><sp><speaker>Τρύφαινα</speaker><p> ἐροῦ τὴν μητέρα, εἴ ποτε λέλουται μετ᾽ αὐτῆς:
περὶ γὰρ τῶν ἐτῶν κἂν ὁ πάππος διηγήσεταί σοι, εἴ γε ζῇ ἔτι.
</p></sp><sp><speaker>Χαρμίδης</speaker><p> οὐκοῦν ἐπειδὴ τοιαύτη ἐκείνη, ἀφῃρήσθω
μὲν ἤδη τὸ διατείχισμα, περιβάλλωμεν δὲ ἀλλήλους καὶ
φιλῶμεν καὶ ἀληθῶς συνῶμεν: Φιλημάτιον δὲ πολλὰ χαιρέτω.</p></sp></div1></body></text></TEI.2>