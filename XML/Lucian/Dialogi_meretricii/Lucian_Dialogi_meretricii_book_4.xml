<?xml version="1.0" encoding="utf-8"?>
<TEI.2><text><body><div1 type="book" n="4" org="uniform" sample="complete"><head>μέλιττα καὶ Βάκχις.</head>
<milestone unit="section" n="1" /><sp><speaker>Μέλιττα</speaker><p> εἴ τινα οἶσθα, Βακχί, γραῦν, οἷαι πολλαὶ
Θετταλαὶ λέγονται ἐπᾴδουσαι  καὶ ἐρασμίους ποιοῦσαι, εἰ
καὶ πάνυ μισουμένη γυνὴ τυγχάνοι, οὕτως ὄναιο, παραλαβοῦσα
ἧκέ μοι: θαἰμάτια γὰρ καὶ τὰ χρυσία ταῦτα
προείμην ἡδέως, εἰ μόνον ἴδοιμι ἐπ᾽ ἐμὲ αὖθις ἀναστρέψαντα
Χαρῖνον μισήσαντα τὴν Σιμίχην ὡς νῦν ἐμέ.
</p></sp><sp><speaker>Βάκχις</speaker><p> τί φής; οὐκέτι σύνεστιν — ἀλλὰ παρὰ τὴν
Σιμίχην, ὦ Μέλιττα, οἴχεται Χαρῖνος — δι᾽ ἣν τοσαύτας
ὀργὰς τῶν γονέων ἠνέσχετο οὐ βουληθεὶς τὴν πλουσίαν
ἐκείνην γῆμαι πέντε προικὸς τάλαντα, ὡς ἔλεγον, ἐπιφερομένην;
μέμνημαι γὰρ ταῦτά σου ἀκούσασα.
</p></sp><sp><speaker>Μέλιττα</speaker><p> ἅπαντα ἐκεῖνα οἴχεται, ὦ Βακχί, καὶ πέμπτην
ταύτην ἡμέραν οὐδ᾽ ἑώρακα ὅλως αὐτόν, ἀλλὰ πίνουσι
παρὰ τῷ συνεφήβῳ Παμμένει αὐτός τε καὶ Σιμίχη.
</p></sp><sp><speaker>Βάκχις</speaker><p><milestone unit="section" n="2" /> δεινά, ὦ Μέλιττα, πέπονθας. ἀλλὰ τι
καὶ ὑμᾶς διέστησεν; ἔοικε γὰρ οὐ μικρὸν τοῦτ᾽ εἶναι.
<pb id="p.241" />
</p></sp><sp><speaker>Μέλιττα</speaker><p> τὸ μὲν ὅλον οὐδὲ εἰπεῖν ἔχω: πρῴην δὲ ἀνελθὼν
ἐκ Πειραιῶς — κατεληλύθει γὰρ, οἶμαι, χρέος τι
άπαιτήσων πέμψαντος τοῦ πατρός — οὔτε με προσέβλεψεν <pb id="reitz.v.2.p.287" />
ἐσελθὼν οὔτε προσήκατο ὡς ἔθος προσδραμοῦσαν,
ἀποσεισάμενος δὲ περιπλακῆναι θέλουσαν, Ἄπιθι, φησί,
πρὸς τὸν ναύκληρον Ἑρμότιμον ἢ τὰ ἐπὶ τῶν τοίχων γεγραμμένα
ἐν τῷ Κεραμεικῷ ἀνάγνωθι, ὅπου κατεστηλίτευται
ὑμῶν τὰ ὀνόματα. τίνα Ἑρμότιμον, τίνα, ἔφην,
ἢ ποίαν στήλην λέγεις; ὁ δὲ οὐδὲν ἀποκρινάμενος οὐδὲ
δειπνήσας ἐκάθευδεν ἀποστραφείς. πόσα οἴει ἐπὶ τούτῳ
μεμηχανῆσθαί με περιλαμβάνουσαν ἐπισιρέφουσαν φιλοῦσαν
ἀπεστραμμένου τὸ μετάφρενον; ὁ δ᾽ οὐδ᾽ ὁπωστιοῦν
ὑπεμαλάχθη, ἀλλ᾽ εἴ μοι, φησίν, ἐπὶ πλέον ἐνοχλήσειας,
ἄπειμι ἤδη, εἰ καὶ μέσαι νύκτες εἰσίν.
</p></sp><sp><speaker>Βάκχις</speaker><p><milestone unit="section" n="3" /> ὅμως ᾔδεις τὸν Ἑρμότιμον;
</p></sp><sp><speaker>Μέλιττα</speaker><p> ἀλλά με ἴδοις, ὦ Βακχί, ἀθλιώτερον διάγουσαν
ἢ νῦν ἔχω, εἴ τινα ἐγὼ ναύκληρον Ἑρμότιμον οἶδα.
πλὴν ἀλλ᾽ ὁ μὲν ἕωθεν ἀπεληλύθει τοῦ ἀλεκτρυόνος εὐθὺς
ᾄσαντος ἀνεγρόμενος, ἐγὼ δὲ ἐμεμνήμην ὅτι κατὰ
τοίχου τινὸς ἔλεγε καταγεγράφθαι τοὔνομα ἐν Κεραμεικῷ:
ἔπεμψα οὖν Ἀκίδα κατασκεψομένην: ἡ δ᾽ ἄλλο μὲν
οὐδὲν εὗρε, τοῦτο δὲ μόνον ἐπιγεγραμμένον ἐσιόντων
ἐπὶ τὰ δεξιὰ πρὸς τῷ Διπύλῳ, Μέλιττα φιλεῖ Ἑρμότιμον,
καὶ μικρὸν αὖθις ὑποκάτω, Ὁ ναύκληρος Ἑρμότιμος φιλεῖ Μέλιτταν.
</p></sp><sp><speaker>Βάκχις</speaker><p> ὢ τῶν περιέργων νεανίσκων. συνίημι γάρ.
λυπῆσαί τις θέλων τὸν Χαρῖνον ἐπέγραψε ζηλότυπον
ὄντα εἰδώς: ὁ δὲ αὐτίκα ἐπίστευσεν. εἰ δέ που ἴδοιμι
αὐτόν, διαλέξομαι. ἄπειρός ἐστι καὶ παῖς ἔτι.
</p></sp><sp><speaker>Μέλιττα</speaker><p> ποῦ δ᾽ ἂν ἴδοις ἐκεῖνον, ὃς ἐγκλεισάμενος
ἑαυτὸν σύνεστι τῇ Σιμίχῃ; οἱ γονεῖς δὲ ἔτι παρ᾽ ἐμοὶ ζητοῦσιν
λυξιαν. ιιι. 16
<pb id="p.242" />

αὐτόν. ἀλλ᾽ εἴ τινα εὕροιμι, ὦ Βακχί, γραῦν, ὡς
<pb id="reitz.v.2.p.288" /> ἔφην: ἀποσώσειε γὰρ ἂν φανεῖσα.
</p></sp><sp><speaker>Βάκχις</speaker><p><milestone unit="section" n="4" /> ἔστιν, ὦ φιλτάτη, ὅτι χρησίμη φαρμακίς,
Σύρα τὸ γένος, ὠμὴ ἔτι καὶ συμπεπηγυῖα, ἥ μοί
ποτε Φανίαν χαλεπαίνοντα κἀκεῖνον εἰκῆ, ὥσπερ Χαρῖνος,
διήλλαξε μετὰ μῆνας ὅλους τέτταρας, ὅτε ἐγὼ μὲν
ἤδη ἀπεγνώκειν, ὁ δὲ ὑπὸ τῶν ἐπῳδῶν ἧκεν αὖθις ἐπ᾽ ἐμέ.
</p></sp><sp><speaker>Μέλιττα</speaker><p> τί δὲ ἔπραξεν ἡ γραῦς, εἴπερ ἔτι μέμνησαι;
</p></sp><sp><speaker>Βάκχις</speaker><p> λαμβάνει μὲν οὐδὲ πολύν, ὦ Μέλιττα, τὸν
μισθόν, ἀλλὰ δραχμὴν καὶ ἄρτον: ἐπικεῖσθαι δὲ δεῖ μετὰ
τῶν ἁλῶν καὶ ὀβολοὺς ἑπτὰ καὶ θεῖον καὶ δᾷδα. ταῦτα
δὲ ἡ γραῦς λαμβάνει, καὶ κρατῆρα κεκερᾶσθαι δεῖ καὶ
πίνειν ἐκείνην μόνην. δεήσει δέ τι αὐτοῦ ἀνδρὸς εἶναι,
οἷον ἱμάτια ἢ κρηπῖδας ἢ ὀλίγας τῶν τριχῶν ἤ τι τῶν τοιούτων.
</p></sp><sp><speaker>Μέλιττα</speaker><p> ἔχω τὰς κρηπῖδας αὐτοῦ.
</p></sp><sp><speaker>Βάκχις</speaker><p><milestone unit="section" n="5" /> ταύτας κρεμάσασα ἐκ παττάλου ὑποθυμιᾷ
τῷ θείῳ, πάττουσα καὶ τῶν ἁλῶν ἐπὶ τὸ πῦρ: ἐπιλέγει
δὲ ἀμφοῖν τὰ ὀνόματα καὶ τὸ ἐκείνου καὶ τὸ σόν.
εἶτα ἐκ τοῦ κόλπου προκομίσασα ῥόμβου ἐπιστρέφει
ἐπῳδήν τινα λέγουσα ἐπιτρόχῳ τῇ γλώττῃ, βαρβαρικὰ
καὶ φρικώδη ὀνόματα. ταῦτα ἐποίησε τότε. καὶ μετ᾽ οὐ
πολὺ Φανίας, ἅμα καὶ τῶν συνεφήβων ἐπιτιμησάντων
αὐτῷ καὶ τῆς Φοιβίδος, ᾗ συνῆν, πολλὰ αἰτούσης, ἧκέ
μοι, τί πλέον; ὑπὸ τῆς ἐπῳδῆς ἀγόμενος. ἔτι δὲ καὶ τοῦτό
με σφόδρα κατὰ τῆς Φοιβίδος τὸ μίσηθρον ἐδιδάξατο, τηρήσασαν
τὸ ἴχνος, ἐπὰν ἀπολίποι, ἀμαυρώσασαν ἐπιβῆναι
μὲν τῷ ἀριστερῷ ἐκείνης τὸν ἐμὸν δεξιόν, τῷ δεξιῷ
<pb id="reitz.v.2.p.289" /> δὲ τὸν ἀριστερὸν ἔμπαλιν καὶ λέγειν, Ἐπιβέβηκά σοι καὶ
ὑπεράνω εἰμί: καὶ ἐποίησα ὡς προσέταξε.
</p></sp><sp><speaker>Μέλιττα</speaker><p> μὴ μέλλε, μὴ μέλλε, ὦ Βακχί, κάλει ἤδη τὴν
<pb id="p.243" />

Σύραν. σὺ δέ, ὦ Ἀκί, τὸν ἄρτον καὶ τὸ θεῖον καὶ τα
ἄλλα πάντα πρὸς τὴν ἐπῳδὴν εὐτρέπιζε.</p></sp></div1></body></text></TEI.2>