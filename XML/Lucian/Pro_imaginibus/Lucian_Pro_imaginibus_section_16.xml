<?xml version="1.0" encoding="utf-8"?>
<TEI.2><text><body><div1 org="uniform" sample="complete"><sp><p><milestone unit="section" n="16" /> ἀλλὰ ἐκεῖνο ἀνιαρόν, ὦ Πολύστρατε, ὅτι μὴ
ἐκείνης παρούσης ποιήσομαι τοὺς λόγους: μακρῷ γὰρ ἂν οὕτως ἄμεινον ἦν. νῦν δὲ ἀνάγκη ἀπ᾽ ἐντολῆς ἀπολογήσασθαι. ἀλλ᾽ εἴ μοι τοιοῦτος
ἀγγελιαφόρος γένοιο πρὸς αὐτὴν οἷος παρ᾽ ἐκείνης
πρὸς μὲ γεγένησαι, τολμήσω ἀναρρῖψαι τὸν κύβον,
</p>
            </sp>
            <sp>
               <speaker>Πολύστρατος</speaker>
               <p> θάρρει, ὦ Λυκῖνε, τούτου γε ἕνεκα, ὡς οὐ
φαῦλόν με ὑποκριτὴν ἕξων τῆς ἀπολογίας, πειρώμενος διὰ βραχέων εἰπεῖν, ὡς ἂν μᾶλλον μνημονεύσαιμι.
</p>
            </sp>
            <sp>
               <speaker>Λυκῖνος</speaker>
               <p> . καὶ μὴν πάνυ μὲν ἔδει μοι μακρῶν τῶν λόγων πρὸς οὕτω σφοδρὰν τὴν κατηγορίαν. ὅμως δὲ σοῦ ἕνεκα ἐπιτεμοῦμαι τὴν ἀπολογίαν. καὶ παρ᾽ ἐμοῦ τοίνυν τάδε αὐτῇ ἀπάγγελλε.
</p>
            </sp>
            <sp>
               <speaker>Πολύστρατος</speaker>
               <p> μηδαμῶς, ὦ Λυκῖνε, ἀλλ᾽ ὥσπερ αὐτῆς ἐκείνης παρούσης λέγε τὸν λόγον, εἶτ᾽ ἐγὼ μιμήσομαί σε πρὸς αὐτήν.
</p>
            </sp>
            <sp>
               <speaker>Λυκῖνος</speaker>
               <p>
οὐκοῦν ἐπειδήπερ οὕτω σοι δοκεῖ, ὦ Πολύστρατε, ἡ μὲν πάρεστι καὶ προείρηκε δηλαδὴ ἐκεῖνα ὁπόσα σὺ παρ᾽ αὐτῆς ἀπήγγειλας, ἡμᾶς δὲ χρὴ τῶν δευτέρων λόγων ἐνάρχεσθαι. καίτοι —
οὐ γὰρ ὀκνήσω πρὸς σὲ εἰπεῖν ὃ πέπονθα — οὐκ
<pb id="v.4.p.316" />
οἶδ᾽ ὅπως φοβερώτερόν μοι τὸ πρᾶγμα πεποίηκας, καὶ ὡς ὁρᾷς ἱδρῶ τε ἤδη καὶ δέδοικα καὶ μονονουχὶ καὶ ὁρᾶν αὐτὴν οἴομαι, καὶ τὸ πρᾶγμα πολλήν μοι τὴν ταραχὴν ἐμπεποίηκεν. ἄρξομαι δ᾽ ὅμως:
οὐ γὰρ οἷόν τε ἀναδῦναι ἤδη παρούσης.
</p>
            </sp>
            <sp>
               <speaker>Πολύστρατος</speaker>
               <p> καὶ νὴ Δία πολλὴν τὴν εὐμένειαν ἐπιφαίνει
τῷ προσώπῳ: φαιδρὰ γὰρ ὡς ὁρᾷς καὶ προσηνής.
ὥστε θαρρῶν λέγε τὸν λόγον.
</p>
            </sp>
            <sp>
               <speaker>Λυκῖνος</speaker>
               <p>
                  </p></sp></div1></body></text></TEI.2>