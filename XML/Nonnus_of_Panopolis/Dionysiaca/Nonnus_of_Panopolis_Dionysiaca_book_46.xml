<?xml version="1.0" encoding="utf-8"?>
<TEI.2><text><body><div1 type="book" n="46" org="uniform" sample="complete">
<head><lb rend="displayNum" n="1" />ἕκτον τεσσαρακοστὸν ἴδε πλέον, ἧχι νοήσεις
<lb rend="displayNum" n="2" />Πενθέος ἄκρα κάρηνα καὶ ὠλεσίτεκνον Ἀγαύην.</head>
<p><lb rend="displayNum" n="1" />ἀλλ᾽ ὅτε δὴ γίνωσκεν ἄναξ θρασύς, ὅττι λυθέντος
<lb rend="displayNum" n="2" />αὐτομάτου δεσμοῖο σιδηροφόρων ἀπὸ χειρῶν
<lb rend="displayNum" n="3" />μαινάδες ἐσσεύοντο μετήλυδες εἰς ῥάχιν ὕλης,
<lb rend="displayNum" n="4" />καὶ δόλον ἀλλοπρόσαλλον ἀθηήτου Διονύσου,
<lb rend="displayNum" n="5" />ἄστατος ὑβριστῆρι χόλῳ κυμαίνετο Πενθεύς: 
<lb rend="displayNum" n="6" />καί μιν ἰδὼν παρεόντα παλίνδρομον ἠθάδι κισσῷ
<lb rend="displayNum" n="7" />βόστρυχα μιτρωθέντα, καὶ ἄπλοκον ὑψόθεν ὤμων
<lb rend="displayNum" n="8" />μηκεδανῆς ὁρόων κεχαλασμένον ὁλκὸν ἐθείρης,
<lb rend="displayNum" n="9" />τοῖον ἀπερροίβδησεν ἔπος λυσσώδεϊ λαιμῷ:
</p><p><lb rend="displayNum" n="10" /><q direct="unspecified">Ἡδὺς ὁ Τειρεσίαν ἀπατήλιον εἰς ἐμέ πέμπων: 
<lb rend="displayNum" n="11" />οὐ δύναται σέο μάντις ἐμὸν νόον ἠπεροπεύειν:
<lb rend="displayNum" n="12" />ἄλλοις ἔννεπε ταῦτα. θεὰ πόθεν υἱέι Ῥείη
<lb rend="displayNum" n="13" />οὐ Διὶ μαζὸν ὄρεξε, καὶ ἔτρεφεν υἷα Θυώνης;
<lb rend="displayNum" n="14" />εἴρεο Δικταίης κορυθαιόλον ἄντρον ἐρίπνης, 
<lb rend="displayNum" n="16" />εἴρεο καὶ Κορύβαντας, ὅπῃ ποτὲ κοῦρος ἀθύρων 
<lb rend="displayNum" n="17" />μαζὸν Ἀμαλθείης κουροτρόφον αἰγὸς ἀμέλγων 
<lb rend="displayNum" n="15" />Ζεὺς μένος ἠέξησε, καὶ οὐ γλάγος ἔσπασε Ῥείης. 
<lb rend="displayNum" n="18" />ἤθεα σῆς δολίης ἀπεμάξαο καὶ σὺ τεκούσης: 
<lb rend="displayNum" n="19" />ψευδομένην Σεμέλην Κρονίδης ἔφλεξε κεραυνῷ:
<lb rend="displayNum" n="20" />ἅζεο, μὴ Κρονίδης μετὰ μητέρα καὶ σὲ δαμάσσῃ. 
<pb id="v.3.p.348" />
<lb rend="displayNum" n="21" />βάρβαρον οὐ μεθέπω καὶ ἐγὼ γένος: ἀρχέγονος δὲ
<lb rend="displayNum" n="22" />Ἰσμηνός με φύτευσε, καὶ οὐ τέκεν ὑγρὸς Ὑδάσπης:
<lb rend="displayNum" n="23" />Δηριάδην οὐκ οἶδα καὶ οὐ Λυκόοργος ἀκούω.
<lb rend="displayNum" n="24" />ἀλλὰ σὺν ὑμετέροις Σατύροις καὶ θυιάσι Βάκχαις
<lb rend="displayNum" n="25" />Δίρκης λεῖπε ῥέεθρα, καί, ἢν ἐθέλῃς, σέο θύρσῳ 
<lb rend="displayNum" n="26" />κτεῖνε παρ᾽ Ἀσσυρίοισι νεώτερον ἄλλον Ὀρόντην.
<lb rend="displayNum" n="27" />οὐ σὺ γένος Κρονίωνος Ὀλύμπιον: ὀλλυμένης γὰρ
<lb rend="displayNum" n="28" />ἀστεροπαὶ βοόωσιν ὀνείδεα σεῖο τεκούσης,
<lb rend="displayNum" n="29" />καὶ κρυφίων λεχέων ἐπιμάρτυρές εἰσι κεραυνοί.
<lb rend="displayNum" n="30" />οὐ Δανάην μετὰ λέκτρα κατέφλεγεν ὑέτιος Ζεύς, 
<lb rend="displayNum" n="31" />καὶ γνωτὴν ἀδόνητον ἐμοῦ Κάδμοιο κομίζων
<lb rend="displayNum" n="32" />Εὐρώπην ἐφύλαξε, καὶ οὐκ ἔκρυψε θαλάσσῃ.
<lb rend="displayNum" n="33" />οἶδα μέν, ὡς ἀλόχευτον ἔτι βρέφος αἰθερίη φλὸξ
<lb rend="displayNum" n="34" />ὤλεσεν αἰθομένης μετὰ μητέρος, ἡμιτελῆ δὲ
<lb rend="displayNum" n="35" />λῦσε νόθην ὠδῖνα μαραινομένου τοκετοῖο: 
<lb rend="displayNum" n="36" />εἰ δέ μιν οὐκ ἐδάμασσεν, ὅτι χθονίων ὑμεναίων
<lb rend="displayNum" n="37" />κρυπταδίης φιλότητος ἀναίτιός ἐσσι τεκούσης,
<lb rend="displayNum" n="38" />πείθομαι, ὡς ἐνέπεις, ἀέκων δέ σε παῖδα καλέσσω
<lb rend="displayNum" n="39" />Ζηνὸς ἐπουρανίοιο, καὶ οὐ φλεχθέντα κεραυνῷ.
<lb rend="displayNum" n="40" />καὶ σύ με τοῦτο δίδαξον ἀληθέι μάρτυρι μύθῳ: 
<lb rend="displayNum" n="41" />Ζεὺς γενέτης πότε Φοῖβον ἢ Ἄρεα γείνατο μηρῷ;
<lb rend="displayNum" n="42" />εἰ Διὸς ἔλλαχες αἷμα, μετέρχεο κύκλον Ὀλύμπου
<lb rend="displayNum" n="43" />αἰθέρα ναιετάων, λίπε Πενθέι πατρίδα Θήβην.
<lb rend="displayNum" n="44" />ὤφελες ἅρμενον ἄλλον ἀμεμφέα μῦθον ἐνίψαι
<lb rend="displayNum" n="45" />ψεύδεϊ κερδαλέῳ κεράσας θελξίφρονα Πειθώ, 
<lb rend="displayNum" n="46" />ὅττί σε παιδοτόκῳ Κρονίδης τέκεν ἠθάδι κόρσῃ:
<lb rend="displayNum" n="47" />οὐ τάχα τόσσον ἄπιστον ἔην ἔπος, ὅττι καὶ αὐτὸν
<lb rend="displayNum" n="48" />Βάκχον ἀνυμφεύτῳ μετὰ Παλλάδα τίκτε καρήνῳ.
<lb rend="displayNum" n="49" />ἤθελον, εἰ γένος ἔσχες Ὀλύμπιον, αἴθε Κρονίων
<lb rend="displayNum" n="50" />ὑψιμέδων σε φύτευσεν, ὅπως Διὸς αἷμα διώκων 
<pb id="v.3.p.350" />
<lb rend="displayNum" n="51" />νικήσω Διόνυσον, Ἐχίονος υἱὸς ἀκούων.</q>
</p><p><lb rend="displayNum" n="52" />ὣς φαμένου νεμέσιζε θεὸς καὶ ἀμείβετο μύθῳ,
<lb rend="displayNum" n="53" />κρύπτων δαιμονίης ὑποκάρδιον ὄγκον ἀπειλῆς:
</p><p><lb rend="displayNum" n="54" /><q direct="unspecified">Βάρβαρα θεσμὰ φέρουσαν ἐπολβίζω χθόνα Κελτῶν,
<lb rend="displayNum" n="55" />ἧχι νέων βρεφέων καθαρὴν ὠδῖνα δικάζων 
<lb rend="displayNum" n="56" />Ῥῆνος ἀσημάντοιο θεμιστοπόλος τοκετοῖο
<lb rend="displayNum" n="57" />αἵματος ἀγνώστοιο νόθον γένος οἶδεν ἐλέγξαι.
<lb rend="displayNum" n="58" />οὐ μὲν ἐγὼ Ῥήνοιο φατιζομένου ποταμοῖο
<lb rend="displayNum" n="59" />χεύμασιν οὐτιδανοῖσι δικάζομαι, ἀλλὰ ῥεέθρων
<lb rend="displayNum" n="60" />πιστότεροι κήρυκες ἐμοὶ γεγάασι κεραυνοί: 
<lb rend="displayNum" n="61" />κρείσσονα μαρτυρίην στεροπῆς μὴ δίζεο, Πενθεῦ:
<lb rend="displayNum" n="62" />ὕδατι μὲν Γαλάτης, σὺ δὲ πείθεο μάρτυρι πυρσῷ.
<lb rend="displayNum" n="63" />οὐ χατέω Πενθῆος ἐπιχθονίοιο μελάθρου:
<lb rend="displayNum" n="64" />δῶμα Διωνύσοιο πέλει πατρώιος αἰθήρ:
<lb rend="displayNum" n="65" />καὶ χθονός εἰ κρίσις ἦεν ἢ ἀστερόεντος Ὀλύμπου, 
<lb rend="displayNum" n="66" />εἰπέ μοι εἰρομένῳ, τίνα φέρτερον αὐτὸς ἐνίψῃς,
<lb rend="displayNum" n="67" />οὐρανὸν ἑπτάζωνον ἢ ἑπταπύλου χθόνα Θήβης;
<lb rend="displayNum" n="68" />οὐ χατέω Πενθῆος ἐπιχθονίοιο μελάθρου.
<lb rend="displayNum" n="69" />μοῦνον ἐμῆς κύδαινε μελισταγὲς ἄνθος ὀπώρης:
<lb rend="displayNum" n="70" />μὴ ποτὸν ἀμπελόεντος ἀτιμήσῃς Διονύσου. 
<lb rend="displayNum" n="71" />Ἰνδοφόνῳ Βρομίῳ μὴ μάρναο, θηλυτέρῃ δέ,
<lb rend="displayNum" n="72" />εἰ δύνασαι, πολέμιζε μιῇ ῥηξήνορι Βάκχῃ.
<lb rend="displayNum" n="73" />σοὶ τάχα καλὸν ἔθεντο προμάντιες οὔνομα Μοῖραι
<lb rend="displayNum" n="74" />ὑμετέρου θανάτοιο προάγγελον: αἰνοπαθῆ δὲ
<lb rend="displayNum" n="75" />οὐ νέμεσις Πενθῆα πεδοτρεφέος γενετῆρος 
<lb rend="displayNum" n="76" />γηγενὲς αἷμα φέροντα φέρειν μίμημα Γιγάντων,
<lb rend="displayNum" n="77" />οὐ νέμεσις καὶ Βάκχον Ὀλύμπιον αἷμα γενέθλης
<lb rend="displayNum" n="78" />Ζηνὸς ἔχειν μίμημα Γιγαντοφόνοιο τοκῆος.
<pb id="v.3.p.352" />
<lb rend="displayNum" n="79" />εἴρεο Τειρεσίαν, τίνι χώεαι: εἴρεο Πυθώ,
<lb rend="displayNum" n="80" />τίς Σεμέλῃ παρίαυε, τίς ἤροσε παῖδα Θυώνης. 
<lb rend="displayNum" n="81" />εἰ δὲ μαθεῖν ἐθέλεις χοροτερπέος ὄργια Βάκχου,
<lb rend="displayNum" n="82" />φάρεα καλλείψας βασιλήια τέτλαθι, Πενθεῦ,
<lb rend="displayNum" n="83" />θήλεα πέπλα φέρειν, καὶ γίνεο θῆλυς Ἀγαύη:
<lb rend="displayNum" n="84" />μὴ δέ σε θηρεύοντα παραΐξωσι γυναῖκες.
<lb rend="displayNum" n="85" />ἢν δὲ τεῇ παλάμῃ θηροκτόνα τόξα τανύσσῃς, 
<lb rend="displayNum" n="86" />Κάδμος ἐπαινήσει σε συναγρώσσοντα τεκούσῃ.
<lb rend="displayNum" n="87" />Βάκχῳ μοῦνος ἔριζε, καί, εἰ θέμις, ἰοχεαίρῃ,
<lb rend="displayNum" n="88" />ὄφρα λεοντοφόνον σε μετ᾽ Ἀκταίωνα καλέσσω.
<lb rend="displayNum" n="89" />κάτθεο τεύχεα ταῦτα: σιδηροφόρους δὲ μαχητὰς
<lb rend="displayNum" n="90" />χερσὶν ἀθωρήκτοισιν ἐμαὶ κτείνουσι γυναῖκες: 
<lb rend="displayNum" n="91" />εἰ δέ σε νικήσωσιν ἀτευχέι θήλεϊ χάρμῃ
<lb rend="displayNum" n="92" />ἔντεσι κοσμηθέντα, τίς αἰνήσειε πολίτης
<lb rend="displayNum" n="93" />ἄνδρα γυναικείῃ κεκαφηότα δηιοτῆτι;
<lb rend="displayNum" n="94" />Βασσαρὶς οὐ τρομέει πτερόεν βέλος, οὐ δόρυ φεύγει:
<lb rend="displayNum" n="95" />ἀλλὰ δόλῳ κρυφἱῳ πυκάσας ἄγνωστον ὀπωπὴν 
<lb rend="displayNum" n="96" />ὄψεαι ὄργια πάντα χοροπλεκέος Διονύσου.</q>
</p><p><lb rend="displayNum" n="97" />ὣς εἰπών παρέπεισεν, ἐπεὶ νόον ἀνδρὸς ἱμάσσων
<lb rend="displayNum" n="98" />φοιταλέης ἐδόνησε κατάσχετον ἅλματι λύσσης<gap />
<lb rend="displayNum" n="99" />καὶ Βρομίῳ συνάεθλος ἐπέχραε Πενθέι Μήνη
<lb rend="displayNum" n="100" />δαιμονίῃ μάστιγι: συνερχομένης δὲ Λυαίῳ 
<lb rend="displayNum" n="101" />λυσσήεις θρασὺς οἶστρος ἀμερσινόοιο Σελήνης
<lb rend="displayNum" n="102" />φάσματα ποικιλόμορφα μεμηνότι Πενθέι δείξας
<lb rend="displayNum" n="103" />φρικτὸν Ἐχιονίδην προτέρης μετέθηκε μενοινῆς,
<lb rend="displayNum" n="104" />καὶ σφαλερῇ Πενθῆος ἐπεσμαράγησεν ἀκουῇ,
<lb rend="displayNum" n="105" />δαιμονίης σάλπιγγος ἀλάστορα δοῦπον ἀράσσων: 
<lb rend="displayNum" n="106" />ἀνέρα δ᾽ ἐπτοίησε. καἰ εἰς δόμον ἤλυθε Πενθεὺς
<lb rend="displayNum" n="107" />οἰστρομανής, ποθέων θιασώδεος ὄργια Βάκχου:
<lb rend="displayNum" n="108" />φωριαμοὺς δ᾽ ὤιξε θυώδεας, ἧχι γυναικῶν
<pb id="v.3.p.354" />
<lb rend="displayNum" n="109" />κέκλιτο Σιδονίης ἁλιπόρφυρα πέπλα θαλάσσης:
<lb rend="displayNum" n="110" />καὶ χροΐ ποικιλόνωτον ἐδύσατο πέπλον Ἀγαύης: 
<lb rend="displayNum" n="111" />Αὐτονόης δ᾽ ἔσφιγξεν ἐπὶ πλοκάμοισι καλύπτρην,
<lb rend="displayNum" n="112" />στήθεα μιτρώσας Βασιλήια κυκλάδι τέχνῃ:
<lb rend="displayNum" n="113" />καὶ πόδας ἐσφήκωσε γυναικείοισι πεδίλοις:
<lb rend="displayNum" n="114" />χειρὶ δὲ θύρσου ἄειρε: μετερχομένοιο δὲ Βάκχας
<lb rend="displayNum" n="115" />ποικίλος ἰχνευτῆρι χιτὼν ἐπεσύρετο ταρσῷ. 
</p><p><lb rend="displayNum" n="116" />Μιμηλοῖς δὲ πόδεσσιν ἕλιξ ὠρχήσατο Πενθεὺς
<lb rend="displayNum" n="117" />ἡδυμανής: λοξῷ δὲ πέδον κροτάλιζε πεδίλῳ
<lb rend="displayNum" n="118" />ἐκ ποδὸς αἰθύσσων ἕτερον πόδα: χεῖρα δὲ δισσὴν
<lb rend="displayNum" n="119" />θηλύνων ἐλέλιζεν ἀμοιβάδα δίζυγι παλμῷ,
<lb rend="displayNum" n="120" />οἷα γυνὴ παίζουσα χοροίτυπος: οἷα δὲ ῥόπτρῳ 
<lb rend="displayNum" n="121" />δίκτυπον ἁρμονίην κροτέων ἑτερόζυγι χαλκῷ
<lb rend="displayNum" n="122" />ἠερίαις μεθέηκεν ἀλήμονα βόστρυχον αὔραις,
<lb rend="displayNum" n="123" />Λυδὸν ἀνακρούων μέλος Εὔιον. ἦ τάχα φαίης
<lb rend="displayNum" n="124" />ἄγρια κωμάζουσαν ἰδεῖν λυσσώδεα βάκχην.
<lb rend="displayNum" n="125" />καὶ διδύμους Φαέθοντας ἐδέρκετο καἰ δύο Θήβας: 
<lb rend="displayNum" n="126" />ἔλπετο δ᾽ ἀκαμάτων ἐπικείμενον ὑψόθεν ὤμων
<lb rend="displayNum" n="127" />Θήβης ἑπταπόροιο μετοχλίζειν πυλεῶνα.
</p><p><lb rend="displayNum" n="128" />ἀμφὶ δέ μιν στεφανηδὸν ἐκυκλώσαντο πολῖται,
<lb rend="displayNum" n="129" />ὃς μὲν ἔχων τροχόεντα λόφον χθονός, ὃς δ᾽ ἐπὶ πέτρῳ
<lb rend="displayNum" n="130" />ὑψιφανής, ὁ δὲ πῆχυν ἐπ᾽ ἀνέρος ὦμον ἐρείσας 
<lb rend="displayNum" n="131" />ἴχνος ἀνῃώρησεν ἐπὶ χθονὶ δάκτυλα πήξας:
<lb rend="displayNum" n="132" />καί τις ἐυγλώχινα μετήιεν ὄγκον ἀρούρης,
<lb rend="displayNum" n="133" />ἄλλος ἐπὶ προβλῆτος ἐπάλξιος, ὃς δὲ δοκεύων
<lb rend="displayNum" n="134" />δόχμιον ὄμμα τίταινεν ἀερσιλόφων ἀπὸ πύργων:
<lb rend="displayNum" n="135" />ὃς δὲ μέσας στεφανηδὸν ἐπ᾽ ἄντυγι χεῖρας ἑλίξας 
<lb rend="displayNum" n="136" />ἴχνεσιν ἀκροπόροισιν ἀνήιε κίονα βαίνων,
<lb rend="displayNum" n="137" />Πενθέα παπταίνων δεδονημένον ἅλματι λύσσης,
<lb rend="displayNum" n="138" />θύρσον ἀερτάζοντα καἰ αἰθύσσοντα καλύπτρην.
</p><p><lb rend="displayNum" n="139" />ἤδη δ᾽ ἑπταπόροιο παρέδραμε τείχεα Θήβης,
<pb id="v.3.p.356" />
<lb rend="displayNum" n="140" />αὐτομάτοις ἑλίκεσσιν ἀνοιγομένων πυλεώνων: 
<lb rend="displayNum" n="141" />ἤδη δὲ πρὸ πόληος ἐς ἠέρα βόστρυχα σείων
<lb rend="displayNum" n="142" />ἁβρὰ δρακοντοβότοιο παρέστιχε νάματα Δίρκης:
<lb rend="displayNum" n="143" />καὶ ποδὶ λυσσήεντι χοροίτυπον ἴχνος ἑλίσσων
<lb rend="displayNum" n="144" />δαίμονος ἀμπελόεντος ὀπίστερον εἶχε πορείην.
</p><p><lb rend="displayNum" n="145" />ἀλλ᾽ ὅτε χῶρον ἵκανεν, ὅθι δρύες, ἧχι χορεῖαι, 
<lb rend="displayNum" n="146" />καἰ τελεταὶ Βρομίου θιασώδεες, ἧχι καὶ αὐτὴ
<lb rend="displayNum" n="147" />Βασσαρίδων ἀπέδιλος ἔην κεμαδοσσόος ἄγρη,
<lb rend="displayNum" n="148" />ἀμπελόεις τότε Βάκχος ὀρειάδος ἔνδοθι λόχμης
<lb rend="displayNum" n="149" />ἀρχαίην ἐλάτην ἰσομήκεα γείτονι πέτρῃ
<lb rend="displayNum" n="150" />δένδρον ἰδὼν περίμετρον ἐγήθεεν, ἧς ὑπὸ θάμνῳ 
<lb rend="displayNum" n="151" />ἀγχινεφεῖς πετάλοισιν ἐπεσκιόωντο κολῶναι:
<lb rend="displayNum" n="152" />ἀκρότατον δὲ κόρυμβον ἀφειδέι χειρὶ πιέζων
<lb rend="displayNum" n="153" />εἰς πέδον, εἰς πέδον εἷλκε κατὰ χθονὸς ἐκταδὰ Πενθεὺς...
<lb rend="displayNum" n="154" />θαλλὸν ἀερσιπότητον, ἐπισφίγγων δὲ φορῆα
<lb rend="displayNum" n="155" />ὕψι τιταινομένων ἐδράξατο χειρὶ κορύμβων, 
<lb rend="displayNum" n="156" />καὶ πόδας ἔνθα καὶ ἔνθα παλινδίνητος ἑλίσσων
<lb rend="displayNum" n="157" />ἄστατος ὀρχηστῆρι τύπῳ κουφίζετο Πενθεύς.
</p><p><lb rend="displayNum" n="158" />καὶ τότε βασσαρίδεσσι χορίτιδες ἤλυθον Ὧραι:
<lb rend="displayNum" n="159" />ἀλλήλαις δ᾽ ἐκέλευον, ἀνεζώννυντο δὲ πέπλοις,
<lb rend="displayNum" n="160" />νεβρίδα δ᾽ ἀμφεβάλοντο: καἰ οὐρεσίφοιτος Ἀγαύη 
<lb rend="displayNum" n="161" />ἀφροκόμοις στομάτεσσιν ἀπερροίβδησεν ἰωήν:
</p><p><lb rend="displayNum" n="162" /><q direct="unspecified">Αὐτονόη, σπεύσωμεν, ὅπῃ χορός ἐστι Λυαίου
<lb rend="displayNum" n="163" />καὶ κτύπος οὐρεσίφοιτος ἀκούεται ἠθάδος αὐλοῦ,
<lb rend="displayNum" n="164" />ὄφρα μέλος πλέξαιμι φιλεύιον, ὄφρα δαείω,
<lb rend="displayNum" n="165" />τίς φθαμένη στήσειε χοροστασίην Διονύσῳ, 
<lb rend="displayNum" n="166" />τίς τίνα νικήσειε θυηπολέουσα Λυαίῳ.
<lb rend="displayNum" n="167" />δηθύνεις, ἀχόρευτε, καἰ ἡμέας ἔφθασεν Ἰνώ:
<lb rend="displayNum" n="168" />οὐκέτι πόντον ἔχει μετανάστιος, ἀλλὰ καὶ αὐτὴ
<pb id="v.3.p.358" />
<lb rend="displayNum" n="169" />ἐξ ἁλὸς ἦλθε θέουσα σὺν ὑγροπόρῳ Μελικέρτῃ,
<lb rend="displayNum" n="170" />ἦλθε προασπίζουσα διωκομένου Διονύσου, 
<lb rend="displayNum" n="171" />μὴ Πενθεὺς ἀθέμιστος ἐπιβρίσειε Λυαίῳ.
<lb rend="displayNum" n="172" />Μύστιδες, εἰς σκοπέλους, Ἰσμηνίδες ἔλθετε Βάκχαι,
<lb rend="displayNum" n="173" />καὶ τελετάς στήσωμεν, ὁμοζήλῳ δὲ χορείῃ
<lb rend="displayNum" n="174" />Λυδαῖς Βασσαρίδεσσιν ἐρίζομεν, ὄφρά τις εἴπῃ:
<lb rend="displayNum" n="175" /><q direct="unspecified">Μυγδονίην νίκησε Μιμαλλόνα Μαινὰς Ἀγαύν.</q></q>
</p><p><lb rend="displayNum" n="176" />ὣς φαμένη σκοπίαζε καθήμενον ὑψόθι δένδρου,
<lb rend="displayNum" n="177" />ἄγριον οἷα λέοντα, θεημάχον υἱέα μήτηρ:
<lb rend="displayNum" n="178" />καί μιν ἀγειρομέναις ἐπεδείκνυε θυιάσι Βάκχαις:
<lb rend="displayNum" n="179" />υἱέα δ᾽ ἔμφρονα θῆρα καλέσσατο λυσσάδι φωνῇ.
<lb rend="displayNum" n="180" />ἀμφὶ δέ μιν στεφανηδὸν ἐκυκλώσαντο γυναῖκες 
<lb rend="displayNum" n="181" />ἑζόμενον πετάλοισι: καὶ εὐπαλάμῳ τινὶ δεσμῷ
<lb rend="displayNum" n="182" />δένδρον ἐπηχύναντο, καἰ ἤθελον εἰς χθόνα ῥίπτειν
<lb rend="displayNum" n="183" />ἔρνος ὁμοῦ Πενθῆι: περισφίγξασα δὲ θάμνῳ
<lb rend="displayNum" n="184" />ὁλκὸν ὁμοζυγέος παλάμης ἐνοσίχθονι παλμῷ
<lb rend="displayNum" n="185" />πρυμνόθεν αὐτόρριζον ἀνέσπασε δένδρον Ἀγαύη. 
<lb rend="displayNum" n="186" />καὶ φυτὸν εἰς χθόνα πῖπτεν: ἐγυμνώθη δὲ Κιθαιρών:
<lb rend="displayNum" n="187" />καἰ θρασὺς αὐτοέλικτος ἄναξ βητάρμονι παλμῷ
<lb rend="displayNum" n="188" />κύμβαχος ἠερόθεν κεκυλισμένος ἤριπε Πενθεύς.
<lb rend="displayNum" n="189" />καί τότε μιν λίπε λύσσα νοοσφαλέος Διονύσου,
<lb rend="displayNum" n="190" />καὶ προτέρας φρένας ἔσχε τὸ δεύτερον: ἀμφὶ δὲ γαίῃ 
<lb rend="displayNum" n="191" />γείτονα πότμον ἔχων κινυρὴν ἐφθέγξατο φωνήν:
</p><p><lb rend="displayNum" n="192" /><q direct="unspecified">Νύμφαι Ἁμαδρυάδες με καλύψατε, μή με δαμάσσῃ
<lb rend="displayNum" n="193" />παιδοφόνοις παλάμῃσιν ἐμὴ φιλότεκνος Ἀγαύη.
<lb rend="displayNum" n="194" />μῆτερ ἐμή, δύσμητερ, ἀπηνέος ἴσχεο λύσσης:
<lb rend="displayNum" n="195" />θῆρα πόθεν καλέεις με τὸν υἱέα; ποῖα κομίζω 
<lb rend="displayNum" n="196" />στήθεα λαχνήεντα; τίνα βρυχηθμὸν ἰάλλω;
<lb rend="displayNum" n="197" />οὐκέτι γινώσκεις με, τὸν ἔτρεφες, οὐκέτι λεύσσεις:
<lb rend="displayNum" n="198" />σὴν φρένα καὶ τεὸν ὄμμα τίς ἥρπασε; χαῖρε, Κιθαιρών:
<pb id="v.3.p.360" />
<lb rend="displayNum" n="199" />χαίρετε, δένδρεα ταῦτα καὶ οὔρεα: σώζεο, Θήβη
<lb rend="displayNum" n="200" />σώζεο καὶ σύ, φίλη παιδοκτόνε μῆτερ Ἀγαύη. 
<lb rend="displayNum" n="201" />δέρκεο ταῦτα γένεια νεότριχα, δέρκεο μορφὴν
<lb rend="displayNum" n="202" />ἀνδρομέην: οὐκ εἰμὶ λέων: οὐ θῆρα δοκεύεις.
<lb rend="displayNum" n="203" />φείδεο σῆς ὠδῖνος, ἀμείλιχε, φείδεο μαζῶν:
<lb rend="displayNum" n="204" />Πενθέα παπταίνεις με, τὸν ἔτρεφες. ἴσχεο, φωνή,
<lb rend="displayNum" n="205" />μύθους σεῖο φύλαξον: ἀνήκοός ἐστιν Ἀγαύη. 
<lb rend="displayNum" n="206" />εἰ δὲ κατακτείνεις με χαριζομένη Διονύσῳ,
<lb rend="displayNum" n="207" />μούνη παῖδα δάμασσον, ἀγάστονε, μηδὲ δαμῆναι
<lb rend="displayNum" n="208" />Βασσαρίδων τεὸν υἷα νόθαις παλάμῃσιν ἐάσῃς.</q>
</p><p><lb rend="displayNum" n="209" />ὣς φάμενος λιτάνευε, καὶ οὐκ ἤκουσεν Ἀγαύη.
<lb rend="displayNum" n="210" />ἀμφὶ δέ μιν δασπλῆτες ἐπερρώοντο γυναῖκες 
<lb rend="displayNum" n="211" />χερσὶν ὁμοζήλοισι: κυλινδομένου δὲ κονίῃ
<lb rend="displayNum" n="212" />ἡ μέν ὀπισθιδίους πόδας εἴρυσεν, ἡ δὲ λαβοῦσα
<lb rend="displayNum" n="213" />δεξιτερὴν προθέλυμνον ἀνέσπασεν, Αὐτονόη δὲ
<lb rend="displayNum" n="214" />λαιὴν ἀντερύεσκε: παραπλαγχθεῖσα δὲ μήτηρ
<lb rend="displayNum" n="215" />στήθεϊ παιδὸς ἔπηξεν ἑὸν πόδα, κεκλιμένου δὲ 
<lb rend="displayNum" n="216" />αὐχένα τολμήεντα διέθρισεν ὀξέι θύρσῳ:
<lb rend="displayNum" n="217" />καὶ φονίῳ ταχύγουνος ἀνέδραμε χάρματι λύσσης,
<lb rend="displayNum" n="218" />αἱματόεν δὲ κάρηνον ἀτερπέι δείκνυε Κάδμῳ:
<lb rend="displayNum" n="219" />ψευδομένου δὲ λέοντος ἀγαλλομένη χάριν ἄγρης
<lb rend="displayNum" n="220" />τοῖον ἀπερροίβδησεν ἔπος λυσσώδεϊ λαιμῷ: 
<lb rend="displayNum" n="221" /><q direct="unspecified">Κάδμε μάκαρ, καλέω σε μακάρτερον: ἐν σκοπέλοις γὰρ
<lb rend="displayNum" n="222" />χερσὶν ἀθωρήκτοισιν ἀριστεύουσαν Ἀγαύην
<lb rend="displayNum" n="223" />Ἄρτεμις ἐσκοπίαζε, καὶ εἰ πέλε δεσπότις ἄγρης,
<lb rend="displayNum" n="224" />ζῆλον ὑποκλέπτουσα λεοντοφόνου σέο κούρης:
<lb rend="displayNum" n="225" />καὶ Δρυάδες θάμβησαν ἐμὸν πόνον: ἡμετέρης δὲ 
<lb rend="displayNum" n="226" />Ἁρμονίης γενέτην κεκορυθμένος ἠθάδι λόγχῃ
<lb rend="displayNum" n="227" />παῖδα τεήν ἀσίδηρον ἐθάμβεε χάλκεος Ἄρης
<lb rend="displayNum" n="228" />θύρσον ἀκοντίζουσαν ἀλοιητῆρα λεόντων,
<lb rend="displayNum" n="229" />κυδιόων: σὺ δέ, Κάδμε, τεῶν ἐπιβήτορα θώκων
<pb id="v.3.p.362" />
<lb rend="displayNum" n="230" />Πενθέα δεῦρο κάλεσσον, ὅπως φθονερῇσιν ὀπωπαῖς 
<lb rend="displayNum" n="231" />θηροφόνους ἱδρῶτας ὀπιπεύσειε γυναίου. <note n="1" place="unspecified" anchored="yes">Λυαίου μσς.: γυναίου σξριπσι. λυδσιξη σειεν ὑαίνης.</note>
<lb rend="displayNum" n="232" />δμῶες ἐμοί, στείχεσθε, παρὰ προπύλαια δὲ Κάδμου
<lb rend="displayNum" n="233" />πήξατε τοῦτο κάρηνον ἐμῆς ἀναθήματα νίκης.
<lb rend="displayNum" n="234" />τηλίκον οὔ ποτε θῆρα κατέκτανε σύγγονος Ἰνώ:
<lb rend="displayNum" n="235" />Αὐτονόη, σκοπίαζε καὶ αὐχένα κάμψον Ἀγαύῃ: 
<lb rend="displayNum" n="236" />οὐ γὰρ ἐμοὶ λάχες εὖχος ὁμοίιον, ὑμετέρου δὲ
<lb rend="displayNum" n="237" />μητρὸς Ἀρισταίοιο φατιζομένην ἔτι νίκην
<lb rend="displayNum" n="238" />σῆς ἑκυρῆς ᾔσχυνα λεοντοφόνοιο Κυρήνης.</q>
</p><p><lb rend="displayNum" n="239" />ἔννεπε κουφίζουσα φίλον βάρος: εἰσαΐων δὲ
<lb rend="displayNum" n="240" />Κάδμος ἀγαλλομένης ἑτερόφρονα παιδὸς ἀπειλήν, 
<lb rend="displayNum" n="241" />μίξας δάκρυσι μῦθον ἀμείβετο πενθάδι φωνῇ:
</p><p><lb rend="displayNum" n="242" /><q direct="unspecified">Οἷον θῆρα δάμασσας ἐχέφρονα, τέκνον Ἀγαύη;
<lb rend="displayNum" n="243" />οἷον θῆρα δάμασσας, ὅν ὑμετέρη τέκε γαστήρ;
<lb rend="displayNum" n="244" />οἷον θῆρα δάμασσας, ὅν ἐσπέρμηνεν Ἐχίων;
<lb rend="displayNum" n="245" />δέρκεο σεῖο λέοντα, τὸν εἰσέτι τυτθὸν ἀείρων 
<lb rend="displayNum" n="247" />παιδοκόμῳ κούφιζε γεγηθότι Κάδμος ἀγοστῷ: 
<lb rend="displayNum" n="246" />δέρκεο σεῖο λέοντα, τὸν Ἁρμονίη σέο μήτηρ 
<lb rend="displayNum" n="248" />πολλάκις ἠέρταζε καὶ ὤρεγε μαζὸν ἀμέλγειν. 
<lb rend="displayNum" n="249" />μαστεύεις σέο παῖδα τεῶν θηήτορα μόχθων:
<lb rend="displayNum" n="250" />πῶς καλέσω Πενθῆα, τὸν ἐν παλάμῃσιν ἀείρεις; 
<lb rend="displayNum" n="252" />ὅν κτάνες ἀγνώσσουσα, πόθεν σέο παῖδα καλέσσω; 
<lb rend="displayNum" n="251" />θῆρα τεὸν σκοπίαζε, καὶ υἱέα σεῖο νοήσεις. 
<lb rend="displayNum" n="253" />καλὰ φέρεις, Διόνυσε, τεῷ θρεπτήρια Κάδμῳ: 
<lb rend="displayNum" n="254" />καλά μοι Ἁρμονίης νυμφεύματα δῶκε Κρονίων:
<lb rend="displayNum" n="255" />Ἄρεος ἄξια ταῦτα καὶ Οὐρανίης Ἀφροδίτης: 
<lb rend="displayNum" n="256" />Ἰνὼ πόντον ἔχει, Σεμέλην ἔφλεξε Κρονίων,
<lb rend="displayNum" n="257" />μύρεται Αὐτονόν κερόεν τέκος, ἆ μέγα δειλὴ
<pb id="v.3.p.364" />
<lb rend="displayNum" n="258" />ἔκτανεν, ὅν τέκε μοῦνον, ἀώριον υἱὸν Ἀγαύη.
<lb rend="displayNum" n="259" />καὶ μογέει Πολύδωρος ἐμὸς λιπόπατρις ἀλήτης.
<lb rend="displayNum" n="260" />μοῦνος ἐγὼ λιπόμην νέκυς ἔμπνοος: εἰς τίνα φεύγω, 
<lb rend="displayNum" n="261" />Πενθέος ὀλλυμένοιο καὶ οἰχομένου Πολυδώρου;
<lb rend="displayNum" n="262" />τίς πόλις ὀθνείη με δεδέξεται; ἔρρε, Κιθαιρών:
<lb rend="displayNum" n="263" />γηροκόμους Κάδμοιο κατέκτανες, ἀμφοτέρους δὲ
<lb rend="displayNum" n="264" />νεκρὸν ἔχεις Πενθῆα, καὶ Ἀκταίωνα καλύπτεις.</q>
</p><p><lb rend="displayNum" n="265" />ὣς φαμένου Κάδμοιο γόον κρουνηδὸν ἰάλλων 
<lb rend="displayNum" n="266" />δάκρυσι πηγαίοισι γέρων ἔκλαυσε Κιθαιρών:
<lb rend="displayNum" n="267" />καὶ δρύες ὠδύροντο, καὶ ἔκλαγον αἴλινα Νύμφαι
<lb rend="displayNum" n="268" />νηιάδες. πολιὴν δὲ κόμην ᾐδέσσατο Κάδμου
<lb rend="displayNum" n="269" />καὶ στοναχὴν Διόνυσος: ἀπενθήτου δὲ προσώπου
<lb rend="displayNum" n="270" />μίξας δάκρυ γέλωτι νόον μετέθηκεν Ἀγαύης, 
<lb rend="displayNum" n="271" />καὶ πάλιν ἔμφρονα θῆκεν, ὅπως Πενθῆα γοήσῃ.
<lb rend="displayNum" n="272" />ἡ δὲ μεταστρέψασα νόον καὶ ἄπιστον ὀπωπὴν
<lb rend="displayNum" n="273" />αὐτοπαγὴς ἄφθογγος ἐπὶ χρόνον ἵστατο μήτηρ:
<lb rend="displayNum" n="274" />καὶ κεφαλὴν Πενθῆος ὀπιπεύουσα θανόντος
<lb rend="displayNum" n="275" />ἤριπεν αὐτοκύλιστος, ὑπὲρ δαπέδοιο δὲ δειλὴ 
<lb rend="displayNum" n="276" />βόστρυχον αἰσχύνουσα χυτῇ κεκύλιστο κονίῃ:
<lb rend="displayNum" n="277" />καὶ λασίους ἔρριψεν ἀπὸ στέρνοιο χιτῶνας
<lb rend="displayNum" n="278" />καὶ Βρομίου φιάλας θιασώδεας, αἵματος ὁλκῷ
<lb rend="displayNum" n="279" />στήθεα φοινίξασα καὶ ἀσκεπέων πτύχα μαζῶν:
<lb rend="displayNum" n="280" />καὶ κύσεν υἱέος ὄμμα καὶ ἔγχλοα κύκλα προσώπου 
<lb rend="displayNum" n="281" />καὶ πλοκάμους χαρίεντας ἐρευθομένοιο καρήνου:
<lb rend="displayNum" n="282" />ὀξὺ δὲ κωκύουσα τόσην ἐφθέγξατο φωνήν:
</p><p><lb rend="displayNum" n="283" /><q direct="unspecified">Νηλειὴς Διόνυσε, τεῆς ἀκόρητε γενέθλης,
<lb rend="displayNum" n="284" />δὸς προτέρην ἔτι λύσσαν ἐμοὶ πάλιν: ἄρτι γὰρ ἄλλην
<lb rend="displayNum" n="285" />χείρονα λύσσαν ἔχω πινυτόφρονα: δός μοι ἐκείνην 
<lb rend="displayNum" n="286" />ἀφροσύνην, ἵνα θῆρα τὸ δεύτερον υἷα καλέσσω.
<lb rend="displayNum" n="287" />θῆρα βαλεῖν ἐδόκησα: νεοτμήτοιο δὲ κόρσης
<pb id="v.3.p.366" />
<lb rend="displayNum" n="288" />ἀντὶ λεοντείης κεφαλὴν Πενθῆος ἀείρω.
<lb rend="displayNum" n="289" />ὀλβίη Αὐτονόη βαρυδάκρυος, ὅττι θανόντα
<lb rend="displayNum" n="290" />ἔστενεν Ἀκταίωνα, καὶ οὐ κτάνεν υἱέα μήτηρ: 
<lb rend="displayNum" n="291" />μούνη ἐγὼ γενόμην παιδοκτόνος: οὐ Μελικέρτην
<lb rend="displayNum" n="292" />ἔκτανεν ἠὲ Λέαρχον ἐμὴ μετανάστιος Ἰνώ,
<lb rend="displayNum" n="293" />ἀλλὰ πατὴρ ἐδάμασσε, τὸν ἤροσεν. ἆ μέγα δειλή,
<lb rend="displayNum" n="294" />Ζεὺς Σεμέλῃ παρίαυεν, ὅπως Πενθῆα γοήσω:
<lb rend="displayNum" n="295" />Ζεὺς γενέτης Διόνυσον ἑῷ τεκνώσατο μηρῷ, 
<lb rend="displayNum" n="296" />Καδμείην ἵνα πᾶσαν ἀιστώσειε γενέθλην.
<lb rend="displayNum" n="297" />ἱλήκοι Διόνυσος: ὅλον γένος ὤλεσε Κάδμου.
<lb rend="displayNum" n="298" />ἀλλὰ θεοκλήτου γαμίην μετὰ δαῖτα τραπέζης,
<lb rend="displayNum" n="299" />Ἁρμονίης μετὰ λέκτρον, ἐμοῦ μετὰ παστάδα Κάδμου
<lb rend="displayNum" n="300" />ἀρχαίην κιθάρην δονέων πάλιν αὐτὸς Ἀπόλλων 
<lb rend="displayNum" n="301" />θρῆνον ἕνα πλήξειε καὶ Αὐτονόῃ καὶ Ἀγαύῃ,
<lb rend="displayNum" n="302" />ὠκύμορον Πενθῆα καὶ Ἀκταίωνα λιγαίνων.
<lb rend="displayNum" n="303" />ἡμετέρης, φίλε κοῦρε, τί φάρμακόν ἐστιν ἀνίης;
<lb rend="displayNum" n="304" />οὔ πω σοῖς θαλάμοισιν ἐκούφισα νυμφοκόμον πῦρ:
<lb rend="displayNum" n="305" />οὐ ζυγίων ἤκουσα τεῶν ὑμέναιον Ἐρώτων: 
<lb rend="displayNum" n="306" />ποῖον ἴδω δέο παῖδα παρήγορον; αἴθέ σε Βάκχη
<lb rend="displayNum" n="307" />ἄλλη ἀπηλοίησε, καὶ οὐ πολύμοχθος Ἀγαύη.
<lb rend="displayNum" n="308" />μητέρι μαινομένῃ μὴ μέμφεο, δύσμορε Πενθεῦ:
<lb rend="displayNum" n="309" />Βάκχῳ μέμφεο μᾶλλον: ἀναίτιός ἐστιν Ἀγαύη.
<lb rend="displayNum" n="310" />χεῖρες ἐμαί, φίλε κοῦρε, τεὴν στάζουσιν ἐέρσην 
<lb rend="displayNum" n="311" />αὐχένος ἀμηθέντος: ἀπ᾽ αὐτοχύτου δὲ καρήνου
<lb rend="displayNum" n="312" />αἷμα τεὸν μητρῷον ὅλον φοίνιξε χιτῶνα.
<lb rend="displayNum" n="313" />ναί, λίτομαι, Βρομίου δότε μοι δέπας: ἀντὶ γὰρ οἴνου
<lb rend="displayNum" n="314" />λύθρον ἐμοῦ Πενθῆος ἐπισπένδω Διονύσῳ.
<lb rend="displayNum" n="315" />σοὶ μὲν ἐγὼ φιλόδακρυς, ἀώριε, τύμβον ἐγείρω 
<lb rend="displayNum" n="316" />χερσὶν ἐμαῖς ἀκάρηνον ἐνικρύψασα κονίῃ
<lb rend="displayNum" n="317" />σὸν δέμας: ὑμετέρῳ δ᾽ ἐπὶ σήματι τοῦτο χαράξω:
<pb id="v.3.p.368" />
<lb rend="displayNum" n="318" /><q direct="unspecified">εἰμὶ νέκυς Πενθῆος, ὁδοιπόρε: νηδὺς Ἀγαύης
<lb rend="displayNum" n="319" />παιδοκόμος με λόχευσε καὶ ἔκτανε παιδοφόνος χείρ.</q></q>
</p><p><lb rend="displayNum" n="320" />ἔννεπε λυσσώουσα σοφῇ φρενί: μυρομένης δὲ 
<lb rend="displayNum" n="321" />Αὐτονόη γοόωσα παρήγορον ἴαχε φωνήν:
</p><p><lb rend="displayNum" n="322" /><q direct="unspecified">Ζῆλον ἔχω καὶ ἔρωτα τεῆς κακότητος, Ἀγαύη,
<lb rend="displayNum" n="323" />ὅττι περιπτύσσεις γλυκερὴν Πενθῆος ὀπωπὴν
<lb rend="displayNum" n="324" />καὶ στόμα καὶ φίλον ὄμμα καὶ υἱέος ἄκρα κομάων.
<lb rend="displayNum" n="325" />γνωτή, ἐπολβίζω σε, καὶ εἰ κτάνες υἱέα μήτηρ: 
<lb rend="displayNum" n="326" />ἀντὶ γὰρ Ἀκταίωνος ἀμειβομένης ἀπὸ μορφῆς
<lb rend="displayNum" n="327" />νεβρὸν ἐγὼ δάκρυσα, καὶ υἱέος ἀντὶ καρήνου
<lb rend="displayNum" n="328" />μηκεδανὴν ἐλάφοιο νόθην κτερέιξα κεραίην.
<lb rend="displayNum" n="329" />σῆς δ᾽ ὀδύνης ἐλάχεια παραίφασις, ὅττι θανόντος
<lb rend="displayNum" n="330" />οὐκ ἴδες ἀλλοῖον τύπον υἱέος, οὐ τρίχα νεβροῦ, 
<lb rend="displayNum" n="331" />οὐ χηλὴν ἀνόνητον ἐκούφισας ἠὲ κεραίην:
<lb rend="displayNum" n="332" />μούνη δ᾽ ἔδρακον υἷα νόθον νέκυν, ἀλλοφυῆ δὲ
<lb rend="displayNum" n="333" />καὶ στικτὴν καὶ ἄναυδον ἐκώκυον εἰκόνα μορφῆς,
<lb rend="displayNum" n="334" />καὶ μήτηρ ἐλάφοιο καὶ οὐκέτι παιδὸς ἀκούω.
<lb rend="displayNum" n="335" />ἀλλὰ σὺ κυδαίνουσα, Διὸς φιλοπάρθενε κούρη, 
<lb rend="displayNum" n="336" />ἀνδρὸς ἐμοῦ σέο Φοῖβον Ἀρισταίοιο τοκῆα
<lb rend="displayNum" n="337" />εἰς ἔλαφον μετάμειψον ἐμὴν βροτοειδέα μορφήν:
<lb rend="displayNum" n="338" />δὸς χάριν Ἀπόλλωνι: μετ᾽ Ἀκταίωνα δὲ δειλὴν
<lb rend="displayNum" n="339" />τοῖς αὐτοῖς σκυλάκεσσι καὶ Αὐτονόην πόρε φορβὴν
<lb rend="displayNum" n="340" />ἢ κυσὶν ὑμετέροισιν: ἐσαθρήσῃ δὲ Κιθαιρὼν 
<lb rend="displayNum" n="341" />μητέρα καὶ μετὰ παῖδα κυνοσπάδα: μηδέ με δειλὴν
<lb rend="displayNum" n="342" />σῶν ἐλάφων μεθέπουσαν ἴσην κεραελκέα μορφὴν
<lb rend="displayNum" n="343" />ἄγρια μαστίζουσα τεῇ ζεύξειας ἀπήνῃ.
<lb rend="displayNum" n="344" />χαῖρε φυτὸν Πενθῆος, ἀμείλιχε χαῖρε Κιθαιρών:
<lb rend="displayNum" n="345" />χαίρετε καὶ νάρθηκες ἀμερσινόου Διονύσου: 
<lb rend="displayNum" n="346" />σώζεό μοι, Φαέθων τερψίμβροτε: λάμπε κολώναις:
<lb rend="displayNum" n="347" />λάμπε καὶ ἀμφοτέροις, Λητωίδι καὶ Διονύσῳ:
<lb rend="displayNum" n="348" />εἰ δὲ τεαῖς ἀκτῖσι καὶ ἀνέρας οἶσθα δαμάσσαι,
<pb id="v.3.p.370" />
<lb rend="displayNum" n="349" />σῷ καθαρῷ πυρὶ βάλλε καὶ Αὐτονόην καὶ Ἀγαύην:
<lb rend="displayNum" n="350" />ἔσσο δὲ Πασιφάης τιμήορος, ὄφρα γελάσσῃς 
<lb rend="displayNum" n="351" />Ἁρμονίης γενέτειραν ἀνιάζων Ἀφροδίτην.</q>
</p><p><lb rend="displayNum" n="352" />εἶπε, καὶ ὠλεσίτεκνος ὀδύρετο μᾶλλον Ἀγαύη.
<lb rend="displayNum" n="353" />καὶ νέκυν, ὃν κατέπεφνε, φίλη τυμβεύσατο μήτηρ
<lb rend="displayNum" n="354" />πίδακα δακρυόεσσαν ἀναβλύζουσα προσώπου:
<lb rend="displayNum" n="355" />καὶ τάφον εὐποίητον ἐτεκτήναντο πολῖται. 
</p><p><lb rend="displayNum" n="356" />ὣς αἱ μὲν στενάχοντο κατηφέες: εἰσορόων δὲ
<lb rend="displayNum" n="357" />Βάκχος ἄναξ ἐλέαιρε, φιλοθρήνους δὲ γυναῖκας
<lb rend="displayNum" n="358" />μυρομένας ἀνέκοψεν, ἐπεὶ στοιχηδὸν ἑκάστῃ
<lb rend="displayNum" n="359" />λυσίπονον κεράσας μελιηδέι φάρμακον οἴνῳ
<lb rend="displayNum" n="360" />δῶκε ποτὸν ληθαῖον: ὀδυρομένοιο δὲ Κάδμου 
<lb rend="displayNum" n="361" />πένθιμον ἐπρήυνε γόον παιήονι μύθῳ:
<lb rend="displayNum" n="362" />ἀμφοτέρας δ᾽ εὔνησε καὶ Αὐτονόην καὶ Ἀγαύην,
<lb rend="displayNum" n="363" />ἐλπίδος ἐσσομένης πρωτάγγελα θέσφατα φαίνων.
<lb rend="displayNum" n="364" />Ἰλλυρίην δ᾽ ἐπὶ γαῖαν ἐς Ἑσπερίου χθόνα πόντου
<lb rend="displayNum" n="365" />Ἁρμονίην λιπόπατριν ὁμόστολον ἥλικι Κάδμῳ 
<lb rend="displayNum" n="366" />ἀμφοτέρους πόμπευεν ἀλήμονας, οἷς χρόνος ἕρπων
<lb rend="displayNum" n="367" />ὤπασε πετρήεσσαν ἔχειν ὀφιώδεα μορφήν.
</p><p><lb rend="displayNum" n="368" />καὶ Σατύρους καὶ Πᾶνας ἔχων καὶ λύγκας ἱμάσσων
<lb rend="displayNum" n="369" />ἁβρὸς ἀσιγήτοισιν ἐκώμασε Βάκχος Ἀθήναις.
</p></div1></body></text></TEI.2>