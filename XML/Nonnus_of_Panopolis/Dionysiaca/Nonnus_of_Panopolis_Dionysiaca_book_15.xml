<?xml version="1.0" encoding="utf-8"?>
<TEI.2><text><body><div1 type="book" n="15" org="uniform" sample="complete">
<head><lb rend="displayNum" n="1" />πέμπτῳ καὶ δεκάτῳ βριαρὴν Νίκαιαν ἀείδω,
<lb rend="displayNum" n="2" />θηροφόνον ῥοδόπηχυν ἀπειλήτειραν Ἐρώτων.</head>
<p><lb rend="displayNum" n="1" />ὣς φαμένου νεφεληδὸν ἐπέρρεον αἴθοπες Ἰνδοὶ
<lb rend="displayNum" n="2" />ἀμφὶ ῥόον ποταμοῖο μελίπνοον: ὧν ὁ μὲν αὐτῶν
<lb rend="displayNum" n="3" />ἀγχιβάτης στατὸν ἴχνος ἐπ᾽ ἰλύι δισσὸν ἐρείσας
<lb rend="displayNum" n="4" />ἡμιφανὴς ἕστηκε, καὶ ὀμφαλὸν ὕδατι δεύων,
<lb rend="displayNum" n="5" />κυρτὸς ἔσω ποταμοῖο κεκυφότα νῶτα τιταίνων, 
<lb rend="displayNum" n="6" />χερσὶ βαθυνομένῃσι μελισταγὲς ἤφυσεν ὕδωρ:
<lb rend="displayNum" n="7" />ὃς δὲ παρὰ προχοῇσι, κατάσχετος αἴθοπι δίψῃ,
<lb rend="displayNum" n="8" />πορφυρέῳ προβλῆτα γενειάδα κύματι βάπτων,
<lb rend="displayNum" n="9" />στῆθος ἐφαπλώσας ποταμηίδος ὑψόθεν ὄχθης,
<lb rend="displayNum" n="10" />οἰγομένοις στομάτεσσιν ἀνείρυσεν ἰκμάδα Βάκχου: 
<lb rend="displayNum" n="11" />πρηνὴς δ᾽ ἄλλος ἔην πελάσας στόμα γείτονι πηγῇ,
<lb rend="displayNum" n="12" />καὶ διερὰς δαπέδῳ ψαμαθώδεϊ χεῖρας ἐρείσας
<lb rend="displayNum" n="13" />χείλεσι διψαλέοισιν ἐδέχνυτο δίψιον ὕδωρ:
<lb rend="displayNum" n="14" />ἄλλοι δ᾽ ὀστρακόεντι μέθην ἀρύοντο κυπέλλῳ,
<lb rend="displayNum" n="15" />πυθμένα κουφίζοντες ἐαγότος ἀμφιφορῆος: 
<lb rend="displayNum" n="16" />καὶ πολὺς ἑσμὸς ἔπινεν ἐρευθιόωντι ῥεέθρῳ
<lb rend="displayNum" n="17" />κισσυβίῳ προχέων ποταμηίδος ὄγκον ἐέρσης,
<lb rend="displayNum" n="18" />μηλονόμων ἄγραυλον ἔχων δέπας. ἀντιβίων δὲ
<lb rend="displayNum" n="19" />οἶνον ἐρευγομένων πολυχανδέος ἀνθερεῶνος
<lb rend="displayNum" n="20" />ὄμμασι δερκομένοισιν ἐδιπλώθησαν ἐρίπναι, 
<lb rend="displayNum" n="21" />καὶ βλεφάροις δοκέεσκον ἰδεῖν διδυμόζυγον ὕδωρ.
<lb rend="displayNum" n="22" />καὶ προχοὴ κελάρυζε φιλακρήτου ποταμοῖο
<pb id="v.1.p.504" />
<lb rend="displayNum" n="23" />ξανθὸν ἀναβλύζουσα μέθης ῥόον: ἡδυπότου δὲ
<lb rend="displayNum" n="24" />οἰνάδος ἠρεύγοντο ῥοὰς εὐώδεες ὄχθαι.
</p><p><lb rend="displayNum" n="25" />δυσμενέας δ᾽ ἐμέθυσσε χάλις ῥόος. ἔνθά τις ἀνὴρ 
<lb rend="displayNum" n="26" />Ἰνδὸς ἀμερσινόοιο μέθης δεδονημένος οἴστρῳ
<lb rend="displayNum" n="27" />εἰς ἀγέλην ἤιξε, καὶ εὐπετάλῳ παρὰ λόχμῃ
<lb rend="displayNum" n="28" />ταῦρον ἀπειλητῆρα μετήγαγε δέσμιον ἕλκων,
<lb rend="displayNum" n="29" />διχθαδίων κεράων κεχαραγμένον ἄκρον ἐρύσσας
<lb rend="displayNum" n="30" />τολμηραῖς παλάμαις, διδυμάονος οἷα κεραίης 
<lb rend="displayNum" n="31" />ταυροφυῆ Διόνυσον ὑπὸ ζυγὰ δούλια σύρων:
<lb rend="displayNum" n="32" />ἄλλος ἔχων δασπλῆτα σιδηρείης γένυν ἅρπης
<lb rend="displayNum" n="33" />αἰγὸς ὀρεσσινόμοιο διέθρισεν ἀνθερεῶνα,
<lb rend="displayNum" n="34" />θηγαλέῳ δρεπάνῳ δεδαϊγμένον, οἷά τε δειρὴν
<lb rend="displayNum" n="35" />Πανὸς ἐυκραίροιο ταμὼν γαμψώνυχι χαλκῷ: 
<lb rend="displayNum" n="36" />ἄλλος ἀπηλοίησε βοῶν κεραελκέα φύτλην,
<lb rend="displayNum" n="37" />οἷά περ ἀμώων Σατύρων ταυρώπιδα μορφήν,
<lb rend="displayNum" n="38" />ὃς δὲ τανυκραίρων ἐλάφων ἐδίωκε γενέθλην
<lb rend="displayNum" n="39" />στικτῆς εἰσορόων πολυδαίδαλον εἶδος ὀπωπῆς,
<lb rend="displayNum" n="40" />οἷά τε Βασσαρίδων ὀλέκων στίχα: δαιδαλέαις γὰρ 
<lb rend="displayNum" n="41" />νεβρίσιν ἰσοτύποισι παρεπλάγχθησαν ὀπωπαί:
<lb rend="displayNum" n="42" />καὶ φονίαις λιβάδεσσιν ὅλον θώρηκα μιαίνων
<lb rend="displayNum" n="43" />Ἰνδὸς ἀκοντιστῆρι μέλας ἐρυθαίνετο λύθρῳ.
<lb rend="displayNum" n="44" />καί τις ὁμοκλήσας ἐκορύσσετο γείτονι δένδρῳ
<lb rend="displayNum" n="45" />μαστίζων ἑκάτερθε, καὶ εἰαρινοῖσι δοκεύων 
<lb rend="displayNum" n="46" />σειομένην ἀνέμοισι φυτῶν ἑλικώδεα χαίτην
<lb rend="displayNum" n="47" />ἁβροκόμων ὄρπηκας ἀπηλοίησε κορύμβων,
<lb rend="displayNum" n="48" />φύλλα διασχίζων λασίης δρυός, οἷα μαχαίρῃ
<lb rend="displayNum" n="49" />πλοχμὸν ἀκερσικόμοιο διατμήγων Διονύσου,
<lb rend="displayNum" n="50" />μαρνάμενος πετάλοισι καὶ οὐ Σατύροισιν ἐρίζων, 
<lb rend="displayNum" n="51" />τερπωλὴν ἀνόνητον ἔχων σκιοειδέι νίκῃ.
</p><p><lb rend="displayNum" n="52" />μαίνετο δ᾽ ἀντιβίων ἕτερος χορός: ἀντὶ δὲ λόγχης
<lb rend="displayNum" n="53" />ὃς μὲν ἑλὼν βαρύδουπον ἐπωμαδίῳ τελαμῶνι
<pb id="v.1.p.506" />
<lb rend="displayNum" n="54" />τύμπανον ἠέρταζε, καὶ ἀμφιπλῆγι βοείῃ
<lb rend="displayNum" n="55" />δίζυγον ἐσμαράγησε μέλος χαλκόκροτον ἠχώ: 
<lb rend="displayNum" n="56" />ὃς δὲ πολυτρήτοιο βοῇ δεδονημένος αὐλοῦ
<lb rend="displayNum" n="57" />ἄστατος εἱλικόεντι ποδῶν βακχεύετο παλμῷ:
<lb rend="displayNum" n="58" />καί τις ἀπειρήτοις ἐπὶ χείλεσι λωτὸν ἐρείσας
<lb rend="displayNum" n="59" />δίθροον ἁρμονίην ἐμελίζετο Μυγδόνος αὐλοῦ:
<lb rend="displayNum" n="60" />γηραλέου δὲ φυτοῖο θορὼν παρὰ γείτονι ῥίζῃ 
<lb rend="displayNum" n="61" />γλαυκὸν ἐυρραθάμιγγος ἀνείρυσε θαλλὸν ἐλαίης
<lb rend="displayNum" n="62" />ὄμβρῳ ἐερσήεντι διάβροχον, οἷα πιέζων
<lb rend="displayNum" n="63" />οἰνωπῇ ῥαθάμιγγι Μαρωνίδος ἄκρον ὑπήνης.
<lb rend="displayNum" n="64" />ἄλλοι σὺν ξιφέεσσι, σὺν ἔγχεσι, σὺν τρυφαλείαις
<lb rend="displayNum" n="65" />ἄσχετα βακχευθέντες ἀμερσινόῳ φρένας οἴνῳ 
<lb rend="displayNum" n="66" />ὄργια μιμήσαντο φερεσσακέων Κορυβάντων,
<lb rend="displayNum" n="67" />ἴχνια δινεύοντες ἐνόπλιον ἀμφὶ χορείην:
<lb rend="displayNum" n="68" />καὶ παλάμης ἑλικηδὸν ἀμοιβαίῃσιν ἐρωαῖς
<lb rend="displayNum" n="69" />ἀσπίδες ἐκρούοντο κυβιστητῆρι σιδήρῳ:
<lb rend="displayNum" n="70" />ἄλλος ὀπιπεύων θιασώδεος ὄργια Μούσης 
<lb rend="displayNum" n="71" />μιμηλὴν Σατύροισι συνεσκίρτησε χορείην:
<lb rend="displayNum" n="72" />καί τις ἀρασσομένης ἀίων κελάδημα βοείης
<lb rend="displayNum" n="73" />μείλιχον ἦθος ἔδεκτο, φιλοσμαράγῳ δὲ μενοινῇ
<lb rend="displayNum" n="74" />ῥιγεδανὴν ἀνέμοισιν ἑὴν ἔρριψε φαρέτρην,
<lb rend="displayNum" n="75" />λύσσαν ἔχων: ἕτερος δὲ γυναιμανέων πρόμος Ἰνδῶν 
<lb rend="displayNum" n="76" />ἀπλεκέος πλοκαμῖδος ἑλὼν ὑψαύχενα Βάκχην,
<lb rend="displayNum" n="77" />παρθενικὴν ἀδάμαστον ἀτάσθαλον εἰς γάμον ἕλκων,
<lb rend="displayNum" n="78" />σφίγξεν ὑπὲρ δαπέδοιο, τανυσσάμενος δὲ κονίῃ
<lb rend="displayNum" n="79" />χερσὶν ἐρωμανέεσσιν ἀπεσφρηγίσσατο μίτρην,
<lb rend="displayNum" n="80" />ἐλπίδι μαψιδίῃ πεφορημένος: ἐξαπίνης γὰρ 
<lb rend="displayNum" n="81" />ὄρθιος εἷρπε δράκων ὑποκόλπιος ἰξύι γείτων,
<lb rend="displayNum" n="82" />δυσμενέος δ᾽ ἤιξε κατ᾽ αὐχένος, ἀμφὶ δὲ δειρῇ
<lb rend="displayNum" n="83" />οὐραίαις ἑλίκεσσιν ἀνέπλεκε κυκλάδα μίτρην:
<lb rend="displayNum" n="84" />ταρβαλέοις δὲ πόδεσσι φυγὼν μελανόχροος ἀνὴρ
<lb rend="displayNum" n="85" />θερμὸν ἀνυμφεύτων ἀπεσείσατο κέντρον Ἐρώτων, 
<pb id="v.1.p.508" />
<lb rend="displayNum" n="86" />αὐχένιον φορέων ὀφιώδεος ὁρμὸν ἀκάνθης.
</p><p><lb rend="displayNum" n="87" />ὄφρα μὲν οἰνωθέντες ἐν οὔρεσιν ἔτρεχον Ἰνδοί,
<lb rend="displayNum" n="88" />τόφρα δὲ νήδυμος Ὕπνος ἑὸν πτερὸν οὖλον ἑλίξας
<lb rend="displayNum" n="89" />ἀκλινέων σφαλεροῖσιν ἐπέχραεν ὄμμασιν Ἰνδῶν,
<lb rend="displayNum" n="90" />εὔνασε δ᾽ οἰστρηθέντας ἀμετρήτῳ νόον οἴνῳ, 
<lb rend="displayNum" n="91" />Πασιθέης γενετῆρι χαριζόμενος Διονύσῳ:
<lb rend="displayNum" n="92" />ὧν ὁ μὲν ὕπτιος εὗδεν ἄνω νεύοντι προσώπῳ
<lb rend="displayNum" n="93" />ὑπναλέῳ μυκτῆρι μεθυσφαλὲς ἄσθμα τιταίνων,
<lb rend="displayNum" n="94" />ὃς δὲ βαρυνομένην κεφαλὴν ἐπεθήκατο πέτρῳ,
<lb rend="displayNum" n="95" />νωθρὸς ἐυκροκάλῳ ποταμηίδι κείμενος ὄχθῃ, 
<lb rend="displayNum" n="96" />ἠματίοις δ᾽ ὀάριζε νοοπλανέεσσιν ὀνείροις
<lb rend="displayNum" n="97" />ὀρθὰ περὶ κροτάφοισι πεπηγότα δάκτυλα βάλλων:
<lb rend="displayNum" n="98" />πρηνὴς δ᾽ ἄλλος ἔην τετανυσμένος, εἶχε δὲ δισσὴν
<lb rend="displayNum" n="99" />χεῖρα καθιεμένην ἰσοελκέα δίζυγι μηρῷ:
<lb rend="displayNum" n="100" />καί τις ἑῆς παλάμης κεφαλὴν ἐπερείσατο καρπῷ 
<lb rend="displayNum" n="101" />οἶνον ἀναβλύζων: ὁ δὲ καμπύλα γυῖα συνάπτων,
<lb rend="displayNum" n="102" />ὡς ὄφις ἀμφιέλικτος, ἐκέκλιτο, λοξὸς ἰαύων.
<lb rend="displayNum" n="103" />καὶ χορὸς ἀντιβίων πεφορημένος εἰς ῥάχιν ὕλης,
<lb rend="displayNum" n="104" />ὃς μὲν ὑπὸ δρυὸς εὗδεν, ὁ δὲ πτελέης ὑπὸ θάμνῳ,
<lb rend="displayNum" n="105" />ἄλλος ἐπὶ πλευρῇσι πεσὼν ἐκλίνετο φηγῷ, 
<lb rend="displayNum" n="106" />λαιὴν ὀφρυόεντι βαλὼν ἐπὶ χεῖρα μετώπῳ:
<lb rend="displayNum" n="107" />καὶ πολὺς ἑσμὸς ἴαυε λάλος νέκυς, ἠέρι πέμπων
<lb rend="displayNum" n="108" />ἀλλοίης ἀχάλινον ἀσημάντου θρόον ἠχοῦς
<lb rend="displayNum" n="109" />οἰνοβαρὴς: ἕτερος δὲ τινασσομένοιο καρήνου
<lb rend="displayNum" n="110" />γηραλέης πλατὺ νῶτον ἐπέτρεπε πυθμένι δάφνης: 
<lb rend="displayNum" n="111" />τὸν δὲ βαρὺ κνώσσοντα βαθυστρώτων ἐπὶ λέκτρων
<lb rend="displayNum" n="112" />ἀκροκόμου φοίνικος ἢ εὐώδινος ἐλαίης
<lb rend="displayNum" n="113" />ῥιπίζων ἀνέμοισιν ἕλιξ ἐπεσύρισεν ὄρπηξ:
<lb rend="displayNum" n="114" />καί τις ὑπὲρ δαπέδοιο χυτῇ τετάνυστο κονίῃ,
<pb id="v.1.p.510" />
<lb rend="displayNum" n="115" />ἄκρα ποδῶν προχοῇσι κατακλύζων ποταμοῖο: 
<lb rend="displayNum" n="116" />ἄλλος ἀπειρήτοιο μέθης βακχεύετο παλμῷ,
<lb rend="displayNum" n="117" />καὶ κεφαλὴν βαρύθουσαν ἐπέτρεπε γείτονι πεύκῃ:
<lb rend="displayNum" n="118" />ἄλλου φυσιόωντος ἐσείετο νεῦρα μετώπου.
</p><p><lb rend="displayNum" n="119" />καὶ δηίους κνώσσοντας ἰδὼν γελόωντι προσώπῳ
<lb rend="displayNum" n="120" />Βάκχος ἄναξ ἀγόρευε, χέων σημάντορα φωνήν: 
</p><p><lb rend="displayNum" n="121" /><q direct="unspecified">Ἰνδοφόνοι θεράποντες ἀνικήτου Διονύσου,
<lb rend="displayNum" n="122" />νόσφι μόθου σφίγξαντες ἀολλέας υἱέας Ἰνδῶν
<lb rend="displayNum" n="123" />πάντας ἀναιμάκτῳ ζωγρήσατε δηιοτῆτι:
<lb rend="displayNum" n="124" />καὶ βριαρῷ γόνυ δοῦλον ὑποκλίνας Διονύσῳ
<lb rend="displayNum" n="125" />Ἰνδὸς ὑποδρήσσειεν ἐμῇ θιασώδει Ῥείῃ, 
<lb rend="displayNum" n="126" />σείων οἴνοπα θύρσον, ἀπορρίψας δὲ θυέλλαις
<lb rend="displayNum" n="127" />ἀργυρέην κνημῖδα πόδας σφίγξειε κοθόρνοις,
<lb rend="displayNum" n="128" />καὶ κεφαλὴν στέψειεν ἐμῷ κισσώδεϊ δεσμῷ,
<lb rend="displayNum" n="129" />γυμνώσας πλοκαμῖδας ἀερσιλόφου τρυφαλείης,
<lb rend="displayNum" n="130" />καὶ πολέμων ἀλάλαγμα λιπὼν καὶ δούριον ἠχὼ 
<lb rend="displayNum" n="131" />εὔιον ἀείσειε κορυμβοφόρῳ Διονύσῳ.</q>
</p><p><lb rend="displayNum" n="132" />ὣς φαμένου δρηστῆρες ἐποίπνυον: ὧν ὁ μὲν αὐτῶν
<lb rend="displayNum" n="133" />αὐχένι δυσμενέων ὀφιώδεα δεσμὸν ἑλίξας
<lb rend="displayNum" n="134" />εἷλκε δρακοντείῃ πεπεδημένον ἀνέρα σειρῇ,
<lb rend="displayNum" n="135" />ἄλλος ἑλὼν λασίης κεχαλασμένον ὁλκὸν ὑπήνης 
<lb rend="displayNum" n="136" />ἄνδρα βαθυσμήριγγος ἀνείρυσεν ἀνθερεῶνος:
<lb rend="displayNum" n="137" />καί τις ἑὰς παλάμας τανύσας σκολιότριχι κόρσῃ
<lb rend="displayNum" n="138" />ἀνέρα δουρίκτητον ἀδέσμιον εἷλκεν ἐθείρης:
<lb rend="displayNum" n="139" />ἄλλος ὁμοπλέκτους παλάμας περί νῶτα καθάψας
<lb rend="displayNum" n="140" />δήιον εἱλικόεντι λύγων μιτρώσατο δεσμῷ 
<lb rend="displayNum" n="141" />αὐχενίῳ: τρομερῷ δὲ Μάρων ἐλελίζετο παλμῷ
<lb rend="displayNum" n="142" />ὤμῳ γηραλέῳ βεβαρημένον Ἰνδὸν ἀείρων:
<lb rend="displayNum" n="143" />ἄλλος ἀκοντιστῆρα λαβὼν βεβιημένον ὕπνῳ,
<lb rend="displayNum" n="144" />δεσμῷ βοτρυόεντι περίπλοκον αὐχένα σύρων,
<lb rend="displayNum" n="145" />στικτῶν πορδαλίων ὑπὲρ ἄντυγα θήκατο δίφρων: 
<pb id="v.1.p.512" />
<lb rend="displayNum" n="146" />ἄλλου κεκλιμένοιο φιλεύιος ἑσμὸς ἀλήτης
<lb rend="displayNum" n="147" />χεῖρας ὀπισθοτόνους ἀλύτῳ σφηκώσατο δεσμῷ,
<lb rend="displayNum" n="148" />καὶ λοφίης ἐπέβησεν ἀκαμπτοπόδων ἐλεφάντων:
<lb rend="displayNum" n="149" />καὶ πολὺς εὐκύκλοιο λαβὼν τελαμῶνα βοείης
<lb rend="displayNum" n="150" />Ἰνδὸν ἐπωμαδίῳ πεπεδημένον εἶχεν ἱμάντι. 
<lb rend="displayNum" n="151" />καί τις ἀερτάζουσα καλαύροπα μηλοβοτῆρος
<lb rend="displayNum" n="152" />Βασσαρίς, ἀφριόωσα λαθίφρονι κύματι λύσσης,
<lb rend="displayNum" n="153" />Ἰνδὸν ἐρευνητῆρα βαθυπλούτοιο θαλάσσης
<lb rend="displayNum" n="154" />τολμηρῇ παλάμῃ πολυκαμπέος εἷλκεν ἐθείρης
<lb rend="displayNum" n="155" />δούλιον εἰς ζυγόδεσμον. ἐπειγομένου δὲ Λυαίου 
<lb rend="displayNum" n="156" />δήιον εὐθώρηκα σιδήρεος εἶχεν Ἐρεχθεὺς
<lb rend="displayNum" n="157" />ὤμοις ἀκλινέεσσι: μεθυσφαλέος δὲ φορῆος
<lb rend="displayNum" n="158" />θῆρα κελαινόρρινον ὀρεστιὰς ἤλασε Βάκχη,
<lb rend="displayNum" n="159" />ἰσχία μαστίζουσα δορικτήτων ἐλεφάντων:
<lb rend="displayNum" n="160" />καὶ χρυσέην Ὑμέναιος ἀνηέρταζε βοείην 
<lb rend="displayNum" n="161" />ἀνέρα συλήσας χρυσάσπιδα, γηθόσυνος δὲ
<lb rend="displayNum" n="162" />κοῦρον ἐρωμανέεσσιν ἐδέρκετο Βάκχος ὀπωπαῖς
<lb rend="displayNum" n="163" />τεύχεσιν ὑπναλέοιο καταυγάζοντα φορῆος:
<lb rend="displayNum" n="164" />καὶ νέος ἠκόντιζεν ἐν ἔντεσιν ὄλβιον αἴγλην,
<lb rend="displayNum" n="165" />ὡς Λυκίου Γλαύκοιο λαβὼν ἀμάρυσσε μαχηταῖς, 
<lb rend="displayNum" n="166" />ἀφνειοῖς σακέεσσιν ἀπαστράπτων, Διομήδης.
<lb rend="displayNum" n="167" />ἄλλους δ᾽ ἀντιβίους στρατιὴ ληίσσατο Βάκχων,
<lb rend="displayNum" n="168" />νήδυμον ὕπνον ἔχοντας ὁμόστολον ἡδέος οἴνου.
</p><p><lb rend="displayNum" n="169" />ἔνθά τις ἀγκυλότοξος, ἐρημάδι σύννομος ὕλῃ,
<lb rend="displayNum" n="170" />παρθένος Ἀστακίδεσσιν ὁμότροφος ἤνθεε Νύμφαις 
<lb rend="displayNum" n="171" />καλλιφυὴς Νίκαια, λαγωβόλος Ἄρτεμις ἄλλη,
<lb rend="displayNum" n="172" />ἀλλοτρίη φιλότητος, ἀπειρήτη Κυθερείης,
<lb rend="displayNum" n="173" />θῆρας ὀιστεύουσα καὶ ἰχνεύουσα κολώναις:
<pb id="v.1.p.514" />
<lb rend="displayNum" n="174" />οὐδὲ μυχῷ θυόεντι καλύπτετο παρθενεῶνος.
<lb rend="displayNum" n="175" />καί οἱ ἐνὶ σκοπέλοισιν ἐρημονόμῳ παρὰ πέζῃ 
<lb rend="displayNum" n="176" />ἠλακάτη πέλε τόξον, ἀεὶ δέ οἱ ἔνδοθι λόχμης
<lb rend="displayNum" n="177" />μηκεδανοὶ κλωστῆρες ἔσαν πτερόεντες ὀιστοί,
<lb rend="displayNum" n="178" />καὶ σταλίκων ξύλον ὀρθὸν ὀρειάδος ἱστὸς Ἀθήνης:
<lb rend="displayNum" n="179" />καὶ καθαρῇ συνάεθλος ὁμίλεεν ἰοχεαίρῃ,
<lb rend="displayNum" n="180" />καὶ λίνον ἐν σκοπέλοισιν ἀνέπλεκεν ἠθάδος ἄγρης 
<lb rend="displayNum" n="181" />νήματος ἀσκητοῖο φιλαίτερον: οὔ ποτε τόξῳ
<lb rend="displayNum" n="182" />ποικίλον εἶδος ἔχοντος ἀνάλκιδος ἥπτετο νεβροῦ,
<lb rend="displayNum" n="183" />δορκάδας οὐκ ἐδίωκε, καὶ οὐκ ἔψαυε λαγωοῦ,
<lb rend="displayNum" n="184" />ἀλλὰ περιζεύξασα δαφοινήεντι χαλινῷ
<lb rend="displayNum" n="185" />γλαυκὰ δασυστέρνων ἐπεμάστιε νῶτα λεόντων, 
<lb rend="displayNum" n="186" />πολλάκι δ᾽ ἔγχος ἄειρε καταντία λυσσάδος ἄρκτου:
<lb rend="displayNum" n="187" />μέμφετο δ᾽ ἰοχέαιραν ἑκηβόλον, ὅττι λιποῦσα
<lb rend="displayNum" n="188" />στικτῶν πορδαλίων γενεὴν καὶ φῦλα λεόντων
<lb rend="displayNum" n="189" />οὐτιδαναῖς ἐλάφοισιν ἑὴν ἔζευξεν ἀπήνην.
<lb rend="displayNum" n="190" />οὐδὲ μύρῳ μεμέλητο, μελικρήτων δὲ κυπέλλων 
<lb rend="displayNum" n="191" />ὑδατόεν προβέβουλε χαραδραίης πόμα πηγῆς
<lb rend="displayNum" n="192" />ψυχρὸν ὕδωρ προχέουσα: καὶ αὐτορόφῳ κενεῶνι
<lb rend="displayNum" n="193" />κούρης δύσβατος οἶκος ἐρημάδες ἦσαν ἐρίπναι:
<lb rend="displayNum" n="194" />πολλάκι δ᾽ εὐκαμάτοιο μετὰ δρόμον ἠθάδος ἄγρης
<lb rend="displayNum" n="195" />πορδαλίων σχεδὸν ἧστο, μιῇ δ᾽ ὑπὸ κοιλάδι πέτρῃ 
<lb rend="displayNum" n="196" />μίμνε μεσημβρίζουσα λεχωίδος ἄγχι λεαίνης:
<lb rend="displayNum" n="197" />ἡ δὲ γαληναίῃσιν ὑπ᾽ ὀφρύσι μειλιχίη θὴρ
<lb rend="displayNum" n="198" />ἀδρύπτοις γενύεσσι δέμας λιχμάζετο κούρης,
<lb rend="displayNum" n="199" />καὶ κινυρῆς μίμημα κυνὸς δειδήμονι λαιμῷ
<lb rend="displayNum" n="200" />ὠμοτόκου στόμα λάβρον ὑπεκνυζᾶτο λεαίνης 
<lb rend="displayNum" n="201" />χείλεϊ φειδομένῳ, δοκέων δέ μιν Ἄρτεμιν εἶναι
<pb id="v.1.p.516" />
<lb rend="displayNum" n="202" />εἰς πέδον ἱκεσίοιο καθελκομένοιο καρήνου
<lb rend="displayNum" n="203" />αὐχένι λαχνήεντι λέων ἐκλίνετο νύμφῃ.
</p><p><lb rend="displayNum" n="204" />καί τις ἐνὶ ξυλόχοις ὀρεσίτροφος ἤνθεε βούτης,
<lb rend="displayNum" n="205" />ἰθυτενής, περίμετρος, ὑπέρτερος ἥλικος ἥβης: 
<lb rend="displayNum" n="206" />οὔνομά οἱ πέλεν Ὕμνος, ὃς ἀγριάδος μέσον ὕλης
<lb rend="displayNum" n="207" />ἱμερτὰς ἐνόμευε βόας παρὰ γείτονι κούρῃ:
<lb rend="displayNum" n="208" />καὶ νομίην ἐρατῇσι καλαύροπα χερσὶ τινάσσων
<lb rend="displayNum" n="209" />εἰς βαθὺν ἦλθεν ἔρωτα καὶ οὐκέτι τέρπετο ποίμνῃ,
<lb rend="displayNum" n="210" />εἴκελος Ἀγχίσῃ ῥοδοειδέι, τοῦ ποτε Κύπρις 
<lb rend="displayNum" n="211" />ἀργεννὴν ἐνόμευεν ὀρεσσινόμων στίχα ταύρων
<lb rend="displayNum" n="212" />κεστὸν ἐλαφρίζουσα βοοσσόον: ἀμφὶ δὲ λόχμην
<lb rend="displayNum" n="213" />βουκόλος ἀγρώσσουσαν ἰδὼν χιονώδεα κούρην
<lb rend="displayNum" n="214" />οὐ βοέης ἀγέλης ἐμπάζετο: φοιταλέη δὲ
<lb rend="displayNum" n="215" />εἰς ἕλος αὐτοκέλευστος ἐβόσκετο πόρτις ἐρήμη 
<lb rend="displayNum" n="216" />ἀρχαίου δυσέρωτος ἀποπλαγχθεῖσα νομῆος,
<lb rend="displayNum" n="217" />καὶ δαμάλη πεφόρητο περισκαίρουσα κολώναις
<lb rend="displayNum" n="218" />ποιμένα μαστεύουσα: νέος δ᾽ ἐπλάζετο βούτης
<lb rend="displayNum" n="219" />παρθενικῆς ὁρόων ῥοδοειδέα κύκλα προσώπου.
</p><p><lb rend="displayNum" n="220" />καὶ δολόεις ἐρέθιζεν Ἔρως ποθέοντα νομῆα 
<lb rend="displayNum" n="221" />οἴστρῳ λαβροτέρῳ δεδονημένον: ἐν σκοπέλοις γὰρ
<lb rend="displayNum" n="222" />παρθενικῆς ἀκίχητον ἐπεσσυμένης δρόμον ἄγρης
<lb rend="displayNum" n="223" />πέπλον ὅλον κόλπωσεν ἐς ἠέρα κοῦφος ἀήτης:
<lb rend="displayNum" n="224" />καὶ χροὸς ἤνθεε κάλλος: ἐλευκαίνοντο δὲ μηροὶ
<lb rend="displayNum" n="225" />καὶ σφυρὰ φοινίσσοντο, καὶ ὡς κρίνον, ὡς ἀνεμώνη 
<lb rend="displayNum" n="226" />χιονέων μελέων ῥοδόεις ἀνεφαίνετο λειμών:
<lb rend="displayNum" n="227" />καὶ νέος ἱμερόφοιτος ἔχων ἀκόρητον ὀπωπὴν
<lb rend="displayNum" n="228" />ἀσκεπέων ἐδόκευεν ἐλεύθερον ἄντυγα μηρῶν
<lb rend="displayNum" n="229" />[...]χώδεα [...
<lb rend="displayNum" n="230" />βότρυν ὀπισθοπόροιο κόμης ἐλέλιζεν ἀήτης 
<lb rend="displayNum" n="231" />κουφίζων ἑκάτερθεν, ἀειρομένων δὲ κομάων
<pb id="v.1.p.518" />
<lb rend="displayNum" n="232" />λευκοφαὴς σελάγιζε μέσος γυμνούμενος αὐχήν.
<lb rend="displayNum" n="233" />καὶ νέος οὐρεσίφοιτος ὁμάρτεε πολλάκι κούρῃ,
<lb rend="displayNum" n="234" />πῇ μὲν ἐπιψαύων σταλίκων ἢ τόξον ἀφάσσων,
<lb rend="displayNum" n="235" />πῇ δὲ ποθοβλήτοιο τιταινομένοιο βελέμνου 
<lb rend="displayNum" n="236" />ἱμερτῆς ἐδόκευε ῥοδόχροα δάκτυλα κούρης:
<lb rend="displayNum" n="237" />εἴ ποτε τοξεύουσα κέρας κυκλώσατο νευρῇ,
<lb rend="displayNum" n="238" />καὶ παλάμη γυμνοῦτο, λαθὼν νέος ὄμματι λοξῷ
<lb rend="displayNum" n="239" />λευκὸν ὀιστευτῆρα βραχίονα δέρκετο κούρης,
<lb rend="displayNum" n="240" />ὄμμα παλινδίνητον ἄγων, ὀχετηγὸν Ἐρώτων, 
<lb rend="displayNum" n="241" />εἰ τόσον, ὡς Νίκαια, πέλε λευκώλενος Ἥρη:
<lb rend="displayNum" n="242" />ἑσπερίην δ᾽ ἐπὶ πέζαν ἑὴν ἐτίταινεν ὀπωπήν,
<lb rend="displayNum" n="243" />εἰ πλέον ἀργυφέη πέλε παρθένος, ἠὲ Σελήνη.
</p><p><lb rend="displayNum" n="244" />καὶ νέος, ἀμφιέπων ὑποκάρδιον ἕλκος Ἐρώτων,
<lb rend="displayNum" n="245" />ἐγγὺς ἐὼν καὶ νόσφιν ἐὼν ἐμνώετο κούρης, 
<lb rend="displayNum" n="246" />πῶς βέλος εἰς σκοπὸν εἷλκεν ὀρειάδος ἀντίον ἄρκτου,
<lb rend="displayNum" n="247" />πῶς δὲ λεοντείῃ παλάμην ἐσφίγξατο δειρῇ
<lb rend="displayNum" n="248" />δίζυγα γυρώσασα βραχίονα μάρτυρι δεσμῷ,
<lb rend="displayNum" n="249" />πῶς πάλιν ἱδρώουσα λοέσσατο χεύματι πηγῆς
<lb rend="displayNum" n="250" />ἡμιφανής, καὶ μᾶλλον ἀεὶ μιμνήσκετο πέπλου, 
<lb rend="displayNum" n="251" />ὁππότε μιν δονέων καὶ ἐς ὀμφαλὸν ἄχρις ἀείρων
<lb rend="displayNum" n="252" />γυμνώσας χροὸς ἄνθος ἀνηκόντιζεν ἀήτης:
<lb rend="displayNum" n="253" />κείνου μνῆστιν ἔχων γλυκερὰς ἱκέτευεν ἀέλλας,
<lb rend="displayNum" n="254" />ὄφρα πάλιν βαθύκολπον ἀναστείλωσι χιτῶνα.
</p><p><lb rend="displayNum" n="255" />καὶ νέος ἀστήρικτος ἐυκραίρῳ παρὰ ποίμνῃ 
<lb rend="displayNum" n="256" />γείτονα θηρεύουσαν ἰδὼν ὑψαύχενα κούρην
<lb rend="displayNum" n="257" />τοῖον ἀπερροίβδησεν ἔπος ζηλήμονι φωνῇ:
</p><p><lb rend="displayNum" n="258" /><q direct="unspecified">Αἴθε βέλος γενόμην ἢ δίκτυον ἠὲ φαρέτρη,
<lb rend="displayNum" n="259" />αἴθε βέλος γενόμην θηροκτόνον, ὄφρά με γυμναῖς
<lb rend="displayNum" n="260" />χερσὶν ἐλαφρίσσειεν: ὀπισθοτόνοιο δὲ τόξου 
<pb id="v.1.p.520" />
<lb rend="displayNum" n="261" />εἴην νεῦρα βόεια πολὺ πλέον, ὄφρά με μαζῷ
<lb rend="displayNum" n="262" />χιονέῳ πελάσειε σαόφρονος ἔκτοθι μίτρης,
<lb rend="displayNum" n="263" />ναὶ δαμάλη, ναὶ μόσχε, σαόφρονος ἔκτοθι μίτρης.
<lb rend="displayNum" n="264" />παρθένε, κουφίζεις βέλος ὄλβιον: ὑμέτεροι δὲ
<lb rend="displayNum" n="265" />ὕμνου μηλονόμοιο μακάρτεροί εἰσιν ὀιστοί, 
<lb rend="displayNum" n="266" />ὅττι τεῶν ψαύουσιν ἐρωτοτόκων παλαμάων.
<lb rend="displayNum" n="267" />σοῖς γλυκεροῖς σταλίκεσσιν ἀφωνήτοισι μεγαίρω:
<lb rend="displayNum" n="268" />οὐδὲ μόνον σταλίκων με φέρει πόθος: ἀλλὰ καὶ αὐτοῦ
<lb rend="displayNum" n="269" />ζῆλον ἔχω τόξοιο καὶ ἀπνεύστοιο φαρέτρης.
<lb rend="displayNum" n="270" />αἴθε μεσημβρίζουσα ποθοβλήτῳ παρὰ πηγῇ 
<lb rend="displayNum" n="271" />γυῖα καταψύξειεν, ἴδω δ᾽ ὑψαύχενα κούρην,
<lb rend="displayNum" n="272" />ναὶ δαμάλη, ναὶ μόσχε, δίχα φθονεροῖο χιτῶνος.
<lb rend="displayNum" n="273" />οὔ πώ μοι, Κυθέρεια, τόσην ᾤκτειρας ἀνάγκην;
<lb rend="displayNum" n="274" />Θρινακίην οὐκ οἶδα καὶ οὐ κεραελκέα ποίμνην,
<lb rend="displayNum" n="275" />οὐ βόας Ἠελίοιο κατ᾽ οὔρεα ταῦτα νομεύω, 
<lb rend="displayNum" n="276" />οὐ κρυφίην ἤγγειλε πατὴρ ἐμὸς Ἄρεος εὐνήν.
<lb rend="displayNum" n="277" />παρθένε, μή με δίωκε, καὶ εἰ βόας εἰς νομὸν ἕλκω:
<lb rend="displayNum" n="278" />οὐρανίων λεχέων ἐπιβήτορές εἰσι νομῆες:
<lb rend="displayNum" n="279" />Τιθωνὸς ῥοδόεις πέλε νυμφίος, ὃν διὰ μορφὴν
<lb rend="displayNum" n="280" />δίφρον ἐὸν στήσασα φαεσφόρος ἥρπασεν Ἠώς: 
<lb rend="displayNum" n="281" />καὶ Διὸς οἰνοχόος πέλε βουκόλος, ὃν διὰ κάλλος
<lb rend="displayNum" n="282" />φειδομένοις ὀνύχεσσιν ἐκούφισεν ὑψιπέτης Ζεύς.
<lb rend="displayNum" n="283" />δεῦρο, βόας ποίμαινε, καὶ ὁπλοτέρην σε καλέσσω
<lb rend="displayNum" n="284" />ἄλλῳ βουκολέοντι σὺν Ἐνδυμίωνι Σελήνην:
<lb rend="displayNum" n="285" />ῥῖπτε βέλος καὶ ψαῦε καλαύροπος, ὄφρά τις εἴπῃ: 
<lb rend="displayNum" n="286" /><q direct="unspecified">Ὕμνου μηλονόμοιο βόας Κυθέρεια νομεύει.</q></q>
<lb rend="displayNum" n="287" />ὣς φάτο καὶ λιτάνευε, φίλων δ᾽ ἐδράξατο γούνων
<pb id="v.1.p.522" />
<lb rend="displayNum" n="288" />χερσὶ γυναιμανέεσσι, καὶ ἕσπετο, καί οἱ ἐνίψαι
<lb rend="displayNum" n="289" />ἔτρεμεν οἶστρον Ἔρωτος, ἑῇ δ᾽ ὑπεμέμφετο σιγῇ.
</p><p><lb rend="displayNum" n="290" />καί ποτε θάρσος ἔχων γαμίων ὑποεργὸν Ἐρώτων 
<lb rend="displayNum" n="291" />κείμενα Νικαίης ἀνεκούφισεν ἔντεα θήρης,
<lb rend="displayNum" n="292" />καὶ δόρυ θοῦρον ἄειρε, πόθου δ᾽ ὑπό μείζονι κέντρῳ
<lb rend="displayNum" n="293" />κούρης χωομένης γλυκερὴν ἤειρε φαρέτρην,
<lb rend="displayNum" n="294" />καὶ κύσε δίκτυα κωφὰ καὶ οὐ πνείοντας ὀιστούς,
<lb rend="displayNum" n="295" />χείλεσι τερπομένοισι μιαιφόνον ἰὸν ἐρείσας, 
<lb rend="displayNum" n="296" />καὶ στέρνοις ἐπέλασσεν ἀφειδέι χειρὶ πιέζων:
<lb rend="displayNum" n="297" />καί τινα μῦθον ἔειπεν ἀδουπήτῳ τινὶ φωνῇ:
</p><p><lb rend="displayNum" n="298" /><q direct="unspecified">Πρὸς Παφίης, φθέγξασθε πάλιν, δρύες, ὡς ἐπὶ Πύρρης,
<lb rend="displayNum" n="299" />ὡς ἐπὶ Δευκαλίωνος, ἐλέγξατε λυσσάδα κούρην.
<lb rend="displayNum" n="300" />δάφνη καὶ σὺ φίλη, δενδρώδεα ῥῆξον ἰωήν: 
<lb rend="displayNum" n="301" />αἴθε καλὴ Νίκαια πάρος πέλε, καί κεν Ἀπόλλων
<lb rend="displayNum" n="302" />ἁβροτέρην ἐδίωκε, καὶ οὐ φυτὸν ἔπλετο Δάφνη.</q>
</p><p><lb rend="displayNum" n="303" />ὣς φάτο: καὶ σύριγγι σαόφρονος ἐγγύθι κούρης
<lb rend="displayNum" n="304" />μάρτυν ἑῆς ὀδύνης, γαμίην ἐμελίζετο μολπήν.
<lb rend="displayNum" n="305" />παρθενικὴ δ᾽ ἀγόρευεν ἐπεγγελόωσα νομῆι: 
</p><p><lb rend="displayNum" n="306" /><q direct="unspecified">Ἡδὺς ὁ συρίζων Παφίης μέλος ὑμέτερος Πάν:
<lb rend="displayNum" n="307" />πολλάκι μέλψεν Ἔρωτα καὶ οὐ πέλε νυμφίος Ἠχοῦς.
<lb rend="displayNum" n="308" />ἆ πόσα Δάφνις ἄειδεν ὁ βουκόλος: ἀμφὶ δὲ μολπῇ
<lb rend="displayNum" n="309" />παρθένος ἀστιβέεσσιν ἐκεύθετο μᾶλλον ἐρίπναις
<lb rend="displayNum" n="310" />ποιμενίης φεύγουσα βοῆς μέλος. ἆ πόσα Φοίβου 
<lb rend="displayNum" n="311" />ἔκλυε μελπομένοιο καὶ οὐ φρένα θέλγετο Δάφνη.</q>
<pb id="v.1.p.524" />
</p><p><lb rend="displayNum" n="312" />ὣς φαμένη δόρυ θοῦρον ἐδείκνυεν ἄφρονι βούτῃ.
<lb rend="displayNum" n="313" />αὐτὰρ ὁ λυσσήεντι τετυμμένος ἡδέι κέντρῳ,
<lb rend="displayNum" n="314" />μὴ νοέων, ὅτι τόσσον ἔην ἄστοργος Ἀμαζών,
<lb rend="displayNum" n="315" />πομπὸν ἑοῦ θανάτοιο δυσίμερον ἴαχε φωνήν: 
</p><p><lb rend="displayNum" n="316" /><q direct="unspecified">Ναί, λίτομαι, προΐαλλε φίλον δόρυ, χιονέῃ δὲ
<lb rend="displayNum" n="317" />κτεῖνέ με σῇ παλάμῃ, καὶ τέρπομαι: οὐ σέο λόγχην,
<lb rend="displayNum" n="318" />οὐ τρομέω, φυγόδεμνε, τεὸν ξίφος, ὅττι τελευτὴν
<lb rend="displayNum" n="319" />ὀξυτάτην ὀπάσειεν, ὅπως ποτὲ πικρὸν ἀλύξω
<lb rend="displayNum" n="320" />ἔμπεδον ἕλκος Ἔρωτος, ὑπὸ φρένα βοσκόμενον πῦρ. 
<lb rend="displayNum" n="321" />τεθναίην, ὅτι πότμος ἐπήρατος: εἰ δὲ βελέμνῳ
<lb rend="displayNum" n="322" />τοξοφόρος μετὰ Κύπριν ὀιστεύσεις με καὶ αὐτή,
<lb rend="displayNum" n="323" />πρὸς Παφίης, μὴ πέμπε κατ᾽ αὐχένος, ἡμετέρην δὲ
<lb rend="displayNum" n="324" />σὸν βέλος εἰς φρένα πῆξον, ὅπῃ βέλος ἐστὶν Ἐρώτων.
<lb rend="displayNum" n="325" />αὐχένι μᾶλλον ἴαλλε τεὸν δόρυ, μὴ φρένα τύψῃς: 
<lb rend="displayNum" n="326" />ὠτειλῆς ἑτέρης οὐ δεύομαι. εἰ δέ σε τέρπει,
<lb rend="displayNum" n="327" />τλήσομαι ἄλλο βέλεμνον, ὅπως ἐμὲ γαῖα καλύψῃ
<lb rend="displayNum" n="328" />καὶ πυρὸς ἕλκος ἔχοντα καὶ οὐτηθέντα σιδήρῳ.
<lb rend="displayNum" n="329" />κτεῖνέ με τὸν δυσέρωτα, τεῆς μὴ φείδεο νευρῆς.
<lb rend="displayNum" n="330" />θηλύνεις δὲ σίδηρον, ὅταν ψαύσειας ὀιστῶν: 
<lb rend="displayNum" n="331" />ἵσταμαι αὐτοκέλευστος ἐγὼ σκοπός, ὄμματι τερπνῷ
<lb rend="displayNum" n="332" />δάκτυλα μαρμαίροντα περὶ γλυφίδεσσι δοκεύων,
<lb rend="displayNum" n="333" />ἐκταδὸν αὖ ἐρύοντα τεὴν μελιηδέα νευρὴν
<lb rend="displayNum" n="334" />δεξιτερῷ ῥοδόεντι πελαζομένην σέο μαζῷ.
<lb rend="displayNum" n="335" />θνήσκω νεκρὸς Ἔρωτος ἑκούσιος ἡδέι πότμῳ: 
<lb rend="displayNum" n="336" />οὐκ ἀλέγω θανάτοιο καὶ οὐ τρομέω νέφος ἰῶν,
<lb rend="displayNum" n="337" />γυμνὴν ὑμετέρην χιονώδεα χεῖρα δοκεύων
<lb rend="displayNum" n="338" />ἁπτομένην τόξοιο καὶ ἱμερόεντος ὀιστοῦ.
<lb rend="displayNum" n="339" />εἰς ἐμὲ πάντα βέλεμνα τεῆς προΐαλλε φαρέτρης,
<lb rend="displayNum" n="340" />εἰς ἐμὲ πέμπε βέλεμνα μιαιφόνα: πικρότεροι γὰρ 
<pb id="v.1.p.526" />
<lb rend="displayNum" n="341" />ἄλλοι ἐμὲ κλονέουσι πυριγλώχινες ὀιστοί.
<lb rend="displayNum" n="342" />ἢν δὲ κατακτείνῃς με τεῷ φρενοθελγέι τόξῳ,
<lb rend="displayNum" n="343" />παρθένε, μὴ φλέξειας ἐμὸν δέμας ἠθάδι πυρσῷ:
<lb rend="displayNum" n="344" />πυρκαϊῆς ἑτέρης οὐ δεύομαι: ἀλλὰ σύ, κούρη,
<lb rend="displayNum" n="345" />μοῦνον ἐμοὶ φθιμένῳ γλυκερὴν περίχευε κονίην 
<lb rend="displayNum" n="346" />χειρὶ τεῇ, πυμάτην ὀλίγην χάριν, ὄφρά τις εἴπῃ:
<lb rend="displayNum" n="347" />῾παρθένος ὡς ἐλέαιρε, τὸν ἔκτανε.᾿ μηδὲ θανόντος
<lb rend="displayNum" n="348" />αὐλὸς ἐμός, μὴ πηκτὶς ἐμῷ περὶ σήματι κείσθω,
<lb rend="displayNum" n="349" />ποιμενίην μὴ βάλλε καλαύροπα, μάρτυρα τέχνης:
<lb rend="displayNum" n="350" />ἀλλὰ κατακταμένοιο τεὸν βέλος ὑψόθι τύμβου 
<lb rend="displayNum" n="351" />πῆξον, ἐμῷ δυσέρωτι λελουμένον εἰσέτι λύθρῳ.
<lb rend="displayNum" n="352" />δὸς δέ μοι ὑστατίην ἑτέρην χάριν ὑψόθι τύμβου
<lb rend="displayNum" n="353" />ἄνθεα Ναρκίσσοιο ποθοβλήτοιο γενέσθω
<lb rend="displayNum" n="354" />ἢ κρόκος ἱμερόεις ἢ Μίλακος ἄνθος Ἐρώτων,
<lb rend="displayNum" n="355" />εἰαρινὴν δὲ φύτευε μινυνθαδίην ἀνεμώνην 
<lb rend="displayNum" n="356" />πᾶσιν ἀπαγγέλλουσαν ἐμὴν μινυώριον ἥβην.
<lb rend="displayNum" n="357" />εἰ δέ σε μὴ τέκε πόντος ἀμείλιχος ἠὲ κολῶναι,
<lb rend="displayNum" n="358" />βαιὸν ἐμοῖ χέε δάκρυ, τόσον μόνον, ὅσσον ἐέρσαις
<lb rend="displayNum" n="359" />ἱμερτῆς ῥοδόεντα παρηίδος ἄκρα διαίνειν,
<lb rend="displayNum" n="360" />χειρὶ δὲ σεῖο χάραξον ἔπος τόδε πενθάδι μίλτῳ: 
<lb rend="displayNum" n="361" /><q direct="unspecified">ἐνθάδε βουκόλος Ὕμνος, ὃν ἔκτανεν ἄμμορον εὐνῆς
<lb rend="displayNum" n="362" />παρθενικὴ Νίκαια καὶ ἐκτερέιξε θανόντα.</q></q>
</p><p><lb rend="displayNum" n="363" />ὣς φαμένου Νίκαια χολώετο: λυσσαλέη δὲ
<lb rend="displayNum" n="364" />λοίγιον ἰοβόλου γυμνώσατο πῶμα φαρέτρης
<lb rend="displayNum" n="365" />καὶ βέλος ἰθυκέλευθον ἀνείρυσεν, ἐκταδίη δὲ 
<pb id="v.1.p.528" />
<lb rend="displayNum" n="366" />κυρτὸν ὀπισθοτόνοιο κέρας κυκλώσατο τόξου,
<lb rend="displayNum" n="367" />ἠνεμόεν δὲ βέλεμνον ἐς ἀνθερεῶνα νομῆος
<lb rend="displayNum" n="368" />φθεγγομένου προέηκε, καὶ ἄσχετος ἰὸς ἀλήτης
<lb rend="displayNum" n="369" />μῦθον ἔτι προχέοντα μέσῳ σφρηγίσσατο δεσμῷ.
</p><p><lb rend="displayNum" n="370" />ἀλλ᾽ οὐ νεκρὸς ἄδακρυς ἔην τότε: μεμφομένη δὲ 
<lb rend="displayNum" n="371" />ἀνδροφόνον Νίκαιαν ὀρεστιὰς ἄχνυτο Νύμφη,
<lb rend="displayNum" n="372" />μυρομένη νέκυν Ὕμνον: ἐν εὐύδρῳ δὲ μελάθρῳ
<lb rend="displayNum" n="373" />Ῥυνδακὶς ὑγροφόρητος ἀσάμβαλος ἔστενε κούρη:
<lb rend="displayNum" n="374" />νηιάδες δ᾽ ἔκλαυσαν: ὑπὲρ Σιπύλοιο δὲ γείτων
<lb rend="displayNum" n="375" />δάκρυσιν αὐτοχύτοις Νιόβης πλέον ἔστενε πέτρη. 
<lb rend="displayNum" n="376" />κούρη δ᾽ ὁπλοτάτη, γαμίων ἔτι νῆις Ἐρώτων,
<lb rend="displayNum" n="377" />μή πω Βουκολίωνος ὁμιλήσασα χαμεύνῃ,
<lb rend="displayNum" n="378" />Νηὶς Ἀβαρβαρέη νεμεσίζετο πολλάκι νύμφῃ:
<lb rend="displayNum" n="379" />ἀμφὶ δέ Δίνδυμον ἄκρον ὁμήλυδες ἐγγύθι λόχμης
<lb rend="displayNum" n="380" />Ἀστακίδες μέμψαντο Κυβηλίδος ἤθεα νύμφης, 
<lb rend="displayNum" n="381" />αἴλινα δ᾽ ἐφθέγξαντο: καὶ οὐ τόσον αἴθοπι πότμῳ
<lb rend="displayNum" n="382" />Ἡλιάδες Φαέθοντος ἐδακρύσαντο θανόντος.
<lb rend="displayNum" n="383" />καὶ φονίης ἀδάμαστον ὀπιπεύων φρένα κούρης
<lb rend="displayNum" n="384" />τόξον Ἔρως ἔρριψε, καὶ ὅρκιον ὤμοσε βούτην,
<lb rend="displayNum" n="385" />παρθενικὴν ἀέκουσαν ὑποζεῦξαι Διονύσῳ. 
<lb rend="displayNum" n="386" />ὄμμασι δ᾽ ἀκλαύτοισι λεοντείων ἐπὶ δίφρων
<lb rend="displayNum" n="387" />Δινδυμὶς ἠιθέοιο δεδουπότος ἔστενε Ῥείη,
<lb rend="displayNum" n="388" />μήτηρ Ζηνός, ἄνασσα: καὶ ὀλλυμένου μόρον Ὕμνου
<lb rend="displayNum" n="389" />ἡ γάμον ἐχθαίρουσα κινύρετο παρθένος Ἠχώ.
<lb rend="displayNum" n="390" />καὶ δρύες ἐφθέγξαντο: <q direct="unspecified">τί σοι τόσον ἤλιτε βούτης; 
<lb rend="displayNum" n="391" />μή ποτέ σοι Κυθέρεια, μὴ Ἄρτεμις ἵλαος εἴη.</q>
</p><p><lb rend="displayNum" n="392" />ἔδρακε δ᾽ Ἀδρήστεια, μιαιφόνον ἔδρακε κούρην,
<pb id="v.1.p.530" />
<lb rend="displayNum" n="393" />ἔδρακεν Ἀδρήστεια νέκυν σπαίροντα σιδήρῳ,
<lb rend="displayNum" n="394" />καὶ νέκυν ἀρτιδάικτον ἐδείκνυε Κυπρογενείῃ,
<lb rend="displayNum" n="395" />μέμψατο δ᾽ αὐτὸν Ἔρωτα. καὶ εὐπετάλῳ παρὰ λόχμῃ 
<lb rend="displayNum" n="396" />ὕμνον ἐποικτείροντος ἐλείβετο δάκρυα ταύρου,
<lb rend="displayNum" n="397" />καὶ δάμαλις δάκρυσε, καὶ ἔστενεν ἀχνυμένη βοῦς
<lb rend="displayNum" n="398" />ποιμένος ἀσπαίροντος, ἔοικε δὲ τοῦτο βοῆσαι:
</p><q direct="unspecified"><p><lb rend="displayNum" n="399" />Βούτης καλὸς ὄλωλε, καλὴ δέ μιν ἔκτανε κούρη.
<lb rend="displayNum" n="400" />παρθενικὴ ποθέοντα κατέκτανεν, ἀντὶ δὲ φίλτρων 
<lb rend="displayNum" n="401" />πότμον μισθὸν ἔδωκε, ποθοβλήτου δὲ νομῆος
<lb rend="displayNum" n="402" />αἵματι χαλκὸν ἔβαψε καἰ ἔσβεσε πυρσὸν Ἐρώτων—
</p><p><lb rend="displayNum" n="403" />Βούτης καλὸς ὄλωλε, καλὴ δέ μιν ἔκτανε κούρη—
<lb rend="displayNum" n="404" />καὶ Νύμφας ἀκάχησεν, ὀρειάδος οὐ κλύε πέτρης,
<lb rend="displayNum" n="405" />οὐ πτελέης ἤκουσε καὶ οὐκ ᾐδέσσατο πεύκην 
<lb rend="displayNum" n="406" />λισσομένην: <q direct="unspecified">μὴ πέμπε βέλος, μὴ κτεῖνε νομῆα.</q></p></q>
<p><lb rend="displayNum" n="407" />καὶ λύκος ἔστενεν Ὕμνον, ἀναιδέες ἔστενον ἄρκτοι,
<lb rend="displayNum" n="408" />καὶ βλοσυροῖς βλεφάροισι λέων ὠδύρετο βούτην:
</p><p><lb rend="displayNum" n="409" /><q direct="unspecified">Βούτης καλὸς ὄλωλε, καλὴ δέ μιν ἔκτανε κούρη.
<lb rend="displayNum" n="410" />ἄλλο λέπας δίζεσθε, βόες, μαστεύσατε, ταῦροι, 
<lb rend="displayNum" n="411" />ξεῖνον ὄρος: ποθέων γὰρ ἐμὸς γλυκὺς ὤλετο βούτης.</q>
<lb rend="displayNum" n="412" />θηλυτέρῃ παλάμῃ δεδαϊγμένος. εἰς τίνα λόχμην
<lb rend="displayNum" n="413" />ἴχνος ἄγω; σώζεσθε, νομαί, σώζεσθε, χαμεῦναι.
</p><p><lb rend="displayNum" n="414" /><q direct="unspecified">Βούτης καλὸς ὄλωλε, καλὴ δέ μιν ἔκτανε κούρη.
<lb rend="displayNum" n="415" />χαίρετέ μοι, σκοπιαί τε καὶ οὔρεα, χαίρετε, πηγαί, 
<lb rend="displayNum" n="416" />χαίρετε, Νηιάδες, καὶ ἐμαὶ δρύες.</q> ἀμφότεροι δὲ
<pb id="v.1.p.532" />
<lb rend="displayNum" n="417" />Πὰν νόμιος καὶ Φοῖβος ἀνίαχον: <q direct="unspecified">αὐλός ἀλάσθω.
<lb rend="displayNum" n="418" />πῇ Νέμεσις; πῇ Κύπρις; ἔρως, μὴ ψαῦε φαρέτρης:
<lb rend="displayNum" n="419" />σύριγξ, μηκέτι μέλπε: λιγύθροος ὤλετο βούτης.</q>
</p><p><lb rend="displayNum" n="420" />δειλαίου δὲ νομῆος ἀμεμφέα λύθρον Ἐρώτων 
<lb rend="displayNum" n="421" />γνωτῇ φοῖβος ἔδειξε, καὶ ἔστενεν Ἄρτεμις αὐτὴ
<lb rend="displayNum" n="422" />ὕμνου νεκρὸν ἔρωτα, καὶ εἰ πέλε νῆις Ἐρώτων.
</p></div1></body></text></TEI.2>