<?xml version="1.0" encoding="utf-8"?>
<TEI.2><text><body><div1 type="book" n="27" org="uniform" sample="complete">
<head><lb rend="displayNum" n="1" />ἕβδομον εἰκοστὸν μεθέπει στίχας, ᾗσι Κρονίων
<lb rend="displayNum" n="2" />εἰς μόθον ὁπλίζει Βρομίῳ ναετῆρας Ὀλύμπου.</head>
<p><lb rend="displayNum" n="1" />ἄρτι δὲ λυσιπόνοιο τιναξαμένη πτερὸν Ὕπνου
<lb rend="displayNum" n="2" />ἀντολίης ὤιξε θύρας πολεμητόκος Ἠώς,
<lb rend="displayNum" n="3" />καὶ Κεφάλου λίπε λέκτρα σελασφόρα: βαλλόμενος δὲ
<lb rend="displayNum" n="4" />ἀντιπόρῳ Φαέθοντι μέλας λευκαίνετο Γάγγης:
<lb rend="displayNum" n="5" />καὶ φυγὰς ἀρτιχάρακτος ἐχάζετο κῶνος ὀμίχλης 
<lb rend="displayNum" n="6" />σχιζόμενος φαέεσσιν: ἀπὸ δροσεροῖο δὲ δίφρου
<lb rend="displayNum" n="7" />ὄρθριος εἰαρινῇσιν ἐλούετο καρπὸς ἐέρσαις.
</p><p><lb rend="displayNum" n="8" />καὶ κλόνος ἦν. φαέθων δὲ πυριτρεφέων δρόμον ἵππων
<lb rend="displayNum" n="9" />ἀενάων ἐτέων φλογόεις ἀνεσείρασε ποιμήν,
<lb rend="displayNum" n="10" />γείτονος εἰσαΐων κορυθαιόλον Ἄρεος ἠχώ, 
<lb rend="displayNum" n="11" />καὶ στρατὸν αἰχμάζειν προκαλίζετο μάρτυρι πυρσῷ,
<lb rend="displayNum" n="12" />θερμὸν ἀκοντίζων ῥοδόεν βέλος: ἀμφὶ δέ γαίῃ
<lb rend="displayNum" n="13" />αἱμαλέης ξένον ὄμβρον ἀπ᾽ ἰκμάδος ὑέτιος Ζεὺς
<lb rend="displayNum" n="14" />οὐρανόθεν κατέχευε, φόνου πρωτάγγελον Ἰνδῶν.
<lb rend="displayNum" n="15" />καὶ φονίαις λιβάδεσσιν Ἐνυαλίου νιφετοῖο 
<lb rend="displayNum" n="16" />δίψια κυανέης ἐρυθαίνετο νῶτα κονίης
<lb rend="displayNum" n="17" />Ἰνδῴου δαπέδοιο: νεοσμήκτου δὲ σιδήρου
<lb rend="displayNum" n="18" />ἠελίου σελάγιζε βολαῖς ἀντίρροπος αἴγλη.
</p><p><lb rend="displayNum" n="19" />φαινομένας δὲ φάλαγγας ἐπὶ κλόνον ὥπλισεν Ἰνδῶν
<pb id="v.2.p.322" />
<lb rend="displayNum" n="20" />Δηριάδης ὑπέροπλος, ἐποτρύνων δὲ μαχητὰς 
<lb rend="displayNum" n="21" />μῦθον ἀπειλητῆρος ἀνήρυγεν ἀνθερεῶνος:
</p><p><lb rend="displayNum" n="22" /><q direct="unspecified">δμῶες ἐμοί, μάρνασθε, πεποιθότες ἠθάδι Νίκῃ,
<lb rend="displayNum" n="23" />καὶ θρασὺν ὃν καλέουσι κερασφόρον υἷα Θυώνης
<lb rend="displayNum" n="24" />λάτριν ἰσοκραίροιο τελέσσατε Δηριαδῆος.
<lb rend="displayNum" n="25" />κτείνατέ μοι καὶ Πᾶνας ἀλοιητῆρι σιδήρῳ: 
<lb rend="displayNum" n="26" />εἰ δὲ θεοὶ γεγάασι, καὶ οὐ θέμις ἐστὶ δαΐξαι
<lb rend="displayNum" n="27" />Πανὸς ἀνουτήτοιο δέμας τμητῆρι σιδήρῳ,
<lb rend="displayNum" n="28" />Πᾶνας ὀρεσσινόμους ληίσσομαι, ἕνδοθι λόχμης
<lb rend="displayNum" n="29" />ἕθνεα βουκολέοντας ἐρημονόμων ἐλεφάντων.
<lb rend="displayNum" n="30" />πολλοὶ θῆρες ἕασι καὶ ἐνθάδε, τοῖσι συνάψω 
<lb rend="displayNum" n="31" />Φῆρας ὁμοῦ καὶ Πᾶνας ὀρεσσινόμου Διονύσου:
<lb rend="displayNum" n="32" />κούρῃ δ᾽ ἡμετέρῃ θαλαμηπόλον ἑσμὸν ὀπάσσω,
<lb rend="displayNum" n="33" />δαινυμένου Μορρῆος ὑποδρηστῆρα τραπέζης.
<lb rend="displayNum" n="34" />καί τις ἀνὴρ Φρυγίηθεν ὁμόστολος οἴνοπι Βάκχῳ
<lb rend="displayNum" n="35" />Ἰνδῴου ποταμοῖο δέμας λούσειε ῥεέθροις, 
<lb rend="displayNum" n="36" />ἀντὶ δὲ Σαγγαρίου καλέσει πατρῷον Ὑδάσπην:
<lb rend="displayNum" n="37" />ἄλλος ἀνὴρ Ἀλύβηθεν ὁμαρτήσας Διονύσῳ
<lb rend="displayNum" n="38" />ἐνθάδε θητεύσειε, καὶ ἀργυρέου ποταμοῖο
<lb rend="displayNum" n="39" />χεύματα καλλείψας πιέτω χρυσαυγέα Γάγγην.
<lb rend="displayNum" n="40" />χάζεό μοι, Διόνυσε, φυγὼν δόρυ Δηριαδῆος: 
<lb rend="displayNum" n="41" />ἔστι καὶ ἐνθάδε πόντος ἀπείριτος: ἀλλὰ θαλάσσης
<lb rend="displayNum" n="42" />Ἀρραβίης μετὰ κῦμα καὶ ἡμετέρη σε δεχέσθω:
<lb rend="displayNum" n="43" />εὐρύτερος βυθὸς οὗτος ἐρεύγεται ἄγριον <note n="1" place="unspecified" anchored="yes">σο μσς.: ἀγκύλον λυδσιξη.</note> ὕδωρ,
<lb rend="displayNum" n="44" />καὶ Σατύρους καὶ Βάκχον ἐπάρκιός ἐστι καλύψαι
<lb rend="displayNum" n="45" />καὶ στίχα Βασσαρίδων: οὐ μείλιχος ἐνθάδε Νηρεύς, 
<lb rend="displayNum" n="46" />οὐ Θέτις Ἰνδῴη σε δεδέξεται, οὐδέ σε κόλπῳ
<lb rend="displayNum" n="47" />ξεινοδόκον μετὰ κῦμα πάλιν φεύγοντα σαώσει,
<lb rend="displayNum" n="48" />αἰδομένη βαρύδουπον ἐμὸν πατρῷον Ὑδάσπην.
<pb id="v.2.p.324" />
<lb rend="displayNum" n="49" />ἀλλ᾽ ἐρέεις: Κρονίωνος Ὀλύμπιον αἷμα κομίζω.'
<lb rend="displayNum" n="50" />αἰθέρα Γαῖα λόχευσε χορῷ κεχαραγμένον ἄστρων: 
<lb rend="displayNum" n="51" />οὐρανόθεν γένος ἔσχες: ἐμὴ δέ σε Γαῖα καλύψει:
<lb rend="displayNum" n="52" />καὶ Κρόνον ὠμηστῆρα νέων θοινήτορα παίδων
<lb rend="displayNum" n="53" />οὐρανόθεν γεγαῶτα κατέρυφε κόλπος ἀρούρης.
<lb rend="displayNum" n="54" />εἰμὶ δοριθρασέος στρατιῆς πρόμος: εἰμὶ Λυκούργου
<lb rend="displayNum" n="55" />φέρτερος, ὅς σε δίωκε καὶ ἀπτολέμους σέο Βάκχας: 
<lb rend="displayNum" n="56" />σὸν γένος οὐ κλονέει με Διιπετές: αἰνομόρου γὰρ
<lb rend="displayNum" n="57" />σῆς Σεμέλης ἤκουσα πυριβλήτους ὑμεναίους:
<lb rend="displayNum" n="58" />μὴ στεροπὴν ἀγόρευε Διὸς νυμφοστόλον εὐνῆς,
<lb rend="displayNum" n="59" />μὴ κεφαλὴν Κρονίωνος ἤ ἄρσενα μηρὸν ἐνίψῃς:
<lb rend="displayNum" n="60" />οὐ Διὸς ὠδίνοντος ἐμὲ κλονέουσι λοχεῖαι: 
<lb rend="displayNum" n="61" />πολλάκις ὠδίνουσαν ἐμὴν ἐνόησα γυναῖκα.
<lb rend="displayNum" n="62" />σὺν σοὶ δ᾽, ἤν ἐθέλῃ, γενέτης τεὸς αὐτοτόκος Ζεὺς
<lb rend="displayNum" n="63" />ἄρσενι θωρήξειεν ἀρηγόνα θῆλυν Ἀθήνην,
<lb rend="displayNum" n="64" />νίκην ἣν καλέουσιν, ἵνα πρηῶνας ἀράξας
<lb rend="displayNum" n="65" />Παλλάδος αἱμάξω κεφαλὴν ταμεσίχροϊ πέτρῳ 
<lb rend="displayNum" n="66" />ἢ δορὶ τολμήεντι, καὶ εὐκεράων ἀπὸ τόξων
<lb rend="displayNum" n="67" />μηρὸν ἀπειλητῆρος ὀιστεύσω Διονύσου,
<lb rend="displayNum" n="68" />βουκεράων Σατύρων ἡγήτορος, οὐταμένου δὲ
<lb rend="displayNum" n="69" />καὶ Διὶ καὶ Βρομίῳ καὶ Παλλάδι μῶμον ἀνάψω:
<lb rend="displayNum" n="70" />εἰ δὲ σὺν ἀμφοτέροισι κορύσσεται ἀμφιγυήεις, 
<lb rend="displayNum" n="71" />δεύομαι Ἡφαίστου τεχνήμονος, ὄφρα καὶ αὐτῷ
<lb rend="displayNum" n="72" />τεύχεα χαλκεύσειε πολύτροπα Δηριαδῆι.
<lb rend="displayNum" n="73" />οὐ τρομέω ποτὲ θῆλυν ἐγὼ πρόμον: εἰ δὲ τινάσσει
<lb rend="displayNum" n="74" />ἀστεροπὴν γενετῆρος, ἔχω πατρώιον ὕδωρ.
<lb rend="displayNum" n="75" />καὶ θρασύν, ὃν καλέουσιν ὁμόγνιον αἷμα Λυαίου, 
<lb rend="displayNum" n="76" />Αἰακὸν οὐρανίοιο Διὸς βλάστημα τοκῆος
<lb rend="displayNum" n="77" />Ζηνὶ καταχθονίῳ δεδαϊγμένον Ἄιδι πέμψω:
<pb id="v.2.p.326" />
<lb rend="displayNum" n="78" />οὐδέ μιν ἁρπάξειε δι᾽ ἠέρος ἱπτάμενος Ζεύς.
<lb rend="displayNum" n="79" />καὶ πολέας Κρονίδαο δεδουπότας υἷας ἀκούω:
<lb rend="displayNum" n="80" />Δάρδανος ἐκ Διὸς ἔσκε καὶ ὤλετο, καὶ θάνε Μίνως, 
<lb rend="displayNum" n="81" />οὐδέ μιν ἐρρύσαντο Διὸς ταυρώπιδες εὐναί:
<lb rend="displayNum" n="82" />εἰ δὲ θεμιστεύει καὶ ἐν Ἄιδι, τίς φθόνος Ἰνδοῖς,
<lb rend="displayNum" n="83" />Αἰακὸς εἰ φθιμένοισι δικάζεται; ἤν δ᾽ ἐθελήσῃ,
<lb rend="displayNum" n="84" />κοιρανίην κεκύων ἐχέτω καὶ σκῆπτρα βερέθρου.
<lb rend="displayNum" n="85" />καὶ δολιχοῖς μελέεσσιν ἐπιψαύοντας Ὀλύμπου 
<lb rend="displayNum" n="86" />γηγενέας Κύκλωπας ὀλέσσατε μὴ δορὸς αἰχμὴν
<lb rend="displayNum" n="87" />γαστρὶ μέσῃ πήξαντες ἤ αὐχένι, χαλκοβαρὲς δὲ
<lb rend="displayNum" n="88" />ὀφθαλμῷ τροχόεντι βέλος τετορημένον ἔστω.
<lb rend="displayNum" n="89" />μὴ χθονίους Κύκλωπας ὀλέσσατε: καὶ γὰρ ἐκείνων
<lb rend="displayNum" n="90" />δεύομαι: Ἰνδῴῳ δὲ παρήμενος ἐσχαρεῶνι 
<lb rend="displayNum" n="91" />Βρόντης μὲν βαρύδουπον ἐμοὶ σάλπιγγα τελέσσῃ
<lb rend="displayNum" n="92" />βρονταίοις πατάγοισιν ἰσόκτυπον, ὄφρά κεν εἴην
<lb rend="displayNum" n="93" />Ζεὺς χθόνιος, Στερόπης δὲ νέην ἀντίρροπον αἴγλην
<lb rend="displayNum" n="94" />ἀστεροπῆς τεύξειε καὶ ἐνθάδε: καί μιν ἐλέγξω
<lb rend="displayNum" n="95" />μαρνάμενος Σατύροισιν, ἵνα φρένα μᾶλλον ἀμύξῃ 
<lb rend="displayNum" n="96" />Δηριάδην κτυπέοντα καὶ ἀστράπτοντα δοκεύων
<lb rend="displayNum" n="97" />ζηλήμων Κρονίδης, πεφοβημένος ὄρχαμον Ἰνδῶν
<lb rend="displayNum" n="98" />ὑψιγόνου φλογόεντος ἀκοντιστῆρα κεραυνοῦ.
<lb rend="displayNum" n="99" />τίς φθόνος, εἰ πρηστῆρι μαχήμονα χεῖρα κορύσσω;
<lb rend="displayNum" n="100" />μητρὸς ἐμῆς γενέτης, φλογερῶν ἐπιήρανος ἄστρων,  
<lb rend="displayNum" n="101" />αὐὸς ὅλος Φαέθων πυρόεις πρόμος: εἰ δὲ τοκῆος
<lb rend="displayNum" n="102" />αἷμα φέρω ποταμοῖο, καὶ ὑδατόεντι βελέμνῳ
<lb rend="displayNum" n="103" />μαρνάμενος μόθον ὑγρὸν ἀναστήσω Διονύσῳ,
<lb rend="displayNum" n="104" />Βάκχων ἐχθρὰ κάρηνα ῥοαῖς ποταμοῖο καλύπτων.
<lb rend="displayNum" n="105" />καὶ βυθίων τμήξαντες ἀλοιητῆρι σιδήρῳ 
<pb id="v.2.p.328" />
<lb rend="displayNum" n="106" />σώματα Τελχίνων τυμβεύσατε γείτονι πόντῳ,
<lb rend="displayNum" n="107" />πατρὶ Ποσειδάωνι μεμηλότα, δαιδαλέου δὲ
<lb rend="displayNum" n="108" />δίφρου γλαυκὰ λέπαδνα καὶ ὑγροπόρων γένος ἵππων
<lb rend="displayNum" n="109" />νίκης πόντια δῶρα κομίσσατε Δηριαδῆι.
<lb rend="displayNum" n="110" />καὶ ναέτην βαρύδεσμον ἀπειρώδινος Ἀθήνης 
<lb rend="displayNum" n="111" />Ἡφαίστου πυρόεντος ἀπόσπορον αἴθοπι πυρσῷ
<lb rend="displayNum" n="112" />φλέξατε, τὸν καλέουσιν Ἐρεχθέα: καὶ γὰρ ἐκείνου
<lb rend="displayNum" n="113" />αἷμα φέρει περίπυστον Ἐρεχθέος, ὅν ποτε μαζῷ
<lb rend="displayNum" n="114" />παρθενικὴ φυγόδεμνος ἀνέτρεφε Παλλὰς ἀμήτωρ,
<lb rend="displayNum" n="115" />λάθριον ἀγρύπνῳ πεφυλαγμένον αἴθοπι λύχνῳ: 
<lb rend="displayNum" n="116" />μιμνέτω Ἰνδῴῃ κεκαλυμμένος αἴθοπι κίστῃ,
<lb rend="displayNum" n="117" />καὶ κενεῷ ζοφόεντος ἐν ἕρκεϊ παρθενεῶνος.
<lb rend="displayNum" n="118" />καὶ τροχαλοὺς δρηστῆρας ἐυσκάρθμοιο βοείης,
<lb rend="displayNum" n="119" />ἴδμονας εὐπήληκος Ἐνυαλίοιο χορείης,
<lb rend="displayNum" n="120" />ἄξατέ μοι Κορύβαντας ἀτευχέας: ὀλλυμένοις δὲ 
<lb rend="displayNum" n="121" />διχθαδίοις τεκέεσσιν ἐπικλαύσειε Καβειρώ,
<lb rend="displayNum" n="122" />Λημνιὰς ἀκρήδεμνος: ἀπορρίψας δὲ πυράγρην
<lb rend="displayNum" n="123" />αἰθαλόεις Ἥφαιστος ἑῆς ὀλετῆρα γενέθλης
<lb rend="displayNum" n="124" />ἥμενον ἀθρήσειεν ὑπὲρ δίφροιο Καβείρων
<lb rend="displayNum" n="125" />ἵππων χαλκοπόδων ἐπιβήτορα Δηριαδῆα. 
<lb rend="displayNum" n="126" />κτείνω μὲν Διὸς υἷας: Ἀρισταῖον δὲ δαμάσσαι
<lb rend="displayNum" n="127" />οὐ φθονέω Μορρῆι, λαγωβόλον υἱέα Φοίβου,
<lb rend="displayNum" n="128" />οὐτιδανῆς ἐλατῆρα φιλοπτολέμοιο μελίσσης.
<lb rend="displayNum" n="129" />ὑμεῖς μὲν δρεπάνοισι καὶ ἀμφιπλῆγι μαχαίρῃ
<lb rend="displayNum" n="130" />κτείνετε Βασσαρίδων ἁπαλὰς στίχας, ὑψίκερων δὲ 
<lb rend="displayNum" n="131" />παῖδα Διὸς κερόεις ποταμήιος υἱὸς ὀλέσσει,
<lb rend="displayNum" n="132" />μή τις ὑποπτήσσειεν ἰδὼν ἐλατῆρα λεαίνης
<lb rend="displayNum" n="133" />ἢ πρόμον ἀγροτέρης ἐπιβήμενον ἰξύος ἄρκτου,
<lb rend="displayNum" n="134" />μὴ θηρῶν ζυγίων βλοσυρὸν στόμα: τίς γὰρ ἀλύξει
<lb rend="displayNum" n="135" />πόρδαλιν ἠὲ λέοντα κορυσσομένων ἐλεφάντων;</q> 
</p><p><lb rend="displayNum" n="136" />ὣς φαμένου βασιλῆος ἐπὶ κλόνον ἤιον Ἰνδοί,
<lb rend="displayNum" n="137" />οἱ μὲν ὑπὲρ νώτοιο σιδηροφόρων ἐλεφάντων,
</p><p><lb rend="displayNum" n="138" />οἱ δὲ συνεστρατόωντο θυελλοπόδων ὑπὲρ ἵππων.
<lb rend="displayNum" n="139" />καὶ πέλας ἦν πρυλέων στρατὸς ἄπλετος, οἱ μὲν ἀκωκάς,
<lb rend="displayNum" n="140" />οἱ δὲ σάκος φορέοντες, ὁ δὲ κληῖδα φαρέτρης: 
<lb rend="displayNum" n="141" />ἄλλος ἀνηέρταζεν ἀνὴρ χαλκήλατον ἅρπην
<lb rend="displayNum" n="142" />ἀμητὴρ πολέμοιο, καὶ ἔστιχεν ἄλλος ἀείρων
<lb rend="displayNum" n="143" />ἀσπίδα καὶ θοὰ τόξα καὶ ἠνεμόεντας ὀιστούς.
</p><p><lb rend="displayNum" n="144" />καὶ μόθον ἐστήσαντο παρὰ στόμα γείτονος Ἰνδοῦ,
<lb rend="displayNum" n="145" />εἰς πεδίον προθέοντες. ἀπ᾽ εὐδένδροιο δὲ λόχμης 
<lb rend="displayNum" n="146" />ἀσπίσι καὶ ξιφέεσσι καὶ ἀρραγέεσσι πετήλοις
<lb rend="displayNum" n="147" />θυρσοφόρος Διόνυσος ἑοὺς ἐκόρυσσε μαχητάς.
<lb rend="displayNum" n="148" />καὶ πισύρων ἀνέμων φλογερῆς ἀντώπιον Ἠοῦς
<lb rend="displayNum" n="149" />τέτραχα τεμνομένην στρατιὴν ἐστήσατο Βάκχων:
<lb rend="displayNum" n="150" />πρώτην μὲν βαθύδενδρα παρὰ σφυρὰ κυκλάδος Ἄρκτου, 
<lb rend="displayNum" n="151" />ἧχι πολυσπερέων ποταμῶν πεφορημένον ὁλκῷ
<lb rend="displayNum" n="152" />Καυκασίου σκοπέλοιο Διιπετὲς ἔρχεται ὕδωρ, 
<lb rend="displayNum" n="157" />τὴν αὐτὴν παρὰ πέζαν, ὅπῃ περιμήκεϊ πορθμῷ 
<lb rend="displayNum" n="158" />χεῦμα παλινδίνητον ἄγει βαρύδουπος Ὑδάσπης: 
<lb rend="displayNum" n="153" />τὴν ἑτέρην δὲ φάλαγγα συνήρμοσεν, ὁππόθι γαίης 
<lb rend="displayNum" n="154" />μεσσατίης στεφανηδὸν ἐς ἑσπέριον κλίμα νεύων 
<lb rend="displayNum" n="155" />δίστομος οὺρεσίφοιτος ἑὸν ῥόον Ἰνδὸς ἑλίσσει, 
<lb rend="displayNum" n="156" />χεύμασιν ἀμφίζωστον ἐπιστέψας Παταλήνην: 
<lb rend="displayNum" n="161" />καὶ τριτάτην κόσμησεν, ὅπῃ νοτίῳ παρὰ κόλπῳ 
<lb rend="displayNum" n="159" />κύματι πορφύροντι μεσημβριὰς ἕλκεται ἅλμη: 
<lb rend="displayNum" n="160" />καὶ στρατιὴν εὔχαλκον ἄναξ ἔστησε τετάρτην 
<lb rend="displayNum" n="162" />ἀντολίης ὑπὸ πέζαν, ὅθεν δονακῆα διαίνων 
<lb rend="displayNum" n="163" />στέλλεται εὐόδμοισι κατάρρυτος ὕδασι Γάγγης.
<pb id="v.2.p.332" />
<lb rend="displayNum" n="164" />κεκριμένης δὲ φάλαγγος ἐυκνήμιδος ἑκάστης
<lb rend="displayNum" n="165" />τέσσαρας εὐπήληκας ἐκόσμεεν ἡγεμονῆας, 
<lb rend="displayNum" n="166" />καὶ στρατὸν ὀτρύνων λαοσσόον ἴαχε φωνήν:
</p><p><lb rend="displayNum" n="167" /><q direct="unspecified">Βασσαρίδες, καὶ δεῦρο χορεύσατε, δυσμενέων δὲ
<lb rend="displayNum" n="168" />κτείνατε βάρβαρα φῦλα, καὶ ἔγχεσι μίξατε θύρσους,
<lb rend="displayNum" n="169" />μίξατε καὶ ξιφέεσσι: καὶ ἠθάδος ἀντὶ τραπέζης
<lb rend="displayNum" n="170" />σάλπιγξ ἐγρεκύδοιμος ἐμοῖς Σατύροισι γενέσθω 
<lb rend="displayNum" n="171" />πηκτὶς ἐμή: χλοερὴ δὲ καταιχμάζουσα σιδήρου
<lb rend="displayNum" n="172" />δούρατα νικήσειεν ἀκαχμένα φυλλὰς ὀπώρη:
<lb rend="displayNum" n="173" />ἀντὶ δὲ νυκτελίοιο χοροστασίης Διονύσου
<lb rend="displayNum" n="174" />αὐλὸς ἐμὸς φθέγξαιτο μετάτροπον ὕμνον Ἐνυοῦς,
<lb rend="displayNum" n="175" />τερψινόου Βρομίοιο λιπὼν ἐπιδόρπιον Ἠχώ. 
<lb rend="displayNum" n="176" />εἰ μὲν ἐμοὶ γόνυ δοῦλον ὑποκλίνειεν Ὑδάσπης
<lb rend="displayNum" n="177" />μηδὲ πάλιν Βάκχοισι παλίγκοτον οἶδμα κορύσσῃ,
<lb rend="displayNum" n="178" />ἔσσομαι εὐάντητος, ὅλον δέ οἱ ἀγλαὸν ὕδωρ
<lb rend="displayNum" n="179" />χεύμασι ληναίοισιν ἐς Εὔιον οἶνον ἀμείψω,
<lb rend="displayNum" n="180" />τεύχων λαρὰ ῥέεθρα, καὶ ἀγριάδος λόφον ὕλης 
<lb rend="displayNum" n="181" />μιτρώσω πετάλοισι καὶ ἀμπελόεντα τελέσσω:
<lb rend="displayNum" n="182" />εἰ δὲ πάλιν προχοῇσιν ἀλεξικάκοισιν ἀρήξει
<lb rend="displayNum" n="183" />Ἰνδοῖς κτεινομένοισι καὶ υἱέι Δηριαδῆι,
<lb rend="displayNum" n="184" />ἀνδροφυὴς κερόεσσαν ἔχων ποταμηίδα μορφήν,
<lb rend="displayNum" n="185" />χεῦμα γεφυρώσαντες ὑπερφιάλου ποταμοῖο 
<lb rend="displayNum" n="186" />ἴχνεσιν ἀβρέκτοισιν ὁδεύσατε δίψιον ὕδωρ,
<lb rend="displayNum" n="187" />καὶ γυμνῇ ψαμάθῳ πατέων αὐχμηρὸν Ὑδάσπην
<lb rend="displayNum" n="188" />πεζὸς ὄνυξ εὔιππος ἐπιξύσειε κονίην.
<lb rend="displayNum" n="189" />εἰ δὲ πολυπτοίητος Ἀρειμανέων πρόμος Ἰνδῶν
<lb rend="displayNum" n="190" />αἰθερίου Φαέθοντος ἀπόσπορός ἐστι γενέθλης, 
<lb rend="displayNum" n="191" />καὶ Φαέθων πυρόεσσαν ἐμοὶ στήσειεν Ἐνυώ,
<lb rend="displayNum" n="192" />θυγατέρος κερόεσσαν ἑῆς ὠδῖνα γεραίρων,
<lb rend="displayNum" n="193" />γνωτὸν ἐμοῦ Κρονίδαο πάλιν Φαεθοντίδι χάρμῃ
<lb rend="displayNum" n="194" />πόντιον ὑδατόεντα πυρὸς σβεστῆρα κορύσσω:
<pb id="v.2.p.334" />
<lb rend="displayNum" n="195" />Θρινακίην δ᾽ ἐπὶ νῆσον ἐλεύσομαι, ὁππόθι ποῖμναι 
<lb rend="displayNum" n="196" />καὶ βόες αἰθερίοιο πυραυγέος Ἡνιοχῆος,
<lb rend="displayNum" n="197" />ἠελίου δὲ θύγατρα, δορικτήτην ἅτε κούρην,
<lb rend="displayNum" n="198" />Λαμπετίην ἀέκουσαν ὑπὸ ζυγὰ δούλια σύρω,
<lb rend="displayNum" n="199" />ὄφρα γένυ κλίνειε: καὶ εἰς ὄρος Ἀστρὶς ἀλάσθω,
<lb rend="displayNum" n="200" />μυρομένη βαρύδεσμον ὀπάονα Δηριαδῆα: 
<lb rend="displayNum" n="201" />ἐλθέτω, ἢν ἐθέλῃ, μετανάστιος εἰς χθόνα Κελτῶν,
<lb rend="displayNum" n="202" />ὄφρα φυτὸν γεγαυῖα σὺν Ἡλιάδεσσι καὶ αὐτὴ
<lb rend="displayNum" n="203" />πυκνὰ φιλοθρήνοισιν ἐπικλαύσειε ῥεέθροις.
<lb rend="displayNum" n="204" />σπεύσατέ μοι καὶ κύκλα μελαρρίνοιο προσώπου
<lb rend="displayNum" n="205" />Ἰνδῶν ληιδίων λευκαίνετε μύστιδι γύψῳ, 
<lb rend="displayNum" n="206" />καὶ θρασὺν ἀμπελόεντι περιπλεχθέντα κορύμβῳ...
<lb rend="displayNum" n="207" />νεβρίδα χαλκοχίτωνι καθάψατε Δηριαδῆι:
<lb rend="displayNum" n="208" />καὶ Βρομίῳ γένυ δοῦλον ὑποκλίνων μετὰ νίκην
<lb rend="displayNum" n="209" />Ἰνδὸς ἄναξ ῥίψειεν ἑὸν θώρηκα θυέλλαις,
<lb rend="displayNum" n="210" />κρείσσονι λαχνήεντι δέμας θώρηκι καλύπτων, 
<lb rend="displayNum" n="211" />καὶ πόδα πορφυρέοισι περισφίγξειε κοθόρνοις
<lb rend="displayNum" n="212" />ἀργυρέας ἀνέμοισιν ἑὰς κνημῖδας ἐάσας,
<lb rend="displayNum" n="213" />καὶ μετὰ φοίνια τόξα καὶ ἠθάδος ἔργα κυδοιμοῦ
<lb rend="displayNum" n="214" />ὄργια νυκτιχόρευτα διδασκέσθω Διονύσου,
<lb rend="displayNum" n="215" />βάρβαρα δινεύων ἐπιλήνια βόστρυχα χαίτης. 
<lb rend="displayNum" n="216" />δυσμενέων δὲ κάρηνα κομίσσατε σύμβολα νίκης
<lb rend="displayNum" n="217" />Τμῶλον ἐς ἠνεμόεντα, πεπαρμένα μάρτυρι θύρσῳ.
<lb rend="displayNum" n="218" />πολλὰς δ᾽ ἐκ πολέμοιο μεταστήσω στίχας Ἰνδῶν
<lb rend="displayNum" n="219" />ζωγρήσας μετ᾽ Ἄρηα, παρὰ προπύλαια δὲ Λυδῶν
<lb rend="displayNum" n="220" />πήξω μαινομένοιο κεράατα Δηριαδῆος.</q> 
</p><p><lb rend="displayNum" n="221" />ὥς φάμενος θάρσυνεν: ἐπερρώοντο δὲ Βάκχαι,
<lb rend="displayNum" n="222" />Σειληνοὶ δ᾽ ἀλάλαζον Ἀρηιφίλης μέλος Ἠχοῦς
<lb rend="displayNum" n="223" />καὶ Σάτυροι κελάδησαν ὁμοφθόγγων ἀπὸ λαιμῶν:
<lb rend="displayNum" n="224" />καὶ τυπάνου κελάδοντος ὁμόθροος ἔβρεμεν ἠχὼ
<pb id="v.2.p.336" />
<lb rend="displayNum" n="225" />φρικαλέον μύκημα, φιλοκροτάλων δὲ γυναικῶν 
<lb rend="displayNum" n="226" />χερσὶν ἀμοιβαίῃσιν ἀράσσετο δίκτυπος ἠχώ:
<lb rend="displayNum" n="227" />καὶ νομίη Φρύγα ῥυθμὸν ἀγέστρατος ἴαχε σύριγξ. 
</p><p><lb rend="displayNum" n="231" />καὶ στρατιῆς προκέλευθος ἐπιβρίθουσα κυδοιμῷ 
<lb rend="displayNum" n="232" />Μυγδονίη μάρμαιρε δι᾽ ἠέρος ἁλλομένη φλόξ,
<lb rend="displayNum" n="233" />Βακχείην πυρόεσσαν ἀπαγγέλλουσα λοχείην:
<lb rend="displayNum" n="234" />Σειληνοῦ δὲ γέροντος ἀπ᾽ εὐκεράοιο μετώπου
<lb rend="displayNum" n="235" />μαρμαρυγὴ σελάγιζεν: ὀρεσσαύλοιο δὲ Βάκχης 
<lb rend="displayNum" n="236" />δέσμιος ἀπλέκτοισι δράκων ἐσφίγγετο χαίταις: 
<lb rend="displayNum" n="228" />καὶ Σάτυροι πολέμιζον: ἐλευκαίνοντο δὲ γύψῳ 
<lb rend="displayNum" n="229" />μυστιπόλῳ, καὶ φρικτὸν ἐπῃώρητο παρειαῖς
<lb rend="displayNum" n="230" />ψευδομένου νόθον εἶδος ἀφωνήτοιο προσώπου. 
<lb rend="displayNum" n="237" />καί τις ἐπ᾽ ἀντιβίοισι μεμηνότα τίγριν ἱμάσσων 
<lb rend="displayNum" n="238" />δίφρα διεπτοίησεν ὁμοζυγέων ἐλεφάντων:
<lb rend="displayNum" n="239" />καὶ πολιὸς κεκόρυστο Μάρων ἑλικώδεϊ θαλλῷ,
<lb rend="displayNum" n="240" />ἡμερίδων ὄρπηκι διασχίζων δέμας Ἰνδῶν 
<lb rend="displayNum" n="241" />μαρναμένων.—καὶ πάντες, ὅσοι ναετῆρες Ὀλύμπου,
<lb rend="displayNum" n="242" />Ζηνὶ παρεδριόωντες ἔσω θεοδέγμονος αὐλῆς
<lb rend="displayNum" n="243" />πασσυδὸν ἠγορόωντο πολυχρύσων ἐπὶ θώκων.
<lb rend="displayNum" n="244" />τοῖσι δὲ δαινυμένοισιν ἀπὸ κρητῆρος ἀφύσσων
<lb rend="displayNum" n="245" />εὐχαίτης γλυκὺ νέκταρ ἐῳνοχόει Γανυμήδης. 
<lb rend="displayNum" n="246" />οὐ τότε γὰρ Τρώεσσιν Ἀχαιικὸς ἔβρεμεν Ἄρης,
<lb rend="displayNum" n="247" />ὡς πάρος ὄφρα κύπελλα πάλιν μακάρεσσι κεράσσῃ
<lb rend="displayNum" n="248" />ἥβη καλλιέθειρα, καὶ ἀθανάτων ἑκὰς εἴη
<lb rend="displayNum" n="249" />Τρώιος οἰνοχόος, μὴ πατρίδος οἶτον ἀκούσῃ.
<lb rend="displayNum" n="250" />τοῖσι συναγρομένοις ἀγορήσατο μητίετα Ζεύς, 
<lb rend="displayNum" n="251" />ἔννεπε δ᾽ Ἀπόλλωνι καὶ Ἡφαίστῳ καὶ Ἀθήνῃ:
</p><p><lb rend="displayNum" n="252" /><q direct="unspecified">ἄξονος ὀμφαίοιο θεηγόρε κοίρανε Πυθοῦς,
<lb rend="displayNum" n="253" />τοξοσύνης σκηπτοῦχε, σελασφόρε, σύγγονε Βάκχου,
<lb rend="displayNum" n="254" />μνώεο Παρνησσοῖο καὶ ὑμετέρου Διονύσου:
<lb rend="displayNum" n="255" />ἄμπελος οὔ σε λέληθεν ἐφήμερος: οἶσθα καὶ αὐτὴν 
<lb rend="displayNum" n="256" />ἀμφοτέρων σκοπέλων διδυμάονα μύστιδα πεύκην:
<pb id="v.2.p.338" />
<lb rend="displayNum" n="257" />ἀλλὰ κασιγνήτοιο τεοῦ προμάχιζε Λυαίου,
<lb rend="displayNum" n="258" />Βασσαρίδων ἐπίκουρος Ὀλύμπια τόξα τιταίνων:
<lb rend="displayNum" n="259" />Παρνησσοῦ δὲ γέραιρε τεὴν ξυνήονα πέτρην,
<lb rend="displayNum" n="260" />ὁππόθι κωμάζουσα χοροίτυπος ἴαχε Βάκχη, 
<lb rend="displayNum" n="261" />σοὶ μέλος ἐντύνουσα καὶ ἀγρύπνῳ Διονύσῳ,
<lb rend="displayNum" n="262" />Δελφικὸν ἀμφοτέροισιν ὁμόζυγον ἁψαμένη πῦρ.
<lb rend="displayNum" n="263" />μνώεο σῆς, κλυτότοξε, λεοντοφόνοιο Κυρήνης:
<lb rend="displayNum" n="264" />δὸς χάριν ἀμφοτέροισι, καὶ Ἀγρέι καὶ Διονύσῳ:
<lb rend="displayNum" n="265" />ὡς Νόμιος Σατύρων νομίων προμάχιζε γενέθλης. 
<lb rend="displayNum" n="266" />Ἥρης ζῆλον ἄλαλκε βαρύφρονα, μή ποτε Φοίβου
<lb rend="displayNum" n="267" />μητρυιὴ γελάσειε Διωνύσοιο φυγόντος,
<lb rend="displayNum" n="268" />ἥ τις ἐμῶν μεθέπουσα χόλον καὶ ζῆλον ἐρώτων
<lb rend="displayNum" n="269" />αἰὲν ἐμοῖς τεκέεσσι κορύσσεται: οὔ σε διδάξω
<lb rend="displayNum" n="270" />μητέρος ὑμετέρης λόχιον πόνον, ἡνίκα παίδων 
<lb rend="displayNum" n="271" />δίζυγα φόρτον ἔχουσα πολύπλανος ἤιε Λητώ,
<lb rend="displayNum" n="272" />κέντροις παιδογόνοισιν ἱμασσομένη τοκετοῖο,
<lb rend="displayNum" n="273" />ὁππότε Πηνειοῖο φυγὰς ῥέος, ὁππότε Δίρκη
<lb rend="displayNum" n="274" />μητέρα σὴν ἀπέειπεν, ὅτε δρόμον εἶχε καὶ αὐτὸς
<lb rend="displayNum" n="275" />Ἀσωπὸς βαρύγουνος ὀπίστερον ἴχνος ἐλίσσων, 
<lb rend="displayNum" n="276" />εἰσόκε Δῆλος ἄμυνε μογοστόκος, εἰσόκε Λητὼ
<lb rend="displayNum" n="277" />οὐτιδανοῖς πετάλοισι γέρων μαιώσατο φοῖνιξ.
<lb rend="displayNum" n="278" />καὶ σύ, Διὸς πατέρος καὶ μητέρος ἄτρομε κούρη,
<lb rend="displayNum" n="279" />γνωτῷ, Παλλάς, ἄμυνε τεῆς κοσμήτορι πάτρης:
<lb rend="displayNum" n="280" />ῥύεο σοὺς ναετῆρος ἐφεσπομένους Διονύσῳ, 
<lb rend="displayNum" n="281" />μηδὲ τεοῦ Μαραθῶνος ὀλωλότα τέκνα νοήσῃς:
<lb rend="displayNum" n="282" />ἀκταίης δὲ γέραιρε φερέπτολιν ὄζον ἐλαίης:
<lb rend="displayNum" n="283" />Ἰκαρίῳ δὲ γέροντι χαρίζεο: καὶ γὰρ ἐκείνῳ
<lb rend="displayNum" n="284" />δώσει ποικιλόβοτρυς ἑὴν Διόνυσος ὀπώρην:
<lb rend="displayNum" n="285" />μνώεο Τριπτολέμοιο καὶ εὐαρότου Κελεοῖο, 
<pb id="v.2.p.340" />
<lb rend="displayNum" n="286" />μὴ ταλάρους γονόεντας ἀτιμήσῃς Μετανείρης:
<lb rend="displayNum" n="287" />καὶ γὰρ ἀοσσητῆρος ἐρισταφύλου σέο Βάκχου
<lb rend="displayNum" n="288" />Ζεὺς γονόεις ὠδῖνα πατὴρ ἐγκύμονι μηρῷ,
<lb rend="displayNum" n="289" />θηλυτέρην δ᾽ ἐλόχευσε τεὴν ὠδῖνα καρήνῳ.
<lb rend="displayNum" n="290" />ἀλλὰ τεὴν δονέουσα γενέθλιον ἥλικα λόγχην, 
<lb rend="displayNum" n="291" />αἰγίδα δ᾽ αἰθύσσουσα κυβερνήτειραν Ἐνυοῦς,
<lb rend="displayNum" n="292" />γίνεό μοι Σατύροισι βοηθόος, ὅττι καὶ αὐτοὶ
<lb rend="displayNum" n="293" />αἰγὸς ὀρεσσινόμου λασίους φορέουσι χιτῶνας:
<lb rend="displayNum" n="294" />καὶ θεὸς ἀγρονόμων, νομίης σύριγγος ἀνάσσων,
<lb rend="displayNum" n="295" />αἰγίδος ὑμετέρης ἐπιδεύεται αἰγίβοτος Πάν, 
<lb rend="displayNum" n="296" />ὃς πρὶν ἀσυλήτοισιν ἐμοῖς σκήπτροις συνερίζων
<lb rend="displayNum" n="297" />μάρνατο Τιτήνεσσι, γαλακτοφόρου δὲ τιθήνης
<lb rend="displayNum" n="298" />αἰγὸς Ἀμαλθείης ὀρεσίδρομος ἔπλετο ποιμήν:
<lb rend="displayNum" n="299" />ῥύεό μιν μετόπισθε βοηθόον Ἀτθίδι χάρμῃ,
<lb rend="displayNum" n="300" />Μηδοφόνον ῥυτῆρα τινασσομένου Μαραθῶνος: 
<lb rend="displayNum" n="301" />αἰγίδα σεῖο τίνασσε προασπίζουσα Λυαίου,
<lb rend="displayNum" n="302" />σεῖο κασιγνήτου μελαναίγιδος, ὃς σέο πάτρην
<lb rend="displayNum" n="303" />ῥύσεται ἐξελάσας Βοιώτιον ἡγεμονῆα:
<lb rend="displayNum" n="304" />καὶ μέλος ἀείσει ζωάγριον ἀστὸς Ἐλευθοῦς
<lb rend="displayNum" n="305" />πιστὸν ἀνευάζων Ἀπατούριον υἷα Θυώνης, 
<lb rend="displayNum" n="306" />εἰ μιγάδην Φρύγα ῥυθμὸν ἀνακρούσουσιν Ἀθῆναι
<lb rend="displayNum" n="307" />λιμναῖον μετὰ Βάκχον Ἐλευσινίῳ Διονύσῳ.
<lb rend="displayNum" n="308" />ὦ γένος ἀλλοπρόσαλλον Ὀλύμπιον: ἆ μέγα θαῦμα:
<lb rend="displayNum" n="309" />ξείνῳ Δηριαδῆι παρίσταται Ἀργολὶς Ἥρη,
<pb id="v.2.p.342" />
<lb rend="displayNum" n="310" />Κεκροπίδας δὲ φάλαγγας ἀναίνεται Ἀτθὶς Ἀθήνη, 
<lb rend="displayNum" n="311" />μητρὶ δὲ πιστὰ φέρων, ἐμὸν υἱέα Βάκχον ἐάσας
<lb rend="displayNum" n="312" />καὶ στρατιὴν Θρήισσαν ἐφεσπομένην Διονύσῳ,
<lb rend="displayNum" n="313" />ῥύεται Ἰνδὸν ὅμιλον ἐμὸς Θρηίκιος Ἄρης.
<lb rend="displayNum" n="314" />ἀλλὰ πυρὶ φλογόεντι συναιχμάζων Διονύσῳ,
<lb rend="displayNum" n="315" />μοῦνος ἐγὼ πάντεσσι κορύσσομαι, εἰσόκε Βάκχος 
<lb rend="displayNum" n="316" />κυανέην προθέλυμνον ἀιστώσειε γενέθλην.
<lb rend="displayNum" n="317" />καὶ σύ, τελεσσιγόνου φιλοπάρθενε νυμφίε Γαίης,
<lb rend="displayNum" n="318" />ἠρεμέεις, Ἥφαιστε, καὶ οὺκ ἀλέγεις Μαραθῶνος,
<lb rend="displayNum" n="319" />ἦχι θεᾶς ἀγάμου γάμιον σέλας; οὔ σε διδάξω
<lb rend="displayNum" n="320" />μυστιπόλους σπινθῆρας ἀειφανέος σέο λύχνου. 
<lb rend="displayNum" n="321" />λάρνακα παιδοκόμου μιμνήσκεο παρθενεῶνος,
<lb rend="displayNum" n="322" />ᾧ ἔνι κοῦρος ἔην Γαιήιος, ᾧ ἔνι κούρη
<lb rend="displayNum" n="323" />σὸν σπόρον αὺτοτέλεστον ἀνέτρεφεν ἄρσενι μαζῷ:
<lb rend="displayNum" n="324" />σὸν πέλεκυν κούφιζε μογοστόκον, ὄφρα σαώσῃς
<lb rend="displayNum" n="325" />σῷ λοχίῳ βουπλῆγι τεῆς ναετῆρας Ἀθήνης. 
<lb rend="displayNum" n="326" />ἠρεμέεις, Ἥφαιστε, καὶ οὐ σέο τέκνα σαώσεις;
<lb rend="displayNum" n="327" />ὴθάδα πυρσὸν ἄειρε προασπιστῆρα Καβείρων,
<lb rend="displayNum" n="328" />ὄμμα δὲ σεῖο τίταινε, καὶ ἀρχαίην σέο νύμφην
<lb rend="displayNum" n="329" />μεμφομένην σκοπίαζε τεὴν φιλόπαιδα Καβειρώ:
<lb rend="displayNum" n="330" />Λημνιὰς Ἀλκιμάχεια τεῆς ἐπιδεύεται ἀλκῆς.</q>
</p><p><lb rend="displayNum" n="331" />ὥς φαμένου σπέρχοντο θεοὶ ναετῆρες Ὀλύμπου,
<lb rend="displayNum" n="332" />ξυνοὶ ἀοσσητῆρες Ἀθηναίη καὶ Ἀπόλλων,
<lb rend="displayNum" n="333" />καὶ πυρόεις ῞Ηφαιστος ὁμάρτεε Τριτογενείῃ.
<lb rend="displayNum" n="334" />ἀθανάτοις δ᾽ ἑτέροισιν ὁμίλεε σύνδρομος ῞Ηρη,
<lb rend="displayNum" n="335" />Ἄρεα χειρὸς ἔχουσα καὶ εὐρυρέεθρον Ὑδάσπην, 
<lb rend="displayNum" n="336" />δυσμενέων συνάεθλον ὁμοζήλοιο κυδοιμοῦ,
<pb id="v.2.p.344" />
<lb rend="displayNum" n="337" />τοῖσι Φόβος καὶ Δεῖμος ὁμέμποροι, ὁ̣̣̓σι καὶ αὐτὴ
<lb rend="displayNum" n="338" />ἀντίπαλος Βρομίοιο φερέσταχυς ἵκετο Δηώ,
<lb rend="displayNum" n="339" />ζωογόνῳ φθονέουσα φιλοσταφύλῳ Διονύσῳ,
<lb rend="displayNum" n="340" />ὅττι μέθης ποτὸν εὗρε, παλαίτερον εὖχος ἐλέγξας 
<lb rend="displayNum" n="341" />Ζαγρέος ἀρχεγόνοιο φατιζομένου Διονύσου.
</p></div1></body></text></TEI.2>