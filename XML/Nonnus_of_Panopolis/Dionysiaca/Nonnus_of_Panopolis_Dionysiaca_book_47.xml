<?xml version="1.0" encoding="utf-8"?>
<TEI.2><text><body><div1 type="book" n="47" org="uniform" sample="complete">
<head><lb rend="displayNum" n="1" />ἔρχεο τεσσαρακοστὸν ἐς ἕβδομον, ὁππόθι Περσεὺς
<lb rend="displayNum" n="2" />καὶ μόρος Ἰκαρίοιο καὶ ἁβροχίτων Ἀριάδνη.</head>
<p><lb rend="displayNum" n="1" />ἤδη δ᾽ ἔνθα καὶ ἔνθα δι᾽ ἄστεος ἵπτατο Φήμη
<lb rend="displayNum" n="2" />ἄγγελος αὐτοβόητος ἐρισταφύλου Διονύσου
<lb rend="displayNum" n="3" />Ἀτθίδι φοιτήσαντος: ἀκοιμήτου δὲ Λυαίου
<lb rend="displayNum" n="4" />εἰς χορὸν εὐώδινες ἐβακχεύθησαν Ἀθῆναι.
<lb rend="displayNum" n="5" />καὶ πολὺς ἔβρεμε κῶμος: ὁμηγερέες δὲ πολῖται 
<lb rend="displayNum" n="6" />εἵμασι δαιδαλέοισιν ἀνεχλαίνωσαν ἀγυιὰς
<lb rend="displayNum" n="7" />χερσὶ πολυσπερέεσσιν: ἀεξιφύτοιο δὲ Βάκχου
<lb rend="displayNum" n="8" />ἡμερίδων πετάλοισιν ἐμιτρώθησαν Ἀθῆναι
<lb rend="displayNum" n="9" />αὐτόματοι: φιάλας δὲ σιδηροφόρων διὰ μαζῶν
<lb rend="displayNum" n="10" />στήθεσι μυστιπόλοισιν ἀνεζώννυντο γυναῖκες, 
<lb rend="displayNum" n="11" />παρθενικαὶ δ᾽ ἐχόρευον, ἐπεστέψαντο δὲ κόρσης
<pb id="v.3.p.374" />
<lb rend="displayNum" n="12" />ἄνθεϊ κισσήεντι περίπλοκον Ἀτθίδα χαίτην.
<lb rend="displayNum" n="13" />Ἰλισσὸς δ᾽ ἐλέλιξε περὶ πτόλιν ἔμπνοον ὕδωρ
<lb rend="displayNum" n="14" />κυδαίνων Διόνυσον: ὁμοζήλῳ δὲ χορείῃ
<lb rend="displayNum" n="15" />εὔιον ἐκρούοντο μέλος Κηφισίδες ὄχθαι. 
<lb rend="displayNum" n="16" />φυταλιὴ δ᾽ ἀνέτελλεν, ἀπὸ χθονίοιο δὲ κόλπου
<lb rend="displayNum" n="17" />αὐτοφυὴς γλυκεροῖο πεπαινομένου τοκετοῖο
<lb rend="displayNum" n="18" />βότρυς ἐλαιήεντος ἐφοινίχθη Μαραθῶνος,
<lb rend="displayNum" n="19" />καὶ δρύες ἐψιθύριζον, ἀνοιγομένων δὲ πετήλων
<lb rend="displayNum" n="20" />δίχροον ἠρεύγοντο ῥόδον λειμωνίδες Ὧραι, 
<lb rend="displayNum" n="21" />καὶ κρίνον αὐτοτέλεστον ἐμαιώσαντο κολῶναι.
<lb rend="displayNum" n="22" />καὶ Φρυγίοις αὐλοῖσιν ἐπέκτυπεν αὐλὸς Ἀθήνης,
<lb rend="displayNum" n="23" />καὶ δίδυμον κελάδημα δόναξ ἐλίγαινεν Ἀχαρνεὺς
<lb rend="displayNum" n="24" />θλιβόμενος παλάμῃσιν: ὁμογλώσσων δ᾽ ἀπὸ λαιμῶν
<lb rend="displayNum" n="25" />Μυγδονίῃ βαρύδουπος ὁμόθροος ἄζυγι κούρῃ 
<lb rend="displayNum" n="26" />δίθροον ἁρμονίην ἐπιδήμιος ἴαχε Βάκχη
<lb rend="displayNum" n="27" />πῆχυν ἐπικλίνουσα νέῃ Πακτωλίδι νύμφῃ,
<lb rend="displayNum" n="28" />καὶ φλόγα νυκτιχόρευτον ἀνέσχεθε δίζυγι πεύκῃ
<lb rend="displayNum" n="29" />ἀρχεγόνῳ Ζαγρῆι καὶ ὀψιγόνῳ Διονύσῳ:
<lb rend="displayNum" n="30" />μνησαμένη δ᾽ Ἰτύλοιο καὶ ἱστοπόνου Φιλομήλης 
<lb rend="displayNum" n="31" />σύνθροος αἰολόδειρος ἀνέκλαγεν Ἀτθὶς ἀηδών,
<lb rend="displayNum" n="32" />καὶ Ζεφύρου λάλος ὄρνις ὑπωροφίην χέε μολπήν,
<lb rend="displayNum" n="33" />μνῆστιν ὅλην Τηρῆος ἀπορρίψασα θυέλλαις.
</p><p><lb rend="displayNum" n="34" />οὐδέ τις ἦν ἀχόρευτος ἀνὰ πτόλιν. αὐτὰρ ὁ χαίρων
<lb rend="displayNum" n="35" />Βάκχος ἐς Ἰκαρίου δόμον ἤλυθεν, ὃς πέλεν ἄλλων 
<lb rend="displayNum" n="36" />φέρτερος ἀγρονόμων ἑτερότροπα δένδρα φυτεύειν.
<lb rend="displayNum" n="37" />ἀγραύλοις δὲ πόδεσσι γέρων ἐχόρευεν ἀλωεὺς
<lb rend="displayNum" n="38" />ἀθρήσας Διόνυσον ἐπήλυδα, καλλιφύτων δὲ
<lb rend="displayNum" n="39" />κοίρανον ἡμερίδων ὀλίγῃ ξείνισσε τραπέζῃ:
<lb rend="displayNum" n="40" />Ἠριγόνη δ᾽ ἐκέρασσεν ἀψυσσαμένη γλάγος αἰγῶν: 
<pb id="v.3.p.376" />
<lb rend="displayNum" n="41" />ἀλλά ἑ Βάκχος ἔρυκε, φιλοστόργῳ δὲ γεραιῷ
<lb rend="displayNum" n="42" />ὤπασε λυσιπόνοιο μέθης ἐγκύμονας ἀσκούς,
<lb rend="displayNum" n="43" />δεξιτερῇ δ᾽ εὔοδμον ἔχων δέπας ἡδέος οἴνου
<lb rend="displayNum" n="44" />ὤρεγεν Ἰκαρίῳ: φιλίῳ δ᾽ ἠσπάζετο μύθῳ:
</p><p><lb rend="displayNum" n="45" /><q direct="unspecified">Δέξο, γέρον, τόδε δῶρον, ὃ μὴ δεδάασιν Ἀθῆναι. 
<lb rend="displayNum" n="46" />ὦ γέρον, ὀλβίζω σε: σὲ γὰρ μέλψουσι πολῖται
<lb rend="displayNum" n="47" />τοῖον ἔπος βοόωντες, ὅτι κλέος εὗρεν ἐλέγξαι
<lb rend="displayNum" n="48" />Ἰκάριος Κελεοῖο καὶ Ἠριγόνη Μετανείρης.
<lb rend="displayNum" n="49" />ζῆλον ἔχω προτέρης Δημήτερος, ὅττι καὶ αὐτὴ
<lb rend="displayNum" n="50" />ἄλλῳ γειοπόνῳ στάχυν ὄμπνιον ὤπασε Δηώ. 
<lb rend="displayNum" n="51" />Τριπτόλεμος στάχυν εὗρε, σὺ δ᾽ οἴνοπα βότρυν ὀπώρης:
<lb rend="displayNum" n="52" />ἴλαος οὐρανίῳ Γανυμήδεϊ μοῦνος ἐρίζεις,
<lb rend="displayNum" n="53" />Τριπτολέμου προτέροιο μακάρτερε: θυμοβόρους γὰρ
<lb rend="displayNum" n="54" />οὐ στάχυες λύουσι μεληδόνας, οἰνοτόκοι δὲ
<lb rend="displayNum" n="55" />βότρυες ἀνδρομέης παιήονές εἰσιν ἀνίης.</q> 
</p><p><lb rend="displayNum" n="56" />τοῖον ἔπος κατέλεξε, φιλοξείνῳ δὲ γεραιῷ
<lb rend="displayNum" n="57" />ἁβρὸν ἐγερσινόοιο δέπας πόρεν ἔμπλεον οἴνου:
<lb rend="displayNum" n="58" />καὶ πίεν ἄλλο μετ᾽ ἄλλο γέρων φυτοεργὸς ἀλωεύς,
<lb rend="displayNum" n="59" />οἶστρον ἔχων ἀκόρητον ἐυρραθάμιγγος ἐέρσης:
<lb rend="displayNum" n="60" />κούρη δ᾽ ἀντὶ γάλακτος ἀφυσσαμένη χύσιν οἴνου 
<lb rend="displayNum" n="61" />ὤρεγε χειρὶ κύπελλον, ἕως ἐμέθυσσε τοκῆα.
<lb rend="displayNum" n="62" />ἀλλ᾽ ὅτε δὴ κόρον εὗρε κυπελλοδόκοιο τραπέζης,
<lb rend="displayNum" n="63" />δόχμιος ἀμφιέλικτος ἐρισφαλὲς ἴχνος ἑλίσσων
<lb rend="displayNum" n="64" />ποσσὶν ἀμοιβαίοισιν ἀνεσκίρτησεν ἀλωεύς,
<lb rend="displayNum" n="65" />Ζαγρέος Εὔιον ὕγνον ἀνακρούων Διονύσῳ. 
<lb rend="displayNum" n="66" />ἀγρονόμῳ δὲ γέροντι φυτηκόμος ὤπασε δαίμων
<lb rend="displayNum" n="67" />κλήματα βοτρυόεντα, φιλεύια δῶρα τραπέζης:
<pb id="v.3.p.378" />
<lb rend="displayNum" n="68" />καί μιν ἄναξ ἐδίδαξεν ἀεξιφύτῳ τινὶ τέχνῃ
<lb rend="displayNum" n="69" />κλάσσαι βοθριάσαι τε βαλεῖν τ᾽ ἐνὶ ἐνὶ κλήματα γύροις.
</p><p><lb rend="displayNum" n="70" />ἄλλοις δ᾽ ἀγρονόμοισι γέρων φυτοεργὸς ἀλωεὺς 
<lb rend="displayNum" n="71" />δῶρα φέρων Βρομίοιο καὶ ἀμπελόεσσαν ὀπώρην
<lb rend="displayNum" n="72" />οἰνοφύτους ἐδίδαξε φυτηκομίας Διονύσου:
<lb rend="displayNum" n="73" />καὶ νομίῳ κρητῆρι βαλὼν ῥόον ἄσπετον οἴνου
<lb rend="displayNum" n="74" />δαινυμένους ηὔφραινεν ἐπασσυτέροισι κυπέλλοις,
<lb rend="displayNum" n="75" />οἰνοδόκων θυόεσσαν ἀναπτύξας χύσιν ἀσκῶν. 
<lb rend="displayNum" n="76" />καί τις ἐγερσινόοιο πιὼν ῥόον ἡδέος οἴνου
<lb rend="displayNum" n="77" />Ἠριγόνης γενετῆρα φίλῳ μειλίξατο μύθῳ:
</p><p><lb rend="displayNum" n="78" /><q direct="unspecified">Εἰπέ, γέρον, πόθεν εὗρες ἐπὶ χθονί νέκταρ Ὀλύμπου;
<lb rend="displayNum" n="79" />οὐκ ἀπὸ Κηφισοῖο φέρεις ξανθόχροον ὕδωρ,
<lb rend="displayNum" n="80" />οὐκ ἀπὸ Νηιάδων μελιηδέα δῶρα κομίζεις: 
<lb rend="displayNum" n="81" />οὐ γὰρ ἀναβλύζουσι μελίρρυτα χεύματα πηγαί,
<lb rend="displayNum" n="82" />οὐ ῥόος Ἰλισσοῖο χυτῷ φοινίσσεται ὁλκῷ:
<lb rend="displayNum" n="83" />οὐ ποτὸν ἔπλετο τοῦτο φιλοπτόρθοιο μελίσσης,
<lb rend="displayNum" n="84" />ὀξύτατον μερόπεσσι φέρον κόρον: ἀλλοφυὲς δὲ
<lb rend="displayNum" n="85" />καὶ μέλιτος γλυκεροῖο φέρεις γλυκερώτερον ὕδωρ: 
<lb rend="displayNum" n="86" />πάτριον οὐ πόμα τοῦτο λοχεύεται Ἀτθὶς ἐλαίη:
<lb rend="displayNum" n="87" />λαρότερον δὲ γάλακτος ἔχεις ποτὸν ἐμμενὲς αἰεὶ
<lb rend="displayNum" n="88" />συμφερταῖς λιβάδεσσι μελικρήτου κυκεῶνος.
<lb rend="displayNum" n="89" />εἰ δὲ ποτὸν μερόπεσσιν ἀεξιφύτων ἀπὸ κήπων
<lb rend="displayNum" n="90" />ἐκ καλύκων δεδάασιν ἄγειν ῥοδοπήχεες Ὧραι, 
<lb rend="displayNum" n="91" />καί κεν ἐγὼ καλέεσκον Ἀδώνιδος ἢ Κυθερείης
<lb rend="displayNum" n="92" />εἰαρινὸν πόμα τοῦτο, ῥόδων εὔοδμον ἐέρσην.
<lb rend="displayNum" n="93" />λυσίπονον καὶ ξεῖνον ἄγεις ποτόν: ἠερίοις γάρ
<lb rend="displayNum" n="94" />πλαζομένας ἀνέμοισιν ἐμὰς ἐκέδασσε μερίμνας.
<lb rend="displayNum" n="95" />μή σοι δῶρον ἔδωκεν ἀπ᾽ αἰθέρος ἄμβροτος Ἥβη; 
<lb rend="displayNum" n="96" />μή σοι τοῦτο κόμισσε τεὴ πολιοῦχος Ἀθήνη;
<lb rend="displayNum" n="97" />οὐρανόθεν κρητῆρα τίς ἥρπασεν, ἔνθεν ἀφύσσει
<pb id="v.3.p.380" />
<lb rend="displayNum" n="98" />Ζηνὶ καὶ ἀθανάτοισι δέπας κεράσας Γανυμήδης;
<lb rend="displayNum" n="99" />ξεινοδόκου Κελεοῖο μακάρτερε, μὴ σὺ καὶ αὐτὸς
<lb rend="displayNum" n="100" />ἵλαον οὐρανόθεν ναέτην ξείνισσας Ὀλύμπου; 
<lb rend="displayNum" n="101" />πείθομαι, ὡς θεὸς ἄλλος ἐκώμασε σεῖο μελάθρῳ,
<lb rend="displayNum" n="102" />καὶ φιλίης πόμα τοῦτο τεῆς διὰ δεῖπνα τραπέζης
<lb rend="displayNum" n="103" />Ἀτθίδι δῶρον ἔδωκεν, ἄτε στάχυν ὤπασε Δηώ.</q>
</p><p><lb rend="displayNum" n="104" />ἔννεπε θαμβήσας γλυκερὸν ποτόν: ἐκ στομάτων δὲ
<lb rend="displayNum" n="105" />ἡδυμανὴς ἀλάλαζε χέων ἄγραυλον ἀοιδήν. 
</p><p><lb rend="displayNum" n="106" />ἀγρονόμοι δ᾽ ἀρύοντες ἐπασσυτέροισι κυπέλλοις
<lb rend="displayNum" n="107" />πάντες ἐβακχεύθησαν ἀμερσινόῳ φρένας οἴνῳ:
<lb rend="displayNum" n="108" />ὄμματα δ᾽ ἐπλάζοντο, φιλακρήτοις δὲ κυπέλλοις
<lb rend="displayNum" n="109" />ἄργυφα πορφύροντο παρήια, γειοπόνων δὲ
<lb rend="displayNum" n="110" />στήθεα θερμαίνοντο, ποτῷ δ᾽ ἐβαρύνετο κόρση, 
<lb rend="displayNum" n="111" />καὶ φλέβες οἰδαίνοντος ἐκυμαίνοντο καρήνου:
<lb rend="displayNum" n="112" />τοῖσι δὲ δερκομένοισιν ἐσείετο κόλπος ἀρούρης
<lb rend="displayNum" n="113" />καὶ δρύες ὠρχήσαντο καὶ ἐσκίρτησαν ἐρίπναι:
<lb rend="displayNum" n="114" />καὶ σφαλεραῖς λιβάδεσσιν ἀήθεος ἔμπλεος οἴνου
<lb rend="displayNum" n="115" />ὕπτιος αὐτοκύλιστος ἐπὶ χθόνα κάππεσεν ἀνήρ. 
</p><p><lb rend="displayNum" n="116" />καὶ χορὸς ἀγρονόμων φονίῳ δεδονημένος οἴστρῳ
<lb rend="displayNum" n="117" />τλήμονος Ἰκαρίοιο κατέτρεχε θυιάδι λύσσῃ,
<lb rend="displayNum" n="118" />οἶά τε φαρμακόεντα κερασσαμένου δόλον οἴνου,
<lb rend="displayNum" n="119" />ὃς μὲν ἔχων βουπλῆγα σιδήρεον, ὃς δὲ μακέλλῃ
<lb rend="displayNum" n="120" />θωρήξας ἕο χεῖρας, ὁ δὲ σταχυητόμον ἅρπην 
<lb rend="displayNum" n="121" />κουφίζων, ἕτερος δὲ λίθον περίμετρον ἀείρων,
<lb rend="displayNum" n="122" />ἄλλος ἀνεπτοίητο καλαύροπα χειρὶ τιταίνων,
<lb rend="displayNum" n="123" />γηραλέον πλήσσοντες: ἑλὼν δέ τις ἐγγὺς ἱμάσθλην
<lb rend="displayNum" n="124" />Ἰκαρίου τέτρηνε δέμας ταμεσίχροϊ κέντρῳ.
</p><p><lb rend="displayNum" n="125" />καὶ μογέων χθονὶ πῖπτε γέρων φυτοεργὸς ἀλωεὺς 
<lb rend="displayNum" n="126" />τυπτόμενος ῥοπάλοισιν, ἐπισκαίρων δὲ τραπέζῃ
<pb id="v.3.p.382" />
<lb rend="displayNum" n="127" />τύψε μέθης κρητῆρα, καὶ αἴθοπος εἰς χύσιν οἴνου
<lb rend="displayNum" n="128" />ἡμιθανὴς κεκύλιστο: βαρυνομένου δὲ καρήνου
<lb rend="displayNum" n="129" />ἀγρονόμων πληγῇσιν ἀμοιβαίῃσι τυπέντος
<lb rend="displayNum" n="130" />αἱμαλέη φοίνιξεν ὁμόχροον οἶνον ἐέρση. 
<lb rend="displayNum" n="131" />καὶ μόγις ἐκ στομάτων ἔπος ἴαχεν Ἄιδι γείτων:
</p><p><lb rend="displayNum" n="132" /><q direct="unspecified"> Οἶνος ἐμοῦ Βρομίου, βροτέης ἄμπαυμα μερίμνης,
<lb rend="displayNum" n="133" />ὁ γλυκὺς εἰς ἐμὲ μοῦνον ἀμείλιχος: εὐφροσύνην γὰρ
<lb rend="displayNum" n="134" />ἀνδράσι πᾶσιν ὄπασσε, καὶ Ἰκαρίῳ πόρε πότμον:
<lb rend="displayNum" n="135" />ὁ γλυκὺς Ἠριγόνῃ πολεμήιος: ἡμετέρην γὰρ 
<lb rend="displayNum" n="136" />νηπενθὴς Διόνυσος ἐθήκατο πενθάδα κούρην.</q>
</p><p><lb rend="displayNum" n="137" />οὔ πω μῦθος ἔληγε: μόρος δέ οἱ ἔφθασε φωνήν.
<lb rend="displayNum" n="138" />καὶ νέκυς αὐτόθι κεῖτο, σαόφρονος ἔκτοθι κούρης,
<lb rend="displayNum" n="139" />ὄμμασι πεπταμένοισιν. ἐν ἀστρώτῳ δὲ χαμευνῇ
<lb rend="displayNum" n="140" />νήδυμον ὕπνον ἴαυον ὑπὲρ δαπέδοιο φονῆες 
<lb rend="displayNum" n="141" />οἰνοβαρεῖς, νεκύεσσιν ἐοικότες: ἐγρόμενοι δέ,
<lb rend="displayNum" n="142" />ὃν κτάνον ἀγνώσσοντες, ἀνέστενον: ὑψόθι δ᾽ ὤμων
<lb rend="displayNum" n="143" />νεκρὸν ἐλαφρίζοντες ἀνήγαγον εἰς ῥάχιν ὕλης
<lb rend="displayNum" n="144" />ἔμφρονα θυμὸν ἔχοντες, ἐν εὐύδρῳ δὲ ῥεέθρῳ
<lb rend="displayNum" n="145" />ὠτειλὰς ἐκάθηραν ὀρεσσιχύτῳ παρὰ πηγῇ: 
<lb rend="displayNum" n="146" />καὶ νέκυν ἀρτιδάικτον, ὃν ἔκτανον ἄφρονι λύσσῃ,
<lb rend="displayNum" n="147" />ἀνδροφόνοις παλάμῃσιν ἐτυμβεύσαντο φονῆες.
</p><p><lb rend="displayNum" n="148" />ψυχὴ δ᾽ Ἰκαρίοιο πανείκελος ἔσσυτο καπνῷ
<lb rend="displayNum" n="149" />εἰς δόμον Ἠριγόνης: βροτέῃ δ᾽ ἰσάζετο μορφῇ
<lb rend="displayNum" n="150" />κοῦφον ὀνειρείης σκιερῆς εἴδωλον ὀπωπῆς, 
<lb rend="displayNum" n="151" />ἀνδρὶ νεουτήτῳ πανομοίιος, εἶχε δὲ δειλὴ
<lb rend="displayNum" n="152" />στικτὸν ἀσημάντοιο φόνου κήρυκα χιτῶνα,
<lb rend="displayNum" n="153" />αἵματι φοινίσσοντα καὶ αὐχμώοντα κονίῃ,
<lb rend="displayNum" n="154" />ῥωγαλέον πληγῇσιν ἀμοιβαίοιο σιδήρου.
<lb rend="displayNum" n="155" />καὶ παλάμας ὤρεξε: νεοσφαγέων δὲ δοκεύειν 
<lb rend="displayNum" n="156" />ὠτειλὰς μελέων ἐπεδείκνυε γείτονι κούρῃ.
<pb id="v.3.p.384" />
<lb rend="displayNum" n="157" />παρθενικὴ δ᾽ ὀλόλυξε φιλοθρήνοις ἐν ὀνείροις,
<lb rend="displayNum" n="158" />ὡς ἴδεν ἕλκεα τόσσα καρήατος, ὡς ἴδε δειλὴ
<lb rend="displayNum" n="159" />λύθρον ἐρευθομένοιο νεόρρυτον ἀνθερεῶνος:
<lb rend="displayNum" n="160" />καὶ σκιόεις γενέτης ἔπος ἔννεπε πενθάδι κούρῃ: 
</p><p><lb rend="displayNum" n="161" /><q direct="unspecified"> Ἔγρεο, δειλαίη, καὶ δίζεο σεῖο τοκῆα:
<lb rend="displayNum" n="162" />ἔγρεο, καὶ μεθύοντας ἐμοὺς μάστευε φονῆας:
<lb rend="displayNum" n="163" />εἰμὶ τεὸς γενέτης βαρυώδυνος, ὃν χάριν οἴνου
<lb rend="displayNum" n="164" />ἀγρονόμοι δασπλῆτες ἐδηλήσαντο σιδήρῳ.
<lb rend="displayNum" n="165" />ὦ τέκος, ὀλβίζω σε: σὺ γὰρ κταμένοιο τοκῆος 
<lb rend="displayNum" n="166" />οὐ καναχὴν ἤκουσας ἀρασσομένοιο καρήνου,
<lb rend="displayNum" n="167" />οὐ πολιὴν ἐνόησας ἐρευθομένην ὑπὸ λύθρῳ,
<lb rend="displayNum" n="168" />οὐ νέκυν ἀρτιδάικτον ἐπισπαίροντα κονίῃ,
<lb rend="displayNum" n="169" />πατροφόνους κορύνας οὐκ ἔδρακες: ἀλλά σε δαίμων
<lb rend="displayNum" n="170" />ἔκτοθι πατρὸς ἔρυκε, τεὴν δ᾽ ἐφύλαξεν ὀπωπήν, 
<lb rend="displayNum" n="171" />μὴ μόρον ἀθρήσειε δαϊζομένου γενετῆρος.
<lb rend="displayNum" n="172" />αἵματι πορφύροντας ἐμοὺς σκοπίαζε χιτῶνας:
<lb rend="displayNum" n="173" />χθιζὰ γὰρ οἰνωθέντες ἀμοιβαίοισι κυπέλλοις
<lb rend="displayNum" n="174" />ἀγρονόμοι βλύζοντες ἀήθεος ἰκμάδα Βάκχου
<lb rend="displayNum" n="175" />ἀμφ᾽ ἐμὲ κυκλώσαντο: δαϊζόμενος δὲ σιδήρῳ 
<lb rend="displayNum" n="176" />μηλονόμους ἐκάλεσσα, καὶ οὐκ ἤκουσαν ἰωήν:
<lb rend="displayNum" n="177" />μούνη δ᾽ ὑστερόφωνος ἐμὸν κτύπον ἔκλυεν Ἠχὼ
<lb rend="displayNum" n="178" />θρήνοις ἀντιτύποισι τεὸν στενάχουσα τοκῆα.
<lb rend="displayNum" n="179" />οὐκέτι κουφίζουσα καλαύροπα μεσσόθεν ὕλης
<lb rend="displayNum" n="180" />εἰς νομὸν ἀνθεμόεντα καὶ εἰς λειμῶνας ἱκάνεις, 
<lb rend="displayNum" n="181" />σὴν ἀγέλην βόσκουσα σὺν ἀγραύλῳ <note n="1" place="unspecified" anchored="yes">σο μσς.: λυδσιξη ἀγραύλου.</note> παρακοίτῃ:
<lb rend="displayNum" n="182" />οὐκέτι δενδροκόμοιο τεῆς ψαύουσα μακέλλης
<lb rend="displayNum" n="183" />κῆπον ἐς εὐώδινα φέρεις ἀμαρήιον ὕδωρ:
<lb rend="displayNum" n="184" />ἀλλὰ μελιρραθάμιγγος ἐμῆς ἀκόρητος ὀπώρης
<lb rend="displayNum" n="185" />κλαῖε τεὸν γενέτην με δεδουπότα: καί σε νοήσω 
<lb rend="displayNum" n="186" />ὀρφανικὴν ζώουσαν ἀπειρήτην ὑμεναίων.</q>
<pb id="v.3.p.386" />
</p><p><lb rend="displayNum" n="187" />ὣς φαμένη πτερόεσσα παρέδραμεν ὄψις ὀνείρου.
<lb rend="displayNum" n="188" />κούρη δ᾽ ἐγρομένη ῥοδέας ἤμυξε παρειάς,
<lb rend="displayNum" n="189" />πενθαλέοις δ᾽ ὀνύχεσσιν ἀκαμπέας ἔξεσε μαζούς,
<lb rend="displayNum" n="190" />καὶ δολιχῆς προθέλυμνον ἀνέσπασε βότρυν ἐθείρης: 
<lb rend="displayNum" n="191" />καὶ βόας ἀθρήσασα παρισταμένους ἔτι πέτρῃ
<lb rend="displayNum" n="192" />παρθένος ἀχνυμένη κινυρῇ βρυχήσατο φωνῇ:
</p><p><lb rend="displayNum" n="193" /><q direct="unspecified">Πῇ νέκυς Ἰκαρίοιο, φίλαι φθέγξασθε κολῶναι:
<lb rend="displayNum" n="194" />πότμον ἐμοῦ γενετῆρος ἐθήμονες εἴπατε ταῦροι:
<lb rend="displayNum" n="195" />πατρὸς ἐμοῦ κταμένοιο τίνες γεγάασι φονῆες; 
<lb rend="displayNum" n="196" />πῇ μοι ἐμὸς γενέτης γλυκὺς οἴχεται; ἦ ῥα διδάσκων
<lb rend="displayNum" n="197" />γείτονα καλλιφύτοιο νέους ὅρπηκας ὀπώρης
<lb rend="displayNum" n="198" />πλάζεται ἀγρονόμοισι παρήμενος, ἤ τινι βούτῃ
<lb rend="displayNum" n="199" />δενδροκόμῳ παρέμιμνε συνέστιος εἰλαπινάζων;
<lb rend="displayNum" n="200" />εἴπατε μυρομένῃ, καὶ τλήσομαι, εἰσόκεν ἔλθῃ. 
<lb rend="displayNum" n="201" />εἰ μὲν ἔτι ζώει γενέτης ἐμός, ἔρνεα κήπου
<lb rend="displayNum" n="202" />ἀρδεύσω παλίνορσος ἅμα ζώουσα τοκῆι:
<lb rend="displayNum" n="203" />εἰ δὲ πατὴρ τέθνηκε καὶ οὐκέτι δένδρα φυτεύει,
<lb rend="displayNum" n="204" />ἀθρήσω μόρον ἶσον ἐπὶ φθιμένῳ γενετῆρι.</q>
</p><p><lb rend="displayNum" n="205" />ὣς φαμένη ταχύγουνος ἀνέδραμεν εἰς ῥάχιν ὕλης, 
<lb rend="displayNum" n="206" />ἴχνια μαστεύουσα νεοσφαγέος γενετῆρος.
<lb rend="displayNum" n="207" />οὐ δέ οἱ εἰρομένῃ θρασὺς αἰπόλος, οὐ παρὰ λόχμαις
<lb rend="displayNum" n="208" />παρθένον οἰκτείρων ἀγεληκόμος ἔννεπε βούτης
<lb rend="displayNum" n="209" />ἴχνιον ἀστήρικτον ἀκηρύκτοιο τοκῆος,
<lb rend="displayNum" n="210" />οὐ νέκυν Ἰκαρίοιο γέρων ἐπεδείκνυε ποιμήν: 
<lb rend="displayNum" n="211" />ἀλλὰ μάτην ἀλάλητο: μόγις δέ μιν εὗρεν ἀλωεὺς
<lb rend="displayNum" n="212" />καὶ κινυροῖς στομάτεσσι δυσάγγελον ἴαχε φωνήν,
<lb rend="displayNum" n="213" />καὶ τάφον ἐγγὺς ἔδειξε νεοδμήτοιο τοκῆος.
</p><p><lb rend="displayNum" n="214" />παρθενικὴ δ᾽ ἀίουσα σαόφρονι μαίνετο λύσσῃ:
<lb rend="displayNum" n="215" />καὶ πλοκάμους τίλλουσα φίλῳ παρακάτθετο τύμβῳ 
<lb rend="displayNum" n="216" />παρθένος ἀκρήδεμνος ἀσάμβαλος, αὐτοχύτοις δὲ
<pb id="v.3.p.388" />
<lb rend="displayNum" n="217" />δάκρυσιν ἀενάοισι λελουμένον εἶχε χιτῶνα.
<lb rend="displayNum" n="218" />χείλεσι δ᾽ ἀφθόγγοισιν ἐπεσφρηγίσσατο σιγὴν
<lb rend="displayNum" n="219" />εἰς χρόνον: Ἠριγόνῃ δὲ κύων ὁμόφοιτος ἐχέφρων
<lb rend="displayNum" n="220" />κνυζηθμῷ γοόωντι συνέστιχε πενθάδι κούρῃ, 
<lb rend="displayNum" n="221" />καί οἱ ὀδυρομένῃ συνοδύρετο. μαινομένη δὲ
<lb rend="displayNum" n="222" />εἰς φυτὸν ὑψικάρηνον ἀνέδραμεν: ἀμφὶ δὲ δένδρῳ
<lb rend="displayNum" n="223" />ἀγχονίῳ σφίγξασα περίπλοκον αὐχένα δεσμῷ
<lb rend="displayNum" n="224" />αὐτοφόνῳ στροφάλιγγι μετάρσιος ὤλετο κούρη, 
<lb rend="displayNum" n="226" />ἀμφοτέρους δονέουσα πόδας βητάρμονι παλμῷ: 
<lb rend="displayNum" n="225" />καὶ θάνε, καὶ μόρον εἶχεν ἑκούσιον: ἀμφὶ δὲ κούρην 
<lb rend="displayNum" n="227" />πυκνὰ κύων δεδόνητο, καὶ ἴαχε πένθιμον ἠχὼ 
<lb rend="displayNum" n="228" />ὄμμασι θηρείοισι νοήμονα δάκρυα λείβων.
</p><p><lb rend="displayNum" n="229" />οὐδὲ κύων ἀφύλακτον ἐρημάδα κάλλιπε κούρην,
<lb rend="displayNum" n="230" />ἀλλὰ φυτῷ παρέμιμνεν ἐπήλυδα θῆρα διώκων, 
<lb rend="displayNum" n="231" />πόρδαλιν ἠὲ λέοντα: παρερχομένοισι δ᾽ ὁδίταις
<lb rend="displayNum" n="232" />νεύμασιν ἀφθόγγοις ἐπεδείκνυεν ἄζυγα κούρην
<lb rend="displayNum" n="233" />δεσμοῖς ἀγχονίοισι περίπλοκον ὑψόθι δένδρου.
<lb rend="displayNum" n="234" />οἱ δέ μιν οἰκτείροντες ἀνήιον εἰς φυτὸν ὕλης
<lb rend="displayNum" n="235" />ἴχνεσιν ἀκροτάτοισιν, ἀπ᾽ εὐπετάλων δὲ κορύμβων 
<lb rend="displayNum" n="236" />παρθενικὴν ἀδμῆτα κατήγαγον: ἀγχιφανῆ δὲ
<lb rend="displayNum" n="237" />γαῖαν ἐκοιλαίνοντο πεδοσκαφέεσσι μακέλλαις.
<lb rend="displayNum" n="238" />τοῖς ἅμα καὶ πεπόνητο κύων πινυτόφρονι θυμῷ,
<lb rend="displayNum" n="239" />πενθαλέῳ δ᾽ ἐβάθυνε πέδον τεχνήμονι ταρσῷ,
<lb rend="displayNum" n="240" />θηγαλέοις ὀνύχεσσι χυτῆς χθονὸς ἄκρα χαράσσων. 
<lb rend="displayNum" n="241" />καὶ νέκυν ἀρτιδάικτον ἐπεκτερέιξαν ὁδῖται:
<lb rend="displayNum" n="242" />καὶ ξυνῆς μεθέπων ὑποκάρδιον ὄγκον ἀνίης
<lb rend="displayNum" n="243" />εἰς ἑὸν ἔργον ἕκαστος ἀνέδραμεν ὀξέι ταρσῷ:
<lb rend="displayNum" n="244" />αὐτὰρ ὁ μοῦνος ἔμιμνε κύων παρὰ γείτονι τύμβῳ
<lb rend="displayNum" n="245" />Ἠριγόνης ὑπ᾽ ἔρωτι, θελήμονι δ᾽ ὤλολε πότμῳ. 
</p><p><lb rend="displayNum" n="246" />Ζεὺς δὲ πατὴρ ἐλέαιρεν: ἐν ἀστερόεντι δὲ κύκλῳ
<lb rend="displayNum" n="247" />Ἠριγόνην στήριξε Λεοντείῳ παρὰ νώτῳ:
<pb id="v.3.p.390" />
<lb rend="displayNum" n="248" />παρθενικὴ δ᾽ ἄγραυλος ἔχει στάχυν: οὐ γὰρ ἀείρειν
<lb rend="displayNum" n="249" />ἤθελεν οἴνοπα βότρυν ἑοῦ γενέταο φονῆα.
<lb rend="displayNum" n="250" />Ἰκάριον δὲ γέροντα συνήλυδα γείτονι κούρῃ 
<lb rend="displayNum" n="251" />εἰς πόλον ἀστερόφοιτον ἄγων ὀνόμηνε Βοώτην
<lb rend="displayNum" n="252" />φαιδρόν, Ἁμαξαίης ἐπαφώμενον Ἀρκάδος Ἄρκτου:
<lb rend="displayNum" n="253" />καὶ Κύνα μαρμαίροντα καταΐσσοντα Λαγωοῦ
<lb rend="displayNum" n="254" />ἔμπυρον ἄστρον ἔθηκεν, ὅπῃ περὶ κύκλον Ὀλύμπου
<lb rend="displayNum" n="255" />ποντιὰς ἀστερόεντι τύπῳ ναυτίλλεται Ἀργώ. 
<lb rend="displayNum" n="256" />καὶ τὰ μὲν ἔπλασε μῦθος Ἀχαιικὸς ἠθάδα πειθὼ
<lb rend="displayNum" n="257" />ψεύδεϊ συγκεράσας: τὸ δ᾽ ἐτήτυμον, ὑψιμέδων Ζεὺς
<lb rend="displayNum" n="258" />ψυχὴν Ἠριγόνης σταχυώδεος ἀστέρι Κούρης
<lb rend="displayNum" n="259" />οὐρανίης ἐπένειμεν ὁμόζυγον, αἰθερίου δὲ
<lb rend="displayNum" n="260" />ἄγχι Κυνὸς κύνα θῆκεν ὁμοίιον εἴδεϊ μορφῆς, 
<lb rend="displayNum" n="261" />Σείριον, ὃν καλέουσιν ὀπωρινόν, Ἰκαρίου δὲ
<lb rend="displayNum" n="262" />ψυχὴν ἠερόφοιτον ἐπεξύνωσε Βοώτῃ.
<lb rend="displayNum" n="263" />καὶ τὰ μὲν οἰνοφύτῳ Κρονίδης πόρεν Ἀτθίδι γαίῃ,
<lb rend="displayNum" n="264" />ἓν γέρας ἐντύνων καὶ Παλλάδι καὶ Διονύσῳ.
</p><p><lb rend="displayNum" n="265" />Ἰλισσοῦ δὲ ῥέεθρα μελίρρυτα Βάκχος ἐάσας 
<lb rend="displayNum" n="266" />ἁβρὸς ἐς ἀμπελόεσσαν ἐκώμασεν ἄντυγα Νάξου:
<lb rend="displayNum" n="267" />ἀμφὶ δέ μιν πτερὰ πάλλεν Ἔρως θρασύς, ἐρχομένου δὲ
<lb rend="displayNum" n="268" />μελλογάμου Κυθέρεια προηγεμόνευε Λυαίου.
<lb rend="displayNum" n="269" />ἄρτι γὰρ ὑπνώουσαν ἐπ᾽ αἰγιαλοῖσιν ἐάσας
<lb rend="displayNum" n="270" />παρθενικὴν λιπόπατριν ἀμείλιχος ἔπλεε Θησεύς, 
<lb rend="displayNum" n="271" />συνθεσίας δ᾽ ἀνέμοισιν ἐπέτρεπεν. ὑπναλέην δὲ
<lb rend="displayNum" n="272" />ἀθρήσας Διόνυσος ἐρημαίην Ἀριάδνην
<pb id="v.3.p.392" />
<lb rend="displayNum" n="273" />θαύματι μῖξεν ἔρωτα: χοροπλεκέεσσι δὲ Βάκχαις
<lb rend="displayNum" n="274" />γλώσσῃ θαμβαλέῃ πεφυλαγμένον ἔννεπε μῦθον:
</p><p><lb rend="displayNum" n="275" /><q direct="unspecified">Βασσαρίδες, μὴ ῥόπτρα τινάξατε, μὴ κτύπος ἔστω 
<lb rend="displayNum" n="276" />ἢ ποδὸς ἢ σύριγγος: ἐάσατε Κύπριν ἰαύειν:
<lb rend="displayNum" n="277" />ἀλλ᾽ οὐ κεστὸν ἔχει σημάντορα Κυπρογενείης.
<lb rend="displayNum" n="278" />πείθομαι, ὡς δολόεντι Χάρις νυμφεύεται Ὕπνῳ:
<lb rend="displayNum" n="279" />ἀλλ᾽ ἐπεὶ ὄρθρος ἔλαμψε καὶ ἐγγύθι φαίνεται Ἠώς,
<lb rend="displayNum" n="280" />Πασιθέην εὕδουσαν ἐγείρατε: τίς παρὰ Νάξῳ, 
<lb rend="displayNum" n="281" />τίς Χάριν ἐχλαίνωσεν ἀνείμονα; μὴ πέλεν Ἥβη;
<lb rend="displayNum" n="282" />ἀλλὰ δέπας μακάρων τίνι κάλλιπε; μῆ παρὰ πόντῳ
<lb rend="displayNum" n="283" />κέκλιται αἰγλήεσσα βοῶν ἐλάτειρα Σελήνη;
<lb rend="displayNum" n="284" />καὶ πόθεν Ἐνδυμίωνος ἐθήμονος ἐκτός ἰαύει;
<lb rend="displayNum" n="285" />μὴ Θέτιν ἀργυρόπεζαν ἐπ᾽ αἰγιαλοῖσι δοκεύω; 
<lb rend="displayNum" n="286" />ἀλλ᾽ οὐ γυμνὸν ἔχει ῥοδόεν δέμας. εἰ θέμις εἰπεῖν,
<lb rend="displayNum" n="287" />Ναξιὰς ἰοχέαιρα πόνων ἀμπαύεται ἄγρης,
<lb rend="displayNum" n="288" />θηροφόνους ἱδρῶτας ἀποσμήξασα θαλάσσῃ:
<lb rend="displayNum" n="289" />τίκτει γὰρ γλυκὺν ὕπνον ἀεὶ πόνος: ἀλλ᾽ ἐνὶ λόχμῃ
<lb rend="displayNum" n="290" />Ἄρτεμιν ἑλκεχίτωνα τίς ἔδρακε; μίμνετε, Βάκχαι. 
<lb rend="displayNum" n="291" />στῆθι, Μάρων: μῆ δεῦρο χορεύσατε: λῆγε λιγαίνων,
<lb rend="displayNum" n="292" />Πὰν φίλε, μὴ σκεδάσειας ἑώιον ὕπνον Ἀθήνης:
<lb rend="displayNum" n="293" />καὶ τίνι Παλλὰς ἔλειπεν ἑὸν δόρυ; καὶ τίς ἀείρει
<lb rend="displayNum" n="294" />χαλκείην τρυφάλειαν ἢ αἰγίδα Τριτογενείης;</q>
</p><p><lb rend="displayNum" n="295" />τοῖα μέν ἔννεπε Βάκχος: ἀπὸ ψαμάθοιο δέ δειλὴ 
<lb rend="displayNum" n="296" />ὕπνον ἀποσκεδάσασα δυσίμερος ἔγρετο κούρη,
<lb rend="displayNum" n="297" />καὶ στόλον οὐκ ἐνόησε καἰ οὐ πόσιν ἠπεροπῆα:
<lb rend="displayNum" n="298" />ἀλλὰ σὺν ἀλκυόνεσσι Κυδωνιὰς ἔστενε νύμφη
<lb rend="displayNum" n="299" />ἠιόνας μεθέπουσα, βαρύβρομον ἕδνον Ἐρώτων:
<lb rend="displayNum" n="300" />ἠίθεον δ᾽ ὀνόμηνεν: ἐμαίνετο δ᾽ ἐγγύθι πόντου 
<lb rend="displayNum" n="301" />ὁλκάδα διζομένη: φθονερῷ δ᾽ ἐπεμήνιεν ὕπνῳ,
<pb id="v.3.p.394" />
<lb rend="displayNum" n="302" />καὶ Παφίης πολὺ μᾶλλον ἐμέμφετο μητρὶ θαλάσσῃ:
<lb rend="displayNum" n="303" />καὶ Βορέην ἱκέτευε, καὶ ὅρκιον εἶπεν ἀήτην,
<lb rend="displayNum" n="304" />ὅρκιον Ὠρείθυιαν, ὅπως πάλιν εἰς χθόνα Νάξου
<lb rend="displayNum" n="305" />κοῦρον ἄγοι, γλυκερὴν δὲ τὸ δεύτερον ὁλκάδα λεύσσῃ: 
<lb rend="displayNum" n="306" />Αἰόλον ᾔτεε μᾶλλον ἀθελγέα: λισσομένῃ δὲ
<lb rend="displayNum" n="307" />πείθετο καὶ κατένευσε, καὶ ἀντικέλευθον ἀήτην
<lb rend="displayNum" n="308" />πέμψεν, ἵνα πνεύσειε: ποθοβλήτοιο δὲ κούρης
<lb rend="displayNum" n="309" />οὐ Βορέης ἀλέγιζε δυσίμερος: ἀλλὰ καὶ αὐταὶ
<lb rend="displayNum" n="310" />παρθενικῇ κοτέοντο τάχα ζηλήμονες αὖραι, 
<lb rend="displayNum" n="311" />αἳ τότε νῆα κόμισσαν ἐς Ἀτθίδα. παρθενικήν δὲ
<lb rend="displayNum" n="312" />αὐτὸς Ἔρως θάμβησεν, ἀπενθήτῳ δ᾽ ἐνὶ Νάξῳ
<lb rend="displayNum" n="313" />εἰσιδέειν ἐδόκησεν ὀδυρομένην Ἀφροδίτην:
<lb rend="displayNum" n="314" />ἦν δὲ φαεινοτέρη καὶ ἐν ἄλγεσι, καί μιν ἀνίη
<lb rend="displayNum" n="315" />ἀχνυμένην κόσμησε: κινυρομένῃ δ᾽ Ἀριάδνῃ 
<lb rend="displayNum" n="316" />εἴκαθεν εἰς κρίσιν ἦκα φιλομμειδὴς Ἀφροδίτη
<lb rend="displayNum" n="317" />ἱμερόεν γελόωσα, καὶ εἴκαθεν ὄμματα Πειθοῦς
<lb rend="displayNum" n="318" />καὶ Χαρίτων καὶ Ἔρωτος ἐπήρατα δάκρυσι κούρης.
<lb rend="displayNum" n="319" />ὀψὲ δὲ δακρυόεσσα τόσην ἐφθέγξατο φωνήν:
</p><p><lb rend="displayNum" n="320" /><q direct="unspecified">Ὕπνος ἐμοὶ γλυκὺς ἦλθεν, ἕως γλυκὺς ᾤχετο Θησεύς: 
<lb rend="displayNum" n="321" />αἴθε με τερπομένην <note n="1" place="unspecified" anchored="yes">σο μσς.: λυδσιξη μετερχομένην.</note> ἔτι κάλλιπεν: ὑπναλέη δὲ
<lb rend="displayNum" n="322" />Κεκροπίην ἐνόησα, καὶ ἔνδοθι Θησέος αὐλῆς
<lb rend="displayNum" n="323" />ἁβρὸς ἔην ὑμέναιος ἀειδομένης Ἀριάδνης
<lb rend="displayNum" n="324" />καὶ χορός, ἡμετέρη δ᾽ ἐπεκόσμεε τερπομένη χεὶρ
<lb rend="displayNum" n="325" />εἰαρινοῖς πετάλοισι τεθηλότα βωμὸν Ἐρώτων: 
<lb rend="displayNum" n="326" />καὶ γάμιον στέφος εἶχον: ἔην δέ μοι ἐγγύθι Θησεὺς
<lb rend="displayNum" n="327" />εἵμασι νυμφιδίοισι θυηπολέων Ἀφροδίτῃ.
<lb rend="displayNum" n="328" />ὤμοι, ποῖον ὄνειρον ἴδον γλυκύν: ἀλλά με φεύγων
<lb rend="displayNum" n="329" />ᾤχετο καλλείψας ἔτι παρθένον: ἵλαθι, Πειθώ:
<lb rend="displayNum" n="330" />ταῦτά μοι ἀχλυόεσσα γαμοστόλος ὤπασεν ὀρφνή, 
<pb id="v.3.p.396" />
<lb rend="displayNum" n="331" />καὶ φθονερὴ τάδε πάντα φαεσφόρος ἥρπασεν Ἠώς:
<lb rend="displayNum" n="332" />ἐγρομένη δ᾽ οὐχ εὗρον ἐμὸν πόθον: ἦ ῥα καὶ αὐταὶ
<lb rend="displayNum" n="333" />εἰκόνες ἀντιτύπων ζηλήμονές εἰσιν Ἐρώτων,
<lb rend="displayNum" n="334" />ὅττι τελεσσιγάμων ἀπατήλιον ὄψιν ὀνείρων
<lb rend="displayNum" n="335" />ἱμερτὴν ἐνόησα, καἰ ἱμερόεις φύγε Θησεύς; 
<lb rend="displayNum" n="336" />εἰς ἐμὲ καὶ φίλος Ὕπνος ἀνάρσιος: εἴπατε, πέτραι,
<lb rend="displayNum" n="337" />εἴπατέ μοι δυσέρωτι: τίς ἥρπασεν ἀστὸν Ἀθήνης;
<lb rend="displayNum" n="338" />εἰ Βορέης πνεύσειεν, ἐς Ὠρείθυιαν ἱκάνω:
<lb rend="displayNum" n="339" />ἀλλά μοι Ὠρείθυια χολώεται, ὅττι καἰ αὐτὴ
<lb rend="displayNum" n="340" />αἷμα φέρει Μαραθῶνος, ὅθεν φίλος ἔπλετο Θησεύς. 
<lb rend="displayNum" n="341" />εἰ Ζέφυρος κλονέει, Ζεφυρηίδι δείξατε νύμφῃ
<lb rend="displayNum" n="342" />ἴριδι μητρὶ Πόθοιο βιαζομένην Ἀριάδνην:
<lb rend="displayNum" n="343" />εἰ Νότος, εἰ θρασὺς Εὖρος, ἐς ἠριγένειαν ἱκάνω
<lb rend="displayNum" n="344" />μεμφομένη ῥοθίων ἀνέμων δυσέρωτι τεκούσῃ.
<lb rend="displayNum" n="345" />δὸς κενεὴν πάλιν, Ὕπνε, φίλην χάριν, ἶσον ἐκείνῳ 
<lb rend="displayNum" n="346" />πέμπων ἄλλον ὄνειρον ἐπήρατον, ὄφρα νοήσω
<lb rend="displayNum" n="347" />Κύπριδος ὑπναλέης γλυκερὴν ἀπατήλιον εὐνήν:
<lb rend="displayNum" n="348" />μοῦνον ἐμοῖς δήθυνον ἐπ᾽ ὄμμασιν, ὄφρα νοήσω
<lb rend="displayNum" n="349" />ἄπνοον οἶστρον Ἔρωτος ὀνειρείων ὑμεναίων.
<lb rend="displayNum" n="350" />εἰ μὲν ἐς Ἀτθίδα γαῖαν, ἐπίκλοπε νυμφίε Θησεῦ, 
<lb rend="displayNum" n="351" />σὸν πλόον ἐκ Νάξοιο μετήγαγον ἅρπαγες αὖραι,
<lb rend="displayNum" n="352" />εἰπέ μοι εἰρομένῃ, καὶ ἐς Αἰόλον αὐτίκα βαίνω
<lb rend="displayNum" n="353" />μεμφομένη φθονεροῖσι καὶ οὐχ ὁσίοισιν ἀήταις:
<lb rend="displayNum" n="354" />εἰ δέ με τὴν λιπόπατριν ἐρημάδι πάρθετο Νάξῳ,
<lb rend="displayNum" n="355" />καὶ σέθεν ἀγνώσσοντος ἀμείλιχος ἔπλεε ναύτης, 
<lb rend="displayNum" n="356" />ἤλιτεν εἰς Θησῆα καὶ εἰς Θέμιν, εἰς Ἀριάδνην:
<lb rend="displayNum" n="357" />μηκέτι ναυτίλος οὗτος ἴδοι ποτὲ πομπὸν ἀήτην,
<lb rend="displayNum" n="358" />μηδέ μιν ἀσταθέεσσι συνιππεύοντα θυέλλαις
<lb rend="displayNum" n="359" />ἵλαος ἀθρήσειε γαληναῖος Μελικέρτης:
<pb id="v.3.p.398" />
<lb rend="displayNum" n="360" />ἀλλὰ Νότος πνεύσειεν, ὅτε χρέος ἐστὶ Βορῆος: 
<lb rend="displayNum" n="361" />εὖρον ἴδοι Ζεφύρου κεχρημένος: εἰαρινοὶ δὲ
<lb rend="displayNum" n="362" />ποντοπόροις ὅτε πᾶσιν ἐπιπνείουσιν ἀῆται,
<lb rend="displayNum" n="363" />χειμερίῃ τότε μοῦνος ὁμιλήσειε θαλάσσῃ.
<lb rend="displayNum" n="364" />ἤλιτε ναυτίλος οὗτος ἀθέσμιος: ἀλλὰ καὶ αὐτὴ
<lb rend="displayNum" n="365" />ἀασάμην ποθέουσα σαόφρονος ἀστὸν Ἀθήνης. 
<lb rend="displayNum" n="366" />αἴθέ μιν οὐκ ἐπόθησα δυσίμερος: εἰς Παφίην γὰρ
<lb rend="displayNum" n="367" />ὁππόσον ἱμερόεις, τόσον ἄγριος ἔπλετο Θησεύς:
<lb rend="displayNum" n="368" />οὐ τάδε μοι κατέλεξεν ἐμὸν μίτον εἰσέτι πάλλων:
<lb rend="displayNum" n="369" />οὐ τάδε μοι κατέλεξε παρ᾽ ἡμετέρῳ λαβυρίνθῳ.
<lb rend="displayNum" n="370" />αἴθέ μιν ἔκτανε ταῦρος ἀμείλιχος: ἴσχεο, φωνή, 
<lb rend="displayNum" n="371" />ἀφροσύνης, μὴ κτεῖνε νέον γλυκύν: ὤμοι Ἐρώτων:
<lb rend="displayNum" n="372" />Θησεὺς ἔπλεε μοῦνος ἐς εὐώδινας Ἀθήνας.
<lb rend="displayNum" n="373" />οἶδα, πόθεν με λέλοιπε: μιῆς τάχα παρθενικάων
<lb rend="displayNum" n="374" />σύμπλοον ἔσχεν ἔρωτα, καὶ ἐν Μαραθῶνι χορεύει
<lb rend="displayNum" n="375" />εἰς ἑτέρης γάμον ἄλλον, ἐγὼ δ᾽ ἔτι Νάξον ὁδεύω. 
<lb rend="displayNum" n="376" />παστὸς ἐμὸς πέλε Νάξος, ἐπίκλοπε νυμφίε Θησεῦ:
<lb rend="displayNum" n="377" />ὤλεσα καὶ γενέτην καὶ νυμφίον: ὤμοι Ἐρώτων:
<lb rend="displayNum" n="378" />οὐχ ὁρόω Μίνωα, καὶ οὐ Θησῆα δοκεύω:
<lb rend="displayNum" n="379" />Κνωσσὸν ἐμὴν προλέλοιπα, τεὰς δ᾽ οὐκ εἶδον Ἀθήνας:
<lb rend="displayNum" n="380" />πατρὸς ἐνοσφίσθην καὶ πατρίδος: ἆ μέγα δειλή, 
<lb rend="displayNum" n="381" />ἕδνον ἐμῆς φιλότητος ὕδωρ ἁλός: εἰς τίνα φεύγω;
<lb rend="displayNum" n="382" />τίς θεὸς ἁρπάξει με καὶ εἰς Μαραθῶνα κομίσσει
<lb rend="displayNum" n="383" />Κύπριδι καὶ Θησῆι δικαζομένην Ἀριάδνην;
<lb rend="displayNum" n="384" />τίς με λαβὼν κομίσειε δι᾽ οἴδματος; αἴθε καὶ αὐτὴ
<lb rend="displayNum" n="385" />ἡμετέρης μίτον ἄλλον ἴδω πομπῆα κελεύθου: 
<lb rend="displayNum" n="386" />τοῖον ἔχειν ἐθέλω καὶ ἐγὼ μίτον, ὥς κεν ἀλύξω
<lb rend="displayNum" n="387" />Αἰγαίης ἁλός οἶδμα καὶ εἰς Μαραθῶνα περήσω,
<lb rend="displayNum" n="388" />ὄφρα περιπτύξω σε, καὶ εἰ στυγέεις Ἀριάδνην,
<lb rend="displayNum" n="389" />ὄφρα περιπτύξω σε τὸν ὁρκαπάτην παρακοίτην.
<pb id="v.3.p.400" />
<lb rend="displayNum" n="390" />δέξό με σῶν λεχέων θαλαμηπόλον, ἢν ἐθελήσῃς: 
<lb rend="displayNum" n="391" />καὶ στορέσω σέο λέκτρα... μετὰ Κρήτην Ἀριάδνη,
<lb rend="displayNum" n="392" />οἷά τε ληισθεῖσα: καὶ ὀλβίστῃ σέο νύμφῃ
<lb rend="displayNum" n="393" />τλήσομαι, ὡς θεράπαινα, πολύκροτον ἱστὸν ὑφαίνειν
<lb rend="displayNum" n="394" />καὶ φθονεροῖς ὤμοισιν ἀήθεα κάλπιν ἀείρειν,
<lb rend="displayNum" n="395" />καὶ γλυκερῷ Θησῆι φέρειν ἐπιδόρπιον ὕδωρ: 
<lb rend="displayNum" n="396" />μοῦνον ἴδω Θησῆα: καὶ ἡμετέρη ποτὲ μήτηρ
<lb rend="displayNum" n="397" />ἀγρονόμοις θήτευε, καὶ αὐχένα κάμψε νομῆι,
<lb rend="displayNum" n="398" />βοσκομένῳ δ᾽ ὀάριζεν ἀφωνήτῳ τινὶ ταύρῳ,
<lb rend="displayNum" n="399" />καὶ βοῒ ταῦρον ἔτικτε: μελιζομένου δὲ βοτῆρος
<lb rend="displayNum" n="400" />πηκτίδος οὐ πόθον ἔσχεν, ὅσον μυκηθμὸν ἀκούειν. 
<lb rend="displayNum" n="401" />οὐ μὲν ἐγὼ ψαύσαιμι καλαύροπος, οὐ παρὰ φάτνῃ
<lb rend="displayNum" n="402" />στήσομαι: ἡμετέρης δὲ παρέσσομαι ἐγγὺς ἀνάσσης
<lb rend="displayNum" n="403" />φθεγγομένῳ Θησῆι, καὶ οὐ μυκηθμὸν ἀκούσω:
<lb rend="displayNum" n="404" />καὶ τεὸν ἱμερόεντα γάμων ὑμέναιον ἀείσω
<lb rend="displayNum" n="405" />ζῆλον ὑποκλέπτουσα νεοζυγέος σέο νύμφης. 
<lb rend="displayNum" n="406" />στῆσον Ναξιάδεσσι παρ᾽ ᾐόσι ποντοπορεύων,
<lb rend="displayNum" n="407" />στῆσον ἐμοὶ σέο νῆα: τί, ναυτίλε, καὶ σὺ χαλέπτεις;
<lb rend="displayNum" n="408" />ὣς ἄρα καὶ σὺ πέλεις Μαραθώνιος: εἰ μὲν ἱκάνεις
<lb rend="displayNum" n="409" />εἰς ἐρατήν σέο γαῖαν, ὅπῃ δόμος ἐστὶν Ἐρώτων,
<lb rend="displayNum" n="410" />δέξό με δειλαίην, ἵνα Κέκροπος ἄστυ νοήσω: 
<lb rend="displayNum" n="411" />εἰ δέ με καλλείψεις καί, ἀμείλιχε, ποντοπορεύεις,
<lb rend="displayNum" n="412" />εἰπὲ τεῷ Θησῆι κινυρομένην Ἀριάδνην,
<lb rend="displayNum" n="413" />μεμφομένην ἀτέλεστον ἐπίκλοπον ὅρκον Ἐρώτων.
<lb rend="displayNum" n="414" />οἶδα, πόθεν Θησῆος ὑπόσχεσιν ἠπεροπῆος
<lb rend="displayNum" n="415" />θῆκεν Ἔρως βαρύμηνις ἀνήνυτον: ἀντὶ γάρ Ἥρης, 
<lb rend="displayNum" n="416" />ἣν Ζυγίην καλέουσιν, ἀπειρογάμοιο θεαίνης
<lb rend="displayNum" n="417" />ὤμοσεν ἀχράντοιο γαμήλιον ὅρκον Ἀθήνης:
<lb rend="displayNum" n="418" />Παλλάδος ὅρκον ὄμοσσε: τί Παλλάδι καὶ Κυθερείῃ;</q>
<lb rend="displayNum" n="419" />τοῖα κινυρομένης ἐπετέρπετο Βάκχος ἀκούων:
<pb id="v.3.p.402" />
<lb rend="displayNum" n="420" />Κεκροπίην δ᾽ ἐνόησε καὶ οὔνομα Θησέος ἔγνω 
<lb rend="displayNum" n="421" />καὶ στόλον ἐκ Κρήτης ἀπατήλιον: ἄγχι δὲ κούρης
<lb rend="displayNum" n="422" />ἔνθεον εἶδος ἔχων ἀμαρύσσετο: παρθενικὴν δὲ
<lb rend="displayNum" n="423" />φέρτερον εἰς πόθον ἄλλον ἐμάστιε κέντορι κεστῷ
<lb rend="displayNum" n="424" />θοῦρος Ἔρως περίφοιτος, ὅπως Μινωίδα κούρην
<lb rend="displayNum" n="425" />πειθομένην ζεύξειε κασιγνήτῳ Διονύσῳ. 
<lb rend="displayNum" n="426" />καὶ κινυρὴν δυσέρωτα παρηγορέων Ἀριάδνην
<lb rend="displayNum" n="427" />τοῖον ἔπος φάτο Βάκχος ἐῇ φρενοθελγέι φωνῇ:
</p><p><lb rend="displayNum" n="428" /><q direct="unspecified">Παρθένε, τί στενάχεις ἀπατήλιον ἀστὸν Ἀθήνης;
<lb rend="displayNum" n="429" />μνῆστιν ἔα Θησῆος: ἔχεις Διόνυσον ἀκοίτην,
<lb rend="displayNum" n="430" />ἀντὶ μινυνθαδίου πόσιν ἄφθιτον: εἰ δέ σε τέρπει 
<lb rend="displayNum" n="431" />ἥλικος ἠιθέου βρότεον δέμας, οὔ ποτε Θησεὺς
<lb rend="displayNum" n="432" />εἰς ἀρετὴν καὶ κάλλος ἐριδμαίνει Διονύσῳ.
<lb rend="displayNum" n="433" />ἀλλ᾽ ἐρέεις: ᾿ ναετῆρα πεδοσκαφέος λαβυρίνθου
<lb rend="displayNum" n="434" />δισσοφυῆ φοίνιξεν ὁμόζυγον ἀνέρα ταύρᾠ:
<lb rend="displayNum" n="435" />οἶδας ἀοσσητῆρα τεὸν μίτον: οὐ γὰρ ἀγῶνα 
<lb rend="displayNum" n="436" />εὗρεν ἀεθλεύειν κορυνηφόρος ἀστὸς Ἀθήνης,
<lb rend="displayNum" n="437" />εἰ μὴ θῆλυς ἄμυνε ῥοδόχροος: οὔ σε διδάξω
<lb rend="displayNum" n="438" />καὶ Παφίην καὶ Ἔρωτα καὶ ἠλακάτην Ἀριάδνης.
<lb rend="displayNum" n="439" />αἰθέρος οὐκ ἐρέεις ὅτι μείζονές εἰσιν Ἀθῆναι:
<lb rend="displayNum" n="440" />οὐ Διὶ παμμεδέοντι πανείκελος ἔπλετο Μίνως, 
<lb rend="displayNum" n="441" />σὸς γενέτης: οὐ Κνωσσὸς ὁμοίιός ἐστιν Ὀλύμπῳ.
<lb rend="displayNum" n="442" />οὐδὲ μάτην στόλος οὗτος ἐμῆς ἀπεβήσατο Νάξου,
<lb rend="displayNum" n="443" />ἀλλὰ Πόθος σε φύλαξεν ἀρειοτέροις ὑμεναίοις:
<lb rend="displayNum" n="444" />ὀλβίη, ὅττι λιποῦσα χερείονα Θησέος εὐνὴν
<lb rend="displayNum" n="445" />δέμνιον ἱμερόεντος ἐσαθρήσεις Διονύσου. 
<lb rend="displayNum" n="446" />τί πλέον ἤθελες εὖχος ὑπέρτερον; ἀμφότερον γὰρ
<lb rend="displayNum" n="447" />οὐρανὸν οἶκον ἔχεις, ἑκυρὸς δέ σοί ἐστι Κρονίων.
<lb rend="displayNum" n="448" />οὔ σοι Κασσιέπεια δυνήσεται ἰσοφαρίζειν
<lb rend="displayNum" n="449" />παιδὸς ἑῆς διὰ κόσμον Ὀλύμπιον: αἰθερίους γὰρ
<pb id="v.3.p.404" />
<lb rend="displayNum" n="450" />δεσμοὺς Ἀνδρομέδῃ καὶ ἐν ἄστρασιν ὤπασε Περσεύς: 
<lb rend="displayNum" n="451" />ἀλλά σοι ἀστερόεν τελέσω στέφος, ὥς κεν ἀκούσῃς
<lb rend="displayNum" n="452" />εὐνέτις αἰγλήεσσα φιλοστεφάνου Διονύσου.</q>
</p><p><lb rend="displayNum" n="453" />εἶπε παρηγορέων: καὶ ἐπάλλετο χάρματι κούρη
<lb rend="displayNum" n="454" />μνῆστιν ὅλην Θησῆος ἀπορρίψασα θαλάσσῃ,
<lb rend="displayNum" n="455" />οὐρανίου μνηστῆρος ὑποσχεσίην ὑμεναίων 
<lb rend="displayNum" n="456" />δεξαμένη. καὶ παστὸν Ἔρως ἐπεκόσμεε Βάκχῳ:
<lb rend="displayNum" n="457" />καὶ χορὸς ἐσμαράγησε γαμήλιος: ἀμφὶ δὲ παστῷ
<lb rend="displayNum" n="458" />ἄνθεα πάντα τέθηλε: καὶ εἰαρινοῖσι πετήλοις
<lb rend="displayNum" n="459" />Νάξον ἐκυκλώσαντο χορίτιδες Ὀρχομενοῖο:
<lb rend="displayNum" n="460" />καὶ θαλάμους ἐλίγαινεν Ἁμαδρυάς, ἀμφὶ δὲ πηγαῖς 
<lb rend="displayNum" n="461" />νηιὰς ἀκρήδεμνος ἀσάμβαλος ᾔνεσε Νύμφη
<lb rend="displayNum" n="462" />δαίμονι βοτρυόεντι συναπτομένην Ἀριάδνην:
<lb rend="displayNum" n="463" />Ὀρτυγίη δ᾽ ὀλόλυζε, πολισσούχοιο δὲ Φοίβου
<lb rend="displayNum" n="464" />γνωτῷ νυμφίον ὕμνον ἀνακρούουσα Λυαίῳ
<lb rend="displayNum" n="465" />εἰς χορὸν ἐσκίρτησε καὶ ἀστυφέλικτος ἐοῦσα. 
<lb rend="displayNum" n="466" />πορφυρέοις δὲ ῥόδοισι περίτροχον ἄνθος ἐρέπτων
<lb rend="displayNum" n="467" />μάντις Ἔρως πυρόεις στέφος ἔπλεκε, σύγχροον ἄστρων,
<lb rend="displayNum" n="468" />οὐρανίου Στεφάνοιο προάγγελον: ἀμφὶ νύμφης
<lb rend="displayNum" n="469" />Ναξιάδος σκίρτησε γαμοστόλος ἐσμὸς Ἐρώτων.
</p><p><lb rend="displayNum" n="470" />καὶ ζυγίοις θαλάμοισιν ὁμιλήσας ὑμεναίοις 
<lb rend="displayNum" n="471" />Χρυσοπάτωρ πολύπαιδα γονὴν ἔσπειρεν ἀκοίτης.
<lb rend="displayNum" n="472" />καὶ δολιχὴν πολιοῖο χρόνου στροφάλιγγα κυλίνδων
<lb rend="displayNum" n="473" />μητέρος εὐώδινος ἑῆς ἐμνήσατο Ῥείης:
<lb rend="displayNum" n="474" />καὶ Χαρίτων πλήθουσαν ἀμεμφέα Νάξον ἐάσας
<lb rend="displayNum" n="475" />Ἑλλάδος ἄστεα πάντα μετήιεν: ἱπποβότου δὲ 
<lb rend="displayNum" n="476" />Ἄργεος ἐγγὺς ἵκανε, καὶ εἰ λάχεν Ἴναχον Ἥρη.
<lb rend="displayNum" n="477" />οἱ δέ μιν οὐκ ἐδέχοντο, χοροπλεκέας δὲ γυναῖκας
<lb rend="displayNum" n="478" />καὶ Σατύρους ἐδίωκον, ἀπηρνήσαντο δὲ θύρσους,
<lb rend="displayNum" n="479" />μή ποτε δηλήσαιτο Πελασγικὸν ἕδρανον Ἥρη
<pb id="v.3.p.406" />
<lb rend="displayNum" n="480" />ζηλήμων, βαρύμηνις ἐπιβρίθουσα Λυαίῳ: 
<lb rend="displayNum" n="481" />Σειληνοὺς δὲ γέροντας ἐρήτυον. ἀχνύμενος δὲ
<lb rend="displayNum" n="482" />Ἰναχίδας Διόνυσος ὅλας οἴστρησε γυναῖκας:
<lb rend="displayNum" n="483" />μυκηθμῷ δ᾽ ἀλάλαζον Ἀχαιίδες: ἀντομένοις δὲ
<lb rend="displayNum" n="484" />ἔχραον ὲν τριόδοισιν: ἐπὶ σφετέροισι δὲ δειλαὶ
<lb rend="displayNum" n="485" />ἀρτιτόκοις βρεφέεσσιν ἐπωξύνοντο μαχαίρας, 
<lb rend="displayNum" n="486" />ὦν ἡ μὲν ξίφος εἷλκε καὶ ἔκτανεν υἱέα μήτηρ,
<lb rend="displayNum" n="487" />ἄλλη δὲ τριέτηρον ἀπηλοίησε γενέθλην,
<lb rend="displayNum" n="488" />καί τις ἀνηκόντιζεν ἐς ἠέρα κοῦρον ἀλήτην
<lb rend="displayNum" n="489" />εἰσέτι μαστεύοντα φίλον γλάγος: ὀλλυμένων δὲ
<lb rend="displayNum" n="490" />Ἴναχος ἀρτιτόκων βρεφέων ἐπεμαίνετο πότμῳ: 
<lb rend="displayNum" n="491" />μήτηρ δ᾽ ἔκτανεν υἷα, καὶ οὐ πόθος ἔπλετο μαζῶν
<lb rend="displayNum" n="492" />παιδοκόμων, οὐ μνῆστις ἀναγκαίου τοκετοῖο:
<lb rend="displayNum" n="493" />Ἀστερίων δ᾽ , ὅθι πολλὰ θαλύσια μείζονος ἤβης
<lb rend="displayNum" n="494" />ἠιθέων κείροντο λιπότριχος ἄνθεα κόρσης,
<lb rend="displayNum" n="495" />αὐτοὺς παῖδας ἔδεκτο καὶ οὐκέτι βόστρυχα χαίτης. 
</p><p><lb rend="displayNum" n="496" />καί τις ἰδών τινα λάτριν ἐπερχομένοιο Λυαίου
<lb rend="displayNum" n="497" />τοῖον ἔπος κατέλεξε Πελασγίδας ἀστὸς ἀρούρης:
</p><p><lb rend="displayNum" n="498" /><q direct="unspecified">Οὗτος ὁ βότρυν ἔχων, διφυὲς γένος: ἄξιον Ἥρης
<lb rend="displayNum" n="499" />Αργος ἔχει Περσῆα καὶ οὐ χατέει Διονύσου:
<lb rend="displayNum" n="500" />ἄλλον ἔχω Διὸς υἷα καὶ οὐ Βάκχοιο χατίζω. 
<lb rend="displayNum" n="501" />ποσσὶ πολυσκάρθμοισι πατεῖ Διόνυσος ὀπώρην:
<lb rend="displayNum" n="502" />ἴχνεσιν ὑψιπόροισιν ἐμὸς γόνος ἠέρα τέμνει.
<lb rend="displayNum" n="503" />μὴ κισσῷ δρεπάνην ἰσάζετε: καὶ γὰρ ἀρείων
<lb rend="displayNum" n="504" />Βάκχου θυρσοφόρου δρεπανηφόρος ἔπλετο Περσεύς:
<lb rend="displayNum" n="505" />εἰ στρατὸν Ἰνδὸν ἔπεφνεν, ἀέθλιον ἶσον ἐνίψω 
<lb rend="displayNum" n="506" />Γοργοφόνῳ Περσῆι καὶ Ἰνδοφόνῳ Διονύσῳ:
<lb rend="displayNum" n="507" />εἰ δὲ πολυκλύστοιο παρ᾽ Ἑσπέριον κλίμα πόντου
<lb rend="displayNum" n="508" />ὁλκάδα λαϊνέην Τυρσηνίδα πῆξε θαλάσσῃ,
<pb id="v.3.p.408" />
<lb rend="displayNum" n="509" />κῆτος ὅλον περίμετρον ἐμὸς πετρώσατο Περσεύς.
<lb rend="displayNum" n="510" />εἰ δὲ τεὸς Διόνυσος ἐρημονόμῳ παρὰ πόντῳ 
<lb rend="displayNum" n="511" />ὑπναλέην ἐσάωσεν ἐπ᾽ ἠιόνων Ἀριάδνην,
<lb rend="displayNum" n="512" />δεσμοὺς Ἀνδρομέδης πτερόεις ἀνελύσατο Περσεύς,
<lb rend="displayNum" n="513" />ἄξιον ἕδνον ἔχων πετρώδεα θῆρα θαλάσσης:
<lb rend="displayNum" n="514" />οὔ πως Ἀνδρομέδην Παφίης χάριν, οὔ ποτε Περσεὺς
<lb rend="displayNum" n="515" />Θησέος ἱμείρουσαν ἑὴν ἐρρύσατο νύμφην: 
<lb rend="displayNum" n="516" />ἀλλὰ σαοφρονέοντα γάμον λάχεν. ὡς Σεμέλην δέ,
<lb rend="displayNum" n="517" />οὐ Δανάην πυρόεντες ἐτεφρώσαντο κεραυνοί:
<lb rend="displayNum" n="518" />ἀλλὰ πατὴρ Περσῆος Ὀλύμπιος ὄμβρος Ἐρώτων
<lb rend="displayNum" n="519" />χρύσεος εἰς γάμον ἦλθε, καὶ οὐ φλογόεις παρακοίτης.
<lb rend="displayNum" n="520" />οὐκ ἄγαμαί ποτε τοῦτον ἐγὼ πρόμον: ἐν παλάμῃ γὰρ 
<lb rend="displayNum" n="521" />ποῖον ἔχει δόρυ θοῦρον Ἀρήιον; ἴσχεο, Περσεῦ:
<lb rend="displayNum" n="522" />Γοργοφόνῳ δρεπάνῃ μὴ μάρναο θήλεϊ κισσῷ:
<lb rend="displayNum" n="523" />μὴ σέο χεῖρα μίαινε γυναικείοισι κοθόρνοις:
<lb rend="displayNum" n="524" />μὴ κυνέην Ἀίδαο τεοῖς κροτάφοισι τινάξῃς
<lb rend="displayNum" n="525" />στέμματος ἀμπελόεντος ἐναντίον: ἢν δ᾽ ἐθελήσῃς, 
<lb rend="displayNum" n="526" />Ἀνδρομέδην θώρηξον ἀθωρήκτῳ Διονύσῳ:
<lb rend="displayNum" n="527" />χάζεό μοι, Διόνυσε, καὶ ἵππιον Ἄργος ἐάσας
<lb rend="displayNum" n="528" />Θήβης ἑπταπύλοιο πάλιν βάκχευε γυναῖκας:
<lb rend="displayNum" n="529" />κτεῖνε νέον Πενθῆα: τί Περσέι καὶ Διονύσῳ;
<lb rend="displayNum" n="530" />Ἴναχον ὠκυρέεθρον ἀναίνεο: καί σε δεχέσθω 
<lb rend="displayNum" n="531" />Θήβης Ἀονίης ποταμὸς βραδύς: οὔ σε διδάξω
<lb rend="displayNum" n="532" />Ἀσωπὸν βαρύγουνον ἔτι ζείοντα κεραυνῷ.</q>
</p><p><lb rend="displayNum" n="533" />τοῖον ἔπος κατέλεξεν ἐπεγγελόων Διονύσῳ.
<lb rend="displayNum" n="534" />Ἀργείην δὲ φάλαγγα Πελασγιὰς ὥπλισεν Ἥρη:
<lb rend="displayNum" n="535" />μαντιπόλῳ δ᾽ ἤικτο Μελάμποδι: χωομένη δὲ 
<lb rend="displayNum" n="536" />Γοργοφόνῳ Περσῆι μαχήμονα ῥήξατο φωνήν:
</p><p><lb rend="displayNum" n="537" /><q direct="unspecified">Οὐρανίης βλάστημα γονῆς, κορυθαιόλε Περσεῦ,
<lb rend="displayNum" n="538" />σὴν δρεπάνην ἀνάειρε, μὴ ἀπτολέμῳ τινὶ θύρσῳ
<pb id="v.3.p.410" />
<lb rend="displayNum" n="539" />ἀδρανέες τεὸν Ἄργος ἀιστώσωσι γυναῖκες
<lb rend="displayNum" n="540" />μὴ τρομέοις ἔνα μοῦνον ὄφιν ζωστῆρα κομάων, 
<lb rend="displayNum" n="541" />ὅττι δαφοινήεσσα τεὴ θηροκτόνος ἅρπη
<lb rend="displayNum" n="542" />λήια τοσσατίων ὀφίων ἤμησε Μεδούσης:
<lb rend="displayNum" n="543" />Βασσαρίδων δὲ φάλαγγι κορύσσεο: χαλκορόφου δὲ
<lb rend="displayNum" n="544" />μνώεο παρθενεῶνος, ὅπῃ Δανάης διὰ κόλπου
<lb rend="displayNum" n="545" />χρύσεον ὄμβρον ἔχευε γαμοκλόπον ὑέτιος Ζεύς, 
<lb rend="displayNum" n="546" />μὴ Δανάη μετὰ λέκτρα, μετὰ χρυσέους ὑμεναίους
<lb rend="displayNum" n="547" />οὐτιδανῷ γόνυ δοῦλον ὑπογνάμψειε Λυαίῳ:
<lb rend="displayNum" n="548" />δεῖξον, ὅτι Κρονίωνος ἐτήτυμον αἷμα κομίζεις,
<lb rend="displayNum" n="549" />δεῖξον, ὅτι χρύσειον ἔχεις γένος, οὐρανίου δὲ
<lb rend="displayNum" n="550" />λέκτρα τεοῦ κήρυξον ἐχεκτεάνου νιφετοῖο: 
<lb rend="displayNum" n="551" />καὶ Σατύροις πολέμιζε: κορυσσομένῳ δὲ Λυαίῳ
<lb rend="displayNum" n="552" />φοίνιον ὄμμα τίταινε δρακοντοκόμοιο Μεδούσης,
<lb rend="displayNum" n="553" />καὶ μετὰ πικρὸν ἄνακτα πολυκλύστοιο Σερίφου
<lb rend="displayNum" n="554" />λαΐνεον νέον ἄλλον ἐσαθρήσω Πολυδέκτην.
<lb rend="displayNum" n="555" />σὺν σοὶ πανδαμάτειρα κορύσσεται Ἀργολὶς Ἥρη 
<lb rend="displayNum" n="556" />μητρυιὴ Βρομίοιο προασπίζων δὲ Μυκήνης
<lb rend="displayNum" n="557" />σὴν δρεπάνην κούφιζε σαόπτολιν, ὄφρα νοήσω
<lb rend="displayNum" n="558" />ἑσπομένην Περσῆι δορικτήτην Ἀριάδνην:
<lb rend="displayNum" n="559" />κτεῖνε βοοκραίρων Σατύρων στίχα: Βασσαρίδων δὲ
<lb rend="displayNum" n="560" />ὄμματι Γοργείῳ βροτέην μετάμειψον ὀπωπὴν 
<lb rend="displayNum" n="561" />εἰς βρέτας αὐτοτέλεστον ὁμοίιον: ἀντιτύπῳ δὲ
<lb rend="displayNum" n="562" />κάλλεϊ πετρήεντι τεὰς κόσμησον ἀγυιάς,
<lb rend="displayNum" n="563" />Ἰναχίαις ἀγορῇσιν ἀγάλματα ποικίλα τεύχων.
<lb rend="displayNum" n="564" />τί τρομέεις Διόνυσον, ὄν οὐ Διὸς ἤροσαν εὐναί;
<lb rend="displayNum" n="565" />εἰπέ, τί σοι ῥέξειε;μετάρσιον ἠεροφοίτην 
<lb rend="displayNum" n="566" />πεζὸς ὑπὲρ δαπέδοιο πότε πτερόεντα κιχήσει;</q>
</p><p><lb rend="displayNum" n="567" />ἔννεπε θαρσύνουσα: καὶ εἰς μόθον ἔπτατο Περσεύς.
<lb rend="displayNum" n="568" />καὶ ναέτας καλέουσα Πελασγιὰς ἔβρεμε σάλπιγξ,
<lb rend="displayNum" n="569" />ὧν ὁ μὲν αἰχμητῆρος ἐκούφισε Λυγκέος αἰχμήν,
<pb id="v.3.p.412" />
<lb rend="displayNum" n="570" />ὅς δὲ παλαιοτέροιο Φορωνέος, ὅς δὲ Πελασγοῦ, 
<lb rend="displayNum" n="571" />ἄλλος ἀνηέρταζεν Ἀβαντίδα χειρὶ βοείην
<lb rend="displayNum" n="572" />καὶ μελίην Προίτοιο, καὶ Ἀκρισίοιο φαρέτρην
<lb rend="displayNum" n="573" />ἄλλος ἀνὴρ κούφιζεν, ὁ δὲ θρασὺς εἰς μόθον ἔστη
<lb rend="displayNum" n="574" />ἆορ ἔχων Δαναοῖο, τὸ πέρ ποτε γυμνὸν ἀείρων
<lb rend="displayNum" n="575" />θυγατέρας θώρηξεν ἐς ἀνδροφόνους ὑμεναίους, 
<lb rend="displayNum" n="576" />ἄλλος ἔην κρατέων πέλεκυν μέγαν, ὃν παρὰ βωμῷ
<lb rend="displayNum" n="577" />Ἴναχος ἀστυόχοιο θυηπόλος ἔνθεος Ἥρης
<lb rend="displayNum" n="578" />ἵστατο κουφίζων βοέων τμητῆρα μετώπων.
<lb rend="displayNum" n="579" />καὶ στρατὸς ἐγρεκύδοιμος ἀερσιπόδων ὑπὲρ ἵππων
<lb rend="displayNum" n="580" />ἔδραμε μαρναμένου μετὰ Περσέος: ὃς δὲ παρέστη 
<lb rend="displayNum" n="581" />τρηχαλέοις στομάτεσσι μάχης ἀλαλαγμὸν ἰάλλων,
<lb rend="displayNum" n="582" />πεζὸς ἀνήρ, καὶ τόξα συνήρμοσε κυκλάδι νευρῇ,
<lb rend="displayNum" n="583" />καὶ γλαφυρὴν ἤειρεν ὑπὲρ νώτοιο φαρέτρην:
<lb rend="displayNum" n="584" />καὶ πρόμος Ἀργείων δρεπανηφόρος ἔπλετο Περσεύς,
<lb rend="displayNum" n="585" />καὶ πόδας ἠερίοισιν ἐπεσφήκωσε πεδίλοις, 
<lb rend="displayNum" n="586" />καὶ κεφαλὴν κούφιζεν ἀθηήτοιο Μεδούσης.
</p><p><lb rend="displayNum" n="587" />Λυσικόμους δ᾽ Ἰόβακχος ἑὰς ἐκόρυσσε γυναῖκας
<lb rend="displayNum" n="588" />καὶ Σατύρους κερόεντας: ἐβακχεύθη δὲ κυδοιμῷ
<lb rend="displayNum" n="589" />ἠερίην πτερόεντος ἰδὼν προμάχοιο πορείην:
<lb rend="displayNum" n="590" />χειρὶ δὲ θύρσον ἄειρεν, ἑοῦ προβλῆτα προσώπου 
<lb rend="displayNum" n="591" />κουφίζων ἀδάμαντα, Διὸς πετρούμενον ὄμβρῳ
<lb rend="displayNum" n="592" />λᾶαν, ἀλεξητῆρα λιθογλήνοιο Μεδούσης,
<lb rend="displayNum" n="593" />ὄφρα φύγῃ σέλας ἐχθρὸν ἀθηήτοιο προσώπου.
</p><p><lb rend="displayNum" n="594" />Βασσαρίδων δὲ φάλαγγας ἰδὼν καὶ θύσθλα Λυαίου,
<lb rend="displayNum" n="595" />φρικαλέον γελόων κορυθαιόλος ἔννεπε Περσεύς: 
<pb id="v.3.p.414" />
<lb rend="displayNum" n="596" /><q direct="unspecified">Ἡδὺς ὁ θύρσον ἔχων, χλοερὸν βέλος, εἰς ἐμὲ βαίνων
<lb rend="displayNum" n="597" />οὐτιδανοῖς πετάλοισι κορύσσεαι, Ἄρεα παίζων:
<lb rend="displayNum" n="598" />εἰ Διὸς ἔλλαχες αἷμα, τεὴν ἀνάφαινε γενέθλην:
<lb rend="displayNum" n="599" />εἰ ποταμοῦ χρύσειον ἔχεις Πακτώλιον ὕδωρ,
<lb rend="displayNum" n="600" />χρυσὸν ἔχω γενετῆρα, πατὴρ δ᾽ ἐμὸς ὑέτιος Ζεύς: 
<lb rend="displayNum" n="601" />ἠνίδε φοινίσσοντα θεμείλια παρθενεῶνος,
<lb rend="displayNum" n="602" />λείψανα κεῖνα φέροντα ῥυηφενέος νιφετοῖο.
<lb rend="displayNum" n="603" />ἀλλὰ φύγε κλυτὸν Ἄργος, ἐπεὶ μενεδήιος Ἥρη
<lb rend="displayNum" n="604" />ἔλλαχεν ἕδρανα ταῦτα τεῆς ὀλέτειρα τεκούσης,
<lb rend="displayNum" n="605" />μή σε τὸν οἰστρήσαντα καὶ οἰστρηθέντα τελέσσῃ 
<lb rend="displayNum" n="606" />μή σε πάλιν μανίῃ τεθοωμένον ὀψὲ νοήσω.</q>
</p><p><lb rend="displayNum" n="607" />ὣς εἰπὼν προμάχιζεν: ἀνεπτοίησε δὲ Βάκχας
<lb rend="displayNum" n="608" />Ἄρεα θωρήξασα καὶ ἀμητῆρα Μεδούσης
<lb rend="displayNum" n="609" />Ἥρη πανδαμάτειρα: καταιθύσσουσα δὲ Βάκχου
<lb rend="displayNum" n="610" />ἀστεροπῆς μίμημα, θεόσσυτον ἁλλόμενον πῦρ, 
<lb rend="displayNum" n="611" />ῥῖψε κατὰ Βρομίοιο σελασφόρον αἴθοπα λόγχην.
<lb rend="displayNum" n="612" />καὶ γελόων Διόνυσος ἀμείβετο θυιάδι φωνῇ:
</p><p><lb rend="displayNum" n="613" /><q direct="unspecified">Οὐ τόσον ἀστράπτουσαν ἔχεις ἀσίδηρον ἀκωκήν:
<lb rend="displayNum" n="614" />οὐ δύνασαι κλονέειν με, καὶ εἰ λάχες ἔμπυρον αἰχμήν:
<lb rend="displayNum" n="615" />οὐδέ με πημαίνει στεροπὴ Διός: ἡμιτελῆ γὰρ 
<lb rend="displayNum" n="616" />νήπιον εἰσέτι Βάκχον ἐχυτλώσαντο κεραυνοὶ
<lb rend="displayNum" n="617" />ἀφλεγὲς ἄσθμα χέοντες ἀδηλήτῳ Διονύσῳ.
<lb rend="displayNum" n="618" />καὶ σὺ μέγα φρονέων δρεπανηφόρε παύεο Περσεῦ:
<lb rend="displayNum" n="619" />Γοργόνος οὐ μόθος οὗτος ὀλίζονος, οὐ μία νύμφη
<lb rend="displayNum" n="620" />Ἀνδρομέδη βαρύδεσμος ἀέθλιον: ἀλλὰ Λυαίῳ 
<lb rend="displayNum" n="621" />δῆριν ἄγεις, ὃς Ζηνὸς ἔχει γένος, ᾧ ποτε μούνῳ
<lb rend="displayNum" n="622" />Ῥείη μαζὸν ὄρεξε φερέσβιον, ὅν ποτε πυρσῷ
<lb rend="displayNum" n="623" />ἀστεροπῆς γαμίης μαιώσατο μειλιχίη φλόξ,
<lb rend="displayNum" n="624" />ὃν δύσις, ὃν θάμβησεν Ἑωσφόρος, ᾧ στίχες Ἰνδῶν
<lb rend="displayNum" n="625" />εἴκαθον, ὃν τρομέων καὶ Δηριάδης καὶ Ὀρόντης 
<pb id="v.3.p.416" />
<lb rend="displayNum" n="626" />ἠλιβάτων ἀπέλεθρον ἔχων ἴνδαλμα Γιγάντων
<lb rend="displayNum" n="627" />ἤριπεν, ᾧ θρασὺς Ἄλπος ὑπώκλασεν, υἱὸς Ἀρούρης,
<lb rend="displayNum" n="628" />ἀγχινεφὲς περίμετρον ἔχων δέμας, ᾧ γόνυ κάμπτει
<lb rend="displayNum" n="629" />λαὸς Ἄραψ, Σικελὸς δὲ μελίζεται εἰσέτι ναύτης
<lb rend="displayNum" n="630" />Τυρσηνῶν νόθον εἶδος ἁλίδρομον, ὧν ποτε μορφὴν 
<lb rend="displayNum" n="631" />ἀνδρομέην ἤμειψα μετάτροπον, ἀντὶ δὲ φωτῶν
<lb rend="displayNum" n="632" />ἰχθύες ὀρχηστῆρες ἐπισκαίρουσι θαλάσσῃ.
<lb rend="displayNum" n="633" />Θήβης δ᾽ ἑπταπύλου γόον ἔκλυες: οὔ σε διδάξω
<lb rend="displayNum" n="634" />αἰνομανῆ Πενθῆα καὶ ὠλεσίτεκνον Ἀγαύην:
<lb rend="displayNum" n="635" />φήμης δ᾽ οὐ χατέεις ἢ μάρτυρος, ὅττι Λυαίου 
<lb rend="displayNum" n="636" />πειρήθη τεὸν Ἄργος, Ἀχαιιάδες δὲ καὶ αὐταὶ
<lb rend="displayNum" n="637" />σφωιτέρας ὠδῖνας ἔτι στενάχουσι γυναῖκες.
<lb rend="displayNum" n="638" />ἀλλὰ, φίλος, πολέμιζε, καὶ αἰχμάζοντα κορύμβοις
<lb rend="displayNum" n="639" />αἰνήσεις τάχα Βάκχον ὅτι πτερὰ σεῖο πεδίλων
<lb rend="displayNum" n="640" />ὄψεαι ἀρραγέεσσιν ἐμοῖς εἴκοντα κοθόρνοις: 
<lb rend="displayNum" n="641" />οὔ ποτε Βασσαρίδων σκεδάσεις μόθον, οὔ ποτε λήξω
<lb rend="displayNum" n="642" />πέμπων οἴνοπα θύρσον, ἕως τεὸν Ἄργεϊ δείξω
<lb rend="displayNum" n="643" />ἔγχεϊ κισσήεντι πεπαρμένον ἀνθερεῶνα
<lb rend="displayNum" n="644" />καὶ δρέπανον πετάλοις νικώμενον: οὔ σε σαώσει
<lb rend="displayNum" n="645" />Ζεὺς ἐμός, οὐ γλαυκῶπις ὁμόγνιος, οὐ σέθεν Ἥρη, 
<lb rend="displayNum" n="646" />καὶ μάλα περ κοτέουσα μενεπτολέμῳ Διονύσῳ:
<lb rend="displayNum" n="647" />ἀλλὰ κατακτείνω σε, καὶ αὐχήεσσα Μυκήνη
<lb rend="displayNum" n="648" />ὄψεται ἀμηθέντα τὸν ἀμητῆρα Μεδούσης:
<lb rend="displayNum" n="649" />ἤ σε περισφίγξας ἐνὶ λάρνακι μείζονι δεσμῷ
<lb rend="displayNum" n="650" />πλωτὸν ἀκοντίζω σε τὸ δεύτερον ἠθάδι πόντῳ: 
<lb rend="displayNum" n="651" />ἢν δ᾽ ἐθέλῃς, ἐπίβηθι τεῆς πάλιν ὀψὲ Σερίφου.
<lb rend="displayNum" n="652" />ἢν δὲ τεῇ χρυσέῃ μεγαλίζεαι ἀμφὶ γενέθλῃ,
<lb rend="displayNum" n="653" />οὐτιδανὴν συνάεθλον ἔχε χρυσῆν Ἀφροδίτην.</q>
</p><p><lb rend="displayNum" n="654" />ὣς εἰπὼν προμάχιζεν: ἐπεστρατόωντο δὲ Βάκχαι,
<lb rend="displayNum" n="655" />καὶ Σάτυροι πολέμιζον. ὑπὲρ Βρομίου δὲ καρήνου 
<lb rend="displayNum" n="656" />αἰθύσσων πτερὰ κοῦφα μετάρσιος ἵπτατο Περσεύς:
<lb rend="displayNum" n="657" />ὑψώσας δ᾽ Ἰόβακχος ἑὸν δέμας, αἰθέρι γείτων
<pb id="v.3.p.418" />
<lb rend="displayNum" n="658" />ἄπτερος ὑψικέλευθος ἀείρετο μείζονι ταρσῷ
<lb rend="displayNum" n="659" />ἱπταμένου Περσῆος ὑπέρτερος, ἑπταπόρῳ δὲ
<lb rend="displayNum" n="660" />αἰθέρι χεῖρα πέλασσε, καὶ ὡμίλησεν Ὀλύμπῳ, 
<lb rend="displayNum" n="661" />καὶ νεφέλας ἔθλιψε: φόβῳ δ᾽ ἐλελίζετο Περσεὺς
<lb rend="displayNum" n="662" />δεξιτερὴν ἀκίχητον ὀπιπεύων Διονύσου
<lb rend="displayNum" n="663" />ἠελίου ψαύουσαν, ἐφαπτομένην δὲ σελήνης.
</p><p><lb rend="displayNum" n="664" />ἀλλὰ λιπὼν Διόνυσον ἐμάρνατο θυιάσι Βάκχαις:
<lb rend="displayNum" n="665" />καὶ παλάμῃ δονέων θανατηφόρον ὄμμα Μεδούσης 
<lb rend="displayNum" n="666" />λαϊνέην ποίησε κορυσσομένην Ἀριάδνην.
<lb rend="displayNum" n="667" />καὶ πλέον ἔβρεμε Βάκχος ἰδὼν πετρώδεα νύμφην:
<lb rend="displayNum" n="668" />καί νύ κεν Ἄργος ἔπερσε καὶ ἐπρήνιξε Μυκήνας
<lb rend="displayNum" n="669" />καὶ Δαναῶν ἤμησεν ὅλην στίχα, καί νύ κεν αὐτὴν
<lb rend="displayNum" n="670" />μαρναμένην ἄγνωστον ἀνούτατον οὔτασεν Ἥρην 
<lb rend="displayNum" n="671" />μάντιος ἀντιτύποιο νόθῃ βροτοειδέι μορφῇ,
<lb rend="displayNum" n="672" />καί νύ κεν ὠκυπέδιλος ὑπὲρ μόρον ἔφθιτο Περσεύς.
<lb rend="displayNum" n="673" />εἰ μή μιν κατόπισθε φανεὶς πτερόεντι πεδίλῳ
<lb rend="displayNum" n="674" />χρυσείης πλοκαμῖδος ἑλὼν ἀνεσείρασεν Ἑρμῆς,
<lb rend="displayNum" n="675" />καί μιν ἀλεξικάκῳ φιλίῳ μειλίξατο μύθῳ: 
</p><p><lb rend="displayNum" n="676" /><q direct="unspecified">Ζηνὸς γνήσιον αἷμα, νόθος ζηλήμονος Ἥρης,
<lb rend="displayNum" n="677" />οἶσθα μέν, ὥς σε σάωσα διιπετέων ἀπὸ πυρσῶν,
<lb rend="displayNum" n="678" />καἰ σε Λάμου ποταμοῖο θυγατράσιν ὤπασα Νύμφαις
<lb rend="displayNum" n="679" />εἰσέτι κουρίζοντα, πάλιν δέ σε χερσὶν ἀείρων
<lb rend="displayNum" n="680" />εἰς δόμον ὑμετέρης, κουροτρόφον ἤγαγον Ἰνοῦς: 
<lb rend="displayNum" n="681" />καὶ σὺ τεῷ ῥυτῆρι φέρων χάριν υἱέι Μαίης,
<lb rend="displayNum" n="682" />γνωτέ, μάχην εὔνησον ὁμόγνιον: ἀμφότεροι γὰρ
<lb rend="displayNum" n="683" />Περσεὺς καὶ Διόνυσος ἑνὸς βλάστημα τοκῆος:
<lb rend="displayNum" n="684" />μὴ στρατὸν Ἀργείων, μὴ μέμφεο Περσέος ἅρπην:
<lb rend="displayNum" n="685" />οὐ γὰρ ἑκὼν ἐς Ἄρηα κορύσσεται: ἀλλά μιν Ἥρη 
<lb rend="displayNum" n="686" />ὥπλισε, μαντιπόλου δὲ Μελάμποδος εἴδεϊ μορφῆς
<lb rend="displayNum" n="687" />μάρναται ἀμφαδίην: σὺ δὲ χάζεο δῆριν ἐάσας,
<pb id="v.3.p.420" />
<lb rend="displayNum" n="688" />μή σοι ἐπιβρίσειε πάλιν δυσμήχανος Ἥρη.
<lb rend="displayNum" n="689" />ἀλλ᾽ ἐρέεις ἀλόχοιο τεῆς μόρον: εὐκλέι πότμῳ.
<lb rend="displayNum" n="690" />μαρναμένη τέθνηκε, σὺ δὲ φθιμένην Ἀριάδνην 
<lb rend="displayNum" n="691" />ὤφελες ὀλβίζειν, ὅτι τηλίκον εὗρε φονῆα
<lb rend="displayNum" n="692" />οὐρανίης γεγαῶτα καὶ οὐ βροτέης ἀπὸ φύτλης,
<lb rend="displayNum" n="693" />κήτεος ἀμητῆρα καὶ ἱπποτόκοιο Μεδούσης:
<lb rend="displayNum" n="694" />οὐ λίνα Μοιράων ἐπιπείθεται: οὐρανίου γὰρ
<lb rend="displayNum" n="695" />κάτθανεν Ἠλέκτρη Διὸς εὐνέτις, ᾤχετο δ᾽ αὐτὴ 
<lb rend="displayNum" n="696" />τῷ Διὶ νυμφευθεῖσα κασιγνήτη σέο Κάδμου
<lb rend="displayNum" n="697" />Εὐρώπη μετὰ λέκτρον Ὀλύμπιον, ὑμετέρη δὲ
<lb rend="displayNum" n="698" />εἰσέτι γαστρὶ φέρουσα τεὸν τόκον ὤλετο μήτηρ:
<lb rend="displayNum" n="699" />οὐ Σεμέλη πρὸ μόροιο πύλας ἐπέρησεν Ὀλύμπου,
<lb rend="displayNum" n="700" />ἀλλ᾽ ὅτε πότμον ἔδεκτο. καὶ ὀλλυμένη σέο νύμφη 
<lb rend="displayNum" n="701" />ἵξεται ἀστερόφοιτον ἐς οὐρανόν, ἡμετέρης δὲ
<lb rend="displayNum" n="702" />Πλειάδος ἑπταπόροιο φανήσεται ἐγγύθι Μαίης.
<lb rend="displayNum" n="703" />τί πλέον ἤθελεν ἄλλο φιλαίτερον ἢ χθονὶ λάμπειν
<lb rend="displayNum" n="704" />αἰθέρα ναιετάουσα μετὰ Κρήτην Ἀριάδνη;
<lb rend="displayNum" n="705" />ἀλλὰ σὺ κάτθεο θύρσον, ἔα δ᾽ ἀνέμοισιν Ἐνυώ, 
<lb rend="displayNum" n="706" />καὶ βρέτας αὐτοτέλεστον ἐπιχθονίης Ἀριάδνης,
<lb rend="displayNum" n="707" />οὐρανίης στήριξον ὅπῃ βρέτας ἵσταται Ἥρης.
<lb rend="displayNum" n="708" />μὴ πόλιν ἐκπέρσειας, ὅπῃ σέθεν αἷμα τοκήων,
<lb rend="displayNum" n="709" />ὑμετέρης δὲ γέραιρε βοοκραίρου πέδον Ἰοῦς
<lb rend="displayNum" n="710" />εὐνήσας σέο θύρσον: Ἀχαιιάδας δὲ γυναῖκας 
<lb rend="displayNum" n="711" />αἰνήσεις μετόπισθεν, ἐπεὶ ταυρώπιδος Ἥρης
<lb rend="displayNum" n="712" />βωμὸν ἀναστήσουσι καὶ εὐθαλάμου σέο νύμφης.</q>
</p><p><lb rend="displayNum" n="713" />τοῖον ἔπος κατέλεξε, καὶ ἵππιον Ἄργος ἐάσας
<lb rend="displayNum" n="714" />εἰς πόλον αὖτις ἵκανεν ἐπ᾽ ἀμφοτέροισι κεράσσας
<lb rend="displayNum" n="715" />θεσμὸν ὁμοφροσύνης καὶ Περσέι καὶ Διονύσῳ. 
<lb rend="displayNum" n="716" />οὐδὲ μὲν αὐτόθι μίμνεν ἐπὶ χρόνον Ἀργολὶς Ἥρη:
<lb rend="displayNum" n="717" />ἀλλὰ μεταστρέψασα νόθην βροτοειδέα μορφὴν
<pb id="v.3.p.422" />
<lb rend="displayNum" n="718" />θέσκελον εἶδος ἔχουσα πάλιν νόστησεν Ὀλύμπῳ.
<lb rend="displayNum" n="719" />Ἰναχίῃ δὲ φάλαγγι γέρων ἀγόρευε Μελάμπους
<lb rend="displayNum" n="720" />Λυγκέος ἀρχεγόνοιο θεουδέος αἷμα Πελασγοῦ: 
</p><p><lb rend="displayNum" n="721" /><q direct="unspecified">Μαντιπόλῳ πείθεσθε καὶ οἴνοπι σείσατε Βάκχῳ
<lb rend="displayNum" n="722" />σείσατε χάλκεα ῥόπτρα καὶ Εὔια τύμπανα Ῥείης,
<lb rend="displayNum" n="723" />Ἰναχίην μὴ πᾶσαν ἀιστώσειε γενέθλην,
<lb rend="displayNum" n="724" />μὴ μετὰ νήπια τέκνα καὶ ἡβητῆρας ὀλέσσῃ,
<lb rend="displayNum" n="725" />μὴ τεκέων μετὰ πότμον ἀποκτείνειε γυναῖκας: 
<lb rend="displayNum" n="726" />ἀλλὰ θυηπολίην θεοτερπέα ῥέξατε Βάκχῳ
<lb rend="displayNum" n="727" />καὶ Διί, καὶ Περσῆι χορεύσατε καὶ Διονύσῳ.</q>
</p><p><lb rend="displayNum" n="728" />ὣς εἰπὼν παρέπεισεν: ἀολλίζοντο δὲ λαοὶ
<lb rend="displayNum" n="729" />Βάκχῳ νυκτιχόρευτον ἀνακρούοντες ἀοιδήν,
<lb rend="displayNum" n="730" />καὶ τελετὰς στήσαντο: θεοκλήτῳ δὲ χορείῃ 
<lb rend="displayNum" n="731" />ῥόπτρα μὲν ἐπλατάγησεν, ἐπεκροτέοντο δὲ ταρσοί,
<lb rend="displayNum" n="732" />καὶ δαΐδες σελάγιζον: ὁμηγερέες δὲ πολῖται
<lb rend="displayNum" n="733" />μυστιπόλῳ χρίοντο παρήια λευκάδι γύψῳ:
<lb rend="displayNum" n="734" />τύμπανα δ᾽ ἐπλατάγησεν, ἀρασσομένοιο δὲ χαλκοῦ
<lb rend="displayNum" n="735" />δίκτυπος ἔβρεμε δοῦπος: ἐφοινίσσοντο δὲ βωμοὶ 
<lb rend="displayNum" n="736" />σφαζομένων στοιχηδὸν ἐπασσυτέρων ἀπὸ ταύρων,
<lb rend="displayNum" n="737" />κτείνετο δ᾽ ἄσπετα μῆλα: καὶ ἀνέρες αἴθοπι βωμῷ
<lb rend="displayNum" n="738" />Βάκχον ἐμειλίξαντο καὶ ἱλάσκοντο γυναῖκες:
<lb rend="displayNum" n="739" />καὶ μέλος ἠερόφοιτον ἐπέκτυπε θῆλυς ἰωὴ
<lb rend="displayNum" n="740" />κῶμον ἀμειβομένη ζωάγριον, Ἰναχίδες δὲ 
<lb rend="displayNum" n="741" />μαινάδες ἐρρίψαντο λαθίφρονα λύσσαν ἀήταις.
</p></div1></body></text></TEI.2>