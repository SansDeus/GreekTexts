<?xml version="1.0" encoding="utf-8"?>
<TEI.2><text><body><div1 type="book" n="22" org="uniform" sample="complete">
<head><lb rend="displayNum" n="1" />δεύτερον εἰκοστὸν Βρομίου μόθον ἔργά τε μέλπει
<lb rend="displayNum" n="2" />Αἰακὸς ὄσσα τέλεσσε καὶ ἐν πεδίῳ καὶ Ὑδάσπῃ.</head>
<p><lb rend="displayNum" n="1" />ἀλλ᾽ ὅτε δὴ πόρον ἷξον ἐυκροκάλου ποταμοῖο
<lb rend="displayNum" n="2" />Βάκχου πεζὸς ὅμιλος, ὅπῃ βαθυδίνεϊ κόλπῳ
<lb rend="displayNum" n="3" />πλωτὸν ὕδωρ, ἅτε Νεῖλος, ἐρεύγεται Ἰνδὸς Ὑδάσπης,
<lb rend="displayNum" n="4" />δὴ τότε Βασσαρίδων ἐμελίζετο θῆλυς ἀοιδὴ 
<lb rend="displayNum" n="6" />Νυκτελίῳ Φρύγα κῶμον ἀνακρούουσα Λυαίῳ, 
<lb rend="displayNum" n="5" />καὶ λασίων Σατύρων χορὸς ἔβρεμε μύστιδι φωνῇ: 
<lb rend="displayNum" n="7" />γαῖα δὲ πᾶσα γέλασσεν, ἐμυκήσαντο δὲ πέτραι 
<lb rend="displayNum" n="8" />νηιάδες δ᾽ ὀλόλυξαν, ὑπὲρ ποταμοῖο δὲ Νύμφαι
<lb rend="displayNum" n="9" />σιγαλέοις ἑλικηδὸν ἐμιτρώσαντο ῥεέθροις
<lb rend="displayNum" n="10" />καὶ Σικελῆς ἐλίγαινον ὁμόζυγα ῥυθμὸν ἀοιδῆς, 
<lb rend="displayNum" n="11" />οἷον ἀνεκρούοντο μελιγλώσσων ἀπὸ λαιμῶν
<lb rend="displayNum" n="12" />ὑμνοπόλοι Σειρῆνες: ὅλη δ᾽ ἐλελίζετο λόχμη,
<lb rend="displayNum" n="13" />καὶ μέλος ἐφθέγξαντο σοφαὶ δρύες εἴκελον αὐλῷ,
<lb rend="displayNum" n="14" />Ἁδρυάδες δ᾽ ἀλάλαζον, ἐπ᾽ εὐπετάλοιο δὲ Νύμφη
<lb rend="displayNum" n="15" />ἡμιφανὴς ἤειδεν ὑπερκύψασα κορύμβου. 
</p><p><lb rend="displayNum" n="16" />Χιονέῳ δὲ γάλακτι χυτὴ λευκαίνετο πηγή,
<lb rend="displayNum" n="17" />ὑδρηλή περ ἐοῦσα, χαραδραίῳ δ᾽ ἐνὶ κόλπῳ
<pb id="v.2.p.174" />
<lb rend="displayNum" n="18" />νηιάδες λούσατο γαλαξαίοισι ῥεέθροις,
<lb rend="displayNum" n="19" />καὶ γάλα λευκὸν ἔπινον: ἐρευθιόωντι δὲ μαζῷ
<lb rend="displayNum" n="20" />οἶνον ἐρευγομένη κραναὴ πορφύρετο πέτρη, 
<lb rend="displayNum" n="21" />γλεῦκος ἀμοσχεύτοιο διαβλύζουσα κολώνης
<lb rend="displayNum" n="22" />ἡδυπότοις λιβάδεσσι: καὶ αὐτοχύτων ἀπὸ κόλπων
<lb rend="displayNum" n="23" />λαρὰ μελιρραθάμιγγος ἐλείβετο δῶρα μελίσσης,
<lb rend="displayNum" n="24" />σίμβλων οὐ χατέοντα: καὶ ἀρτιτόκων ἀπὸ θάμνων
<lb rend="displayNum" n="25" />ἄγχνοον ὀξυέθειρος ἀνέδραμε μῆλον ἀκάνθης: 
<lb rend="displayNum" n="26" />αὐτομάτου δὲ χυθέντος ἐπ᾽ ἀκρεμόνεσσιν ἐλαίου
<lb rend="displayNum" n="27" />ἰκμάσιν ἀθλιβέεσσιν ἐλούετο δένδρον Ἀθήνης.
</p><p><lb rend="displayNum" n="28" />καὶ κύνας ὀρχηστῆρας ἐπηχύνοντο λαγωοί:
<lb rend="displayNum" n="29" />μηκεδανοὶ δὲ δράκοντες ἐβακχεύοντο χορείῃ
<lb rend="displayNum" n="30" />ἴχνια λιχμώοντες ἐχιδνοκόμου Διονύσου, 
<lb rend="displayNum" n="31" />αὐχένα δοχμώσαντες, ἀνήρυγε δ᾽ ἄλλος ἐπ᾽ ἄλλῳ
<lb rend="displayNum" n="32" />μειλίχιον σύριγμα γεγηθότος ἀνθερεῶνος:
<lb rend="displayNum" n="33" />τερπομένου δὲ δράκοντος ἔην τότε ῥυθμὸς ἐχέφρων,
<lb rend="displayNum" n="34" />καὶ δολιχῆς ἐλέλικτο περίπλοκος ὁλκὸς ἀκάνθης
<lb rend="displayNum" n="35" />ποσσὶν ἀδειμάντοισι περισκαίρων Διονύσου: 
<lb rend="displayNum" n="36" />Ἰνδῴην δ᾽ ἑλικηδὸν ἐπισκαίροντες ἐρίπνην
<lb rend="displayNum" n="37" />τίγριδες ἑψιόωντο: πολὺς δέ τις ἔνδοθι λόχμης
<lb rend="displayNum" n="38" />ἐσμὸς ἀνεσκίρτησεν ὀρεσσινόμων ἐλεφάντων.
</p><p><lb rend="displayNum" n="39" />καὶ τότε παιπαλόεντα κατ᾽ ἄγκεα Πᾶνες ἀλῆται
<lb rend="displayNum" n="40" />δύσβατα λεπταλέῃσι διέτρεχον οὔρεα χηλαῖς 
<lb rend="displayNum" n="41" />φρικτά, τά μὴ θρασὺς ὄρνις ἐπέπτατο κοῦφος ὁδίτης...
<lb rend="displayNum" n="42" />ὑψιπόρων πτερύγων διεμέτρεε δίζυγι παλμῷ
<lb rend="displayNum" n="43" />καὶ δονέων πλοκαμῖδα παρήορον ἀνθερεῶνος
<lb rend="displayNum" n="44" />σύννομος ἀντεχόρευε λέων βητάρμονι κάπρῳ:
<lb rend="displayNum" n="45" />ἀνδρομέης δ᾽ ὄρνιθες ἀνέκλαγον εἰκόνα μολπῆς 
<lb rend="displayNum" n="46" />μιμηλὴν ἀτέλεστον ὑποκλέπτοντες ἰωήν,
<lb rend="displayNum" n="47" />νίκην Ἰνδοφόνοιο προθεσπίζοντες ἀγῶνος,
<lb rend="displayNum" n="48" />καὶ χλοεροῖς μελέεσσι παρήορον ὄρθιον οὐρὴν
<pb id="v.2.p.176" />
<lb rend="displayNum" n="49" />ἐκταδὸν αἰθύσσοντες: ὁμοζήλῳ δὲ χορείῃ
<lb rend="displayNum" n="50" />πόρδαλις ὑψιπότητος ἐπέτρεχε σύνδρομος ἄρκτῳ. 
<lb rend="displayNum" n="51" />καὶ βαλίων σκυλάκων ἀνεσείρασεν Ἄρτεμις ὁρμὴν
<lb rend="displayNum" n="52" />μειλιχίης ὁρόωσα χοροίτυπον ἅλμα λεαίνης:
<lb rend="displayNum" n="53" />αἰδομένη δ᾽ εὔκυκλον ἑὴν ἀνελύσατο νευρήν,
<lb rend="displayNum" n="54" />τερπομένους μὴ θῆρας ὀιστεύσειε βελέμνοις.
</p><p><lb rend="displayNum" n="55" />καί τις ἐσαθρήσας ἑτερότροπα θαύματα Βάκχου, 
<lb rend="displayNum" n="56" />ὄμμα βαλὼν πυκινοῖο δι᾽ ἀκροτάτοιο κορύμβου,
<lb rend="displayNum" n="57" />φύλλα περιστείλας θηήτορα κύκλον ὀπωπῆς,
<lb rend="displayNum" n="58" />τόσσον ἰδεῖν μεθέηκεν, ὅσον περιδέρκεται ἀνὴρ
<lb rend="displayNum" n="59" />ὄμμασι ποιητοῖσι διοπτεύων τρυφαλείης,
<lb rend="displayNum" n="60" />ἢ ὁπότε τραγικοῖο χοροῦ δεδαημένος ἀνήρ, 
<lb rend="displayNum" n="61" />φρικτὸν ἔχων μύκημα τανυφθόγγων ἀπὸ λαιμῶν,
<lb rend="displayNum" n="62" />ἐνδόμυχον τυκτοῖο δι᾽ ὄμματος ὄμμα τιταίνει,
<lb rend="displayNum" n="63" />ψευδαλέον βροτέοιο φέρων ἴνδαλμα προσώπου.
<lb rend="displayNum" n="64" />ὣς ὅ γε θαύματα πάντα λαθὼν ὑπὸ δάσκιον ὕλην
<lb rend="displayNum" n="65" />ἀπροϊδὴς ἐδόκευεν ὑποκλέπτοντι προσώπῳ: 
<lb rend="displayNum" n="66" />ἀντιβίοις δ᾽ ἤγγειλε: φόβῳ δ᾽ ἐλελίζετο Θουρεὺς
<lb rend="displayNum" n="67" />μεμφόμενος Μορρῆι καὶ ἄφρονι Δηριαδῆι.
<lb rend="displayNum" n="68" />ἔτρεμε δ᾽ Ἰνδὸς ὅμιλος, ἀφειδήσας δὲ κυδοιμοῦ
<lb rend="displayNum" n="69" />χάλκεα ταρβαλέων ἀπεσείσατο τεύχεα χειρῶν,
<lb rend="displayNum" n="70" />δένδρεα παπταίνων δεδονημένα θυιάδι ῥιπῇ. 
</p><p><lb rend="displayNum" n="71" />καί νύ κεν Ἰνδὸς ὅμιλος ἑλὼν ἀπὸ γείτονος ὄχθης
<lb rend="displayNum" n="72" />μάρτυρον ἱκεσίης γλαυκόχροα θαλλὸν ἐλαίης
<lb rend="displayNum" n="73" />αὐχένα δοῦλον ἔκαμψεν ἀδηρίτῳ Διονύσῳ:
<lb rend="displayNum" n="74" />ἀλλὰ μεταλλάξασα δέμας πολυμήχανος Ἥρη
<lb rend="displayNum" n="75" />δυσμενέας θάρσυνε καὶ ἤπαφεν ὄρχαμον Ἰνδῶν, 
<lb rend="displayNum" n="76" />Θεσσαλίδων μάγον ὕμνον ἐφαψαμένη Διονύσῳ,
<pb id="v.2.p.178" />
<lb rend="displayNum" n="77" />καὶ Κίρκης κυκεῶνα θεοκλήτοις ἐπαοιδαῖς,
<lb rend="displayNum" n="78" />οἷά τε φαρμακτῆρος ἀφαρμάκτου ποταμοῖο.
<lb rend="displayNum" n="79" />καὶ πίθεν ἀντιβίους ταχυπειθέας: εἶπε δ᾽ ἑκάστῳ,
<lb rend="displayNum" n="80" />μή ποτέ τις σφάλλοιτο κατάσχετος αἴθοπι δίψῃ 
<lb rend="displayNum" n="81" />κλεψινόου ποταμοῖο πιὼν δεδολωμένον ὕδωρ.
</p><p><lb rend="displayNum" n="82" />καί νύ κεν ἀφράστοιο διαθρῴσκοντες ἐναύλου
<lb rend="displayNum" n="83" />δαινυμέναις στρατιῇσιν ἐπέχραον αἴθοπες Ἰνδοί:
<lb rend="displayNum" n="84" />ἀλλά τις ἠνεμόεντος ὑπερκύψασα κορύμβου
<lb rend="displayNum" n="85" />ἐκ λασίου κενεῶνος Ἁμαδρυὰς ἄνθορε Νύμφη: 
<lb rend="displayNum" n="86" />χειρὶ δὲ θύρσον ἔχουσα φυὴν ἰνδάλλετο Βάκχῃ,
<lb rend="displayNum" n="87" />μιμηλὴν δρυόεντι πυκαζομένη τρίχα κισσῷ:
<lb rend="displayNum" n="88" />δυσμενέων δ᾽ ἐνέπουσα δόλου σημάντορι σιγῇ
<lb rend="displayNum" n="89" />οὔασι βοτρυόεντος ἐπεψιθύριζε Λυαίου:
</p><p><lb rend="displayNum" n="90" /><q direct="unspecified">ἀμπελόεις Διόνυσε, φυτηκόμε κοίρανε καρπῶν, 
<lb rend="displayNum" n="91" />σὸν φυτὸν Ἁδρυάδεσσι χάριν καὶ κάλλος ὀπάσσει:
<lb rend="displayNum" n="92" />Βασσαρὶς οὐ γενόμην, οὐ σύνδρομός εἰμι Λυαίου,
<lb rend="displayNum" n="93" />μοῦνον ἐμῇ παλάμῃ ψευδήμονα θύρσον ἀείρω:
<lb rend="displayNum" n="94" />οὐ πέλον ἐκ Φρυγίης, σέο πατρίδος, οὐ χθόνα Λυδῶν
<lb rend="displayNum" n="95" />ναιετάω παρὰ χεῦμα ῥυηφενέος ποταμοῖο: 
<lb rend="displayNum" n="96" />εἰμὶ δέ καλλιπέτηλος Ἁμαδρυάς, ἧχι μαχηταὶ
<lb rend="displayNum" n="97" />δυσμενέες, λοχόωσιν, ἀφειδήσασα δὲ πάτρης
<lb rend="displayNum" n="98" />ῥύσομαι ἐκ θανάτοιο τεὸν στρατόν: ὑμετέροις γὰρ
<lb rend="displayNum" n="99" />πιστὰ φέρω Σατύροισι, καὶ Ἰνδῴη περ ἐοῦσα,
<lb rend="displayNum" n="100" />ἀντὶ δὲ Δηριαδῆος ὁμοφρονέω Διονύσῳ: 
<lb rend="displayNum" n="101" />σοὶ γὰρ ὀφειλομένην ὀπάσω χάριν, ὅττι ῥεέθρων
<lb rend="displayNum" n="102" />ὑγροτόκους ὠδῖνας, ὅτι δρύας αἰὲν ἀέξει
<lb rend="displayNum" n="103" />ὀμβρηρῇ ῥαθάμιγγι πατὴρ μέγας ὑέτιος Ζεύς.
<lb rend="displayNum" n="104" />δός μοι σεῖο πέτηλα, καὶ ἐνθάδε ταῦτα φυτεύσω,
<lb rend="displayNum" n="105" />δός μοι σεῖο κόρυμβα, τά περ λύουσι μερίμνας. 
<pb id="v.2.p.180" />
<lb rend="displayNum" n="106" />ἀλλά, φίλος, μὴ σπεῦδε ῥόον ποταμοῖο περῆσαι,
<lb rend="displayNum" n="107" />μή σοι ἐπιβρίσωσιν ἐν ὕδασι γείτονες Ἰνδοί:
<lb rend="displayNum" n="108" />εἰς δρύας ὄμμα τίταινε καὶ εὐπετάλῳ παρὰ λόχμῃ
<lb rend="displayNum" n="109" />ἀπροϊδῆ σκοπίαζε καλυπτομένων λόχον ἀνδρῶν.
<lb rend="displayNum" n="110" />ἀλλὰ τί σοι ῥέξουσιν ἀνάλκιδες ἔνδοθι λόχμης; 
<lb rend="displayNum" n="111" />δυσμενέες ζώουσιν, ἕως ἔτι θύρσον ἐρύκεις.
<lb rend="displayNum" n="112" />σιγῇ ἐφ᾽ ἡμείων, μὴ δήιος ἐγγὺς ἀκούσῃ,
<lb rend="displayNum" n="113" />μὴ κρυφίοις Ἰνδοῖσιν ἐπαγγείλειεν Ὑδάσπης.</q>
</p><p><lb rend="displayNum" n="114" />ὣς φαμένη παλίνορσος Ἁμαδρυὰς ᾤχετο Νύμφη,
<lb rend="displayNum" n="115" />ἰσοφυὴς ὄρνιθι διέτρεχε φωλάδος ὕλης,
<lb rend="displayNum" n="116" />ἥλικος ἀίσσουσα κατὰ δρυός αὐτὰ ὁ σιγῇ
<lb rend="displayNum" n="117" />μίσγετο Βασσαρίδεσσιν, Ἁμαδρυάδος δὲ θεαίνης
<lb rend="displayNum" n="118" />εἶπεν ἑοῖς προμάχοισιν ἐς οὔατα ἑκάστου
<lb rend="displayNum" n="120" />νεύμασι δενδίλλων, νοερῇ δ᾽ ἐκέλευε σιωπῇ 
<lb rend="displayNum" n="121" />τεύχεσι θωρηχθέντας ἀνὰ δρύας εἰλαπινάζειν,
<lb rend="displayNum" n="122" />καὶ κρυφίων ἀγόρευε δολορραφέων δόλον Ἰνδῶν,
<lb rend="displayNum" n="123" />μή σφιν ἐπτβρίσωσιν ἀθωρήκτοισι μαχηταί,
<lb rend="displayNum" n="124" />εἰσέτι δαινυμένοισιν ἀνὰ στρατόν: οἱ δὲ Λυαίῳ
<lb rend="displayNum" n="125" />κεκλομένῳ πεῖθοντο, καὶ εἰς μόθον ἦσαν ἑτοῖμοι 
<lb rend="displayNum" n="126" />σιγαλέον παρὰ δεῖπνον ἀκοντοφόροιο τραπέζης.
</p><p><lb rend="displayNum" n="127" />καὶ ταχινὸν μετὰ δόρπον ἐπέρρεον ἀσπιδιῶται
<lb rend="displayNum" n="128" />γείτονος ἐκ ποταμοῖο πιεῖν ἐπιδόρπιον ὕδωρ,
<lb rend="displayNum" n="129" />νεύμασι θεσπεσίοισι περισσονόου Διονύσου,
<lb rend="displayNum" n="130" />μὴ στρατὸν εὐνήσειε μέθη καὶ κῶμα καὶ ὄρφνη. 
<lb rend="displayNum" n="131" />καὶ στρατὸς ἔνθα καὶ ἔνθα φιλοπτολέμῳ πέσεν εὐνῇ
<lb rend="displayNum" n="132" />βαιὸν ἐνυαλίης ὑπὲρ ἀσπίδος ὕπνον ἰαύων.
<lb rend="displayNum" n="133" />Ζεὺς δὲ πατὴρ δολόεντα μετατρέψας νόον Ἰνδῶν
<lb rend="displayNum" n="134" />ἑσπερίην ἀνέκοψε μάχην μυκήτορι βόμβῳ,
<lb rend="displayNum" n="135" />ὄμβρου παννυχίοιο χέων ἀπερείσιον ἠχώ. 
<pb id="v.2.p.182" />
</p><p><lb rend="displayNum" n="136" />ἀλλ᾽ ὅτε χιονόπεζα χαραξαμένη ζόφον Ἠὼς
<lb rend="displayNum" n="137" />ὄρθρον ἀμεργομένη δροσερῇ πορφύρετο πέτρῃ,
<lb rend="displayNum" n="138" />ἄκρον ὑπερκύψαντες ἐγερσιμόθου σκέπας ὕλης
<lb rend="displayNum" n="139" />δυσμενέες προύτυψαν ἀολλέες: ἦρχε δὲ Θουρεύς,
<lb rend="displayNum" n="140" />Ἰνδῴου πολέμοιο πέλωρ πρόμος, εἴκελος ὁρμὴν 
<lb rend="displayNum" n="141" />ἠλιβάτῳ Τυφῶνι καταΐσσοντι κεραυνοῦ.
<lb rend="displayNum" n="142" />καὶ στρατιαὶ πινυτοῖο δολόφρονι νεύματι Βάκχου
<lb rend="displayNum" n="143" />ψευδαλέον φόβον εἶχον ἀταρβέες, ἐκ δὲ κυδοιμοῦ
<lb rend="displayNum" n="144" />αὐτόματοι χάζοντο θελήμονες, εἰσόκεν Ἰνδοὶ
<lb rend="displayNum" n="145" />εἰς πεδίον προχέοντο λελοιπότες ἔνδια λόχμης. 
</p><p><lb rend="displayNum" n="146" />τεύχεσι δ᾽ ἀφνειοῖσι κορύσσετο Λύδιος ἀνήρ,
<lb rend="displayNum" n="147" />χρυσοφαῆ Λυκίοιο τύπον Γλαύκοιο κομίζων,
<lb rend="displayNum" n="148" />κηρύσσων ἑὸν οὖδας, ὅπῃ Πακτωλίδος ὄχθης
<lb rend="displayNum" n="149" />φαιδρὸς ἐρευθομένης ἀμαρύσσεται ὄλβος ἐέρσης,
<lb rend="displayNum" n="150" />καὶ ῥοδέαις ἤστραψε βολαῖς ἀντώπιον Ἠοῦς, 
<lb rend="displayNum" n="151" />σείων ξανθὰ μέτωπα ῥυηφενέος τρυφαλείης
<lb rend="displayNum" n="152" />Λυδὸς ἀνὴρ ἀρίδηλος, ἀπὸ στέρνων δὲ φορῆος
<lb rend="displayNum" n="153" />μαρμαρυγὴ σελάγιζεν ἐρευθομένοιο χιτῶνος:
<lb rend="displayNum" n="154" />καὶ κυνέην στίλβουσαν ἐπὶ κροτάφοιο τινάσσων
<lb rend="displayNum" n="155" />ἐξ Ἀλύβης πρόμος ἄλλος ἀριστεύων Διονύσῳ 
<lb rend="displayNum" n="156" />πάτριον ὄλβον ἔφαινεν, ἀπ᾽ εὐφαέος δὲ καρήνου
<lb rend="displayNum" n="157" />ἀργυρέης πήληκος ἐλάμπετο μάρμαρος αἴγλη
<lb rend="displayNum" n="158" />χιονέῃ σέλας ἶσον ἀκοντίζουσα Σελήνῃ.
</p><p><lb rend="displayNum" n="159" />καὶ θεὸς ἀστήρικτος ὅλους ἐφόβησε μαχητὰς
<lb rend="displayNum" n="160" />δυσμενέων, οὐ γυμνὸν ἔχων ξίφος, οὐ δόρυ πάλλων, 
<lb rend="displayNum" n="161" />ἀλλὰ μέσος προμάχων πεφορημένος εἴκελος αὔραις
<lb rend="displayNum" n="162" />δεξιὸν ἐκ λαιοῖο κέρας κυκλώσατο χάρμης,
<lb rend="displayNum" n="163" />θύρσον ἀκοντίζων δολιχόσκιον, ἄνθεϊ γαίης,
<lb rend="displayNum" n="164" />ἔγχεϊ κισσήεντι διασχίζων νέφος Ἰνδῶν.
<lb rend="displayNum" n="165" />οὐδέ μιν ὑψικάρηνος ὁ τηλίκος ἤλασε Θουρεύς, 
<pb id="v.2.p.184" />
<lb rend="displayNum" n="166" />οὐ στρατός, οὐ πρόμος ἄλλος: ἐπ᾽ ἀλλήλοις δὲ χυθέντες
<lb rend="displayNum" n="167" />εἴκαθον ἔνθα καὶ ἔνθα διεσσυμένῳ Διονύσῳ.
</p><p><lb rend="displayNum" n="168" />κυανέην δ᾽ Οἴαγρος ἀνεστυφέλιξεν Ἐνυὼ
<lb rend="displayNum" n="169" />ἀμώων ἀκόρητος ἐπασσυτέρων στίχας ἀνδρῶν,
<lb rend="displayNum" n="170" />ἔγχεϊ Βιστονίῳ κορυθαιόλα λήια τέμνων. 
<lb rend="displayNum" n="171" />ὡς δ᾽ ὅτε τις προχέων ποταμὸς δυσπέμφελον ἀλκὴν
<lb rend="displayNum" n="172" />ἄστατος ἐκ σκοπέλοιο χαραδρήεντι ῥεέθρῳ
<lb rend="displayNum" n="173" />ἔρχεται, εἰς πεδίον πεφορημένος, οὐδέ μιν αὐταὶ
<lb rend="displayNum" n="174" />ἕρκεσιν ἀρραγέεσσιν ἀναστέλλουσιν ἀλωαὶ
<lb rend="displayNum" n="175" />λαϊνέης μέσα νῶτα διαξύοντα γεφύρης: 
<lb rend="displayNum" n="176" />πολλὴ μέν κεκύλιστο πίτυς, πολλὴ δὲ πεσοῦσα
<lb rend="displayNum" n="177" />ὑψιφανὴς προθέλυμνος ἐσύρετο χεύματι πεύκη:
<lb rend="displayNum" n="178" />ὣς ὅ γε δυσμενέων στρατὸν ἄμφεπεν, ἄλλον ἐπ᾽ ἄλλῳ
<lb rend="displayNum" n="179" />πεζὸν ἐπιστροφάδην ὀλέκων Σιθωνίδι λόγχῃ,
<lb rend="displayNum" n="180" />καί μιν ἐκυκλώσαντο, καὶ ἥν καλέουσι μαχηταὶ 
<lb rend="displayNum" n="181" />μιμηλὴν σακέεσσιν ἐπυργώσαντο χελώνην:
<lb rend="displayNum" n="182" />ἴχνεσι μὲν στατὸν ἴχνος ἐρείδετο, κεκλιμένη δὲ
<lb rend="displayNum" n="183" />ἀσπὶς ἔην προθέλυμνος ἀμοιβαδὶς ἀσπίδι γείτων
<lb rend="displayNum" n="184" />στεινομένῃ, καὶ ἔνευε λόφῳ λόφος, ἀγχιφανὴς δὲ
<lb rend="displayNum" n="185" />ἀνδρὸς ἀνὴρ ἔψαυεν: ἐγειρομένης δὲ κονίης 
<lb rend="displayNum" n="186" />ἱππείοις ὀνύχεσσιν ἐλευκαίνοντο μαχηταί.
</p><p><lb rend="displayNum" n="187" />ἔνθα τίνα πρῶτον, τίνα δ᾽ ὕστατον  Ἅιδι πέμπων
<lb rend="displayNum" n="188" />Βιστονίης Οἴαγρος ἀπέθρισεν ἀστὸς ἀρούρης,
<lb rend="displayNum" n="189" />κτείνων ἄλλοθεν ἄλλον, ἑῆς ἀλόχοιο τελέσσας
<lb rend="displayNum" n="190" />ἔργα φατιζομένης ἐπιδευέα Καλλιοπείης; 
<lb rend="displayNum" n="191" />τὸν μέν ὑπέρ μαζοῖο θοῷ δορί, τὸν δέ δαΐζων
<lb rend="displayNum" n="192" />ἄορι κωπήεντι κατ᾽ αὐχένος, αἰνομανῆ δὲ
<lb rend="displayNum" n="193" />δήιον ἄλλον ἔνυξε παρ᾽ ὀμφαλόν, ἐκ φονίης δὲ
<pb id="v.2.p.186" />
<lb rend="displayNum" n="194" />ὠτειλῆς ἐὸν ἔγχος ἀνείρυσεν, ἑλκομένῳ δὲ
<lb rend="displayNum" n="195" />σπλάγχνα δαφοινήεντι συνέσπασε θερμὰ σιδήρῳ: 
<lb rend="displayNum" n="196" />ἄλλου μαρναμένοιο κατέδραμε φάσγανον ἕλκων,
<lb rend="displayNum" n="197" />ἄορι δ᾽ εὐθήκτῳ παλάμην τάμεν, ἡ δὲ πεσοῦσα
<lb rend="displayNum" n="198" />αἱμοβαφὴς ἤσπαιρεν ἐπὶ χθονὸς ἁλλομένη χείρ:
<lb rend="displayNum" n="199" />καὶ παλάμη τέτμητο καὶ οὐ μεθέηκε βοείην
<lb rend="displayNum" n="200" />ἄκρα περισφίγγουσα κονιομένου τελαμῶνος 
<lb rend="displayNum" n="201" />ψυχὴ δ᾽ ἠνεμόφοιτος ἀναΐξασα θανόντος
<lb rend="displayNum" n="202" />συμπλεκέος ποθέεσκεν ἐθήμονα σώματος ἥβην.
<lb rend="displayNum" n="203" />ἄλλον ἀπηλοίησεν ἀφειδέι δουρὶ πατάξας,
<lb rend="displayNum" n="204" />θηγαλέῃ γλωχῖνι βραχίονος ἄκρα τορήσας,
<lb rend="displayNum" n="205" />ἄορι δ᾽ ἀσπίδα τύψεν, ἀρασσομένης δὲ σιδήρῳ 
<lb rend="displayNum" n="206" />ἀρραγέος βόμβησε μεσόμφαλα νῶτα βοείης.
</p><p><lb rend="displayNum" n="207" />αὐτάρ ὁ λυσσήεντι μόθου δεδονημένος οἴστρῳ
<lb rend="displayNum" n="208" />ἐγχείην ἐλέλιζε μετήλυδα κυκλάδι τέχνῃ
<lb rend="displayNum" n="209" />ἢ πλευρῆς ἑκάτερθεν ἤ αὐχένος ἢ σχεδὸν ὤμου:
<lb rend="displayNum" n="210" />σείων δ᾽ ἔνθα καὶ ἔνθα παλινδίνητον ἀκωκὴν 
<lb rend="displayNum" n="211" />στεινομένης μέσα νῶτα διέτμαγε δηιοτῆτος,
<lb rend="displayNum" n="212" />κραιπνός, ἀερσιλόφοιο καθήμενος ὑψόθεν ἵππου.
<lb rend="displayNum" n="213" />ὡς δ᾽ ὅτε ῥιγαλέου σκιερὴν μετὰ χείματος ὥρην
<lb rend="displayNum" n="214" />φαίνεται ἀσκεπέων νεφέων γυμνούμενος ἀήρ,
<lb rend="displayNum" n="215" />φέγγεος εἰαρινοῖο δεδεγμένος αἴθριον αἴγλην: 
<lb rend="displayNum" n="216" />ὣς ὅ γε βακχεύων πυκινὰς στίχας ἄτρομος ἀνὴρ
<lb rend="displayNum" n="217" />Ἰνδῶν σχιζομένων μεσάτην γυμνώσατο χάρμην.
</p><p><lb rend="displayNum" n="218" />καὶ τότε τις προμάχοιο περὶ στόμα χαλκὸν ἐρείσας
<lb rend="displayNum" n="219" />δεξιτερὴν δασπλῆτι γενειάδα τύψε μαχαίρῃ:
<lb rend="displayNum" n="220" />καί τις ἐπ᾽ ἀντιβίοισιν ἐν ἠέρι βόμβον ἰάλλων 
<lb rend="displayNum" n="221" />εἰς σκοπὸν ὑψικέλευθον ἐπέμπετο λᾶας ἀλήτης,
<lb rend="displayNum" n="222" />καὶ λίθος ἠερόφοιτος ἐπεσμαράγησε καρήνῳ,
<lb rend="displayNum" n="223" />καὶ λόφον εὐπήληκος ἀπεστυφέλιξεν ἐθείρης,
<lb rend="displayNum" n="224" />αὐχενίου δεσμοῖο παρ᾽ ἀνθερεῶνα λυθέντος:
<pb id="v.2.p.188" />
<lb rend="displayNum" n="225" />τῆς δὲ κυλινδομένης κεφαλὴ γυμνοῦτο φορῆος. 
<lb rend="displayNum" n="226" />οὐ μοῦνοι τότε φῶτες ἐπέβρεμον, ἀλλὰ καἰ αὐτοὶ
<lb rend="displayNum" n="227" />ἵπποι χαλκοχίτωνες ἐπεσμαράγησαν Ἐνυώ,
<lb rend="displayNum" n="228" />Ἄρεα σαλπίζοντες ἐνυαλίῳ χρεμετισμῷ.
<lb rend="displayNum" n="229" />κούρη δ᾽ ὑστερόφωνος ὀρεσσαύλων ἀπὸ λαιμῶν
<lb rend="displayNum" n="230" />πετραίοις στομάτεσσιν ἀμειβομένη κτύπον αὐτῶν 
<lb rend="displayNum" n="231" />μιμηλὴ χρεμέτιζε μέλος πολεμήιον Ἠχώ.
</p><p><lb rend="displayNum" n="232" />καὶ πολὺς ἀρτιδάικτος ἑλίσσετο νεκρὸς ἀρούραις
<lb rend="displayNum" n="233" />θερμὸν ἀποπτύων ῥόον αἵματος: ὀλλυμένων δέ
<lb rend="displayNum" n="234" />οἱ μὲν ἐπὶ πλευρῇσιν ἐπῃώρηντο θανόντες,
<lb rend="displayNum" n="235" />ὃς δὲ τυπεὶς ἐλέλικτο χαρασσομένου κενεῶνος, 
<lb rend="displayNum" n="236" />ἄλλος ὑπέρ δαπέδοιο χυτῇ κεκύλιστο κονίῃ,
<lb rend="displayNum" n="237" />ἄλλος ἐπεστήρικτο παρ᾽ ὀμφαλόν, ὃς δ᾽ ἐπὶ γαίῃ
<lb rend="displayNum" n="238" />ἀνέρος ἀσπαίροντος ἐπεσκίρτησε καρήνῳ,
<lb rend="displayNum" n="239" />ὃς δέ πεσὼν ἰάχησε τετυμμένος ἀνθερεῶνα,
<lb rend="displayNum" n="240" />καὶ πόδας ἀμφελέλιξεν ἔχων ὀρχηθμὸν ὀλέθρου: 
<lb rend="displayNum" n="241" />πρηνὴς δ᾽ ἄλλος ἔκειτο, καὶ ὡς κοτέων ὀλετῆρι
<lb rend="displayNum" n="242" />εὐρυχανὴς ἔσφιγξε μεμηνότι γαῖαν ὀδόντι.
<lb rend="displayNum" n="243" />ἄλλου βαλλομένοιο τανυγλώχινι σιδήρῳ
<lb rend="displayNum" n="244" />λευκὸς ἀκοντιστῆρι χιτὼν ἐρυθαίνετο λύθρῳ:
<lb rend="displayNum" n="245" />ἄλλου μαρναμένοιο τιταινομένων ἀπὸ τόξων 
<lb rend="displayNum" n="246" />αἱμοβαφὴς πτερόεντι χαράσσετο μηρὸς ὀιστῷ.
</p><p><lb rend="displayNum" n="247" />καί τις ἑὴν σάλπιγγα μάτην περὶ χεῖλος ἐρείσας
<lb rend="displayNum" n="248" />ἐχθρὸς ἀνὴρ κελάδησεν ἐγερσιμόθου μέλος ἠχοῦς,
<lb rend="displayNum" n="249" />ὀκναλέον φύξηλιν ἑὸν στρατὸν εἰς μόθον ἕλκων.
<lb rend="displayNum" n="250" />οἱ δὲ βοῆς ἀίοντες ἐπὶ κλόνον ἔρρεον Ἰνδοί. 
<lb rend="displayNum" n="251" />θαρσαλέοι δ᾽ ἥψαντο παλιννόστοιο κυδοιμοῦ
<lb rend="displayNum" n="252" />αἰδόμενοι βασιλῆι φανήμεναι ἔκτοθι νίκης.
</p><p><lb rend="displayNum" n="253" />καὶ πολέες στεφανηδὸν ἀπόσσυτον εἰν ἑνὶ χώρῳ
<lb rend="displayNum" n="254" />Αἰακὸν εὐθώρηκες ἐκυκλώσαντο μαχηταί.
<pb id="v.2.p.190" />
<lb rend="displayNum" n="255" />αὐτὰρ ὁ μέσσος ἔην βεβιημένος, οὐ τρυφαλείῃ, 
<lb rend="displayNum" n="256" />οὐ πίσυνος σακέεσσι καὶ οὐ θώρηκι κυδοιμοῦ:
<lb rend="displayNum" n="257" />ἀλλά ἑ πατρῴοις πεπυκασμένον ἀντὶ σιδήρου
<lb rend="displayNum" n="258" />ἀρρήκτοις νεφέεσσιν ὅλον πύργωσεν Ἀθήνη,
<lb rend="displayNum" n="259" />οἶς πάρος ἀβρέκτοιο κατέσβεσεν αὐχμὸν ἀρούρης
<lb rend="displayNum" n="260" />διψαλέην ἐπὶ γαῖαν ἄγων βιοτήσιον ὕδωρ 
<lb rend="displayNum" n="261" />Ζηνὸς ἐπομβρήσαντος, ἀμαλλοτόκοιο δὲ γαίης
<lb rend="displayNum" n="262" />αὔλακες εὐώδινες ἐνυμφεύθησαν ἀρότρῳ:
<lb rend="displayNum" n="263" />καὶ μέσος ἀντιβίων κυκλούμενος ἔνθεος ἀνὴρ
<lb rend="displayNum" n="264" />τοὺς μέν ἀπηλοίησε θοῷ δορί, τοὺς δὲ μαχαίρῃ,
<lb rend="displayNum" n="265" />τοὺς δὲ λίθοις κραναοῖσι: πέδον δ᾽ ἐρυθαίνετο λύθρῳ 
<lb rend="displayNum" n="266" />Ἰνδῶν κτεινομένων, καὶ ἀκαμπέος ἀνέρος αἰχμῇ
<lb rend="displayNum" n="267" />κεῖτο πολυσπερέων νεκύων χύσις, ὦν ὁ μὲν αὐτῶν
<lb rend="displayNum" n="268" />ἡμιθανὴς ἤσπαιρεν, ὁ δὲ χθόνα ποσσὶν ἀράσσων
<lb rend="displayNum" n="269" />ὕπτιος αὐτοκύλιστος ὁμίλεε γείτονι πότμῳ:
<lb rend="displayNum" n="270" />καὶ δαπέδῳ στείνοντο, νέκυς δ᾽ ἐπερείδετο νεκρῷ 
<lb rend="displayNum" n="271" />κεκλιμένῳ μετρηδόν, ἀπ᾽ ἀρτιτόμοιο δὲ λαιμοῦ
<lb rend="displayNum" n="272" />ψυχρὸν ἐρευθιόωντι δέμας θερμαίνετο λύθρῳ:
<lb rend="displayNum" n="273" />καὶ φόνος ἄσπετος ἦεν, ἐπασσυτέρων δὲ πεσόντων
<lb rend="displayNum" n="274" />γαῖα κελαινιόωσα κατάρρυτος αἵματος ὁλκῷ,
<lb rend="displayNum" n="275" />υἱέας οἰκτείρουσα, χαραδραίῃ φάτο φωνῇ: 
</p><p><lb rend="displayNum" n="276" /><q direct="unspecified">υἱὲ Διὸς ζείδωρε μιαιφόνε—καὶ γὰρ ἀνάσσεις
<lb rend="displayNum" n="277" />ὄμβρου καρποτόκοιο καὶ αἱμαλέου νιφετοῖο,—
<lb rend="displayNum" n="278" />ὄμβρῳ μὲν γονόεσσαν ὅλην ἐδίηνας ἀλωὴν
<lb rend="displayNum" n="279" />Ἑλλάδος, Ἰνδῴην δὲ κατέκλυσας αὔλακα λύθρῳ,
<lb rend="displayNum" n="280" />ὁ πρὶν ἀμαλλοφόρος, θανατηφόρος: ἀγρονόμοις μὲν 
<lb rend="displayNum" n="281" />σὸς νιφετὸς στάχυν εὗρε, σὺ δὲ στρατὸν ἔθρισας Ἰνδῶν
<lb rend="displayNum" n="282" />ἀνέρας ἀμώων ἅτε λήιον: ἀμφότερον δὲ
<lb rend="displayNum" n="283" />ἐκ Διὸς ὄμβρον ἄγεις, ἐξ Ἄεος αἵματι νίφεις.</q>
<pb id="v.2.p.192" />
</p><p><lb rend="displayNum" n="284" />τοῖα μὲν ἔννεπε Γαῖα φερέσβιος. ἀλλὰ Κρονίων
<lb rend="displayNum" n="285" />οὐρανόθεν κελάδησε, καὶ Αἰακὸν εἰς φόνον Ἰνδῶν 
<lb rend="displayNum" n="286" />βρονταίοις πατάγοισι Διὸς προκαλίζετο σάλπιγξ.
<lb rend="displayNum" n="287" />καί τις ἐν ἀντιβίοισιν ἐς Αἰακὸν ὄμμα τανύσσας
<lb rend="displayNum" n="288" />πέμπε βέλος, καὶ βαιόν ὅσον χροὸς ἄκρον ἀμύξαι,
<lb rend="displayNum" n="289" />μηρὸν ἐπιγράψαντα παρέτραπεν ἰὸν Ἀθήνη.
<lb rend="displayNum" n="290" />μάρνατο δ᾽ εἰσέτι μᾶλλον ἀνώδυνος εἰς μέσον Ἰνδῶν 
<lb rend="displayNum" n="291" />Αἰακὸς ἀστήρικτος, ἐπεὶ βέλος ἥπτετο μηροῦ,
<lb rend="displayNum" n="292" />λεπτὸς ὄνυξ ἅτε φωτός, ὅτε χροὸς ἄκρα χαράξῃ.
</p><p><lb rend="displayNum" n="293" />καί τις ἀνὴρ ἀκίχητος ἐχάζετο πεζὸς ὁδίτης
<lb rend="displayNum" n="294" />ἴχνεσιν ὠκυτέροισι, καὶ ἤθελε γείτονα λόχμην
<lb rend="displayNum" n="295" />δύμεναι, ἧχι πάροιθεν ἐκεύθετο: τὸν δὲ διώκων 
<lb rend="displayNum" n="296" />εἰς δρόμον ἡνιόχευε ποδήνεμον ἵππον Ἐρεχθεύς:
<lb rend="displayNum" n="297" />ἀλλ᾽ ὅτε τόσσον ἔμαρψεν, ὅσον προμάχοιο βαλόντος
<lb rend="displayNum" n="298" />ἔγχεος ἱπταμένοιο τιταίνεται ὄρθιος ὁρμή,
<lb rend="displayNum" n="299" />δὴ τότε οἱ μετὰ νῶτα βαλὼν ἀντώπιος ἔστη
<lb rend="displayNum" n="300" />πεζὸς ἀνήρ, ἱππῆα δεδεγμένος: αὐτὰρ ὁ κάμψας 
<lb rend="displayNum" n="301" />ὀκλαδὸν ἐστήριξεν ἀριστερὸν ἴχνος ἀρούρῃ
<lb rend="displayNum" n="302" />λοξὸς ἐπὶ πλευρῇσιν, ὀπισθοτόνοιο δὲ ταρσοῦ
<lb rend="displayNum" n="303" />ἴχνιον ἠέρταζε μετάρσιον, ὀρθὰ τιταίνων
<lb rend="displayNum" n="304" />δεξιτεροῦ ποδὸς ἄκρα πεπηγότα δάκτυλα γαίῃ,
<lb rend="displayNum" n="305" />Ἰνδικὸν ἑπταβόειον ἔχων σάκος, εἰκόνα πύργου, 
<lb rend="displayNum" n="306" />γυμνὸν ἔχων ξίφος ὀξύ: προϊσχόμενος δὲ προσώπου
<lb rend="displayNum" n="307" />ἀσπίδα χαλκεόνωτον ἐπέδραμεν Ἰνδὸς ἀγήνωρ,
<lb rend="displayNum" n="308" />ἢ θανέειν ἤ φῶτα βαλεῖν ἤ πῶλον ἐλάσσαι
<lb rend="displayNum" n="309" />ἄορι τολμήεντι: καὶ ὀμφαλόεντι σιδήρῳ
<lb rend="displayNum" n="310" />δόχμιος ἀντικέλευθον ἀνακρούσας γένυν ἵππου 
<lb rend="displayNum" n="311" />πεζὸς ἐὼν ἐτίναξεν ὑπέρτερον ἡνιοχῆα:
<lb rend="displayNum" n="312" />καὶ νύ εἰς χθόνα ῥῖψεν ἀμήτορος ἀστὀν Ἀθήνης,
<lb rend="displayNum" n="313" />ἀλλά μιν ἔγχεϊ νύξε παρ᾽ ὀμφαλὸν ἄκρον Ἐρεχθεὺς
<lb rend="displayNum" n="314" />καὶ φονίῳ μέσον ἄνδρα πεπαρμένον ὀξέι χαλκῷ
<lb rend="displayNum" n="315" />εἰς πέδον ἠκόντιζεν: ὁ δὲ στροφάδεσσιν ἐρωαῖς 
<pb id="v.2.p.194" />
<lb rend="displayNum" n="316" />ἠερόθεν προκάρηνος ἐπωλίσθησε κονίῃ
<lb rend="displayNum" n="317" />κρᾶτα κυβιστητῆρα φέρων βητάρμονι παλμῷ.
<lb rend="displayNum" n="318" />τὸν δὲ λιπὼν σπαίροντα, μετατρέψας δρόμον ἵππου,
<lb rend="displayNum" n="319" />ἄλλοις δυσμενέεσσιν ἐπέχραεν ἀστὸς Ἀθήνης.
<lb rend="displayNum" n="320" /><gap />κυκλώσας ἑὰ τόξα, καὶ ἁπλώσας ἐπὶ νευρὴν 
<lb rend="displayNum" n="321" />ὄρθιον ἀκροτάτου τετανυσμένον ἄχρι σιδήρου
<lb rend="displayNum" n="322" />εἰς σκοπὸν εἷλκε βέλεμνον: ἀριστοτόκῳ δ᾽ ἐπὶ νύμφῃ
<lb rend="displayNum" n="323" />νίκης ἐλπίδα πᾶσαν ἐπέτρεπε Καλλιοπείῃ.
<lb rend="displayNum" n="324" />ἐννέα μὲν προέηκε τανυγλώχινας ὀιστούς,
<lb rend="displayNum" n="325" />ἐννέα δ᾽ ἄνδρας ἔπεφνεν: ἔην δέ τις ἶσος ἀριθμὸς 
<lb rend="displayNum" n="326" />πεμπομένοις βελέεσσι καὶ ὀλλυμένοισι μαχηταῖς:
<lb rend="displayNum" n="327" />ὧν ὁ μὲν ἄκρα μέτωπα διέσχισεν ἰὸς ἀλήτης,
<lb rend="displayNum" n="328" />ὃς δὲ δασυστέρνοιο κατέγραψεν ἄντυγα μαζοῦ,
<lb rend="displayNum" n="329" />ἄλλος ὑπὲρ λαγόνων, ἕτερος δ᾽ ἐπὶ νηδύι πίπτων
<lb rend="displayNum" n="330" />μεσσατίῃ πεφόρητο χαρασσομένου κενεῶνος, 
<lb rend="displayNum" n="331" />ὃς δὲ διὰ πλευροῖο διέδραμεν, ὅς δὲ φυγόντος
<lb rend="displayNum" n="332" />ὀρθὸς ἀελλήεντι ποδῶν ἐνεπήγνυτο ταρσῷ
<lb rend="displayNum" n="333" />καὶ χθονίῳ σφήκωσεν ὁμοζεύκτῳ πόδα δεσμῷ.
<lb rend="displayNum" n="334" />ἠνεμόεν δὲ βέλεμνον ἀνείρυσεν: ἐκ δὲ φαρέτρης
<lb rend="displayNum" n="335" />ἄλλου πεμπομένοιο κατέδραμεν ἄλλος ἐπ᾽ ἄλλῳ 
<lb rend="displayNum" n="336" />ἠερίῃ στροφάλιγγι κατάσσυτος ὄμβρος ὀιστῶν.
<lb rend="displayNum" n="337" />ὡς δ᾽ ὅτε χαλκείῳ τις ἐπ᾽ ἄκμονι χαλκὸν ἐλαύνων
<lb rend="displayNum" n="338" />ἀκαμάτῳ ῥαιστῆρι πυρίβρομον ἦχον ἰάλλει,
<lb rend="displayNum" n="339" />τύπτων γείτονα μύδρον, ἀποθρῴσκουσι δὲ πολλοὶ
<lb rend="displayNum" n="340" />ἁλλόμενοι σπινθῆρες ἀρασσομένοιο σιδήρου, 
<lb rend="displayNum" n="341" />ἠέρα θερμαίνοντες, ἀμοιβαίῃσι δὲ ῥιπαῖς
<lb rend="displayNum" n="342" />ὅς μὲν ἔην προκέλευθος, ὁ δὲ σχεδόν, ἅλλος ὀρούσας
<lb rend="displayNum" n="343" />ἄλλον ἔτι θρῴσκοντα κιχάνεται αἴθοπι παλμῷ:
<lb rend="displayNum" n="344" />ὣς ὅ γε τοξεύων στρατιὴν ἀντώπιον Ἰνδῶν
<lb rend="displayNum" n="345" />μαρναμένων ἐκέδασσεν ἀλωφήτων ἀπὸ τόξων, 
<lb rend="displayNum" n="346" />κτείνων ἄλλοθεν ἄλλον ἐπασσυτέροισι βελέμνοις.
<lb rend="displayNum" n="347" />μεσσατίης δὲ φάλαγγος ἀλευαμένης νέφος ἰῶν
<pb id="v.2.p.196" />
<lb rend="displayNum" n="348" />χῶρος ἐγυμνώθη, κεραῆς ἴνδαλμα Σελήνης,
<lb rend="displayNum" n="349" />ἀμφιφαής ὅτε βαιὸν ἀποστίλβουσα κεραίης
<lb rend="displayNum" n="350" />ἄκρα διαπλήσασα δύω νεοφεγγέος αἴγλης 
<lb rend="displayNum" n="351" />κεκλιμέναις ἀκτῖσι μέσον κύκλοιο χαράσσει,
<lb rend="displayNum" n="352" />δίζυγι κεκριμένῳ μαλακῷ πυρί: μεσσατίης δὲ
<lb rend="displayNum" n="353" />γυμνὰ χαρασσομένης ἔτι φαίνετο κύκλα Σελήνης.
</p><p><lb rend="displayNum" n="354" />οὐδὲ μάχης ἀπέληγε συναιχμάζων Διονύσῳ
<lb rend="displayNum" n="355" />Αἰακὸς ἀπτοίητος, ἐβακχεύθη δὲ κυδοιμῷ 
<lb rend="displayNum" n="356" />κτείνων ἔνθα καὶ ἔνθα: καὶ ἐκ πεδίοιο διώκων
<lb rend="displayNum" n="357" />εἰς προχοὰς ποταμοῖο μετήγαγε λαὸν ἀλήτην.
<lb rend="displayNum" n="358" />συμφερτοὶ δ᾽ ἕνα μοῦνον ἐκυκλώσαντο μαχηταὶ
<lb rend="displayNum" n="359" />τυπτόμενον ξιφέεσσι καὶ οὐκ ἀλέγοντα μαχαίρης,
<lb rend="displayNum" n="360" />οὐ βέλεος πτερόεντος: ἐπασσυτέρῃσι δὲ ῥιπαῖς 
<lb rend="displayNum" n="361" />κυανέης ἤμησε σιδήρεα λήια χάρμης
<lb rend="displayNum" n="362" />κραιπνὸς ἀνὴρ καὶ πᾶσιν ἐμάρνατο, τοὺς μὲν ἐπ᾽ ὄχθαις,
<lb rend="displayNum" n="363" />τοὺς δὲ κάτω ποταμοῖο μαχήμονι χειρὶ δαΐζων:
<lb rend="displayNum" n="364" />καὶ νεκύων ἔπλησεν ὅλον ῥόον: ὀλλυμένων δὲ
<lb rend="displayNum" n="365" />αἵματι μορμύρων ἐρυθαίνετο λευκὸς Ὑδάσπης. 
<lb rend="displayNum" n="366" />καί τις ἀνήρ προμάχοιο φυγὼν ἀνεμώδεα ῥιπὴν
<lb rend="displayNum" n="367" />κύμβαχος αὐτοκύλιστος ἐπωλίσθησε ῥεέθρῳ,
<lb rend="displayNum" n="368" />καὶ πολὺς ἀρτιδάικτος ἀκοντιστῆρι σιδήρῳ
<lb rend="displayNum" n="369" />σύρετο κυματόεντι νέκυς πεφορημένος ὁλκῷ
<lb rend="displayNum" n="370" />οἰδαλέοις μελέεσσιν: ὑποβρυχίοιο δὲ λύθρου 
<lb rend="displayNum" n="371" />νηιάδες λούσαντο δαφοινήεντι ῥεέθρῳ,
<lb rend="displayNum" n="372" />καὶ φονίαις λιβάδεσσιν ἐφοινίχθη μέλαν ὕδωρ.
<lb rend="displayNum" n="373" />πολλοὶ δ᾽ ἐν προχοῇσιν ἀπορρίψαντες ἀκωκὴν
<lb rend="displayNum" n="374" />ἱκεσίην ἀνέφαινον ἀτευχέες, ὅς μὲν ἐπ᾽ ὄχθαις,
<lb rend="displayNum" n="375" />ὃς δὲ παρὰ ψαμάθοις τετανυσμένος, ὅς δ᾽ ἐπὶ γαίῃ 
<lb rend="displayNum" n="376" />ὄρθιος ὀκλάζων, κυρτούμενον αὐχένα κάμπτων:
<lb rend="displayNum" n="377" />ἀλλὰ λιτὰς ἀπέειπεν ἄνω νεύοντι προσώπῳ
<lb rend="displayNum" n="378" />Αἰακὸς ἀντιβίοισιν ἀκαμπέα μῆνιν ἀέξων:
<pb id="v.2.p.198" />
<lb rend="displayNum" n="379" />αἰχμητὴν δ᾽ ἀσίδηρον ἔτι ψαύοντα λιτάων
<lb rend="displayNum" n="380" />οὐχ ἕνα μοῦνον ἔπεφνε Λυκάονα, δυσμενέας δὲ 
<lb rend="displayNum" n="381" />χερσὶν ἀθωρήκτοισι κυλινδομένους ἐπὶ γαίῃ
<lb rend="displayNum" n="382" />νηρίθμους κεράιζε, ῥόον ποταμοῖο μιαίνων:
<lb rend="displayNum" n="383" />καὶ πολὺν Ἀστεροπαῖον ἐδέξατο νεκρὸν Ὑδάσπης.
</p><p><lb rend="displayNum" n="384" />Οὐδ᾽ ἀθεεὶ πολέμιζε καὶ Αἰακός: ἀντιβίους γάρ,
<lb rend="displayNum" n="385" />ὡς γενέτης Πηλῆος, ἔσω ποταμοῖο δαΐζων 
<lb rend="displayNum" n="386" />ἰκμαλέον μόθον εἶχε καὶ ὑδατόεσσαν Ἐνυώ,
<lb rend="displayNum" n="387" />οἷα προθεσπίζων ποταμοῦ περὶ χεῦμα Καμάνδρου
<lb rend="displayNum" n="388" />φύλοπιν ἡμιτέλεστον ἐπεσσομένην Ἀχιλῆι:
<lb rend="displayNum" n="389" />καὶ μόθον υἱωνοῖο μόθος μαντεύσατο πάππου.
</p><p><lb rend="displayNum" n="390" />καί τις ἐνὶ προχοῇσιν ἀσάμβαλος ἴαχε Νύμφη 
<lb rend="displayNum" n="391" />νηιὰς ἀκρήδεμνος ὑπερκύψασα ῥοάων:
</p><p><lb rend="displayNum" n="392" /><q direct="unspecified">Νηιάδων ὁμόφυλε, Διιπετὲς αἷμα κομίζων,
<lb rend="displayNum" n="393" />ἁγνὸν ὕδωρ ἐλέαιρε Διιπετέος ποταμοῖο.
<lb rend="displayNum" n="394" />ἄρκιον Ἰνδὸν ὄλεσσε τεὸν δόρυ: παύεο Νύμφαις
<lb rend="displayNum" n="395" />δάκρυα Νηιάδεσσιν ἀδακρύτοισιν ἐγείρων: 
<lb rend="displayNum" n="396" />νηιὰς ὑδατόεσσα καὶ ὑμετέρη πέλε μήτηρ:
<lb rend="displayNum" n="397" />κούρην γὰρ ποταμοῖο τεὴν Αἴγιναν ἀκούω.
<lb rend="displayNum" n="398" />μνώεο, τίς σε λόχευσε, καὶ οὐκέτι χεῦμα μιαίνεις.
<lb rend="displayNum" n="399" />ἵξομαι εἰς ῥόον ἄλλον ἀκήρατον, εἰς ἄλα βαίνω.
<lb rend="displayNum" n="400" />καί με θαλασσαίη δέχεται Θέτις: ἀλλὰ μελέσθω 
<lb rend="displayNum" n="401" />αἱματόεις ῥόος οὗτος Ἐρινύι καὶ Διονύσῳ.</q>
</p></div1></body></text></TEI.2>