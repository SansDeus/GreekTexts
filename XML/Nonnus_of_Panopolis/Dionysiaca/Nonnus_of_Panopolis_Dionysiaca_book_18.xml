<?xml version="1.0" encoding="utf-8"?>
<TEI.2><text><body><div1 type="book" n="18" org="uniform" sample="complete">
<pb id="v.2.p.62" />
<head><lb rend="displayNum" n="1" />ὀκτωκαιδεκάτῳ Στάφυλος καὶ Βότρυς ἱκάνει,
<lb rend="displayNum" n="2" />εἰς θαλίην καλέοντες ὀρίδρομον υἷα Θυώνης.</head>
<p><lb rend="displayNum" n="1" />ἤδη δὲ πτερόεσσα πολύστομος ἵπτατο Φήμη
<lb rend="displayNum" n="2" />Ἀσσυρίης στίχα πᾶσαν ὑποτροχόωσα πολήων,
<lb rend="displayNum" n="3" />οὔνομα κηρύσσουσα κορυμβοφόρου Διονύσου,
<lb rend="displayNum" n="4" />καὶ θρασὺν Ἰνδὸν Ἄρηα καὶ ἀγλαόβοτρυν ὀπώρην.
</p><p><lb rend="displayNum" n="5" />καὶ Στάφυλος Σατύρων στρατιὴν ἀσίδηρον ἀκούων 
<lb rend="displayNum" n="6" />ὄργιά τ᾽ ἀμπελόεντα καὶ Εὔια θύσθλα Λυαίου
<lb rend="displayNum" n="7" />Βάκχον ἰδεῖν μενέαινε: καὶ υἱέα Βότρυν ἐπείγων
<lb rend="displayNum" n="8" />κοίρανος Ἀσσυρίων ἀνεμώκεος ὑψόθι δίφρου
<lb rend="displayNum" n="9" />ἤντετο βοτρυόεντι παρερχομένῳ Διονύσῳ.
<lb rend="displayNum" n="10" />τὸν μέν ἰδὼν ἐπιόντα καὶ ἀργυρόκυκλον ἀπήνην 
<lb rend="displayNum" n="11" />πορδαλίων τε λέπαδνα καὶ ἡνία φαιδρὰ λεόντων
<lb rend="displayNum" n="12" />βότρυς ἀκερσικόμης ἀνεσείρασεν ἅρμα τοκῆος:
<lb rend="displayNum" n="13" />καὶ Στάφυλος σκηπτοῦχος ἑοῦ κατεπήλατο δίφρου
<lb rend="displayNum" n="14" />πορδαλίων στατὸν ἴχνος ὀπιπεύων Διονύσου:
<lb rend="displayNum" n="15" />καὶ ποδὸς ὀκλάζοντος ἐπὶ χθονὸς ἴχνος ἐρείδων, 
<lb rend="displayNum" n="16" />θαλλὸν ἐλαιήεντα θεουδέι χειρὶ τιταίνων<gap />
<lb rend="displayNum" n="17" />καὶ φιλίῳ Διόνυσον ἄναξ μειλίξατο μύθῳ:
</p><p><lb rend="displayNum" n="18" /><q direct="unspecified">πρὸς Διὸς ἱκεσίοιο, τεοῦ, Διόνυσε, τοκῆος,
<lb rend="displayNum" n="19" />πρὸς Σεμέλης θεόπαιδος, ἐμὸν μὴ παῖδα παρέλθῃς.
<pb id="v.2.p.64" />
<lb rend="displayNum" n="20" />ἔκλυον, ὡς ὑπέδεκτο τεὸν γενετῆρα Λυκάων, 
<lb rend="displayNum" n="21" />αὐτὸν ὁμοῦ μακάρεσσι, καὶ υἱέα χειρὶ δαΐξας
<lb rend="displayNum" n="22" />Νύκτιμον ἀγνώσσοντι τεῷ παρέβαλλε τοκῆι,
<lb rend="displayNum" n="23" />καὶ Διὶ παμμεδέοντι μιῆς ἔψαυσε τραπέζης,
<lb rend="displayNum" n="24" />Ἀρκαδίης παρὰ πέζαν: ὑπὲρ Σιπύλου δὲ καρήνων
<lb rend="displayNum" n="25" />Τάνταλος, ὡς ἐνέπουσι, τεὸν ξείνισσε τοκῆα, 
<lb rend="displayNum" n="26" />δαιτρεύσας δ᾽ ἑὸν υἷα θεοῖς παρέθηκεν ἐδωδήν:
<lb rend="displayNum" n="27" />καὶ Πέλοπος πλατὺν ὦμον, ὅσον θοινήσατο Δηώ,
<lb rend="displayNum" n="28" />μορφώσας ἐλέφαντι, νόθῳ τεχνήμονι κόσμῳ,
<lb rend="displayNum" n="29" />υἱέα δαιτρευθέντα πάλιν ζώγρησε Κρονίων,
<lb rend="displayNum" n="30" />ἔμπαλιν ἀλλήλοις μεμερισμένα γυῖα συνάπτων. 
<lb rend="displayNum" n="31" />ἀλλὰ τί σοι, Διόνυσε, Λυκάονα παιδοφονῆα
<lb rend="displayNum" n="32" />ξεινοδόκον μακάρων, καὶ Τάνταλον ἠεροφοίτην
<lb rend="displayNum" n="33" />νεκταρέων ὀνόμηνα δολόφρονα φῶρα κυπέλλων,
<lb rend="displayNum" n="34" />δήιον ἀμβροσίης καἰ νέκταρος ἄνδρα πιφαύσκων;
<lb rend="displayNum" n="35" />Ζῆνα καὶ Ἀπόλλωνα μιῇ ξείνισσε Μακελλώ <note n="1" place="unspecified" anchored="yes">τραπέζῃ σεεμς το ηαϝε ενδεδ τηε λινε, ανδ ανοτηερ, ενδινγ Μακελλώ, ξονταινεδ δεταιλς.</note>... 
<lb rend="displayNum" n="36" />καὶ Φλεγύας ὅτε πάντας ἀνερρίζωσε θαλάσσῃ
<lb rend="displayNum" n="37" />νῆσον ὅλην τριόδοντι διαρρήξας ἐνοσίχθων,
<lb rend="displayNum" n="38" />ἀμφοτέρας ἐφύλαξε καὶ οὐ πρήνιξε τριαίνῃ.
<pb id="v.2.p.66" />
<lb rend="displayNum" n="39" />καὶ σύ, φέρων μίμημα τεοῦ ξενίοιο τοκῆος,
<lb rend="displayNum" n="40" />εἰς μίαν ἠριγένειαν ἐμῶν ἐπίβηθι μελάθρων: 
<lb rend="displayNum" n="41" />δὸς χάριν ἀμφοτέροις, καὶ Βότρυϊ καἰ γενετῆρι.</q>
</p><p><lb rend="displayNum" n="42" />ὥς εἰπὼν παρέπεισεν: ἑῷ δ᾽ ἐποχήσατο δίφρῳ.
<lb rend="displayNum" n="43" />ὀλβίζων ἑὸν οἶκον, ἐφεσπομένου Διονύσου:
<lb rend="displayNum" n="44" />καὶ θρασὺς ἱππείην ἀνεκούφισε Βότρυς ἱμάσθλην,
<lb rend="displayNum" n="45" />ταυρείην δ᾽ ἑλικηδὸν ἐρημάδα πέζαν ὁδεύων 
<lb rend="displayNum" n="46" />ἤλασε πάτριον ἅρμα, καὶ ἡγεμόνευε Λυαίῳ
<lb rend="displayNum" n="47" />Ἀσσυρίην ἐπὶ γαῖαν: ἐπαυχενίοις δὲ λεπάδνοις
<lb rend="displayNum" n="48" />χρύσεα Μυγδονίοιο δεδεγμένος ἡνία διφρου
<lb rend="displayNum" n="49" />ἡνίοχος Βρομίοιο Μάρων, ἀκόρητος ἱμάσθλης
<lb rend="displayNum" n="50" />θηρονόμου μάστιγος ἀφειδέα ῥοῖζον ἰάλλων, 
<lb rend="displayNum" n="51" />πορδαλίων ἤλαυνεν ἀελλήεσσαν ἀπήνην:
<lb rend="displayNum" n="52" />καὶ Σάτυροι προθέοντες ἀνεκρούσαντο χορείην,
<lb rend="displayNum" n="53" />ἀμφιπερισκαίροντες ὀρίδρομον ἄρμα Λυαίου:
<lb rend="displayNum" n="54" />πολλὴ δ᾽ ἔνθα καἰ ἔνθα φιλάνθεμος ἔτρεχε Βάκχη
<lb rend="displayNum" n="55" />δύσβατον οἶμον ἔχουσα βατῷ ποδί, καἰ πτύχα πέτρης 
<lb rend="displayNum" n="56" />στεινὴν κλιμακόεσσαν ἐμέτρεεν ὠκέι ταρσῷ,
<lb rend="displayNum" n="57" />καὶ παλάμῃ κροτάλιζε καὶ εὐρύθμοισι πεδίλοις,
<lb rend="displayNum" n="58" />μόχθον ὑποκλέπτουσα βαθυκρήμνοιο κελεύθου,
<lb rend="displayNum" n="59" />οἰστρομανής: καὶ Πᾶνες ἐθήμονος ὑψόθι πέτρης
<lb rend="displayNum" n="60" />ποσσὶν ἐυκνήμισιν ἐπωρχήσατο κονίῃ, 
<lb rend="displayNum" n="61" />ἀστιβέος πρηῶνα διαστείχοντες ἐρίπνης.
</p><p><lb rend="displayNum" n="62" />ἀλλ᾽ ὅτε νισσομένοισι φάνη βασιλήιος αὐλὴ
<lb rend="displayNum" n="63" />τηλεφανὴς στίλβουσα λίθων ἑτερόχροϊ κόσμῳ,
<lb rend="displayNum" n="64" />εὐχαίτης τότε Βότρυς ὄχον πατρῷον ἐάσας
<lb rend="displayNum" n="65" />εἰς δόμον ὠκυπέδιλος ἔβη, προκέλευθος ὁδίτης, 
<lb rend="displayNum" n="66" />ἐντύνων ἅμα πάντα, φιλοστόργῳ δὲ μενοινῇ 
<lb rend="displayNum" n="68" />ὥπλισε πιαλέης ἑτερότροπα δεῖπνα τραπέζης. 
<pb id="v.2.p.68" />
</p><p><lb rend="displayNum" n="67" />ὄφρα μέν εἰσέτι Βότρυς ἐκόσμεε δαῖτα Λυαίῳ, 
<lb rend="displayNum" n="69" />τόφρα δὲ ποικιλόδωρος ἄναξ ἐπεδείκνυε Βάκχῳ 
<lb rend="displayNum" n="70" />κάλλεα τεχνήεντα λιθοστρώτοιο μελάθρου, 
<lb rend="displayNum" n="71" />τῶν ἄπο μαρμαρέη πολυδαίδαλος ἔρρεεν αἴγλη,
<lb rend="displayNum" n="72" />σύγχροος ἠελίοιο καὶ ἀντιτύποιο σελήνης:
<lb rend="displayNum" n="73" />τοῖχοι δ᾽ ἀργυρέοισιν ἐλευκαίνοντο μετάλλοις,
<lb rend="displayNum" n="74" />καὶ μερόπων σπινθῆρας ἐπαστράπτουσα προσώπῳ
<lb rend="displayNum" n="75" />λύχνις ἔην, λύχνοιο φερώνυμος: εἶχε καἰ αὐτὴν 
<lb rend="displayNum" n="76" />οἶκος ἐρευθιόωντι κεκασμένος αἴθοπι πέτρῳ
<lb rend="displayNum" n="77" />οἰνωπὴν ἀμέθυστον ἐρειδομένην ὑακίνθῳ:
<lb rend="displayNum" n="78" />αὐγὴν δ᾽ αἰθαλόεσσαν ἀπέπτυεν ὠχρὸς ἀχάτης,
<lb rend="displayNum" n="79" />καἰ φολίδων στικτοῖσι τύποις ἀμάρυσσεν ὀφίτης:
<lb rend="displayNum" n="80" />Ἀσσυρίη δὲ μάραγδος ἀνήρυγεν ἔγχλοον αἴγλην. 
<lb rend="displayNum" n="81" />κιονέῃ δὲ φάλαγγι περιστρωθέντα μελάθρων
<lb rend="displayNum" n="82" />χρύσεα δουρατέης ἐρυθαίνετο νῶτα καλύπτρης
<lb rend="displayNum" n="83" />ἀφνειοῖς ὀρόφοισι: πολυσχιδέων δέ μετάλλων
<lb rend="displayNum" n="84" />φαιδρὸν ἐυψήφιδι πέδον ποικίλλετο τέχνῃ:
<lb rend="displayNum" n="85" />καὶ πυλεὼν περίμετρος ἐυγλύπτῳ τινὶ δούρῳ 
<lb rend="displayNum" n="86" />λεπτοφυῆ τύπον εἶχε νεοπρίστων ἐλεφάντων.
</p><p><lb rend="displayNum" n="87" />τοῖα γέρων σκηπτοῦχος ἐδείκνυε μάρτυρι Βάκχῳ:
<lb rend="displayNum" n="88" />καὶ μόγις ἴχνος ἔκαμψεν ἔσω θεοδέγμονος αὐλῆς
<lb rend="displayNum" n="89" />χειρὸς ἔχων Διόνυσον: ὁ δὲ βραδυπειθέι ταρσῷ
<lb rend="displayNum" n="90" />πλαζομένην ἑλικηδὸν ἑὴν ἐτίταινεν ὀπωπήν: 
<lb rend="displayNum" n="91" />καὶ θεὸς ἀστερόεσσαν ἐθάμβεεν ἤνοπι κόσμῳ
<lb rend="displayNum" n="92" />ξεινοδόκου βασιλῆος ἰδὼν χρυσήλατον αὐλήν.
</p><p><lb rend="displayNum" n="93" />ἀμφιπόλους δ᾽ οἴστρησεν ἄναξ καὶ δμῶας ἐπείγων,
<lb rend="displayNum" n="94" />ταύρων ζατρεφέων ἀγέλην καὶ πώεα μήλων
<lb rend="displayNum" n="95" />δαιτρεύειν Σατύροισι βοοκραίρου Διονύσου. 
<lb rend="displayNum" n="96" />καὶ Σταφύλου σπεύδοντος ἔην ταχυεργὸς ἀπειλὴ
<pb id="v.2.p.70" />
<lb rend="displayNum" n="97" />δμωσὶν ἀμοιβαίοισιν: ἐπερρώοντο δὲ πολλοὶ
<lb rend="displayNum" n="98" />εἰλαπίνης δρηστῆρες: ἐδαιτρεύοντο δὲ ταῦροι
<lb rend="displayNum" n="99" />καὶ νομάδων ὀίων λιπαραὶ στίχες. ἦν δὲ χορείη:
<lb rend="displayNum" n="100" />καὶ δόμον εὐφόρμιγγα θυώδεες ἔπνεον αὖραι, 
<lb rend="displayNum" n="101" />εὐόδμου δέ πόληος ἀνεκνίσσωσαν ἀγυιάς:
<lb rend="displayNum" n="102" />ἀμφιλαφεῖς δ᾽ ἐμέθυσσαν ὅλον δόμον ἰκμάδες οἴνου.
<lb rend="displayNum" n="103" />κύμβαλα δ᾽ ἐπλατάγησε, παρ᾽ εὐκελάδῳ δὲ τραπέζῃ
<lb rend="displayNum" n="104" />Πανιάδες σύριγγες ἐβόμβεον, ἔβρεμον αὐλοὶ
<lb rend="displayNum" n="105" />συμπλεκέες, καὶ κύκλος ἐριγδούποιο βοείης 
<lb rend="displayNum" n="106" />διχθαδίοις πατάγοισιν ἐπεσμαράγησε μελάθρῳ,
<lb rend="displayNum" n="107" />καὶ κτύπος ἦν κροτάλων ἐπιδόρπιος. ὲν δ᾽ ἄπα μέσσῳ
<lb rend="displayNum" n="108" />οἰνοβαρὴς τρομεροῖο φέρων ποδὸς ἄστατον ὁρμὴν
<lb rend="displayNum" n="109" />ἤιεν ἔνθα καὶ ἔνθα Μάρων, δεδονημένος οἴστρῳ,
<lb rend="displayNum" n="110" />ὄρθιον ἐκ δαπέδοιο παλίσσυτον ἴχνος ἑλίσσων, 
<lb rend="displayNum" n="111" />χεῖρας ἑὰς διδύμων Σατύρων ὑπὲρ ὦμον ἐρείσας
<lb rend="displayNum" n="112" />μεσσοφανής: ἑτέρου δὲ ποδὸς κουφίζετο παλμῷ
<lb rend="displayNum" n="113" />ἀλλοτρίῳ, ξανθωπὸν ἔχων χρόα, μεσσόθι, πέμπων
<lb rend="displayNum" n="114" />πορφυρέας ἀκτῖνας ὅλῳ στίλβοντι προσώπῳ,
<lb rend="displayNum" n="115" />ἀντίτυπον μίμημα Σεληναίῃσι κεραίαις, 
<lb rend="displayNum" n="116" />λαιῇ μὲν νεόδαρτον ἐθήμονος ἔγκυον οἴνου
<lb rend="displayNum" n="117" />αὐχενίῳ ζωστῆρι περίπλοκον ἀσκὸν ἀείρων,
<lb rend="displayNum" n="118" />δεξιτερῇ δὲ κύπελλον: ἐκυκλώσαντο δὲ Βάκχαι
<lb rend="displayNum" n="119" />γηραλέον σκαίροντα ποδῶν ἑτεραλκέι ταρσῷ,
<lb rend="displayNum" n="120" />οἷα πεσεῖν μέλλοντα τινασσομένοιο καρήνου, 
<lb rend="displayNum" n="121" />οὔ ποτε πεπτηῶτα. μεθυσφαλέες δὲ καὶ αὐτοὶ
<lb rend="displayNum" n="122" />ἀμφίπολοι καὶ δμῶες ἐβακχεύοντο χορείῃ,
<lb rend="displayNum" n="123" />γευσάμενοι πρώτιστον ἀήθεος ἡδέος οἴνου.
</p><p><lb rend="displayNum" n="124" />καὶ Σταφύλου βασιλῆος ἀριστώδινα γυναῖκα
<lb rend="displayNum" n="125" />Βακχιὰς ἀμπελόεσσα Μέθην ἐμέθυσεν ἐέρση: 
<lb rend="displayNum" n="126" />ἡ δὲ καρηβαρέουσα πιεῖν πάλιν ᾔτεε Βάκχας,
<pb id="v.2.p.72" />
<lb rend="displayNum" n="127" />οἰνοδόκον κρητῆρα περισκαίρουσα Λυαίου:
<lb rend="displayNum" n="128" />καὶ κεφαλὴν ἐλέλιζε μετήλυδα δίζυγι παλμῷ,
<lb rend="displayNum" n="129" />ὤμῳ ἐπικλίνουσα κόμην ἑτεραλκέι ῥιπῇ
<lb rend="displayNum" n="130" />ἄστατος, ἔνθα καὶ ἔνθα παλίντροπος: ἀμφὶ δὲ γαίῃ 
<lb rend="displayNum" n="131" />πυκνὰ πεσεῖν μέλλουσαν ὀλισθηροῖσι πεδίλοις
<lb rend="displayNum" n="132" />θυιάδα χερσὶ λαβοῦσα Μέθην ὠρθώσατο Βάκχη.
<lb rend="displayNum" n="133" />καὶ Στάφυλος μεμέθυστο: φιλακρήτῳ δὲ κυπέλλῳ
<lb rend="displayNum" n="134" />βότρυος οἰνωθέντος ἐφοινίσσοντο παρειαί:
<lb rend="displayNum" n="135" />καὶ πάις ἀρτιγένειος ἅμα Σταφύλῳ γενετῆρι 
<lb rend="displayNum" n="136" />ἀπλεκέας πλοκαμῖδας ἀήθεϊ δήσατο κισσῷ
<lb rend="displayNum" n="137" />μιτρώσας στεφανηδόν: ἐπ᾽ ἴχνεσι δ᾽ ἴχνος ἀμείβων
<lb rend="displayNum" n="138" />ποσσὶν ὁμοζήλοισιν ἕλιξ ὠρχήσατο Βότρυς,
<lb rend="displayNum" n="139" />δεξιὸν ἐκ λαιοῖο μετήλυδα ταρσὸν ἑλίσσων:
<lb rend="displayNum" n="140" />καὶ Στάφυλος σκίρτησε ποδῶν βητάρμονι παλμῷ, 
<lb rend="displayNum" n="141" />καμπύλον ἴχνος ἄγων τροχαλῷ κυκλούμενον ὁλκῷ,
<lb rend="displayNum" n="142" />βότρυος ὀρχηστῆρος ἐπ᾽ αὐχένι πῆχυν ἐρείσας:
<lb rend="displayNum" n="143" />καὶ ποτὸν εὐφήμησε χοροπλεκέος Διονύσου
<lb rend="displayNum" n="144" />ἄστατος, ἔνθα καὶ ἔνθα καθειμένα βόστρυχα σείων
<lb rend="displayNum" n="145" />ὤμῳ ἐπαΐσσοντα: μέθη δ᾽ ἐχόρευε καὶ αὐτή. 
<lb rend="displayNum" n="146" />πῆχυν ἐπικλίνουσα καὶ υἱέι καί παρακοίτῃ.
<lb rend="displayNum" n="147" />μεσσατίη Σταφύλου καὶ Βότρυος: ἧ δὲ νοῆσαι
<lb rend="displayNum" n="148" />τερπωλὴν τριέλικτον ὁμοπλέκτοιο χορείης.
<lb rend="displayNum" n="149" />καὶ Πίθος ὠμογέρων, πολιὴν ἀνέμοισι τινάσσων,
<lb rend="displayNum" n="150" />χεύματος ἡδυπότοιο βεβυσμένος ἄχρις ὀδόντων 
<lb rend="displayNum" n="151" />οἰνοβαρὴς ἐχόρευε, μεθυσφαλὲς ἴχνος ἑλίσσων:
<lb rend="displayNum" n="152" />καὶ γλυκεραῖς λιβάδεσσιν ἐρευγομένων ἀπὸ λαιμῶν
<lb rend="displayNum" n="153" />ξανθὴν ἀφριόωσαν ἑὴν λεύκαινεν ὑπήνην.
</p><p><lb rend="displayNum" n="154" />καὶ πίον εἰς ὅλον ἦμαρ: ἀφυσσομένων δὲ κυπέλλων
<lb rend="displayNum" n="155" />ἑσπερίην χθόνα πᾶσαν ὑπόσκιος ἔσκεπεν ὄρφνη 
<lb rend="displayNum" n="156" />ἀκροκελαινιόωσα, καὶ αἰόλα φέγγεϊ λεπτῷ
<pb id="v.2.p.74" />
<lb rend="displayNum" n="157" />ἄστρα καταυγάζων ἐμελαίνετο δίχροος ἀήρ,
<lb rend="displayNum" n="158" />δυομένου Φαέθοντος ὑπὸ σκιοειδέι κώνῳ,
<lb rend="displayNum" n="159" />βαιὸν ὀπισθοκέλευθον ἔχων ἔτι λείψανον Ἠοῦς:
<lb rend="displayNum" n="160" />καὶ ζόφον ἐχλαίνωσεν ἑῷ χροῒ σιγαλέη νὺξ 
<lb rend="displayNum" n="161" />οὐρανὸν ἀστερόεντι διαγράψασα χιτῶνι.
<lb rend="displayNum" n="162" />οἱ δὲ μετὰ κρητῆρα μέθης, μετὰ δεῖπνα τραπέζης
<lb rend="displayNum" n="163" />βότρυς ὁμοῦ γενετῆρι καὶ οἰνοχύτῳ Διονύσῳ
<lb rend="displayNum" n="164" />κεκριμένοι στοιχηδὸν ἐυστρώτων ἐπὶ λέκτρων
<lb rend="displayNum" n="165" />ὕπνου δῶρον ἕλοντο καὶ ὡμίλησαν ὀνείροις. 
</p><p><lb rend="displayNum" n="166" />ἀλλ᾽ ὅτε δὴ ῥοδέοις ἀμαρύγμασιν ἅγγελος Ἠοῦς
<lb rend="displayNum" n="167" />ἀκροφαὴς ἐχάραξε λιπόσκιον ὄρθρος ὀμίχλην,
<lb rend="displayNum" n="168" />εὐχαίτης τότε Βάκχος ἑώιος ἄνθορεν εὐνῆς,
<lb rend="displayNum" n="169" />ἐλπίδι νικαίῃ δεδονημένος: ἐννύχιος γὰρ
<lb rend="displayNum" n="170" />Ἰνδῴην ἐδάιζε γονὴν κισσώδεϊ θύρσῳ, 
<lb rend="displayNum" n="171" />ὑπναλέης μεθέπων ἀπατήλιον εἰκόνα χάρμης.
<lb rend="displayNum" n="172" />καὶ κτύπον εἰσαΐων Σατύρων καὶ δοῦπον ἀκόντων
<lb rend="displayNum" n="173" />φλοῖσβον ὀνειρείης ἀπεσείσατο δηιοτῆτος,
<lb rend="displayNum" n="174" />ὕπνον ἀποσκεδάσας πολεμήιον: εἶχε δὲ θυμῷ
<lb rend="displayNum" n="175" />μαντιπόλου φόβον αἰνὸν ἀπειλητῆρος ὀνείρου: 
<lb rend="displayNum" n="176" />μιμηλῆς γὰρ ὄπωπε μάχης ἴνδαλμα Λυκούργου
<lb rend="displayNum" n="177" />ἐσσομένων προκέλευθον, ὅτι θρασὺς ἔνδοθι λόχμης
<lb rend="displayNum" n="178" />δύσμαχος ἐκ σκοπέλοιο λέων λυσσώδεϊ λαιμῷ
<lb rend="displayNum" n="179" />Βάκχον ἔτι σκαίροντα καὶ οὐ ψαύοντα σιδήρου
<lb rend="displayNum" n="180" />εἰς φόβον ἐπτοίησε, καὶ ἤλασεν ἄχρι θαλάσσης 
<lb rend="displayNum" n="181" />κρυπτόμενον πελάγεσσι, πεφυζότα θηρὸς ἀπειλήν:
<lb rend="displayNum" n="182" />καὶ φόβον ἄλλον ὄπωπε, λέων θρασὺς ὅττι γυναῖκας
<lb rend="displayNum" n="183" />θυρσοφόρους ἐδίωκε, κεχηνότος ἀνθερεῶνος,
<pb id="v.2.p.76" />
<lb rend="displayNum" n="184" />αἱμάσσων ὀνύχεσσι, χαρασσομένων δὲ γυναικῶν
<lb rend="displayNum" n="185" />μύστιδος ὲκ παλάμης ἐκυλίνδετο θύσθλα κονίῃ, 
<lb rend="displayNum" n="186" />κύμβαλα δ᾽ ὲν χθονὶ κεῖτο: μεταστρεφθεῖσα δὲ Βάκχη
<lb rend="displayNum" n="187" />δεσμὰ λεοντείοισιν ἐπεσφήκωσε γενείοις
<lb rend="displayNum" n="188" />σειρὴν ἀμπελόεσσαν ἐπισφίγξασα καρήνῳ,
<lb rend="displayNum" n="189" />ἀγχονίῳ δὲ λέοντος ἐπέπλεκεν αὐχένα δεσμῷ:
<lb rend="displayNum" n="190" />θηρὶ δὲ θῆλυς ὅμιλος ἐπέδραμεν ἄλλος ἐπ᾽ ἄλλῳ, 
<lb rend="displayNum" n="191" />καὶ βλοσυροὺς ἐχάραξε πόδας καὶ χεῖρας ἀκάνθαις:
<lb rend="displayNum" n="192" />καὶ μόγις εἱλικόεντι περιζωσθέντα κορύμβῳ
<lb rend="displayNum" n="193" />Ἄρτεμις ἐζώγρησεν: ἀπ᾽ αἰθερίοιο δὲ κόλπου
<lb rend="displayNum" n="194" />ἀστεροπὴ πυρόεσσα καταΐξασα προσώπου
<lb rend="displayNum" n="195" />θῆρα παλινδίνητον ἐθήκατο τυφλὸν ὁδίτην. 
</p><p><lb rend="displayNum" n="196" />τοῖον ὄναρ Διόνυσος ἐσέδρακεν: ἐκ λεχέων δὲ
<lb rend="displayNum" n="197" />ὀρθὸς ἐὼν ἔνδυνε φόνῳ πεπαλαγμένον Ἰνδῶν
<lb rend="displayNum" n="198" />χάλκεον ἀστερόεντα κατὰ στέρνοιο χιτῶνα,
<lb rend="displayNum" n="199" />καὶ σκολιῷ μίτρωσε κόμην ὀφιώδεϊ δεσμῷ,
<lb rend="displayNum" n="200" />καὶ πόδας ἐσφήκωσεν ἐρευθιόωντι κοθόρνῳ, 
<lb rend="displayNum" n="201" />χειρὶ δὲ θύρσον ἄειρε, φιλάνθεμον ἔγχος Ἐνυοῦς:
<lb rend="displayNum" n="202" />καὶ Σάτυρον κίκλησκεν ὀπάονα. θεσπεσίην δὲ
<lb rend="displayNum" n="203" />Βακχείων στομάτων ἀίων ἀντίκτυπον ἠχὼ
<lb rend="displayNum" n="204" />κοίρανος ἔγρετο Βότρυς, ἑὸν δ᾽ ἔνδυνε χιτῶνα:
<lb rend="displayNum" n="205" />καὶ Πίον ὑπνώοντα<gap /> μέθη δ᾽ ὡς ἔκλυε φωνῆς, 
<lb rend="displayNum" n="206" />κρᾶτα μόγις κούφιζε, βαρυνομένου δὲ καρήνου
<lb rend="displayNum" n="207" />ὀκναλέη πάλιν εὗδε: καὶ ὄρθριον εἰσέτι νύμφη
<lb rend="displayNum" n="208" />μίμνεν ἀμεργομένη γλυκερώτερον ὕπνον ὀπωπαῖς,
<lb rend="displayNum" n="209" />ὀψὲ λέκτρον ἔλειπεν ἑῷ βραδυπειθέι ταρσῷ.
</p><p><lb rend="displayNum" n="210" />καὶ Στάφυλος φιλόβοτρυς ἐφωμάρτησε Λυαίῳ 
<lb rend="displayNum" n="211" />εἰς ὁδὸν ἐσσυμένῳ ξεινήια δῶρα τιταίνων,
<lb rend="displayNum" n="212" />χρύσεον ἀμφιφορῆα σὺν ἀργυρέοισι κυπέλλοις,
<lb rend="displayNum" n="213" />οἷς πάρος αἰὲν ἔπινεν ἀμελγομένων γλάγος αἰγῶν:
<pb id="v.2.p.78" />
<lb rend="displayNum" n="214" />καὶ πόρε ποικίλα πέπλα, τά περ παρὰ Τίγριδος ὕδωρ
<lb rend="displayNum" n="215" />νήματι λεπταλέῳ τεχνήσατο Περσὶς Ἀράχνη. 
<lb rend="displayNum" n="216" />καὶ Βρομίῳ πολύδωρος ἅναξ ἐφθέγξατο φωνήν:
</p><q direct="unspecified"><p><lb rend="displayNum" n="217" />μάρναό μοι, Διόνυσε, καὶ ἄξια ῥέζε τοκῆος:
<lb rend="displayNum" n="218" />δεῖξον, ὅτι Κρονίδαο φέρεις γένος: ἀρτιθαλὴς γὰρ
<lb rend="displayNum" n="219" />γηγενέας Τιτῆνας ἀπεστυφέλιξεν Ὀλύμπου
<lb rend="displayNum" n="220" />σὸς γενέτης ἔτι κοῦρος: ἐπείγεο καὶ σὺ κυδοιμῷ 
<lb rend="displayNum" n="221" />γηγενέων ὑπέροπλον ἀιστῶσαι γένος Ἰνδῶν.
<lb rend="displayNum" n="222" />μέμνημαί τινα μῦθον, ὃν ἡμετέρῳ γενετῆρι 
<lb rend="displayNum" n="229" />Ἀσσύριός ποτε Βῆλος, ἐμῆς πολιοῦχος ἀρούρης, 
<lb rend="displayNum" n="224" />πατροπάτωρ ἐμὸς εἶπεν, ἐγὼ δέ σοι αὐτὸς ἐνίψω: 
<lb rend="displayNum" n="223" />κουφίζων Κρόνος ὑγρὸς ἀμερσιγάμου γένυν ἅρπης, 
<lb rend="displayNum" n="225" />ὁππότε μητρῴῃσιν ἐπεσσυμένοιο χαμεύναις 
<lb rend="displayNum" n="227" />τάμνεν ἀνυμφεύτων στάχυν ἄρσενα πατρὸς ἀρότρων. 
<lb rend="displayNum" n="228" />Τιτήνων προκέλευθος, ἐμάρνατο σεῖο τοκῆι, 
<lb rend="displayNum" n="226" />καὶ Κρόνος εὐρυγένειος ἀνερρίπιζεν Ἐνυὼ 
<lb rend="displayNum" n="230" />ἔγχεα παχνήεντα κατὰ Κρονίωνος ἰάλλων, 
<lb rend="displayNum" n="231" />ψυχρὸν ἀκοντίζων διερὸν βέλος: ὀξυτενεῖς δὲ
<lb rend="displayNum" n="232" />ἠερόθεν πέμποντο χαλαζήεντες ὀιστοί.
<lb rend="displayNum" n="233" />καὶ πλέον Ἠελίοιο κορύσσετο πυρσοφόρος Ζεὺς
<lb rend="displayNum" n="234" />θερμοτέρῳ σπινθῆρι λύων πετρούμενον ὕδωρ
<lb rend="displayNum" n="235" />ὠμοβόρους δὲ λέοντας ἐπὶ κλόνον Ἰνδὸν ἱμάσσων, 
<lb rend="displayNum" n="236" />μὴ τρομέοις ἐλέφαντας, ἐπεὶ τεὸς ὑψιμέδων Ζεὺς
<lb rend="displayNum" n="237" />Κάμπην ὑψικάρηνον ἀπηλοίησε κεραυνῷ,
<lb rend="displayNum" n="238" />ἧς σκολιὸν πολύμορφον ὅλον δέμας: ἀλλοφυῆ γὰρ
<pb id="v.2.p.80" />
<lb rend="displayNum" n="239" />λοξὴν αὐτοέλικτον ἀνερρίπιζον Ἐνυὼ
<lb rend="displayNum" n="240" />χίλιοι ἑρπηστῆρες ἐχιδναίων ἀπὸ ταρσῶν 
<lb rend="displayNum" n="241" />ἰὸν ἐρευγομένων δολιχόσκιον: ἀμφὶ δὲ δειρὴν
<lb rend="displayNum" n="242" />ἤνθεε πεντήκοντα καρήατα ποικίλα θηρῶν:
<lb rend="displayNum" n="243" />καὶ τὰ μὲν ἐβρυχᾶτο λεοντείοισι καρήνοις
<lb rend="displayNum" n="244" />Σφιγγὸς ἀσημάντοιο τύπῳ βλοσυροῖο προσώπου,
<lb rend="displayNum" n="245" />ἄλλα δὲ καπρείων ἀνεκήκιεν ἀφρὸν ὀδόντων, 
<lb rend="displayNum" n="246" />συμφερτῇ δὲ φάλαγγι πολυσκυλάκων κεφαλάων
<lb rend="displayNum" n="247" />Σκύλλης ἰσοτέλεστον ἔην μίμημα προσώπου:
<lb rend="displayNum" n="248" />καὶ χροῒ μεσσατίῳ διφυὴς ἀνεφαίνετο νύμφη
<lb rend="displayNum" n="249" />ἰοβόλοις κομόωσα δρακοντείοισι κορύμβοις:
<lb rend="displayNum" n="250" />τῆς μὲν ἐπὶ στέρνοισιν ἐς ἀκροτάτην πτύχα μηρῶν 
<lb rend="displayNum" n="251" />κητείαις φολίδεσσι νόθη τρηχύνετο μορφὴ
<lb rend="displayNum" n="252" />ὑψιτενής: ὄνυχες δὲ πολυσπερέων παλαμάων
<lb rend="displayNum" n="253" />λοξὸν ἐδοχμώσαντο τύπον γαμψώνυχος ἅρπης:
<lb rend="displayNum" n="254" />ἐξ ὑπάτου δὲ τένοντος ἀμαιμακέτων διὰ νώτων
<lb rend="displayNum" n="255" />σκορπίος αὐτοέλικτος ἐπήορος αὐχένος οὐρῇ 
<lb rend="displayNum" n="256" />εἷρπε χαλαζήεντι τεθηγμένος ὀξέι κέντρῳ.
<lb rend="displayNum" n="257" />τοίη ποικιλόμορφος ἕλιξ κουφίζετο Κάμπη,
<lb rend="displayNum" n="258" />καὶ χθόνα δινεύουσα καὶ ἠέρα καὶ βυθὸν ἅλμης
<lb rend="displayNum" n="259" />ἵπτατο κυανέων πτερύγων ἑτερόζυγι παλμῷ,
<lb rend="displayNum" n="260" />λαίλαπας αἰθύσσουσα καὶ ὁπλίζουσα θυέλλας, 
<lb rend="displayNum" n="261" />νύμφη Ταρταρίη μελανόπτερος: ἐκ βλεφάρων δὲ
<lb rend="displayNum" n="262" />τηλεπόρους σπινθῆρας ἀνήρυγε φοιταλέη φλόξ.
<lb rend="displayNum" n="263" />ἀλλὰ τόσην κτάνε θῆρα πατὴρ τεὸς αἰθέριος Ζεύς,
<lb rend="displayNum" n="264" />καὶ Κρονίην νίκησεν ἐχιδνήεσσαν Ἐνυώ.
<lb rend="displayNum" n="265" />γίνεο καὶ σὺ τοκῆι πανείκελος, ὄφρα καὶ αὐτὸν 
<lb rend="displayNum" n="266" />γηγενέων ὀλετῆρα μετὰ Κρονίδην σὲ καλέσσω,
<lb rend="displayNum" n="267" />δήιον ἀμήσαντα χαμαιγενέων στάχυν Ἰνδῶν.
<lb rend="displayNum" n="268" />σοὶ μόθος οὗτος ἔοικεν ὁμοίιος: ἀρχέγονον γὰρ
<lb rend="displayNum" n="269" />σὸς γενέτης Κρονίοιο προασπιστῆρα κυδοιμοῦ
<lb rend="displayNum" n="270" />ἠλιβάτοις μελέεσσι κεκασμένον υἱὸν ἀρούρης 
<pb id="v.2.p.82" />
<lb rend="displayNum" n="271" />Ἰνδὸν ἀπεπρήνιξεν, ὅθεν γένος ἔλλαχον Ἰνδοι:
<lb rend="displayNum" n="272" />Ἰνδῷ σὸς γενέτης, σὺ δὲ μάρναο Δηριαδῆι.
<lb rend="displayNum" n="273" />γίνεό μοι καὶ Ἄρηι πανείκελος, ὅττι καὶ αὐτὸς
<lb rend="displayNum" n="274" />τηλίκον ἐπρήνιξε θεημάχον υἱὸν Ἐχίδνης,
<lb rend="displayNum" n="275" />φρικτὸν ἀποπτύοντα δυσειδέος ἰὸν Ἐχίδνης, 
<lb rend="displayNum" n="276" />ὃς λάχε διπλόον εἶδος ὁμόζυγον, ἔνδοθι λόχμης
<lb rend="displayNum" n="277" />μητρῴης δονέων ἑλικώδεα κύκλον ἀκάνθης:
<lb rend="displayNum" n="278" />τὸν Κρόνος ἄπλετον εἶχε καταιχμάζοντα κεραυνοῦ,
</p><p><lb rend="displayNum" n="279" />Αρεα συρίζοντα ποδῶν ὀφιώδεϊ ταρσῷ,
<lb rend="displayNum" n="280" />ὁππότε κουφίζων παλάμας ὑπὲρ ἄντυγα μαζοῦ <note n="1" place="unspecified" anchored="yes">μσς. ανδ λυδσιξη μηροῦ: μαζοῦ η. J. ρ., ξφ. χχιι. 328. </note> 
<lb rend="displayNum" n="281" />Ζηνὶ τεῷ πολέμιζεν, ἐν ἠερίῃ δὲ κελεύθῳ
<lb rend="displayNum" n="282" />στοιχάδας ὑψιλόφῳ νεφέλας ἔστησε καρήνῳ,
<lb rend="displayNum" n="283" />καὶ σκολιαῖς ὄρνιθας ἐπιπλαγχθέντας ἐθείραις
<lb rend="displayNum" n="284" />πολλάκι συμμάρψας πολυχανδέι δαίνυτο λαιμῷ:
<lb rend="displayNum" n="285" />τοῦτον ἀριστεύοντα τεὸς κτάνε σύγγονος Ἄρης. 
</p><p><lb rend="displayNum" n="286" />Αρεος οὐ καλέω σε χερείονα: καὶ γὰρ ἐρίζοις
<lb rend="displayNum" n="287" />πᾶσι Διὸς τεκέεσσιν, ἐπεὶ φονίῳ σέο θύρσῳ
<lb rend="displayNum" n="288" />τόσσον ἀριστεύεις, ὅσσον δορὶ μάρναται Ἄρης,
<lb rend="displayNum" n="289" />καὶ τελέεις, ἅτε Φοῖβος, ἀέθλια, θηροφόνον δὲ
<lb rend="displayNum" n="290" />υἱὸν ἐγὼ Διὸς ἄλλον ἐμῷ ξείνισσα μελάθρῳ: 
<lb rend="displayNum" n="291" />χθιζὰ γὰρ εἰς ἐμὸν οἶκον ἐύπτερος ἤλυθε Περσεὺς
<lb rend="displayNum" n="292" />γείτονα Κωρυκίοιο διαυγέα Κύδνον ἐάσας,
<lb rend="displayNum" n="293" />ὡς σύ, φίλος, καὶ ἔφασκεν ἐπώνυμον ὠκέι ταρσῷ
<lb rend="displayNum" n="294" />ἀνδράσι πὰρ Κιλίκεσσι νεόκτιτον ἄστυ χαράξαι:
<lb rend="displayNum" n="295" />ἀλλ᾽ ὁ μὲν ἠέρταζεν ἀθηήτοιο. Μεδούσης 
<lb rend="displayNum" n="296" />Γοργόνος ἄκρα κάρηνα σὺ δ᾽ οἴνοπα καρπὸν ἀείρεις,
<pb id="v.2.p.84" />
<lb rend="displayNum" n="297" />ἄγγελον εὐφροσύνης, βροτέης ἐπίληθον ἀνίης:
<lb rend="displayNum" n="298" />Περσεὺς κῆτος ἔπεφνεν Ἐρυθραίῳ παρὰ πόντῳ,
<lb rend="displayNum" n="299" />καὶ σὺ κατεπρήνιξας Ἐρυθραίων γένος Ἰνδῶν.
<lb rend="displayNum" n="300" />κτεῖνε δὲ Δηριάδην, ὡς ἔκτας Ἰνδὸν Ὀρόντην 
<lb rend="displayNum" n="301" />κήτεος εἰναλίοιο κακώτερον: ἀχνυμένην μὲν
<lb rend="displayNum" n="302" />Περσεὺς Ἀνδρομέδην, σὺ δὲ ῥύεο μείζονι νίκῃ
<lb rend="displayNum" n="303" />πικρὰ βιαζομένην ἀδίκων ὑπὸ νεύμασιν Ἰνδῶν
<lb rend="displayNum" n="304" />παρθένον ἀστερόεσσαν, ὅπως ἕνα κῶμον ἀνάψω
<lb rend="displayNum" n="305" />Γοργοφόνῳ Περσῆι καὶ Ἰνδοφόνῳ Διονύσῳ. 
</p></q><p><lb rend="displayNum" n="306" />ὣς εἰπὼν παλίνορσος ἑῷ νόστησε μελάθρῳ
<lb rend="displayNum" n="307" />ἁβρὸς ἄναξ. Βρομίου ξεινηδόκος: εἰσαΐων δὲ
<lb rend="displayNum" n="308" />φθεγγομένου βασιλῆος ἐτέρπετο κέντορι μύθῳ
<lb rend="displayNum" n="309" />θυρσομανὴς Διόνυσος, ἐβακχεύθη δὲ κυδοιμῷ
<lb rend="displayNum" n="310" />οὔασι θελγομένοισι μόθον πατρῷον ἀκούων: 
<lb rend="displayNum" n="311" />καὶ Κρονίδην νείκεσσε, καὶ ἤθελε μείζονα νίκην
<lb rend="displayNum" n="312" />ἐσσομένην τριτάτην, διδύμην μετὰ φύλοπιν Ἰνδῶν,
<lb rend="displayNum" n="313" />ζῆλον ἔχων Κρονίδαο. Φερέσπονδον δὲ καλέσσας,
<lb rend="displayNum" n="314" />οὐρανίου κήρυκος ἀπόσπορον, εἴκελον αὔραις,
<lb rend="displayNum" n="315" />Ἰφθίμης σοφὸν υἷα, φίλῳ προσπτύξατο μύθῳ: 
</p><p><lb rend="displayNum" n="316" /><q direct="unspecified">ὦ τέκος Ἑρμάωνος, ἐμοὶ πεφιλημένε κῆρυξ,
<lb rend="displayNum" n="317" />τοῦτο μολὼν ἄγγειλον ἀγήνορι Δηριαδῆι:
<lb rend="displayNum" n="318" /><q direct="unspecified">κοίρανε, νόσφι μάχης ἢ δέχνυσο δῶρα Λυαίου,
<lb rend="displayNum" n="319" />ἢ Βρομίῳ πολέμιζε καὶ ἔσσεαι ἶσος Ὀρόντῃ.</q></q>
</p><p><lb rend="displayNum" n="320" />εἶπε: καὶ ὠκυπέδιλος ἀπὸ χθονὸς εἰς χθόνα βαίνων 
<lb rend="displayNum" n="321" />ἠῴην ἐπὶ πέζαν ἀταρπιτὸν ἤνυσε κῆρυξ,
<lb rend="displayNum" n="322" />σκῆπτρον ἔχων γενετῆρος: ὁ δὲ χρυσέων ἐπὶ δίφρων
<lb rend="displayNum" n="323" />βότρυν ἀερτάζων φρενοτερπέα καρπὸν ὀπώρης
<lb rend="displayNum" n="324" />ποσσὶ πολυγνάμπτοισιν ἀπ᾽ ἄστεος ἄστεα βαίνων
<pb id="v.2.p.86" />
<lb rend="displayNum" n="325" />Ἀσσυρίην χθόνα πᾶσαν ἑῆς ἔπλησεν ὀπώρης, 
<lb rend="displayNum" n="326" />ἀγρονόμοις ὀρέγων σταφυληκόμον ἄνθος ἀλωῆς.
</p><p><lb rend="displayNum" n="327" />ὄφρα μὲν ἀντολικοῖο παρὰ πτερὸν αἴθοπος Εὔρου
<lb rend="displayNum" n="328" />φοιταλέῳ Σύρον οὖδας ἐμέτρεεν οἴνοπι δίφρῳ,
<lb rend="displayNum" n="329" />τόφρα δὲ καὶ Σταφύλῳ μόρος ἔχραεν: ἐν δὲ μελάθρῳ
<lb rend="displayNum" n="330" />δμῶες ἀνερρήξαντο κατὰ στέρνοιο χιτῶνα, 
<lb rend="displayNum" n="331" />ἀμφίπολοι δ᾽ ἀλάλαζον: ἐφοινίσσοντο δὲ μαζοὶ
<lb rend="displayNum" n="332" />τυπτόμενοι παλάμῃσι: πολυθρήνων δὲ γυναικῶν
<lb rend="displayNum" n="333" />πενθαλέοις ὀνύχεσσι χαράσσετο κύκλα προσώπου.
</p><p><lb rend="displayNum" n="334" />ὀψὲ δὲ δὴ παλίνορσος ἐρισταφύλων ἐπὶ δίφρων
<lb rend="displayNum" n="335" />νοστήσας Διόνυσος ἐδύσατο Βότρυος αὐλήν. 
<lb rend="displayNum" n="336" />μνῆστιν ἔχων Σταφύλοιο φιλοστόργοιο τραπέζης:
<lb rend="displayNum" n="337" />καὶ Πίθον ὡς ἐνόησε κατηφιόωντι προσώπῳ,
<lb rend="displayNum" n="338" />πότμον ἑοῦ Σταφύλοιο σοφῇ μαντεύσατο σιγῇ
<lb rend="displayNum" n="339" />αὐτόματος: καλέσας δὲ Μέθην ἐξείρετο μύθῳ:
</p><p><lb rend="displayNum" n="340" /><q direct="unspecified">εἰπέ, γύναι, τί παθοῦσα τεὴν ἠλλάξαο μορφήν; 
<lb rend="displayNum" n="341" />αὐχμηρὴν ὁρόω σε, καἰ ἀστράπτουσαν ἐάσας:
<lb rend="displayNum" n="342" />τίς τεὸν ἔσβεσε κάλλος ἀθέσφατον; οὐκέτι πέμπεις
<lb rend="displayNum" n="343" />ἔμφυτον οἰνωπῇσι παρηίσι πορφύρεον πῦρ.
<lb rend="displayNum" n="344" />καὶ σύ, γέρον, μὴ κρύπτε, πόθεν τάδε δάκρυα χεύεις;
<lb rend="displayNum" n="345" />τίς τάμεν, εὐρυγένειε, τεὸν πώγωνα κομήτην; 
<lb rend="displayNum" n="346" />τίς πολιὴν ᾔσχυνε; τίς ἔσχισε σεῖο χιτῶνα;
<lb rend="displayNum" n="347" />καὶ σύ, φιλακρήτοιο Μέθης βλάστημα τεκούσης,
<lb rend="displayNum" n="348" />τέκνον ἐμοῦ Σταφύλοιο, πόθεν λάχες ἄτριχα κόρσην;
<lb rend="displayNum" n="349" />τίς φθόνος ἠμάλδυνε τεὴν ἑλικώδεα χαίτην;
<lb rend="displayNum" n="350" />οὐ πλόκαμοι προχυθέντες ἐπ᾽ ἀργυφέων σέθεν ὤμων 
<lb rend="displayNum" n="351" />ἀπλεκέες Τυρίοιο μύρου πέμπουσιν ἀυτμήν,
<lb rend="displayNum" n="352" />οὐκέτι βακχευθέντος ἀφ᾽ ὑμετέροιο καρήνου
<lb rend="displayNum" n="353" />μαρμαρυγὴν ῥοδόεσσαν ὀιστεύουσι παρειαί.
<pb id="v.2.p.88" />
<lb rend="displayNum" n="354" />πῶς φορέεις τάδε πέπλα χυτῇ ῥυπόωντα κονίῃ;
<lb rend="displayNum" n="355" />πῇ μοι ἔβη Τυρίης βασιλήια πέπλα θαλάσσης; 
<lb rend="displayNum" n="356" />οὐκέτι γινώσκω σε μαραινομένοιο προσώπου.
<lb rend="displayNum" n="357" />πῇ Στάφυλος σκηπτοῦχος ἀνήλυθεν, ὄφρα νοήσω;
<lb rend="displayNum" n="358" />εἰπέ, τεὸν γενετῆρα τίς ἥρπασεν εἰς μίαν ὥρην;
<lb rend="displayNum" n="359" />γινώσκω σέο πῆμα, καὶ εἰ κρύπτειν μενεαίνεις:
<lb rend="displayNum" n="360" />φωνῆς ὑμετέρης οὐ δεύομαι: αὐτόματοι γὰρ 
<lb rend="displayNum" n="361" />σιγαλέον σέο πένθος ἀπαγγέλλουσιν ὀπωπαί:
<lb rend="displayNum" n="362" />γινώσκω σέο πῆμα, καὶ εἰ κρύπτειν μενεαίνεις:
<lb rend="displayNum" n="363" />δάκρυα σὰς ὀδύνας μαντεύεται, αὐσταλέοι δὲ
<lb rend="displayNum" n="364" />πότμον ἐμοῦ Σταφύλοιο τεοὶ βοόωσι χιτῶνες.
<lb rend="displayNum" n="365" />ἐλπίδα δ᾽ ἡμετέρην φθόνος ἥρπασεν: ὠισάμην γὰρ 
<lb rend="displayNum" n="366" />Ἰνδῴην μετὰ δῆριν ἅμα Σταφύλῳ βασιλῆι
<lb rend="displayNum" n="367" />χερσὶν ἀερτάζειν θαλαμηπόλον ἑσπέριον πῦρ,
<lb rend="displayNum" n="368" />βότρυος ἀγχιμάχοιο τελειομένων ὑμεναίων.</q>
</p></div1></body></text></TEI.2>