<?xml version="1.0" encoding="utf-8"?>
<TEI.2><text><body><div1 type="book" n="10" org="uniform" sample="complete">
<head><lb rend="displayNum" n="1" />καὶ δεκάτῳ μανίην Ἀθαμαντίδα καὶ δρόμον Ἰνοῦς,
<lb rend="displayNum" n="2" />πῶς φύγεν εἰς ἁλὸς οἶδμα σὺν ἀρτιτόκῳ Μελικέρτῃ.</head>
<p><lb rend="displayNum" n="1" />ὣς ἡ μὲν φονίη παιδοκτόνος ἔπλετο μήτηρ
<lb rend="displayNum" n="2" />μαινομένη: τεκέων δὲ πατὴρ ὑπὸ μάρτυρι ποινῇ,
<lb rend="displayNum" n="3" />ὅττι γονῆς ὀλέτειραν ὁμέστιον εἶχε Θεμιστώ,
<lb rend="displayNum" n="4" />οἰστρηθεὶς Ἀθάμας μανιώδεϊ Πανὸς ἱμάσθλῃ
<lb rend="displayNum" n="5" />ποίμνης εἰς μέσον ἦλθε, καὶ ὡς θεράποντας ἱμάσσων 
<lb rend="displayNum" n="6" />εἰροπόκων ἐδίωκεν ἀναίτια πώεα μήλων:
<lb rend="displayNum" n="7" />καὶ μίαν ἠέρταζεν, ἑὴν ἅτε σύζυγα νύμφην,
<lb rend="displayNum" n="8" />σὺν διδύμοις βρεφέεσσι νεογλαγέων ἐπὶ μαζῶν
<lb rend="displayNum" n="9" />αἶγα λαβών: λασίους δὲ πόδας σφηκώσατο δεσμῷ
<lb rend="displayNum" n="10" />διχθαδίῳ: λύσας δὲ παρ᾽ ἰξύι κυκλάδα μίτρην 
<lb rend="displayNum" n="11" />σφιγγομένης μάστιζε δέμας ψευδήμονος Ινοῦς,
<lb rend="displayNum" n="12" />μὴ νοέων νόθον εἶδος. ἀεὶ δέ οἱ ἔνδον ἀκουῆς
<lb rend="displayNum" n="13" />Πανιάδος Κρονίης ἐπεβόμβεε δοῦπος ἱμάσθλης:
<lb rend="displayNum" n="14" />πολλάκι δ᾽ ἀστήρικτος ἑῶν ἀνεπάλλετο θώκων
<lb rend="displayNum" n="15" />οὔασι ταρβαλέοισι δεδεγμένος ἄσθμα δρακόντων. 
<lb rend="displayNum" n="16" />πυκνὰ δὲ τόξα τίταινε, βέλος δ᾽ ἐπὶ κυκλάδι νευρῇ
<lb rend="displayNum" n="17" />εἰς κενεὸν σκοπὸν εἷλκεν ἀνούτατον ἠέρα βάλλων.
<lb rend="displayNum" n="18" />Ταρταρίης δ᾽ ὀφιῶδες ἰδὼν ἴνδαλμα θεαίνης
<pb id="v.1.p.330" />
<lb rend="displayNum" n="19" />πάλλετο δειμαίνων ἑτερόχροα φάσματα μορφῆς,
<lb rend="displayNum" n="20" />ἀφρὸν ἀκοντίζων χιονώδεα, μάρτυρα λύσσης, 
<lb rend="displayNum" n="21" />ὀφθαλμοὺς μεθύοντας ἀπειλητῆρας ἑλίσσων.
<lb rend="displayNum" n="22" />καί οἱ ὀπιπεύοντι πολυπλανέεσσιν ἐρωαῖς
<lb rend="displayNum" n="23" />ὄμματα φοινίσσοντο: διὰ κροτάφοιο δὲ λεπταὶ
<lb rend="displayNum" n="24" />ἀσταθέος μήνιγγες ἐδινεύοντο καρήνου.
<lb rend="displayNum" n="25" />ὤλετο δὲ ψυχῆς τρίτατον λάχος: ἀπλανέες γὰρ 
<lb rend="displayNum" n="26" />ἄφρονος ἐγκεφάλοιο μετατρωπῶντο μενοιναί,
<lb rend="displayNum" n="27" />καὶ σφαλεραῖς ἑλίκεσσιν ἐβακχεύθησαν ὀπωπαὶ
<lb rend="displayNum" n="28" />ἀνέρος οἰστρηθέντος: ἀπεπλάζοντο δὲ χαῖται
<lb rend="displayNum" n="29" />σειόμεναι περὶ νῶτον ἀκερσικόμοιο καρήνου.
<lb rend="displayNum" n="30" />καὶ στόμα οἱ βάμβαινε, καὶ ἠέρι χείλεα λύσας 
<lb rend="displayNum" n="31" />πέμπεν ἀσημάντων ἐπέων ἑτερόθροον ἠχώ.
<lb rend="displayNum" n="32" />καὶ βροτέας βιότοιο μεληδόνας ἥρπασαν αὖραι
<lb rend="displayNum" n="33" />Εὐμενίδων, καὶ γλῶσσα βαρύνετο θυιάδι φωνῇ:
<lb rend="displayNum" n="34" />παπταίνων δ᾽ ἑλικηδὸν ὑπὸ στροφάλιγγι προσώπου
<lb rend="displayNum" n="35" />ἀλλοφυὲς νόθον εἶδος ἀθηήτοιο Μεγαίρης 
<lb rend="displayNum" n="36" />οἰστρομανὴς Ἀθάμας ἑτερόφρονι σείετο παλμῷ:
<lb rend="displayNum" n="37" />καὶ βλοσυρῆς ἀπὸ χειρὸς ἀμερσινόοιο θεαίνης
<lb rend="displayNum" n="38" />ἁρπάξαι μενέαινεν ἐχιδνήεσσαν ἱμάσθλην:
<lb rend="displayNum" n="39" />γυμνώσας δὲ μάχαιραν Ἐρινύος ἀντία κόρσης
<lb rend="displayNum" n="40" />ἤθελε Τισιφόνης ὀφιώδεα βόστρυχα τέμνειν. 
<lb rend="displayNum" n="41" />καὶ κενεοῖς ὀάροισιν ὁμίλεε γείτονι τοίχῳ
<lb rend="displayNum" n="42" />παπταίνων σκιόεσσαν ἐπίκλοπον εἰκόνα μορφῆς
<lb rend="displayNum" n="43" />Ἀρτέμιδος, καὶ κοῦφον ἰδὼν εἴδωλον ὀπωπαῖς
<lb rend="displayNum" n="44" />φάσμασιν ἀντιτύποισιν ἐς ἵμερον ἤλυθεν ἄγρης.
</p><p><lb rend="displayNum" n="45" />ὀψὲ δὲ ποικιλόδακρυς ἔτος μέτα τέτρατον Ἰνὼ 
<lb rend="displayNum" n="46" />νόστιμος εἰς δόμον ἦλθεν: ὀπιπεύουσα δὲ νύμφη
<lb rend="displayNum" n="47" />καὶ πόσιν οἰστρηθέντα καὶ ἀρσενόπαιδα Θεμιστὼ
<lb rend="displayNum" n="48" />διπλόον ἄλγος ἔδεκτο. καὶ οὐ γίνωσκεν ἀκοίτης
<pb id="v.1.p.332" />
<lb rend="displayNum" n="49" />εὐνέτιν ἀθρήσας χρονίην παλινάγρετον Ἰνώ:
<lb rend="displayNum" n="50" />ἀλλὰ πόθον ταχύγουνος ἔχων κεμαδοσσόον ἄγρης 
<lb rend="displayNum" n="51" />εἰς σκοπιὰς ἤιξε θυελλήεντι πεδίλῳ,
<lb rend="displayNum" n="52" />υἱὸν ἰδὼν ἅτε θῆρα κερασφόρον: ἰθυτενὲς δὲ
<lb rend="displayNum" n="53" />τόξον ἔχων ἀκίχητος ἐπεσκίρτησε Λεάρχῳ,
<lb rend="displayNum" n="54" />ὑψίκερων ἔλαφον δοκέων ψευδήμονι μορφῇ,
<lb rend="displayNum" n="55" />θηρείοις μελέεσσιν ὁμοίιον: αὐτὰρ ὁ φεύγων 
<lb rend="displayNum" n="56" />ταρβήεις πεπότητο θοώτερα γούνατα πάλλων.
<lb rend="displayNum" n="57" />χερσὶ δὲ λυσσαλέῃσιν ὑπηνέμιον βέλος ἕλκων
<lb rend="displayNum" n="58" />παιδοφόνῳ νέον υἷα πατὴρ ἐπέδησε βελέμνῳ:
<lb rend="displayNum" n="59" />καὶ κεφαλὴν ἄγνωστον ἀπηλοίησε μαχαίρῃ
<lb rend="displayNum" n="60" />φάσματι νεβρωθεῖσαν: ἀσημάντου δὲ προσώπου 
<lb rend="displayNum" n="61" />αἱμαλέης ἐγέλασσε γενειάδος ἄκρον ἀφάσσων,
<lb rend="displayNum" n="62" />ἀμφαφόων ἅτε θῆρα, καὶ ἔδραμεν ἅλματι λύσσης,
<lb rend="displayNum" n="63" />παιδὸς ἔτι σπαίροντος ἀτυμβεύτοιο Λεάρχου,
<lb rend="displayNum" n="64" />μητέρα μαστεύων, στροφάδας δ᾽ ἐλέλιζεν ὀπωπάς.
<lb rend="displayNum" n="65" />οὐδέ τις ἀμφιπόλων σχεδὸν ἤιε: φοιταλέος δὲ 
<lb rend="displayNum" n="66" />ἑπταμύχου θαλάμοιο διέστιχεν ὠκέι ταρσῷ
<lb rend="displayNum" n="67" />κικλήσκων ἑὸν υἷα, τὸν ἔκτανεν. ἐν δὲ μελάθρῳ
<lb rend="displayNum" n="68" />νήπιον ἀρτικόμιστον ἐσαθρήσας Μελικέρτην,
<lb rend="displayNum" n="69" />στηρίξας δὲ λέβητα πυρίπνοον ἐσχαρεῶνι,
<lb rend="displayNum" n="70" />εἰς μέσον υἱέα θῆκεν: ἀναπτομένοιο δὲ πυρσοῦ, 
<lb rend="displayNum" n="71" />φοίνιος ὑδατόεντι λέβης ἐπεπάφλασεν ἀτμῷ.
</p><p><lb rend="displayNum" n="72" />Παππάζων δ᾽ ἰάχησεν ἑὸς πάις, οὐδέ τις αὐτῷ
<lb rend="displayNum" n="73" />ἀμφιπόλων χραίσμησεν: ἀελλήεσσα δὲ μήτηρ
<lb rend="displayNum" n="74" />ἡμιδαῆ πυρίκαυτον ἀφαρπάξασα λεβήτων
<lb rend="displayNum" n="75" />ἅλμασι φοιταλέοισι ποδήνεμος ἔτρεχεν Ἰνώ: 
<lb rend="displayNum" n="76" />καὶ Λευκοῦ πεδίοιο διατμήγουσα κονίην
<lb rend="displayNum" n="77" />Λευκοθέη πεφάτιστο φερώνυμος: ἐκ δὲ μελάθρου
<lb rend="displayNum" n="78" />αἰνομανὴς Ἀθάμας ἀνεμώδεα γούνατα πάλλων
<lb rend="displayNum" n="79" />ὠκυτέρην ἐδίωκε μάτην ὀρεσίδρομον Ἰνώ.
<pb id="v.1.p.334" />
<lb rend="displayNum" n="80" />ἀλλ᾽ ὅτε οἱ σχεδὸν ἦλθε πολυπτοίητος ἀκοίτης 
<lb rend="displayNum" n="81" />ἄστατον ἴχνος ἔχων σφαλερῷ ποδί, δὴ τότε δειλὴ
<lb rend="displayNum" n="82" />ἀγχιπόρῳ στήσασα διαινόμενον πόδα πόντῳ
<lb rend="displayNum" n="83" />παιδὶ φιλοθρήνῳ κινυρὴν βρυχήσατο φωνήν,
<lb rend="displayNum" n="84" />μεμφομένη Κρονίωνα καὶ ἄγγελον υἱέα Μαίης:
</p><p><lb rend="displayNum" n="85" /><q direct="unspecified">Καλά μοι, ἀργικέραυνε, πόρες θρεπτήρια Βάκχου: 
<lb rend="displayNum" n="86" />ἡμιδαῆ σκοπίαζε συνήλικα παῖδα Λυαίῳ:
<lb rend="displayNum" n="87" />ἢν ἐθέλῃς, πρήνιξον ἀφειδέι σεῖο κεραυνῷ
<lb rend="displayNum" n="88" />μητέρα καὶ νέον υἷα, τὸν ἔτρεφον εἰν ἑνὶ κόλπῳ
<lb rend="displayNum" n="89" />σύντροφον ὑμετέροιο θεηγενέος Διονύσου.
<lb rend="displayNum" n="90" />τέκνον, Ἀναγκαίη μεγάλη θεός: εἰς τίνα φεύγεις; 
<lb rend="displayNum" n="91" />ποῖον ὄρος δέχεταί σε πεφυγμένον ἐγγύθι πόντου;
<lb rend="displayNum" n="92" />τίς σκοτίῳ κενεῶνι κατακρύψει σε Κιθαιρών;
<lb rend="displayNum" n="93" />τίς βροτὸς οἰκτείρει σε, τὸν οὐ γενέτης ἐλεαίρει;
<lb rend="displayNum" n="94" />ἢ ξίφος ἤ σε θάλασσα δεδέξεται: εἴ περ ἀνάγκη,
<lb rend="displayNum" n="95" />λώιον ἐν πελάγεσσι δαμήμεναι ἠὲ μαχαίρῃ. 
<lb rend="displayNum" n="96" />οἶδα, πόθεν τόδε πῆμα τεῇ κεκύλιστο τεκούσῃ,
<lb rend="displayNum" n="97" />οἶδα, πόθεν: νεφέλη γὰρ Ἐρινύας εἰς ἐμὲ πέμπει,
<lb rend="displayNum" n="98" />ὄφρα θάνω κατὰ πόντον, ὅπῃ πέσε παρθένος Ἕλλη.
<lb rend="displayNum" n="99" />ἔκλυον ἠερόθεν πεφορημένον εἰς χθόνα Κόλχων
<lb rend="displayNum" n="100" />ἅρπαγος ἀρνειοῖο μετήορον ἡνιοχῆα 
<lb rend="displayNum" n="101" />Φρίξον ἔτι ζώειν μετανάστιον: αἴθε καὶ αὐτὸς
<lb rend="displayNum" n="102" />χρυσοπόκου κριοῖο μετάρσιον οἶμον ὁδεύοι
<lb rend="displayNum" n="103" />υἱὸς ἐμὸς λιπόπατρις ἀλυσκάζων Μελικέρτης:
<lb rend="displayNum" n="104" />αἴθε δὲ καὶ μετὰ Φοῖβον ἐποικτείρων σέθεν Ἰνὼ
<lb rend="displayNum" n="105" />ξεινοδόκος Γλαύκοιο Ποσειδάων σε σαώσῃ. 
<lb rend="displayNum" n="106" />δείδια, μὴ μετὰ πότμον ἀτυμβεύτοιο Λεάρχου
<pb id="v.1.p.336" />
<lb rend="displayNum" n="107" />νεκρὸν ἄθαπτον ἄδακρυν ὀλωλότα καὶ σὲ νοήσω
<lb rend="displayNum" n="108" />αἱμαλέῃ γενετῆρος ἐπισπαίροντα μαχαίρῃ.
<lb rend="displayNum" n="109" />σπεῦδε φυγεῖν Ἀθάμαντα μεμηνότα, μηδὲ νοήσῃς
<lb rend="displayNum" n="110" />παιδοφόνον γενετῆρα τεῆς ὀλετῆρα τεκούσης. 
<lb rend="displayNum" n="111" />δέξό με καὶ σύ, θάλασσα, μετὰ χθόνα: δέχνυσο, Νηρεῦ,
<lb rend="displayNum" n="112" />χειρὶ φιλοξείνῳ μετὰ Περσέα καὶ Μελικέρτην:
<lb rend="displayNum" n="113" />δέχνυσο καὶ Δανάης μετὰ λάρνακα σύμπλοον Ἰνώ.
<lb rend="displayNum" n="114" />ἄξια δυσσεβίης καὶ ἐγὼ πάθον, ὅττι καὶ αὐτὴν
<lb rend="displayNum" n="115" />ἄσπορον ἡμετέρην γενεὴν ποίησε Κρονίων, 
<lb rend="displayNum" n="116" />ἄσπορον ὡς ἐτέλεσσα φερέσβιον αὔλακα γαίης:
<lb rend="displayNum" n="117" />μητρυιή τις ἐοῦσα νόθην Ἀθαμαντίδα φύτλην
<lb rend="displayNum" n="118" />ἀμῆσαι προβέβουλα, καὶ εἰς ἐμὲ χώεται Ἥρη
<lb rend="displayNum" n="119" />μητρυιὴ γεγαυῖα νεοτρεφέος Διονύσου.</q>
</p><p><lb rend="displayNum" n="120" />ὣς φαμένη τρομεροῖσιν ὑπ᾽ ἴχνεσιν ἥλατο πόντῳ 
<lb rend="displayNum" n="121" />κραιπνὰ κυβιστήσασα σὺν υἱέι: Λευκοθέην δὲ
<lb rend="displayNum" n="122" />πεπταμέναις παλάμῃσιν ἐδέξατο κυανοχαίτης
<lb rend="displayNum" n="123" />δαίμοσιν ὑγροπόροισιν ὁμέστιον: ἔνθεν ἀρήγει
<lb rend="displayNum" n="124" />ναύταις πλαζομένοισι, καὶ ἔπλετο ποντιὰς Ἰνὼ
<lb rend="displayNum" n="125" />Νηρεῒς ἀφλοίσβοιο κυβερνήτειρα γαλήνης. 
</p><p><lb rend="displayNum" n="126" />τὴν μὲν ἄναξ Κρονίδης ἐπεδείκνυε μητρὶ Λυαίου,
<lb rend="displayNum" n="127" />ὅττι χάριν Βρομίοιο θεὰ πέλεν: ἡ δὲ χαρεῖσα
<lb rend="displayNum" n="128" />γνωτῇ ποντοπόρῳ φιλοκέρτομον ἴαχε φωνήν:
</p><p><lb rend="displayNum" n="129" /><q direct="unspecified">Ἰνώ, πόντον ἔχεις, Σεμέλη λάχε κύκλον Ὀλύμπου:
<lb rend="displayNum" n="130" />εἶξον ἐμοί: Κρονίδην γὰρ ἐμῆς ἀροτῆρα γενέθλης 
<lb rend="displayNum" n="131" />ἀθάνατον πόσιν ἔσχον, ἐμῆς ὠδῖνα λοχείης
<lb rend="displayNum" n="132" />ἀντ᾽ ἐμέθεν τίκτοντα, σὺ δὲ χθονίῳ παρακοίτῃ
<lb rend="displayNum" n="133" />νυμφεύθης Ἀθάμαντι, τεῆς ὀλετῆρι γενέθλης.
<lb rend="displayNum" n="134" />σὸς πάις ἔλλαχε πόντον, ἐμὸς τόκος αἰθέρα ναίειν
<pb id="v.1.p.338" />
<lb rend="displayNum" n="135" />ἵξεται εἰς Διὸς οἶκον ὑπέρτερον: οὐ γὰρ ἐίσκω 
<lb rend="displayNum" n="136" />οὐράνιον Διόνυσον ὑποβρυχίῳ Μελικέρτῃ.</q>
</p><p><lb rend="displayNum" n="137" />τοῖα μὲν αἰθερίη Σεμέλη μυκήσατο νύμφη
<lb rend="displayNum" n="138" />γνωτῆς κερτομέουσα θαλασσονόμου βίον Ἰνοῦς.
</p><p><lb rend="displayNum" n="139" />τόφρα δὲ καὶ Διόνυσος ὑπὸ κλίμα Λυδὸν ἀρούρης,
<lb rend="displayNum" n="140" />εὔια δινεύων Κυβεληίδος ὄργανα Ῥείης, 
<lb rend="displayNum" n="141" />ἤνθεε μῆκος ἔχων, ὅσον ἤθελεν: ὑψιπόρου δὲ
<lb rend="displayNum" n="142" />φεύγων Ἠελίοιο μεσημβρίζουσαν ἱμάσθλην
<lb rend="displayNum" n="143" />ἥσυχα παφλάζοντι δέμας φαίδρυνε λοετρῷ
<lb rend="displayNum" n="144" />Μῃονίου ποταμοῖο, χαριζόμενος δὲ Λυαίῳ
<lb rend="displayNum" n="145" />Πακτωλὸς κελάρυζε, χέων χρυσόσπορον ὕδωρ 
<lb rend="displayNum" n="146" />πορφυρέαις ψαμάθοισι, βαθυπλούτων δὲ μετάλλων
<lb rend="displayNum" n="147" />ἀφνειῷ κεκύλιστο βυθῷ χρυσούμενος ἰχθύς:
<lb rend="displayNum" n="148" />καὶ Σάτυροι παίζοντες, ἐν ἠέρι ταρσὰ μεθέντες,
<lb rend="displayNum" n="149" />εἰς ποταμὸν προχέοντο κυβιστητῆρι καρήνῳ,
<lb rend="displayNum" n="150" />ὧν ὁ μὲν αὐτοφόρητος ἐνήχετο χερσὶν ἐρέσσων, 
<lb rend="displayNum" n="151" />πρηνὴς δ᾽ ἐν ῥοθίοισι καὶ οἴδμασιν ἴχνος ἐρείσας
<lb rend="displayNum" n="152" />ποσσὶν ὀπισθοτόνοισι ῥυηφενὲς ἔσχισεν ὕδωρ:
<lb rend="displayNum" n="153" />καί τις ὑποβρυχίων κατεδύσατο βένθος ἐναύλων
<lb rend="displayNum" n="154" />νειόθι μαστεύων νεπόδων ἑτερόχροον ἄγρην,
<lb rend="displayNum" n="155" />τυφλὴν νηχομένοισιν ἐπ᾽ ἰχθύσι χεῖρα τιταίνων, 
<lb rend="displayNum" n="156" />καὶ βυθὸν αὖτις ἔλειπε, καὶ ἰχθύας ὤρεγε Βάκχῳ
<lb rend="displayNum" n="157" />ἰλύι φοινίσσοντας ἐχεκτεάνου ποταμοῖο <note n="1" place="unspecified" anchored="yes">αφτερ τηις ϝερσε μαρξελλυς πλαξες 164-168, σο τηατ σειλενος ξομες ατ τηε ενδ.</note>:
<lb rend="displayNum" n="158" />συμπλέγδην δὲ πόδεσσιν ἀρηρότα ταρσὰ συνάπτων
<lb rend="displayNum" n="159" />κυφὸς ἐριδμαίνων Σατύρῳ Σειληνὸς ἀλήτης
<lb rend="displayNum" n="160" />κύμβαχος αὐτοκύλιστος ἐπεσκίρτησε ῥεέθρῳ 
<lb rend="displayNum" n="161" />ὑψόθεν εἰς βαθὺ λαῖτμα, καὶ ἰλύος ἥπτετο χαίτη,
<lb rend="displayNum" n="162" />καὶ διδύμους στίλβοντι πόδας στηρίξατο πλῷ
<lb rend="displayNum" n="163" />ὄλβον ἐυψήφιδα μεταλλεύων ποταμοῖο:
<lb rend="displayNum" n="164" />καί τις ἐνὶ προχοῇσι μετάφρενον ἠέρι φαίνων
<pb id="v.1.p.340" />
<lb rend="displayNum" n="165" />ἄβροχον ὦμον ἔλειπε δι᾽ ὕδατος, ἰσχία βάπτων 
<lb rend="displayNum" n="166" />ἀγχιβαθὴς ἀτίνακτος: ὁ δ᾽ οὔατα γυμνὰ τιταίνων
<lb rend="displayNum" n="167" />χεύματι μαρμαρέῳ λασίους ἐδιήνατο μηρούς,
<lb rend="displayNum" n="168" />καὶ ῥόον αὐτοέλικτος ἐμάστιε σύμφυτος οὐρή.
<lb rend="displayNum" n="169" />καὶ θεὸς ὀρθώσας κεφαλήν καὶ στέρνα πετάσσας,
<lb rend="displayNum" n="170" />χεῖρας ἐρετμώσας, χρυσέην ἐχάραξε γαλήνην: 
<lb rend="displayNum" n="171" />καὶ ῥόδον αὐτοτέλεστον ἀκύμονες ἔπτυον ὄχθαι,
<lb rend="displayNum" n="172" />καὶ κρίνον ἐβλάστησε, καὶ ᾐόνας ἔστεφον Ὧραι
<lb rend="displayNum" n="173" />Βάκχου λουομένοιο, καὶ ἀστράπτοντι ῥεέθρῳ
<lb rend="displayNum" n="174" />ἄπλοκα κυανέης ἐρυθαίνετο βόστρυχα χαίτης.
</p><p><lb rend="displayNum" n="175" />καί ποτε θηρεύων ὑπὸ φωλάδα δάσκιον ὕλην 
<lb rend="displayNum" n="176" />ἥλικος ἠιθέοιο ῥοδώπιδι θέλγετο μορφῇ.
<lb rend="displayNum" n="177" />ἤδη γὰρ Φρυγίης ὑπὸ δειράδα κοῦρος ἀθύρων
<lb rend="displayNum" n="178" />ἄμπελος ἠέξητο, νεοτρεφὲς ἔρνος Ἐρώτων:
<lb rend="displayNum" n="179" />οὐδέ οἱ ἁβρὸς ἴουλος ἐρευθομένοιο γενείου
<lb rend="displayNum" n="180" />ἄχνοα χιονέης ἐχαράσσετο κύκλα παρειῆς, 
<lb rend="displayNum" n="181" />ἥβης χρύσεον ἄνθος: ὀπισθοπόροιο δὲ χαίτης
<lb rend="displayNum" n="182" />βότρυες εἱλικόεντες ἐπ᾽ ἀργυφέων θέον ὤμων
<lb rend="displayNum" n="183" />ἀπλεκέες, λιγυρῷ δὲ συναιθύσσοντες ἀήτῃ
<lb rend="displayNum" n="184" />ἄσθματι κουφίζοντο: παρελκομένων δὲ κομάων
<lb rend="displayNum" n="185" />ἀκροφανὴς ἀνέτελλε μέσος γυμνούμενος αὐχὴν 
<lb rend="displayNum" n="186" />καὶ σέλας ἠκόντιζε λιπόσκιος, οἷά τε λάμπει
<lb rend="displayNum" n="187" />μεσσοφανὴς νέφος ὑγρὸν ἀνασχίζουσα Σελήνη:
<lb rend="displayNum" n="188" />καὶ στόματος ῥοδέοιο μελίπνοος ἔρρεε φωνή:
<lb rend="displayNum" n="189" />ἐκ μελέων δ᾽ ὅλον εἶαρ ἐφαίνετο: νισσομένου δὲ
<lb rend="displayNum" n="190" />ἐκ ποδὸς ἀργυφέοιο ῥόδων ἐρυθαίνετο λειμών: 
<lb rend="displayNum" n="191" />εἰ δὲ βοογλήνων φαέων εὐφεγγέι κύκλῳ
<lb rend="displayNum" n="192" />ὀφθαλμοὺς ἐλέλιζεν, ὅλη σελάγιζε Σελήνη.
</p><p><lb rend="displayNum" n="193" />τὸν μὲν ἔχων Διόνυσος ὁμέψιον, ἁβρὸν ἀθύρων,
<pb id="v.1.p.342" />
<lb rend="displayNum" n="194" />εἴρετο θαμβαλέην προχέων ἐπὶ κάλλεϊ φωνὴν
<lb rend="displayNum" n="195" />ὡς βροτός, ἀθανάτην δὲ δολοπλόκος ἔκρυφε μορφήν: 
</p><p><lb rend="displayNum" n="196" /><q direct="unspecified">Τίς σε πατὴρ ἐφύτευσε; τίς οὐρανίη τέκε γαστήρ;
<lb rend="displayNum" n="197" />τίς Χαρίτων σε λόχευσε; τίς ἤροσε καλός Ἀπόλλων;
<lb rend="displayNum" n="198" />εἰπέ, φίλος, μὴ κρύπτε τεὸν γένος: εἰ μὲν ἱκάνεις
<lb rend="displayNum" n="199" />ἄπτερος ἄλλος Ἔρως βελέων δίχα, νόσφι φαρέτρης,
<lb rend="displayNum" n="200" />τίς μακάρων σε φύτευσε παρευνάζων Ἀφροδίτῃ; 
<lb rend="displayNum" n="201" />καὶ γὰρ ἐγὼ τρομέω σέο μητέρα Κύπριν ἐνίψαι,
<lb rend="displayNum" n="202" />μὴ γενέτην Ἥφαιστον ἢ Ἄρεα σεῖο καλέσσω.
<lb rend="displayNum" n="203" />εἰ δὲ σύ, τὸν καλέουσιν, ἀπ᾽ αἰθέρος ἤλυθες Ἑρμῆς,
<lb rend="displayNum" n="204" />δεῖξον ἐμοὶ πτερὰ κοῦφα καὶ ἔμπνοα ταρσὰ πεδίλων.
<lb rend="displayNum" n="205" />πῶς μεθέπεις ἄτμητον ἐπήορον αὐχένι χαίτην; 
<lb rend="displayNum" n="206" />μὴ σύ μοι αὐτὸς ἵκανες ἄτερ κιθάρης, δίχα τόξου,
<lb rend="displayNum" n="207" />Φοῖβος ἀκερσικόμης κεχαλασμένα βόστρυχα σείων;
<lb rend="displayNum" n="208" />εἰ Κρονίδης με φύτευσε, σὺ δὲ χθονίης ἀπὸ φύτλης
<lb rend="displayNum" n="209" />βουκεράων Σατύρων μινυώριον αἷμα κομίζεις,
<lb rend="displayNum" n="210" />ἶσον ἐμοὶ βασίλευε, θεῷ βροτός: οὐ γὰρ ἐλέγξει 
<lb rend="displayNum" n="211" />οὐράνιον τεὸν εἶδος Ὀλύμπιον αἷμα Λυαίου.
<lb rend="displayNum" n="212" />ἀλλὰ τί κικλήσκω σε μινυνθαδίης ἀπὸ φύτλης;
<lb rend="displayNum" n="213" />γινώσκω τεὸν αἷμα, καὶ εἰ κρύπτειν μενεαίνεις:
<lb rend="displayNum" n="214" />ἠελίῳ σε λόχευσε παρευνηθεῖσα Σελήνη
<lb rend="displayNum" n="215" />Ναρκίσσῳ χαρίεντι πανείκελον: αἰθέριον γὰρ 
<lb rend="displayNum" n="216" />εἴκελον εἶδος ἔχεις, κεραῆς ἴνδαλμα Σελήνης.</q>
</p><p><lb rend="displayNum" n="217" />τοῖον ἔπος κατέλεξε: νέος δ᾽ ἠγάλλετο μύθῳ
<lb rend="displayNum" n="218" />κυδιόων, ὅτι κάλλος ὑπέρβαλεν ἥλικος ἥβης
<lb rend="displayNum" n="219" />εἴδεϊ φαιδροτέρῳ. καὶ ὀρειάδος ἔνδοθι λόχμης
<lb rend="displayNum" n="220" />εἰ μέλος ἔπλεκε κοῦρος, ἐτέρπετο Βάκχος ἀκούων: 
<lb rend="displayNum" n="221" />εἰ νέος ἐκτὸς ἔμιμνεν, ἀμειδέας ἔσχε παρειάς:
<lb rend="displayNum" n="222" />εἰ Σάτυρος παρὰ δαῖτα φιλοσκάρθμοιο τραπέζης
<lb rend="displayNum" n="223" />τύμπανα χερσὶν ἔτυπτε περίκροτον ἦχον ἀράσσων,
<pb id="v.1.p.344" />
<lb rend="displayNum" n="224" />καὶ νέος ἐκτὸς ἔην μεθέπων ἐλαφηβόλον ἄγρην,
<lb rend="displayNum" n="225" />κούρου μὴ παρεόντος ἀναίνετο δίκτυπον ἠχώ: 
<lb rend="displayNum" n="226" />εἴ ποτε Πακτωλοῖο παρ᾽ ἀνθεμόεντι ῥεέθρῳ
<lb rend="displayNum" n="227" />δηθύνων ἀνέμιμνεν, ὅπως ἐπιδόρπιον εἴη
<lb rend="displayNum" n="228" />αὐτὸς ἑῷ βασιλῆι φέρων γλυκερώτερον ὕδωρ,
<lb rend="displayNum" n="229" />κούρου νόσφι μένοντος ἱμάσσετο Βάκχος ἀνίῃ.
<lb rend="displayNum" n="230" />εἰ θρασὺν αὐλὸν ἄειρε, Λιβυστίδος ὄργανον Ἠχοῦς, 
<lb rend="displayNum" n="231" />οἰδαλέῃ φύσημα παρηίδι λεπτὸν ἰάλλων,
<lb rend="displayNum" n="232" />Μυγδόνος αὐλητῆρος ὀίετο Βάκχος ἀκούειν,
<lb rend="displayNum" n="233" />ὃν τέκε θεῖος Ὕαγνις, ὃς εἰς κακὸν ἤρισε Φοίβῳ
<lb rend="displayNum" n="234" />τρητὸν ἐπιθλίβων διδυμόθροον αὐλὸν Ἀθήνης:
<lb rend="displayNum" n="235" />εἰ δὲ σὺν ἡβητῆρι μιῆς ἔψαυσε τραπέζης, 
<lb rend="displayNum" n="236" />κούρου φθεγγομένου πολυτερπέας εἶχεν ἀκουάς,
<lb rend="displayNum" n="237" />παυομένου δὲ νέοιο κατηφέας εἶχε παρειάς:
<lb rend="displayNum" n="238" />εἰ δὲ βαθυσκάρθμοιο πόθου πεφορημένος οἴστρῳ
<lb rend="displayNum" n="239" />ἄμπελος ὀρχηστῆρι ποδῶν ἐλελίζετο παλμῷ,
<lb rend="displayNum" n="240" />καὶ Σατύρῳ παίζοντι συνέπλεκε χεῖρα χορεύων, 
<lb rend="displayNum" n="241" />δόχμιον ἐκ ταρσοῖο μετήλυδα ταρσὸν ἀμείβων,
<lb rend="displayNum" n="242" />Βάκχος ὀπιπεύων φθονερῇ δεδόνητο μερίμνῃ.
<lb rend="displayNum" n="243" />εἴ ποτε Σειληνοῖσιν ὁμίλεεν, εἴ τινι κούρῳ
<lb rend="displayNum" n="244" />ἥλικι θηρητῆρι συνέτρεχεν εἰς δρόμον ἄγρης,
<lb rend="displayNum" n="245" />ζηλήμων Διόνυσος ἐρήτυε, μή τις ὀιστῷ 
<lb rend="displayNum" n="246" />βλήμενος ἰσοτύπῳ φρενοθελγέι λάτρις Ἐρώτων
<lb rend="displayNum" n="247" />παιδὸς ἐλαφρονόοιο παραπλάγξειε μενοινήν,
<lb rend="displayNum" n="248" />καὶ νέον ἱμερόεντα μεταστήσειε Λυαίου,
<lb rend="displayNum" n="249" />ἀρτιθαλὴς ἅτε κοῦρος ὁμόχρονον ἥλικα τέρπων.
<lb rend="displayNum" n="250" />ἀλλ᾽ ὅτε θύρσον ἄειρε καταντία λυσσάδος ἄρκτου 
<lb rend="displayNum" n="251" />ἢ βριαρῷ νάρθηκα κατηκόντιζε λεαίνης,
<lb rend="displayNum" n="252" />εἰς δύσιν ὄμμα τίταινε ἐς ἠέρα λοξὰ δοκεύων,
<lb rend="displayNum" n="253" />μὴ Ζεφύρου πνεύσειε πάλιν θανατηφόρος αὔρη,
<pb id="v.1.p.346" />
<lb rend="displayNum" n="254" />ὡς πάρος ἡβητῆρα κατέκτανε πικρὸς ἀήτης
<lb rend="displayNum" n="255" />δίσκον ἀκοντιστῆρα καταστρέψας Ὑακίνθου: 
<lb rend="displayNum" n="256" />δείδιε, μὴ Κρονίδης ἐρασίπτερος ὄρνις Ἐρώτων
<lb rend="displayNum" n="257" />ἀπροΐδὴς ἀκίχητος ὑπὲρ Τμώλοιο φανείη
<lb rend="displayNum" n="258" />φειδομένοις ὀνύχεσσιν ἐς ἠέρα παῖδα κομίζων,
<lb rend="displayNum" n="259" />Τρώιον οἷά τε κοῦρον ἑῶν δρηστῆρα κυπέλλων:
<lb rend="displayNum" n="260" />ἔτρεμε καὶ δυσέρωτα κυβερνητῆρα θαλάσσης, 
<lb rend="displayNum" n="261" />μὴ μετὰ Τανταλίδην χρυσέων ἐπιβήτορα δίφρων
<lb rend="displayNum" n="262" />εἰς δρόμον ἠερόφοιτον ἄγων πτερόεσσαν ἀπήνην
<lb rend="displayNum" n="263" />ἄμπελον ἁρπάξειεν ἐρωμανέων ἐνοσίχθων.
<lb rend="displayNum" n="264" />καὶ γλυκὺν εἶχεν ὄνειρον ὀνειροτόκων ἐπὶ λέκτρων,
<lb rend="displayNum" n="265" />καὶ φιλίους ὀάριζε νέῳ ψευδήμονι μύθους 
<lb rend="displayNum" n="266" />μιμηλῆς ὁρόων σκιοειδέα φάσματα μορφῆς.
<lb rend="displayNum" n="267" />εἰ δέ τί οἱ δύσμορφον ἐπήρατος εἶχεν ὀπωπή,
<lb rend="displayNum" n="268" />ἱμερόεν πέλε τοῦτο ποθοβλήτῳ Διονύσῳ,
<lb rend="displayNum" n="269" />φίλτερον ἡβητῆρος ὅλου χροός: εἰ δέ οἱ ἄκρη
<lb rend="displayNum" n="270" />συμφερτὴ κεχάλαστο δι᾽ ἰξύος ὄρθιος οὐρή, 
<lb rend="displayNum" n="271" />καὶ μέλιτος γλυκεροῖο μελιχροτέρη πέλε Βάκχῳ:
<lb rend="displayNum" n="272" />καὶ πλόκαμοι ῥυπόωντες ἀκηδέστοιο καρήνου
<lb rend="displayNum" n="273" />αὐτοὶ μᾶλλον ἔτερπον ἐρωμανέοντος ὀπωπήν.
<lb rend="displayNum" n="274" />ἤματι μὲν κεχάρητο συνέμπορος: ἄχνυτο δ᾽ αἰεὶ
<lb rend="displayNum" n="275" />νυκτὸς ἐπερχομένης, ὅτε μηκέτι παιδὸς ἀκούων 
<lb rend="displayNum" n="276" />οὔασι θελγομένοισιν ἐθήμονα δέχνυτο φωνήν,
<lb rend="displayNum" n="277" />Ῥείης ὀβριμόπαιδος ἐνὶ σπήεσσιν ἰαύων.
</p><p><lb rend="displayNum" n="278" />καί μιν ἰδὼν Σατύρων τις ἐθέλγετο θέσπιδι μορφῇ,
<lb rend="displayNum" n="279" />καὶ κρυφίην ἐρόεσσαν ὑποκλέπτων φάτο φωνήν:
<pb id="v.1.p.348" />
</p><p><lb rend="displayNum" n="280" /><q direct="unspecified"> Ἀνδρομέης κραδίης ταμίη, φιλοτήσιε Πειθώ, 
<lb rend="displayNum" n="281" />μοῦνος ἐμοὶ νέος οὗτος ἐπήρατος ἵλαος εἴη:
<lb rend="displayNum" n="282" />καί μιν ἔχων, ἅτε Βάκχος, ὁμέψιον οὐ μενεαίνω
<lb rend="displayNum" n="283" />αἰθέρα ναιετάειν μετανάστιος, οὐ θεὸς εἶναι
<lb rend="displayNum" n="284" />ἤθελον, οὐ Φαέθων φαεσίμβροτος, οὐ πόθον ἕλκω
<lb rend="displayNum" n="285" />νέκταρος, ἀμβροσίης δ᾽ οὐ δεύομαι: οὐκ ἀλεγίζω, 
<lb rend="displayNum" n="286" />ἄμπελος εἰ φιλέει με καὶ ἐχθαίρει με Κρονίων.</q>
</p><p><lb rend="displayNum" n="287" />ὣς ὁ μὲν ἀμφιέπων ὑποκάρδιον ἰὸν Ἐρώτων
<lb rend="displayNum" n="288" />κρυπτὸν ἀνηΰτησεν ἔπος ζηλήμονι φωνῇ,
<lb rend="displayNum" n="289" />θαύματι φίλτρον ἔχων κεκερασμένον. ἀλλὰ καὶ αὐτὸς
<lb rend="displayNum" n="290" />Εὔιος, ἠιθέου βεβολημένος ἡδέι κέντρῳ, 
<lb rend="displayNum" n="291" />ἴαχε μειδιόων Κρονίδῃ, δυσέρωτι τοκῆι:
</p><p><lb rend="displayNum" n="292" /><q direct="unspecified">Νεῦσον ἐμοὶ φιλέοντι μίαν χάριν, ὦ Φρύγιε Ζεῦ:
<lb rend="displayNum" n="293" />νηπιάχῳ μὲν ἔειπεν ἐμὴ τροφὸς εἰσέτι Ῥείη,
<lb rend="displayNum" n="294" />ὡς στεροπὴν Ζαγρῆι πόρες, προτέρῳ Διονύσῳ
<lb rend="displayNum" n="295" />εἰσέτι παππάζοντι, τεὴν πυρόεσσαν ἀκωκήν, 
<lb rend="displayNum" n="296" />καὶ βροντῆς κελάδημα καὶ ἠερίου χύσιν ὄμβρου,
<lb rend="displayNum" n="297" />καὶ πέλε δεύτερος ἄλλος ἔτι βρέφος ὑέτιος Ζεύς:
<lb rend="displayNum" n="298" />σεῖο δ᾽ ἐγὼ πρηστῆρος ἀναίνομαι αἰθέριον πῦρ,
<lb rend="displayNum" n="299" />οὐ νέφος, οὐ βροντῆς ἐθέλω κτύπον: ἢν δ᾽ ἐθελήσῃς,
<lb rend="displayNum" n="300" />Ἡφαίστῳ πυρόεντι δίδου σπινθῆρα κεραυνοῦ, 
<lb rend="displayNum" n="301" />Ἄρης σῶν νεφέων ἐχέτω θώρηκα καλύπτρην,
<lb rend="displayNum" n="302" />δὸς χάριν Ἑρμάωνι Διιπετέος χύσιν ὄμβρου,
<lb rend="displayNum" n="303" />καὶ στεροπὴν γενετῆρος ἀερτάζοι καὶ Ἀπόλλων:
<lb rend="displayNum" n="304" />μεῖον ἐμοί, φίλε, λῆμα, φιλοσκάρθμῳ Διονύσῳ:
<lb rend="displayNum" n="305" />καλὸν ἐμοὶ Σεμέλης στεροπὴν ἐλάχειαν ἀείρειν, 
<lb rend="displayNum" n="306" />μητροφόνοι σπινθῆρες ἀτερπέες εἰσὶ κεραυνοῦ.
<lb rend="displayNum" n="307" />ναίω Μαιονίην: τί γὰρ αἰθέρι καὶ Διονύσῳ;
<lb rend="displayNum" n="308" />κάλλος ἐμοῦ Σατύροιο φιλαίτερόν ἐστιν Ὀλύμπου.
<lb rend="displayNum" n="309" />εἰπέ, πάτερ, μὴ κρύπτε: τεὸς νέος ὅρκιος ἔστω:
<pb id="v.1.p.350" />
<lb rend="displayNum" n="310" />αἰετὸς ὁππότε κοῦρον ὑπὸ σφυρὰ Τευκρίδος Ἴσης 
<lb rend="displayNum" n="311" />φειδομένῳ κούφιζες ἐς οὐρανὸν ἅρπαγι ταρσῷ,
<lb rend="displayNum" n="312" />τηλίκον ἔλλαχε κάλλος ὁ βουκόλος, ὃν σὺ τραπέζῃ
<lb rend="displayNum" n="313" />αἰθερίῃ ξύνωσας ἔτι πνείοντα βοαύλων;
<lb rend="displayNum" n="314" />Ζεῦ πάτερ, ἱλήκοις, τανυσίπτερε: μή μοι ἐνίψῃς
<lb rend="displayNum" n="315" />Τρώιον οἰνοχοῆα τεῶν δρηστῆρα κυπέλλων, 
<lb rend="displayNum" n="316" />ὅττι φαεινοτέροιο φέρων ἀμάρυγμα προσώπου
<lb rend="displayNum" n="317" />ἄμπελος ἱμερόεις Γανυμήδεος εἶδος ἐλέγχει:
<lb rend="displayNum" n="318" />Τμώλιος Ἰδαίου πέλε φέρτερος. εἰσὶ δὲ πολλαὶ
<lb rend="displayNum" n="319" />ἄλλων ἠιθέων ἐραταὶ στίχες, οὓς ἅμα πάντας,
<lb rend="displayNum" n="320" />ἢν ἐθέλῃς, ἀγάπαζε λιπὼν ἕνα παῖδα Λυαίῳ.</q> 
</p><p><lb rend="displayNum" n="321" />τοῖον ἔπος κατέλεξε πόθου δεδονημένος οἴστρῳ:
<lb rend="displayNum" n="322" />οὐχ οὕτω λασίης Μαγνησσίδος ἔνδοθεν ὕλης
<lb rend="displayNum" n="323" />βουκόλος Ἀδμήτοιο βόας ποίμαινεν Ἀπόλλων,
<lb rend="displayNum" n="324" />παιδὸς ἐρωτοτόκου βεβολημένος ἡδέι κέντρῳ,
<lb rend="displayNum" n="325" />ὅσσον ἐπ᾽ ἠιθέῳ φρένα τέρπετο Βάκχος ἀθύρων. 
<lb rend="displayNum" n="326" />ἄμφω δ᾽ ἑψιόωντο συνήλυδες ἔνδοθι λόχμης,
<lb rend="displayNum" n="327" />πῇ μὲν ἀκοντίζοντες ἐς ἠέρα θύρσον ἀλήτην,
<lb rend="displayNum" n="328" />πῇ δὲ παρὰ πλαταμῶνα λιπόσκιον, ἄλλοτε πέτραις
<lb rend="displayNum" n="329" />ἔστιχον ἀγρώσσοντες ὀρίτροφα τέκνα λεόντων:
<lb rend="displayNum" n="330" />καί ποτε μουνωθέντες ἐρημάδος ὑψόθεν ὄχθης, 
<lb rend="displayNum" n="331" />ἐν ψαμάθοις παίζοντες ἐυκροκάλου ποταμοῖο,
<lb rend="displayNum" n="332" />ἀμφῖ παλαισμοσύνης φιλοπαίγμονος εἶχον ἀγῶνα:
<lb rend="displayNum" n="333" />τοῖσι μὲν οὐ τρίπος ἦεν ἀέθλιον, οὐδ᾽ ἐπὶ νίκῃ
<lb rend="displayNum" n="334" />ἀνθεμόεις παρέκειτο λέβης, οὐ φορβάσες ἵπποι,
<lb rend="displayNum" n="335" />ἀλλὰ λιγυφθόγγων διδυμόθροος αὐλὸς Ἐρώτων. 
<lb rend="displayNum" n="336" />ἀμφοτέροις δ᾽ ἔρις ἦεν ἐπήρατος: ἐν δ᾽ ἄρα μέσσῳ
<lb rend="displayNum" n="337" />ἵστατο μάργος Ἔρως, πτερόεις ἐναγώνιος Ἑρμῆς,
<lb rend="displayNum" n="338" />στέμμα πόθου νάρκισσον ἐπιπλέξας ὑακίνθῳ.
<pb id="v.1.p.352" />
</p><p><lb rend="displayNum" n="339" />ἄμφω δ᾽ εἰς μέσον ἦλθον ἀεθλητῆρες Ἐρώτων,
<lb rend="displayNum" n="340" />καὶ παλάμας στεφανηδὸν ἑλιξάμενοι διὰ νώτου, 
<lb rend="displayNum" n="341" />ἀμφοτέρων σφίγξαντες ἐπ᾽ ἰξύι δεσμὸν ἀγοστῶν,
<lb rend="displayNum" n="342" />πλευρὰ διεσφήκωσαν ὁμόζυγι πήχεος ὁλκῷ,
<lb rend="displayNum" n="343" />καὶ δέμας ἀλλήλων ἀνεκούφισαν ὑψόθι γαίης
<lb rend="displayNum" n="344" />χερσὶν ἀμοιβαίῃσι: καὶ ἥπτετο Βάκχος Ὀλύμπου
<lb rend="displayNum" n="345" />ἀμφὶ παλαισμοσύνης μελιηδέος, εἶχε δὲ δισσὴν 
<lb rend="displayNum" n="346" />τερπωλὴν ἐρόεσσαν, ἀειρόμενος καὶ ἀείρων...
<lb rend="displayNum" n="347" />καὶ παλάμην Βρομίου παλάμης περὶ καρπὸν ἑλίξας,
<lb rend="displayNum" n="348" />χερσὶ συναπτομέναις ἑτερόζυγον ἅμμα πιέζων,
<lb rend="displayNum" n="349" />διχθαδίῳ συνέεργεν ἀρηρότα δάκτυλα δεσμῷ,
<lb rend="displayNum" n="350" />δεξιτερὴν ἐθέλοντος ἐπισφίγγων Διονύσου. 
<lb rend="displayNum" n="351" />ἔνθα μὲν ἡβητῆρος ἐπ᾽ ἰξύι χεῖρας ἑλίσσων,
<lb rend="displayNum" n="352" />Βάκχος ἐρωμανέεσσι δέμας παλάμῃσι πιέζων,
<lb rend="displayNum" n="353" />ἄμπελον ἠέρταζεν, ὁ δὲ Βρομίοιο τυχήσας
<lb rend="displayNum" n="354" />κόψε ποδὸς κώληπα: καὶ Εὔιος ἡδὺ γελάσσας,
<lb rend="displayNum" n="355" />ἥλικος ἠιθέοιο τυπεὶς ἁπαλόχροϊ ταρσῷ, 
<lb rend="displayNum" n="356" />ὕπτιος αὐτοκύλιστος ἐπωλίσθησε κονίῃ:
<lb rend="displayNum" n="357" />καὶ χθονὶ κεκλιμένοιο θελήμονος ὑψόθι Βάκχου
<lb rend="displayNum" n="358" />γυμνῇ νηδύι κοῦρος ἐφίζανεν: αὐτὰρ ὁ χαίρων
<lb rend="displayNum" n="359" />ἐκταδὸν ἔνθα καὶ ἔνθα χυθεὶς ἐπεκέκλιτο γαίῃ
<lb rend="displayNum" n="360" />γαστέρι κουφίζων γλυκερὸν βάρος: ἰθυτενὲς δὲ 
<lb rend="displayNum" n="361" />ἄκρον ὑπὲρ ψαμάθοιο πεδοτριβὲς ἴχνος ἐρείσας
<lb rend="displayNum" n="362" />νῶτον ἀνῃώρησε μετάτροπον, ἠνορέην δὲ
<lb rend="displayNum" n="363" />φειδομένην ἀνέφηνεν, ἁμιλλητῆρι δὲ παλμῷ
<lb rend="displayNum" n="364" />χειρὸς ἀναινομένης ἀπεσείσατο φόρτον Ἐρώτων:
<lb rend="displayNum" n="365" />πλευρὰ δὲ δοχμώσας, πελάσας δ᾽ ἀγκῶνα κονίῃ, 
<lb rend="displayNum" n="366" />ἡβητὴρ πολύιδρις ἐπ᾽ ἀντιπάλου θόρε νώτου
<lb rend="displayNum" n="367" />λοξὸς ἐπὶ πλευρῇσιν, ὑπὲρ λαγόνων δὲ καθάψας
<lb rend="displayNum" n="368" />ἄκρα ποδὸς κώληπι, παρὰ σφυρὸν ἴχνος ἐρείσας,
<lb rend="displayNum" n="369" />γαστέρα διχθαδίῳ μεσάτην μιτρώσατο δεσμῷ,
<lb rend="displayNum" n="370" />πλευρὰ περιθλίβων, ὑπὸ γούνατι ταρσὸν ἑλίξας 
<pb id="v.1.p.354" />
<lb rend="displayNum" n="371" />ὄρθιον ἁπλωθέντα: κυλινδομένων δὲ κονίῃ
<lb rend="displayNum" n="372" />ἀμφοτέρων καμάτοιο προάγγελος ἔρρεεν ἱδρώς.
<lb rend="displayNum" n="373" />ὀψὲ δὲ νικηθέντος, ἀνικήτου περ ἐόντος,
<lb rend="displayNum" n="374" />Ζηνὸς ἀεθλητῆρος ἔχων μίμημα τοκῆος
<lb rend="displayNum" n="375" />νικήθη Διόνυσος ἑκούσιος, ὅττι καὶ αὐτὸς 
<lb rend="displayNum" n="376" />Ζεὺς μέγας αὐτοκύλιστος ἐπ᾽ Ἀλφειοῖο παλαίων
<lb rend="displayNum" n="377" />ὤκλασεν, Ἡρακλῆι θελήμονα γούνατα κάμψας.
</p><p><lb rend="displayNum" n="378" />τοῖος ἀγὼν τετέλεστο φιλέψιος: ἠιθέου δὲ
<lb rend="displayNum" n="379" />δίθροον αὐλὸν ἄεθλον ἐκούφισε τερπομένη χείρ.
<lb rend="displayNum" n="380" />καὶ νέος ἱδρώων φαιδρύνετο γυῖα ῥεέθρῳ 
<lb rend="displayNum" n="381" />καὶ κόνιν ἰκμαλέην ἀπενίψατο: λουομένου δὲ
<lb rend="displayNum" n="382" />ἐκ χροὸς ἱδρώοντος ἐπήρατος ἔρρεεν αἴγλη.
</p><p><lb rend="displayNum" n="383" />οὐδὲ παλαισμοσύνης τελέσας γυιαλκέα νίκην
<lb rend="displayNum" n="384" />σύννομος ἡβητῆρος ἐπαύετο Βάκχος ἀθύρων,
<lb rend="displayNum" n="385" />ἀλλὰ ποδωκείης ἀνεμώδεα θῆκεν ἀγῶνα. 
<lb rend="displayNum" n="386" />καὶ βαλίους ἐς ἔρωτα φέρων μνηστῆρας ἀγῶνος
<lb rend="displayNum" n="387" />πρώτῳ μὲν θέτο δῶρα Κυβηλίδος ὄργανα Ῥείης,
<lb rend="displayNum" n="388" />κύμβαλα χαλκεόνωτα καὶ αἰόλα δέρματα νεβρῶν:
<lb rend="displayNum" n="389" />νίκης δ᾽ ἦεν ἄεθλα τὰ δεύτερα Πανὸς ἑταίρη,
<lb rend="displayNum" n="390" />σύριγξ ἡδυέπεια καὶ ἠχήεσσα βοείη 
<lb rend="displayNum" n="391" />χαλκοβαρὴς: τριτάτῳ δὲ τίθει Διόνυσος ἀθύρων
<lb rend="displayNum" n="392" />ψάμμον ἐρευθιόωσαν ἑτοιμοτάτου ποταμοῖο.
<lb rend="displayNum" n="393" />καὶ Βρόμιος σταδίῳ μεμερισμένον οὖδας ὁρίζων
<lb rend="displayNum" n="394" />δισσὰ τιταινομένης διεμέτρεεν ἄκρα κελεύθου,
<lb rend="displayNum" n="395" />ὀρθώσας δεκάδωρον ἐπὶ χθονὶ σῆμα πορείης, 
<lb rend="displayNum" n="396" />στήσας τέρμα δρόμου ταναὸν ξύλον: ἀντιπόρου δὲ
<lb rend="displayNum" n="397" />πῆξε τύπον βαλβῖδος ἐπ᾽ ᾐόνι θύρσον ἀείρας:
<lb rend="displayNum" n="398" />καὶ Σατύρους ὤτρυνεν ἀεθλεύειν περὶ νίκης.
</p><p><lb rend="displayNum" n="399" />ὀξὺ δὲ κεκλομένοιο φιλοσκάρθμοιο Λυαίου
<lb rend="displayNum" n="400" />Ληνεὺς πρῶτος ὄρουσε ποδήνεμος, ἀμφὶ δ᾽ ἄρ᾽ αὐτῷ 
<lb rend="displayNum" n="401" />κισσὸς ἀερσιπόδης καὶ ἐπήρατος Ἄμπελος ἔστη:
<pb id="v.1.p.356" />
<lb rend="displayNum" n="402" />καὶ ποδὸς ἰθυπόροιο πεποιθότες ὠκέι ταρσῷ
<lb rend="displayNum" n="403" />κεκριμένοι στοιχηδὸν ἐφέστασαν: ἐκ δαπέδου δὲ
<lb rend="displayNum" n="404" />ἄκρα χαρασσομένοιο μετάρσιον ἴχνος ἀείρας
<lb rend="displayNum" n="405" />κισσὸς ἀελλήεντι ποδῶν κουφίζετο παλμῷ: 
<lb rend="displayNum" n="406" />τοῦ μὲν ἐπειγομένοιο μετάφρενον ἄσθματι θάλπων
<lb rend="displayNum" n="407" />Ληνεὺς ἠερίῃσιν ἐπέτρεχε σύνδρομος αὔραις,
<lb rend="displayNum" n="408" />ἀγχιφανὴς προθέοντος, ὀπισθοπόροιο δὲ ταρσοῦ
<lb rend="displayNum" n="409" />ἴχνεσιν ἴχνια τύψε χυτῆς ψαύοντα κονίης:
<lb rend="displayNum" n="410" />καὶ τόσος ἀμφοτέρων ἀπελείπετο μέσσον ὁρίζων, 
<lb rend="displayNum" n="411" />ὁππόσον ἱστοπόνοιο κανὼν πρὸς στήθεϊ κούρης
<lb rend="displayNum" n="412" />μεσσοφανὴς λάχε χῶρον ἀκαμπέι γείτονα μαζῷ.
<lb rend="displayNum" n="413" />καὶ τρίτος Ἄμπελος ἦεν ὀπίστερος: εἰσορόων δὲ
<lb rend="displayNum" n="414" />ζηλήμων Διόνυσος ἐτήκετο λοξὰ δοκεύων
<lb rend="displayNum" n="415" />διχθαδίους προθέοντας ἀεθλητῆρας ἀγώνων, 
<lb rend="displayNum" n="416" />μή ποτε νικήσωσι καὶ Ἄμπελος ὕστερος ἔλθῃ:
<lb rend="displayNum" n="417" />ἀλλὰ θεὸς χραίσμησεν, ἐνιπνεύσας δέ ὁ̣̣̓ ἀλκὴν
<lb rend="displayNum" n="418" />κοῦρον ἐυτροχάλοιο ταχίονα θῆκεν ἀέλλης:
<lb rend="displayNum" n="419" />καὶ διδύμων πρώτιστος ἀεθλοφόρων ἐν ἀγῶνι
<lb rend="displayNum" n="420" />σπερχομένων, διερῇ μὲν ἐπ᾽ ᾐόνι γούνατα πάλλων, 
<lb rend="displayNum" n="421" />κισσὸς ἐπωλίσθησε πεσὼν ψαμαθώσεϊ πηλῷ,
<lb rend="displayNum" n="422" />καὶ σφαλερὴ Ληνῆος ἐσύρετο γούνατος ὁρμὴ
<lb rend="displayNum" n="423" />ἂψ ἀνασειράζουσα ποδῶν δρόμον: ἀθλοφόροι δὲ
<lb rend="displayNum" n="424" />ἀμφότεροι λείποντο, καὶ Ἄμπελος ἥρπασε νίκην.
<lb rend="displayNum" n="425" />Σειληνοὶ δὲ γέροντες ἀνίαχον Εὔιον ἠχὼ 
<lb rend="displayNum" n="426" />νίκην ἠιθέοιο τεθηπότες: ἁβροκόμης δὲ
<lb rend="displayNum" n="427" />δέκτο νέος τὰ πρῶτα, τὰ δεύτερα δέχνυτο Ληνεὺς
<lb rend="displayNum" n="428" />ζῆλον ἔχων, φθονερὸν δὲ δόλον γίνωσκε Λυαίου
<lb rend="displayNum" n="429" />καὶ πόθον: αἰδομένῃ δὲ συνήλικας εἶδεν ὀπωπῇ
<lb rend="displayNum" n="430" />λοίσθια Κισσὸς ἄεθλα κατηφέι χειρὶ κομίζων. 
</p></div1></body></text></TEI.2>