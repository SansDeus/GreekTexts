<?xml version="1.0" encoding="utf-8"?>
<TEI.2><text><body><div1 type="book" n="1" org="uniform" sample="complete">
<pb id="v.1.p.2" />
<head><lb rend="displayNum" n="1" />πρῶτον ἔχει Κρονίωνα, φαεσφόρον ἅρπαγα νύμφης,
<lb rend="displayNum" n="2" />καὶ παλάμαις Τυφῶνος ἀρασσόμενον πόλον ἄστρων.</head>
<p><lb rend="displayNum" n="1" />εἰπέ, θεά, Κρονίδαο διάκτορον αἴθοπος αὐγῆς,
<lb rend="displayNum" n="2" />νυμφιδίῳ σπινθῆρι μογοστόκον ἄσθμα κεραυνοῦ,
<lb rend="displayNum" n="3" />καὶ στεροπὴν Σεμέλης θαλαμηπόλον: εἰπὲ δὲ φύτλην
<lb rend="displayNum" n="4" />Βάκχου δισσοτόκοιο, τὸν ἐκ πυρὸς ὑγρὸν ἀείρας
<lb rend="displayNum" n="5" />Ζεὺς βρέφος ἡμιτέλεστον ἀμαιεύτοιο τεκούσης, 
<lb rend="displayNum" n="6" />φειδομέναις παλάμῃσι τομὴν μηροῖο χαράξας,
<lb rend="displayNum" n="7" />ἄρσενι γαστρὶ λόχευσε, πατὴρ καὶ πότνια μήτηρ,
<lb rend="displayNum" n="8" />εὖ εἰδὼς τόκον ἄλλον, ἐπεὶ γονόεντι καρήνῳ,
<lb rend="displayNum" n="9" />ἄσπορον ὄγκον ἄπιστον ἔχων ἐγκύμονι κόρσῃ,
<lb rend="displayNum" n="10" />τεύχεσιν ἀστράπτουσαν ἀνηκόντιζεν Ἀθήνην. 
</p><p><lb rend="displayNum" n="11" />ἄξατέ μοι νάρθηκα, τινάξατε κύμβαλα, Μοῦσαι,
<lb rend="displayNum" n="12" />καὶ παλάμῃ δότε θύρσον ἀειδομένου Διονύσου:
<lb rend="displayNum" n="13" />ἀλλὰ χοροῦ ψαύοντα, Φάρῳ παρὰ γείτονι νήσῳ,
<lb rend="displayNum" n="14" />στήσατέ μοι Πρωτῆα πολύτροπον, ὄφρα φανείη
<lb rend="displayNum" n="15" />ποικίλον εἶδος ἔχων, ὅτι ποικίλον ὕμνον ἀράσσω: 
<lb rend="displayNum" n="16" />εἰ γὰρ ἐφερπύσσειε δράκων κυκλούμενος ὁλκῷ,
<lb rend="displayNum" n="17" />μέλψω θεῖον ἄεθλον, ὅπως κισσώδεϊ θύρσῳ
<pb id="v.1.p.4" />
<lb rend="displayNum" n="18" />φρικτὰ δρακοντοκόμων ἐδαΐζετο φῦλα Γιγάντων:
<lb rend="displayNum" n="19" />εἰ δὲ λέων φρίξειεν ἐπαυχενίην τρίχα σείων,
<lb rend="displayNum" n="20" />Βάκχον ἀνευάξω βλοσυρῆς ἐπὶ πήχεϊ Ῥείης 
<lb rend="displayNum" n="21" />μαζὸν ὑποκλέπτοντα λεοντοβότοιο θεαίνης:
<lb rend="displayNum" n="22" />εἰ δὲ θυελλήεντι μετάρσιος ἅλματι ταρσῶν
<lb rend="displayNum" n="23" />πόρδαλις ἀίξῃ πολυδαίδαλον εἶδος ἀμείβων,
<lb rend="displayNum" n="24" />ὑμνήσω Διὸς υἷα, πόθεν γένος ἔκτανεν Ἰνδῶν
<lb rend="displayNum" n="25" />πορδαλίων ὀχέεσσι καθιππεύσας ἐλεφάντων: 
<lb rend="displayNum" n="26" />εἰ δέμας ἰσάζοιτο τύπῳ συός, υἷα Θυώνης
<lb rend="displayNum" n="27" />ἀείσω ποθέοντα συοκτόνον εὔγαμον Αὔρην,
<lb rend="displayNum" n="28" />ὀψιγόνου τριτάτοιο Κυβηλίδα μητέρα Βάκχου:
<lb rend="displayNum" n="29" />εἰ δὲ πέλοι μιμηλὸν ὕδωρ, Διόνυσον ἀείσω
<lb rend="displayNum" n="30" />κόλπον ἁλὸς δύνοντα κορυσσομένοιο Λυκούργου: 
<lb rend="displayNum" n="31" />εἰ φυτὸν αἰθύσσοιτο νόθον ψιθύρισμα τιταίνων,
<lb rend="displayNum" n="32" />μνήσομαι Ἰκαρίοιο, πόθεν παρὰ θυιάδι ληνῷ
<lb rend="displayNum" n="33" />βότρυς ἁμιλλητῆρι ποδῶν ἐθλίβετο ταρσῷ.
</p><p><lb rend="displayNum" n="34" />Ἄξατέ μοι νάρθηκα, Μιμαλλόνες, ὠμαδίην δὲ
<lb rend="displayNum" n="35" />νεβρίδα ποικιλόνωτον ἐθήμονος ἀντὶ χιτῶνος 
<lb rend="displayNum" n="36" />σφίγξατέ μοι στέρνοισι, Μαρωνίδος ἔμπλεον ὀδμῆς
<lb rend="displayNum" n="37" />νεκταρέης, βυθίῃ δὲ παρ᾽ Εἰδοθέῃ καὶ Ὁμήρῳ
<lb rend="displayNum" n="38" />φωκάων βαρὺ δέρμα φυλασσέσθω Μενελάῳ.
<lb rend="displayNum" n="39" />εὔιά μοι δότε ῥόπτρα καὶ αἰγίδας, ἡδυμελῆ δὲ
<lb rend="displayNum" n="40" />ἄλλῳ δίθροον αὐλὸν ὀπάσσατε, μὴ καὶ ὀρίνω 
<lb rend="displayNum" n="41" />Φοῖβον ἐμόν: δονάκων γὰρ ἀναίνεται ἔμπνοον ἠχώ,
<pb id="v.1.p.6" />
<lb rend="displayNum" n="42" />ἐξ ὅτε Μαρσύαο θεημάχον αὐλὸν ἐλέγξας
<lb rend="displayNum" n="43" />δέρμα παρῃώρησε φυτῷ κολπούμενον αὔραις,
<lb rend="displayNum" n="44" />γυμνώσας ὅλα γυῖα λιπορρίνοιο νομῆος.
</p><p><lb rend="displayNum" n="45" />ἀλλά, θεά, μαστῆρος ἀλήμονος ἄρχεο Κάδμου. 
</p><p><lb rend="displayNum" n="46" />Σιδονίης ποτὲ ταῦρος ἐπ᾽ ᾐόνος ὑψίκερως Ζεὺς
<lb rend="displayNum" n="47" />ἱμερόεν μύκημα νόθῳ μιμήσατο λαιμῷ
<lb rend="displayNum" n="48" />καὶ γλυκὺν εἶχε μύωπα: μετοχμάζων δὲ γυναῖκα,
<lb rend="displayNum" n="49" />κυκλώσας παλάμας περὶ, γαστέρα δίζυγι δεσμῷ,
<lb rend="displayNum" n="50" />βαιὸς Ἔρως κούφιζε, καὶ ἐγγύθεν ὑγροπόρος βοῦς 
<lb rend="displayNum" n="51" />κυρτὸν ὑποστορέσας λοφίην ἐπιβήτορι κούρῃ,
<lb rend="displayNum" n="52" />δόχμιος ὀκλάζων, κεχαλασμένα νῶτα τιταίνων,
<lb rend="displayNum" n="53" />Εὐρώπην ἀνάειρε: διεσσυμένοιο δὲ ταύρου
<lb rend="displayNum" n="54" />πλωτὸς ὄνυξ ἐχάραξε βατῆς ἁλὸς ἄψοφον ὕδωρ
<lb rend="displayNum" n="55" />ἴχνεσι φειδομένοισιν: ὑπὲρ πόντοιο δὲ κούρη 
<lb rend="displayNum" n="56" />δείματι παλλομένη βοέῳ ναυτίλλετο νώτῳ
<lb rend="displayNum" n="57" />ἀστεμφὴς ἀδίαντος: ἰδὼν δέ μιν ἦ τάχα φαίης
<lb rend="displayNum" n="58" />ἢ Θέτιν ἢ Γαλάτειαν ἢ εὐνέτιν ἐννοσιγαίου
<lb rend="displayNum" n="59" />ἢ λοφίῃ Τρίτωνος ἐφεζομένην Ἀφροδίτην:
<lb rend="displayNum" n="60" />καὶ πλόον εἰλιπόδην ἐπεθάμβεε κυανοχαίτης, 
<lb rend="displayNum" n="61" />τρίτων δ᾽ ἠπεροπῆα Διὸς μυκηθμὸν ἀκούων
<lb rend="displayNum" n="62" />ἀντίτυπον Κρονίωνι μέλος μυκήσατο κόχλῳ
<lb rend="displayNum" n="63" />ἀείδων ὑμέναιον: ἀειρομένην δὲ γυναῖκα
<lb rend="displayNum" n="64" />θαῦμα φόβῳ κεράσας ἐπεδείκνυε Δωρίδι Νηρεύς,
<lb rend="displayNum" n="65" />ξεῖνον ἰδὼν πλωτῆρα κερασφόρον: ἀκροβαφῆ δὲ 
<lb rend="displayNum" n="66" />ὁλκάδα ταῦρον ἔχουσα βοοστόλος ἔπλεε νύμφη,
<pb id="v.1.p.8" />
<lb rend="displayNum" n="67" />καὶ διερῆς τρομέουσα μετάρσιον ἅλμα πορείης
<lb rend="displayNum" n="68" />πηδάλιον κέρας ἔσχε, καὶ Ἵμερος ἔπλετο ναύτης.
<lb rend="displayNum" n="69" />καὶ δολόεις Βορέης γαμίῃ δεδονημένον αὔρῃ
<lb rend="displayNum" n="70" />φᾶρος ὅλον κόλπωσε δυσίμερος, ἀμφοτέρῳ δὲ 
<lb rend="displayNum" n="71" />ζῆλον ὑποκλέπτων ἐπεσύρισεν ὄμφακι μαζῷ.
<lb rend="displayNum" n="72" />ὡς δ᾽ ὅτε Νηρεΐδων τις, ὑπερκύψασα θαλάσσης,
<lb rend="displayNum" n="73" />ἑζομένη δελφῖνι χυτὴν ἀνέκοπτε γαλήνην,
<lb rend="displayNum" n="74" />καί οἱ ἀειρομένης ἐλελίζετο μυδαλέη χεὶρ
<lb rend="displayNum" n="75" />νηχομένης μίμημα, φέρων δέ μιν ἄβροχον ἅλμης 
<lb rend="displayNum" n="76" />ἡμιφανὴς πεφόρητο δι᾽ ὕδατος ὑγρὸς ὁδίτης,
<lb rend="displayNum" n="77" />κυρτώσας ἑὰ νῶτα, διερπύζουσα δὲ πόντου
<lb rend="displayNum" n="78" />δίπτυχος ἄκρα κέλευθα κατέγραφεν ἰχθύος οὐρή:
<lb rend="displayNum" n="79" />ὣς ὅ γε νῶτον ἄειρε: τιταινομένοιο δὲ ταύρου
<lb rend="displayNum" n="80" />βουκόλος αὐχένα δοῦλον Ἔρως ἐπεμάστιε κεστῷ, 
<lb rend="displayNum" n="81" />καὶ νομίην ἅτε ῥάβδον ἐπωμίδι τόξον ἀείρων
<lb rend="displayNum" n="82" />Κυπριδίῃ ποίμαινε καλαύροπι νυμφίον Ἥρης
<lb rend="displayNum" n="83" />εἰς νομὸν ὑγρὸν ἄγων Ποσιδήιον: αἰδομένη δὲ
<lb rend="displayNum" n="84" />παρθενίην πόρφυρε παρηίδα Παλλὰς ἀμήτωρ
<lb rend="displayNum" n="85" />ἡνίοχον Κρονίωνος ὀπιπεύουσα γυναῖκα.	
<lb rend="displayNum" n="86" />καὶ Διὸς ὑδατόεντι διεσσυμένου πόρον ὁλκῷ
<lb rend="displayNum" n="87" />οὐ πόθον ἔσβεσε πόντος, ὅτι βρυχίην Ἀφροδίτην
<lb rend="displayNum" n="88" />οὐρανίης ὤδινεν ἀπ᾽ αὔλακος ἔγκυον ὕδωρ:
<lb rend="displayNum" n="89" />καὶ βοὸς ἀφλοίσβοιο κυβερνήτειρα πορείης
<lb rend="displayNum" n="90" />κούρη φόρτος ἔην καὶ ναυτίλος. εἰσορόων δὲ 
<lb rend="displayNum" n="91" />μιμηλὴν ταχύγουνον ἐχέφρονα νῆα θαλάσσης
<lb rend="displayNum" n="92" />τοῖον ἔπος περίφοιτος Ἀχαιικὸς ἴαχε ναύτης:
</p><p><lb rend="displayNum" n="93" /><q direct="unspecified">Ὀφθαλμοί, τί τὸ θαῦμα; πόθεν ποσὶ κύματα τέμνων
<lb rend="displayNum" n="94" />νήχεται ἀτρυγέτοιο δι᾽ ὕδατος ἀγρονόμος βοῦς;
<lb rend="displayNum" n="95" />μὴ πλωτὴν Κρονίδης τελέει χθόνα; μὴ διὰ πόντου 
<lb rend="displayNum" n="96" />ὑγρὸς ἁλιβρέκτοιο χαράσσεται ὁλκὸς ἁμάξης;
<lb rend="displayNum" n="97" />παπταίνω κατὰ κῦμα νόθον πλόον: ἦ ῥα Σελήνη
<pb id="v.1.p.10" />
<lb rend="displayNum" n="98" />ἄζυγα ταῦρον ἔχουσα μετ᾽ αἰθέρα πόντον ὁδεύει,
<lb rend="displayNum" n="99" />ἀλλὰ Θέτις βυθίη διερὸν δρόμον ἡνιοχεύει;
<lb rend="displayNum" n="100" />οὐ βοῒ χερσαίῳ τύπον εἴκελον εἰνάλιος βοῦς 
<lb rend="displayNum" n="101" />ἔλλαχεν—ἰχθυόεν γὰρ ἔχει δέμας—, ἀντὶ δὲ γυμνῆς
<lb rend="displayNum" n="102" />ἀλλοφανὴς ἀχάλινον ἐν ὕδασι πεζὸν ὁδίτην
<lb rend="displayNum" n="103" />Νηρεῒς ἑλκεσίπεπλος ἀήθεα ταῦρον ἐλαύνει.
<lb rend="displayNum" n="104" />εἰ πέλε Δημήτηρ σταχυηκόμος, ὑγροπόρῳ δὲ
<lb rend="displayNum" n="105" />γλαυκὰ διασχίζει βοέῳ ποδὶ νῶτα θαλάσσης, 
<lb rend="displayNum" n="106" />καὶ σὺ βυθοῦ μετὰ κῦμα, Ποσειδάων, μετανάστης
<lb rend="displayNum" n="107" />γαίης δίψια νῶτα μετέρχεο πεζὸς ἀροτρεύς,
<lb rend="displayNum" n="108" />νηὶ θαλασσαίῃ Δημήτερος αὔλακα τέμνων,
<lb rend="displayNum" n="109" />χερσαίοις ἀνέμοισι βατὸν πλόον ἐν χθονὶ τεύχων.
<lb rend="displayNum" n="110" />ταῦρε, παρεπλάγχθης μετανάστιος: οὐ πέλε Νηρεὺς 
<lb rend="displayNum" n="111" />βουκόλος, οὐ Πρωτεὺς ἀρότης, οὐ Γλαῦκος ἁλωεύς,
<lb rend="displayNum" n="112" />οὐχ ἕλος, οὐ λειμῶνες ἐν οἴδμασιν, ἀλλὰ θαλάσσῃ
<lb rend="displayNum" n="113" />ἀτρυγέτῳ πλώοντες ἀνήροτα ναύλοχον ὕδωρ
<lb rend="displayNum" n="114" />πηδαλίῳ τέμνουσι καὶ οὐ σχίζουσι σιδήρῳ:
<lb rend="displayNum" n="115" />αὔλακας οὐ σπείρουσιν ὀπάονες ἐννοσιγαίου, 
<lb rend="displayNum" n="116" />ἀλλὰ φυτὸν πόντοιο πέλει βρύα καὶ σπόρος ὕδωρ,
<lb rend="displayNum" n="117" />ναυτίλος ἀγρονόμος, πλόος αὔλακες, ὁλκὰς ἐχέτλη.
<lb rend="displayNum" n="118" />ἀλλὰ πόθεν μεθέπεις τινὰ παρθένον; ἦ ῥα καὶ αὐτοὶ
<lb rend="displayNum" n="119" />ταῦροι ἐρωμανέοντες ἀφαρπάζουσι γυναῖκας;
<lb rend="displayNum" n="120" />ἦ ῥα Ποσειδάων ἀπατήλιος ἥρπασε κούρην 
<lb rend="displayNum" n="121" />ταυρείην κερόεσσαν ἔχων ποταμηίδα μορφήν;
<lb rend="displayNum" n="122" />μὴ δόλον ἄλλον ὕφηνε πάλιν μετὰ δέμνια Τυροῦς,
<pb id="v.1.p.12" />
<lb rend="displayNum" n="123" />ὡς καὶ χθιζὰ τέλεσσεν, ὅθ᾽ ὑδατόεις παρακοίτης
<lb rend="displayNum" n="124" />χεύμασι μιμηλοῖσι νόθος κελάρυζεν Ἐνιπεύς;</q>
</p><p><lb rend="displayNum" n="125" />τοῖον ἔπος περόων Ἑλλήνιος ἔννεπε ναύτης 
<lb rend="displayNum" n="126" />θαμβαλέος. βοέους δὲ γάμους μαντεύσατο κούρη,
<lb rend="displayNum" n="127" />καὶ πλοκάμους τίλλουσα γοήμονα ῥῆξεν ἰωήν:
</p><p><lb rend="displayNum" n="128" /><q direct="unspecified">Κωφὸν ὕδωρ, ῥηγμῖνες ἀναυδέες, εἴπατε ταύρῳ,
<lb rend="displayNum" n="129" />εἰ βόες εἰσαΐουσιν: ῾ἀμείλιχε, φείδεο κούρης.᾿
<lb rend="displayNum" n="130" />εἴπατέ μοι, ῥηγμῖνες, ἐμῷ φιλόπαιδι τοκῆι 
<lb rend="displayNum" n="131" />Εὐρώπην λιπόπατριν ἐφεζομένην τινὶ ταύρῳ
<lb rend="displayNum" n="132" />ἅρπαγι καὶ πλωτῆρι καί, ὡς δοκέω, παρακοίτῃ.
<lb rend="displayNum" n="133" />μητέρι βόστρυχα ταῦτα κομίσσατε, κυκλάδες αὖραι.
<lb rend="displayNum" n="134" />ναί, λίτομαι, Βορέης, ὡς ἥρπασας Ἀτθίδα νύμφην,
<lb rend="displayNum" n="135" />δέξό με σαῖς πτερύγεσσι μετάρσιον: ἴσχεο, φωνή, 
<lb rend="displayNum" n="136" />μὴ Βορέην μετὰ ταῦρον ἐρωμανέοντα νοήσω.</q>
</p><p><lb rend="displayNum" n="137" />ὣς φαμένη ῥαχίῃσι βοὸς πορθμεύετο κούρη:
<lb rend="displayNum" n="138" />Κάδμος ὅθεν περίφοιτος ἀπὸ χθονὸς εἰς χθόνα βαίνων
<lb rend="displayNum" n="139" />ἄστατα νυμφοκόμοιο μετήιεν ἴχνια ταύρου.
<lb rend="displayNum" n="140" />ἦλθε καὶ εἰς Ἀρίμων φόνιον σπέος, εὖτε κολῶναι 
<lb rend="displayNum" n="141" />φοιτάδες ἀρρήκτοιο πύλας ἤρασσον Ὀλύμπου,
<lb rend="displayNum" n="142" />εὖτε θεοὶ πτερόεντες ἀχείμονος ὑψόθι Νείλου
<lb rend="displayNum" n="143" />ὀρνίθων ἀκίχητον ἐμιμήσαντο πορείην
<lb rend="displayNum" n="144" />ἠερίῳ ξένον ἴχνος ἐρετμώσαντες ἀήτῃ,
<lb rend="displayNum" n="145" />καὶ πόλος ἑπτάζωνος ἱμάσσετο: καὶ γὰρ ἐς εὐνὴν 
<lb rend="displayNum" n="146" />Πλουτοῦς Ζεὺς Κρονίδης πεφορημένος, ὄφρα φυτεύσῃ
<pb id="v.1.p.14" />
<lb rend="displayNum" n="147" />Τάνταλον οὐρανίων ἀεσίφρονα φῶρα κυπέλλων,
<lb rend="displayNum" n="148" />αἰθέρος ἔντεα θῆκε μυχῷ κεκαλυμμένα πέτρης
<lb rend="displayNum" n="149" />καὶ στεροπὴν ἔκρυψεν: ὑπωροφίων δὲ κεραυνῶν
<lb rend="displayNum" n="150" />καπνὸν ἐρευγομένων ἐμελαίνετο λευκὰς ἐρίπνη, 
<lb rend="displayNum" n="151" />καὶ κρυφίῳ σπινθῆρι πυριγλώχινος ὀιστοῦ
<lb rend="displayNum" n="152" />πηγαὶ ἐθερμαίνοντο, χαραδραίων δὲ ῥεέθρων
<lb rend="displayNum" n="153" />Μυγδονὶς ἀφριόωσα φάραγξ ἐπεβόμβεεν ἀτμῷ.
<lb rend="displayNum" n="154" />καὶ παλάμας τανύσας ὑπὸ νεύματι μητρὸς Ἀρούρης
<lb rend="displayNum" n="155" />ὅπλα Διὸς νιφόεντα <note n="1" place="unspecified" anchored="yes">σο λ ανδ αλλ μσς., εμενδεδ το φλογόεντα βψ γραεφε.</note> Κίλιξ ἔκλεψε Τυφωεύς, 
<lb rend="displayNum" n="156" />ὅπλα πυρός: πετάσας δὲ βαρυσμαράγων στίχα λαιμῶν
<lb rend="displayNum" n="157" />παντοίην ἀλάλαζεν ὁμοφθόγγων ὄπα θηρῶν:
<lb rend="displayNum" n="158" />συμφυέες δὲ δράκοντες ἐπερρώοντο προσώπῳ
<lb rend="displayNum" n="159" />πορδαλίων, βλοσυρὰς δὲ κόμας λιχμῶντο λεόντων,
<lb rend="displayNum" n="160" />καὶ βοέας σπειρηδὸν ἐμιτρώσαντο κεραίας 
<lb rend="displayNum" n="161" />οὐραίαις ἑλίκεσσι, τανυγλώσσων δὲ γενείων
<lb rend="displayNum" n="162" />ἰὸν ἀκοντιστῆρα συῶν ἐπεμίγνυον ἀφρῷ.
</p><p><lb rend="displayNum" n="163" />ἔντεα δὲ Κρονίδαο τιθεὶς ὑπὸ φωλάδα πέτρην
<lb rend="displayNum" n="164" />ἠλιβάτων ἐτίταινεν ἐς αἰθέρα λήια χειρῶν:
<lb rend="displayNum" n="165" />εὐπαλάμῳ δὲ φάλαγγι περὶ σφυρὸν ἄκρον Ὀλύμπου 
<lb rend="displayNum" n="166" />τῇ μὲν ἐπισφίγγων Κυνοσουρίδα, τῇ δὲ πιέζων
<lb rend="displayNum" n="167" />ἄξονι κεκλιμένης λοφίην ἀνεσείρασεν Ἄρκτου
<lb rend="displayNum" n="168" />Παρρασίης, ἑτέρῃ δὲ λαβὼν ἀνέκοψε Βοώτην,
<lb rend="displayNum" n="169" />ἄλλῃ Φωσφόρον εἷλκε, μάτην δ᾽ ὑπὸ κυκλάδι νύσσῃ
<lb rend="displayNum" n="170" />πρώιος αἰθερίης ἐπεσύρισεν ἦχος ἱμάσθλης: 
<lb rend="displayNum" n="171" />εἴρυσεν ἠριγένειαν, ἐρυκομένοιο δὲ Ταύρου
<lb rend="displayNum" n="172" />ἄχρονος ἡμιτέλεστος ἐλώφεεν ἱππότις Ὥρη:
<pb id="v.1.p.16" />
<lb rend="displayNum" n="173" />καὶ σκιεροῖς πλοκάμοισιν ἐχιδνοκόμων κεφαλάων
<lb rend="displayNum" n="174" />ἀχλύι φέγγος ἔην κεκερασμένον, ἠματίη δὲ
<lb rend="displayNum" n="175" />ἠελίῳ σελάγιζε συναντέλλουσα Σελήνη. 
</p><p><lb rend="displayNum" n="176" />οὐδὲ Γίγας ἀπέληγε: παλιννόστῳ δὲ πορείῃ
<lb rend="displayNum" n="177" />εἰς Νότον ἐκ Βορέαο, λιπὼν πόλον εἰς πόλον ἔστη:
<lb rend="displayNum" n="178" />καὶ δολιχῇ παλάμῃ δεδραγμένος Ἡνιοχῆος
<lb rend="displayNum" n="179" />νῶτα χαλαζήεντος ἐμάστιεν Αἰγοκερῆος,
<lb rend="displayNum" n="180" />καὶ διδύμους ἐπὶ πόντον ἀπ᾽ αἰθέρος Ἰχθύας ἕλκων 
<lb rend="displayNum" n="181" />κριὸν ἀνεστυφέλιξε, μεσόμφαλον ἄστρον Ὀλύμπου,
<lb rend="displayNum" n="182" />γείτονος εἰαρινοῖο πυραυγέος ὑψόθι κύκλου
<lb rend="displayNum" n="183" />ἀμφιταλαντεύοντος ἰσόζυγον ἦμαρ ὀμίχλῃ.
<lb rend="displayNum" n="184" />ὁλκαίοις δὲ πόδεσσιν ἀνῃώρητο Τυφωεὺς
<lb rend="displayNum" n="185" />ἀγχινεφής: πετάσας δὲ πολυσπερὲς ἔθνος ἀγοστῶν 
<lb rend="displayNum" n="186" />αἰθέρος ἀννεφέλοιο κατέσκεπεν ἄργυφον αἴγλην
<lb rend="displayNum" n="187" />αἰθύσσων ὀφίων σκολιὸν στρατόν: ὧν ὁ μὲν αὐτῶν
<lb rend="displayNum" n="188" />ὄρθιος ἀξονίοιο διέτρεχεν ἄντυγα κύκλου,
<lb rend="displayNum" n="189" />οὐρανίου δὲ Δράκοντος ἐπεσκίρτησεν ἀκάνθῃ
<lb rend="displayNum" n="190" />Ἄρεα συρίζων: ὁ δὲ Κηφέος ἐγγύθι κούρης 
<lb rend="displayNum" n="191" />ἀστραίαις παλάμῃσιν ἰσόζυγα κύκλον ἑλίξας
<lb rend="displayNum" n="192" />δέσμιον Ἀνδρομέδην ἑτέρῳ σφηκώσατο δεσμῷ
<lb rend="displayNum" n="193" />λοξὸς ὑπὸ σπείρῃσιν: ὁ δὲ γλωχῖνι κεραίης
<lb rend="displayNum" n="194" />ἰσοτύπου ταύροιο δράκων κυκλοῦτο κεράστης,
<lb rend="displayNum" n="195" />οἰστρήσας ἑλικηδὸν ὑπὲρ βοέοιο μετώπου 
<lb rend="displayNum" n="196" />ἀντιτύπους Ὑάδας, κεραῆς ἴνδαλμα Σελήνης,
<lb rend="displayNum" n="197" />οἰγομέναις γενύεσσιν: ὁμοπλεκέων δὲ δρακόντων
<lb rend="displayNum" n="198" />ἰοβόλοι τελαμῶνες ἐμιτρώσαντο Βοώτην:
<lb rend="displayNum" n="199" />καὶ θρασὺς ἄλλος ὄρουσεν, ἰδὼν Ὄφιν ἄλλον Ὀλύμπου,
<lb rend="displayNum" n="200" />πῆχυν ἐχιδνήεντα περισκαίρων Ὀφιούχου, 
<lb rend="displayNum" n="201" />καὶ στεφάνῳ στέφος ἄλλο περιπλέξας Ἀριάδνης,
<lb rend="displayNum" n="202" />αὐχένα κυρτώσας, ἐλελίζετο γαστέρος ὁλκῷ.
<pb id="v.1.p.18" />
<lb rend="displayNum" n="203" />καὶ Ζεφύρου ζωστῆρα καὶ ἀντιπόρου πτερὸν Εὔρου
<lb rend="displayNum" n="204" />αἰθύσσων πολύπηχυς ἐπεστρωφᾶτο Τυφωεὺς
<lb rend="displayNum" n="205" />νύσσαν ἐς ἀμφοτέρην, μετὰ Φωσφόρον Ἕσπερον ἕλκων 
<lb rend="displayNum" n="206" />καὶ λόφον Ἀτλάντειον. ἐνὶ βρυόεντι δὲ κόλπῳ
<lb rend="displayNum" n="207" />πολλάκι συμμάρψας Ποσιδήιον ἅρμα θαλάσσης
<lb rend="displayNum" n="208" />εἰς χθόνα βυσσόθεν εἷλκεν: ἁλιβρέκτων δὲ κομάων
<lb rend="displayNum" n="209" />αὖ ἐρύσας στατὸν ἵππον ὑποβρυχίης παρὰ φάτνης
<lb rend="displayNum" n="210" />οὐρανίην ἔρριψεν ἐς ἄντυγα πῶλον ἀλήτην 
<lb rend="displayNum" n="211" />αἰχμάζων ἐς Ὄλυμπον: ἱμασσομένοιο δὲ δίφρου
<lb rend="displayNum" n="212" />ἠελίου χρεμέτιζον ὑπὸ ζυγὰ κυκλάδες ἵπποι:
<lb rend="displayNum" n="213" />πολλάκι δ᾽ ἀγραύλοιο πεπαυμένον ἱστοβοῆος
<lb rend="displayNum" n="214" />ταῦρον ἀπειλητῆρι μεμυκότα πήχεϊ σείων
<lb rend="displayNum" n="215" />ἰσοφυὲς μίμημα κατηκόντιζε Σελήνης, 
<lb rend="displayNum" n="216" />καὶ δρόμον ἐστήριξεν: ἀνακρούσας δὲ χαλινῷ
<lb rend="displayNum" n="217" />ταύρων λευκὰ λέπαδνα κατερροίζησε θεαίνης,
<lb rend="displayNum" n="218" />λοίγιον ἰοβόλοιο χέων συριγμὸν ἐχίδνης.
</p><p><lb rend="displayNum" n="219" />οὐδὲ κορυσσομένῳ Τιτηνιὰς εἴκαθε Μήνη:
<lb rend="displayNum" n="220" />μαρναμένη δὲ Γίγαντος ὁμοκραίροισι καρήνοις 
<lb rend="displayNum" n="221" />ταυρείης ἐχάραξε φαεσφόρα κύκλα κεραίης:
<lb rend="displayNum" n="222" />καὶ βόες αἰγλήεντες ἐμυκήσαντο Σελήνης
<lb rend="displayNum" n="223" />χάσμα Τυφαονίοιο τεθηπότες ἀνθερεῶνος.
<lb rend="displayNum" n="224" />ἀστραίας δὲ φάλαγγας ἀταρβέες ὥπλισαν Ὧραι.
<lb rend="displayNum" n="225" />καὶ στίχες οὐρανίων Ἑλίκων νωμήτορι κύκλῳ 
<lb rend="displayNum" n="226" />εἰς ἐνοπὴν σελάγιζον: ἐπερροίζησε δὲ πυρσῷ
<lb rend="displayNum" n="227" />αἰθέρα βακχεύων στρατὸς αἰόλος, οἵ τε Βορῆα,
<lb rend="displayNum" n="228" />καὶ Λιβὸς ἕσπερα νῶτα, καὶ οἳ λάχον ἄντυγας Εὔρου,
<lb rend="displayNum" n="229" />καὶ Νοτίους ἀγκῶνας: ὁμοζήλῳ δὲ κυδοιμῷ
<lb rend="displayNum" n="230" />ἀπλανέων ἀτίνακτος ἀπεπλάγχθη χορὸς ἄστρων, 
<lb rend="displayNum" n="231" />ἀντιπόρους δ᾽ ἐκίχησαν ἀλήμονας: ἔβρεμε δ᾽ ἠχῇ
<pb id="v.1.p.20" />
<lb rend="displayNum" n="232" />οὐρανίῳ κενεῶνι πεπαρμένος ὄρθιος ἄξων
<lb rend="displayNum" n="233" />μεσσοπαγής: ὁρόων δὲ κυνοσσόος ἔθνεα θηρῶν
<lb rend="displayNum" n="234" />Ὠρίων ξίφος εἷλκε, κορυσσομένου δὲ φορῆος
<lb rend="displayNum" n="235" />φαιδρὰ Ταναγραίης ἀμαρύσσετο νῶτα μαχαίρης: 
<lb rend="displayNum" n="236" />καὶ σέλας αἰθύσσων πυριθαλπέος ἀνθερεῶνος
<lb rend="displayNum" n="237" />δίψιος ἀστερόεντι κύων ἐπεπάφλασε λαιμῷ
<lb rend="displayNum" n="238" />πέμπων θερμὸν ὕλαγμα, καὶ ἠθάδος ἀντὶ λαγωοῦ
<lb rend="displayNum" n="239" />θηρσὶ Τυφαονίῃσιν ἀνήρυγεν ἀτμὸν ὀδόντων.
<lb rend="displayNum" n="240" />καὶ πόλος ἐσμαράγησεν: ἀμειβομένη δὲ καὶ αὐτὴ 
<lb rend="displayNum" n="241" />οὐρανὸν ἑπτάζωνον ἰσηρίθμων ἀπὸ λαιμῶν
<lb rend="displayNum" n="242" />πληιάδων ἀλάλαζε βοὴν ἑπτάστομος ἠχώ,
<lb rend="displayNum" n="243" />καὶ καναχὴν ἰσόμετρον ἐπεγδούπησαν ἀλῆται.
</p><p><lb rend="displayNum" n="244" />σμερδαλέην δὲ Γίγαντος ἰδὼν ὀφιώδεα μορφὴν
<lb rend="displayNum" n="245" />αἰγλήεις Ὀφιοῦχος ἀλεξικάκων ἀπὸ χειρῶν 
<lb rend="displayNum" n="246" />γλαυκὰ πυριτρεφέων ἀπεσείσατο νῶτα δρακόντων,
<lb rend="displayNum" n="247" />στικτὸν ἀκοντίζων σκολιὸν βέλος, ἀμφὶ δὲ πυρσῷ
<lb rend="displayNum" n="248" />λαίλαπες ἐρροίζησαν, ἐτοξεύοντο δὲ λοξοὶ
<lb rend="displayNum" n="249" />ἠέρα βακχεύοντες ἐχιδνήεντες ὀιστοί:
<lb rend="displayNum" n="250" />καὶ θρασὺς ἰχθυόεντος ὁμόδρομος Αἰγοκερῆος 
<lb rend="displayNum" n="251" />Τοξευτὴρ βέλος ἧκεν: ἁμαξαίῳ δ᾽ ἐνὶ κύκλῳ
<lb rend="displayNum" n="252" />μεσσοφανὴς διδύμῃσι Δράκων μεμερισμένος Ἄρκτοις
<lb rend="displayNum" n="253" />αἰθερίης ἐλέλιξε σελασφόρον ὁλκὸν ἀκάνθης:
<lb rend="displayNum" n="254" />γείτων δ᾽ Ἠριγόνης ἐλατὴρ ὁμόφοιτος Ἁμάξης
<lb rend="displayNum" n="255" />πήχεϊ μαρμαίροντι καλαύροπα πάλλε Βοώτης: 
<lb rend="displayNum" n="256" />γούνατι δ᾽ Εἰδώλοιο καὶ ἀγχιπόρῳ παρὰ Κύκνῳ
<lb rend="displayNum" n="257" />φόρμιγξ ἀστερόεσσα Διὸς μαντεύσατο νίκην.
</p><p><lb rend="displayNum" n="258" />Κωρυκίου δὲ κάρηνα λαβὼν ἐτίναξε Τυφωεύς,
<pb id="v.1.p.22" />
<lb rend="displayNum" n="259" />καὶ Κίλικος ποταμοῖο ῥόον ναετῆρα πιέζων
<lb rend="displayNum" n="260" />Ταρσὸν ὁμοῦ καὶ Κύδνον ἑνὶ ξύνωσεν ἀγοστῷ: 
<lb rend="displayNum" n="261" />καὶ κραναοῖς βελέεσσιν ὀιστεύων στίχας ἅλμης
<lb rend="displayNum" n="262" />εἰς σκοπέλους μετένασσε, μετ᾽ αἰθέρα πόντον ἱμάσσων:
<lb rend="displayNum" n="263" />νισσομένου δὲ Γίγαντος ἁλιβρέκτου ποδὸς ὁλκῷ
<lb rend="displayNum" n="264" />φαίνετο γυμνωθεῖσα δι᾽ ὕδατος ἄβροχος ὀσφύς,
<lb rend="displayNum" n="265" />καὶ μεσάτῳ βαρύδουπον ὕδωρ ἐπεβόμβεε μηρῷ: 
<lb rend="displayNum" n="266" />νηχόμενοι δὲ δράκοντες, ἁλιγδούπων ἀπὸ λαιμῶν
<lb rend="displayNum" n="267" />Ἄρεα συρίζοντες, ἐπεστρατόωντο θαλάσσῃ
<lb rend="displayNum" n="268" />ἰὸν ἀποπτύοντες: ἐν ἰχθυόεντι δὲ πόντῳ
<lb rend="displayNum" n="269" />ἱσταμένου Τυφῶνος ἔσω βρυόεντος ἐναύλου
<lb rend="displayNum" n="270" />βένθεϊ ταρσὰ πέπηκτο, καὶ ἠέρι μίγνυτο γαστὴρ 
<lb rend="displayNum" n="271" />θλιβομένη νεφέεσσι: Γιγαντείου δὲ καρήνου
<lb rend="displayNum" n="272" />φρικτὸν ἀερσιλόφων ἀίων βρύχημα λεόντων
<lb rend="displayNum" n="273" />πόντιος ἰλυόεντι λέων ἐκαλύπτετο κόλπῳ:
<lb rend="displayNum" n="274" />πᾶσα δὲ κητώεσσα φάλαγξ ἐστείνετο πόντῳ,
<lb rend="displayNum" n="275" />γηγενέος πλήσαντος ὅλην ἅλα μείζονα γαίης 
<lb rend="displayNum" n="276" />ἀκλύστοις λαγόνεσσιν: ἐμυκήσαντο δὲ φῶκαι,
<lb rend="displayNum" n="277" />καὶ βυθίῃ δελφῖνες ἐνεκρύπτοντο θαλάσσῃ:
<lb rend="displayNum" n="278" />καὶ σκολιαῖς ἑλίκεσσι περίπλοκον ὁλκὸν ὑφαίνων
<lb rend="displayNum" n="279" />πούλυπος αἰολόμητις ἐθήμονι πήγνυτο πέτρῃ,
<lb rend="displayNum" n="280" />καὶ μελέων ἴνδαλμα χαραδραίη πέλε μορφή. 
<lb rend="displayNum" n="281" />οὐδέ τις ἄτρομος ἔσκε: μετερχομένη δὲ καὶ αὐτὴ
<lb rend="displayNum" n="282" />οἰστρομανὴς μύραινα δρακοντείης πόθον εὐνῆς
<lb rend="displayNum" n="283" />ποντοπόρων ἔφριξε θεημάχον ἄσθμα δρακόντων.
<lb rend="displayNum" n="284" />πυργώθη δὲ θάλασσα καὶ ὡμίλησεν Ὀλύμπῳ
<lb rend="displayNum" n="285" />ἠλιβάτοις πελάγεσσιν: ἀερσιπόρῳ δὲ ῥεέθρῳ 
<lb rend="displayNum" n="286" />ἠέρος ἄβροχος ὄρνις ἐλούσατο γείτονι πόντῳ.
<lb rend="displayNum" n="287" />καὶ βυθίου τριόδοντος ἔχων μίμημα Τυφωεὺς
<pb id="v.1.p.24" />
<lb rend="displayNum" n="288" />χειρὸς ἀμετρήτοιο ταμὼν ἐνοσίχθονι παλμῷ
<lb rend="displayNum" n="289" />νῆσον ἁλικρήπιδος ἀποσπάδα πέζαν ἀρούρης
<lb rend="displayNum" n="290" />ῥῖψε παλινδίνητον ὅλην σφαιρηδὸν ἑλίξας: 
<lb rend="displayNum" n="291" />μαρναμένου δὲ Γίγαντος ἐν ἠέρι γείτονες ἄστρων
<lb rend="displayNum" n="292" />ἠέλιον σκιόωντες ἐθωρήχθησαν Ὀλύμπῳ
<lb rend="displayNum" n="293" />ἠλιβάτου πρηῶνος ἀκοντιστῆρες ἀγοστοί.
</p><p><lb rend="displayNum" n="294" />καὶ βύθιον μετὰ τέρμα, μετὰ χθονὸς εὔλοχον ἕδρην
<lb rend="displayNum" n="295" />Ζεὺς νόθος ὥπλισε χεῖρα πυριγλώχινι κεραυνῷ: 
<lb rend="displayNum" n="296" />ἔντεα δὲ Κρονίωνος ἀμαιμακέτῃσιν ἀείρων
<lb rend="displayNum" n="297" />χερσὶ διηκοσίῃσι πέλωρ ἐμόγησε Τυφωεὺς
<lb rend="displayNum" n="298" />βριθοσύνῃ: παλάμῃ δὲ μιῇ κούφιζε Κρονίων.
<lb rend="displayNum" n="299" />ἀννεφέλου δὲ Γίγαντος ἐπὶ ξηροῖσιν ἀγοστοῖς
<lb rend="displayNum" n="300" />βροντὴ κωφὸν ἔπεμπεν ἀδουπήτου μέλος ἠχοῦς 
<lb rend="displayNum" n="301" />ἠρέμα βομβήσασα, μόγις δέ οἱ ἠέρος αὐχμῷ
<lb rend="displayNum" n="302" />ἀσταγέος νιφετοῖο κατείβετο διψὰς ἐέρση:
<lb rend="displayNum" n="303" />ἀστεροπὴ δ᾽ ἤχλυσε, καὶ εἴκελον αἴθοπι καπνῷ
<lb rend="displayNum" n="304" />μαρμαρυγῇ σελάγιζε κατηφέι λεπταλέον πῦρ:
<lb rend="displayNum" n="305" />καὶ παλάμας νοέοντες ἀπειρήτοιο φορῆος, 
<lb rend="displayNum" n="306" />ἄρσενα πυρσὸν ἔχοντες, ἐθηλύνοντο κεραυνοί,
<lb rend="displayNum" n="307" />πυκνὸν ὀλισθήσαντες ἀμετρήτων ἀπὸ χειρῶν
<lb rend="displayNum" n="308" />ἅλμασιν αὐτοπόροισιν: ἀπεπλάζοντο δὲ πυρσοὶ
<lb rend="displayNum" n="309" />οὐρανίου ποθέοντες ἐθήμονα χεῖρα φορῆος.
<lb rend="displayNum" n="310" />ὡς δ᾽ ὅτε τις πλήξιππος ἀποπτυστῆρα χαλινοῦ 
<lb rend="displayNum" n="311" />ξεῖνος ἀνὴρ ἀδίδακτος ἀπειθέα πῶλον ἱμάσσων
<lb rend="displayNum" n="312" />πυκνὰ μάτην μογέεσκεν, ὁ δὲ θρασὺς ἔμφρονι θυμῷ
<lb rend="displayNum" n="313" />χεῖρα νόθην γίνωσκεν ἀήθεος ἡνιοχῆος,
<lb rend="displayNum" n="314" />οἰστρηθεὶς δ᾽ ἀνέπαλτο, καὶ ὄρθιος ὑψόσε βαίνων,
<lb rend="displayNum" n="315" />στηρίξας ἀτίνακτον ὀπισθιδίου ποδὸς ὁπλήν, 
<lb rend="displayNum" n="316" />προσθιδίους προβλῆτας ἐκούφισε γούνατα πάλλων,
<lb rend="displayNum" n="317" />καὶ λόφον ᾐώρησεν, ἐπ᾽ ἀμφοτέρων δέ οἱ ὤμων
<lb rend="displayNum" n="318" />ἀμφιλαφὴς δεδόνητο παρήορος αὐχένι χαίτη:
<pb id="v.1.p.26" />
<lb rend="displayNum" n="319" />ὣς ὅ γε χερσὶν ἔκαμνεν ἀμοιβαίῃσιν ἀείρων
<lb rend="displayNum" n="320" />μαρμαρυγὴν φύξηλιν ἀλωομένοιο κεραυνοῦ. 
</p><p><lb rend="displayNum" n="321" />ὄφρα μὲν εἰν Ἀρίμοις ἐπεφοίτεε Κάδμος ἀλήτης,
<lb rend="displayNum" n="322" />τόφρα δὲ Δικταίης ὑπὲρ ᾐόνος ὑγροπόρος βοῦς
<lb rend="displayNum" n="323" />ἐκ λοφιῆς ἀδίαντον ἑῆς ἀπεθήκατο κούρην.
<lb rend="displayNum" n="324" />καὶ Κρονίδην ὁρόωσα πόθῳ δεδονημένον Ἥρη
<lb rend="displayNum" n="325" />ζηλομανὴς γελόωντι χόλῳ ξυνώσατο φωνήν: 
</p><p><lb rend="displayNum" n="326" /><q direct="unspecified">Φοῖβε, τεῷ γενετῆρι παρίστασο, μή τις ἀροτρεὺς
<lb rend="displayNum" n="327" />Ζῆνα λαβὼν ἐρύσειεν ἐς ἐννοσίγαιον ἐχέτλην.
<lb rend="displayNum" n="328" />αἴθε λαβὼν ἐρύσειεν, ὅπως Διὶ τοῦτο βοήσω:
<lb rend="displayNum" n="329" />τέτλαθι διπλόα κέντρα καὶ ἀγρονόμων καὶ Ἐρώτων.
<lb rend="displayNum" n="330" />ὡς Νόμιος, κλυτότοξε, τεὸν ποίμαινε τοκῆα, 
<lb rend="displayNum" n="331" />μὴ Κρονίδην ζεύξειε βοῶν ἐλάτειρα Σελήνη,
<lb rend="displayNum" n="332" />μὴ λέχος Ἐνδυμίωνος ἰδεῖν σπεύδουσα νομῆος
<lb rend="displayNum" n="333" />Ζηνὸς ὑποστίξειεν ἀφειδέι νῶτον ἱμάσθλῃ.
<lb rend="displayNum" n="334" />Ζεῦ ἄνα, πόρτις ἐοῦσα κερασφόρος ἤμβροτεν Ἰώ,
<lb rend="displayNum" n="335" />ὅττί σε μή ποτε τοῖον ἴδεν πόσιν, ὄφρα λοχεύσῃ 
<lb rend="displayNum" n="336" />ἰσοφυῆ τινα ταῦρον ὁμοκραίρῳ παρακοίτῃ.
<lb rend="displayNum" n="337" />Ἑρμείαν πεφύλαξο βοοκλόπον ἠθάδι τέχνῃ,
<lb rend="displayNum" n="338" />μή σε λαβὼν ἅτε ταῦρον ἑὸν κλέψειε τοκῆα,
<lb rend="displayNum" n="339" />καὶ κιθάρην ὀπάσειε τεῷ πάλιν υἱέι Φοίβῳ
<lb rend="displayNum" n="340" />ἅρπαγος ἁρπαμένου κειμήλιον. ἀλλὰ τί ῥέξω; 
<lb rend="displayNum" n="341" />ὤφελεν ἀγρύπνοισιν ὅλον δέμας ὄμμασι λάμπων
<pb id="v.1.p.28" />
<lb rend="displayNum" n="342" />Αργος ἔτι ζώειν, ἵνα δύσβατον εἰς νομὸν ἕλκων
<lb rend="displayNum" n="343" />πλευρὰ Διὸς πλήξειε καλαύροπι βουκόλος Ἥρης.</q>
</p><p><lb rend="displayNum" n="344" />ἡ μὲν ἔφη: Κρονίδης δὲ λιπὼν ταυρώπιδα μορφὴν
<lb rend="displayNum" n="345" />εἴκελος ἠιθέῳ περιδέδρομεν ἄζυγα κούρην: 
<lb rend="displayNum" n="346" />καὶ μελέων ἔψαυσεν, ἀπὸ στέρνοιο δὲ νύμφης
<lb rend="displayNum" n="347" />μίτρην πρῶτον ἔλυσε περίτροχον, ὡς ἀέκων δὲ
<lb rend="displayNum" n="348" />οἰδαλέην ἔθλιψεν ἀκαμπέος ἄντυγα μαζοῦ,
<lb rend="displayNum" n="349" />καὶ κύσε χείλεος ἄκρον, ἀναπτύξας δὲ σιωπῇ
<lb rend="displayNum" n="350" />ἁγνὸν ἀνυμφεύτου πεφυλαγμένον ἅμμα κορείης 
<lb rend="displayNum" n="351" />ὄμφακα Κυπριδίων ἐδρέψατο καρπὸν Ἐρώτων.
</p><p><lb rend="displayNum" n="352" />καὶ διδύμῃ σφριγόωσα γονῇ κυμαίνετο γαστήρ:
<lb rend="displayNum" n="353" />καὶ ζαθέης ὠδῖνος ἑὴν ἐγκύμονα νύμφην
<lb rend="displayNum" n="354" />κάλλιπεν Ἀστερίωνι, βαθυπλούτῳ παρακοίτῃ,
<lb rend="displayNum" n="355" />Ζεὺς πόσις: ἀντέλλων δὲ παρὰ σφυρόν Ἡνιοχῆος 
<lb rend="displayNum" n="356" />νυμφίος ἀστερόεις ἀμαρύσσετο Ταῦρος Ὀλύμπου,
<lb rend="displayNum" n="357" />εἰαρινῷ Φαέθοντι φιλόδροσα νῶτα φυλάσσων,
<lb rend="displayNum" n="358" />ὀκλαδὸν ἀντέλλων ἐπικάρσιος: ἡμιβαφὴς δὲ
<lb rend="displayNum" n="359" />δεξιὸν Ὠρίωνι πόδα προβλῆτα τιταίνων
<lb rend="displayNum" n="360" />φαίνεται, ἑσπερίην δέ θοώτερος ἄντυγα βαίνων 
<lb rend="displayNum" n="361" />σύνδρομον ἀντέλλοντα παρέρχεται Ἡνιοχῆα.
<lb rend="displayNum" n="362" />ὣς ὁ μὲν ἐστήρικτο κατ᾽ οὐρανόν. οὐ δὲ Τυφωεὺς
<lb rend="displayNum" n="363" />μέλλεν ἔτι κρατέειν Διὸς ἔντεα: τοξοφόρῳ γὰρ
<lb rend="displayNum" n="364" />Ζεὺς Κρονίδης σὺν Ἔρωτι πόλον δινωτὸν ἐάσας
<lb rend="displayNum" n="365" />φοιταλέῳ μαστῆρι δι᾽ οὔρεος ἤντετο Κάδμῳ 
<lb rend="displayNum" n="366" />πλαζομένῳ, ξυνὴν δὲ πολύτροπον ἤρτυε βουλὴν
<lb rend="displayNum" n="367" />ῥαψάμενος Τυφῶνι δυσηλακάτου λίνα Μοίρης.
<lb rend="displayNum" n="368" />καὶ Διὶ παμμεδέοντι συνέμπορος αἰγίβοτος Πὰν
<lb rend="displayNum" n="369" />δῶκε βόας καὶ μῆλα καὶ εὐκεράων στίχας αἰγῶν:
<lb rend="displayNum" n="370" />πλέξας δ᾽ ἐκ καλάμων καλύβην, ἑλικώδεϊ δεσμῷ 
<lb rend="displayNum" n="371" />πῆξεν ὑπὲρ δαπέδοιο, καὶ ἀγνώστῳ τινὶ μορφῇ
<pb id="v.1.p.30" />
<lb rend="displayNum" n="372" />ποιμενίην ἐσθῆτα καθαψάμενος χροῒ Κάδμου
<lb rend="displayNum" n="373" />εἵμασι μιμηλοῖσι νόθον χλαίνωσε νομῆα:
<lb rend="displayNum" n="374" />καὶ δολίην σύριγγα φέρων εἰδήμονι Κάδμῳ
<lb rend="displayNum" n="375" />δῶκε Τυφαονίοιο κυβερνήτειραν ὀλέθρου. 
<lb rend="displayNum" n="376" />ψευδαλέον δὲ βοτῆρα καὶ ἡνιοχῆα γενέθλης
<lb rend="displayNum" n="377" />Ζεὺς καλέσας πτερόεντα μίαν ξυνώσατο βουλήν:
</p><p><lb rend="displayNum" n="378" /><q direct="unspecified">Κάδμε πέπον, σύριζε, καὶ οὐρανὸς εὔδιος ἔσται:
<lb rend="displayNum" n="379" />δηθύνεις, καὶ Ὄλυμπος ἱμάσσεται: ἡμετέροις γὰρ
<lb rend="displayNum" n="380" />τεύχεσιν οὐρανίοις κεκορυθμένος ἐστὶ Τυφωεύς 
<lb rend="displayNum" n="381" />αἰγὶς ἐμοὶ μούνη περιλείπεται: ἀλλὰ τί ῥέξει
<lb rend="displayNum" n="382" />αἰγὶς ἐμὴ Τυφῶνος ἐριδμαίνουσα κεραυνῷ;
<lb rend="displayNum" n="383" />δείδια, μὴ γελάσειε γέρων Κρόνος, ἀντιβίου δὲ
<lb rend="displayNum" n="384" />ἅζομαι αὐχένα γαῦρον ἀγήνορος Ἰαπετοῖο:
<lb rend="displayNum" n="385" />δείδια μυθοτόκον πλέον Ἑλλάδα, μή τις Ἀχαιῶν 
<lb rend="displayNum" n="386" />ὑέτιον Τυφῶνα καὶ ὑψιμέδοντα καλέσσῃ
<lb rend="displayNum" n="387" />ἢ ὕπατον, χραίνων ἐμὸν οὔνομα. γίνεο βούτης
<lb rend="displayNum" n="388" />εἰς μίαν ἠριγένειαν, ἀμερσινόῳ δὲ λιγαίνων
<lb rend="displayNum" n="389" />ῥύεο ποιμενίῃ σέο πηκτίδι ποιμένα κόσμου,
<lb rend="displayNum" n="390" />μὴ νεφεληγερέταο Τυφωέος ἦχον ἀκούσω, 
<lb rend="displayNum" n="391" />μὴ βροντήν ἑτέροιο νόθου Διός, ἀλλά ἑ παύσω
<lb rend="displayNum" n="392" />μαρνάμενον στεροπῇσι καὶ αἰχμάζοντα κεραυνῷ.
<lb rend="displayNum" n="393" />εἰ δὲ Διὸς λάχες αἷμα καὶ Ἰναχίης γένος Ἰοῦς,
<lb rend="displayNum" n="394" />κερδαλέης σύριγγος ἀλεξικάκῳ σέο μολπῇ
<lb rend="displayNum" n="395" />θέλγε νόον Τυφῶνος. ἐγὼ δέ σοι ἄξια μόχθων 
<pb id="v.1.p.32" />
<lb rend="displayNum" n="396" />δώσω διπλόα δῶρα: σὲ γὰρ ῥυτῆρα τελέσσω
<lb rend="displayNum" n="397" />ἁρμονίης κόσμοιο καὶ Ἁρμονίης παρακοίτην.
<lb rend="displayNum" n="398" />καὶ σύ, τελεσσιγόνοιο γάμου πρωτόσπορος ἀρχή,
<lb rend="displayNum" n="399" />τεῖνον, Ἔρως, σέο τόξα, καὶ οὐκέτι κόσμος ἀλήτης.
<lb rend="displayNum" n="400" />εἰ πέλεν ἐκ σέο πάντα, βίου φιλοτήσιε ποιμήν, 
<lb rend="displayNum" n="401" />ἓν βέλος ἄλλο τάνυσσον, ἵνα ξύμπαντα σαώσῃς:
<lb rend="displayNum" n="402" />ὡς πυρόεις, Τυφῶνι κορύσσεο, πυρσοφόροι δὲ
<lb rend="displayNum" n="403" />ἐκ σέο νοστήσωσιν ἐμὴν ἐπὶ χεῖρα κεραυνοί.
<lb rend="displayNum" n="404" />πανδαμάτωρ, ἕνα βάλλε τεῷ πυρί, θελγόμενον δὲ
<lb rend="displayNum" n="405" />σὸν βέλος ἀγρεύσειε, τὸν οὐ νίκησε Κρονίων: 
<lb rend="displayNum" n="406" />Καδμείης δ᾽ ἐχέτω φρενοθελγέος οἶστρον ἀοιδῆς
<lb rend="displayNum" n="407" />ὅσσον ἐγὼ πόθον ἔσχου ἐς Εὐρώπης ὑμεναίους.</q>
</p><p><lb rend="displayNum" n="408" />ὣς εἰπὼν κερόεντι πανείκελος ἔσσυτο ταύρῳ,
<lb rend="displayNum" n="409" />ἔνθεν ὄρος πέλε Ταῦρος ἐπώνυμον. ὀξὺ δὲ τείνων
<lb rend="displayNum" n="410" />Κάδμος ὁμοφθόγγων δονάκων ἀπατήλιον ἠχώ, 
<lb rend="displayNum" n="411" />κλίνας γείτονι νῶτον ὑπὸ δρυῒ φορβάδος ὕλης:
<lb rend="displayNum" n="412" />καὶ φορέων ἄγραυλον ἀληθέος εἷμα νομῆος,
<lb rend="displayNum" n="413" />πέμπε Τυφαονίῃσι δολοπλόκον ὕμνον ἀκουαῖς
<lb rend="displayNum" n="414" />οἰδαλέῃ φύσημα παρηίδι λεπτὸν ἰάλλων.
<lb rend="displayNum" n="415" />ἔνθα Γίγας φιλάοιδος ἐχιδναίῳ ποδὸς ὁλκῷ 
<lb rend="displayNum" n="416" />ἄνθορεν εἰσαΐων δόλιον μέλος: ἔνδοθι δ᾽ ἄντρου
<lb rend="displayNum" n="417" />ὅπλα Διὸς φλογόεντα λιπὼν παρὰ μητέρι Γαίῃ
<lb rend="displayNum" n="418" />τερψινόου σύριγγος ἐδίζετο γείτονα μολπὴν
<lb rend="displayNum" n="419" />ἑσπόμενος μελέεσσιν: ἰδὼν δέ μιν ἐγγύθι λόχμης
<lb rend="displayNum" n="420" />Κάδμος, ἅτε τρομέων, ὑπὸ ῥωγάδι κεύθετο πέτρῃ. 
<lb rend="displayNum" n="421" />ἀλλά μιν ὑψικάρηνος ἀλυσκάζοντα νοήσας
<lb rend="displayNum" n="422" />νεύμασιν ἀφθόγγοισι πέλωρ ἐκάλεσσε Τυφωεύς,
<lb rend="displayNum" n="423" />καὶ δόλον οὐ γίνωσκε λιγύθροον: ἀντιτύπῳ δὲ
<lb rend="displayNum" n="424" />ποιμένι δεξιτερὴν μίαν ὤρεγεν, ἄρκυν ὀλέθρου
<pb id="v.1.p.34" />
<lb rend="displayNum" n="425" />ἀγνώσσων: μεσάτῳ δὲ δαφοινήεντι προσώπῳ 
<lb rend="displayNum" n="426" />ἀνδρομέῳ γελόων κενεαυχέα ῥήξατο φωνήν:
</p><p><lb rend="displayNum" n="427" /><q direct="unspecified">Αἰπόλε, τί τρομέεις με; τί φάεα χειρὶ καλύπτεις;
<lb rend="displayNum" n="428" />καλὸν ἐμοὶ βροτὸν ἄνδρα μετὰ Κρονίωνα διώκειν,
<lb rend="displayNum" n="429" />καλὸν ἐμοὶ σύριγγα σὺν ἀστεροπῇσιν ἀείρειν:
<lb rend="displayNum" n="430" />τί ξυνὸν καλάμοισι καὶ αἰθαλόεντι κεραυνῷ; 
<lb rend="displayNum" n="431" />πηκτίδα σὴν ἔχε μοῦνος, ἐπεὶ λάχεν ἄλλο Τυφωεὺς
<lb rend="displayNum" n="432" />ὄργανον αὐτοβόητον Ὀλύμπιον: ἑζόμενος δὲ
<lb rend="displayNum" n="433" />χερσὶν ἀδουπήτοισιν ἐθήμονος ἄμμορος ἠχοῦς
<lb rend="displayNum" n="434" />πηκτίδος ὑμετέρης ἐπιδεύεται ἀννέφελος Ζεύς:
<lb rend="displayNum" n="435" />σῶν δ᾽ ὀλίγων δονάκων ἐχέτω κτύπον: οὐτιδανοὺς γὰρ 
<lb rend="displayNum" n="436" />οὐ πλεκτοὺς καλάμους καλάμοις στοιχηδὸν ἑλίσσω,
<lb rend="displayNum" n="437" />ἀλλὰ κυλινδομένας νεφέλας νεφέλῃσι συνάπτων
<lb rend="displayNum" n="438" />οὐρανίοις πατάγοισιν ὁμόζυγα δοῦπον ἰάλλω.
<lb rend="displayNum" n="439" />στήσω δ᾽, ἢν ἐθέλῃς, φιλίην ἔριν: ἀλλά σὺ μέλπων
<lb rend="displayNum" n="440" />πέμπε μέλος δονακῶδες, ἐγὼ βρονταῖον ἀράσσω: 
<lb rend="displayNum" n="441" />πνεύματι μὲν σφριγόωσαν ἔχων προβλῆτα παρειὴν
<lb rend="displayNum" n="442" />φυσιάᾳς στομάτεσσιν, ἱμασσόμενοι δὲ Βορῆος
<lb rend="displayNum" n="443" />ἄσθματι φυσητῆρος ἐμοὶ βρομέουσι κεραυνοί.
<lb rend="displayNum" n="444" />βουκόλε, μισθὸν ἔχοις σέο πηκτίδος: οὐράνιον γὰρ
<lb rend="displayNum" n="445" />ἀντὶ Διὸς σκηπτοῦχος ὅτε θρόνον ἡνιοχεύσω, 
<lb rend="displayNum" n="446" />ἑσπόμενον μετὰ γαῖαν ἐς αἰθέρα καὶ σὲ κομίσσω
<lb rend="displayNum" n="447" />αὐτῇ ὁμοῦ σύριγγι καί, ἢν ἐθέλῃς, ἅμα ποίμνῃ:
<lb rend="displayNum" n="448" />οὐδὲ τεῆς ἀγέλης νοσφίσσεαι: ἰσοτύπου γὰρ
<lb rend="displayNum" n="449" />στηρίξω σέθεν αἶγας ὑπὲρ ῥάχιν Αἰγοκερῆος
<lb rend="displayNum" n="450" />ἢ σχεδὸν Ἡνιοχῆος, ὃς Ὠλενίην ἐν Ὀλύμπῳ 
<lb rend="displayNum" n="451" />πήχεϊ μαρμαίροντι σελασφόρον Αἶγα τιταίνει:
<pb id="v.1.p.36" />
<lb rend="displayNum" n="452" />στήσω δ᾽ ὀμβροτόκοιο παρὰ πλατὺν αὐχένα Ταύρου
<lb rend="displayNum" n="453" />σοὺς βόας ἀστερόεντας ἐπαντέλλοντας Ὀλύμπῳ,
<lb rend="displayNum" n="454" />ἢ δροσερὴν παρὰ νύσσαν, ὅπῃ ζωθαλπέι λαιμῷ
<lb rend="displayNum" n="455" />ἠνεμόεν μύκημα βόες πέμπουσι Σελήνης. 
<lb rend="displayNum" n="456" />οὐδὲ τεῆς καλύβης ὀλίγης χρέος: ἀντὶ δὲ λόχμης
<lb rend="displayNum" n="457" />αἰθερίαις Ἐρίφοισι συναστράπτοι σέο ποίμνη.
<lb rend="displayNum" n="458" />καὶ φάτνης ἑτέρης τελέσω τύπον, ὄφρα καὶ αὐτὴ
<lb rend="displayNum" n="459" />ἰσοφυὴς λάμψειεν Ὄνων παρὰ γείτονι Φάτνῃ.
<lb rend="displayNum" n="460" />ἔσσο καὶ ἀστερόεις μετὰ βουκόλον, ἧχι Βοώτης 
<lb rend="displayNum" n="461" />φαίνεται, ἀστραίην δὲ καλαύροπα καὶ σὺ τιταίνων
<lb rend="displayNum" n="462" />ἔσσο Λυκαονίης ἐλατὴρ Ἀρκτῷος Ἁμάξης.
<lb rend="displayNum" n="463" />οὐρανίου Τυφῶνος ὁμέστιος, ὄλβιε ποιμήν,
<lb rend="displayNum" n="464" />σήμερον ἐν χθονὶ μέλπε, καὶ αὔριον ἐντὸς Ὀλύμπου.
<lb rend="displayNum" n="465" />μολπῆς δ᾽ ἄξια δῶρα παρ᾽ ἀστεροφεγγέι κύκλῳ 
<lb rend="displayNum" n="466" />στηρίξω σέθεν ὄψιν Ὀλύμπιον, ἡδυμελῆ δὲ
<lb rend="displayNum" n="467" />οὐρανίῃ Φόρμιγγι τεὴν σύριγγα συνάψω.
<lb rend="displayNum" n="468" />σοὶ γάμον, ἢν ἐθέλῃς, δωρήσομαι ἁγνὸν Ἀθήνης:
<lb rend="displayNum" n="469" />εἰ δέ σοι οὐ γλαυκῶπις ἐπεύαδε, δέχνυσο Λητὼ
<lb rend="displayNum" n="470" />ἢ Χάριν ἢ Κυθέρειαν ἢ Ἄρτεμιν ἢ γάμον Ἥβης: 
<lb rend="displayNum" n="471" />μούνης ἡμετέρης μὴ δίζεο δέμνιον Ἥρης.
<lb rend="displayNum" n="472" />εἰ δ᾽ ἔλαχες πλήξιππον ἀδελφεὸν ἴδμονα δίφρου,
<lb rend="displayNum" n="473" />ἔμπυρον Ἠελίου τετράζυγον ἅρμα δεχέσθω:
<lb rend="displayNum" n="474" />εἰ δὲ Διὸς ποθέεις, ὡς αἰπόλος, αἰγίδα πάλλειν,
<lb rend="displayNum" n="475" />δώσω σοι τόδε δῶρον. ἐγὼ δ᾽ ἐς Ὄλυμπον ὁδεύσω 
<lb rend="displayNum" n="476" />οὐκ ἀλέγων Κρονίωνος ἀτευχέος: οὐτιδανὴ γὰρ
<lb rend="displayNum" n="477" />ἔντεσι θῆλυς ἐοῦσα τί μοι ῥέξειεν Ἀθήνη;
<lb rend="displayNum" n="478" />ἀλλὰ Τυφαονίην ἀναβάλλεο, βουκόλε, νίκην,
<lb rend="displayNum" n="479" />γνήσιον ὑμνείων με νέον σκηπτοῦχον Ὀλύμπου
<lb rend="displayNum" n="480" />σκῆπτρα Διὸς φορέοντα καὶ ἀστράπτοντα χιτῶνα.</q> 
<pb id="v.1.p.38" />
</p><p><lb rend="displayNum" n="481" />εἶπε, καὶ Ἀδρήστεια τόσην ἐγράψατο φωνήν.
<lb rend="displayNum" n="482" />ἀλλ᾽ ὅτε δὴ γίνωσκεν ἑκούσιον εἰς λίνον ἄγρης
<lb rend="displayNum" n="483" />νήματι Μοιριδίῳ πεφορημένον υἱὸν ἀρούρης
<lb rend="displayNum" n="484" />τερψινόων δονάκων βεβολημένον ἡδέι κέντρῳ,
<lb rend="displayNum" n="485" />κερδαλέην ἀγέλαστος ἀνήρυγε Κάδμος ἰωήν: 
</p><p><lb rend="displayNum" n="486" /><q direct="unspecified">Βαιὸν ἐμῆς σύριγγος ἐθάμβεες ἦχον ἀκούσας:
<lb rend="displayNum" n="487" />εἰπέ, τί κεν ῥέξειας, ὅταν σέο θῶκον ἀείσω
<lb rend="displayNum" n="488" />ἑπτατόνου κιθάρης ἐπινίκιον ὕμνον ἀράσσων;
<lb rend="displayNum" n="489" />καὶ γὰρ ἐπουρανίοισιν ἐγὼ πλήκτροισιν ἐρίζων
<lb rend="displayNum" n="490" />Φοῖβον ἐμῇ φόρμιγγι παρέδραμον, ἡμετέρας δὲ 
<lb rend="displayNum" n="491" />χορδὰς εὐκελάδους Κρονίδης ἀμάθυνε κεραυνῷ
<lb rend="displayNum" n="492" />υἱέι νικηθέντι φέρων χάριν: εἰ δὲ ποθ᾽ εὕρω
<lb rend="displayNum" n="493" />νεῦρα πάλιν σφριγόωντα, μέλος πλήκτροισι τιταίνων
<lb rend="displayNum" n="494" />θέλξω δένδρεα πάντα καὶ οὔρεα καὶ φρένα θηρῶν:
<lb rend="displayNum" n="495" />καὶ στέφος αὐτοέλικτον, ὁμόζυγον ἥλικι γαίῃ, 
<lb rend="displayNum" n="496" />ὠκεανὸν σπεύδοντα παλινδίνητον ἐρύξω
<lb rend="displayNum" n="497" />τὴν αὐτὴν περὶ νύσσαν ἄγειν κυκλούμενον ὕδωρ,
<lb rend="displayNum" n="498" />ἀπλανέων δὲ φάλαγγα καὶ ἀντιθέοντας ἀλήτας
<lb rend="displayNum" n="499" />στήσω, καὶ Φαέθοντα καὶ ἱστοβοῆα Σελήνης.
<lb rend="displayNum" n="500" />ἀλλὰ θεοὺς καὶ Ζῆνα βαλὼν πυρόεντι βελέμνῳ 
<lb rend="displayNum" n="501" />μοῦνον ἔα κλυτότοξον, ὅπως περὶ δεῖπνα τραπέζης
<lb rend="displayNum" n="502" />δαινυμένου Τυφῶνος ἐγὼ καὶ Φοῖβος ἐρίζω,
<lb rend="displayNum" n="503" />τίς τίνα νικήσειε μέγαν Τυφῶνα λιγαίνων.
<lb rend="displayNum" n="504" />Πιερίδας μὴ κτεῖνε χορίτιδας, ὄφρα καὶ αὐταὶ
<lb rend="displayNum" n="505" />Φοίβου κῶμον ἄγοντος ἤ ὑμετέροιο νομῆος 
<lb rend="displayNum" n="506" />θῆλυ μέλος πλέξωσιν ὁμόθροον ἄρσενι μολπῇ.</q>
</p><p><lb rend="displayNum" n="507" />ἔννεπε: καὶ χαροπῇσιν ἐπ᾽ ὀφρύσι νεῦσε Τυφωεύς,
<lb rend="displayNum" n="508" />καὶ πλοκάμους ἐδόνησεν: ἐρευγομένων δὲ κομάων
<pb id="v.1.p.40" />
<lb rend="displayNum" n="509" />ἰὸν ἐχιδνήεντα περιρραίνοντο κολῶναι.
<lb rend="displayNum" n="510" />καὶ ταχὺς εἰς ἑὸν ἄντρον ἐπείγετο: κεῖθεν ἀείρας 
<lb rend="displayNum" n="511" />νεῦρα Διὸς δολόεντι πόρεν ξεινήια Κάδμῳ,
<lb rend="displayNum" n="512" />νεῦρα, τά περ χθονὶ πῖπτε Τυφαονίῃ ποτὲ χάρμῃ.
</p><p><lb rend="displayNum" n="513" />καὶ δόσιν ἀμβροσίην ἀπατήλιος ᾔνεσε ποιμήν:
<lb rend="displayNum" n="514" />καὶ τὰ μὲν ἀμφαφάασκε καὶ ἅρμενον οἷά τε χορδὴν
<lb rend="displayNum" n="515" />ἐσσομένην φόρμιγγι κατέκρυφε κοιλάδι πέτρῃ, 
<lb rend="displayNum" n="516" />Ζηνὶ Γιγαντοφόνῳ πεφυλαγμένα: φειδομένῳ δὲ
<lb rend="displayNum" n="517" />λεπταλέον φύσημα μεμυκότι χείλεϊ πέμπων,
<lb rend="displayNum" n="518" />θλιβομένοις δονάκεσσιν ὑποκλέπτων τόνον ἠχοῦς,
<lb rend="displayNum" n="519" />λαρότερον μέλος εἶπε: καὶ οὔατα πολλὰ τιταίνων
<lb rend="displayNum" n="520" />ἁρμονίης ἤκουε, καὶ οὐ γίνωσκε Τυφωεύς. 
<lb rend="displayNum" n="521" />θελγομένῳ δὲ Γίγαντι νόθος παρεσύρισε ποιμὴν
<lb rend="displayNum" n="522" />ἀθανάτων ἅτε φύζαν ἑῇ σύριγγι λιγαίνων,
<lb rend="displayNum" n="523" />καὶ Διὸς ἐσσομένην ἐμελίζετο γείτονα νίκην
<lb rend="displayNum" n="524" />ἑζομένῳ Τυφῶνι μόρον Τυφῶνος ἀείδων:
<lb rend="displayNum" n="525" />καὶ πλέον οἶστρον ἔγειρε. καὶ ὡς νέος ἡδέι κέντρῳ 
<lb rend="displayNum" n="526" />ἁβρὸς ἐρωμανέων ἐπιθέλγεται ἥλικι κούρῃ,
<lb rend="displayNum" n="527" />καὶ πῇ μὲν χαρίεντος ἐς ἄργυφα κύκλα προσώπου,
<lb rend="displayNum" n="528" />πῇ δὲ βαθυσμήριγγος ἀλήμονα βότρυν ἐθείρης
<lb rend="displayNum" n="529" />δέρκεται, ἄλλοτε χεῖρα ῥοδόχροον, ἄλλοτε μίτρῃ
<lb rend="displayNum" n="530" />σφιγγομένην ῥοδόεντος ἴτυν μαζοῖο δοκεύει 
<lb rend="displayNum" n="531" />αὐχένα παπταίνων γυμνούμενον, ἀμφὶ δὲ μορφῇ
<lb rend="displayNum" n="532" />θέλγεται ἀλλοπρόσαλλον ἄγων ἀκόρητον ὀπωπήν,
<lb rend="displayNum" n="533" />οὐ δὲ λιπεῖν ἐθέλει ποτὲ παρθένον: ὥς ὅ γε Κάδμῳ
<lb rend="displayNum" n="534" />θελγομένην μελέεσσιν ὅλην φρένα δῶκε Τυφωεύς.
</p></div1></body></text></TEI.2>