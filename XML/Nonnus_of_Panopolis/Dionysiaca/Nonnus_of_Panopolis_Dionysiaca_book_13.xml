<?xml version="1.0" encoding="utf-8"?>
<TEI.2><text><body><div1 type="book" n="13" org="uniform" sample="complete">
<head><lb rend="displayNum" n="1" />ἐν τρισκαιδεκάτῳ στρατιὴν νήριθμον ἐνίψω
<lb rend="displayNum" n="2" />καὶ προμάχους ἥρωας ἀγειρομένους Διονύσῳ.</head>
<p><lb rend="displayNum" n="1" />Ζεὺς δὲ πατὴρ προέηκεν ἐς αὔλια θέσκελα Ῥείης
<lb rend="displayNum" n="2" />Ἶριν ἀπαγγέλλουσαν ἐγερσιμόθῳ Διονύσῳ,
<lb rend="displayNum" n="3" />ὄφρα δίκης ἀδίδακτον ὑπερφιάλων γένος Ἰνδῶν
<lb rend="displayNum" n="4" />Ἀσίδος ἐξελάσειεν ἑῷ ποινήτορι θύρσῳ,
<lb rend="displayNum" n="5" />ναύμαχον ἀμήσας ποταμήιον υἷα κεράστην, 
<lb rend="displayNum" n="6" />Δηριάδην βασιλῆα, καὶ ἔθνεα πάντα διδάξῃ
<lb rend="displayNum" n="7" />ὄργια νυκτιχόρευτα καὶ οἴνοπα καρπὸν ὀπώρης.
</p><p><lb rend="displayNum" n="8" />ἡ μὲν ἐρεσσομένων πτερύγων ἀνεμώδεϊ ῥιπῇ
<lb rend="displayNum" n="9" />δυσαμένη κελάδοντα λεοντοκόμου μυχὸν ἄντρου
<lb rend="displayNum" n="10" />ἄψοφον ἴχνος ἔπηξεν, ἀφωνήτῳ δὲ σιωπῇ 
<lb rend="displayNum" n="11" />σφιγξαμένη στόμα δοῦλον ὀρειάδος ἐγγὺς ἀνάσσης
<lb rend="displayNum" n="12" />ἵστατο κυρτωθεῖσα, καθελκομένου δὲ καρήνου
<lb rend="displayNum" n="13" />χείλεσιν ἱκεσίοισι πόδας προσπτύξατο Ῥείης.
<lb rend="displayNum" n="14" />καὶ τὴν μὲν Κορύβαντες ἀμειδέι νεύματι Ῥείης
<lb rend="displayNum" n="15" />θεσπεσίης ἀρέσαντο παρὰ κρητῆρι τραπέζης: 
<lb rend="displayNum" n="16" />θαμβαλέη δὲ πιοῦσα νεηγενέος χύσιν οἴνου
<lb rend="displayNum" n="17" />τέρπετο βακχευθεῖσα: καρηβαρέουσα δὲ δαίμων
<lb rend="displayNum" n="18" />παιδὶ Διὸς παρεόντι Διὸς μυκήσατο βουλήν:
</p><p><lb rend="displayNum" n="19" /><q direct="unspecified">Ἀλκήεις Διόνυσε, τεὸς γενέτης σε κελεύει
<lb rend="displayNum" n="20" />εὐσεβίης ἀδίδακτον ἀιστῶσαι γένος Ἰνδῶν: 
<lb rend="displayNum" n="21" />ἀλλὰ τεαῖς παλάμῃσι μαχήμονα θύρσον ἀείρων
<pb id="v.1.p.430" />
<lb rend="displayNum" n="22" />αἰθέρος ἄξια ῥέξον, ἐπεὶ Διὸς ἄμβροτος αὐλὴ
<lb rend="displayNum" n="23" />οὔ σε πόνων ἀπάνευθε δεδέξεται, οὐδέ σοι Ὧραι
<lb rend="displayNum" n="24" />μή πω ἀεθλεύσαντι πύλας πετάσωσιν Ὀλύμπου:
<lb rend="displayNum" n="25" />Ἑρμείας μόγις ἦλθεν ἐς οὐρανόν, ὁππότε ῥάβδῳ 
<lb rend="displayNum" n="26" />ὄμμασιν ἀστράπτοντα ποδῶν ἄπο μέχρι κομάων
<lb rend="displayNum" n="27" />βουκόλον Ἄργον ἔπεφνε, καὶ Ἄρεα λύσατο δεσμῶν:
<lb rend="displayNum" n="28" />Δελφύνην δ᾽ ἐδάμασσε καὶ αἰθέρα ναῖεν Ἀπόλλων:
<lb rend="displayNum" n="29" />οὐδὲ τεὸς γενέτης, μακάρων πρόμος, ὑψιμέδων Ζεὺς
<lb rend="displayNum" n="30" />νόσφι πόνων ἀνέβαινεν ἐς οὐρανόν, ὄρχαμος ἄστρων, 
<lb rend="displayNum" n="31" />εἰ μὴ πρῶτον ἔδησεν ἀπειλητῆρας Ὀλύμπου
<lb rend="displayNum" n="32" />Ταρταρίῳ Τιτῆνας ὑποκρύψας κενεῶνι.
<lb rend="displayNum" n="33" />καὶ σὺ μετ᾽ Ἀπόλλωνα, μεθ᾽ Ἑρμάωνα, μογήσας
<lb rend="displayNum" n="34" />μισθὸν ἔχεις καμάτων πατρώιον αἰθέρα ναίειν.</q>
<lb rend="displayNum" n="35" />ὣς φαμένη πρὸς Ὄλυμπον ἔβη θεός: αἶψα δὲ Ῥείη 
<lb rend="displayNum" n="36" />παμμήτωρ προέηκεν ἀγέστρατον ἀγγελιώτην
<lb rend="displayNum" n="37" />Πύρριχον, ὀρχηστῆρα φιλοσμαράγοιο βοείης,
<lb rend="displayNum" n="38" />φύλοπιν ἀγγέλλοντα κορυσσομένοιο Λυαίου.
</p><p><lb rend="displayNum" n="39" />καὶ στρατιὴν πολύμορφον ἀολλίζων Διονύσῳ
<lb rend="displayNum" n="40" />Πύρριχος ἀενάοιο διέδραμεν ἕδρανα κόσμου:
<lb rend="displayNum" n="41" />Εὐρώπης δὲ γένεθλα καὶ Ἀσίδος ἔθνεα γαίης
<lb rend="displayNum" n="42" />πάντας ἄγων νόστησεν ἐς ἁβροβίων χθόνα Λυδῶν.
</p><p><lb rend="displayNum" n="43" />ἀλλά πολυσπερέων προμάχων ἡρωίδα φύτλην
<lb rend="displayNum" n="44" />καὶ λασίων Σατύρων, Κενταυρίδος αἷμα γενέθλης,
<lb rend="displayNum" n="45" />Σειληνῶν τε φάλαγγα δασυκνήμοιο γεραιοῦ 
<lb rend="displayNum" n="46" />καὶ στίχα Βασσαρίδων Κορυβαντίδες εἴπατε Μοῦσαι:
<lb rend="displayNum" n="47" />οὐ γὰρ ἐγὼ τόσα φῦλα δέκα γλώσσῃσιν ἀείσω
<pb id="v.1.p.432" />
<lb rend="displayNum" n="48" />οὐδὲ δέκα στομάτεσσι χέων χαλκόθροον ἠχώ,
<lb rend="displayNum" n="49" />ὁππόσα Βάκχος ἄγειρε δορυσσόος, ἀλλὰ λιγαίνων
<lb rend="displayNum" n="50" />ἡγεμόνας καὶ Ὅμηρον ἀοσσητῆρα καλέσσω 
<lb rend="displayNum" n="51" />εὐεπίης ὅλον ὅρμον, ἐπεὶ πλωτῆρες ἀλῆται
<lb rend="displayNum" n="52" />πλαγκτοσύνης καλέουσιν ἀρηγόνα κυανοχαίτην.
</p><p><lb rend="displayNum" n="53" />πρῶτα μέν, εὐθύρσοιο καλεσσαμένου Διονύσου,
<lb rend="displayNum" n="54" />Ἀκταίων ταχὺς ἦλθεν ὁμόγνιον αἷμα γεραίρων,
<lb rend="displayNum" n="55" />πατρίδος Ἀονίης ἑπτάστομον οὖδας ἐάσας: 
<lb rend="displayNum" n="56" />Βοιωτῶν δὲ φάλαγγες ἐπέρρεον οἳ χθόνα Θήβης
<lb rend="displayNum" n="57" />ᾤκεον εὐπύργοιο καὶ ἔνδιον ἐννοσιγαίου
<lb rend="displayNum" n="58" />Ὀγχηστόν, Πετεῶνα καὶ Ὠκαλέην καὶ Ἐρύθρας,
<lb rend="displayNum" n="59" />Ἄρνην βοτρυόεσσαν, ἀγαλλομένην Διονύσῳ,
<lb rend="displayNum" n="60" />οἵ τε Μίδειαν ἔναιον, ἀειδομένας τε πολίχνας 
<lb rend="displayNum" n="61" />Εἰλέσιον καὶ Σκῶλον ἁλικρήπιδά τε Θίσβην,
<lb rend="displayNum" n="62" />ὅρμον ἐυτρήρωνα θαλασσαίης Ἀφροδίτης,
<lb rend="displayNum" n="63" />καὶ δάπεδον Σχοίνοιο καὶ εὐχαίτην Ἐλεῶνα
<lb rend="displayNum" n="64" />κώπας τ᾽, ἀγλαὸν οὖδας, ὅπῃ περίπυστον ἀκούω
<lb rend="displayNum" n="65" />ἐγχελύων θρέπτειραν ἐπώνυμον εἰσέτι λίμνην, 
<lb rend="displayNum" n="66" />καὶ λάσιον Μεδεῶνα, καὶ οἳ λάχον εὔβοτον Ὕλην,
<lb rend="displayNum" n="67" />σκυτοτόμου Τυχίοιο τανυκνήμιδα τιθήνην,
<lb rend="displayNum" n="68" />καὶ πέδον εὐρυάλω, χθονίῃ πεφυλαγμένον ὀμφῇ,
<lb rend="displayNum" n="69" />ἅρματος ὀψιγόνοιο φερώνυμον Ἀμφιαράου,
<lb rend="displayNum" n="70" />Θεσπιέων τε πόληα βαθυκνήμους τε Πλαταιὰς 
<lb rend="displayNum" n="71" />ὑδρηλήν θ᾽ Ἁλίαρτον, ὀρεσσιχύτου ποταμοῖο
<lb rend="displayNum" n="72" />χεύμασι μεσσατίοισι μεριζομένην Ἑλικῶνος,
<lb rend="displayNum" n="73" />οἵ τ᾽ εἶχον πυμάτην Ἀνθηδόνα, γείτονα πόντου,
<lb rend="displayNum" n="74" />Βαιὴν ἰχθυβολῆος ἀειζώοιο πολίχνην
<pb id="v.1.p.434" />
<lb rend="displayNum" n="75" />ὑγροβίου Γλαύκοιο, καὶ οἳ δυσπέμφελοι Ἄσκρην, 
<lb rend="displayNum" n="76" />πατρίδα δαφνήεσσαν ἀσιγήτοιο νομῆος,
<lb rend="displayNum" n="77" />γραίης θ᾽ ἱερὸν ἄστυ καὶ εὐρυχόρου Μυκαλησσοῦ,
<lb rend="displayNum" n="78" />Εὐρυάλης μίμημα φερώνυμον ἀνθερεῶνος,
<lb rend="displayNum" n="79" />καὶ χθόνα Νισαίην καὶ ἐπώνυμον ἄστυ Κορώνου:
<lb rend="displayNum" n="80" />τοῖσι μὲν ἐρχομένοισιν Ἑώιον εἰς κλίμα γαίης 
<lb rend="displayNum" n="81" />Ἀκταίων πρόμος ἦεν, ἐπ᾽ ἠιθέοιο δὲ νίκῃ
<lb rend="displayNum" n="82" />πατροπάτωρ δαφναῖος ἐπέπταρε μάντις Ἀπόλλων
</p><p><lb rend="displayNum" n="83" />Βοιωτῶν δ᾽ ἑτέροιο προηγεμόνευεν ὁμίλου
<lb rend="displayNum" n="84" />εὐχαίτης Ὑμέναιος ἔχων ἀχάρακτον ῾̣̣̓πήνην,
<lb rend="displayNum" n="85" />ἀρτιθαλής Βρομίῳ πεφιλημένος: ἐρχομένῳ δὲ 
<lb rend="displayNum" n="86" />κούρῳ παιδοκόμος πολιὸς πρόμος οὔνομα Φοῖνιξ,
<lb rend="displayNum" n="87" />εἵπετο, Λαοκόωντι πανείκελος, ὃς πάρος Ἀργοῦς,
<lb rend="displayNum" n="88" />νηὸς Ἰησονίης, ἐπιβήμενος εἰς χθόνα Κόλχων
<lb rend="displayNum" n="89" />σύμπλοος ὡμάρτησε κορυσσομένῳ Μελεάγρῳ.
<lb rend="displayNum" n="90" />τοῖος ἐὼν ἔτι κοῦρος, ἔχων παιδήιον ἥβην, 
<lb rend="displayNum" n="91" />ἁβροκόμης Ὑμέναιος ἐδύσατο φύλοπιν Ἰνδῶν,
<lb rend="displayNum" n="92" />δινεύων ἑκάτερθε παρηίδος ἥλικα χαίτην:
<lb rend="displayNum" n="93" />καί οἱ ἐφωμάρτησαν ὁμήλυδες ἀσπιδιῶται,
<lb rend="displayNum" n="94" />οἵ τ᾽ Ἀσπληδόνος ἄστυ, καὶ ὃν Χάρις οὔ ποτε λείπει
<lb rend="displayNum" n="95" />Ὀρχομενὸν Μινύαο, χοροίτυπον ἄλσος Ἐρώτων, 
<lb rend="displayNum" n="96" />οἵ θ᾽ Ὑρίην ἐνέμοντο, θεηδόχον οὖδας ἀρούρης,
<lb rend="displayNum" n="97" />ξεινοδόκου μεθέπουσαν ἐπωνυμίην Ὑριῆος,
<lb rend="displayNum" n="98" />ἧχι Γίγας ἀπέλεθρος ἀπειρογάμων ἀπὸ λέκτρων
<pb id="v.1.p.436" />
<lb rend="displayNum" n="99" />Ὠρίων τριπάτωρ ἀπὸ μητέρος ἄνθορε Γαίης,
<lb rend="displayNum" n="100" />εὖτε θεῶν τριγόνοισιν ἀεξηθεῖσα γενέθλαις 
<lb rend="displayNum" n="101" />εἰς τόκον αὐτοτέλεστον ἐμορφώθη χύσις οὔρων,
<lb rend="displayNum" n="102" />αὔλακα νυμφεύσασα τελεσσιγόνοιο βοείης,
<lb rend="displayNum" n="103" />καὶ χθονὸς ἄσπορον υἷα λαγὼν μαιώσατο Γαίης,
<lb rend="displayNum" n="104" />οἵ τ᾽ ἔχον ἀγρομένων ξεινηδόκον οὖδας Ἀχαιῶν,
<lb rend="displayNum" n="105" />Αὐλίδα πετρήεσσαν, ἐδέθλιον ἰοχεαίρης, 
<lb rend="displayNum" n="106" />ἧχι θεὰ βαρύμηνις ὀρεσσαύλῳ παρὰ βωμῷ
<lb rend="displayNum" n="107" />δέκτο θυηπολίην ψευδήμονος Ἰφιγενείης,
<lb rend="displayNum" n="108" />καὶ κεμὰς οὐρεσίφοιτος ἀμεμφέι καίετο πυρσῷ
<lb rend="displayNum" n="109" />ἁρπαμένης νόθον εἶδος ἀληθέος Ἰφιγενείης,
<lb rend="displayNum" n="110" />ἣν Ὀδυσεὺς ἐκόμισσε δολοπλόκος ὡς Ἀχιλῆος 
<lb rend="displayNum" n="111" />ἐσσομένην πρὸ μόθοιο παρευνέτιν, ἔνθεν ἀκούει
<lb rend="displayNum" n="112" />Αὐλὶς ἀνυμφεύτοιο γαμοστόλος Ἰφιγενείης,
<lb rend="displayNum" n="113" />ὁλκάσι δ᾽ Ἀργείων ἐπεσύρισε πομπὸς ἀήτης
<lb rend="displayNum" n="114" />ἄψοφα μαστίζων ἐχενηίδος ἄκρα γαλήνης,
<lb rend="displayNum" n="115" />νεβροφόνῳ βασιλῆι φέρων παλινάγρετον αὔρην, 
<lb rend="displayNum" n="116" />κούρη δ᾽ ὀψὲ μολοῦσα μετάρσιος εἰς χθόνα Ταύρων
<lb rend="displayNum" n="117" />φρικτὰ κακοξείνων ἐδιδάσκετο θεσμὰ λεβήτων,
<lb rend="displayNum" n="118" />ἀνέρα δαιτρεύουσα, καὶ ἀνδροφόνῳ παρὰ βωμῷ
<lb rend="displayNum" n="119" />γνωτὸν ἁλιπτοίητον ἀνεζώγρησεν Ὀρέστην.
<lb rend="displayNum" n="120" />Βοιωτῶν τόσος ἦλθεν ἀμετρήτων στόλος ἀνδρὼν 
<lb rend="displayNum" n="121" />Ἰνδῴην ἐπὶ δῆριν ὁμαρτήσας Ὑμεναίῳ.
</p><p><lb rend="displayNum" n="122" />τοῖσι συνεστρατόωντο σοφῇ παρὰ Δελφίδι πέτρῃ
<lb rend="displayNum" n="123" />ἀγχίποροι Φωκῆες ὁμήλυδες, οἳ Κυπαρίσσου
<lb rend="displayNum" n="124" />εἶχον ἕδος καὶ γαῖαν Ὑάμπολιν, ἥν περ ἀκούω
<lb rend="displayNum" n="125" />Ἀονίης ὑὸς οὖδας ἐπώνυμον, ἥ περὶ μορφῆς 
<lb rend="displayNum" n="126" />αὐχένα γαῦρον ἄειρε καὶ ἤρισε Τριτογενείῃ:
<pb id="v.1.p.438" />
<lb rend="displayNum" n="127" />οἵ τ᾽ ἔλαχον Πυθῶνα καὶ ἀμφίκρημνον ἀλωήν,
<lb rend="displayNum" n="128" />Κρῖσαν ἀειδομένην καὶ Δαυλίδα καὶ Πανοπῆα,
<lb rend="displayNum" n="129" />γείτονα Βάκχον ἔχοντες, ἐπεὶ δαφναῖος Ἀπόλλων
<lb rend="displayNum" n="130" />κλῆρον ἑὸν ξύνωσε κασιγνήτῳ Διονύσῳ, 
<lb rend="displayNum" n="131" />Παρνησσὸν δικάρηνον: ἀγειρομένοισι δὲ λαοῖς
<lb rend="displayNum" n="132" />Πυθιὰς ὀμφήεσσα θεηγόρος ἔκλαγε πέτρη
<lb rend="displayNum" n="133" />καὶ τρίπος αὐτοβόητος, ἀσιγήτοιο δὲ πηγῆς
<lb rend="displayNum" n="134" />Κασταλίης λάλον οἶδμα σοφῷ πάφλαζε ῥεέθρῳ.
</p><p><lb rend="displayNum" n="135" />Εὐβοέων δὲ φάλαγγας ἐκόσμεον ἀσπιδιῶται 
<lb rend="displayNum" n="136" />παιδοκόμοι Κορύβαντες ἀεξομένου Διονύσου,
<lb rend="displayNum" n="137" />οἳ Φρύγα κόλπον ἔχοντες ὀρεσσιπόλῳ παρὰ Ῥείῃ
<lb rend="displayNum" n="138" />νήπιον εἰσέτι Βάκχον ἐκυκλώσαντο βοείαις,
<lb rend="displayNum" n="139" />τόν ποτε πορφυρέῳ κεκαλυμμένον οἴνοπι πέπλῳ
<lb rend="displayNum" n="140" />εὗρον ἐνὶ σκοπέλοις, κερόεν βρέφος, ἔνθά μιν Ἰνὼ 
<lb rend="displayNum" n="141" />Μύστιδι παιδοκόμῳ παρακάτθετο μητρὶ Κορύμβου:
<lb rend="displayNum" n="142" />οἳ τότε πάντες ἵκανον ἀειδομένης ἀπὸ νήσου,
<lb rend="displayNum" n="143" />Πρυμνεὺς εἱλιπόδης τε Μίμας καὶ ὀρίδρομος Ἄκμων
<lb rend="displayNum" n="144" />Δαμνεύς τ᾽ Ὠκύθοός τε σακεσπάλος, οἷς ἅμα βαίνων
<lb rend="displayNum" n="145" />σύνδρομος Ἰδαίῳ κορυθαιόλος ἦλθε Μελισσεύς, 
<lb rend="displayNum" n="146" />οὕς ποτε δυσσεβίης κεκορυθμένος ἄφρονι κέντρῳ
<lb rend="displayNum" n="147" />Σῶκος ἁλιζώνοιο πατὴρ νοσφίσσατο πάτρης
<lb rend="displayNum" n="148" />Κόμβης ἑπτατόκου μετὰ μητέρος: οἱ δὲ φυγόντες
<lb rend="displayNum" n="149" />Κνώσσιον οὖδας ἵκοντο, καὶ ἔμπαλιν ἦσαν ἀλῆται
<lb rend="displayNum" n="150" />εἰς Φρυγίην Κρήτηθεν, ἀπὸ Φρυγίης ἐς Ἀθήνας, 
<lb rend="displayNum" n="151" />ἀλλοδαποὶ ναετῆρες ὁμέστιοι, εἰσόκε Κέκροψ
<lb rend="displayNum" n="152" />Σῶκον ἀπηλοίησε Δίκης ποινήτορι χαλκῷ,
<lb rend="displayNum" n="153" />καὶ χθόνα καλλείψαντες ἁλικλύστου Μαραθῶνος
<pb id="v.1.p.440" />
<lb rend="displayNum" n="154" />νόστιμον ἴχνος ἔκαμψαν ἐς ἱερὸν οὖδας Ἀβάντων,
<lb rend="displayNum" n="155" />Κουρήτων προτέρων χθόνιον γένος, οἷς μέλος αὐλῶν, 
<lb rend="displayNum" n="156" />οἷς βίος εὐκελάδων ξιφέων κτύπος, οἷς τινι ῥυθμῷ
<lb rend="displayNum" n="157" />κύκλα ποδῶν μεμέλητο καὶ ἀσπιδόεσσα χορείη.
<lb rend="displayNum" n="158" />τοῖσι συνεστρατόωντο μαχήμονες υἷες Ἀβάντων,
<lb rend="displayNum" n="159" />οἳ λάχον ὀφρυόεσσαν Ἐρέτριαν, οἳ λάχον ἄμφω,
<lb rend="displayNum" n="160" />καὶ Στύρα καὶ Κήρινθον, ἀειδομένης τε Καρύστου 
<lb rend="displayNum" n="161" />ἕδρανα καὶ Δίου κραναὸν πέδον, οἵ τ᾽ ἔχον ἀκτήν,
<lb rend="displayNum" n="162" />ἀκτὴν κυματόεσσαν ἀσιγήτοιο Γεραιστοῦ,
<lb rend="displayNum" n="163" />καὶ Στύγα καὶ Κοτυλαῖον ἕδος καὶ Σιρίδος ἕδρην
<lb rend="displayNum" n="164" />Μαρμαρίου τε τένοντα καὶ Ὠγυγίης πέδον Αἰγῆς:
<lb rend="displayNum" n="165" />τοῖς ἅμα λαὸς ἵκανεν ὁμόστολος, οἷς πέλε πάτρη 
<lb rend="displayNum" n="166" />Χαλκίς, ὀπισθοκόμων μητρόπτολις Ἐλλοπιήων.
<lb rend="displayNum" n="167" />ἑπτὰ μὲν ἡγεμόνες στρατὸν ὥπλισαν, ἀλλ᾽ ἕνα πάντες
<lb rend="displayNum" n="168" />θυμὸν ἔχον κατ᾽ Ἄρηα: καὶ ἀστέρας αἴθοπι βωμῷ
<lb rend="displayNum" n="169" />Ζῳδιακῆς ναετῆρας ἐμειλίξαντο κελεύθου,
<lb rend="displayNum" n="170" />δῆριν ἰσηρίθμοισιν ἐπιτρέψαντες ἀλήταις. 
<lb rend="displayNum" n="171" />Κεκροπίδας δ᾽ ἐκόρυσσε μόθων ἀκόρητος Ἐρεχθεύς—
<lb rend="displayNum" n="172" />χρύσεον ἀγλαόπαιδος Ἐρεχθέος αἷμα κομίζων,
<lb rend="displayNum" n="173" />τόν ποτε πυρσοφόροιο κατὰ πτύχα παρθενεῶνος
<lb rend="displayNum" n="174" />παρθένος αὐτολόχευτος ἀνέτρεφεν ἄρσενι μαζῷ
<lb rend="displayNum" n="175" />παιδοκόμος γλαυκῶπις ἀνήροτος, αἰδομένη δὲ 
<lb rend="displayNum" n="176" />παρθενίῳ πήχυνεν ἀήθεϊ κοῦρον ἀγοστῷ
<lb rend="displayNum" n="177" />Ἡφαιστηιάδην, ὅτε δύσγαμος ἀμφιγυήεις
<lb rend="displayNum" n="178" />ἀλλοίῃ φιλότητι γονὴν ἔσπειρεν ἀρούρῃ,
<lb rend="displayNum" n="179" />θερμὸν ἀκοντίζων αὐτόσσυτον ἀφρὸν Ἐρώτων:
<lb rend="displayNum" n="180" />τοῖος Ἀθηναίων στρατιῆς πρόμος ἦλθεν Ἐρεχθεύς, 
<pb id="v.1.p.442" />
<lb rend="displayNum" n="181" />Σίφνον ἔχων συνάεθλον, ὁμόπτολιν ἡγεμονῆα—,
<lb rend="displayNum" n="182" />οἳ λάχον Οἰνώης γόνιμον πέδον, οἵ τε καρήνων
<lb rend="displayNum" n="183" />γείτονος Ὑμήττοιο μελισσήεντας ἐναύλους
<lb rend="displayNum" n="184" />καὶ τέμενος βαθύδενδρον ἐλαιοκόμου Μαραθῶνος,
<lb rend="displayNum" n="185" />οἵ τε πόλιν Κελεοῖο, καὶ οἳ λάχον ὅρμον Ἀθήνης, 
<lb rend="displayNum" n="186" />ἀγχίαλον Βραυρῶνα, κενήριον Ἰφιγενείης,
<lb rend="displayNum" n="187" />καὶ δάπεδον Θορίκοιο καὶ εὐώδινος Ἀφίδνης,
<lb rend="displayNum" n="188" />οἵ τ᾽ ἔχον ἀγλαόπαιδος Ἐλευσινίην χθόνα Δηοῦς,
<lb rend="displayNum" n="189" />μυστιπόλοι ταλάροιο καὶ εὐκάρποιο θεαίνης,
<lb rend="displayNum" n="190" />Τριπτολέμου γεγαῶτες ἀφ᾽ αἵματος, ὅς ποτε Δηοῦς 
<lb rend="displayNum" n="191" />δίφρον ἐχιδνήεντα δι᾽ ἠέρος ἡνιοχεύων
<lb rend="displayNum" n="192" />στικτὰ φερεσταχύων ἐπεμάστιε νῶτα δρακόντων:
<lb rend="displayNum" n="193" />καὶ πολὺς ἔνθα καὶ ἔνθα σιδήρεα τεύχεα πάλλων
<lb rend="displayNum" n="194" />παισὶ κορυσσομένοισι γέρων ὤρεξεν Ἀχαρνεύς:
<lb rend="displayNum" n="195" />καὶ στίχες Ἀτθίδος ἦλθον ἐπήλυδες, ἐγρεμόθων δὲ 
<lb rend="displayNum" n="196" />σὺν δορί, σὺν ξιφέεσσιν ἐπειγομένων ναετήρων
<lb rend="displayNum" n="197" />εἰς μόθον εὐπήληκες ἐβακχεύθησαν Ἀθῆναι,
<lb rend="displayNum" n="198" />ἐσσυμένων δ᾽ ἐς Ἄρηα λιμὴν ἤχησε Φαληρεύς:
<lb rend="displayNum" n="199" />καὶ πολὺς ἀγγέλλων προτέρην αὐτόχθονα φύτλην
<lb rend="displayNum" n="200" />χρύσεος εὐπλέκτοισι κόμαις ἐσφίγγετο τέττιξ. 
</p><p><lb rend="displayNum" n="201" />πατρίδα γαῖαν ἔλειπε καὶ Αἰακός, ὃν νόθος ὄρνις
<lb rend="displayNum" n="202" />ἁρπαμένῃ σπέρμηνε μιγεὶς Ἀσωπίδι νύμφῃ,
<lb rend="displayNum" n="203" />αἰετὸς Αἰγίνης πτερόεις πόσις ὑψιπέτης Ζεύς:
<lb rend="displayNum" n="204" />ἐκ δὲ γάμου πεφάτιστο καὶ Αἰακός: ἔξοχα δ᾽ ἄλλων
<pb id="v.1.p.444" />
<lb rend="displayNum" n="205" />χραισμῆσαι μενέαινε κασιγνήτῳ Διονύσῳ: 
<lb rend="displayNum" n="206" />Μυρμιδόνων δὲ φάλαγγας ἐκόσμεεν ἴδμονι τέχνῃ,
<lb rend="displayNum" n="207" />οἳ πρὶν ἔσαν μύρμηκες ἐφερπύζοντες ἀρούρῃ,
<lb rend="displayNum" n="208" />ποσσὶ πολυσπερέεσσι μεμηλότες, εἰσόκεν αὐτῶν
<lb rend="displayNum" n="209" />ἐκ χροὸς οὐτιδανοῖο χαμαιγενὲς εἶδος ἀμείψας
<lb rend="displayNum" n="210" />φέρτερον εἰς δέμας ἄλλο μετέπλασεν ὑψιμέδων Ζεύς, 
<lb rend="displayNum" n="211" />καὶ στρατὸς ἐβλάστησεν ἐνόπλιος: ἐξαπίνης γὰρ
<lb rend="displayNum" n="212" />ἀλλοφυής, ἄφθογγος, ἀπόσπορος ἑσμὸς ἀρούρης
<lb rend="displayNum" n="213" />εἰς βροτὸν αὐδήεντα δέμας μορφώσατο μύρμηξ:
<lb rend="displayNum" n="214" />τῶν πρόμος Αἰακὸς ἦρχεν, ἐν εὐτύκτῳ δὲ βοείῃ
<lb rend="displayNum" n="215" />Ζῆνα νόθον σοφὸν ὄρνιν ἐπέγραφε, σῆμα γενέθλης, 
<lb rend="displayNum" n="216" />φειδομένοις ὀνύχεσσιν ἐλαφρίζοντα γυναῖκα,
<lb rend="displayNum" n="217" />καὶ ποταμὸς πυρίκαυτος ἔην σχεδόν, ἄγχι δὲ κούρη
<lb rend="displayNum" n="218" />οἰκτρὰ κατηφιόωσα, καὶ εἰ πέλεν ἄπνοος εἰκών,
<lb rend="displayNum" n="219" />δόχμιον ὄμμα τίταινεν, ἅτε στενάχουσα τοκῆα
<lb rend="displayNum" n="220" />Ἀσωπὸν βαρύγουνον, ἔοικε δὲ τοῦτο βοῆσαι. 
<lb rend="displayNum" n="221" /><q direct="unspecified">καλὸν ἐμοὶ πόρες ἕδνον ἐμὸν γενετῆρα δαμάσσας.</q>
</p><p><lb rend="displayNum" n="222" />Κρήτης δ᾽ ἡγεμόνευε πολυγλώσσων ναετήρων
<lb rend="displayNum" n="223" />Ἀστέριος φαιδρωπὸν ἔχων δέμας, ἀμφότερον δὲ
<lb rend="displayNum" n="224" />ὅσσον ἔην ἐρόεις, τόσον ἄλκιμος, ὅν ποτε νύμφη
<lb rend="displayNum" n="225" />λυσαμένη Μίνωι σαόφρονος ἅμμα κορείης 
<lb rend="displayNum" n="226" />Φαιστιὰς Ἀνδρογένεια Κυδωναίῃ τέκεν εὐνῇ:
<lb rend="displayNum" n="227" />ὃς τότε λαὸν ἄγων ἑκατόμπολιν οἴνοπι Βάκχῳ
<lb rend="displayNum" n="228" />ἵκετο κυδαίνων ἐμφύλιον αἷμα γενέθλης
<lb rend="displayNum" n="229" />πατρὸς ἑοῦ: Σεμέλης γὰρ ἀνεψιὸς ἔπλετο Μίνως,
<lb rend="displayNum" n="230" />Κάδμου ξυνὰ γένεθλα: πολυσπερέες δὲ μαχηταὶ 
<lb rend="displayNum" n="231" />πάντες ἑνὶ σπεύδοντι συνέρρεον ἡγεμονῆι,
<lb rend="displayNum" n="232" />οἱ μὲν ἀπὸ Κνωσσοῖο μαχήμονες, οἱ δ᾽ ἀπὸ Λύκτου
<pb id="v.1.p.446" />
<lb rend="displayNum" n="233" />Μιλήτου στρατιῇσι συνήλυδες: οἷς ἅμα πολλοὶ
<lb rend="displayNum" n="234" />ὑψιλόφου Γόρτυνος ἐθωρήσσοντο πολῖται
<lb rend="displayNum" n="235" />καὶ ναέται Ῥυτίοιο καὶ εὐκάρποιο Λυκάστου...
<lb rend="displayNum" n="236" />καὶ χθόνα Νωδαίοιο Διὸς καὶ ἐδέθλια Βοίβης
<lb rend="displayNum" n="237" />καὶ δάπεδον Κισάμοιο, καὶ ἄστεα καλὰ Κυταίου.
<lb rend="displayNum" n="238" />τοῖος ἀπὸ Κρήτης πρόμος ἤλυθεν: ἐρχομένῳ δὲ
<lb rend="displayNum" n="239" />θερμοτέραις ἀκτῖσι χέων μαντήιον αἴγλην
<lb rend="displayNum" n="240" />Ἀστερίῳ σελάγιζεν ὁμώνυμος Ἄρεος ἀστήρ, 
<lb rend="displayNum" n="241" />νίκης ἐσσομένης πρωτάγγελος: ἀλλ᾽ ἐνὶ χάρμῃ
<lb rend="displayNum" n="242" />νικήσας νόθον οἶστρον ἀήθεος ἔσχεν ἀρούρης
<lb rend="displayNum" n="243" />νηλής: οὐ γὰρ ἔμελλεν ἰδεῖν μετὰ φύλοπιν Ἰνδῶν
<lb rend="displayNum" n="244" />πάτριον Ἰδαίης κορυθαιόλον ἄντρον ἐρίπνης,
<lb rend="displayNum" n="245" />ἀλλά βίον προβέβουλε λιπόπτολιν, ἀντὶ δὲ Δίκτης 
<lb rend="displayNum" n="246" />Κνώσσιος ἐν Σκυθίῃ μετανάστιος ἔσκε πολίτης,
<lb rend="displayNum" n="247" />καὶ πολιὸν Μίνωα καὶ Ἀνδρογένειαν ἐάσας
<lb rend="displayNum" n="248" />ξεινοφόνων σοφὸς ἦλθεν ἐς ἔθνεα βάρβαρα Κόλχων,
<lb rend="displayNum" n="249" />Ἀστερίους δ᾽ ἐκάλεσσε καὶ ὤπασεν οὔνομα Κόλχοις
<lb rend="displayNum" n="250" />Κρητικόν, οἷς ξένα θεσμὰ φύσις πόρε, παιδοκόμου δὲ 
<lb rend="displayNum" n="251" />πάτριον Ἀμνισοῖο ῥόον Κρηταῖον ἐάσας
<lb rend="displayNum" n="252" />αἰδομένοις στομάτεσσι νόθον πίε Φάσιδος ὕδωρ.
</p><p><lb rend="displayNum" n="253" />μοῦνος Ἀρισταῖος βραδὺς ἤιε λοίσθιος ἄλλων,
<lb rend="displayNum" n="254" />ὅσσοι γαῖαν ἔναιον ὁμούριον Ἑλλάδι γαίῃ,
<lb rend="displayNum" n="255" />ὃς μέλιτος γλυκεροῖο πολυτρήτων ἀπὸ σίμβλων 
<lb rend="displayNum" n="256" />αὐχένα γαῦρον ἄειρε, καὶ οἰνοχύτῳ Διονύσῳ
<lb rend="displayNum" n="257" />ἤρισεν ἀπρήκτῳ μελιηδέος ἐλπίδι νίκης:
<lb rend="displayNum" n="258" />ἀμφοτέροις δ᾽ ἐδίκαζον, ὅσοι ναετῆρες Ὀλύμπου:
<pb id="v.1.p.448" />
<lb rend="displayNum" n="259" />ἀλλὰ πάις Φοίβοιο νεόρρυτα χεύματα σίμβλων
<lb rend="displayNum" n="260" />ἀθανάτοις ὀρέγων μελιηδέος ἤμβροτε νίκης, 
<lb rend="displayNum" n="261" />ὅττι θεοὶ παχὺ χεῦμα φιλοπτόρθοιο μελίσσης
<lb rend="displayNum" n="262" />δεξάμενοι κόρον ὀξὺν ἀτερπέος εἶχον ἐέρσης:
<lb rend="displayNum" n="263" />καὶ κόρος ἦν μακάρων τρίτατον δέπας, οὐ δὲ τετάρτου
<lb rend="displayNum" n="264" />κιρναμένου γεύσαντο παλιννόστοιο κυπέλλου,
<lb rend="displayNum" n="265" />καὶ μάλα διψώοντες: ἀρυομένοιο δὲ Βάκχου 
<lb rend="displayNum" n="266" />ὄμβρῳ ἐυρραθάμιγγι νόον τέρποντες ἐέρσης
<lb rend="displayNum" n="267" />εἰς ὅλον ἦμαρ ἔπινον ἀλωφήτου χύσιν οἴνου:
<lb rend="displayNum" n="268" />καὶ μεθύων γλυκὺν οἶνον ἐθάμβεεν ἄλλος ἐπ᾽ ἄλλῳ
<lb rend="displayNum" n="269" />ἐξ ἑτέρου ποθέων ἕτερον δέπας ἡδέι θυμῷ,
<lb rend="displayNum" n="270" />εὐφροσύνην ἀκόρητον ἔχων θελξίφρονος οἴνου: 
<lb rend="displayNum" n="271" />Ζεὺς δὲ μελιρραθάμιγγος ἐθάμβεεν ἔργα μελίσσης,
<lb rend="displayNum" n="272" />δαιδαλέην δ᾽ ὠδῖνα φιλοσμήνου τοκετοῖο,
<lb rend="displayNum" n="273" />δῶρον Ἀρισταίοιο, καὶ οἰνοχύτῳ Διονύσῳ
<lb rend="displayNum" n="274" />ὤπασε λυσιπόνοιο φέρειν πρωτάγρια νίκης.
<lb rend="displayNum" n="275" />ἔνθεν Ἀρισταῖος βραδὺς ἤιεν εἰς μόθον Ἰνδῶν, 
<lb rend="displayNum" n="276" />ὄψιμος εὐνήσας πρότερον χόλον ἅρπαγος ἥβης,
<lb rend="displayNum" n="277" />ἔνδιον Ἑρμείαο λιπὼν Κυλλήνιον ἕδρην:
<lb rend="displayNum" n="278" />οὐ πω γὰρ προτέρῃ Μεροπηίδι νάσσατο νήσῳ,
<lb rend="displayNum" n="279" />οὔ πω δ᾽ ἀτμὸν ἔπαυσε πυρώδεα διψάδος ὥρης
<lb rend="displayNum" n="280" />Ζηνὸς ἀλεξικάκοιο φέρων φυσίζοον αὔρην, 
<lb rend="displayNum" n="281" />οὐδὲ σιδηροχίτων δεδοκημένος ἀστέρος αἴγλην
<lb rend="displayNum" n="282" />Σείριον αἰθαλόεντος ἀναστέλλων πυρετοῖο
<lb rend="displayNum" n="283" />ἐννύχιον πρήυνε, τὸν εἰσέτι διψαλέον πῦρ
<lb rend="displayNum" n="284" />θερμὸν ἀκοντίζοντα δι᾽ αἰθέρος αἴθοπι λαιμῷ
<lb rend="displayNum" n="285" />ἄσθμασι λεπταλέοισι καταψύχουσι ἀῆται: 
<lb rend="displayNum" n="286" />ἀλλ᾽ ἔτι Παρρασίης πέδον ᾤκεεν. ἐρχομένῳ δὲ
<pb id="v.1.p.450" />
<lb rend="displayNum" n="287" />λαὸς ἐθωρήχθη βαλανηφάγος Ἀρκὰς ἀλήτης,
<lb rend="displayNum" n="288" />οἵ τ᾽ εἶχον Λασιῶνα καὶ ἄλσεα καλὰ Λυκαίου
<lb rend="displayNum" n="289" />καὶ κραναὴν Στύμφηλον, ἀειδομένην τε πολίχνην
<lb rend="displayNum" n="290" />Ῥίπην καὶ Στρατίην καὶ Μαντινέην καὶ Ἐνίσπην 
<lb rend="displayNum" n="291" />Παρρασίην τ᾽ εὔδενδρον, ὅπῃ πέδον ἐστὶ θεαίνης
<lb rend="displayNum" n="292" />ἀστιβὲς ἀρχεγόνοιο λεχώιον εἰσέτι Ῥείης,
<lb rend="displayNum" n="293" />καὶ δάπεδον Φενεοῖο καὶ ὀρχηθμοῖο τοκῆα,
<lb rend="displayNum" n="294" />Ὀρχομενὸν πολύμηλον, ἐδέθλιον Ἀπιδανήων,
<lb rend="displayNum" n="295" />οἵ τ᾽ ἔχον Ἀρκαδίην πόλιν Ἀρκάδος, ὅν ποτε μήτηρ 
<lb rend="displayNum" n="296" />Καλλιστὼ Διὶ τίκτε, πατὴρ δέ μιν εἰς πόλον ἄστρων
<lb rend="displayNum" n="297" />στηρίξας ἐκάλεσσε χαλαζήεντα Βοώτην:
<lb rend="displayNum" n="298" />τόσσον Ἀρισταῖος στρατὸν ὥπλισεν Ἀρκάδι λόγχῃ
<lb rend="displayNum" n="299" />ἀνδράσι μαρναμένοις νομάδας κύνας εἰς μόθον ἕλκων,
<lb rend="displayNum" n="300" />τόν ποτε Κυρήνη, κεμαδοσσόος Ἄρτεμις ἄλλη, 
<lb rend="displayNum" n="301" />Φοιβείῃ φιλότητι λεοντοφόνος τέκε νύμφη,
<lb rend="displayNum" n="302" />ὁππότε μιν Λιβύῃ ψαμαθώδεϊ καλὸς Ἀπόλλων
<lb rend="displayNum" n="303" />ἤγαγε νυμφοκόμῳ μετανάστιον ἅρπαγι δίφρῳ.
<lb rend="displayNum" n="304" />καί μιν ἐπισπεύδοντα λιπὼν μαντώδεα δάφνην
<lb rend="displayNum" n="305" />αὐτὸς ἑαῖς παλάμῃσι πατὴρ θώρηξεν Ἀπόλλων: 
<lb rend="displayNum" n="306" />παιδὶ δὲ τόξον ἔδωκε, καὶ ἥρμοσε χειρὶ βοείην
<lb rend="displayNum" n="307" />δαιδαλέην, γλαφυρὴν δὲ καθιεμένην διὰ νώτου
<lb rend="displayNum" n="308" />ὠμαδίῳ τελαμῶνι κατεκλήισσε φαρέτρην.
</p><p><lb rend="displayNum" n="309" />τῷ δ᾽ ἐπὶ Σικελίηθεν ἑκηβόλος ἦλθεν Ἀχάτης,
<lb rend="displayNum" n="310" />καί οἱ ἐφωμάρτησαν ὁμήλυδες ἀσπιδιῶται, 
<pb id="v.1.p.452" />
<lb rend="displayNum" n="311" />Κιλλυρίων τ᾽ Ἐλύμων τε πολὺς στρατός, οἵ τε Παλίκων
<lb rend="displayNum" n="312" />ἕδρανον ἀμφενέμοντο, καὶ οἵ Κατάνην πάρα λίμνην
<lb rend="displayNum" n="313" />γείτονα Σειρήνων πόλιν ᾤκεον, ἃς Ἀχελῴῳ
<lb rend="displayNum" n="314" />Τερψιχόρη ῥοδόεσσα βοοκραίρων ἀπὸ λέκτρων
<lb rend="displayNum" n="315" />τίκτεν ἀελλήεντι συναπτομένη παρακοίτῃ: 
<lb rend="displayNum" n="316" />οἵ τ᾽ εἶχον Καμάριναν, ὅπῃ κελάδοντι ῥεέθρῳ
<lb rend="displayNum" n="317" />Ἵππαρις ἀστήρικτος ἐρεύγεται ἀγκύλον ὕδωρ,
<lb rend="displayNum" n="318" />Ὕβλης θ᾽ ἱερὸν ἄστυ, καὶ οἳ σχεδὸν ᾤκεον Αἴτνης,
<lb rend="displayNum" n="319" />ἧχι πυρὸς κρητῆρες ἀναπτομένης ἀπὸ πέτρης
<lb rend="displayNum" n="320" />θερμὸν ἀναβλύζουσι Τυφαονίης σέλας εὐνῆς, 
<lb rend="displayNum" n="321" />οἵ τε δόμους ἐδάσαντο παρ᾽ ὀφρυόεντι Πελώρῳ,
<lb rend="displayNum" n="322" />καὶ δάπεδον νησαῖον ἁλιρροίζοιο Παχύνου,
<lb rend="displayNum" n="323" />καὶ Σικελὴν Ἀρέθουσαν, ὅπῃ μετανάστιος ἕρπει
<lb rend="displayNum" n="324" />στέμματι Πισαίῳ κομόων Ἀλφειὸς ἀλήτης,
<lb rend="displayNum" n="325" />πορθμεύων βατὸν οἶδμα, καὶ ἀκροτάτου διὰ πόντου 
<lb rend="displayNum" n="326" />ἕλκει δοῦλον Ἔρωτος ὑπέρτερον ἄβροχον ὕδωρ,
<lb rend="displayNum" n="327" />θερμὸν ἔχων ψυχροῖο δι᾽ ὕδατος ἁπτόμενον πῦρ.
<lb rend="displayNum" n="328" />τοῖς ἔπι Φαῦνος ἵκανε πυρισφρήγιστον ἐάσας
<lb rend="displayNum" n="329" />Σικελίης τριλόφοιο Πελωρίδα πέζαν ἐρίπνης,
<lb rend="displayNum" n="330" />τὸν βυθίῳ Κρονίωνι συναπτομένη τέκε Κίρκη, 
<lb rend="displayNum" n="331" />σύγγονος Αἰήταο πολύθρονος, ἣ παρὰ λόχμῃ
<lb rend="displayNum" n="332" />ᾤκεε πετραίοιο βαθύσκια κύκλα μελάθρου.
</p><p><lb rend="displayNum" n="333" />καὶ Λίβυες στρατόωντο παρ᾽ Ἑσπέριον κλίμα γαίης
<pb id="v.1.p.454" />
<lb rend="displayNum" n="334" />ἀγχινεφῆ ναίοντες ἀλήμονος ἄστεα Κάδμου:
<lb rend="displayNum" n="335" />κεῖθι γὰρ ἀντιπόρων ἀνέμων πεφορημένος αὔραις 
<lb rend="displayNum" n="336" />εἰς χρόνον ᾤκεε Κάδμος, ἔχων Σιθωνίδα νύμφην
<lb rend="displayNum" n="337" />σύμπλοον, Ἁρμονίην ἔτι παρθένον, ἧς διὰ μορφὴν
<lb rend="displayNum" n="338" />γείτονας ἀντιβίους πολεμητόκος ὥπλισε φήμη,
<lb rend="displayNum" n="339" />ἣν Χάριν ἀντονόμηνε Λίβυς στρατός—ἁβροτέρη γὰρ
<lb rend="displayNum" n="340" />Βιστονὶς ἐβλάστησεν ἐπιχθονίη χάρις ἄλλη, 
<lb rend="displayNum" n="341" />τῆς ἄπο καὶ Λιβύης Χαρίτων λόφος—, ἧς ἐπὶ μορφῇ
<lb rend="displayNum" n="342" />ἅρπαγος ὑσμίνης δεδονημένος ἄφρονι κέντρῳ
<lb rend="displayNum" n="343" />φρικτὸς ἐρωμανέων ἐκορύσσετο βάρβαρος Ἄρης,
<lb rend="displayNum" n="344" />λαὸς ἐρημονόμος Μαυρούσιος: ἀλλὰ τινάσσων
<lb rend="displayNum" n="345" />χερσὶ γυναιμανέεσσι Λιβυστίδος ἔγχος Ἀθήνης 
<lb rend="displayNum" n="346" />Ἁρμονίης πολέμιζε προασπίζων παρακοίτης,
<lb rend="displayNum" n="347" />ἑσπερίων δ᾽ ἐφόβησεν ὅλον γένος Αἰθιοπήων
<lb rend="displayNum" n="348" />σὺν Διὶ θωρηχθέντι, σὺν Ἄρεϊ καὶ Κυθερείῃ:
<lb rend="displayNum" n="349" />κεῖθι καί, ὡς ἐνέπουσι, παρὰ Τριτωνίδι λίμνῃ
<lb rend="displayNum" n="350" />Ἁρμονίῃ παρέλεκτο ῥοδώπιδι Κάδμος ἀλήτης, 
<lb rend="displayNum" n="351" />νύμφαι δ᾽ Ἑσπερίδες μέλος ἔπλεκον, ὧν ἀπὸ κήπου
<lb rend="displayNum" n="352" />Κύπρις ὁμοῦ καὶ Ἔρωτες ἐκόσμεον εὔγαμον εὐνήν,
<lb rend="displayNum" n="353" />χρυσείην θαλάμοισιν ἐπικρεμάσαντες ὀπώρην,
<lb rend="displayNum" n="354" />νύμφης ἕδνον ἔρωτος ἐπάξιον, ἧς ἀπὸ φύλλων
<lb rend="displayNum" n="355" />Ἁρμονίη καὶ Κάδμος ἐχεκτεάνῳ παρὰ παστῷ 
<lb rend="displayNum" n="356" />βόστρυχον ἀφνειοῖσιν ἐμιτρώσαντο κορύμβοις
<lb rend="displayNum" n="357" />ἀντὶ ῥόδου γαμίοιο: καὶ ἁβροτέρη πέλε νύμφη
<lb rend="displayNum" n="358" />χρύσεα δῶρα φέρουσα, γέρας χρυσῆς Ἀφροδίτης:
<lb rend="displayNum" n="359" />καὶ μέλος ἀστραίης κιθάρης ἐπίκωμον ἐγείρας
<lb rend="displayNum" n="360" />μητροπάτωρ σφαιρηδὸν ἑῷ βητάρμονι ταρσῷ 
<pb id="v.1.p.456" />
<lb rend="displayNum" n="361" />οὐρανὸν ἀμφελέλιζε Λίβυς κυρτούμενος Ἄτλας,
<lb rend="displayNum" n="362" />καὶ μέλος ἁρμονίης ἐμελίζετο γείτονι φωνῇ:
<lb rend="displayNum" n="363" />καὶ ζυγίης φιλότητος ἑῆς μνημήια νύμφης
<lb rend="displayNum" n="364" />δῶκε ποδῶν ἐπίβαθρα Λιβυστίδι Κάδμος ἀρούρῃ,
<lb rend="displayNum" n="365" />δωμήσας πολίων ἑκατοντάδα, δῶκε δ᾽ ἑκάστῃ 
<lb rend="displayNum" n="366" />δύσβατα λαϊνέοις ὑψούμενα τείχεα πύργοις.
<lb rend="displayNum" n="367" />κείνου μνῆστιν ἔχοντες ἐπεστρατόωντο μαχηταὶ
<lb rend="displayNum" n="368" />μαρναμένου βρομίοιο προασπιστῆρες Ἐνυοῦς,
<lb rend="displayNum" n="369" />τικτομένης ναίοντες ἐδέθλια γείτονα Μήνης
<lb rend="displayNum" n="370" />καὶ Διὸς Ἀσβύσταο μεσημβρίζοντας ἐναύλους, 
<lb rend="displayNum" n="371" />μαντιπόλου κερόεντος, ὅπῃ ποτὲ πολλάκις Ἄμμων
<lb rend="displayNum" n="372" />ἀρνειοῦ τριέλικτον ἔχων ἴνδαλμα κεραίης
<lb rend="displayNum" n="373" />ὀμφαίοις στομάτεσσιν ἐθέσπισεν Ἑσπέριος Ζεύς:
<lb rend="displayNum" n="374" />οἵ τε ῥόον Χρεμέταο καὶ οἳ παρὰ Κίνυφος ὕδωρ
<lb rend="displayNum" n="375" />ᾤκεον ἀζαλέης ψαμαθώδεα πέζαν ἀρούρης, 
<lb rend="displayNum" n="376" />Αὐσχῖσαι Βάκαλές τε συνήλυδες, οὓς πλέον ἄλλων
<lb rend="displayNum" n="377" />Ἄρεϊ τερπομένους Ζεφυρήιος ἔτρεφεν ἀγκών.
<lb rend="displayNum" n="378" />τόσσος λαὸς ἔην ἑκατόμπολις: ἐρχομένης δὲ
<lb rend="displayNum" n="379" />πληθύος ἡγεμόνευε Κραταιγόνος, ὅν ποτε κούρη
<lb rend="displayNum" n="380" />Ἀγχιρόη Χρεμέταο παρὰ πλαταμῶνα τοκῆος 
<lb rend="displayNum" n="381" />Ψύλλου κουφονόοιο μινυνθαδίῃ τέκεν εὐνῇ
<lb rend="displayNum" n="382" />νυμφίον ἀγκὰς ἔχουσα θεημάχον, οὗ ποτε καρποὺς
<lb rend="displayNum" n="383" />ἄσθματι διψαλέῳ Νότος ἔφλεγε θερμὸς ἀήτης:
<lb rend="displayNum" n="384" />αὐτὰρ ὁ θωρήσσων κορυθαιόλον Ἄρεα νηῶν
<lb rend="displayNum" n="385" />ναύμαχον ἑσμὸν ἄγειρεν, ὅπως ποινήτορι θεσμῷ 
<lb rend="displayNum" n="386" />ἠερίοις ἀνέμοισιν ἀναστήσειεν Ἐνυώ,
<pb id="v.1.p.458" />
<lb rend="displayNum" n="387" />ἱέμενος κτεῖναι φλογερὸν Νότον: ἄγχι δὲ νήσου
<lb rend="displayNum" n="388" />Αἰολίης στόλος ἦλθε σακέσπαλος, ἀλλὰ μανέντος
<lb rend="displayNum" n="389" />ἀνδρὸς ἀκοντιστῆρες ἀελλήεντι κυδοιμῷ
<lb rend="displayNum" n="390" />ὁλκάδα μαστίζοντες ἐθωρήχθησαν ἀῆται, 
<lb rend="displayNum" n="391" />συμφερτὴν δονέοντες ἀρηγόνα σύμπνοον αὔρην,
<lb rend="displayNum" n="392" />καὶ στρατιὴν καὶ Ψύλλον ἐτυμβεύσαντο θαλάσσῃ.
</p><p><lb rend="displayNum" n="393" />Θρηικίης δὲ Σάμοιο συνέρρεον ἀσπιδιῶται,
<lb rend="displayNum" n="394" />κοίρανος οὓς προΐαλλε βαθυσμήριγγος ὑπήνης,
<lb rend="displayNum" n="395" />Ἠμαθίων βαρύγουνος, ἔχων χιονώδεα χαίτην, 
<lb rend="displayNum" n="396" />Τιτήνων μελέεσσιν ἐοικότας, οἵ τ᾽ ἔχον ἄμφω,
<lb rend="displayNum" n="397" />ἀγχίαλον Μύρμηκα καὶ ἀνθεμόεντα Σαώκην,
<lb rend="displayNum" n="398" />καὶ χθόνα Τευμερίοιο καὶ εὐλείμωνος ἀρούρης
<lb rend="displayNum" n="399" />ἄλσεα Φησιάδαο κατάσκια δενδράδι λόχμῃ,
<lb rend="displayNum" n="400" />καὶ ζαθέην Ζήρυνθον ἀκοιμήτων Κορυβάντων 
<lb rend="displayNum" n="401" />κτίσμα φατιζομένης Περσηίδος, ὁππόθι κούρης
<lb rend="displayNum" n="402" />μυστιπόλων δαΐδων θιασώδεές εἰσιν ἐρίπναι,
<lb rend="displayNum" n="403" />οἵ τε πολυγλώχινος ὑπὸ κρηπῖδος ἀρούρης
<lb rend="displayNum" n="404" />Βρόντιον ἀμφενέμοντο, καὶ ἃς ἐπὶ γείτονι πόντῳ
<lb rend="displayNum" n="405" />Ἀτραπιτοὺς βυθίοιο Ποσειδάωνος ἀκούω. 
<lb rend="displayNum" n="406" />τόσσαι μὲν στίχες ἦλθον ὁμήλυδες, ἀρχεγόνου δὲ
<lb rend="displayNum" n="407" />Ἠλέκτρης, ὁμόφυλον ἐπιστώσαντο γενέθλην:
<lb rend="displayNum" n="408" />κεῖθι γὰρ Ἁρμονίην γένος αἰθέρος, αἷμα θαλάσσης,
<lb rend="displayNum" n="409" />Ἄρης, Ζεύς, Κυθέρεια θεῶν χραισμήτορι Κάδμῳ
<lb rend="displayNum" n="410" />κουριδίην ἀνάεδνον ἐδωρήσαντο γυναῖκα. 
<lb rend="displayNum" n="411" />τοῖσι κορυσσομένοισι σὺν εὐθύρσῳ Διονύσῳ
<pb id="v.1.p.460" />
<lb rend="displayNum" n="412" />Ἠλέκτρης ἀνέτελλε δι᾽ αἰθέρος ἕβδομος ἀστὴρ
<lb rend="displayNum" n="413" />δεξιὸν ὑσμίνης σημήιον, ἀμφὶ δὲ νίκῃ
<lb rend="displayNum" n="414" />πληιάδων κελάδησε βοῆς ἀντίθροος ἠχὼ
<lb rend="displayNum" n="415" />γνωτῆς αἷμα φέροντι χαριζομένη Διονύσῳ, 
<lb rend="displayNum" n="416" />καὶ στρατιῇ πόρε θάρσος ὁμοίιον: ἐρχομένων δὲ
<lb rend="displayNum" n="417" />Ὤγυρος ἡγεμόνευεν ἐς Ἄρεα δεύτερος Ἄρης,
<lb rend="displayNum" n="418" />Ὥγυρος ὑψικάρηνος, ἔχων ἴνδαλμα Γιγάντων:
<lb rend="displayNum" n="419" />τοῦ μὲν ἔην ἄγναμπτον ὅλον δέμας, ἐκ δὲ καρήνου
<lb rend="displayNum" n="420" />αὐχενίου τε τένονοτος ὀπισθοκόμων ἐπὶ νώτων 
<lb rend="displayNum" n="421" />ἰσοφανεῖς πλοκαμῖδες ἀκανθοφόροισιν ἐχίνοις
<lb rend="displayNum" n="422" />ἔρρεον ἰξύος ἄχρι κατήλυδες: εἶχε δὲ δειρὴν
<lb rend="displayNum" n="423" />μηκεδανήν, περίμετρον, ὁμοίιον αὐχένι πέτρης,
<lb rend="displayNum" n="424" />βάρβαρον ἦθος ἔχων πατρώιον: οὐδέ τις αὐτοῦ
<lb rend="displayNum" n="425" />φέρτερος ἄλλος ἵκανεν Ἑώιον εἰς μόθον Ἰνδῶν 
<lb rend="displayNum" n="426" />νόσφι Διωνύσοιο: καὶ ὅρκιον ὤμοσε Νίκην
<lb rend="displayNum" n="427" />Ἰνδῴην χθόνα πᾶσαν ἑῷ δορὶ μοῦνος ὀλέσσαι.
</p><p><lb rend="displayNum" n="428" />καὶ θρασὺς υἱὸς Ἄρηος ἑὴν Πίμπλειαν ἐάσας
<lb rend="displayNum" n="429" />Βιστονίης Οἴαγρος ἐκώμασεν ἀστὸς ἀρούρης,
<lb rend="displayNum" n="430" />Ὀρφέα καλλείψας ἐπὶ γούνασι Καλλιοπείης 
<lb rend="displayNum" n="431" />νήπιον ἀρτιχύτῳ μεμελημένον εἰσέτι μαζῷ.
</p><p><lb rend="displayNum" n="432" />Κυπριάδας δὲ φάλαγγας ἐκόσμεε Λίτρος ἀγήνωρ <note n="1" place="unspecified" anchored="yes">σο μσς.: ἐκοσμήτην Ἀγαπήνωρ Μ.</note>
<lb rend="displayNum" n="433" />εὐχαίτης τε Λάπηθος: ἐθωρήσσοντο δὲ πολλοί,
<lb rend="displayNum" n="434" />οἵ τ᾽ ἔλαχον Σφήκειαν, ἁλίκτυπον ἄντυγα νήσου.
<lb rend="displayNum" n="435" />Κύπρον ἐυπτερύγων θεοδέγμονα νῆσον Ἐρώτων, 
<lb rend="displayNum" n="436" />Κύπριδος αὐτογόνοιο φερώνυμον, ἧς ποτε Κύπρου
<lb rend="displayNum" n="437" />ἄκρα περιγράψας βυθίῃ γλωχῖνι τριαίνης
<lb rend="displayNum" n="438" />ἰσοφυῆ δελφῖνι τύπον τορνώσατο Νηρεύς—
<lb rend="displayNum" n="439" />ὁππότε γὰρ γονόεσσα κατάρρυτος ἄρσενι λύθρῳ
<lb rend="displayNum" n="440" />Οὐρανίη μόρφωσε λεχώιον ἀφρὸν ἐέρση 
<pb id="v.1.p.462" />
<lb rend="displayNum" n="441" />καὶ Παφίην ὤδινε, Κεραστίδος εἰς χθόνα Κύπρου
<lb rend="displayNum" n="442" />ἔμφρονα θυμὸν ἔχων ὑπὲρ οἴδματος ἔτρεχε δελφίς,
<lb rend="displayNum" n="443" />ἑζομένην λοφίῃσιν ἐλαφρίζων Ἀφροδίτην—,
<lb rend="displayNum" n="444" />οἵ τ᾽ ἔχον Ὑλάταο πέδον καὶ ἐδέθλια Σηστοῦ
<lb rend="displayNum" n="445" />καὶ Τάμασον καὶ Τέμβρον Ἐρυθραίην τε πολίχνην 
<lb rend="displayNum" n="446" />καὶ τέμενος βαθύδενδρον ὀρεσσαύλοιο Πανάκρου:
<lb rend="displayNum" n="447" />ἐκ δὲ Σόλων κεκόρυστο πολὺς στρατός, ἐκ δὲ Λαπήθου,
<lb rend="displayNum" n="448" />ὕστερον ἣν ἐκάλεσσαν ὁμώνυμον ἡγεμονῆος,
<lb rend="displayNum" n="449" />ὃς τότε λαὸν ἄγειρεν, ἐν εὐθύρσῳ δὲ κυδοιμῷ
<lb rend="displayNum" n="450" />κάτθανε καὶ κτερέιστο καὶ οὔνομα λεῖπε πολίταις. 
<lb rend="displayNum" n="451" />οἵ τε πόλιν Κινύρειαν ἐπώνυμον εἰσέτι πέτρην
<lb rend="displayNum" n="452" />ἀρχεγόνου Κινύραο, καὶ Οὐρανίης πέδον ἕδρης
<lb rend="displayNum" n="453" />αἰθερίου κενεῶνος ἐπώνυμον, ὅττι πολίτας
<lb rend="displayNum" n="454" />ἔτρεφεν ἀστράπτοντας ἐπουρανίων τύπον ἄστρων,
<lb rend="displayNum" n="455" />οἵ τ᾽ εἶχον Κραπάσειαν, ἁλιστεφὲς οὖδας ἀρούρης,
<lb rend="displayNum" n="456" />καὶ Πάφον, ἁβροκόμων στεφανηφόρον ὅρμον Ἐρώτων,
<lb rend="displayNum" n="457" />ἐξ ὑδάτων ἐπίβαθρον ἀνερχομένης Ἀφροδίτης,
<lb rend="displayNum" n="458" />ἧχι θαλασσογόνου Παφίης νυμφήιον ὕδωρ,
<lb rend="displayNum" n="459" />Σέτραχος ἱμερόεις, ὅθι πολλάκις εἷμα λαβοῦσα
<lb rend="displayNum" n="460" />Κύπρις ἀνεχλαίνωσε λελουμένον υἱέα Μύρρης, 
<lb rend="displayNum" n="461" />καὶ πόλιν ἀρχεγόνου ποτὲ Περσέος, ᾧ ποτε Τεῦκρος,
<lb rend="displayNum" n="462" />καλλείψας Σαλαμῖνα χολωομένου Τελαμῶνος,
<lb rend="displayNum" n="463" />ὁπλοτέρην πύργωσεν ἀειδομένην Σαλαμῖνα.
</p><p><lb rend="displayNum" n="464" />Λυδῶν δ᾽ ἁβρὸς ὅμιλος ἐπέρρεεν, οἵ τ᾽ ἔχον ἄμφω,
<lb rend="displayNum" n="465" />Κῖμψον ἐυψήφιδα καὶ ὀφρυόεσσαν Ἰτώνην, 
<pb id="v.1.p.464" />
<lb rend="displayNum" n="466" />οἵ τε Τορήβιον εὐρύ, καὶ οἵ πλούτοιο τιθήνας
<lb rend="displayNum" n="467" />Σάρδιας; εὐώδινας, ὁμήλικας ἠριγενείης,
<lb rend="displayNum" n="468" />καὶ χθόνα Βακχείην σταφυληκόμον, ἧχι τεκούσῃ
<lb rend="displayNum" n="469" />ἀμπελόεις Διόνυσος ἔχων δέπας ἔμπλεον οἴνου
<lb rend="displayNum" n="470" />Ῥείῃ πρῶτα κέρασσε, πόλιν δ᾽ ὀνόμηνε Κεράσσας, 
<lb rend="displayNum" n="471" />καὶ σκοπιὰς Ὀάνοιο, καὶ οἳ ῥόον ἔλλαχον Ἕρμου
<lb rend="displayNum" n="472" />ὑδατόεν τε Μέταλλον, ὅπῃ Πακτώλιον ἰλὺν
<lb rend="displayNum" n="473" />ξανθὸς ἀποπτύων ἀμαρύσσεται ὄλβος ἐέρσης:
<lb rend="displayNum" n="474" />καὶ Στατάλων κεκόρυστο πολὺς στρατός, ἧχι Τυφωεὺς
<lb rend="displayNum" n="475" />θερμὸν ἀναβλύζων πυριθαλπέος ἄσθμα κεραυνοῦ 
<lb rend="displayNum" n="476" />ἔφλεγε γείτονα χῶρον, ἀελλήεντι δὲ καπνῷ
<lb rend="displayNum" n="477" />αἰθομένου Τυφῶνος ἐτεφρώθησαν ἐρίπναι,
<lb rend="displayNum" n="478" />γυιοβόρῳ σπινθῆρι μαραινομένων κεφαλάων:
<lb rend="displayNum" n="479" />ἀλλὰ Διὸς Λυδοῖο θυώδεα νηὸν ἐάσας
<lb rend="displayNum" n="480" />ἀρητὴρ ἀσίδηρος ἐμάρνατο κέντορι μύθῳ, 
<lb rend="displayNum" n="481" />μύθῳ ἀκοντιστῆρι, καὶ οὐ τμητῆρι σιδήρῳ,
<lb rend="displayNum" n="482" />γλώσσῃ ἐρητύων πειθήνιον υἱὸν ἀρούρης,
<lb rend="displayNum" n="483" />ἔγχος ἔχων στόμα θοῦρον, ἔπος ξίφος, ἀσπίδα φωνήν,
<lb rend="displayNum" n="484" />τοῦτο θεοκλήτῳ προχέων ἔπος ἀνθερεῶνι:
<lb rend="displayNum" n="485" /><q direct="unspecified">στῆθι, τάλαν</q>: φλογόεις δὲ Γίγας ὑπὸ μύστιδι τέχνῃ 
<lb rend="displayNum" n="486" />ἀρραγέος μύθοιο σοφῷ στηρίζετο δεσμῷ
<lb rend="displayNum" n="487" />ἀνέρα δειμαίνων κεκορυθμένον ἔμφρονι λόγχῃ,
<lb rend="displayNum" n="488" />γυιοπέδην ἀσίδηρον ἔχων ποινήτορι μύθῳ:
<lb rend="displayNum" n="489" />οὐδὲ τόσον τρομέεσκεν ὀιστευτῆρα κεραυνοῦ
<lb rend="displayNum" n="490" />αἰνογίγας πολύπηχυς, ὅσον ῥηξήνορα μύστην 
<lb rend="displayNum" n="491" />γλώσσῃ ὀιστεύοντα λάλον βέλος, εἶξε δὲ κάμνων
<lb rend="displayNum" n="492" />ἕλκεα φωνήεντα πεπαρμένος ὀξέι μύθῳ:
<lb rend="displayNum" n="493" />καὶ πυρὸς ἕλκος ἔχων, τετορημένος ἔγχεϊ θερμῷ,
<lb rend="displayNum" n="494" />ἄλλῳ θερμοτέρῳ νοερῷ πυρὶ κάμνε Τυφωεύς,
<pb id="v.1.p.466" />
<lb rend="displayNum" n="495" />καὶ στατὸν ἀστυφέλικτον ἐνερρίζωσεν ἀνάγκῃ 
<lb rend="displayNum" n="496" />ταρσὸν ἐχιδνήεντα πεπηγότα μητέρι Γαίῃ,
<lb rend="displayNum" n="497" />οὐτηθεὶς ἀχάρακτον ἀναιμάκτῳ δέμας αἰχμῇ.
<lb rend="displayNum" n="498" />ἀλλὰ τὰ μὲν προτέροισιν ἐν ἀνδράσιν ἤγαγεν αἰών.
<lb rend="displayNum" n="499" />τοὺς δὲ λίγα κροτέοντας ὑπ᾽ εὐρύθμῳ χθόνα ταρσῷ
<lb rend="displayNum" n="500" />καὶ Στάβιος καὶ Στάμνος ἐπὶ κλόνον ὥπλισαν Ἰνδῶν: 
<lb rend="displayNum" n="501" />καὶ στρατὸν ὀρχηστῆρα περισκαίροντα δοκεύων
<lb rend="displayNum" n="502" />τοῖον ἔπος λέξειας, ὅτι πρόμος ἡγεμονεύει
<lb rend="displayNum" n="503" />εἰς χορόν, οὐκ ἐπὶ δῆριν, ἐνόπλιον ἄνδρα κομίζων:
<lb rend="displayNum" n="504" />τοῖσι γὰρ ἐρχομένοισιν ἀνακρούουσα χορείην
<lb rend="displayNum" n="505" />Μυγδονὶς ἐγρεκύδοιμος ἐπὶ κλόνον ἔβρεμε φόρμιγξ, 
<lb rend="displayNum" n="506" />ἀντὶ χοροῦ πέμπουσα μόθου λαοσσόον ἠχώ:
<lb rend="displayNum" n="507" />καὶ πολέμων σάλπιγγες ἔσαν σύριγγες Ἐρώτων,
<lb rend="displayNum" n="508" />καὶ δίδυμοι Βερέκυντες ὁμόζυγες ἔκλαγον αὐλοί,
<lb rend="displayNum" n="509" />καὶ κτύπον ἀμφιπλῆγα βαρυσμαράγων ἀπὸ χειρῶν
<lb rend="displayNum" n="510" />χαλκείοις πατάγοισιν ἐμυκήσαντο βοεῖαι. 
<lb rend="displayNum" n="511" />καὶ Φρύγες ἐστρατόωντο παρ᾽ ἐγρεμόθων στίχα Λυδῶν,
<lb rend="displayNum" n="512" />οἵ τ᾽ ἔλαχον Βούδειαν, ἀειδομένην τε πολίχνην
<lb rend="displayNum" n="513" />δενδροκόμον Τεμένειαν, ἐύσκιον ἄλσος ἀρούρης,
<lb rend="displayNum" n="514" />οἳ Δρεσίην ἐνέμοντο καὶ Ὄβριμον, ὅς τε ῥεέθροις
<lb rend="displayNum" n="515" />Μαιάνδρου σκολιοῖσιν ἑὸν παραβάλλεται ὕδωρ, 
<lb rend="displayNum" n="516" />καὶ δάπεδον Δοίαντος ἐπώνυμον, οἵ τε Κελαινὰς
<lb rend="displayNum" n="517" />χρυσορόφους ἐνέμοντο καὶ εἰκαστήρια Γοργοῦς:
<lb rend="displayNum" n="518" />τοῖσι συνεστρατόωντο καὶ οἳ λάχον ἄστεα ναίειν
<lb rend="displayNum" n="519" />γείτονα Σαγγαρίου, καὶ Ἐλέσπιδος ἕδρανα γαίης.
<lb rend="displayNum" n="520" />τῶν πρόμος ἡγεμόνευε, λιπὼν ὀφιώδεα Δίρκην, 
<pb id="v.1.p.468" />
<lb rend="displayNum" n="521" />Πρίασος, Ἀονίης μετανάστιος ἀστὸς ἀρούρης:
<lb rend="displayNum" n="522" />ὁππότε γὰρ Φρυγίης πέδον ἔκλυσεν ὑέτιος Ζεύς,
<lb rend="displayNum" n="523" />ὀμβρηροῖς πελάγεσσι χέων ὑψίδρομον ὕδωρ,
<lb rend="displayNum" n="524" />καὶ δρύες ἐκρύφθησαν, ἀκανθοφόροις τ᾽ ἐνὶ βήσσαις
<lb rend="displayNum" n="525" />διψαλέαι ποταμηδὸν ἐκυμαίνοντο κολῶναι, 
<lb rend="displayNum" n="526" />ἰκμαλέον τότε δῶμα λιπὼν κεκαλυμμένον ὄμβρῳ
<lb rend="displayNum" n="527" />καὶ ῥόον ἠερόφοιτον, ἀκοντιστῆρα μελάθρων,
<lb rend="displayNum" n="528" />Πρίασος Ἀονίης μετανέσσατο κόλπον ἀρούρης,
<lb rend="displayNum" n="529" />Ζηνὸς ἀλυσκάζων θανατηφόρον ὄμβριον ὕδωρ:
<lb rend="displayNum" n="530" />αἰεὶ δ᾽ ἀλλοδαποῖσι παρ᾽ ἀνδράσι δάκρυα λείβων 
<lb rend="displayNum" n="531" />μνώετο Σαγγαρίοιο καὶ ἠθάδα δίζετο πηγήν,
<lb rend="displayNum" n="532" />Ἀονίου ποταμοῖο πιὼν ἀλλότριον ὕδωρ:
<lb rend="displayNum" n="533" />ὀψὲ δὲ δύσνιφον οἶδμα καὶ ὑδατόεσσαν ἀνάγκην
<lb rend="displayNum" n="534" />Ζεὺς ὕπατος πρήυνε, καὶ ἐκ Σιπύλοιο καρήνων
<lb rend="displayNum" n="535" />κλυζομένης Φρυγίης παλινάγρετον ἤλασεν ὕδωρ: 
<lb rend="displayNum" n="536" />καὶ ῥόον ἐννοσίγαιος ὅλον μετέθηκε τριαίνῃ
<lb rend="displayNum" n="537" />εἰς βυθίους κευθμῶνας ἀτεκμάρτοιο θαλάσσης,
<lb rend="displayNum" n="538" />καὶ νιφετοῦ κελάδοντος ἐγυμνώθησαν ἐρίπναι:
<lb rend="displayNum" n="539" />καὶ τότε Βοιωτοῖο παλίνδρομος οὖδας ἐάσας
<lb rend="displayNum" n="540" />Πρίασος ὑστερόμητις ἑὴν ὑπεδύσατο πάτρην, 
<lb rend="displayNum" n="541" />καὶ γενέτην βαρύγουνον ἀπήμονι πήχεος ὁλκῷ
<lb rend="displayNum" n="542" />νόστιμος ἀγκὰς ἔμαρψεν, ὃν εὐσεβέων χάριν ἔργων
<lb rend="displayNum" n="543" />Ζεὺς μέγας ὀμβρήεντος ἀνεζώγρησεν ὀλέθρου,
<lb rend="displayNum" n="544" />Βρόμβιον ὃν καλέουσιν: ἀπὸ Φρυγίοιο δὲ κόλπου
<lb rend="displayNum" n="545" />Πρίασον αὐχήεντες ἐκυκλώσαντο μαχηταί. 
</p><p><lb rend="displayNum" n="546" />Ἀστερίου δ᾽ ἀπάνευθε ἑοῦ γενέταο μολόντος
<lb rend="displayNum" n="547" />ἀρτιθαλὴς Μίλητος ὁμόστολος ἵκετο Βάκχῳ
<lb rend="displayNum" n="548" />Καῦνον ἔχων συνάεθλον ἀδελφεόν, ὃς τότε Καρῶν
<lb rend="displayNum" n="549" />λαὸν ἄγων ἔτι κοῦρος ἐδύσατο φύλοπιν Ἰνδῶν:
<lb rend="displayNum" n="550" />οὔ πω γὰρ δυσέρωτα δολοπλόκον ἔπλεκε μολπὴν 
<lb rend="displayNum" n="551" />γνωτῆς οἶστρον ἔχων ἀδαήμονος, οὐδὲ καὶ αὐτὴν
<lb rend="displayNum" n="552" />ἀντιτύπου φιλότητος ὁμοζήλων ἐπὶ λέκτρων
<pb id="v.1.p.470" />
<lb rend="displayNum" n="553" />Ζηνὶ συναπτομένην ἐμελίζετο σύγγονον Ἥρην
<lb rend="displayNum" n="554" />Λάτμιον ἀμφὶ βόαυλον ἀκοιμήτοιο νομῆος,
<lb rend="displayNum" n="555" />ὀλβίζων ὑπ᾽ ἔρωτι μεμηλότα γείτονι πέτρῃ 
<lb rend="displayNum" n="556" />νυμφίον Ἐνδυμίωνα ποθοβλήτοιο Ζελήνης:
<lb rend="displayNum" n="557" />ἀλλ᾽ ἔτι Βυβλίς ἔην φιλοπάρθενος, ἀλλ᾽ ἔτι θήρην
<lb rend="displayNum" n="558" />Καῦνος ὁμογνήτων ἐδιδάσκετο νῆις ἐρώτων:
<lb rend="displayNum" n="559" />οὔ πω δ᾽, ἁβροκόμοιο κασιγνήτοιο φυγόντος,
<lb rend="displayNum" n="560" />δάκρυσιν ὀμβρηθεῖσα δέμας μορφώσατο κούρη, 
<lb rend="displayNum" n="561" />καὶ ῥόον ὑδατόεντα γοήμονος ἔβλυε πηγῆς.
<lb rend="displayNum" n="562" />τῷ δ᾽ ἅμα θαρσήεντες ἐπερρώοντο μαχηταί,
<lb rend="displayNum" n="563" />οἳ Μυκάλην ἐνέμοντο, καὶ οἳ λάχον ἀγκύλον ὕδωρ
<lb rend="displayNum" n="564" />εἰς χθόνα δυομένοιο παλιννόστου ποταμοῖο,
<lb rend="displayNum" n="565" />Μαιάνδρου σκολιοῖο, διερπύζοντος ἐναύλων. 
</p><p><lb rend="displayNum" n="566" />Τόσσαι μὲν στίχες ἦλθον: ὁμοζήλῳ δὲ πορείῃ
<lb rend="displayNum" n="567" />λαῶν ἀγρομένων Κυβεληίδες ἔκτυπον αὐλαί,
<lb rend="displayNum" n="568" />Μυγδονίης δὲ πόληος ἐκυκλώθησαν ἀγυιαί.
</p></div1></body></text></TEI.2>