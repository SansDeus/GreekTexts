<?xml version="1.0" encoding="utf-8"?>
<TEI.2><text><body><div1 type="book" n="14" org="uniform" sample="complete">
<head><lb rend="displayNum" n="1" />εἰς δέκατον δὲ τέταρτον ἔχε φρένα κεῖθι κορύσσει
<lb rend="displayNum" n="2" />δαιμονίην στίχα πᾶσαν ἐς Ἰνδικὸν Ἄρεα Ῥείη.</head>
<p><lb rend="displayNum" n="1" />Ῥείη δ᾽ ὠκυπέδιλος, ὀρεσσαύλῳ παρὰ φάτνῃ
<lb rend="displayNum" n="2" />αὐχένα λαχνήεντα περισφίγξασα λεόντων,
<lb rend="displayNum" n="3" />σύνδρομον ᾐώρησεν ὑπηνέμιον σφυρὸν αὔραις
<lb rend="displayNum" n="4" />ἠερίους κενεῶνας ἐρετμώσασα πεδίλῳ:
<lb rend="displayNum" n="5" />θεσπεσίας δὲ φάλαγγας ἀολλίζουσα Λυαίῳ 
<lb rend="displayNum" n="6" />ὡς πτερὸν ἠὲ νόημα διέστιχεν ἕδρανα κόσμου
<lb rend="displayNum" n="7" />εἰς Νότον, εἰς Βορέην, εἰς Ἕσπερον, εἰς κλίσιν Ἠοῦς:
<lb rend="displayNum" n="8" />καὶ δρυσὶ καὶ ποταμοῖσι μίαν ξυνώσατο φωνὴν
<lb rend="displayNum" n="9" />Νηιάδας καλέουσα καὶ Ἁδρυάδας στίχας ὕλης.
<lb rend="displayNum" n="10" />δαιμονίη δ᾽ ἀίουσα γονὴ Κυβεληίδος ἠχοῦς, 
<lb rend="displayNum" n="11" />πάντοθεν ἠγερέθοντο. καὶ ὑψόθεν εἰς χθόνα Λυδῶν
<lb rend="displayNum" n="12" />ἀπλανὲς ἴχνος ἄγουσα μετάρσιος ἵκετο Ῥείη:
<lb rend="displayNum" n="13" />καὶ νυχίην παλίνορσος ἐκούφισε μύστιδα πεύκην
<lb rend="displayNum" n="14" />Μυγδόνι θερμαίνουσα τὸ δεύτερον ἠέρα πυρσῷ.
</p><p><lb rend="displayNum" n="15" />ἀλλὰ μετὰ βροτέην προμάχων ἡρωίδα φύτλην 
<lb rend="displayNum" n="16" />καὶ στρατιὴν ζαθέην με διδάξατε, Φοιβάδες αὖραι.
</p><p><lb rend="displayNum" n="17" />πρῶτα μὲν ἐκ Λήμνοιο πυριγλώχινος ἐρίπνης
<lb rend="displayNum" n="18" />φήμη ἀελλήεσσα Σάμου παρὰ μύστιδι πεύκῃ
<lb rend="displayNum" n="19" />υἱέας Ἡφαίστοιο δύω θώρηξε Καβείρους,
<pb id="v.1.p.474" />
<lb rend="displayNum" n="20" />οὔνομα μητρὸς ἔχοντας ὁμόγνιον, οὓς πάρος ἄμφω 
<lb rend="displayNum" n="21" />οὐρανίῳ χαλκῆι τέκε Θρήισσα Καβειρώ:
<lb rend="displayNum" n="22" />Ἄλκων Εὐρυμέδων τε, δαήμονες ἐσχαρεῶνος.
</p><p><lb rend="displayNum" n="23" />καὶ βλοσυροὶ Κρήτηθεν ἀολλίζοντο μαχηταὶ
<lb rend="displayNum" n="24" />δάκτυλοι Ἰδαῖοι, κραναῆς ναετῆρες ἐρίπνης,
<lb rend="displayNum" n="25" />Γηγενέες Κορύβαντες ὁμήλυδες, ὧν ποτε Ῥείῃ 
<lb rend="displayNum" n="26" />ἐκ χθονὸς αὐτοτέλεστος ἀνεβλάστησε γενέθλη:
<lb rend="displayNum" n="27" />οἳ βρέφος ἀρτιλόχευτον ἀεξιτόκῳ παρὰ πέτρῃ
<lb rend="displayNum" n="28" />Ζῆνα φερεσσακέεσσιν ἐμιτρώσαντο χορείαις,
<lb rend="displayNum" n="29" />κῶμον ἀνακρούοντες ὀρίκτυπον ἠπεροπῆα,
<lb rend="displayNum" n="30" />ἠέρα βακχεύοντες: ἀρασσομένοιο δὲ χαλκοῦ 
<lb rend="displayNum" n="31" />ἀγχινεφὴς Κρονίοισιν ἐπέβρεμεν οὔασιν ἠχὼ
<lb rend="displayNum" n="32" />κουροσύνην Κρονίωνος ὑποκλέπτουσα βοείαις:
<lb rend="displayNum" n="33" />καὶ πρόμος ἡγεμόνευε χοροπλεκέων Κορυβάντων
<lb rend="displayNum" n="34" />Πύρριχος Ἰδαῖός τε σακέσπαλος, οἷς ἅμα βαίνων
<lb rend="displayNum" n="35" />Κνώσσιος αἰόλα φῦλα παρώνυμος ὥπλισε Κύρβας. 
</p><p><lb rend="displayNum" n="36" />καὶ φθονεροὶ Τελχῖνες ἐπήλυδες εἰς μόθον Ἰνδῶν
<lb rend="displayNum" n="37" />ἐκ βυθίου κενεῶνος ἀολλίζοντο θαλάσσης:
<lb rend="displayNum" n="38" />καὶ δολιχῇ παλάμῃ δονέων περιμήκετον αἰχμὴν
<lb rend="displayNum" n="39" />ἦλθε Λύκος, κάμῃ Σκέλμις ἐφέσπετο Δαμναμενῆι
<lb rend="displayNum" n="40" />πάτριον ἰθύνων Ποσιδήιον ἅρμα θαλάσσης, 
<lb rend="displayNum" n="41" />Τληπολέμου μετὰ γαῖαν ἁλιπλανέες μετανάσται,
<lb rend="displayNum" n="42" />δαίμονες ὑγρονόμοι μανιώδεες, οὓς πάρος αὐτοὶ
<lb rend="displayNum" n="43" />πατρῴης ἀέκοντας ἀποτμήξαντες ἀρούρης
<lb rend="displayNum" n="44" />Θρῖναξ σὺν Μακαρῆι καὶ ἀγλαὸς ἤλασεν Αὔγης,
<lb rend="displayNum" n="45" />υἱέες Ἠελίοιο: διωκόμενοι δὲ τιθήνης 
<lb rend="displayNum" n="46" />χερσὶ βαρυζήλοισιν ἀρυόμενοι Στυγὸς ὕδωρ
<lb rend="displayNum" n="47" />ἄσπορον εὐκάρποιο Ῥόδου ποίησαν ἀλωήν,
<lb rend="displayNum" n="48" />ὕδασι Ταρταρίοισι περιρραίνοντες ἀρούρας.
<pb id="v.1.p.476" />
</p><p><lb rend="displayNum" n="49" />τοῖς ἔπι Κενταύρων διφυὴς πρηεῖα γενέθλη:
<lb rend="displayNum" n="50" />ἵππιον εἶδος ἔχοντι Φόλῳ συνομάρτεε Χείρων 
<lb rend="displayNum" n="51" />ἀλλοφυής, ἀδάμαστος, ἔχων ἀχάλινον ὑπήνην.
</p><p><lb rend="displayNum" n="52" />Κυκλώπων δὲ φάλαγγες ἐπέρρεον: ὧν ἐνὶ χάρμῃ
<lb rend="displayNum" n="53" />χερσὶν ἀθωρήκτοισιν ἀκοντίζοντο κολῶναι
<lb rend="displayNum" n="54" />ἔγχεα πετρήεντα, καὶ ἀσπίδες ἦσαν ἐρίπναι,
<lb rend="displayNum" n="55" />καὶ σκοπιὴ λοφόεσσα χαραδραίη πέλε πήληξ, 
<lb rend="displayNum" n="56" />καὶ Σικελοὶ σπινθῆρες ἔσαν φλογόεντες ὀιστοί:
<lb rend="displayNum" n="57" />καὶ σέλας αἰθύσσοντες ἐθήμονος ἐσχαρεῶνος
<lb rend="displayNum" n="58" />πυρσοφόροις παλάμῃσιν ἐθωρήσσοντο μαχηταί,
<lb rend="displayNum" n="59" />Βρόντης τε Στερόπης τε καὶ Εὐρύαλος καὶ Ἐλατρεὺς
<lb rend="displayNum" n="60" />Ἄργης τε Τράχιός τε καὶ αὐχήεις Ἁλιμήδης. 
<lb rend="displayNum" n="61" />ἀλλὰ τόσος καὶ τοῖος ἐλείπετο μοῦνος Ἐνυοῦς
<lb rend="displayNum" n="62" />ἀγχινεφὴς Πολύφημος, ἀπόσπορος ἐννοσιγαίου,
<lb rend="displayNum" n="63" />ὅττί μιν ὑγροκέλευθος ἐρήτυεν αὐτόθι μίμνειν
<lb rend="displayNum" n="64" />ἄλλος Ἔρως πολέμοιο φιλαίτερος: εἰσορόων γὰρ
<lb rend="displayNum" n="65" />ἡμιφανῆ Γαλάτειαν ἐπέκτυπε γείτονι πόντῳ, 
<lb rend="displayNum" n="66" />νυμφιδίῃ σύριγγι χέων φιλοπάρθενον ἠχώ.
<lb rend="displayNum" n="67" />καὶ σκοπέλων ναετῆρες ἀπ᾽ αὐτορόφοιο μελάθρου,
<lb rend="displayNum" n="68" />οὔνομα Πανὸς ἔχοντες, ἐρημονόμου γενετῆρος,
<lb rend="displayNum" n="69" />Πᾶνες ἐθωρήχθησαν ὁμήλυδες, ὧν ἐπὶ μορφῇ
<lb rend="displayNum" n="70" />ἀνδρομέῃ κεκέραστο δασύτριχος αἰγὸς ὀπωπή: 
<lb rend="displayNum" n="71" />καὶ νόθον εἶδος ἔχοντες ἐυκραίροιο καρήνου
<lb rend="displayNum" n="72" />δώδεκα Πᾶνες ἔσαν κεραελκέες, ἀρχεγόνου δὲ
<lb rend="displayNum" n="73" />Πανὸς ἑνὸς γεγάασιν ὀρεσσαύλοιο τοκῆος.
<lb rend="displayNum" n="74" />τὸν μὲν ἐφημίξαντο Κελαινέα μάρτυρι μορφῇ,
<lb rend="displayNum" n="75" />τὸν δὲ φυῆς Ἀργεννὸν ὁμώνυμον: Αἰγικόρῳ δὲ 
<pb id="v.1.p.478" />
<lb rend="displayNum" n="76" />ἅρμενον οὔνομα θῆκαν, ἐπεὶ νομίῃ παρὰ ποίμνῃ
<lb rend="displayNum" n="77" />αἰγείων κεκόρητο περιθλίβων γάλα μαζῶν:
<lb rend="displayNum" n="78" />ἄλλος δ᾽ Ἠυγένειος ἀκούετο θεσπέσιος Πὰν
<lb rend="displayNum" n="79" />ἀμφιλαφῆ πλοκάμοισιν ἔχων λειμῶνα γενείου:
<lb rend="displayNum" n="80" />καὶ νομίῳ κεκόρυστο σὺν Ὠμηστῆρι Δαφοινεύς: 
<lb rend="displayNum" n="81" />καὶ Φόβος ὡμάρτησε δασυκνήμιδι Φιλάμνῳ:
<lb rend="displayNum" n="82" />Ξάνθῳ Γλαῦκος ἵκανεν ὁμόστολος: ἀντιτύποις γὰρ
<lb rend="displayNum" n="83" />Γλαῦκος ἑοῖς μελέεσσιν ὁμόχροος ἔσκε θαλάσσῃ
<lb rend="displayNum" n="84" />γλαυκιόων, καὶ Ξάνθος ἔχων ξανθόχροα χαίτην
<lb rend="displayNum" n="85" />οὔνομα τοῖον ἔδεκτο κερασφόρος ἀστὸς ἐρίπνης: 
<lb rend="displayNum" n="86" />καὶ θρασὺς Ἄργος ἵκανε φέρων χιονώδεα χαίτην.
<lb rend="displayNum" n="87" />τοῖσιν ἔσαν δύο Πᾶνες ὁμήλυδες, οὓς τέκεν Ἑρμῆς
<lb rend="displayNum" n="88" />κεκριμένῃ φιλότητι μιγεὶς διδυμάοσι Νύμφαις:
<lb rend="displayNum" n="89" />τὸν μὲν ὀρεστιάδος Σώσης μετανεύμενος εὐνὴν
<lb rend="displayNum" n="90" />μαντιπόλου σπέρμηνε θεηγόρον ἔμπλεον ὀμφῆς, 
<lb rend="displayNum" n="91" />Ἀγρέα θηροφόνῳ μελέτῃ πεπυκασμένον ἄγρης:
<lb rend="displayNum" n="92" />τὸν δὲ νομαῖς ὀίων Νόμιον φίλον, ὁππότε Νύμφης
<lb rend="displayNum" n="93" />δέμνιον ἀγραύλοιο διέστιχε Πηνελοπείης,
<lb rend="displayNum" n="94" />ποιμενίῃ σύριγγι μεμηλότα. τοῖς ἅμα Φόρβας
<lb rend="displayNum" n="95" />ὠμηστὴς ἀκόρητος ὁμόστολον εἶχε πορείην. 
</p><p><lb rend="displayNum" n="96" />καὶ παλάμην νάρθηκι γέρων Σειληνὸς ἐρείσας
<lb rend="displayNum" n="97" />δισσοφυὴς κεκόρυστο κερασφόρος υἱὸς ἀρούρης,
<lb rend="displayNum" n="98" />τρισσοὺς παῖδας ἄγων θιασώδεας: εἰς ἐνοπὴν γὰρ
<lb rend="displayNum" n="99" />Ἀστραῖος κεκόρυστο, Μάρων κίεν, ἕσπετο Ληνεύς,
<lb rend="displayNum" n="100" />χεῖρας ἐλαφρίζοντες ὀριπλανέος γενετῆρος 
<lb rend="displayNum" n="101" />γηροκόμοις ῥοπάλοισι: λιποσθενέων δὲ γερόντων
<lb rend="displayNum" n="102" />νωχελὲς ἀμπελόεντι δέμας κουφίζετο βάκτρῳ,
<lb rend="displayNum" n="103" />ὧν μάλα πουλυέτηρος ἔην χρόνος, ὧν ἄπο θερμὴ
<lb rend="displayNum" n="104" />πουλυγάμων Σατύρων διφυὴς ἀνέτελλε γενέθλη.
<lb rend="displayNum" n="105" />καὶ Σατύρους κερόεντας ἐκόσμεον ἡγεμονῆες 
<pb id="v.1.p.480" />
<lb rend="displayNum" n="106" />Ποιμένιος Θίασός τε καὶ Ὑψίκερως καὶ Ὀρέστης,
<lb rend="displayNum" n="107" />καὶ κεραῷ Φλεγραῖος ἐφωμάρτησε Ναπαίῳ:
<lb rend="displayNum" n="108" />ἦλθε Γέμων, κεκόρυστο Λύκων θρασύς: ἀκροπότῃ δὲ
<lb rend="displayNum" n="109" />πετραίῳ γελόωντι φιλέψιος ἕσπετο Φηρεύς,
<lb rend="displayNum" n="110" />καὶ Λάμις οὐρεσίφοιτος ὁμόστολον εἶχε πορείην 
<lb rend="displayNum" n="111" />Ληνοβίῳ, καὶ Σκιρτὸς ἐκώμασε σύνδρομος Οἴστρῳ,
<lb rend="displayNum" n="112" />σὺν δὲ Φερεσπόνδῳ Λύκος ἤιεν, ἠχέτα κῆρυξ,
<lb rend="displayNum" n="113" />καὶ Πρόνομος πραπίδεσσι κεκασμένος, οὓς τέκεν Ἑρμῆς
<lb rend="displayNum" n="114" />ἰφθίμην κρυφίοισιν ὑποζεύξας ὑμεναίοις,
<lb rend="displayNum" n="115" />τήν ποτε Δῶρος ἔτικτε, Διὸς βλάστημα γενέθλης, 
<lb rend="displayNum" n="116" />ῥίζα γονῆς Ἕλληνος, ἀπ᾽ ἀρχεγόνοιο δὲ Δώρου
<lb rend="displayNum" n="117" />Δωρίδος ἐβλάστησεν Ἀχαικὸν αἷμα γενέθλης:
<lb rend="displayNum" n="118" />τοῖσι γέρας καὶ σκῆπτρον ἐπέτρεπεν Εἰραφιώτης
<lb rend="displayNum" n="119" />οὐρανίου κήρυκος ἀεξινόοιο τοκῆος.
<lb rend="displayNum" n="120" />αἰεὶ μὲν μεθύουσα φιλακρήτοισι κυπέλλοις 
<lb rend="displayNum" n="121" />πᾶσα γονὴ Σατύρων θρασυκάρδιος, ἐν δὲ κυδοιμῷ
<lb rend="displayNum" n="122" />μοῦνον ἀπειλητῆρες ἀεὶ φεύγοντες Ἐνυώ,
<lb rend="displayNum" n="123" />νόσφι μόθοιο λέοντες, ἐνὶ πτολέμοις δὲ λαγωοί,
<lb rend="displayNum" n="124" />ἴδμονες ὀρχηστῆρες, ἐπιστάμενοι πλέον ἄλλων
<lb rend="displayNum" n="125" />οἰνοδόκου μέθυ λαρὸν ἀπὸ κρητῆρος ἀφύσσειν: 
<lb rend="displayNum" n="126" />τῶν ὀλίγοι γεγάασι μαχήμονες, οὓς θρασὺς Ἄρης
<lb rend="displayNum" n="127" />παντοίην ἐδίδαξε μεληδόνα δηιοτῆτος,
<lb rend="displayNum" n="128" />κοσμῆσαι δὲ φάλαγγα: κορυσσομένου δὲ Λυαίου
<lb rend="displayNum" n="129" />οἱ μὲν ἀδεψήτοισι δέμας κρύψαντο Βοείαις,
<lb rend="displayNum" n="130" />οἱ δὲ δοραῖς λασίῃσιν ἐκαρτύνοντο λεόντων, 
<lb rend="displayNum" n="131" />ἄλλοι πορδαλίων βλοσυρὰς δύσαντο καλύπτρας,
<lb rend="displayNum" n="132" />οἱ δὲ τανυπτόρθοισιν ἐθωρήσσοντο κορύμβοις,
<lb rend="displayNum" n="133" />οἱ δὲ τανυκραίρων ἐλάφων ἀντίρροπον ἄστρων
<pb id="v.1.p.482" />
<lb rend="displayNum" n="134" />ποικίλον ἐν στέρνοισιν ἀνεζώννυντο χιτῶνα:
<lb rend="displayNum" n="135" />τοῖς μὲν ἐπὶ κροτάφοις διδυμάονες ἀμφὶ μετώπῳ 
<lb rend="displayNum" n="136" />ὀξυτενεῖς γλωχῖνες ἐμηκύνοντο κεραίης,
<lb rend="displayNum" n="137" />ψεδνὴ δ᾽ ὀκριόεντι καρήατι φύετο χαίτη
<lb rend="displayNum" n="138" />ἀκροφανὴς σκολιοῖσιν ἐπ᾽ ὄμμασιν, οὔατα δ᾽ ἄμφω
<lb rend="displayNum" n="139" />νισσομένων πτερόεντες ἀνερρίπιζον ἀῆται
<lb rend="displayNum" n="140" />ἰθυτενῆ, λασίοισιν ἐπικτυπέοντα γενείοις 
<lb rend="displayNum" n="141" />ἐκταδόν, ἱππείη δὲ τιταινομένη διὰ νώτου
<lb rend="displayNum" n="142" />ὄρθιος ἀμφιέλικτος ἀπ᾽ ἰξύος ἔρρεεν οὐρή.
</p><p><lb rend="displayNum" n="143" />Ἀλλοφυὴς δ᾽ ἑτέρη Κενταυριὰς ἵκετο φύτλη,
<lb rend="displayNum" n="144" />Φηρῶν εὐκεράων λάσιον γένος, οἷς πόρεν Ἥρη
<lb rend="displayNum" n="145" />ἀνδροφυὲς δέμας ἄλλο κερασφόρον: ὑγρογόνων γὰρ 
<lb rend="displayNum" n="146" />Νηιάδων ποτὲ παῖδες ἔσαν βροτοειδέι μορφῇ,
<lb rend="displayNum" n="147" />ἃς Ὑάδας καλέουσι, Λάμου ποταμηίδα φύτλην,
<lb rend="displayNum" n="148" />καὶ Διὸς εὐώδινα τιθηνήσαντο γενέθλην,
<lb rend="displayNum" n="149" />Βάκχον ἔτι πνείοντα πολυρραφέος τοκετοῖο,
<lb rend="displayNum" n="150" />παιδοκόμοι ῥυτῆρες ἀθηήτου Διονύσου, 
<lb rend="displayNum" n="151" />οὐ ξένον εἶδος ἔχοντες: ἐνὶ σκοτίῳ δὲ μελάθρῳ
<lb rend="displayNum" n="152" />πολλάκι πηχύναντο κεκυφότι κοῦρον ἀγοστῷ,
<lb rend="displayNum" n="153" />αἰθέρα παππάζοντα, Διὸς πατρώιον ἕδρην,
<lb rend="displayNum" n="154" />εἰσέτι κουρίζοντα, σοφὸν βρέφος. ἀρτιτόκῳ δὲ
<lb rend="displayNum" n="155" />πῇ μὲ ἔην ἐρίφῳ πανομοίιος, ἔνδοθι μάνδρης 
<lb rend="displayNum" n="156" />κρυπτόμενος, δολιχῇ δὲ δέμας πυκνώσατο χαίτῃ
<lb rend="displayNum" n="157" />ἀλλοφανής, δολίων δὲ χέων βληχηθμὸν ὀδόντων
<lb rend="displayNum" n="158" />ἴχνεσιν αἰγείοισι νόθην μιμήσατο χηλήν:
<lb rend="displayNum" n="159" />πῇ δὲ γυναικείην φορέων ψευδήμονα μορφὴν
<lb rend="displayNum" n="160" />μιμηλὴ κροκόπεπλος ἐν εἵμασι φαίνετο κούρη 
<lb rend="displayNum" n="161" />ἀρτιθαλής, φθονερῆς δὲ παραπλάζων νόον Ἥρης
<lb rend="displayNum" n="162" />χείλεσιν ἀντιτύποισιν ἀνήρυγε θῆλυν ἰωήν,
<lb rend="displayNum" n="163" />καὶ πλοκάμοις εὔοδμον ἐπεσφήκωσε καλύπτρην
<pb id="v.1.p.484" />
<lb rend="displayNum" n="164" />θήλεα πέπλα φέρων πολυδαίδαλα: μεσσατίῳ δὲ
<lb rend="displayNum" n="165" />στήθεϊ δεσμὸν ἔβαλλε καὶ ὄρθιον ἄντυγα μαζοῦ ... 
<lb rend="displayNum" n="166" />παρθενίῳ ζωστῆρι, καὶ οἷά περ ἅμμα κορείης
<lb rend="displayNum" n="167" />πορφυρέην λαγόνεσσι συνήρμοσε κυκλάδα μίτρην.
<lb rend="displayNum" n="168" />καὶ δόλος ἦν ἀνόνητος, ἐπεὶ μάθεν ὑψόθεν Ἥρη
<lb rend="displayNum" n="169" />πάντοθι δινεύουσα πανόψιον ὄμμα προσώπου,
<lb rend="displayNum" n="170" />μορφὴν ἀλλοπρόσαλλον ὀπιπεύουσα Λυαίου: 
<lb rend="displayNum" n="171" />καὶ Βρομίου φυλάκεσσιν ἐχώσατο: δεξαμένη δὲ
<lb rend="displayNum" n="172" />Θεσσαλίδος δολόεντα παρ᾽ Ἀχλύος ἄνθεα ποίης
<lb rend="displayNum" n="173" />ὕπνον θελγομένων φυλάκων ἐπέχευε καρήνῳ,
<lb rend="displayNum" n="174" />μάγγανα φαρμακόεντα κατασταλάουσα κομάων:
<lb rend="displayNum" n="175" />καὶ μάγον ἁβρὸν ἄλειφα περιχρίσασα προσώπῳ 
<lb rend="displayNum" n="176" />ἀνδρομέης ἤμειψε παλαίτερον εἶδος ὀπωπῆς:
<lb rend="displayNum" n="177" />τοῖσι μὲν οὐατόεσσα φυῆς ἰνδάλλετο μορφή,
<lb rend="displayNum" n="178" />ἱππείη δ᾽ ἀνέτελλε δι᾽ ἰξύος ὄρθιος οὐρὴ
<lb rend="displayNum" n="179" />ἰσχία μαστίζουσα δασυστέρνοιο φορῆος,
<lb rend="displayNum" n="180" />καὶ βοέη βλάστησε κατὰ κροτάφοιο κεραίη, 
<lb rend="displayNum" n="181" />ὄμματα δ᾽ εὐρύνοντο τανυκραίροιο μετώπου,
<lb rend="displayNum" n="182" />καὶ σκολιαὶ πλοκαμῖδες ἀνηέξηντο καρήνων,
<lb rend="displayNum" n="183" />γναθμοὶ δ᾽ ἀργιόδοντες ἐμηκύνοντο γενείων,
<lb rend="displayNum" n="184" />ξείνη δ᾽ αὐτοτέλεστος ἀπ᾽ ἰξύος εἰς πόδας ἄκρους
<lb rend="displayNum" n="185" />ἀμφιλαφὴς λασίοιο κατ᾽ αὐχένος ἔρρεε χαίτη. 
<lb rend="displayNum" n="186" />δώδεκα δὲ ξύμπαντας ἐκόσμεον ἡγεμονῆες,
<lb rend="displayNum" n="187" />Σπαργεύς τε Γληνεύς τε χοροίτυπος, ἀλλοφυὴς δὲ
<lb rend="displayNum" n="188" />σύνδρομος Εὐρυβίῳ σταφυληκόμος ἵκετο Κητεύς,
<lb rend="displayNum" n="189" />καὶ Ῥιφόνῳ Πετραῖος ὁμάρτεεν, ἀκροπότης δὲ
<lb rend="displayNum" n="190" />Αἴσακος Ὀρθάων τε συνέστιχον, οἷς μίαν ἄμφω 
<lb rend="displayNum" n="191" />Ἀμφίθεμις καὶ Φαῦνος ἐποιήσαντο πορείην,
<lb rend="displayNum" n="192" />εὐκεράῳ δὲ Φάνητι συνέμπορος ἦλθε Νομείων.
</p><p><lb rend="displayNum" n="193" />Κενταύρων δ᾽ ἑτέρη διφυὴς κεκόρυστο γενέθλη,
<lb rend="displayNum" n="194" />Κυπριάς, ὁππότε Κύπρις ἐπέτρεχεν εἴκελον αὔραις
<pb id="v.1.p.486" />
<lb rend="displayNum" n="195" />ἴχνιον ἱμείροντος ἀλυσκάζουσα τοκῆος, 
<lb rend="displayNum" n="196" />μὴ γενέτην ἀθέμιστον ἐσαθρήσειεν ἀκοίτην,
<lb rend="displayNum" n="197" />Ζεὺς δὲ πατὴρ ὑπόειξε γάμων ἄψαυστον ἐάσας
<lb rend="displayNum" n="198" />ὠκυτέρην ἀκίχητον ἀναινομένην Ἀφροδίτην:
<lb rend="displayNum" n="199" />ἀντὶ δὲ Κυπριδίων λεχέων ἔσπειρεν ἀρούρῃ
<lb rend="displayNum" n="200" />παιδογόνων προχέων φιλοτήσιον ὄμβρον ἀρότρων: 
<lb rend="displayNum" n="201" />γαῖα δὲ δεξαμένη γαμίην Κρονίωνος ἐέρσην
<lb rend="displayNum" n="202" />ἀλλοφυῆ κερόεσσαν ἀνηκόντιζε γενέθλην.
</p><p><lb rend="displayNum" n="203" />τοῖσι κορυσσομένοισι συνέδραμον εἰν ἑνὶ Βάκχαι,
<lb rend="displayNum" n="204" />αἱ μὲν Μῃονίης ἀπὸ ῥωγάδος, αἱ δὲ κολώνης
<lb rend="displayNum" n="205" />ἠλιβάτων ἤιξαν ὑπὲρ Σιπύλοιο καρήνων. 
<lb rend="displayNum" n="206" />νύμφαι δ᾽ ἑλκεχίτωνες Ὀρειάδες ἄρσενι θυμῷ
<lb rend="displayNum" n="207" />λυσσάδες ἐρρώοντο σὺν εὐθύρσοισι μαχηταῖς,
<lb rend="displayNum" n="208" />αἵ τε παλιννόστων ἐτέων πολυδινέι νύσσῃ
<lb rend="displayNum" n="209" />μηκεδανὸν ζώεσκον ἐπὶ χρόνον, αἱ μὲν ἐρίπναις
<lb rend="displayNum" n="210" />γείτονες οἰονόμων ἐπιμηλίδες, αἱ δὲ λιποῦσαι 
<lb rend="displayNum" n="211" />ἄλσεα δενδρήεντα καὶ ἀγριάδος ῥάχιν ὕλης,
<lb rend="displayNum" n="212" />συμφυέες Μελίαι δρυὸς ἥλικος: αἳ τότε πᾶσαι
<lb rend="displayNum" n="213" />εἰς μόθον ἠπείγοντο συνήλυδες, αἱ μὲν ἑλοῦσαι
<lb rend="displayNum" n="214" />τύμπανα χαλκεόνωτα, Κυβηλίδος ὄργανα Ῥείης,
<lb rend="displayNum" n="215" />αἱ δὲ κατηρεφέες πλοκάμους ἑλικώδεϊ κισσῷ, 
<lb rend="displayNum" n="216" />ἄλλαι ἐμιτρώθησαν ἐχιδναίοισι κορύμβοις:
<lb rend="displayNum" n="217" />χειρὶ δὲ θύρσον ἄειρον ἀκαχμένον, αἷς τότε Λυδαὶ
<lb rend="displayNum" n="218" />μαινάδες ὡμάρτησαν ἀταρβέες εἰς μόθον Ἰνδῶν:
<lb rend="displayNum" n="219" />ὧν τότε Βασσαρίδες θιασώδεες ἴδμονι τέχνῃ
<lb rend="displayNum" n="220" />κρείσσονες ἠπείγοντο Διωνύσοιο τιθῆναι, 
<lb rend="displayNum" n="221" />αἴγλη Καλλιχόρη τε καὶ Εὐπετάλη καὶ Ἰώνη
<lb rend="displayNum" n="222" />καὶ Καλύκη γελόωσα Βρύουσά τε, σύννομος Ὥραις,
<lb rend="displayNum" n="223" />Σειλήνη τε Ῥόδη τε καὶ Ὠκυνόη καὶ Ἐρευθὼ
<lb rend="displayNum" n="224" />Ἀκρήτη τε Μέθη τε, καὶ ἕσπετο σύννομος Ἅρπῃ
<lb rend="displayNum" n="225" />Οἰνάνθη ῥοδόεσσα καὶ ἀργυρόπεζα Λυκάστη, 
<lb rend="displayNum" n="226" />Στησιχόρη Προθόη τε: φιλομμειδὴς δὲ γεραιὴ
<pb id="v.1.p.488" />
<lb rend="displayNum" n="227" />οἰνοβαρὴς Τρυγίη πυμάτη κεκόρυστο καὶ αὐτή.
</p><p><lb rend="displayNum" n="228" />κεκριμένον μὲν ἕκαστος ἑὸν στρατὸν ἤγαγε Βάκχῳ,
<lb rend="displayNum" n="229" />πάντων δ᾽ ἡγεμόνευε πυρίβρομος Εἰραφιώτης
<lb rend="displayNum" n="230" />ἀστράπτων ἀρίδηλος: ἐς ὑσμίνην δὲ χορεύων 
<lb rend="displayNum" n="231" />οὐ σάκος, οὐ δόρυ θοῦρον ἐκούφισεν, οὐ ξίφος ὤμῳ,
<lb rend="displayNum" n="232" />οὐ κυνέην ἐπέθηκεν ἀκερσικόμοισιν ἐθείραις,
<lb rend="displayNum" n="233" />χάλκεον ἀρραγέος κεφαλῆς σκέπας, ἀλλὰ καρήνου
<lb rend="displayNum" n="234" />ἄπλοκον ἐσφήκωσε δρακοντείῳ τρίχα δεσμῷ,
<lb rend="displayNum" n="235" />κράασι κυκλώσας βλοσυρὸν στέφος: ἀντὶ δὲ τυκτῆς 
<lb rend="displayNum" n="236" />δαιδαλέης κνημῖδος ἕως ἐπιγουνίδος ἄκρης
<lb rend="displayNum" n="237" />ἄργυφα πορφυρέοις ἐπεθήκατο ταρσὰ κοθόρνοις,
<lb rend="displayNum" n="238" />νεβρίδα λαχνήεσσαν ἐπὶ στέρνοιο καθάψας,
<lb rend="displayNum" n="239" />στικτὸν ἔχων θώρηκα, τύπον κεχαραγμένον ἄστρων: 
<lb rend="displayNum" n="246" />καὶ χρυσέην λαγόνεσσι περίτροχον ἥρμοσε μίτρην. 
<lb rend="displayNum" n="240" />λαιῇ μὲν κέρας εἶχε βεβυσμένον ἡδέος οἴνου, 
<lb rend="displayNum" n="241" />χρύσεον εὐποίητον, ἀπ᾽ οἰνοχύτου δὲ κεραίης
<lb rend="displayNum" n="242" />ὄρθιος οἰνοπότοιο κατέρρεεν ὁλκὸς ἐέρσης:
<lb rend="displayNum" n="243" />χειρὶ δὲ κέντορα θύρσον, ἐελμένον οἴνοπι κισσῷ,
<lb rend="displayNum" n="244" />δεξιτερῇ κούφιζεν, ἐπ᾽ ἀκροτάτῳ δὲ κορύμβῳ
<lb rend="displayNum" n="245" />χαλκοβαρὴς πετάλοισι κατάσκιος ἦεν ἀκωκή. 
</p><p><lb rend="displayNum" n="247" />ἀλλ᾽ ὅτε δὴ Διόνυσος ἔσω Κορυβαντίδος αὐλῆς 
<lb rend="displayNum" n="248" />χρύσεον εὐποίητον ἐδύσατο κόσμον Ἐνυοῦς,
<lb rend="displayNum" n="249" />εὔδια καλλείψας χοροτερπέος ἔνδια Ῥείης
<lb rend="displayNum" n="250" />Μῃονίην παράμειβεν: ὀρεσσιπόλοις δ᾽ ἅμα Βάκχαις 
<lb rend="displayNum" n="251" />δαίμονι βοτρυόεντι συνεσσεύοντο μαχηταί:
<lb rend="displayNum" n="252" />οἱ μὲν ἐυτροχάλοιο κυβερνητῆρες ἀπήνης
<lb rend="displayNum" n="253" />φυταλιῆς κομίσαντο νέης μοσχεύματα Βάκχου:
<lb rend="displayNum" n="254" />πολλαὶ δ᾽ ἡμιόνων στίχες ἤιον, ἀμφὶ δὲ νώτῳ
<lb rend="displayNum" n="255" />νέκταρος ἀμπελόεντος ἐκούφισαν ἀμφιφορῆας: 
<lb rend="displayNum" n="256" />καὶ βραδέων ἐπέθηκαν ὄνων τετληότι νώτῳ
<lb rend="displayNum" n="257" />ῥήγεα φοινικόεντα καὶ αἰόλα δέρματα νεβρῶν:
<lb rend="displayNum" n="258" />ἄλλοι δ᾽ οἰνοποτῆρες ἅμα χρυσέοισι κυπέλλοις
<lb rend="displayNum" n="259" />ἀργυρέους κρητῆρας ἀγίνεον, ὅπλα τραπέζης:
<lb rend="displayNum" n="260" />καὶ χαροπῆς Κορύβαντες ἐποίπνυον ἀγχόθι φάτνης 
<lb rend="displayNum" n="261" />αὐχένα πορδαλίων ζυγίῳ δήσαντες ἱμάντι,
<lb rend="displayNum" n="262" />κισσοδέτοις δὲ λέοντας ἐπιστώσαντο λεπάδνοις
<lb rend="displayNum" n="263" />χεῖλος ἐπισφίγξαντες ἀπειλητῆρι χαλινῷ.
<lb rend="displayNum" n="264" />καὶ λασίην Κένταυρος ἔχων φρίσσουσαν ὑπήνην
<lb rend="displayNum" n="265" />εἰς ζυγὸν αὐτοκέλευστος ἑκούσιον αὐχένα τείνας ... 
<lb rend="displayNum" n="266" /><note n="1" place="unspecified" anchored="yes">λυδσιξη μαρκς α λαξυνα: λοβεξκ συππλιες χερσὶν ὀπισθοτόνοισιν ἐύτροχον εἷλκον ἀπήνην.</note> καὶ Σατύρων πολὺ μᾶλλον ἔχων πόθον ἡδέος οἴνου
<lb rend="displayNum" n="267" />ἡμιτελὴς χρεμέτιζεν ἀνὴρ κεκερασμένος ἵππῳ,
<lb rend="displayNum" n="268" />ἱέμενος Διόνυσον ἑοῖς ὤμοισιν ἀείρειν.
</p><p><lb rend="displayNum" n="269" />καὶ θεὸς εὐόρπηκος ἐφήμενος ἄντυγι δίφρου
<lb rend="displayNum" n="270" />Σαγγαρίου παρὰ χεῦμα, περὶ Φρύγα κόλπον ἀρούρης, 
<lb rend="displayNum" n="271" />λαϊνέης Νιόβης παρεμέτρεε πενθάδα πέτρην:
<lb rend="displayNum" n="272" />καὶ λίθος Ἰνδὸν ὅμιλον ἐριδμαίνοντα Λυαίῳ
<lb rend="displayNum" n="273" />δακρυόεις ὁρόων βροτέην πάλιν ἴαχε φωνήν:
</p><p><lb rend="displayNum" n="274" /><q direct="unspecified">Μὴ μόθον ἐντύνητε θεημάχον, ἄφρονες Ἰνδοί,
<lb rend="displayNum" n="275" />παιδὶ Διός, μὴ Βάκχος ἀπειλείοντας Ἐνυὼ 
<lb rend="displayNum" n="276" />λαϊνέους τελέσειε καὶ ὑμέας, ὥς περ Ἀπόλλων,
<lb rend="displayNum" n="277" />μυρομένους τύπον ἶσον ἐμῇ πετρώδεϊ μορφῇ,
<lb rend="displayNum" n="278" />μὴ ποταμοῦ παρὰ χεῦμα φερώνυμον Ἰνδὸν Ὀρόντην
<lb rend="displayNum" n="279" />γαμβρὸν ἐσαθρήσητε δεδουπότα Δηριαδῆος.
<lb rend="displayNum" n="280" />Ῥείη χωομένη δύναται πλέον ἰοχεαίρης: 
<lb rend="displayNum" n="281" />Φοίβου φεύγετε Βάκχον ἀδελφεόν: αἰδέομαι γὰρ
<lb rend="displayNum" n="282" />Ἰνδῶν κτεινομένων ἀλλότρια δάκρυα λείβει.</q>
</p><p><lb rend="displayNum" n="283" />τοῖα λίθον βοόωντα πάλιν σφρηγίσσατο σιγή.
<lb rend="displayNum" n="284" />καὶ θεὸς ἀμπελόεις φρυγίης μετὰ πέζαν ἐρίπνης
<lb rend="displayNum" n="285" />Ἀσκανίης ἐπέβαινεν. ὁμηγερέες δὲ πολῖται 
<pb id="v.1.p.492" />
<lb rend="displayNum" n="286" />πάντες, ὅσοις Ἰόβακχος ἑὴν ὤρεξεν ὀπώρην,
<lb rend="displayNum" n="287" />καὶ τελετὰς ἐδέχοντο καὶ ἠσπάζοντο χορείας,
<lb rend="displayNum" n="288" />αὐχένα δοχμώσαντες ἀνικήτῳ Διονύσῳ,
<lb rend="displayNum" n="289" />εἰρήνης ἐθέλοντες ἀναιμάκτοιο γαλήνην:
<lb rend="displayNum" n="290" />Βάκχων τοῖος ἔην κερόεις στρατός, οἷς ἅμα Βάκχαι 
<lb rend="displayNum" n="291" />εἰς μόθον ὡπλίζοντο. φιλαγρύπνῳ δὲ Λυαίῳ
<lb rend="displayNum" n="292" />πάννυχος ἀστερόεντα πυρίτροχον ὁλκὸν ὑφαίνων
<lb rend="displayNum" n="293" />οὐρανὸς ἐβρόντησεν, ἐπεὶ τότε μάρτυρι πυρσῷ
<lb rend="displayNum" n="294" />νίκης Ἰνδοφόνοιο τέλος μαντεύσατο Ῥείη.
</p><p><lb rend="displayNum" n="295" />εἰς ἐνοπὴν δ᾽ ἠῷος ἔβη θεὸς ὕβριν ἐλαύνων 
<lb rend="displayNum" n="296" />ἀνδρῶν κυανέων, ἵνα δούλιον αὐχένα Λυδῶν
<lb rend="displayNum" n="297" />καὶ Φρυγίης ναετῆρα καὶ Ἀσκανίης πολιήτην
<lb rend="displayNum" n="298" />κοιρανίης δασπλῆτος ἀποζεύξειε λεπάδνων.
<lb rend="displayNum" n="299" />τοῖς τότε Βάκχος ἔπεμπε δύω κήρυκας Ἐνυοῦς
<lb rend="displayNum" n="300" />ἀγγελίην ἐνέπειν, ἢ φευγέμεν ἢ πολεμίζειν: 
<lb rend="displayNum" n="301" />καί σφισι νισσομένοισι συνέστιχεν αἰγίβοτος Πάν,
<lb rend="displayNum" n="302" />στῆθος ὅλον σκιόωντα φέρων πώγωνα κομήτην.
</p><p><lb rend="displayNum" n="303" />Ἥρη δ᾽ ὠκυπέδιλος, ἐειδομένη δέμας Ἰνδῷ,
<lb rend="displayNum" n="304" />οὐλοκόμῳ Μελανῆι μὴ οἴνοπα θύρσον ἀείρειν
<lb rend="displayNum" n="305" />Ἀστράεντα κέλευε, δορυσσόον ὄρχαμον ἀνδρῶν, 
<lb rend="displayNum" n="306" />μηδὲ φιλακρήτων Σατύρων ἀλάλαγμα γεραίρειν,
<lb rend="displayNum" n="307" />ἀλλὰ μάχην ἄσπονδον ἀναστῆσαι Διονύσῳ:
<lb rend="displayNum" n="308" />καί τινα μῦθον ἔειπε παραιφαμένη πρόμον Ἰνδῶν:
</p><p><lb rend="displayNum" n="309" /><q direct="unspecified">Ἡδὺς ὁ δειμαίνων ἁπαλὴν στίχα θηλυτεράων.
<lb rend="displayNum" n="310" />Ἀστράεις, πολέμιζε: κορύσσεο καὶ σύ, Κελαινεῦ, 
<lb rend="displayNum" n="311" />χαλκὸν ἔχων τμητῆρα κορυμβοφόρου Διονύσου:
<lb rend="displayNum" n="312" />ἔγχεϊ δ᾽ οὐ πέλε θύρσος ὁμοίιος. ἀλλά, Κελαινεῦ,
<lb rend="displayNum" n="313" />Δηριάδην πεφύλαξο μεμηνότα, μή σε δαμάσσῃ
<lb rend="displayNum" n="314" />οὐτιδανὴν ἀσίδηρον ἀλυσκάζοντα γυναῖκα.</q>
</p><p><lb rend="displayNum" n="315" />ὣς φαμένη παρέπεισε, καὶ ἠέρα δύσατο δαίμων, 
<lb rend="displayNum" n="316" />μητρυιὴ κοτέουσα μενεπτολέμῳ Διονύσῳ.
</p><p><lb rend="displayNum" n="317" />καὶ βρομίου κήρυκες ἀπήλυθον: ἀγχιφανὴς δὲ
<pb id="v.1.p.494" />
<lb rend="displayNum" n="318" />Ἀστράεις ὑπέροπλος, ἔχων ἄστοργον ἀπειλήν,
<lb rend="displayNum" n="319" />μαίνετο βουκεράους Σατύρους καὶ Πᾶνα διώκων,
<lb rend="displayNum" n="320" />μειλιχίου κήρυκας ἀτιμάζων Διονύσου. 
<lb rend="displayNum" n="321" />οἱ δὲ παλιννόστοιο ποδὸς δειδήμονι ταρσῷ
<lb rend="displayNum" n="322" />φύξιον ἴχνος ἔκαμψαν ἐγερσιμόθῳ Διονύσῳ.
</p><p><lb rend="displayNum" n="323" />καὶ στρατὸν ὥπλισε Βάκχος ἐς ἀντιπόρων στίχας Ἰνδῶν.
<lb rend="displayNum" n="324" />οὐδὲ λάθε ζοφόεντα Κελαινέα θῆλυς Ἐνυώ,
<lb rend="displayNum" n="325" />ἀλλὰ θορὼν ἀκίχητος ὅλον στρατὸν ὥπλισεν Ἰνδῶν: 
<lb rend="displayNum" n="326" />καὶ θρασὺς Ἀστράεις, μενεδήιον οἶστρον ἀέξων,
<lb rend="displayNum" n="327" />Ἀστακίδος κελάδοντα περὶ ῥόον ἵστατο λίμνης,
<lb rend="displayNum" n="328" />δέγμενος ἀμπελόεντος ἐπηλυσίην Διονύσου.
</p><p><lb rend="displayNum" n="329" />ἀλλ᾽ ὅτε δὴ διδύμης στρατιῆς ἑτερόζυγι λαῷ
<lb rend="displayNum" n="330" />ἀμφοτέρων στίχα πᾶσαν ἐκόσμεον ἡγεμονῆες, 
<lb rend="displayNum" n="331" />κλαγγῇ μὲν ζοφόεντες ἐπὶ κλόνον ἤιον Ἰνδοί,
<lb rend="displayNum" n="332" />Θρηικίοις γεράνοισιν ἐοικότες, εὖτε φυγοῦσαι
<lb rend="displayNum" n="333" />χειμερίην μάστιγα καὶ ἠερίου χύσιν ὄμβρου
<lb rend="displayNum" n="334" />Πυγμαίων ἀγεληδὸν ἐπαΐσσουσι καρήνοις
<lb rend="displayNum" n="335" />Τηθύος ἀμφὶ ῥέεθρα, καὶ ὀξυόεντι γενείῳ 
<lb rend="displayNum" n="336" />οὐτιδανῆς ὀλέκουσι λιποσθενὲς αἷμα γενέθλης,
<lb rend="displayNum" n="337" />ἱπτάμεναι νεφεληδὸν ὑπὲρ κέρας Ὠκεανοῖο:
<lb rend="displayNum" n="338" />εἰς ἐνοπὴν δ᾽ ἑτέρωθεν ἐβακχεύοντο μαχηταί,
<lb rend="displayNum" n="339" />ἀκλινέες θεράποντες ἐγερσιμόθου Διονύσου:
<lb rend="displayNum" n="340" />Βασσαρίδων δὲ φάλαγγες ἐπέρρεον: ἀγρομένων δὲ 
<lb rend="displayNum" n="341" />ἡ μὲν ἐχιδναίῳ κεφαλὴν ἐζώσατο δεσμῷ,
<lb rend="displayNum" n="342" />ἡ δὲ διεσφήκωσε κόμην εὐώδεϊ κισσῷ,
<lb rend="displayNum" n="343" />ἄλλη χαλκοφόρῳ παλάμην ἐκορύσσετο θύρσῳ
<lb rend="displayNum" n="344" />οἰστρομανής, ἑτέρη δὲ κατ᾽ αὐχένος ἄμμορα δεσμῶν
<lb rend="displayNum" n="345" />μηκεδανῆς μεθέηκε καθειμένα βόστρυχα χαίτης, 
<pb id="v.1.p.496" />
<lb rend="displayNum" n="346" />Μαιναλὶς ἀκρήδεμνος, ἐπ᾽ ἀμφοτέρων δέ οἱ ὤμων
<lb rend="displayNum" n="347" />ἀπλεκέας πλοκαμῖδας ἀνερρίπιζεν ἀήτης:
<lb rend="displayNum" n="348" />ἄλλη ῥόπτρα τίνασσε συνήορα δίζυγι χαλκῷ
<lb rend="displayNum" n="349" />πλοχμοὺς εἱλικόεντας ἐπαιθύσσουσα καρήνῳ:
<lb rend="displayNum" n="350" />ἄλλη δ᾽ ἐν παλάμῃσι, κατάσχετος ἅλματι λύσσης, 
<lb rend="displayNum" n="352" />ὄρθιον ἐσμαράγησε μόθων ἀντίκτυπον ἠχώ, 
<lb rend="displayNum" n="351" />χερσὶ περικροτέουσα βαρύβρομα νῶτα βοείης: 
<lb rend="displayNum" n="353" />καὶ πέλεν ἔγχεα θύρσα, καλυπτομένη δὲ πετήλοις 
<lb rend="displayNum" n="354" />δούρατος ἀμπελόεντος ἔην χαλκήλατος αἰχμή:
<lb rend="displayNum" n="355" />ἡ δὲ δαφοινήεντος ἐφιμείρουσα κυδοιμοῦ 
<lb rend="displayNum" n="356" />ὠμοβόρων ἔζευξεν ἐπ᾽ αὐχένι δεσμὰ δρακόντων:
<lb rend="displayNum" n="357" />ἄλλη ποικιλόνωτον ἐπὶ στέρνοιο καλύπτρην
<lb rend="displayNum" n="358" />πορδαλίων, ἑτέρη δὲ κατὰ χροὸς οἶα χιτῶνα
<lb rend="displayNum" n="359" />στικτὰ φιλοσκοπέλων ἐνεδύσατο δέρματα νεβρῶν,
<lb rend="displayNum" n="360" />δαιδαλέης ἐλάφοιο περισφίγξασα καλύπτρην: 
<lb rend="displayNum" n="361" />ἄλλη σκύμνον ἔχουσα δασυστέρνοιο λεαίνης
<lb rend="displayNum" n="362" />ἀνδρομέῳ γλαγόεντι νόθῳ πιστώσατο μαζῷ:
<lb rend="displayNum" n="363" />καί τις ὄφιν τριέλικτον ἀπήμονι δήσατο κόλπῳ
<lb rend="displayNum" n="364" />ἐνδόμυχον ζωστῆρα, κεχηνότα γείτονι μηρῷ,
<lb rend="displayNum" n="365" />μείλιχα συρίζοντα, φιλακρήτοιό τε κούρης 
<lb rend="displayNum" n="366" />ὑπναλέης ἄγρυπνον ὀπιπευτῆρα κορείης:
<lb rend="displayNum" n="367" />ἄλλη ταρσὰ φέρουσα κατ᾽ οὔρεα γυμνὰ πεδίλων,
<lb rend="displayNum" n="368" />ποσσὶ βάτους πατέουσα καὶ ὀξυέθειρας ἀκάνθας,
<lb rend="displayNum" n="369" />θηγαλέῃ στατὸν ἴχνος ἐπεστήριξεν ἀχέρδῳ:
<lb rend="displayNum" n="370" />καί τις ἐπαΐξασα τανυκνήμιδι καμήλῳ 
<lb rend="displayNum" n="371" />καμπύλον ἀμητῆρι διέθρισεν αὐχένα θύρσῳ,
<lb rend="displayNum" n="372" />καὶ τυφλοῖσι πόδεσσι περιπταίουσα κελεύθῳ
<lb rend="displayNum" n="373" />ἡμιφανὴς πεφόρητο, πολυγνάμπτῳ δὲ πορείῃ
<lb rend="displayNum" n="374" />φοιταλέης ἀκάρηνον ἐπείγετο σῶμα καμήλου,
<lb rend="displayNum" n="375" />καὶ σφαλερῇ πλήσσουσα βαθυνομένην χθόνα χηλῇ 
<lb rend="displayNum" n="376" />ὕπτιος αὐτοκύλιστος ἐπωλίσθησε κονίῃ:
<lb rend="displayNum" n="377" />ἄλλη δ᾽ ἴχνος ἄγουσα βοοτρόφον εἰς ῥάχιν ὕλης
<pb id="v.1.p.498" />
<lb rend="displayNum" n="378" />ἄσχετα μαινομένοιο δορῆς ἐδράξατο ταύρου,
<lb rend="displayNum" n="379" />καὶ βλοσυροῖς ὀνύχεσσι χαρασσομένης ἀπὸ δειρῆς
<lb rend="displayNum" n="380" />ταυρείην ἀτόρητον ἀπεφλοίωσε καλύπτρην: 
<lb rend="displayNum" n="381" />ἄλλη δ᾽ ἔγκατα πάντα διήφυσεν: ἦν δὲ νοῆσαι
<lb rend="displayNum" n="382" />παρθένον ἀκρήδεμνον ἀσάμβαλον ὑψόθι πέτρης
<lb rend="displayNum" n="383" />τρηχαλέῳ πρηῶνι περισκαίρουσαν ἐρίπνης:
<lb rend="displayNum" n="384" />οὐ σκοπιὴν δ᾽ ἔφριξε δυσέμβατον, οὐ πόδα κούρης
<lb rend="displayNum" n="385" />ὀξυπαγὴς ἀπέδιλον ὄνυξ ἐχάραξε κολώνης. 
</p><p><lb rend="displayNum" n="386" />πολλὴ δ᾽ ἔνθα καὶ ἔνθα παρ᾽ Ἀστακίδος στόμα λίμνης
<lb rend="displayNum" n="387" />Ἰνδῴη δεδάικτο γονὴ Κουρῆτι σιδήρῳ.
<lb rend="displayNum" n="388" />δυσμενέων δὲ φάλαγγας ἐκυκλώσαντο μαχηταὶ
<lb rend="displayNum" n="389" />τεύχεσιν ἀντιτύποισι, φερεσσακέος δὲ χορείης
<lb rend="displayNum" n="390" />ῥυθμὸν ἐμιμήσαντο ποδῶν ἑλικώδεϊ παλμῷ: 
<lb rend="displayNum" n="391" />καὶ λασίῃ παλάμῃ σκοπιὴν λοφόεσσαν ἀείρων,
<lb rend="displayNum" n="392" />οὔρεος ἄκρα κάρηνα ταμών, ἐκορύσσετο Ληνεύς,
<lb rend="displayNum" n="393" />πέμπων ὀκριόεσσαν ἐπ᾽ ἀντιβίοισιν ἀκωκήν:
<lb rend="displayNum" n="394" />Βάκχη δ᾽ ἀμφαλάλαζε, καὶ ἀμπελόεσσαν ἀκωκὴν
<lb rend="displayNum" n="395" />Βασσαρὶς ἠκόντιζε, μελαρρίνου δὲ γενέθλης 
<lb rend="displayNum" n="396" />ἄρσενα πολλὰ κάρηνα δαΐζετο θήλεϊ θύρσῳ.
<lb rend="displayNum" n="397" />καὶ φονίῳ θρασὺν ἄνδρα διατμήγουσα κορύμβῳ
<lb rend="displayNum" n="398" />Εὐπετάλη κεκόρυστο, φιλοσταφύλῳ δὲ πετήλῳ
<lb rend="displayNum" n="399" />κέντορα κισσὸν ἔπεμπεν ἀλοιητῆρα σιδήρου:
<lb rend="displayNum" n="400" />Στησιχόρη δ᾽ εὔβοτρυς ἐπεσκίρτησε κυδοιμῷ, 
<lb rend="displayNum" n="401" />καὶ δηίων ἔσσευε γένος ῥηξήνορι ῥόμβῳ
<lb rend="displayNum" n="402" />κύμβαλα δινεύουσα βαρύβρομα δίζυγι χαλκῷ.
</p><p><lb rend="displayNum" n="403" />καὶ πολὺς ἀμφοτέροισιν ἔην μόθος: ἔβρεμε σύριγξ,
<lb rend="displayNum" n="404" />σύριγξ ἐγρεκύδοιμος, ἐπέκτυπε δ᾽ αὐλὸς Ἐνυοῦς,
<lb rend="displayNum" n="405" />Βασσαρίδες δ᾽ ὀλόλυξαν: ἐγειρομένου δὲ κυδοιμοῦ 
<lb rend="displayNum" n="406" />βρονταίοις πατάγοισι μέλας μυκώμενος ἀὴρ
<lb rend="displayNum" n="407" />ἐκ Διὸς ἐσσομένην Βρομίῳ μαντεύσατο νίκην.
<pb id="v.1.p.500" />
<lb rend="displayNum" n="408" />καὶ πολὺς ἑσμὸς ἔπιπτεν: ὅλη δ᾽ ἐρυθαίνετο λύθρῳ
<lb rend="displayNum" n="409" />ὑγρῷ διψὰς ἄρουρα, καὶ Ἀστακίδος στόμα λίμνης
<lb rend="displayNum" n="410" />αἱμοβαφὲς κελάρυζε, φόνῳ κεκερασμένον Ἰνδῶν. 
</p><p><lb rend="displayNum" n="411" />Ἀντιβίους δ᾽ ᾤκτειρε θεὸς φιλοπαίγμονι θυμῷ
<lb rend="displayNum" n="412" />καὶ προχοαῖς κατέχευε μέθης γέρας, ἐκ δὲ ῥοάων
<lb rend="displayNum" n="413" />χιονέην ἤμειψε φυὴν ξανθόχροον ὕδωρ,
<lb rend="displayNum" n="414" />καὶ ποταμὸς κελάρυζε μελίρρυτα χεύματα σύρων,
<lb rend="displayNum" n="415" />καὶ προχοὰς ἐμέθυσσεν: ἀμειβομένων δὲ ῥοάων 
<lb rend="displayNum" n="416" />ἔπνεον ἀρτιχύτοιο μέθης εὐώδεες αὖραι:
<lb rend="displayNum" n="417" />ὄχθαι ἐφοινίσσοντο: πιὼν δέ τις Ἰνδὸς ἀγήνωρ
<lb rend="displayNum" n="418" />τοίην ἐκ στομάτων πολυθαμβέα ῥήξατο φωνήν:
</p><p><lb rend="displayNum" n="419" /><q direct="unspecified">Ξεῖνον ἴδον καὶ ἄπιστον ἐγὼ ποτόν, οὐ γλάγος αἰγῶν
<lb rend="displayNum" n="420" />ἄργυφον οὐ πέλε τοῦτο, καὶ οὐ μέλαν οἷά περ ὕδωρ, 
<lb rend="displayNum" n="421" />οὐδέ μιν οἷον ὄπωπα πολυτρήτοις ἐνὶ σίμβλοις
<lb rend="displayNum" n="422" />βουβήεσσα μέλισσα λοχεύεται ἡδέι κηρῷ:
<lb rend="displayNum" n="423" />ἀλλὰ νόον τέρπουσαν ἔχει καλλίπνοον ὀδμήν.
<lb rend="displayNum" n="424" />ἀνὴρ διψαλέος πολυθαλπέι καύματος ἀτμῷ,
<lb rend="displayNum" n="425" />βαιὸν ἑαῖς παλάμῃσιν ἀφυσσάμενος χυτὸν ὕδωρ 
<lb rend="displayNum" n="426" />λαίλαπα καρχαλέης ἀποσείεται αὐτίκα δίψης:
<lb rend="displayNum" n="427" />καὶ μέλι μᾶλλον ἔχει ταχινὸν κόρον: ἆ μέγα θαῦμα,
<lb rend="displayNum" n="428" />τοῦτο πιὼν ἐθέλω πιέειν πάλιν: ἀμφότερον γὰρ
<lb rend="displayNum" n="429" />καὶ γλυκερὸν τόδε χεῦμα καὶ οὐ κόρον ἀνδράσι τίκτει.
<lb rend="displayNum" n="430" />ἥβη, κάλπιν ἄειρε καὶ ἔρχεο δεῦρο λαβοῦσα 
<lb rend="displayNum" n="431" />Τρώιον οἰνοχόον, ζαθέων δρηστῆρα κυπέλλων,
<lb rend="displayNum" n="432" />ὄφρα μελιρραθάμιγγος ἀφυσσάμενος ποταμοῖο
<lb rend="displayNum" n="433" />Ζηνὸς ὅλους κρητῆρας ἀναπλήσῃ Γανυμήδης.
<lb rend="displayNum" n="434" />δεῦτε, φίλοι, γεύσασθε μελισταγέος ποταμοῖο.
<lb rend="displayNum" n="435" />ἐνθάδε παπταίνω τύπον αἰθέρος: αὐτόχυτον γὰρ 
<lb rend="displayNum" n="436" />κεῖνο, τό περ καλέουσι Διὸς πόμα, νέκταρ Ὀλύμπου
<lb rend="displayNum" n="437" />νηιάδες χθονίοισιν ἀναβλύζουσι ῥεέθροις.</q>
</p></div1></body></text></TEI.2>