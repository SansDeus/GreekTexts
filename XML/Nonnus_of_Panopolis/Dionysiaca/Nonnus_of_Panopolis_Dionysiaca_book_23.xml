<?xml version="1.0" encoding="utf-8"?>
<TEI.2><text><body><div1 type="book" n="23" org="uniform" sample="complete">
<head><lb rend="displayNum" n="1" />εἰκοστῷ τριτάτῳ πεπερημένον Ἰνδὸν Ὑδάσπην
<lb rend="displayNum" n="2" />καὶ κλόνον ὑδατόεντα καὶ αἰθαλόεντα λιγαίνω.</head>
<p><lb rend="displayNum" n="1" />ὣς φαμένη πατρῷον ἐδύσατο φοίνιον ὕδωρ
<lb rend="displayNum" n="2" />νηιὰς ὑδατόεσσα διάβροχος αἵματι Νύμφη.
<lb rend="displayNum" n="3" />αὐτὰρ ὁ βάρβαρα φῦλα παρ᾽ ᾐόνας ἄορι τύπτων
<lb rend="displayNum" n="4" />εἰς προχοὰς ἔτρεψε: διωκόμενοι δὲ σιδήρῳ
<lb rend="displayNum" n="5" />δυσμενέες κτείνοντο φόβῳ στείνοντες Ὑδάσπην. 
<lb rend="displayNum" n="6" />καὶ πολὺς ἐν ῥοθίοισι πόδας καὶ χεῖρας ἑλίσσων
<lb rend="displayNum" n="7" />νηχομένους μιμεῖτο, καὶ ἤθελε πότμον ἀλύξαι
<lb rend="displayNum" n="8" />χερσὶν ἀπειρήτοις ποταμήια χεύματα τέμνων:
<lb rend="displayNum" n="9" />ἀλλὰ ῥόῳ κεκάλυπτο: καὶ ὕδασιν ἄλλος ἐπ᾽ ἄλλῳ
<lb rend="displayNum" n="10" />ἔγκυος οἰδαίνων διερῷ τυμβεύετο πότμῳ. 
</p><p><lb rend="displayNum" n="11" />Οὐδ᾽ ἐπὶ δὴν παρὰ θῖνα φερεσσακέος ποταμοῖο
<lb rend="displayNum" n="12" />πληθύι τοσσατίῃ φονίων κυκλούμενος Ἰνδῶν
<lb rend="displayNum" n="13" />Αἰακὸς εἰσέτι μίμνεν, ἐπεὶ μογέοντι παρέστη
<lb rend="displayNum" n="14" />Ἰνδοφόνος Διόνυσος ἀκαχμένα θύρσα τινάσσων.
<lb rend="displayNum" n="15" />ἔνθα πολὺν στρατὸν ἄλλον ἀφειδέι δούρατι νύσσων 
<lb rend="displayNum" n="16" />Αἰακὸς ἐπρήνιξεν: ἐμαίνετο δ᾽ οἷά περ Ἄρης,
<lb rend="displayNum" n="17" />σύνδρομος εὐθώρηκι κασιγνήτῳ Διονύσῳ.
</p><p><lb rend="displayNum" n="18" />καὶ διερῇ Διόνυσος ὁμίλεε σύζυγι χάρμῃ
<lb rend="displayNum" n="19" />ὑγρὸν ἐπ᾽ ἀντιβίοισι φέρων μόρον. εἰ δέ τις ἀνὴρ
<lb rend="displayNum" n="20" />νήχετο δαιδαλέης ὑπὲρ ἀσπίδος οἴδματα τέμνων, 
<lb rend="displayNum" n="21" />νηχομένων κεράιξε μετάφρενον: εἰ δέ τις Ἰνδῶν
<pb id="v.2.p.202" />
<lb rend="displayNum" n="22" />ἡμιφανὴς πολέμιζεν ἐπ᾽ ἰλύι ταρσὸν ἐρείσας,
<lb rend="displayNum" n="23" />θύρσῳ στῆθος ἔτυψεν ἣ αὐχένα, κύματα τέμνων,
<lb rend="displayNum" n="24" />δυομένων: βυθίων γὰρ ἐπίστατο κόλπον ἐναύλων,
<lb rend="displayNum" n="25" />ἐξ ὅτε μιν φεύγοντα μόθον δασπλῆτα Λυκούργου 
<lb rend="displayNum" n="26" />δώματι κυμαίνοντι γέρων ὑπεδέξατο Νηρεύς.
<lb rend="displayNum" n="27" />πολλοὶ δ᾽ ἔνθα καὶ ἔνθα περικλείοντο ῥεέθρῳ,
<lb rend="displayNum" n="28" />υἷα Διὸς τρομέοντες ὀρίδρομον, ὧν ὁ μὲν αὐτῶν
<lb rend="displayNum" n="29" />ὄρθιος ἰλυόεντι πόδας σφηκώσατο πηλῷ,
<lb rend="displayNum" n="30" />αὐτοπαγὴς δ᾽ ἀτίνακτος ἀπ᾽ ἰξύος ἄχρι καρήνου 
<lb rend="displayNum" n="31" />ἡμιφανὴς ἀνέτελλε καλυπτομένην πτύχα μηροῦ:
<lb rend="displayNum" n="32" />καὶ Βρομίῳ πολέμιζεν ἐν ὕδασι μᾶλλον ἀρούρης
<lb rend="displayNum" n="33" />ἀμφοτέραις παλάμαις διδυμάονα δούρατα πάλλων:
<lb rend="displayNum" n="34" />καὶ τὸ μὲν αἰχμάζεσκεν ἐς ᾐόνας ὑψόσε πέμπων,
<lb rend="displayNum" n="35" />Αἰακὸν ἀντικέλευθον ἔχων σκοπόν, ἄλλο δὲ σείσας 
<lb rend="displayNum" n="36" />ἔγχος ἀνουτήτοιο κατηκόντιζε Λυαίου.
<lb rend="displayNum" n="37" />καί τις ἐνεστήρικτο μέσον κενεῶνα καλύπτων,
<lb rend="displayNum" n="38" />ὃς δὲ φυγεῖν οὐχ εὗρε, τετυμμένος ὀξέι θύρσῳ,
<lb rend="displayNum" n="39" />ἴχνια πηλώεντι φέρων πεπεδημένα δεσμῷ,
<lb rend="displayNum" n="40" />ταρσὸν ἔχων ψαμάθοισι κατάσχετον: ἵστατο δ᾽ ἄλλος 
<lb rend="displayNum" n="41" />κνήμης βαλλομένης: ὁ δὲ γούνατος ἄκρα διαίνων
<lb rend="displayNum" n="42" />ὑγρὴν αἱμαλέοιο δι᾽ ὕδατος εἶχεν Ἐνυώ:
<lb rend="displayNum" n="43" />ἄλλος ἐνερρίζωτο δεδυκότος ἄχρι γενείου,
<lb rend="displayNum" n="44" />καὶ πόδας ᾐώρησε λελουμένον ὦμον ἀείρων,
<lb rend="displayNum" n="45" />φεύγων φρικτὰ ῥέεθρα καταΐσσοντα προσώπου: 
<lb rend="displayNum" n="46" />ἄλλος ἐνὶ προχοῇσιν ὅλον δέμας ἐκ ποδὸς ἄκρου
<lb rend="displayNum" n="47" />ἄχρι μέσου στέρνοιο κατάρρυτος, ὃς δὲ διαίνων
<lb rend="displayNum" n="48" />ὤμους διχθαδίους, ὁ δὲ βόστρυχον ἄκρον ἐρεύσας
<lb rend="displayNum" n="49" />δέχνυτο κυματόεσσαν ἐπαΐσσουσαν ἀπειλήν.
<pb id="v.2.p.204" />
<lb rend="displayNum" n="50" />εἰς βυθὸν ἄλλος ἔδυνε διάβροχα χείλεα σείων 
<lb rend="displayNum" n="51" />ἀνδροφόνον παρὰ χεῦμα σεσηρότος ἀνθερεῶνος.
</p><p><lb rend="displayNum" n="52" />καί τις ἑοὺς ἑτάρους δεδοκημένος Ἰνδὸς ἀγήνωρ
<lb rend="displayNum" n="53" />τοὺς μὲν κτεινομένους δολιχῷ δορί, τοὺς δὲ μαχαίρῃ,
<lb rend="displayNum" n="54" />ἄλλον ὀιστευθέντα χαραδρήεντι βελέμνῳ,
<lb rend="displayNum" n="55" />τὸν δὲ πολυπλέκτῳ δεδαϊγμένον ὀξέι θύρσῳ, 
<lb rend="displayNum" n="56" />Θουρέι νεκρὸν ὅμιλον ἐδείκνυεν, ἀχνύμενος δὲ
<lb rend="displayNum" n="57" />τίλλε κόμην, φλογερῷ δὲ χόλου βακχεύετο πυρσῷ,
<lb rend="displayNum" n="58" />σφίγγων καρχαρόδοντι μεμυκότα χείλεα δεσμῷ:
<lb rend="displayNum" n="59" />καὶ ταχὺς αὐτοφόνον μιμούμενος Ἰνδὸν Ὀρόντην,
<lb rend="displayNum" n="60" />βάρβαρον αἷμα φέρων καὶ βάρβαρον ἦθος ἀέξων, 
<lb rend="displayNum" n="61" />ἆορ ἑὸν γύμνωσεν, ἀπορρίψας δὲ χιτῶνα,
<lb rend="displayNum" n="62" />Ἄρεος ἀρραγὲς ἕρκος, ἀλεξητῆρα βελέμνων,
<lb rend="displayNum" n="63" />καὶ ξίφος ἀπτοίητος ἑῷ κενεῶνι πελάσσας
<lb rend="displayNum" n="64" />ὑστατίην ταχύποτμος ἀγήνορα ῥήξατο φωνήν:
</p><p><lb rend="displayNum" n="65" /><q direct="unspecified">γαστήρ, δέχνυσο τοῦτο φίλον ξίφος: αἰδέομαι γάρ, 
<lb rend="displayNum" n="66" />μή τις ἐμὲ κτείνειεν ἀνάρσιος ἀπτόλεμος χείρ.
<lb rend="displayNum" n="67" />αὐτὸς ἐμῷ κενεῶνι θελήμονα χαλκὸν ἐλάσσω,
<lb rend="displayNum" n="68" />μή με πατήρ μέμψαιτο δεδουπότα θήλεϊ θύρσῳ,
<lb rend="displayNum" n="69" />μὴ Σάτυρον, μὴ Βάκχον ἐμὸν καλέσειε φονῆα.</q>
</p><p><lb rend="displayNum" n="70" />ἔννεπε κυανέης κατὰ γαστέρος ἆορ ἐρείσας 
<lb rend="displayNum" n="71" />τολμηραῖς παλάμῃσιν, ἅτε ξένον ἄνδρα δαΐζων,
<lb rend="displayNum" n="72" />καὶ θάνεν αὐτοδάικτος ἐν ἀντιβίοισι Μενοικεύς,
<lb rend="displayNum" n="73" />αἰδόμενος μετὰ δῆριν ἰδεῖν ἔτι Δηριαδῆα:
<lb rend="displayNum" n="74" />ὄμμασι δ᾽ ἀκλαύτοισι θελήμονι κάτθανε πότμῳ,
<lb rend="displayNum" n="75" />καὶ μανίης ἀπάνευθεν ἐφαίνετο χάλκεος Αἴας. 
</p><p><lb rend="displayNum" n="76" />καὶ φόνος ἄσπετος ἦεν: ἀναινομένῳ δὲ ῥεέθρῳ
<pb id="v.2.p.206" />
<lb rend="displayNum" n="77" />κτεινομένους ἐκάλυψε καὶ ἔπλετο τύμβος Ὑδάσπης.
<lb rend="displayNum" n="78" />καί τις ἔσω ποταμοῖο πανυστατίην χέε φωνήν:
</p><p><lb rend="displayNum" n="79" /><q direct="unspecified">καὶ σύ, πάτερ, προχοῇσι πόθεν σέο τέκνα καλύπτεις;
<lb rend="displayNum" n="80" />πολλάκι Βάκτρον Ἄρηα μετήιον, ἀλλὰ ῥεέθροις 
<lb rend="displayNum" n="81" />οὔ ποτε Μῆδον ὅμιλον ἀπέκτανε Μῆδος Ἀράξης:
<lb rend="displayNum" n="82" />Περσικὸς Εὐφρήτης οὐκ ἔκρυφε γείτονα Πέρσην:
<lb rend="displayNum" n="83" />πολλάκι μοι παρὰ Ταῦρον ἔην μόθος, ἀλλ᾽ ἐνὶ χάρμῃ
<lb rend="displayNum" n="84" />οὐ Κίλικάς ποτε Κύδνος ἑῷ τυμβεύσατο κόλπῳ
<lb rend="displayNum" n="85" />οὐ Τάναϊς χιονῶδες ἄγων πετρούμενον ὕδωρ 
<lb rend="displayNum" n="86" />γείτονι Σαυρομάτῃ θωρήσσεται, ἀλλὰ κορύσσων
<lb rend="displayNum" n="87" />Κόλχοις ἀντιβίοισι χαραδρήεσσαν Ἐνυὼ
<lb rend="displayNum" n="88" />πολλάκι παχνήεντι κατεπρήνιξε βελέμνῳ.
<lb rend="displayNum" n="89" />Ἠριδανὸς πέλε σεῖο μακάρτερος, ὅττι ῥεέθροις
<lb rend="displayNum" n="90" />ἀλλοδαπὸν Φαέθοντα καὶ οὐκ ἔκρυψε πολίτην, 
<lb rend="displayNum" n="91" />οὐ Γαλάτην ἐκάλυψε καὶ οὐ τάφος ἔπλετο Κελτῷ,
<lb rend="displayNum" n="92" />ἀλλὰ φίλοις ναέτῃσι ῥυηφενέων ἀπὸ δένδρων
<lb rend="displayNum" n="93" />Ἡλιάδων ἤλεκτρα φεραυγέα δῶρα κυλίνδει:
<lb rend="displayNum" n="94" />Ῥῆνος Ἴβηρ βρεφέεσσι κορύσσεται, ἀλλὰ δικάζων,
<lb rend="displayNum" n="95" />καὶ κρυφίην ὠδῖνα διασχίζων τοκετοῖο 
<lb rend="displayNum" n="96" />κτείνει ξεῖνα γένεθλα: σὺ δὲ φθιμένων ναετήρων
<lb rend="displayNum" n="97" />κρύπτεις γνήσια τέκνα καὶ οὐ νόθον αἷμα καλύπτεις.
<lb rend="displayNum" n="98" />πῶς δύνασαι ποταμοῖσι μιγήμεναι ἠὲ καὶ αὐτῷ
<lb rend="displayNum" n="99" />ὠκεανῷ γενέτῃ καὶ Τηθύι, σεῖο τεκούσῃ,
<lb rend="displayNum" n="100" />αἱμαλέαις λιβάδεσσι φόνου πλημμυρίδα σύρων; 
<pb id="v.2.p.208" />
<lb rend="displayNum" n="101" />ἅζεο, μὴ νεκύεσσι Ποσειδάωνα μιήνῃς.
<lb rend="displayNum" n="102" />σεῖο ῥόος Βρομίοιο κακώτερος, ὅττί με θύρσοις
<lb rend="displayNum" n="103" />οὐ κλονέει Διόνυσος, ὅσον κλονέεις με ῥεέθροις.</q>
</p><p><lb rend="displayNum" n="104" />ὣς εἰπὼν βαρύποτμος ἐδέχνυτο λοίσθιον ὕδωρ.
<lb rend="displayNum" n="105" />καὶ πλόος ἦν εὔοπλος: ἐκουφίζοντο δὲ λαοὶ 
<lb rend="displayNum" n="106" />οἰδαλέοις μελέεσσιν: ἀποφθιμένου δὲ φορῆος
<lb rend="displayNum" n="107" />ἡμιφανὴς πλωτῆρι λόφῳ πορθμεύετο πήληξ
<lb rend="displayNum" n="108" />δυομένη κατὰ βαιόν: ἐφαλλόμεναι δὲ ῥεέθροις
<lb rend="displayNum" n="109" />ἐκταδὸν ἐν ῥοθίοισιν ἅτε πρυμνήσια νηῶν
<lb rend="displayNum" n="110" />νηχομένους τελαμῶνας ἐναυτίλλοντο βοεῖαι, 
<lb rend="displayNum" n="111" />στοιχάδες ἔνθα καὶ ἔνθα: βαρυνόμενον δὲ σιδήρῳ
<lb rend="displayNum" n="112" />εἰς βυθὸν ὑγροχίτωνα κατέσπασεν ἀνέρα θώρηξ.
</p><p><lb rend="displayNum" n="113" />οὐδὲ μόθου Διόνυσος ἑοὺς ἀνέκοψε μαχητάς,
<lb rend="displayNum" n="114" />εἰ μὴ πάντας ἔπεφνεν ἑῷ ταμεσίχροϊ θύρσῳ,
<lb rend="displayNum" n="115" />καλλείψας ἕνα μοῦνον ὅλων κήρυκα θανόντων: 
<lb rend="displayNum" n="116" />Θουρέα μοῦνον ἔλειπε θεουδέα μάρτυρα νίκης.
</p><p><lb rend="displayNum" n="117" />Ἥρη δ᾽ ὡς ἐνόησε δαϊκταμένων φόνον Ἰνδῶν,
<lb rend="displayNum" n="118" />οὐρανόθεν πεπότητο, δι᾽ ὑψιπόρου δὲ κελεύθου
<lb rend="displayNum" n="119" />ἄστατος ἠνεμόεντι κατέγραφεν ἠέρα ταρσῷ.
<lb rend="displayNum" n="120" />Ἀντολίῃ δ᾽ ἐπέβαινε, καὶ ἤλασεν Ἰνδὸν Ὑδάσπην 
<lb rend="displayNum" n="121" />φύλοπιν αἱματόεσσαν ἀναστῆσαι Διονύσῳ.
</p><p><lb rend="displayNum" n="122" />ἀλλ᾽ ὅτε βαρβαρόφωνος Ἑώιος ὤκλασεν Ἄρης,
<lb rend="displayNum" n="123" />δὴ τότε ναυτιλίης ἑτερότροπα μάγγανα τεύχων
<lb rend="displayNum" n="124" />χεύμασιν ἀκλύστοισι χορὸς πορθμεύετο Βάκχων.
<lb rend="displayNum" n="125" />καὶ θεὸς ἡγεμόνευε, δι᾽ οἴδματος ἡνιοχεύων 
<lb rend="displayNum" n="126" />ἅρμασι χερσαίοισι νόθον πλόον, ὑγροπόρων δὲ
<lb rend="displayNum" n="127" />πορδαλίων ἀδίαντος ὄνυξ ἐχάραξεν Ὑδάσπην:
<lb rend="displayNum" n="128" />καὶ στρατιαὶ πλόον εἶχον ἀκυμάντου ποταμοῖο,
<lb rend="displayNum" n="129" />ὧν ὁ μὲν Ἰνδῴην σχεδίην πολύδεσμον ἐρέσσων,
<lb rend="displayNum" n="130" />ὃς δέ, κυβερνήσας διερὴν ἀκάτοιο πορείην, 
<pb id="v.2.p.210" />
<lb rend="displayNum" n="131" />ἐνδάπιον σκάφος εἶχε λινορραφέων ἁλιήων
<lb rend="displayNum" n="132" />ἁρπάξας: ἕτερος δὲ νόθῳ ναυτίλλετο θεσμῷ, 
<lb rend="displayNum" n="134" />ἅμματι τεχνήεντι περίπλοκα δούρατα δήσας, 
<lb rend="displayNum" n="133" />καὶ ξύλον αὐτόπρεμνον ὁμοίιον ὁλκάδι τεύχων, 
<lb rend="displayNum" n="135" />ἔκτοθι πηδαλίου, δίχα λαίφεος, ἐκτὸς ἐρετμῶν, 
<lb rend="displayNum" n="136" />οὐ Βορέην καλέων νηοσσόον—ἰθυτενὲς γὰρ
<lb rend="displayNum" n="137" />εἰς βυθίους κενεῶνας ὑποβρύχιον δόρυ πέμπων
<lb rend="displayNum" n="138" />Ἄρεος ὑγροπόροιο δορυσσόος ἔπλεε ναύτης—,
<lb rend="displayNum" n="139" />καὶ πλωτῆς ἀδίαντος ἐπ᾽ ἀσπίδος οἴδματα τέμνων,
<lb rend="displayNum" n="140" />πεῖσμα φέρων τελαμῶνα, σακέσπαλον εἶχε πορείην, 
<lb rend="displayNum" n="141" />ξείνην ναυτιλίην ψευδήμονι νηὶ χαράσσων.
</p><p><lb rend="displayNum" n="142" />καὶ στρατὸς ἱππήων ῥόον ἔστιχε, καὶ πλόος ἵππων
<lb rend="displayNum" n="143" />ποσσὶν ἔην ῥαχίῃσιν ἀειρομένων ἐλατήρων:
<lb rend="displayNum" n="144" />καὶ τότε νηχομένου διερὸν δρόμον εὔποδος ἵππου
<lb rend="displayNum" n="145" />ἰξύι κουφίζοντος ὑπέρτερον ἡνιοχῆα 
<lb rend="displayNum" n="146" />ὑψιφανὴς ἀνέτελλε δι᾽ ὕδατος ἄβροχος αὐχήν.
</p><p><lb rend="displayNum" n="147" />καὶ στρατὸς ἐγρεμόθων πρυλέων ἀκάτοιο χατίζων,
<lb rend="displayNum" n="148" />ἀσκοῖς οἰδαλέοισι χέων ποιητὸν ἀήτην,
<lb rend="displayNum" n="149" />δέρματι φυσαλέῳ διεμέτρεεν Ἰνδὸν Ὑδάσπην,
<lb rend="displayNum" n="150" />ἐνδομύχων δ᾽ ἀνέμων ἐγκύμονες ἔπλεον ἀσκοί. 
</p><p><lb rend="displayNum" n="151" />αἰγείοις δὲ πόδεσσι διέτρεχε Παρράσιος Πὰν
<lb rend="displayNum" n="152" />ἄκρα γαληναίοιο διαστείχων ποταμοῖο:
<lb rend="displayNum" n="153" />καὶ Λύκος ἡνιόχευε θαλασσαίων δρόμον ἵππων
<lb rend="displayNum" n="154" />πατρῴην ἀδίαντον ἄγων τέθριππον ἀπήνην:
<lb rend="displayNum" n="155" />καὶ γνωτῷ περόωντι συνέστιχε Δαμναμενῆι 
<lb rend="displayNum" n="156" />Σκέλμις ἀκυμάντοιο καθιππεύων ποταμοῖο.
<lb rend="displayNum" n="157" />ἄλλος ὑπὲρ νώτοιο θορὼν ὁμόφοιτον ἀέλλαις
<lb rend="displayNum" n="158" />εἰς πλόον ἡνιόχευε καλαύροπι ταῦρον ὁδίτην,
<lb rend="displayNum" n="159" />καὶ βοέοις ὀνύχεσσι κατέγραφεν ἄψοφον ὕδωρ:
<pb id="v.2.p.212" />
<lb rend="displayNum" n="160" />Σειληνοὶ δὲ γέροντες ἐναυτίλλοντο θαλάσσῃ 
<lb rend="displayNum" n="161" />καὶ ποσὶ καὶ παλάμῃσιν ἐρετμώσαντες Ὑδάσπην...
</p><p><lb rend="displayNum" n="162" />καὶ προχέων κρουνηδὸν ἀλεξήτειραν ἰωὴν
<lb rend="displayNum" n="163" />γνωτῷ κυματόεντι γέρων ἰάχησεν Ὑδάσπης,
<lb rend="displayNum" n="164" />μῦθον ἀπειλητῆρα χέων πολυπίδακι λαιμῷ:
</p><p><lb rend="displayNum" n="165" /><q direct="unspecified">γνωτὲ πέπον, τέο μέχρι τεὸς ῥόος ἄψοφος ἕρπει; 
<lb rend="displayNum" n="166" />οἴδματα σεῖο κόρυσσον ἐπιβρίθων Διονύσῳ,
<lb rend="displayNum" n="167" />ὄφρα κατακρύψωμεν ἐν ὕδασι πεζὸν ὁδίτην.
<lb rend="displayNum" n="168" />σοὶ καὶ ἐμοὶ πέλεν αἶσχος, ὅτε Βρομίοιο μαχηταὶ
<lb rend="displayNum" n="169" />ἀβρέκτοις ἐμὸν οἶδμα διασχίζουσι πεδίλοις:
<lb rend="displayNum" n="170" />Αἰόλε, καὶ σὺ τέλεσσον ἐμοὶ χάριν, ἀντιβίοις δὲ 
<lb rend="displayNum" n="171" />σοὺς προμάχους θώρηξον ἀελλήεντας ἀήτας
<lb rend="displayNum" n="172" />μαρναμένους Σατύροισιν, ὅτι στρατὸς ὑγρὸς ὁδίτης
<lb rend="displayNum" n="173" />ἅρμασι χερσαίοισι βατὸν ποίησεν Ὑδάσπην,
<lb rend="displayNum" n="174" />καὶ δρόμον ὑγρὸν ἔχουσιν ἐν ὕδασιν ἡνιοχῆες:
<lb rend="displayNum" n="175" />σοὺς ἀνέμους θώρηξον ἐμῷ πορθμῆι Λυαίῳ: 
<lb rend="displayNum" n="176" />χεύμασι δ᾽ ἑλκέσθω Σατύρων στόλος, ἡνιόχων δὲ
<lb rend="displayNum" n="177" />συρομένων προχοῇσιν ἐμὸς ῥόος ἄρμα δεχέσθω,
<lb rend="displayNum" n="178" />οἴδματι λυσσήεντι καλυπτομένων ἐλατήρων.
<lb rend="displayNum" n="179" />οὐ μὲν ἐγὼ νήποινον ἀήθεα πορθμὸν ἐάσω:
<lb rend="displayNum" n="180" />σοὶ καὶ ἐμοὶ πέλεν αἶσχος, ὅταν Βρομίοιο μαχηταὶ 
<lb rend="displayNum" n="181" />ἀτραπὸν ἡνιόχοισι καὶ ἀβρέκτοισιν ὁδίταις<gap />
<lb rend="displayNum" n="182" />ὑγροπόρους δὲ λέοντας ἀιστώσω Διονύσου.
<lb rend="displayNum" n="183" />εἰπέ, πόθεν βατὸς ἔσκεν ἐμὸς ῥόος, ὑγροβαφὴς δὲ
<lb rend="displayNum" n="184" />νηιὰς ἐν προχοῇσι πόθεν χρεμετισμὸν ἀκούει
<lb rend="displayNum" n="185" />καὶ ῥάχιν ἰχθυόεσσαν ὄνυξ ἵππειος ἀράσσει; 
<lb rend="displayNum" n="186" />αἰδέομαι ποταμοῖσι μιγήμεναι, ὅττι γυναῖκες
<lb rend="displayNum" n="187" />ἡμέας ἀκλύστοισι διαστείβουσι πεδίλοις.
<lb rend="displayNum" n="188" />οὔ ποτε τολμήεντες ἐμὸν ῥόον ἔξεον Ἰνδοὶ
<lb rend="displayNum" n="189" />ἅρμασιν ἠλιβάτοισι, καὶ οὐ πατρώιον ὕδωρ
<pb id="v.2.p.214" />
<lb rend="displayNum" n="190" />Δηριάδης ἐχάραξεν ἑῶ περιμήκεϊ δίφρῳ, 
<lb rend="displayNum" n="191" />ὑψιλόφων λοφίῃσιν ἐφεδρήσσων ἐλεφάντων.</q>
</p><p><lb rend="displayNum" n="192" />ὣς εἰπὼν ἐκόρυσσεν ἑὸν ῥόον: ἆλτο δὲ Βάκχῳ
<lb rend="displayNum" n="193" />αἰχμάζων ῥοθίοισιν: ἀελλήεσσα δὲ πολλὴ
<lb rend="displayNum" n="194" />μαρναμένων ὑδάτων διερὴ μυκήσατο σάλπιγξ:
<lb rend="displayNum" n="195" />καὶ ποταμὸς κελάρυζεν ἄγων ὑψούμενον ὕδωρ, 
<lb rend="displayNum" n="196" />μαρνάμενος Σατύροισι: πολυφλοίσβῳ δὲ κυδοιμῷ
<lb rend="displayNum" n="197" />Βασσαρὶς ἁβροχίτων ἀπεσείσατο κύμβαλα χειρῶν
<lb rend="displayNum" n="198" />καὶ πόδας ἀμφελέλιζεν, ἐρεσσομένοιο δὲ ταρσοῦ
<lb rend="displayNum" n="199" />ξανθὰ πολυρραφέων ἀπεσείσατο δεσμὰ πεδίλων,
<lb rend="displayNum" n="200" />καὶ ῥόος ἠνεμόεις πεφορημένος ἄχρι καρήνου 
<lb rend="displayNum" n="201" />Βάκχης νηχομένης ἑλικώδεας ἔκλυσε χαίτας:
<lb rend="displayNum" n="202" />ἄλλη βριθομένη διεροὺς ἀπεθήκατο πέπλους,
<lb rend="displayNum" n="203" />νεβρίδας οἰδαλέοισιν ἐπιτρέψασα ῥεέθροις,
<lb rend="displayNum" n="204" />καί οἱ ἐπὶ στέρνοισι κορυσσομένου ποταμοῖο
<lb rend="displayNum" n="205" />ὄγκος ἐρευθιόωντι μέλας ἐπεσύρετο μαζῷ: 
<lb rend="displayNum" n="206" />καὶ Σάτυρος παλάμῃσιν ἐρετμώσας χυτόν ὕδωρ
<lb rend="displayNum" n="207" />ἰκμαλέην ἐλέλιζε δι᾽ ὕδατος ὄρθιον οὐρήν:
<lb rend="displayNum" n="208" />γηραλέοις δὲ πόδεσσι μεθυσφαλὲς ἴχνος ἐρέσσων
<lb rend="displayNum" n="209" />ἄστατος ὑδατόεντι Μάρων πεφορημένος ὁλκῷ
<lb rend="displayNum" n="210" />κύμασιν ἀσκὸν ἔλειπε βεβυσμένον ἡδέος οἴνου: 
<lb rend="displayNum" n="211" />πυκνὰ δὲ σειομένη διδυμόζυγι σύνδρομος αὐλῷ
<lb rend="displayNum" n="212" />Πανιὰς ἀκροτάτοιο δι᾽ ὕδατος ἔπλεε σύριγξ,
<lb rend="displayNum" n="213" />κύμασιν αὐτοέλικτος: ἁμιλλητῆρι δὲ παλμῷ
<lb rend="displayNum" n="214" />Σειληνοῦ λασίοιο κατ᾽ αὐχένος ἔρρεε χαίτη.
</p><p><lb rend="displayNum" n="215" />καὶ ποταμὸς κελάδησεν ἀφυσγετὸν οἴδματι σύρων, 
<lb rend="displayNum" n="216" />ξανθὸν ὑπὲρ πεδίοιο χέων μετανάστιον ὕδωρ,
<lb rend="displayNum" n="217" />κικλήσκων Διόνυσον ἐς ὑδατόεσσαν Ἐνυώ:
<lb rend="displayNum" n="218" />καὶ ῥόος ἐγρεκύδοιμος ἔχων ἀντίπνοον αὔρην
<lb rend="displayNum" n="219" />ἀγχινεφὴς ὑψοῦτο, διάβροχον ἠέρα φαίνων,
<lb rend="displayNum" n="220" />οἴδματι παφλάζοντι καταθρῴσκων Διονύσου. 
<pb id="v.2.p.216" />
<lb rend="displayNum" n="221" />οὐχ οὕτω Σιμόεντος Ἀρειμανὲς ἔβρεμεν ὕδωρ,
<lb rend="displayNum" n="222" />οὐχ οὕτω ῥόος ἔσκεν ἐγερσιμόθοιο Καμάνδρου
<lb rend="displayNum" n="223" />χεύματι κυματόεντι κατακλύζων Ἀχιλῆα,
<lb rend="displayNum" n="224" />ὡς τότε Βακχείην στρατιὴν ἐδίωξεν Ὑδάσπης.
<lb rend="displayNum" n="225" />καὶ ποταμῷ Διόνυσος ἀνήρυγε θυιάδα φωνήν: 
</p><p><lb rend="displayNum" n="226" /><q direct="unspecified">τί κλονέεις Διὸς υἷα, Διιπετές; ἢν ἐθελήσω,
<lb rend="displayNum" n="227" />τερσαίνει σέο χεῦμα πατὴρ ἐμός, ὑέτιος Ζεύς.
<lb rend="displayNum" n="228" />ἐκ νεφέων βλάστησας ἐμοῦ Κρονίδαο τοκῆος,
<lb rend="displayNum" n="229" />καὶ νεφεληγερέταο Διὸς βλάστημα διώκεις;
<lb rend="displayNum" n="230" />πατρὸς ἐμοῦ πεφύλαξο βέλος λοχίοιο κεραυνοῦ, 
<lb rend="displayNum" n="231" />μὴ στεροπὴν Βρομίοιο γενέθλιον εἰς σὲ κορύσσῃ:
<lb rend="displayNum" n="232" />ἅζεο, μὴ βαρύγουνος, ὅπως Ἀσωπός, ἀκούσῃς:
<lb rend="displayNum" n="233" />σὴν προχοὴν πρήυνον, ἕως ἔτι μῆνιν ἐρύκω.
<lb rend="displayNum" n="234" />ὑδατόεις πυρόεντι κορύσσεαι: οὐ δύνασαι δὲ
<lb rend="displayNum" n="235" />τλήμεναι αἰθαλόεντος ἔνα σπινθῆρα κεραυνοῦ. 
<lb rend="displayNum" n="236" />εἰ δὲ μέγα φρονέεις χάριν Ἀστερίης σέο νύμφης,
<lb rend="displayNum" n="237" />ἣ λάχεν αἰθερίης Ὑπερίονος αἷμα γενέθλης,
<lb rend="displayNum" n="238" />ἠελίου θρασὺν υἷα, πυρώδεος ἡνιοχῆος,
<lb rend="displayNum" n="239" />οὐρανὸν ἱππεύοντα πατὴρ ἐμὸς ἔφλεγε πυρσῷ,
<lb rend="displayNum" n="240" />καὶ νέκυν ἔστενε παῖδα πυρὸς ταμίης Ὑπερίων, 
<lb rend="displayNum" n="241" />οὐδὲ χάριν Φαέθοντος ἐμῷ πολέμιζε τοκῆι,
<lb rend="displayNum" n="242" />οὐ πυρὶ πῦρ ἀνάειρε, καὶ εἰ πυρὸς ἡγεμονεύει.
<lb rend="displayNum" n="243" />εἰ χάριν ὑμετέρου μεγαλίζεαι Ὠκεανοῖο,
<lb rend="displayNum" n="244" />Ἠριδανὸν σκοπίαζε Διὸς πληγέντα βελέμνῳ,
<lb rend="displayNum" n="245" />ὑμέτερον πυρίκαυτον ἀδελφεόν: αἰνοπαθὴς δὲ 
<lb rend="displayNum" n="246" />σὸς διερὸς προπάτωρ, μιτρούμενος ἄντυγι κόσμου,
<lb rend="displayNum" n="247" />χεύμασι τοσσατίοισι χέων γαιήοχον ὕδωρ,
<lb rend="displayNum" n="248" />υἱὸν ἴδε φλεχθέντα, καὶ οὐ πολέμιζεν Ὀλύμπῳ,
<lb rend="displayNum" n="249" />οὐ προχοαῖς ἐρίδαινε πυριγλώχινι κεραυνῷ.
<pb id="v.2.p.218" />
<lb rend="displayNum" n="250" />ἀλλὰ τεῶν ὑδάτων ἔτι φείδεο, μή σε νοήσω 
<lb rend="displayNum" n="251" />Ἠριδανῷ φλεχθέντι κεκαυμένον ἶσον Ὑδάσπην.</q>
</p><p><lb rend="displayNum" n="252" />ὣς φαμένῳ βαρύδουπος ἐχώσατο μᾶλλον Ὑδάσπης
<lb rend="displayNum" n="253" />κύμασι λαβροτέροισι χέων ὑψίδρομον ὕδωρ.
<lb rend="displayNum" n="254" />καί νύ κεν ἔκρυφε πᾶσαν ἀβακχεύτων στίχα Βάκχων,
<lb rend="displayNum" n="255" />εἰ μὴ Βάκχος ἄμυνεν, ἀπ᾽ ἀγχιπόροιο δὲ λόχμης 
<lb rend="displayNum" n="256" />πυρσοτόκον νάρθηκα λαβὼν ἀντώπιον Ἠοῦς
<lb rend="displayNum" n="257" />ἠελίῳ θέρμηνεν: ἐριφλεγέος δὲ κορύμβου
<lb rend="displayNum" n="258" />αὐτογόνῳ σπινθῆρι λοχεύετο δουράτεον πῦρ:
<lb rend="displayNum" n="259" />καὶ προχοαῖς φλόγα ῥῖψεν: ἀπειλητῆρι δὲ δαλῷ
<lb rend="displayNum" n="260" />καιομένου ποταμοῖο ῥοαῖς ἐπεπάφλασαν ὄχθαι: 
<lb rend="displayNum" n="261" />καὶ πολὺς ἠερόφοιτος ἑλίσσετο καπνὸς ἀλήτης
<lb rend="displayNum" n="262" />λωτοῦ καιομένοιο μαραινομένου τε κυπείρου:
<lb rend="displayNum" n="263" />καὶ θρύα πῦρ ἀμάθυνε: πολυστροφάλιγγι δὲ ῥιπῇ
<lb rend="displayNum" n="264" />καπνοῦ λιγνυόεντος ἕλιξ ἐμέθυσσεν ἀυτμὴ
<lb rend="displayNum" n="265" />ἠερίας ἁψῖδας, ὅλη δ᾽ ἐμελαίνετο λόχμη 
<lb rend="displayNum" n="266" />εὐόδμοις ἀνέμοισιν ἱμασσομένων δονακήων.
</p><p><lb rend="displayNum" n="267" />καὶ σέλας εἰς βυθὸν εἷρπεν: ἐνεκρύπτοντο δὲ πηλῷ
<lb rend="displayNum" n="268" />ἰχθύες αἰθαλόεντες: ὑποβρυχίοιο δὲ πυρσοῦ
<lb rend="displayNum" n="269" />νηχομένῳ σπινθῆρι διάβροχος ἔζεεν ἰλὺς
<lb rend="displayNum" n="270" />ὑγρὸν ἀναπτομένη: βυθίων δ᾽ ἀπὸ καπνὸς ἐναύλων 
<lb rend="displayNum" n="271" />ἔμπυρος ὑδατόεντι διέσσυτο σύνδρομος ἀτμῷ.
<lb rend="displayNum" n="272" />Ὑδριάδων δὲ φάλαγγες ἀνάμπυκες ὠκέι ταρσῷ
<lb rend="displayNum" n="273" />γυμναὶ κυματόεντος ἀπεπλάζοντο μελάθρου:
<lb rend="displayNum" n="274" />καί τις ἀναινομένη φλογερὸν πατρώιον ὕδωρ
<lb rend="displayNum" n="275" />νηιὰς ἀκρήδεμνος ἀήθεα δύσατο Γάγγην: 
<lb rend="displayNum" n="276" />ἄλλη δ᾽ Ἰνδὸν ἔναιεν ἐριβρεμέτην Ἀκεσίνην
<lb rend="displayNum" n="277" />ἀζαλέοις μελέεσσιν: ἀλωομένην δὲ Χοάσπης
<pb id="v.2.p.220" />
<lb rend="displayNum" n="278" />ἄλλην οὐρεσίφοιτον ἀνάμπυκα Νηίδα Νύμφην
<lb rend="displayNum" n="279" />παρθενικὴν ἐδέξατο, Περσίδι γείτων.
</p><p><lb rend="displayNum" n="280" />Ὠκεανὸς δ᾽ ἰάχησεν ἀπειλείων Διονύσῳ, 
<lb rend="displayNum" n="281" />ὑδατόεν μύκημα χέων πολυπίδακι λαιμῷ,
<lb rend="displayNum" n="282" />καὶ ῥόον ἀενάων στομάτων κρουνηδὸν ἰάλλων
<lb rend="displayNum" n="283" />ἠιόνας κόσμοιο κατέκλυσε χεύματι μύθων:
</p><p><lb rend="displayNum" n="284" /><q direct="unspecified">ἥλικος Ὠκεανοῖο παρευνέτι, σύγχρονε κόσμου
<lb rend="displayNum" n="285" />παντρόφε συμμιγέων ὑδάτων, αὐτόσπορε Τηθύς, 
<lb rend="displayNum" n="286" />ἀρχαίη φιλότεκνε, τί ῥέξομεν; αἰθαλόεις γὰρ
<lb rend="displayNum" n="287" />εἰς ἐμὲ καὶ σέο τέκνα κορύσσεται ὑέτιος Ζεύς:
<lb rend="displayNum" n="288" />ἅρπαγα γὰρ νόθον ὄρνιν ἔχει Κρονίωνα φονῆα
<lb rend="displayNum" n="289" />Ἀσωπὸς γενετῆρα, καὶ υἱέα Βάκχον Ὑδάσπης.
<lb rend="displayNum" n="290" />ἀλλὰ Διὸς στεροπῇσιν ἄγων ἀντίξοον ὕδωρ 
<lb rend="displayNum" n="291" />ἠέλιον πυρόεντα ῥόῳ σβεστῆρι καλύψω,
<lb rend="displayNum" n="292" />κρύψω δ᾽ αἰθέρος ἄστρα: καὶ ἀθρήσει με Κρονίων
<lb rend="displayNum" n="293" />χεύματι μορμύροντι κατακλύζοντα Σελήνην:
<lb rend="displayNum" n="294" />Ἀρκτῴην δ᾽ ὑπὸ πέζαν ἐμαῖς προχοῇσι λοέσσω
<lb rend="displayNum" n="295" />ἄξονος ἄκρα κάρηνα καὶ ἄβροχον ὁλκὸν Ἁμάξης: 
<lb rend="displayNum" n="296" />καὶ βυθίης ἀρχαῖον ἐμῆς πλωτῆρα θαλάσσης
<pb id="v.2.p.222" />
<lb rend="displayNum" n="297" />αἰθέριον Δελφῖνα πάλιν πλωτῆρα τελέσσω,
<lb rend="displayNum" n="298" />κρυπτόμενον πελάγεσσι: καὶ ἀστερόφοιτον ἐρύσσω
<lb rend="displayNum" n="299" />νόστιμον οὐρανόθεν μετανάστιον εἰς χθόνα Κελτῶν
<lb rend="displayNum" n="300" />Ἠριδανὸν πυρόεντα, καὶ ὑδατόεντα τελέσσω, 
<lb rend="displayNum" n="301" />αἰθέρα γυμνώσας διεροῦ πυρός: ὑψιπόρους δὲ
<lb rend="displayNum" n="302" />ἰχθύας ἀστερόεντας ἐμοὺς πάλιν εἰς ἅλα σύρω,
<lb rend="displayNum" n="303" />νηχομένους μετ᾽ Ὄλυμπον ἐν ὕδασιν. ἔγρεο, Τηθύς,
<lb rend="displayNum" n="304" />ὕδασιν αἰθέρος ἄστρα καλύψομεν, ὄφρα νοήσω
<lb rend="displayNum" n="305" />ταῦρον, ἀκυμάντοιο πάλαι πλωτῆρα θαλάσσης, 
<lb rend="displayNum" n="306" />κύμασι λαβροτέροις πεφορημένον ὑγρὸν ὁδίτην,
<lb rend="displayNum" n="307" />Εὐρώπης μετὰ λέκτρον: ὀρινέσθω δὲ καὶ αὐτή,
<lb rend="displayNum" n="308" />δερκομένη κερόεσσαν ἐμὴν ταυρώπιδα μορφήν,
<lb rend="displayNum" n="309" />ταυροφυὴς κερόεσσα βοῶν ἐλάτειρα Σελήνη:
<lb rend="displayNum" n="310" />ἵξομαι ὑψικέλευθος ἐς οὐρανόν, ὄφρα νοήσω 
<lb rend="displayNum" n="311" />ἰκμαλέον Κηφῆα καὶ ὑγροχίτωνα Βοώτην,
<lb rend="displayNum" n="312" />ὡς πάρος ἐννοσίγαιος, ὅτε θρασὺς ἀμφὶ Κορίνθου
<lb rend="displayNum" n="313" />ὑγρὸς Ἄρης ἀλάλαζεν ἐς ἀστερόεσσαν Ἐνυώ:
<lb rend="displayNum" n="314" />κρύψω δ᾽ ἔμπυρον Αἶγα, Διὸς τροφόν, ὑγροπόρῳ δὲ
<lb rend="displayNum" n="315" />ἄρμενον Ὑδροχοῆι χαρίζομαι ἄφθονον ὕδωρ. 
<lb rend="displayNum" n="316" />Τηθύς, καὶ σύ, θάλασσα, κορύσσεο: ταυροφυῆ γὰρ
<lb rend="displayNum" n="317" />Ζεὺς νόθον υἷα λόχευσεν, ῾̣̣̓να ξύμπαντας ὀλέσσῃ
<lb rend="displayNum" n="318" />καὶ ποταμοὺς καί φῶτας ἀμεμφέας: ἀμφότερον δὲ
<lb rend="displayNum" n="319" />Ἰνδοὺς θύρσος ἔπεφνε καὶ ἔφλεγε πυρσὸς Ὑδάσπην.</q>
</p><p><lb rend="displayNum" n="320" />ἔννεπε παφλάζων βαθυκύμονος οἴδματι φωνῆς. 
</p></div1></body></text></TEI.2>