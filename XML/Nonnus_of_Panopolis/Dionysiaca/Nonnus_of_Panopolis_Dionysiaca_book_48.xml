<?xml version="1.0" encoding="utf-8"?>
<TEI.2><text><body><div1 type="book" n="48" org="uniform" sample="complete">
<head><lb rend="displayNum" n="1" />Δίζεο τεσσαρακοστὸν ἐς ὄγδοον αἷμα Γιγάντων,
<lb rend="displayNum" n="2" />Παλλήνην δὲ δόκευε καὶ ὑπναλέης τόκον Αὔρης.</head>
<p><lb rend="displayNum" n="1" />αὐτὰρ ὁ πορδαλίων ἐποχημένος ἄντυγι δίφρου
<lb rend="displayNum" n="2" />Θρηικίῃ περίφοιτος ἐκώμασε Βάκχος ἀρούρῃ,
<lb rend="displayNum" n="3" />ἵππιον ἀρχεγόνοιο Φορωνέος οὖδας ἐάσας.
<lb rend="displayNum" n="4" />οὐδὲ χόλον πρήυνε παλίγκοτον Ἰναχὶς Ἥρη
<lb rend="displayNum" n="5" />Ἄργεος οἰστρηθέντος, Ἀχαιιάδων δὲ γυναικῶν 
<lb rend="displayNum" n="6" />λύσσης μνῆστιν ἔχουσα πάλιν θωρήσσετο Βάκχῳ.
<lb rend="displayNum" n="7" />καὶ δολίας ἀνέφαινε λιτὰς παμμήτορι Γαίῃ,
<lb rend="displayNum" n="8" />ἔργα Διὸς βοόωσα καὶ ἠνορέην Διονύσου
<lb rend="displayNum" n="9" />γηγενέων ὀλέσαντος ἀμετρήτων νέφος Ἰνδῶν:
<lb rend="displayNum" n="10" />καὶ Σεμέλης ὅτε παῖδα φερέσβιος ἔκλυε μήτηρ 
<lb rend="displayNum" n="11" />Ἰνδῴην ταχύποτμον ἀιστώσαντα γενέθλην,
<lb rend="displayNum" n="12" />μνησαμένη τεκέων πλέον ἔστενεν ἀμφὶ δὲ Βάκχῳ
<lb rend="displayNum" n="13" />αὐτογόνων θώρηξεν ὀρίδρομα φύλα Γιγάντων,
<lb rend="displayNum" n="14" />ὑψιλόφους ἕο παῖδας ἀνοιστρήσασα κυδοιμῷ:
</p><p><lb rend="displayNum" n="15" /><q direct="unspecified"> Παῖδες ἐμοί, μάρνασθε κορυμβοφόρῳ Διονύσῳ 
<lb rend="displayNum" n="16" />ἠλιβάτοις σκοπέλοισιν, ἐμῆς δ᾽ ὀλετῆρα γενέθλης
<lb rend="displayNum" n="17" />Ἰνδοφόνον Διὸς υἷα κιχήσατε: μηδὲ νοήσω
<lb rend="displayNum" n="18" />σὺν Διὶ κοιρανέοντα νόθον σκηπτοῦχον Ὀλύμπου.
<pb id="v.3.p.426" />
<lb rend="displayNum" n="19" />δήσατε, δήσατε Βάκχον, ὅπως θαλαμηπόλος εἴη,
<lb rend="displayNum" n="20" />ὁππότε Πορφυρίωνι χαρίζομαι εἰς γάμον Ἥβην 
<lb rend="displayNum" n="21" />καὶ Χθονίῳ Κυθέρειαν, ὅτε γλαυκῶπιν ἀείσω
<lb rend="displayNum" n="22" />εὐνέτιν Ἐγκελάδοιο καὶ Ἄρτεμιν Ἀλκυονῆος:
<lb rend="displayNum" n="23" />ἄξατέ μοι Διόνυσον, ἵνα Κρονίωνα χαλέψω
<lb rend="displayNum" n="24" />δουλοσύνην ὁρόωντα δορικτήτοιο Λυαίου:
<lb rend="displayNum" n="25" />ἠέ μιν οὐτάζοντες ἀλοιητῆρι σιδήρῳ 
<lb rend="displayNum" n="26" />κτείνατέ μοι Ζαγρῆι πανείκελον, ὄφρά τις εἴπῃ
<lb rend="displayNum" n="27" />ἢ θεὸς ἢ μερόπων τις, ὅτι Κρονίδαο γενέθλῃ
<lb rend="displayNum" n="28" />γαῖα χολωομένη διδύμους θώρηξε φονῆας,
<lb rend="displayNum" n="29" />πρεσβυτέρους Τιτῆνας ἐπὶ προτέρῳ Διονύσῳ,
<lb rend="displayNum" n="30" />ὁπλοτέρους δὲ Γίγαντας ἐπ᾽ ὀψιγόνῳ Διονύσῳ.</q> 
</p><p><lb rend="displayNum" n="31" />ὣς φαμένη στίχα πᾶσαν ἀνεπτοίησε Γιγάντων.
<lb rend="displayNum" n="32" />γηγενέων δὲ φάλαγγες ἐπεστρατόωντο κυδοιμῷ.
<lb rend="displayNum" n="33" />ὃς μὲν ἔχων Νυσαῖον ἐδέθλιον, ὃς δὲ σιδήρῳ
<lb rend="displayNum" n="34" />ὑψινεφῆ κενεῶνα χαραδρήεντα κολάψας,
<lb rend="displayNum" n="35" />αἰχμάζων σκοπέλοισιν ἐθωρήχθη Διονύσῳ: 
<lb rend="displayNum" n="36" />ὃς δὲ λόφον πετραῖον ἁλικρήπιδος ἀρούρης,
<lb rend="displayNum" n="37" />ἄλλος ἁλιζώνοιο διαρρήξας ῥάχιν ἰσθμοῦ
<lb rend="displayNum" n="38" />εἰς ἐνοπὴν ἔσπευδεν. ἀμετρήτοισι δ᾽ ἀγοστοῖς
<lb rend="displayNum" n="39" />Πήλιον ὑψικάρηνον ἀνηκόντιζε Πελωρεὺς
<lb rend="displayNum" n="40" />γυμνώσας Φιλύρης γλαφυρὸν δόμον: ἁρπαμένου δὲ 
<lb rend="displayNum" n="41" />ἀσκεπέος σκοπέλοιο γέρων ἐλελίζετο Χείρων,
<lb rend="displayNum" n="42" />ἀνδροφυὴς ἀτέλεστος ὁμήλικι σύμπλοκος ἵππῳ.
<lb rend="displayNum" n="43" />ἡμερίδων δὲ κόρυμβον ἔχων ὀλετῆρα Γιγάντων
<lb rend="displayNum" n="44" />Βάκχος ἀερσιλόφοιο κατέτρεχεν Ἀλκυονῆος,
<lb rend="displayNum" n="45" />οὐ δόρυ θοῦρον ἔχων, οὐ φοίνιον ἆορ ἀείρων, 
<lb rend="displayNum" n="46" />ἀλλὰ πολυσπερέας παλάμας ἐδάιξε Γιγάντων,
<lb rend="displayNum" n="47" />αἰχμάζων ἑλίκεσσι: φιλακρήτῳ δὲ πετήλῳ
<lb rend="displayNum" n="48" />φρικτὰ πεδοτρεφέων ἐδαΐζετο φῦλα δρακόντων:
<pb id="v.3.p.428" />
<lb rend="displayNum" n="49" />τυπτομένων δὲ Γίγαντος ἐχιδνοκόμων κεφαλάων
<lb rend="displayNum" n="50" />αὐχένες ἀμηθέντες ἐπωρχήσαντο κονίῃ. 
<lb rend="displayNum" n="51" />κτείνετο δ᾽ ἄσπετα φῦλα: δαϊζομένων δὲ Γιγάντων
<lb rend="displayNum" n="52" />αἵματος ἀενάου ποταμοὶ ῥέον, ἀρτιχύτοις δὲ
<lb rend="displayNum" n="53" />πορφυρέοις ῥοθίοισιν ἐφοινίσσοντο χαράδραι.
<lb rend="displayNum" n="54" />γηγενέων δὲ φάλαγγες ἐβακχεύοντο δρακόντων
<lb rend="displayNum" n="55" />βόστρυχα δειμαίνοντες ἐχιδνοκόμου Διονύσου. 
</p><p><lb rend="displayNum" n="56" />καὶ πυρὶ μάρνατο Βάκχος, ἐς ἠέρα δαλὸν ἰάλλων
<lb rend="displayNum" n="57" />ἀντιβίων ὀλετῆρα: δι᾽ ὑψιπόρου δὲ κελεύθου
<lb rend="displayNum" n="58" />Βακχιὰς αὐτοέλικτος ἐπέτρεχεν ἁλλομένη φλόξ,
<lb rend="displayNum" n="59" />γυιοβόρῳ σπινθῆρι καταΐσσουσα Γιγάντων:
<lb rend="displayNum" n="60" />καί τις ἀπειλητῆρι φέρων σέλας ἀνθερεῶνι 
<lb rend="displayNum" n="61" />ἡμιδαὴς σύριζε δράκων πυριθαλπέι λαιμῷ,
<lb rend="displayNum" n="62" />καπνὸν ἀποπτύων, οὐ λοίγιον ἰὸν ἰάλλων.
</p><p><lb rend="displayNum" n="63" />καὶ κλόνος ἄσπετος ἦεν: ἐπ᾽ ἀντιβίων δὲ καρήνων
<lb rend="displayNum" n="64" />Βάκχος ἀνῃώρητο μαχήμονα δαλὸν ἀείρων,
<lb rend="displayNum" n="65" />καὶ χθονίῳ πρηστῆρι δέμας θέρμαινε Γιγάντων 
<lb rend="displayNum" n="66" />ἀντίτυπον μίμημα Διοβλήτοιο κεραυνοῦ:
<lb rend="displayNum" n="67" />καὶ δαΐδες σελάγιζον: ἐπ᾽ Ἐγκελάδου δὲ καρήνῳ
<lb rend="displayNum" n="68" />ἠέρα θερμαίνων ἐλελίζετο πυρσὸς ἀλήτης:
<lb rend="displayNum" n="69" />ἀλλά μιν οὐκ ἐδάμασσε, καὶ οὐ χθονίου πυρὸς ἀτμῷ
<lb rend="displayNum" n="70" />Ἐγκέλαδος γόνυ κάμψεν, ἐπεὶ πεφύλακτο κεραυνῷ. 
<lb rend="displayNum" n="71" />Ἀλκυονεὺς δ᾽ ἀπέλεθρος ἐπεσκίρτησε Λυαίῳ
<lb rend="displayNum" n="72" />Θρηικίοις σκοπέλοις κεκορυθμένος: ἀμφὶ δὲ Βάκχῳ
<lb rend="displayNum" n="73" />ὑψινεφῆ κούφιζε ῥάχιν δυσχείμονος Αἵμου
<lb rend="displayNum" n="74" />εἰς σκοπὸν ἀχρήιστον, ἀνουτήτου Διονύσου:
<lb rend="displayNum" n="75" />καὶ σκοπιὴν ἔρριψεν: ἐφαπτόμεναι δὲ Λυαίου 
<lb rend="displayNum" n="76" />νεβρίδος ἀρρήκτοιο διεσχίζοντο κολῶναι:
<lb rend="displayNum" n="77" />Ἠμαθίης δὲ κάρηνα νέος γύμνωσε Τυφωεὺς
<lb rend="displayNum" n="78" />ὑψιφανής, προτέρῳ πανομοίιος, ὅς ποτε πολλοὺς
<lb rend="displayNum" n="79" />ῥωγαλέους κενεῶνας ἐκούφισε μητρὸς ἀρούρης,
<pb id="v.3.p.430" />
<lb rend="displayNum" n="80" />πετραίοις βελέεσσι καταιχμάζων Διονύσου. 
<lb rend="displayNum" n="81" />καί τινος ἀσπαίροντος ἐπὶ χθονὸς ἆορ ἐρύσσας
<lb rend="displayNum" n="82" />Βάκχος ἄναξ κεκόρυστο Γιγαντείοισι καρήνοις,
<lb rend="displayNum" n="83" />ἰοβόλων πλοκάμων ὀφιώδεα λήια κείρων:
<lb rend="displayNum" n="84" />καὶ στρατὸν αὐτοτέλεστον ἀτευχέι χειρὶ δαΐζων
<lb rend="displayNum" n="85" />μάρνατο λυσσήεις, χλοερῶν ἐπιβήτορα δένδρων 
<lb rend="displayNum" n="86" />κισσὸν ἔχων τανύφυλλον, ἀκοντιστῆρα Γιγάντων.
</p><p><lb rend="displayNum" n="87" />καὶ νύ κε πάντας ἔπεφνεν ἑῷ ῥηξήνορι θύρσῳ,
<lb rend="displayNum" n="88" />ἀλλὰ παλινδίνητος ἑκὼν ἀνεχάζετο χάρμης,
<lb rend="displayNum" n="89" />δυσμενέας ζώοντας ἑῷ γενετῆρι φυλάσσων.
</p><p><lb rend="displayNum" n="90" />καί νύ κεν εἰς Φρυγίην ταχὺς ἔδραμεν ὠκέι ταρσῷ, 
<lb rend="displayNum" n="91" />ἀλλά μιν ἄλλος ἄεθλος ἐρήτυεν, ὄφρα θανόντων
<lb rend="displayNum" n="92" />τοσσατίων ἕνα φῶτα κατακτείνειε φονῆα
<lb rend="displayNum" n="93" />Παλλήνης γενέτην θανατηφόρον, ὅς ποτε κούρης
<lb rend="displayNum" n="94" />οἶστρον ἔχων ἀθέμιστον ἁμαρτιγάμων ὑμεναίων
<lb rend="displayNum" n="95" />συζυγίην ἀνέκοπτεν, ἀμετρήτους δὲ δαΐζων 
<lb rend="displayNum" n="96" />μελλογάμους μνηστῆρας ἀπέθρισεν, ὧν ὑπὸ λύθρῳ
<lb rend="displayNum" n="97" />κτεινομένων καναχηδὸν ἐφοινίσσοντο παλαῖστραι,
<lb rend="displayNum" n="98" />εἰσόκε Βάκχος ἵκανε Δίκης πρόμος: ἀγχιγάμου δὲ
<lb rend="displayNum" n="99" />Παλλήνης δυσέρωτι παριστάμενος γενετῆρι
<lb rend="displayNum" n="100" />ῥιγεδανῆς ὑμέναιον ἀτάσθαλον ᾔτεε κούρης, 
<lb rend="displayNum" n="101" />ποικίλα δ᾽ ὤρεγε δῶρα: καὶ αἰτίζοντι Λυαίῳ
<lb rend="displayNum" n="102" />φρικτὸς ἀνὴρ κήρυξε παλαισμοσύνην ὑμεναίων:
<lb rend="displayNum" n="103" />καί μιν ἄγων ἐπέβησε κακοξείνοιο παλαίστρης,
<lb rend="displayNum" n="104" />ὁππόθι τολμήεσσα δορυσσόος ἵστατο κούρη
<lb rend="displayNum" n="105" />νυμφιδίην ὤμοισιν ἐλαφρίζουσα βοείην. 
</p><p><lb rend="displayNum" n="106" />καὶ τότε Κύπρις ἔην ἐναγώνιος: ἦν δ᾽ ἐνὶ μέσσῳ
<lb rend="displayNum" n="107" />γυμνὸς Ἔρως καὶ στέμμα γαμήλιον ὤρεγε Βάκχῳ,
<pb id="v.3.p.432" />
<lb rend="displayNum" n="108" />ἦν δὲ παλαισμοσύνη νυμφοστόλος: ἀργυφέῳ δὲ
<lb rend="displayNum" n="109" />ἁβρὸν ἀνεχλαίνωσεν ἑὸν δέμας εἵματι Πειθὼ
<lb rend="displayNum" n="110" />νίκην μελλογάμοιο προθεσπίζουσα Λυαίου. 
<lb rend="displayNum" n="111" />καὶ βριαρῶν μελέων ἀπεδύσατο φάρεα κούρη,
<lb rend="displayNum" n="112" />καὶ δόρυ θοῦρον ἔθηκε γαμήλιον, ἁβροτέρη δὲ
<lb rend="displayNum" n="113" />Σιθονὶς ἀκρήδεμνος ἀσάμβαλος ἵστατο κούρη,
<lb rend="displayNum" n="114" />θηλυφανής, ἀσίδηρος, ἐρευθιόωντι δὲ δεσμῷ
<lb rend="displayNum" n="115" />ἀκλινέων τροχόεσσαν ἴτυν μιτρώσατο μαζῶν: 
<lb rend="displayNum" n="116" />καὶ δέμας ἀσκεπὲς ἦεν, ἀμετρήτων δὲ κομάων
<lb rend="displayNum" n="117" />ἀπλεκέες πλοκαμῖδες ἐπέρρεον αὐχένι κούρης,
<lb rend="displayNum" n="118" />καὶ κνήμας ἀνέφαινε καὶ ἀσκεπέων πτύχα μηρῶν
<lb rend="displayNum" n="119" />γυμνῆς φαινομένης ἐπιγουνίδος: ἀμφὶ δὲ μηροῖς
<lb rend="displayNum" n="120" />ἥρμοσε λευκὸν ὕφασμα, γυναικείης σκέπας αἰδοῦς: 
<lb rend="displayNum" n="121" />καὶ χρόα πιαλέῳ πεπαλαγμένον εἶχεν ἐλαίῳ
<lb rend="displayNum" n="122" />καὶ παλάμας πολὺ μᾶλλον, ὅπως ἀλύτων ἀπὸ χειρῶν
<lb rend="displayNum" n="123" />ὑγρὸν ὀλισθήσειε πιεζομένη χρόα κούρη.
</p><p><lb rend="displayNum" n="124" />καὶ βλοσυροῖς στομάτεσσιν ἀπειλήσασα Λυαίῳ
<lb rend="displayNum" n="125" />νυμφοκόμῳ μνηστῆρι παρίστατο, διχθάδιον δὲ 
<lb rend="displayNum" n="126" />αὐχένι δεσμὸν ἔβαλλεν ὁμόζυγι πήχεος ὁλκῷ:
<lb rend="displayNum" n="127" />ἀλλὰ παλινδίνητον ἑὴν ἀνελύσατο δειρὴν
<lb rend="displayNum" n="128" />Βάκχος ἀπορρίψας ἁπαλόχροα δάκτυλα κούρης,
<lb rend="displayNum" n="129" />δεσμοῖς θηλυτέροισι περίπλοκον αὐχένα σείων:
<lb rend="displayNum" n="130" />καὶ διδύμας στεφανηδὸν ἐπ᾽ ἰξύι χεῖρας ἑλίξας 
<lb rend="displayNum" n="131" />Παλλήνην ἐτίναξε ποδῶν ἑτεραλκέι παλμῷ:
<lb rend="displayNum" n="132" />καὶ ῥοδέης παλάμης ἐδράξατο, Κυπριδίην δὲ
<lb rend="displayNum" n="133" />εἶχε παραιφασίην χιονώδεα χεῖρα πιέζων:
<lb rend="displayNum" n="134" />οὐδὲ τόσον μενέαινεν ἐπὶ χθονὶ παῖδα κυλίνδειν,
<lb rend="displayNum" n="135" />ὅσσον ἐπιψαύειν ἁπαλοῦ χροός, ἡδέι μόχθῳ 
<lb rend="displayNum" n="136" />τερπόμενος: καὶ ἔκαμνε δολοπλόκον ἄσθμα τιταίνων
<lb rend="displayNum" n="137" />ὡς βροτός, ἀμβολίῃ δὲ θελήμονι κάλλιπε νίκην.
<lb rend="displayNum" n="138" />Παλλήνη δ᾽ ἐρόεσσα πάλης τεχνήμονι παλμῷ
<lb rend="displayNum" n="139" />θηλυτέραις παλάμῃσι δέμας κούφιζε Λυαίου:
<pb id="v.3.p.434" />
<lb rend="displayNum" n="140" />οὐδέ μιν ἠέρταζε, τόσον βάρος, ἀλλὰ καμοῦσα 
<lb rend="displayNum" n="141" />ἄρσενα γυῖα λέλοιπεν ἀκινήτου Διονύσου.
<lb rend="displayNum" n="142" />καὶ θεὸς ἀντιτύπῳ περιδέσμιον ἅμματι χειρῶν
<lb rend="displayNum" n="143" />παρθενικὴν ἐρόεσσαν ἑλών, ἅτε θύρσον ἀείρων,
<lb rend="displayNum" n="144" />δόχμιον ἀμφιέλικτον ἐκούφισεν ὑψόθεν ὤμου:
<lb rend="displayNum" n="145" />χειρὶ δὲ φειδομένῃ βριαρὴν ἀπεσείσατο κούρην, 
<lb rend="displayNum" n="146" />Παλλήνην δ᾽ ἀτίνακτον ὅλην ἐτανύσσατο γαίῃ:
<lb rend="displayNum" n="147" />καὶ δολίοις βλεφάροισιν ἑὴν ἐλέλιζεν ὀπωπήν,
<lb rend="displayNum" n="148" />κούρης ἁβροκόμου κεκονιμένα γυῖα δοκεύων
<lb rend="displayNum" n="149" />καὶ πλοκάμους ῥυπόωντας ἀκηδέστοιο καρήνου.
<lb rend="displayNum" n="150" />ἀλλὰ παλινδίνητος ἀναΐξασα κονίης 
<lb rend="displayNum" n="151" />ὄρθιος ἐστήριξε τὸ δεύτερον ἴχνια κούρη:
<lb rend="displayNum" n="152" />καὶ τροχαλῇ Διόνυσος ἀφειδέι γούνατος ὁρμῇ
<lb rend="displayNum" n="153" />γαστέρα Παλλήνης κρατέων ἑτεραλκέι παλμῷ
<lb rend="displayNum" n="154" />παρθενικὴν μενέαινεν ὑπὲρ δαπέδοιο κυλίνδειν,
<lb rend="displayNum" n="155" />καὶ παλάμας μετέθηκεν ἐπὶ πλευροῖσιν ἑλίξας 
<lb rend="displayNum" n="156" />αὐχένα κυρτώσας ἐπικάρσιον, ἀμφὶ δὲ νώτῳ
<lb rend="displayNum" n="157" />μεσσατίῳ κύκλωσεν ὀπίστερα δάκτυλα κάμψας,
<lb rend="displayNum" n="158" />ἢ σφυρὸν ἢ κνήμην δεδοκημένος ἢ γόνυ μάρψειν.
<lb rend="displayNum" n="159" />καὶ θεὸς αὐτοκύλιστος ἑκούσιος ἤριπε γαίῃ
<lb rend="displayNum" n="160" />οὐτιδανῇ παλάμῃ νικώμενος: ἱμερόεν δὲ 
<lb rend="displayNum" n="161" />φάρμακον ἔσχεν ἔρωτος, ἐνὶ γλυκερῇ δὲ κονίῃ
<lb rend="displayNum" n="162" />κουφίζων ἐρόεις ἐπὶ νηδύι φόρτον Ἐρώτων
<lb rend="displayNum" n="163" />ὕπτιος αὐτὸς ἔμιμνε, καὶ οὐκ ἀπεσείσατο κούρην.
<lb rend="displayNum" n="164" />ἀλλά μιν ἐσφήκωσε πόθου φρενοθελγέι δεσμῷ.
<lb rend="displayNum" n="165" />ἡ δὲ ταχυστροφάλιγγι ποδῶν νωμήτορι παλμῷ 
<lb rend="displayNum" n="166" />ἴχνιον ᾐώρησεν, ἐρωμανέος δὲ Λυαίου
<lb rend="displayNum" n="167" />ἄρσενα λύσατο χεῖρα: θεὸς δ᾽ ὑπ᾽ ὀλίζονι ῥιπῇ
<lb rend="displayNum" n="168" />γυῖα μεταστρέψας ῥοδέην ἐτανύσσατο κούρην
<lb rend="displayNum" n="169" />ἐν δαπέδῳ στορέσας: καὶ ἐπὶ χθονὶ κέκλιτο κούρη
<lb rend="displayNum" n="170" />χεῖρας ἐφαπλώσασα: τιταινομένης δ᾽ ἐπὶ πέζῃ 
<lb rend="displayNum" n="171" />εὐπαλάμῳ σφήκωσεν ὁμόζυγον αὐχένα δεσμῷ.
<pb id="v.3.p.436" />
</p><p><lb rend="displayNum" n="172" />Ὠκυτέροις δὲ πόδεσσι πατὴρ κατὰ μέσσον ὀρούσας
<lb rend="displayNum" n="173" />ἀθλεύειν ἐθέλουσαν ἑὴν ἀνεσείρασε κούρην,
<lb rend="displayNum" n="174" />καὶ γαμίην ἀνέκοψεν ἀεθλοσύνην ὑμεναίων
<lb rend="displayNum" n="175" />νίκην ἱμερόεσσαν ἐπιτρέψας Διονύσῳ, 
<lb rend="displayNum" n="176" />μή μιν ἀποκτείνειεν ἔχων ἀστεμφέι δεσμῷ.
<lb rend="displayNum" n="177" />καὶ Διὸς αἰνήσαντος ἀεθλοφόρον μετὰ νίκην
<lb rend="displayNum" n="178" />γνωτὸν Ἔρως ἔστεψε γάμων πομπῆι κορύμβῳ
<lb rend="displayNum" n="179" />ἱμερτὴν τελέσαντα παλαισμοσύνην ὑμεναίων.
<lb rend="displayNum" n="180" />καὶ πέλε τοῖος ἄεθλος ὁμοίιος, ὡς ὅτε κούρην 
<lb rend="displayNum" n="181" />χρυσοφαῆ προπάροιθε γαμήλια δῶρα κυλίνδων
<lb rend="displayNum" n="182" />Ἱππομένης νίκησεν ἐπειγομένην Ἀταλάντην.
</p><p><lb rend="displayNum" n="183" />ἀλλ᾽ ὅτε νυμφοκόμοιο πάλης ἐτέλεσσεν ἀγῶνα
<lb rend="displayNum" n="184" />Βάκχος, ἔτι στάζων γαμίους ἱδρῶτας ἀέθλων
<lb rend="displayNum" n="185" />Σιθόνα μὲν πρήνιξε τετυμμένον ὀξέι θύρσῳ, 
<lb rend="displayNum" n="186" />μνηστήρων ὀλετῆρα, κυλινδομένου δὲ κονίῃ
<lb rend="displayNum" n="187" />κούρῃ θύρσον ἔδωκε μιαιφόνον ἕδνον Ἐρώτων.
<pb id="v.3.p.438" />
<lb rend="displayNum" n="188" />καὶ γάμος ἦν πολύυμνος: ἀσιγήτῳ δ᾽ ἐνὶ παστῷ
<lb rend="displayNum" n="189" />Σειληνοὶ κελάδησαν, ἐπωρχήσαντο δὲ Βάκχαι,
<lb rend="displayNum" n="190" />καὶ Σάτυροι μεθύοντες ἀνέπλεκον ὕμνον Ἐρώτων 
<lb rend="displayNum" n="191" />συζυγίην μέλποντες ἀεθλοφόρων ὑμεναίων.
<lb rend="displayNum" n="192" />Νηρεΐδων δὲ φάλαγγες ὑπὸ σφυρὰ γείτονος ἰσθμοῦ
<lb rend="displayNum" n="193" />νυμφιδίῃ Διόνυσον ἐμιτρώσαντο χορείῃ,
<lb rend="displayNum" n="194" />καὶ μέλος ἐφθέγξαντο, παρὰ Θρήικι δὲ πόντῳ
<lb rend="displayNum" n="195" />ξεινοδόκος Βρομίοιο γέρων ὠρχήσατο Νηρεύς, 
<lb rend="displayNum" n="196" />καὶ γαμίῃ Γαλάτεια περισκαίρουσα θαλάσσῃ
<lb rend="displayNum" n="197" />Παλλήνην ἐλίγαινε συναπτομένην Διονύσῳ,
<lb rend="displayNum" n="198" />καὶ Θέτις ἐσκίρτησε, καὶ εἰ πέλε νῆις Ἐρώτων,
<lb rend="displayNum" n="199" />καὶ γαμίην ἔστεψεν ἁλιζώνου ῥάχιν ἰσθμοῦ
<lb rend="displayNum" n="200" />Παλλήνης ὑμέναιον ἀνευάζων Μελικέρτης: 
<lb rend="displayNum" n="201" />καί τις Ἁμαδρυάδων φλογερῇ παρὰ γείτονι Λήμνῳ
<lb rend="displayNum" n="202" />νυμφιδίην Θρήισσαν Ἀθωιὰς ἥψατο πεύκην.
<lb rend="displayNum" n="203" />καὶ φιλίοις ὀάροισι παρηγορέων ἕο νύμφην
<lb rend="displayNum" n="204" />μυρομένην γενετῆρα φιλεύιος εἶπεν ἀκοίτης:
</p><p><lb rend="displayNum" n="205" /><q direct="unspecified"> Παρθένε, μὴ στενάχιζε τεὸν δυσέρωτα τοκῆα: 
<lb rend="displayNum" n="206" />παρθένε, μὴ στενάχιζε τεῆς μνηστῆρα κορείης:
<lb rend="displayNum" n="207" />τίς γενέτης ἔσπειρε καὶ εἰς γάμον ἤγαγε κούρην;
<lb rend="displayNum" n="208" />σὸν κενεὸν λίπε πένθος, ὅτι κταμένοιο τοκῆος,
<lb rend="displayNum" n="209" />Σιθόνος ὑμετέροιο, Δίκη γελόωσα χορεύει,
<lb rend="displayNum" n="210" />χερσὶ δὲ παρθενίῃσι γαμήλιον ἁψαμένη πῦρ, 
<lb rend="displayNum" n="211" />ἡ γάμον ἀγνώσσουσα, τεὸν γάμον εἰσέτι μέλπει,
<lb rend="displayNum" n="212" />Οἰνόμαον πάλιν ἄλλον ὀπιπεύουσα θανόντα:
<lb rend="displayNum" n="213" />Οἰνόμαος μὲν ὄλωλε, καταφθιμένου δὲ τοκῆος
<lb rend="displayNum" n="214" />τέρπεται Ἱπποδάμεια δὺν ἀρτιγάμῳ παρακοίτῃ.
<lb rend="displayNum" n="215" />καὶ σὺ τεοῦ γενέταο πόθους ῥίψασα θυέλλαις 
<lb rend="displayNum" n="216" />τέρπεο βοτρυόεντι συναπτομένη παρακοίτῃ,
<pb id="v.3.p.440" />
<lb rend="displayNum" n="217" />μῶμον ἀλευομένη πατρώιον: οὕ σε διδάξω
<lb rend="displayNum" n="218" />Σιθόνος ἐχθρὸν ἔρωτα καὶ ἀμβολίην ὑμεναίων,
<lb rend="displayNum" n="219" />ὃς φονίῃ παλάμῃ γαμβροκτόνον ἔγχος ἀείρων
<lb rend="displayNum" n="220" />γηραλέην σε τέλεσσεν, ἀπειρήτην Ἀφροδίτης, 
<lb rend="displayNum" n="221" />συζυγίην δ᾽ ἐκέδασσεν ἀνυμφεύτων σέο λέκτρων.
<lb rend="displayNum" n="222" />μνηστήρων σκοπίαζε σεσηπότα λείψανα νεκρῶν,
<lb rend="displayNum" n="223" />οὓς Παφίη κόσμησε καὶ ἔκτανε θοῦρις Ἐρινύς:
<lb rend="displayNum" n="224" />ἠνίδε κεῖνα κάρηνα θαλύσια σεῖο μελάθρων,
<lb rend="displayNum" n="225" />λύθρον ἔτι στάζοντα κακοξείνων ὑμεναίων. 
<lb rend="displayNum" n="226" />Σιθόνος οὐ μεθέπεις χθόνιον γένος: οὐράνιος δὲ
<lb rend="displayNum" n="227" />πείθομαι ὥς σε λόχευσε τεὸς Θρηίκιος Ἄρης,
<lb rend="displayNum" n="228" />πείθομαι, ὡς Κυθέρεια τεὴν ὤδινε γενέθλην:
<lb rend="displayNum" n="229" />καὶ σὺ τεῶν διδύμων ἀπεμάξαο θεσμὰ τοκήων,
<lb rend="displayNum" n="230" />Ἄρεος ἦθος ἔχουσα καὶ ἀγλαΐνη Ἀφροδίτης: 
<lb rend="displayNum" n="231" />πείθομαι, ὥς σε φύτευσεν ἅναξ ἐναγώνιος Ἑρμῆς
<lb rend="displayNum" n="232" />ἁβρὰ τελεσσιγάμοιο μολὼν ἐπὶ δέμνια Πειθοῦς,
<lb rend="displayNum" n="233" />καί σε παλαισμοσύνην ἐδιδάξατο πομπὸν Ἐρώτων.</q>
</p><p><lb rend="displayNum" n="234" />εἶπε παρηγορέων ἀχέων παιήονι μύθῳ,
<lb rend="displayNum" n="235" />μυρομένης δ᾽ εὔνησεν ἐπήρατα δάκρυα κούρης. 
<lb rend="displayNum" n="236" />καὶ γαμίης δήθυνεν ἐπὶ χρόνον ἐγγύθι νύμφης
<lb rend="displayNum" n="237" />τερπόμενος φιλότητι νεοζυγέων ὑμεναίων.
</p><p><lb rend="displayNum" n="238" />Παλλήνης δὲ μέλαθρα λιπὼν καὶ Θρῇκα Βορῆα
<lb rend="displayNum" n="239" />Ῥείης εἰς δόμον ἦλθεν, ὅπῃ Φρυγίῃ παρὰ πέζῃ
<lb rend="displayNum" n="240" />δαίμονος εὐώδινος ἕσαν Κυβεληίδες αὐλαί. 
<lb rend="displayNum" n="241" />ἐνθάδε θηρεύουσα παρὰ σφυρὰ Δίνδυμα πέτρης
<lb rend="displayNum" n="242" />Ῥυνδακὶς οὐρεσίφοιτος ἀέξετο παρθένος Αὔρη,
<lb rend="displayNum" n="243" />εἰσέτι νῆις Ἔρωτος, ὁμόδρομος ἰοχεαίρης,
<lb rend="displayNum" n="244" />ἀπτολέμων φεύγουσα νοήματα παρθενικάων,
<lb rend="displayNum" n="245" />Ἄρτεμις ὁπλοτέρη Ληλαντιάς, ἥν ποτε Τιτὴν 
<lb rend="displayNum" n="246" />νυμφεύσας Περίβοιαν ἀπόσπορον Ὠκεανοῖο
<pb id="v.3.p.442" />
<lb rend="displayNum" n="247" />πρεσβυγενὴς Λήλαντος ἀελλόπον ἤροσε κούρην,
<lb rend="displayNum" n="248" />κούρην ἀντιάνειραν, ἀπειρήτην Ἀφροδίτης.
<lb rend="displayNum" n="249" />ἡ μὲν ἀνεβλάστησεν ὑπέρτερος ἥλικος ἥβης,
<lb rend="displayNum" n="250" />ἱμερτὴ ῥοδόπηχυς, ἀεὶ χαίρουσα κολώναις: 
<lb rend="displayNum" n="251" />πολλάκι δ᾽ ἀγρώσσουσα κατέτρεχε λυσσάδος ἄρκτου,
<lb rend="displayNum" n="252" />καὶ δόρυ θοῦρον ἔπεμπε καταιχμάζουσα λεαίνης,
<lb rend="displayNum" n="253" />οὐ κεμάδας κτείνουσα καὶ οὐ βάλλουσα λαγωούς:
<lb rend="displayNum" n="254" />ἀλλὰ δαφοινήεσσαν ἐλαφρίζουσα φαρέτρην
<lb rend="displayNum" n="255" />ὠμοβόρων τόξευεν ὀρίδρομα φῦλα λεόντων 
<lb rend="displayNum" n="256" />θηροφόνοις βελέεσσιν: ἐπωνυμίῃ δὲ καὶ ἔργῳ
<lb rend="displayNum" n="257" />ὀξύτατον δρόμον εἶχεν ὀρειάσι σύνδρομος αὔραις.
</p><p><lb rend="displayNum" n="258" />καί ποτε διψαλέοιο πυραυγέι καύματος ὥρῃ
<lb rend="displayNum" n="259" />παρθένος ὑπνώουσα πόνων ἀμπαύετο θήρης:
<lb rend="displayNum" n="260" />καὶ δέμας ἁπλώσασα Κυβηλίδος ὑψόθι ποίης 
<lb rend="displayNum" n="261" />κρᾶτα παρακλίνασα σαόφρονος ἔρνεϊ δάφνης
<lb rend="displayNum" n="262" />εὗδε μεσημβρίζουσα, καὶ ἐσσομένων ὑμεναίων
<lb rend="displayNum" n="263" />ἱμερτήν ἐνόησε προμάντιος ὄψιν ὀνείρου,
<lb rend="displayNum" n="264" />ὅττι θεός πυρόεις τανύσας βέλος αἴθοπι νευρῇ
<lb rend="displayNum" n="265" />θοῦρος Ἔρως τόξευε λαγωβόλος ἔνδοθι λόχμης, 
<lb rend="displayNum" n="266" />οὐτιδανοῖς βελέεσσιν ὀιστεύων στίχα θηρῶν:
<lb rend="displayNum" n="267" />παιδὶ δὲ θηρεύοντι συνέμπορος υἱέι Μύρρης
<lb rend="displayNum" n="268" />Κύπρις ἔην γελόωσα: καὶ ἵστατο παρθένος Αὔρη,
<lb rend="displayNum" n="269" />Ἀρτέμιδος μετὰ τόξον ἀήθεος ὑψόθεν ὤμου
<lb rend="displayNum" n="270" />ἀγρευτῆρος Ἔρωτος ἐλαφρίζουσα φαρέτρην: 
<lb rend="displayNum" n="271" />αὐτὰρ ὁ θῆρας ἔπεφνεν, ἕως ἐκορέσσατο νευρῆς
<lb rend="displayNum" n="272" />βάλλων πορδαλίων βλοσυρὸν στόμα καὶ γένυν ἄρκτου,
<lb rend="displayNum" n="273" />ζωγρήσας δὲ λέαιναν ἑῷ πανθελγέι κεστῷ
<lb rend="displayNum" n="274" />θῆρα πιεζομένην φιλοπαίγμονι δεῖξε τεκούσῃ:
<lb rend="displayNum" n="275" />παρθενικὴ δ᾽ ἐδόκησε κατὰ κνέφας, ὅττι καὶ αὐτήν 
<pb id="v.3.p.444" />
<lb rend="displayNum" n="276" />πῆχυν ἐπικλίνουσαν Ἀδώνιδι καὶ Κυθερείῃ
<lb rend="displayNum" n="277" />μάργος Ἔρως ἐρέθιζεν, ὑπογνάμπτων Ἀφροδίτῃ
<lb rend="displayNum" n="278" />ληιδίης, γόνυ δοῦλον ὑπερφιάλοιο λεαίνης,
<lb rend="displayNum" n="279" />τοῖον ἔπος βοόων: <q direct="unspecified">στεφανηφόρε μῆτερ Ἐρώτων,
<lb rend="displayNum" n="280" />αὐχένα σοι κλίνουσαν ἄγω φιλοπάρθενον Αὔρην: 
<lb rend="displayNum" n="281" />ἀλλά, ποθοβλήτοιο χορίτιδες Ὀρχομενοῖο,
<lb rend="displayNum" n="282" />στέψατε κεστόν ἱμάντα γαμοστόλον, ὅττι μενοινήν
<lb rend="displayNum" n="283" />τοσσατίην νίκησεν ἀνικήτοιο λεαίνης.</q>
<lb rend="displayNum" n="284" />τοῖον ἔπος μαντῷον ὀρεστιάς ἔδρακεν Αὔρη:
<lb rend="displayNum" n="285" />οὐδὲ μάτην πρὸς Ἔρωτας ἔην ὄναρ, ὅττι καί αὐτοὶ 
<lb rend="displayNum" n="286" />εἰς λίνον ἄνδρα φέρουσι καὶ ἀγρώσσουσι γυναῖκα.
</p><p><lb rend="displayNum" n="287" />κούρη δ᾽ ἐγρομένη πινυτόφρονι μαίνετο δάφνῃ,
<lb rend="displayNum" n="288" />καὶ Παφίῃ καὶ Ἔρωτι μαχέσσατο, καὶ πλέον Ὕπνῳ
<lb rend="displayNum" n="289" />χώσατο τολμήεντι, καὶ ἠπείλησεν Ὀνείρῳ,
<lb rend="displayNum" n="290" />καὶ πετάλοις νεμέσιζε καὶ ἀφθόγγῳ φάτο φωνῇ: 
</p><p><lb rend="displayNum" n="292" /><q direct="unspecified">Δάφνη, τί κλονέεις με; τί Κύπριδι καὶ σέο δένδρῳ; 
<lb rend="displayNum" n="293" />ἀασάμην εὕδοβσα τεοὺς ὑπὸ γείτονας ὄζους
<lb rend="displayNum" n="294" />σὸν φυτόν ἐλπομένη φιλοπάρθενον, ὑμετέρης δὲ
<lb rend="displayNum" n="295" />φήμης οὐκ ἐτύχησα καὶ ἐλπίδος: ὣς ἄρα, Δάφνη, 
<lb rend="displayNum" n="296" />σὸν δέμας ἀλλάξασα τεὸν νόον εὗρες ἀμεῖψαι;
<lb rend="displayNum" n="297" />μὴ γαμίῃ μετὰ πότμον ὑποδρήσσεις Ἀφροδίτῃ;
<lb rend="displayNum" n="298" />οὐ πινυτῆς τόδε δένδρον, ἀπ᾽ ἀρτιγάμοιο δὲ νύμφης; 
<lb rend="displayNum" n="291" />οὐ νέμεσις παρὰ μύρτον ὀνείρατα ταῦτα νοῆσαι, 
<lb rend="displayNum" n="299" />μαχλάδος οὗτος ὄνειρος ἐπάξιος: ἦ ῥά σε Πειθώ, 
<lb rend="displayNum" n="300" />ἦ ῥά σε χειρὶ φύτευσε τεὸς δαφναῖος Ἀπόλλων;</q>
</p><p><lb rend="displayNum" n="301" />εἶπεν ὁμοῦ κοτέουσα φυτῷ καὶ Ἔρωτι καὶ Ὕπνῳ.
<lb rend="displayNum" n="302" />καί ποτε θηρεύουσα κατ᾽ οὔρεα δεσπότις ἄγρης
<pb id="v.3.p.446" />
<lb rend="displayNum" n="303" />καύματος αἰθαλόεντος ἱμασσομένη χρόα πυρσῷ
<lb rend="displayNum" n="304" />Αρτεμις ἔντυε δίφρον, ὅπως ἅμα Νηίσι Νύμφαις
<lb rend="displayNum" n="305" />θερμὸν ὀρεσσιχύτοισι δέμας ψύξειε λοετροῖς, 
<lb rend="displayNum" n="306" />ἡνίκα μέσσον ἔην φλογερὸν θέρος, ἡνίκα πάλλων
<lb rend="displayNum" n="307" />καρχαλέης πυρόεντα μεσημβρινὸν ἦχον ἱμάσθλης
<lb rend="displayNum" n="308" />ἠέλιος σελάγιζε λεοντείων ἐπὶ νώτων.
<lb rend="displayNum" n="309" />καὶ κεμάδας ζυγίοισι συνεκλήισσε λεπάδνοις
<lb rend="displayNum" n="310" />Αρτεμις οὐρεσίφοιτος: ἐπεμβαίνουσα δέ δίφρου 
<lb rend="displayNum" n="311" />λάζετο καὶ μάστιγα καὶ ἡνία παρθένος Αὔρη,
<lb rend="displayNum" n="312" />καὶ κεραὴν ἤλαυνε θυελλήεσσαν ἀπήνην.
<lb rend="displayNum" n="313" />ἀενάου δέ θύγατρες ἀνάμπυκες Ὠκεανοῖο
<lb rend="displayNum" n="314" />δμωίδες ἐρρώοντο συνήλυδες ἰοχεαίρῃ,
<lb rend="displayNum" n="315" />ὦν ἡ μέν ταχύγουνος ἔην προκέλευθος ἀνάσσης, 
<lb rend="displayNum" n="316" />ἄλλη δ᾽ ἰσοκέλευθος ἀναστείλασα χιτῶνα
<lb rend="displayNum" n="317" />ἐγγὺς ἔην, ἑτέρη δὲ τανυκνήμιδος ἀπήνης
<lb rend="displayNum" n="318" />ἁπτομένη πείρινθος ὁμόδρομον εἶχε πορείην.
<lb rend="displayNum" n="319" />καὶ σέλας ἰοχέαιρα διαυγάζουσα προσώπου
<lb rend="displayNum" n="320" />ἀμφιπόλων ἤστραψεν ὑπέρτερος, ὡς ὅτε δίφρῳ 
<lb rend="displayNum" n="321" />αἰθερίῳ πέμπουσα φιλαγρύπνων φλόγα πυρσῶν
<lb rend="displayNum" n="322" />ἀννεφέλους ἀκτῖνας ὀιστεύουσα Σελήνη
<lb rend="displayNum" n="323" />πλησιφαὴς ἀνέτειλε <note n="1" place="unspecified" anchored="yes">ἀνέτελλε μσς.: ἀνέτειλε σξριπσι.</note> πυριτρεφέων μέσον, ἄστρων,
<lb rend="displayNum" n="324" />οὐρανίην στίχα πᾶσαν ἀμαλδύνουσα προσώπῳ:
<lb rend="displayNum" n="325" />τῇ σέλας ἶσον ἔχουσα διέτρεχεν Ἄρτεμις ὕλην, 
<lb rend="displayNum" n="326" />εἰσόκε χῶρον ἵκανεν, ὅπῃ κελάδοντι ῥεέθρῳ
<lb rend="displayNum" n="327" />Σαγγαρίου ποταμοῖο Διιπετὲς ἕλκεται ὕδωρ.
</p><p><lb rend="displayNum" n="328" />αὔρη δ᾽ ἀμφιέλισσαν ἑὴν ἀνέκοψεν,
<lb rend="displayNum" n="329" />καὶ κεμάδας χρυσέοισιν ἀνακρούουσα χαλινοῖς
<lb rend="displayNum" n="330" />ἀμφὶ ῥοὰς ἔστησε φεραυγέα δίφρον ἀνάσσης: 
<lb rend="displayNum" n="331" />καὶ θεός ἐκ δίφροιο κατέδραμεν: ἐκ δέ οἱ ὤμων
<pb id="v.3.p.448" />
<lb rend="displayNum" n="332" />τόξα μὲν Οὖπις ἔδεκτο, καὶ ἰοδόκην Ἑκαέργη,
<lb rend="displayNum" n="333" />Ὠκεανοῦ δέ θύγατρες ἐύπλοκα δίκτυα θήρης:
<lb rend="displayNum" n="334" />καὶ κύνας... ἐνδρομίδας δὲ ποδῶν ἀνελύσατο Λοξώ.
<lb rend="displayNum" n="335" />ἡ δὲ μεσημβρίζουσα σέβας φιλοπάρθενον αἰδοῦς 
<lb rend="displayNum" n="336" />ἐν προχοαῖς ἐφύλαξε, διερπύζουσα ῥοάων
<lb rend="displayNum" n="337" />ἴχνεσι φειδομένοισι, καὶ ἐκ ποδὸς ἄχρι καρήνου 
<lb rend="displayNum" n="339" />ἀκροβαφῆ κατὰ βαιὸν ἀναστείλασα χιτῶνα, 
<lb rend="displayNum" n="338" />ἀμφιπερισφίγγουσα πόδας διδυμάονι μηρῷ 
<lb rend="displayNum" n="340" />κρυπτόμενον μετρηδὸν ὅλον δέμας ἔκλυσε κούρη. 
<lb rend="displayNum" n="341" />λοξὰ δέ παπταίνουσα δι᾽ ὕδατος εὔσκοπος Αὔρη
<lb rend="displayNum" n="342" />τολμηροῖς βλεφάροισιν ἀναιδήτοιο προσώπου
<lb rend="displayNum" n="343" />ἁγνὸν ἀθηήτοιο δέμας διεμέτρεε κούρης,
<lb rend="displayNum" n="344" />θέσκελον εἰσορόωσα σαόφρονος εἶδος ἀνάσσης:
<lb rend="displayNum" n="345" />καὶ πόδας ἁπλώσασα τιταινομένων παλαμάων 
<lb rend="displayNum" n="346" />δαίμονι νηχομένῃ συνενήχετο παρθένος Αὔρη.
<lb rend="displayNum" n="347" />ἡμιφανὴς δ᾽ ἀτέλεστος ἔσω ποταμηίδος ὄχθης
<lb rend="displayNum" n="348" />ἰκμαλέας ῥαθάμιγγας ἀποσμήξασα κομάων...
<lb rend="displayNum" n="349" />Ἄρτεμις ἀγροτέρη: σχεδόθεν δέ οἱ ἀγρότις Αὔρη
<lb rend="displayNum" n="350" />μαζοὺς ἀμφαφόωσα θεημάχον ἴαχε φωνήν: 
<lb rend="displayNum" n="351" /><q direct="unspecified">Ἄρτεμι, μοῦνον ἔχεις φιλοπάρθενον οὔνομα κούρης, 
<lb rend="displayNum" n="353" />ὅττι διὰ στέρνων κεχαλασμένον ἄντυγα θηλῆς 
<lb rend="displayNum" n="352" />θῆλυν ἔχεις Παφίης, οὐκ ἄρσενα μαζὸν Ἀθήνης, 
<lb rend="displayNum" n="354" />καὶ ῥοδέους σπινθῆρας ὀιστεύουσι παρειαί: 
<lb rend="displayNum" n="355" />ἀλλὰ δέμας μεθέπουσα ποθοβλήτοιο θεαίνης 
<lb rend="displayNum" n="356" />καὶ σὺ γάμων βασίλευε σὺν ἁβροκόμῳ Κυθερείῃ,
<lb rend="displayNum" n="357" />δεξαμένη θαλάμοις τινὰ νυμφίον: ἢν δ᾽ ἐθελήσῃς,
<lb rend="displayNum" n="358" />Ἑρμείῃ παρίαυε καί Ἄρεϊ, λεῖψον Ἀθήνην:
<pb id="v.3.p.450" />
<lb rend="displayNum" n="359" />ἤν δ᾽ ἐθέλῃς, ἀνάειρε βέλος καὶ τόξον Ἐρώτων,
<lb rend="displayNum" n="360" />εἰ μεθέπεις θρασὺν οἶστρον ὀιστοκόμοιο φαρέτρης. 
<lb rend="displayNum" n="361" />ἱλήκοι τεὸν εἶδος: ἐγὼ σέο μᾶλλον ἀρείων:
<lb rend="displayNum" n="362" />δέρκεο, πῶς μεθέπω βριαρὸν δέμας: ἠνίδε μορφὴν
<lb rend="displayNum" n="363" />ἄρσενα καὶ Ζεφύροιο θοώτερον ἴχνιον Αὔρης:
<lb rend="displayNum" n="364" />δέρκεο, πῶς σφριγόωσι βραχίονες: ἠνίδε μαζοὺς
<lb rend="displayNum" n="365" />ὄμφακας οἰδαίνοντας ἀθήλεας: ἦ τάχα φαίης, 
<lb rend="displayNum" n="366" />ὅττι τεοὶ γλαγόεσσαν ἀναβλύζουσιν ἐέρσην:
<lb rend="displayNum" n="367" />πῶς παλάμην μεθέπεις ἁπαλόχροα; πῶς σέο μαζοὶ
<lb rend="displayNum" n="368" />οὔ τινα κύκλου ἔχουσι περίτροχον, οἷά περ Αὔρης,
<lb rend="displayNum" n="369" />αὐτόματοι κήρυκες ἀσυλήτοιο κορείης;</q>
</p><p><lb rend="displayNum" n="370" />ἔννεπε κερτομέουσα: κατηφιόωσα δὲ σιγῇ 
<lb rend="displayNum" n="371" />σύννομος οἰδαίνοντι χόλῳ κυμαίνετο δαίμων,
<lb rend="displayNum" n="372" />καὶ φονίους σπινθῆρας ἀνηκόντιζον ὀπωπαί:
<lb rend="displayNum" n="373" />ἐκ προχοῆς δ᾽ ἀνέπαλτο, πάλιν δ᾽ ἔνδυνε χιτῶνα,
<lb rend="displayNum" n="374" />καὶ καθαραῖς λαγόνεσσι τὸ δεύτερον ἥρμοσε μίτρην
<lb rend="displayNum" n="375" />ἀχνυμένη. νέμεσιν δὲ μετήιεν: εὗρε δὲ κούρην 
<lb rend="displayNum" n="376" />ὑψινεφῆ παρὰ Ταῦρον, ὅπῃ παρὰ γείτονι Κύδνῳ
<lb rend="displayNum" n="377" />παῦσε Τυφαονίης ὑψαύχενα κόμπον ἀπειλῆς:
<lb rend="displayNum" n="378" />καὶ τροχὸς αὐτοκύλιστος ἔην παρὰ ποσσὶν ἀνάσσης
<lb rend="displayNum" n="379" />σημαίνων, ὅτι πάντας ἀγήνορας εἰς πέδον ἕλκει
<lb rend="displayNum" n="380" />ὑψόθεν εἰλυφόωσα δίκης ποινήτορι κύκλῳ, 
<lb rend="displayNum" n="381" />δαίμων πανδαμάτειρα, βίου στρωφῶσα πορείην:
<pb id="v.3.p.452" />
<lb rend="displayNum" n="382" />ἀμφὶ δέ οἱ πεπότητο παρὰ θρόνον ὄρνις ἀλάοτωρ,
<lb rend="displayNum" n="383" />γρὺψ πτερόεις, πισύρων δὲ ποδῶν κουφίζετο παλμῷ
<lb rend="displayNum" n="384" />δαίμονος ἱπταμένης αὐτάγγελος, ὅττι καὶ αὐτὴ
<lb rend="displayNum" n="385" />τέτραχα μοιρηθέντα διέρχεται ἕδρανα κόσμου: 
<lb rend="displayNum" n="386" />ἀνέρας ὑψιλόφους ἀλύτῳ σφίγγουσα χαλινῷ,
<lb rend="displayNum" n="387" />ἀντίτυπον μίμημα, καὶ ὡς κακότητος ἱμάσθλῃ,
<lb rend="displayNum" n="388" />ὡς τροχὸν αὐτοκύλιστον, ἀγήνορα φῶτα κυλίνδει.
<lb rend="displayNum" n="389" />ἔγνω δ᾽ ὡς ἐνόησε θεὰ χλοάοντι προσώπῳ
<lb rend="displayNum" n="390" />Ἄρτεμιν ἀχνυμένην φονίης πλήθουσαν ἀπειλῆς, 
<lb rend="displayNum" n="391" />καί μιν ἀνειρομένη φιλίῳ μειλίξατο μύθῳ:
</p><p><lb rend="displayNum" n="392" /><q direct="unspecified">σὸν χόλον, ἰοχέαιρα, τεαὶ βοόωσιν ὀπωπαί:
<lb rend="displayNum" n="393" />Ἄρτεμι, τίς κλονέει σε θεημάχος υἱὸς Ἀρούρης;
<lb rend="displayNum" n="394" />τίς πάλιν ἐβλάστησεν ὑπὲρ δαπέδοιο Τυφωεύς;
<lb rend="displayNum" n="395" />μὴ Τιτυὸς παλίνορσος ἐρωμανὲς ὄμμα τιταίνων 
<lb rend="displayNum" n="396" />εἵματος ἀψαύστοιο τεῆς ἔψαυσε τεκούσης;
<lb rend="displayNum" n="397" />Ἄρτεμι, πῇ σέο τόξα καὶ Ἀπόλλωνος ὀιστοί;
<lb rend="displayNum" n="398" />τίς πάλιν Ὠρίων σε βιάζεται; εἰσέτι κεῖται
<lb rend="displayNum" n="399" />κεῖνος, ὃς ὑμετέροιο τάλας ἔψαυαε χιτῶνος,
<lb rend="displayNum" n="400" />μητρὸς ἔσω λαγάνων νέκυς ἄπνοος: εἰ δέ τις ἀνὴρ 
<lb rend="displayNum" n="401" />χερσὶ ποθοβλήτοισι τεῶν ἐδράξατο πέπλων,
<lb rend="displayNum" n="402" />σκορπίον ἄλλον ἄεξε τεῆς ποινήτορα μίρης:
<lb rend="displayNum" n="403" />εἰ δὲ πάλιν θρασὺς Ὦτος ἢ αὐχήεις Ἐφιάλτης
<lb rend="displayNum" n="404" />συζυγίην μενέαινε τεῶν ἀκίχητον Ἐρώτων,
<lb rend="displayNum" n="405" />κτεῖνον ἀνυμφεύτοιο τεῆς μνηστῆρα κορείης: 
<lb rend="displayNum" n="406" />εἰ δὲ γυνὴ πολύτεκνος ἀνιάζει σέο Λητώ,
<lb rend="displayNum" n="407" />ἄλλη λαϊνέη Νιόη κλαύσειε γενέθλην:
<lb rend="displayNum" n="408" />τίς φθόνος, εἰ λἰ λίθον ἄλλον ὑπὲρ Σιπύλοιο τελέσσω;
<pb id="v.3.p.454" />
<lb rend="displayNum" n="409" />μή σε πατὴρ διὰ λέκτρα μετὰ γλαυκῶπιν ὀρίνει;
<lb rend="displayNum" n="410" />μὴ τεὸν Ἑρμάωνι γάμον κατένευσε Κρονίων, 
<lb rend="displayNum" n="411" />οἷα καὶ Ἡφαίστῳ καθρῆς ὑμέναιον Ἀθήνης;
<lb rend="displayNum" n="412" />εἰ δὲ γυνὴ κλονέει σε, τεὴν ἅτε μητέρα Λητώ,
<lb rend="displayNum" n="413" />ἔσσομαι ἀχνυμένης τιμήορος ἰοχεαίρης.</q>
</p><p><lb rend="displayNum" n="414" />οὔ πω μῦθος ἔληγεν: ἀλεξικάκῳ δὲ θεαίνῃ
<lb rend="displayNum" n="415" />τοῖον ἔπος φθαμένη σκυλακοτρόφος ἴαχε κούρη: 
</p><p><lb rend="displayNum" n="416" /><q direct="unspecified">Παρθένε πανδαμάτειρα, κυβερνήτειρα γενέθλης,
<lb rend="displayNum" n="417" />οὐ Ζεύς, οὐ Νιόβη με, καὶ οὐ θρασὺς Ὦτος ὀρίνει:
<lb rend="displayNum" n="418" />οὐ Τιτυὸς βαθύπεπλον ἐμὴν ἀνεσείρασε Λητώ:
<lb rend="displayNum" n="419" />οὐ νέος Ὠρίων με βιάζεται, νἱὸς Ἀρούρης:
<lb rend="displayNum" n="420" />ἀλλά με κερτομέουσα βαρύστομος ὀξέι μύθῳ 
<lb rend="displayNum" n="421" />ἤκαχε Ληλάντοιο πάις, δυσπάρθενος Λὔρη:
<lb rend="displayNum" n="422" />ἀλλὰ τί σοι τάδε πάντα διίξομαι; αἰδέομαι γὰρ
<lb rend="displayNum" n="423" />αἶσχος ἐμῶν μελέων ἐνέπειν καὶ ὀνείδεα μαζῶν:
<lb rend="displayNum" n="424" />μητρὶ δ᾽ ἐμῇ πάθον ἄλγος ὁμοίιον: ἀμφότερον γὰρ
<lb rend="displayNum" n="425" />ἐν Φρυγίῃ Νιόβη διδυμητόκον ἤκαχε Λητώ, 
<lb rend="displayNum" n="426" />καὶ πἁλιν ἐν Φρυγίῃ με θεημάχος ἤκαχεν Λὔρη:
<lb rend="displayNum" n="427" />ἀλλ᾽ ἡ μὲν νόθον εἶδος ἀμειψαμένη πόρε ποινήν,
<lb rend="displayNum" n="428" />Τανταλὶς αἰνοτόκεια, καὶ εἰσέτι δάκρυα λείβει
<lb rend="displayNum" n="429" />ὄμμασι πετραίοισιν: ἀνιηθεῖσα δὲ μούνη
<lb rend="displayNum" n="430" />αἶσχος ἔχω νήποινον, ἐπεὶ φιλοπάρθενος Αὔρη 
<lb rend="displayNum" n="431" />δάκρυσιν οὐ λίθον εἶχε λελουμένον, οὐκ ἴδε πηγὴν
<pb id="v.3.p.456" />
<lb rend="displayNum" n="432" />μῶμον ἀπαγγέλλουσαν ἀφειδέος ἀνθερεῶνος.
<lb rend="displayNum" n="433" />ἀλλὰ σὺ κυδαίνουσα τεὴν Τιτηνίδα φύτλην
<lb rend="displayNum" n="434" />δός μετὰ μητρῴην ἑτέρην χάριν, ὄφρα νοήσω
<lb rend="displayNum" n="435" />λαϊνέης ἀτίνακτν ἀμειβομένης δέμας Αὔρης: 
<lb rend="displayNum" n="436" />μηδὲ τεὴν ἔμφυλον ὀδυρομένην λίπε κούρην,
<lb rend="displayNum" n="437" />μή μοι ἐπεγγελόωσαν ἴδω πάλιν ἄτροπον Αὔρην,
<lb rend="displayNum" n="438" />ἠέ μιν οἰστρήσειε τεὴ χαλκήλατος ἅρπη.</q>
<lb rend="displayNum" n="439" />ὣς φαμένην θάρσυνε θεὰ καὶ ἀμείβετο μύθῳ:
<lb rend="displayNum" n="440" /><q direct="unspecified">Λητῴη φυγόδεμνε, κυνοσσόε, σύγγονε Φοίβου, 
<lb rend="displayNum" n="441" />οὐ μὲν ἐμῷ δρεπάνῳ Τιτηνίδα παῖδα δαμάσσω,
<lb rend="displayNum" n="442" />οὐδέ μιν ἐν Φρυγίῃ τελέσω πετρώδεα νύμφην,
<lb rend="displayNum" n="443" />Τιτήνων γεγαυῖα παλαίτατον αἷμα καὶ αὐτή,
<lb rend="displayNum" n="444" />μή ποτέ μοι μέμψαιτο πατὴρ Λήλαντος ἀκούων:
<lb rend="displayNum" n="445" />ἓν δέ σοι, ἰοχέαιρα, χαρίζομαι: ἀγρότις Αὔρη 
<lb rend="displayNum" n="446" />παρθενικὴν ἤλεγξε, καὶ οὐκέτι παρθένος ἔσται:
<lb rend="displayNum" n="447" />καί μιν ἐσαθρήσειας ὀρεσσιχύτου διὰ κόλπου
<lb rend="displayNum" n="448" />δάκρυσι πηγαίοισιν ὀδυρομένην ἔτι μίτρην.</q>
</p><p><lb rend="displayNum" n="449" />εἶπε παρηγορέουσα: καὶ οὔρεα κάλλιπε κούρη
<lb rend="displayNum" n="450" />Ἄρτεμις ἑζομένη κεμάδων τετράζυγι δίφρῳ, 
<lb rend="displayNum" n="451" />καὶ Φρυγίης ἐπέβαινεν. ὁμοζήλῳ πορείῃ
<lb rend="displayNum" n="452" />παρθένος Ἀδρήστεια μετήιε δύσμαχον Αὔρην,
<lb rend="displayNum" n="453" />γρῦπας ἁμιλλητῆρας ὑποζεύξασα χαλινῷ:
<lb rend="displayNum" n="454" />καὶ ταχινὴ πεφόρητο δι᾽ ἠέρος ὀξέι δίφρῳ,
<lb rend="displayNum" n="455" />καὶ δρόμον ἐστήριξεν ὑπὲρ Σιπύλοιο καρήνων 
<lb rend="displayNum" n="456" />Τανταλίδος προπάροιθε λιθογλήνοιο προσώπου,
<lb rend="displayNum" n="457" />πτηνῶν τετραπόδων σκολιοὺς σφίγγουσα χαλινούς.
<lb rend="displayNum" n="458" />αὔρης δ᾽ ἐγγὺς ἵκανεν ἀγήνορος: ὑψίνοον δὲ
<lb rend="displayNum" n="459" />αὐχένα δειλαίης ὀφιώδεϊ τύψεν ἱμάσθλῃ,
<lb rend="displayNum" n="460" />καί μιν ἀνεστυφέλιξε δίκης τροχοειδέι κύκλῳ, 
<lb rend="displayNum" n="461" />καὶ νόον ἄφρονα κάμψεν ἀκαμπέος: ἀμφὶ δὲ μίτρην
<pb id="v.3.p.458" />
<lb rend="displayNum" n="462" />παρθενικῆς ἐλέλιζεν ἐχιδνήεσσαν ἱμάσθλην
<lb rend="displayNum" n="463" />Ἀργολὶς Ἀδρήστεια: χαριζομένη δὲ θεαίνῃ,
<lb rend="displayNum" n="464" />καὶ μάλα περ κοτέοντι κασιγνήτῳ Διονύσῳ,
<lb rend="displayNum" n="465" />ὥπλισεν ἄλλον ἔρωτα, καὶ εἰ πέλε νῆις Ἐρώτων, 
<lb rend="displayNum" n="466" />Παλλήνης μετὰ λέκτρα, μετὰ φθιμένην Ἀριάδνην,
<lb rend="displayNum" n="467" />τὴν μὲν λειπομένην ἐνὶ πατρίδι, τὴν δ᾽ ἐνὶ γαίῃ
<lb rend="displayNum" n="468" />ἀλλοτρίῃ πετραῖον, Ἀχαιίδος ὡς βρέτας Ἥρης,
<lb rend="displayNum" n="469" />καὶ Βρόης πολὺ μᾶλλον ἀνηνύστων περὶ λέκτρων.
</p><p><lb rend="displayNum" n="470" />καὶ Νέμεσις πεπότητο νιφοβλήτῳ παρὰ Ταύρῳ, 
<lb rend="displayNum" n="471" />εἰσόκε Κύδνον ἵκανε τὸ δεύτερον ἀμφὶ δὲ κούρῃ
<lb rend="displayNum" n="472" />ἡδυβόλῳ <note n="1" place="unspecified" anchored="yes">σο κεψδελλ: λυδσιξη ἡδνμόλῳ, αφτερ λ; μ ἡδυνόλω.</note> Διόνυσον Ἔρως οἴστρησεν ὀιστῷ,
<lb rend="displayNum" n="473" />καὶ πρερὰ κυκλώσας ἐπεήσατο κοῦφος Ὀλύμπου.
</p><p><lb rend="displayNum" n="474" />καὶ θεὸς οὐρεσίφοιτος ἱμάσσετο μείζονι πυρσῷ:
<lb rend="displayNum" n="475" />οὐ γὰρ ἔην ἐλάχεια παραίφασις: οὐ τότε κούρης 
<lb rend="displayNum" n="476" />ἐλπίδα Κυπρδίην, οὐ φάρμακον εἶχεν Ἐρώτων:
<lb rend="displayNum" n="477" />ἀλλά μιν ἔφλεγε μᾶλλον Ἔρως θελξίφρονι πυρσῷ
<lb rend="displayNum" n="478" />θυιάδος ὀψιτέλεστον ἀπειθέος εἰς γάμον Αὔρης.
<lb rend="displayNum" n="479" />καὶ μογέων ἔκρυπτεν ἑὸν πόθον, οὐδ᾽ ἐνὶ λόχμαις
<lb rend="displayNum" n="480" />Κυπριδίοις ὀάροισιν ὁμίλεεν ἐγγύθεν Αὔρης, 
<lb rend="displayNum" n="481" />μή μιν ἀλυσκάζειε. τί κύντερον, ἢ ὅτε μοῦνοι
<lb rend="displayNum" n="482" />ἀνέρες ἱμείρουσι, καὶ οὐ ποθέουσι γυναῖκες;
<lb rend="displayNum" n="483" />καὶ μέθεπε πραπίδεσσι πεπηγμένον ἰὸν Ἐρώτων,
<lb rend="displayNum" n="484" />παρθένος εἰ δρόμον εἶχε κυνοσσόον ἔνδοθι λόχμης:
<lb rend="displayNum" n="485" />Κυπριδίοις δ᾽ ἀνέμοισιν ἀειρομένοιο χιτῶνος 
<lb rend="displayNum" n="486" />μηρὸν ὀπιπεύων θηλύνετο Βάκχος ἀλήτης.
<lb rend="displayNum" n="487" />ὀψὲ δὲ παφλάζοντι πόθῳ δεδονημένος Αὔρης
<lb rend="displayNum" n="488" />Βάκχος ἀμηχαναέων ἔπος ἴαχε λυσσάδι φωνῇ:
<pb id="v.3.p.460" />
</p><p><lb rend="displayNum" n="489" /><q direct="unspecified">Πανὸς ἐγὼ δυαέρωτος ἔχω τύπον, ὅττί με φεύγει
<lb rend="displayNum" n="490" />παρθένος ἠνεμόφοιτος, ἐρημονόμῳ δὲ πεδίλῳ 
<lb rend="displayNum" n="491" />πλάζεται ἀστήρικτος ἀθηήτου πλέον Ἠχοῦς.
<lb rend="displayNum" n="492" />ὄλβιε, Πάν, Βρομίοιο πολὺ πλέον, ὅττι ματεύων
<lb rend="displayNum" n="493" />φάρμακον εὗρες ἔρωτος ἐνὶ φρενοθελυέι φωνῷ:
<lb rend="displayNum" n="494" />σὸν κτύπον ὑστερόφωνος ἀμείβεται ἄστατος Ἠχὼ
<lb rend="displayNum" n="495" />φθεγγομένη λάλον ἦχον ὁμοίιον: αἴθε καὶ αὐτὴ 
<lb rend="displayNum" n="496" />ἐκ στομάτων ἕνα μῦθον ἀνήρυγε παρθένος Αὔρη.
<lb rend="displayNum" n="497" />οὗτος ἔρως οὐ πᾶσιν ὁμοίιος: οὐδὲ γὰρ αὐτὴ
<lb rend="displayNum" n="498" />παρθενικαῖς ἑτέρῃσιν ὁμότροπον ἦθος ἀέξει.
<lb rend="displayNum" n="499" />ποῖον ἐμῆς ὀδύνης πέλε φάρμακον; ἦ ῥά ἑ θέλξω
<lb rend="displayNum" n="500" />νεύματι Κυπριδίῳ; πότε που, πότε θέλγεται Αὔρη 
<lb rend="displayNum" n="501" />κινυμένοις βλεφάροισιν; ἐρωμανὲς ὄμμα τιταίνων
<lb rend="displayNum" n="502" />τίς γαμίοις ὀάροισι παραπλάζει φρένας ἄρκτου
<lb rend="displayNum" n="503" />εἰς Παφίην, ἐς Ἔρωτα; τίς ὡμίλησε λεαίνῃ;
<lb rend="displayNum" n="504" />τίς δρυῒ μῦθον ἔλεξε; τίς ἄπνοον ἤπαφε πεύκην;
<lb rend="displayNum" n="505" />τίς κρανέην παρέπεισε, καὶ εἰς γάμον ἤγαγε πέτρην; 
<lb rend="displayNum" n="506" />ποῖος ἀνὴρ θέλξειεν ἀκηλήτου νόον Αὔρης;
<lb rend="displayNum" n="507" />ποῖος ἀνὴρ θέλξειεν; ἀμιτροχίτωνι δὲ κούρῃ
<lb rend="displayNum" n="508" />τίς γάμον ἢ φιλότητος ἀρηγόνα κεστὸν ἐνίψῃ;
<lb rend="displayNum" n="509" />τίς γλυκὺ κέωτρον Ἔρωτος ἢ οὔνομα Κυπρογενείης;
<lb rend="displayNum" n="510" />μᾶλλον Ἀθηναίη τάχα πείσεται: οὐδέ με φεύγει 
<lb rend="displayNum" n="511" />Ἄρτεμις ἀπτοίητος, ὅσον φιλοπάρθενος Αὔρη.
<lb rend="displayNum" n="512" />αἴθε φίλοις στομάτεσσιν ἔπος τόδε μοῦνον ἐνίψῃ:
<lb rend="displayNum" n="513" /><q direct="unspecified">Βάκχε, μάτην ποθέεις, μὴ δίζεο παρθένον Αὔρην.</q></q>
<lb rend="displayNum" n="514" />ἔννεπεν ἀνθεμόεντος ἔσω λειμῶνος ὁδεύων
<lb rend="displayNum" n="515" />εἰαρινοῖς ἀνέμοισι, καὶ εὐόδμῳ παρὰ μύρτῳ 
<lb rend="displayNum" n="516" />ἡδὺ μεσημβρίζων πόδας εὔνασεν, ἀμφὶ δὲ δένδρῳ
<lb rend="displayNum" n="517" />κέκλιτο συρίζουσαν ἔχων Ζεφυρήιον αὔπην
<lb rend="displayNum" n="518" />καὶ καμάτῳ καὶ ἔρωτι κατάσχετος: ἑζομένῳ δὲ
<pb id="v.3.p.462" />
<lb rend="displayNum" n="519" />ἥλικος αὐτομέλαθρος ὑπερκύψασα κορύμβου
<lb rend="displayNum" n="520" />παρθένος ἀκρήδεμνος Ἁμαδρυὰς ἔννεπε Νύμφη, 
<lb rend="displayNum" n="521" />Κύπριδι πιστὰ φέρουσα καὶ ἱμερόεντι Λυαίῳ:
</p><p><lb rend="displayNum" n="522" /><q direct="unspecified">Οὐ δύναταί ποτε Βάκχος ἄγειν ἐπὶ δέμνιον Αὔρην,
<lb rend="displayNum" n="523" />εἰ μή μιν βαρύδεσμον ἀλυκτοπέδῃσι πεδήσῃ,
<lb rend="displayNum" n="524" />δεσμοῖς Κυπριδίοισι πόδας καὶ χεῖρας ἑλίξας,
<lb rend="displayNum" n="525" />ἠέ μιν ὑπνώουσαν ὑποζεύξας ὑμεναίοις 
<lb rend="displayNum" n="526" />παρθενικῆς ἀνάεδνον ὑποκλέψειε κορείην.</q>
</p><p><lb rend="displayNum" n="527" />ὣς φαμένη παλίνορσος ὁμήλικι κεύθετο θάμνῳ
<lb rend="displayNum" n="528" />δυσαμένη δρυόεντα πάλιν δόμον: αὐτὰρ ὁ κάμνων
<lb rend="displayNum" n="529" />Βάκχος ἐρωτοτόκοισι νόον πόμπευεν ὀνείροις.
<lb rend="displayNum" n="530" />ψυχὴ δ᾽ ἠνεμόφοιτος ἀποφθιμένης Ἀριάδνης, 
<lb rend="displayNum" n="531" />νήδυμον ὑπνώοντι παρισταμένη Διονύσῳ,
<lb rend="displayNum" n="532" />ζηλήμων μετὰ πότμον ὀνειρείῳ φάτο μύθῳ:
</p><p><lb rend="displayNum" n="533" /><q direct="unspecified">Ἀμνήμων Διόνυσε τεῶν προτέρων ὑμεναίων,
<lb rend="displayNum" n="534" />αὔρης ζῆλος ἔχει σε, καὶ οὐκ ἀλέγεις Ἀριάδνης:
<lb rend="displayNum" n="535" />ὤμοι ἐμοῦ Θησῆος, ὃν ἥρπασε πικρὸς ἀήτης, 
<lb rend="displayNum" n="536" />ὤμοι ἐμοῦ Θησῆος, ὃν ἔλλαχεν ἀνέρα Φαίδρη.
<lb rend="displayNum" n="537" />οὐ τάχα μοι πέπρωτο φυγεῖν ψεύδορκον ἀκοίτην,
<lb rend="displayNum" n="538" />εἰ γλυκὺς ὑπναλέην με λίπεν νέος, ἀντὶ δὲ κείνου
<lb rend="displayNum" n="539" />νυμφεύθην δυσέρωτι καὶ ἠπεροπῆι Λυαίῳ.
<lb rend="displayNum" n="540" />ὤμοι, ὅτ᾽ οὐ βροτὸν ἔσχον ἐγὼ ταχύποτμον ἀκοίτην, 
<lb rend="displayNum" n="541" />καί κεν ἐρωμανέοντι κορυσσομένη Διονύσῳ
<lb rend="displayNum" n="542" />Λημνιάδων γενόμην καὶ ἐγὼ μία θηλυτεράων.
<lb rend="displayNum" n="543" />ἀλλὰ πολυσπερέων γαμίων ἐπιβήτορα λέκτρων,
<lb rend="displayNum" n="544" />νυμφίον ὁρκαπάτην, μετὰ Θησέα καὶ σὲ καλέσσω:
<lb rend="displayNum" n="545" />εἰ δέ σε δῶρον Ἔρωτος ἀπαιτίζει σέο νύμφη, 
<lb rend="displayNum" n="546" />δέξό μοι ἠλακάτην, φιλοτήσιον ἕδνον Ἐρώτων,
<lb rend="displayNum" n="547" />ὄφρα πόρῃς, ἀθέμιστε, φιλοσκοπέλῳ σέο νύμφῃ
<pb id="v.3.p.464" />
<lb rend="displayNum" n="548" />δῶρα τεῆς ἀλόχου Μινωίδος, ὄφρά τις εἴπῃ:
<lb rend="displayNum" n="549" />δῶκε μίτον Θησῆι καὶ ἠλακάτην Διονύσῳ.᾿
<lb rend="displayNum" n="550" />καὶ σὺ κατὰ Κρονίωνα λέχος μετὰ λέκτρον ἀμείβων 
<lb rend="displayNum" n="551" />ἔργα γυναιμανέος μιμήσαο σεῖο τοκῆος,
<lb rend="displayNum" n="552" />οἶστρον ἔχων ἀκόρητον ἀμοιβαίης Ἀφροδίτης:
<lb rend="displayNum" n="553" />Σιθονίης ἀλόχοιο νεοζυγέων ὑμεναίων,
<lb rend="displayNum" n="554" />Παλλήνης, γάμον οἶδα, καὶ Ἀλθαίης ὑμεναίους:
<lb rend="displayNum" n="555" />σιγήσω φιλότητα Κορωνίδος, ἧς ἀπὸ λέκτρων 
<lb rend="displayNum" n="556" />τρεῖς Χάριτες γεγάασιν ὁμόζυγες: ἀλλὰ, Μυκῆναι,
<lb rend="displayNum" n="557" />πότμον ἐμὸν φθέγξασθε καὶ ἄγριον ὄμμα Μεδούσης,
<lb rend="displayNum" n="558" />καὶ φθονερῆς ἐς ἔρωτα βιαζομένης Ἀριάδνης,
<lb rend="displayNum" n="559" />ἠιόνες Νάξοιο, βοήσατε: 'νυμφίε Θησεῦ,
<lb rend="displayNum" n="560" />Μινώη καλέει σε χολωομένη Διονύσῳ.᾿ 
<lb rend="displayNum" n="561" />ἀλλὰ τί Κεκροπίης μιμνήσκομαι; εἰς Παφίην γὰρ
<lb rend="displayNum" n="562" />μέμφομαι ἀμφοτέροις, καὶ Θησέι καὶ Διονύσῳ.</q>
<lb rend="displayNum" n="563" />ὣς φαμένη σκιόεντι πανείκελος ἔσσυτο καπνῷ.
<lb rend="displayNum" n="564" />καὶ θρασὺς ἔγρετο Βάκχος ἀποσκεδάσας πτερὸν Ὕπνου,
<lb rend="displayNum" n="565" />μυρομένην δ᾽ ᾤκτειρεν ὀνειρείην Ἀριάδνην. 
<lb rend="displayNum" n="566" />καὶ δόλον ἀλλοπρόσαλλον ἐδίζετο πομπὸν Ἐρώτων:
<lb rend="displayNum" n="567" />νύμφης δ᾽ Ἀστακίδος προτέρων ἐμνήσατο λέκτρων,
<lb rend="displayNum" n="568" />πῶς ἐρατὴν δολόεντι ποτῷ νυμφεύσατο κούρην
<lb rend="displayNum" n="569" />ὕπνον ἔχων πομπῆα μεθυσφαλέων ὑμεναίων.
</p><p><lb rend="displayNum" n="570" />ὄφρα μὲν ἤθελε Βάκχος ἐπεντύνειν δόλον εὐνῆς, 
<lb rend="displayNum" n="571" />τόφρα δὲ φοιταλέη Ληλαντιὰς ἔδραμε κούρη
<lb rend="displayNum" n="572" />πίδακα μαστεύουσα, κατάσχετος αἴθοπι δίψῃ.
<lb rend="displayNum" n="573" />οὐδὲ λάθεν Διόνυσον ὀρίδρομος ἄστατος Αὔρη
<pb id="v.3.p.466" />
<lb rend="displayNum" n="574" />διψαλέη: ταχινὸς δὲ θορὼν ἐπὶ πυθμένα πέτρης
<lb rend="displayNum" n="575" />θύρσῳ γαῖαν ἄρασσε: διχαζομένη δὲ κολώνη 
<lb rend="displayNum" n="576" />αὐτομάτην ὤδινε μέθην εὐώδεϊ μαζῷ
<lb rend="displayNum" n="577" />χεύματι πορφύροντι: χαριζόμεναι δὲ Λυαίῳ
<lb rend="displayNum" n="578" />δμωίδες Ἠελίοιο κατέγραφον ἄνθεσιν Ὧραι
<lb rend="displayNum" n="579" />πίδακος ἄκρα μέτωπα, καὶ εὐόδμοισιν ἀήταις
<lb rend="displayNum" n="580" />ἀρτιφύτου λειμῶνος ἱμάσσετο νήδυμος ἀήρ: 
<lb rend="displayNum" n="581" />εἶχε δὲ Ναρκίσσοιο φερώνυμα φύλλα κορύμβων
<lb rend="displayNum" n="582" />ἠιθέου χαρίεντος, ὃν εὐπετάλῳ παρὰ Λάτμῳ
<lb rend="displayNum" n="583" />νυμφίος Ἐνδυμίων κεραῆς ἔσπειρε Σελήνης,
<lb rend="displayNum" n="584" />ὃς πάρος ἠπεροπῆος ἐύχροος εἴδεϊ κωφῷ
<lb rend="displayNum" n="585" />εἰς τύπον αὐτοτέλεστον ἰδὼν μορφούμενον ὕδωρ 
<lb rend="displayNum" n="586" />κάτθανε, παπταίνων σκιοειδέα φάσματα μορφῆς:
<lb rend="displayNum" n="587" />καὶ φυτὸν ἔμπνοον εἶχεν Ἀμυκλαίης ὑακίνθου: 
<lb rend="displayNum" n="589" />ἱπτάμεναι δ᾽ ἀγεληδὸν ἐπ᾽ ἀνθεμόεντι κορύμβῳ 
<lb rend="displayNum" n="588" />εἰαρινῶν ἐλίγαινον ἀηδόνες ὑψόθι φύλλων. 
</p><p><lb rend="displayNum" n="590" />κεῖθι δὲ διψώουσα μεσημβριὰς ἔτρεχεν Αὔρη, 
<lb rend="displayNum" n="592" />εἴ ποθι διψώουσα Διὸς χύσιν ἤ τινα πηγὴν 
<lb rend="displayNum" n="593" />ἢ ῥόον ἀθρήσειεν ὀρεσσιχύτου ποταμοῖο: 
<lb rend="displayNum" n="591" />ἀμφὶ δὲ οἱ βλεφάροισιν Ἔρως κατέχευεν ὀμίχλην. 
<lb rend="displayNum" n="594" />ἀλλ᾽ ὅτε Βακχείην ἀπατήλιον ἔδρακε πηγήν, 
<lb rend="displayNum" n="595" />δὴ τότε οἱ βλεφάρων σκιόεν νέφος ἤλασε Πειθὼ 
<lb rend="displayNum" n="596" />τοῖον ἔπος βοόωσα γάμου πρωτάγγελον Αὔρῃ:
</p><p><lb rend="displayNum" n="597" /><q direct="unspecified">Παρθενική, κόλε δεῦρο, τελεσσιγάμοιο δὲ πηγῆς
<lb rend="displayNum" n="598" />εἰς στόμα δέξο ῥέεθρα, καὶ εἰς σέο κόλπον ἀκοίτην.</q>
</p><p><lb rend="displayNum" n="599" />κούρη δ᾽ ἄσμενος εἶδε: παραπροχυθεῖσα δὲ πηγῇ
<lb rend="displayNum" n="600" />χείλεσιν οἰγομένοισιν ἀνήφυσεν ἰκμάδα Βάκχου. 
<lb rend="displayNum" n="601" />παρθενικὴ δὲ πιοῦσα τόσην ἐφθέγξατο φωνήν:
</p><p><lb rend="displayNum" n="602" /><q direct="unspecified">Νηιάδες, τί τὸ θαῦμα; πόθεν πέλε νήδυμον ὕδωρ;
<lb rend="displayNum" n="603" />τίς ποτὸν ἔβλυσε τοῦτο; τίς οὐρανίη τέκε γαστήρ;
<pb id="v.3.p.468" />
<lb rend="displayNum" n="604" />ἔμπης τοῦτο πιοῦσα ποτὶ δρόμον οὐκέτι βαίνω:
<lb rend="displayNum" n="605" />ἀλλὰ πόδες βαρύθουσι, καὶ ἡδέι θέλγομαι ὕπνῳ, 
<lb rend="displayNum" n="606" />καὶ σφαλερὸν στομάτων ἁπαλόθροον ἦχον ἰάλλω.</q>
</p><p><lb rend="displayNum" n="607" />εἶπε καὶ ἀστήρικτον ἑοῦ ποδὸς εἶχε πορείην:
<lb rend="displayNum" n="608" />ἤιε δ᾽ ἔνθα καὶ ἔνθα πολυπλανέεσσιν ἐρωαῖς
<lb rend="displayNum" n="609" />πυκνὰ περὶ κροτάφοισι τινασσομένοιο καρήνου:
<lb rend="displayNum" n="610" />καὶ κεφαλὴν ἔκλινεν ἐρειδομένην σχεδὸν ὤμῳ: 
<lb rend="displayNum" n="611" />εὗδε δ᾽ ὑπὲρ δαπέδοιο τανυπτόρθῳ παρὰ δένδρῳ
<lb rend="displayNum" n="612" />παρθενίην ἀφύλακτον ἐπιτρέψασα χαμεύνῃ.
</p><p><lb rend="displayNum" n="613" />καὶ πυρόεις βαρύγουνον Ἔρως δεδοκημένος Αὔρην
<lb rend="displayNum" n="614" />οὐρανόθεν κατέπαλτο, γαληναίῳ δὲ προσώπῳ
<lb rend="displayNum" n="615" />μειδιόων ἀγόρευεν, ὁμοφρονέων Διονύσῳ: 
</p><p><lb rend="displayNum" n="616" /><q direct="unspecified">Ἀγρώσσεις, Διόνυσε: μένει δέ σε παρθένος Αὔρη.</q>
</p><p><lb rend="displayNum" n="617" />ὥς εἰπὼν ἐς Ὄλυμπον ἐπείγετο, καὶ πτερὰ πάλλων
<lb rend="displayNum" n="618" />εἰαρινοῖς πετάλοισιν ἐχάζετο τοῦτο χαράξας:
<lb rend="displayNum" n="619" /><q direct="unspecified">νυμφίε, λέκτρα τέλεσσον, ἕως ἔτι παρθένος εὕδει:
<lb rend="displayNum" n="620" />σιγῇ ἐφ᾽ ἡμείων, μὴ παρθένον ὕπνος ἐάσῃ.</q> 
</p><p><lb rend="displayNum" n="621" />καί μιν ἰδὼν Ἰόβακχος ἐπ᾽ ἀστρώτοιο χαμεύνης
<lb rend="displayNum" n="622" />νυμφιδίου Ληθαῖον ἀμεργομένην πτερὸν Ὕπνου,
<lb rend="displayNum" n="623" />ἄψοφος ἀκροτάτοισιν ἀσάμβαλος ἴχνεσιν ἕρπων
<lb rend="displayNum" n="624" />κωφὸν ἀφωνήτοιο μετήιε δέμνιον Αὔρης:
<lb rend="displayNum" n="625" />χειρὶ δὲ φειδομένῃ γλαφυρὴν ἀπέθηκε φαρέτρην 
<lb rend="displayNum" n="626" />παρθενικῆς, καὶ τόξα κατέκρυφε κοιλάδι πέτρῃ,
<lb rend="displayNum" n="627" />μή μιν ὀιστεύσειε τιναξαμένη πτερὸν Ὕπνου:
<lb rend="displayNum" n="628" />καὶ δεσμοῖς ἀλύτοισι πόδας σφηκώσατο κούρης,
<lb rend="displayNum" n="629" />καὶ παλάμαις ἑλικηδὸν ἐπεσφρηγίσσατο σειρήν,
<lb rend="displayNum" n="630" />μή μιν ἀλυσκάζειεν: ἐπιστορέσας δὲ κονίῃ 
<lb rend="displayNum" n="631" />παρθενικὴν βαρύυπνον ἑτοιμοτάτην Ἀφροδίτῃ
<lb rend="displayNum" n="632" />αὔρης ὑπναλέης γαμίην ἔκλεψεν ὀπώρην.
<pb id="v.3.p.470" />
<lb rend="displayNum" n="633" />καὶ πόσις ἦν ἀνάεδνος: ὑπὲρ δαπέδοιο δὲ δειλὴ
<lb rend="displayNum" n="634" />οἰνοβαρὴς ἀτίνακτος ἐνυμφεύθη Διονύσῳ:
<lb rend="displayNum" n="635" />καὶ σκιεραῖς πτερύγεσσι περισφίγγων δέμας Αὔρης 
<lb rend="displayNum" n="636" />ὕπνος ἔην Βάκχοιο γαμοστόλος, ὅττι καὶ αὐτὸς
<lb rend="displayNum" n="637" />πειρήθη Παφίης, καὶ ὁμόζυγός ἐστι Σελήνης,
<lb rend="displayNum" n="638" />καὶ νυχίης φιλότητος ὁμόστολός ἐστιν Ἐρώτων:
<lb rend="displayNum" n="639" />καὶ γάμος ὡς ὄναρ ἔσκε. Πολυσκάρθμῳ δὲ χορείῃ
<lb rend="displayNum" n="640" />εἰς χορὸν αὐτοέλικτον ἀνεσκίρτησε κολώνη, 
<lb rend="displayNum" n="641" />ἡμιφανὴς δ᾽ ἐδόνησεν Ἁμαδρυὰς ἥλικα πεύκην:
<lb rend="displayNum" n="642" />μούνη δ᾽ ἦν ἀχόρευτος ἐν οὔρεσι παρθένος Ἠχώ,
<lb rend="displayNum" n="643" />αἰδομένη δ᾽ ἀκίχητος ἐκεύθετο πυθμένι πέτρης,
<lb rend="displayNum" n="644" />μὴ γάμον ἀθρήσειε γυναιμανέος Διονύσου.
</p><p><lb rend="displayNum" n="645" />καὶ τελέσας ὑμέναιον ἀδουπήτων ἐπὶ λέκτρων 
<lb rend="displayNum" n="646" />νυμφίος ἀμπελόεις, πεφυλαγμένον ἴχνος ἀείρας,
<lb rend="displayNum" n="647" />νύμφης μὲν κύσε χεῖλος ἐπήρατον, ἀκλινέας δὲ
<lb rend="displayNum" n="648" />λῦσε πόδας καὶ χεῖρας, ἀπὸ σκοπέλου δὲ φαρέτρην
<lb rend="displayNum" n="649" />χειρὶ λαβὼν καὶ τόξα πάλιν παρακάτθετο νύμφῃ.
<lb rend="displayNum" n="650" />καὶ Σατύρων σχεδὸν ἦλθεν ἔτι πνείων ὑμεναίων, 
<lb rend="displayNum" n="651" />ὑπναλέης ἀνέμοισιν ἐπιτρέψας λέχος Αὔρης.
<lb rend="displayNum" n="652" />νύμφη δ᾽ ἐκ φιλότητος ἀνέδραμε: λυσιμελῆ δὲ
<lb rend="displayNum" n="653" />ὕπνον ἀκηρύκτων ἀπεσείσατο μάρτυν Ἐρώτων:
<lb rend="displayNum" n="654" />θάμβεϊ δ᾽ εἰσορόωσα σαόφρονος ἔκτοθι μίτρης
<lb rend="displayNum" n="655" />στήθεα γυμνωθέντα καὶ ἀσκεπέος πτύχα μηροῦ 
<lb rend="displayNum" n="656" />καὶ γαμίῃ ῥαθάμιγγι περιστιχθέντα χιτῶνα,
<lb rend="displayNum" n="657" />ἁρπαμένην ἀνάεδνον ἀπαγγέλλοντα κορείην,
<lb rend="displayNum" n="658" />μαίνετο παπταίνουσα: καὶ ἥρμοσε κυκλάδα μίτρην
<lb rend="displayNum" n="659" />στέρνα πάλιν σκιόωσα, καὶ ἠθάδος ἄντυγα <note n="1" place="unspecified" anchored="yes">μσς. ἴχνια: μαρξελλυς ἄντυγα, λυδσιξη ἰκμάδα.</note> μαζοῦ
<lb rend="displayNum" n="660" />παρθενίῳ ζωστῆρι μάτην ἐσφίγγετο δεσμῷ. 
<lb rend="displayNum" n="661" />ἀχνυμένη δ᾽ ὀλόλυζε, κατάσχετος ἅλματι λύσσης:
<lb rend="displayNum" n="662" />ἀγρονόμους δ᾽ ἐδίωξε, καὶ εὐπετάλου σχεδὸν ὄχθης
<lb rend="displayNum" n="663" />τινυμένη δολόεντα πόσιν ποινήτορι θεσμῷ
<pb id="v.3.p.472" />
<lb rend="displayNum" n="664" />μηλονόμους ἐδάιξεν: ἀμειλίκτῳ δὲ σιδήρῳ
<lb rend="displayNum" n="665" />βουκόλον ἔκτανε μᾶλλον, ἐπεὶ μάθε νυμφίον Ἠοῦς, 
<lb rend="displayNum" n="666" />Τιθωνὸν χαρίεντα, δυσίμερον ἀνέρα βούτην,
<lb rend="displayNum" n="667" />ὅττι βοῶν ἀγέλαις μεμελημένον ἔσχε καὶ αὐτὴ
<lb rend="displayNum" n="668" />Λάτμιον Ἐνδυμίωνα βοῶν ἐλάτειρα Σελήνη:
<lb rend="displayNum" n="669" />ἔκλυε καὶ Φρυγίοιο, τὸν ἔκτανε παρθένος ἄλλη,
<lb rend="displayNum" n="670" />ὕμνου πικρὸν ἔρωτα, ποθοβλήτοιο νομῆος: 
<lb rend="displayNum" n="671" />αἰπόλον ἔκτανε μᾶλλον, ὅλον χορὸν ἔκτανεν αἰγῶν
<lb rend="displayNum" n="672" />αἰνοπαθής, ὅτι Πᾶνα δυσίμερον ἔδρακε κούρη
<lb rend="displayNum" n="673" />ἰσοφυῆ μεθέποντα δασύτριχος αἰγὸς ὀπωπήν:
<lb rend="displayNum" n="674" />ἔλπετο γὰρ μάλα τοῦτο, πόθῳ δεδονημένος Ἠχοῦς
<lb rend="displayNum" n="675" />ὅττί μιν ὑπναλέην ἐβιήσατο μηλονόμος Πάν: 
<lb rend="displayNum" n="676" />γειοπόνους δ᾽ ἐδάμασσε πολὺ πλέον, ὅττι καὶ αυτοἰ
<lb rend="displayNum" n="677" />Κύπριδι θητεύουσιν, ἐπεὶ πέλε γηπόνος ἀνήρ,
<lb rend="displayNum" n="678" />Ἰασίων, Δήμητρος ἀμαλλοτόκου παρακοίτην:
<lb rend="displayNum" n="679" />ἔκτανε δ᾽ ἀγρευτῆρα παλαιοτέρῳ τινὶ μύθῳ
<lb rend="displayNum" n="680" />πειθομένη: Κέφαλον γάρ, ἀμήτορος ἀστόν Ἀθήνης, 
<lb rend="displayNum" n="681" />ἔκλυε θηρητῆρα ῥοδοστεφέος πόσιν Ἠοῦς:
<lb rend="displayNum" n="682" />Βακχείης δ᾽ ἐδάιξεν ὑποδρηστῆρας ὀπώρης,
<lb rend="displayNum" n="683" />ὅττι φιλακρήτοιο μέθης Βλύζοντες ἐέρσην
<lb rend="displayNum" n="684" />οἰνοβαρεῖς δυσέρωτες ὀπάονές εἰσι Λυαίου:
<lb rend="displayNum" n="685" />οὕ πω γάρ δεδάηκε δολοφροσύνην Διονύσου 
<lb rend="displayNum" n="686" />καὶ ποτὸν ἠπεροπῆα φιλακρήτου Κυθερείης,
<lb rend="displayNum" n="687" />ἀλλὰ φιλοσκοπέλων καλύβας ἐκένωσε νομήων
<lb rend="displayNum" n="688" />αἵματι φοινήεντι περιρραίνουσα κολώνας.
</p><p><lb rend="displayNum" n="689" />καὶ νόον αἰθύσσουσα, κατάσχετος ἅλματι λύσσης,
<lb rend="displayNum" n="690" />Κύπριδος εἰς δόμον ἦλθεν: ἀπειλητῆρα δὲ κεστοῦ 
<lb rend="displayNum" n="691" />λυσαμένη ζωστῆρα νεοκλώστοιο χιτῶνος
<pb id="v.3.p.474" />
<lb rend="displayNum" n="692" />ἁβρὸν ἀνικήτοιο δέμας μάστιζε θεαίνης:
<lb rend="displayNum" n="693" />καὶ βρέτας ἀρπάξασα τελεσσιγάμου Κυθερείης
<lb rend="displayNum" n="694" />Σαγγαρίου σχεδὸν ἦλθε, κυλινδομένην δὲ ῥεέθροις
<lb rend="displayNum" n="695" />γυμναῖς Νηιάδεσσι πόρεν γυμνὴν Ἀφροδίτην. 
<lb rend="displayNum" n="696" />καὶ μετὰ θεῖον ἄγαλμα καὶ αὐτοέλικτον ἱμάσθλην
<lb rend="displayNum" n="697" />δείκελον ἁβρὸν Ἔρωτος ἀπηκόντιζε κονίῃ:
<lb rend="displayNum" n="698" />καὶ κενεὸν λίπε δῶμα Κυβηλίδος ἀφρογενείης.
<lb rend="displayNum" n="699" />φοιταλέη δ᾽ ἀκίχητος ἐθήμονα δύσατο λόχμην,
<lb rend="displayNum" n="700" />καὶ σταλίκων ἔψαυσε, πάλιν δ᾽ ἐμνήσατο θήρης: 
<lb rend="displayNum" n="701" />καὶ διεροῖς βλεφάροισιν ἑὴν στενάχιζε κορείην,
<lb rend="displayNum" n="702" />ὀξὺ δέ κωκύουσα τόσην ἐφθέγξατο φωνήν:
</p><p><lb rend="displayNum" n="703" /><q direct="unspecified">Τίς θεὸς ἡμετέρης ἀνελύσατο δεσμὰ κορείης;
<lb rend="displayNum" n="704" />εἰ μὲν ἐμὲ κνώσσουσαν ἐρημονόμων ἐπὶ λέκτρων
<lb rend="displayNum" n="705" />εἶδος ὑποκλέπτων ἐβιήσατο μητίετα Ζεύς, 
<lb rend="displayNum" n="706" />οὐδὲ καἰ ἡμετέρην ᾐδέσσατο γείτονα Ῥείην,
<lb rend="displayNum" n="707" />ἀγροτέρους μετά θῆρας ὀιστεύσω πόλον ἄστρων:
<lb rend="displayNum" n="708" />εἰ δέ μοι ὑπναλέῃ παρελέξατο Φοῖβος Ἀπόλλων,
<lb rend="displayNum" n="709" />πέρσω πασιμέλουσαν ὅλην πετρώδεα Πυθώ:
<lb rend="displayNum" n="710" />εἰ δὲ λέχος σύλησεν ἐμὸς Κυλλήνιος Ἑρμῆς, 
<lb rend="displayNum" n="711" />Ἀρκαδίην προθέλυμνον ἐμοῖς βελέεσσιν ὀλέσσω,
<lb rend="displayNum" n="712" />καὶ τελέσω θεράπαιναν ἐμὴν χρυσάμπυκα Πειθώ:
<lb rend="displayNum" n="713" />εἰ δὲ δόλοις γαμίοισιν ὀνειρείων ὑμεναίων
<lb rend="displayNum" n="714" />ἀπροϊδὴς Διόνυσος ἐμὴν σύλησε κορείην,
<lb rend="displayNum" n="715" />ἵξομαι, ἧχι πέλει Κυβέλης δόμος, ὑψιλόφου δὲ 
<lb rend="displayNum" n="716" />οἰστρομανῆ Διόνυσον ἀπὸ Τμώλοιο διώξω:
<lb rend="displayNum" n="717" />καὶ φονίην ὤμοισιν ἐπικρεμάσασα φαρέτρην
<lb rend="displayNum" n="718" />εἰς Πάφον, εἰς Φρυγίην θωρήξομαι: ἀμφοτέροις γὰρ
<lb rend="displayNum" n="719" />τόξον ἐμὸν τανύσω, καὶ Κύπριδι καὶ Διονύσῳ.
<lb rend="displayNum" n="720" />σοὶ πλέον, ἰοχέαιρα, χολώομαι, ὅττί με, κούρη, 
<lb rend="displayNum" n="721" />οὐ κτάνες ὑπναλέην ἔτι παρθένον, οὐδὲ καὶ αὐτῷ
<lb rend="displayNum" n="722" />σοῖς καθαροῖς βελέεσσιν ἐθωρήχθης παρακοίτῃ.</q>
<pb id="v.3.p.476" />
</p><p><lb rend="displayNum" n="723" />ἔννεπε, καὶ τρομέουσαν ἑὴν ἀνεσείρασε φωνὴν
<lb rend="displayNum" n="724" />δάκρυσι νικηθεῖσα. τελεσσιγάμου δὲ Λυαίου
<lb rend="displayNum" n="725" />παιδοτόκου πλησθεῖσα γονῆς δυσπάρθενος Αὔρη 
<lb rend="displayNum" n="726" />διπλόον ὄγκον ἄειρε: γυνὴ δ᾽ ἐπεμήνατο φόρτῳ
<lb rend="displayNum" n="727" />ἄσχετα βακχευθεῖσα γονῆς, δυσπάρθενος Αὔρη ...
<lb rend="displayNum" n="728" />ἢ σπόρος αὐτολόχευτος ἢ ἀνέρος ἐξ ὑμεναίων
<lb rend="displayNum" n="729" />ἠὲ θεοῦ δολίοιο: Διὸς δ᾽ ἐμνήσατο νύμφης,
<lb rend="displayNum" n="730" />Πλουτοῦς αἰνοτόκου Βερεκυντίδος, ἧς ἀπὸ λέκτρων 
<lb rend="displayNum" n="731" />Τάνταλος ἐβλάστησε. καἰ ἤθελε γαστέρα τέμνειν,
<lb rend="displayNum" n="732" />ὄφρα δαϊζομένης ἀπὸ νηδύος ἄφρονι λύσσῃ
<lb rend="displayNum" n="733" />ἄτροφον ἡμιτέλεστον ἀιστώσειε γενέθλην.
<lb rend="displayNum" n="734" />καὶ ξίφος ἠέρταζε, διὰ στέρνοιο δὲ γυμνοῦ
<lb rend="displayNum" n="735" />δεξιτερῇ μενέαινεν ἀφειδέι φάσγανον ἕλκειν. 
<lb rend="displayNum" n="736" />πολλάκι δ᾽ ἀρτιτόκοιο μετήιεν ἄντρα λεαίνης,
<lb rend="displayNum" n="737" />ὥς κεν ὀλισθήσειε θελήμονος εἰς λίνα Μοίρης:
<lb rend="displayNum" n="738" />ἀλλά μιν οὐρεσίφοιτος ὑπέκφυγε ταρβαλέη θήρ,
<lb rend="displayNum" n="739" />μή μιν ἀποκτείνειε, μυχῷ δ᾽ ἐκρύπτετο πέτρης
<lb rend="displayNum" n="740" />σκύμνον ἐρημαίῃσιν ἐπιτρέψασα χαμεύναις. 
<lb rend="displayNum" n="741" />πολλάκι δ᾽ οἰδαλέοιο γυναικείου διὰ κόλπου
<lb rend="displayNum" n="742" />αὐτοφόνος μενέαινεν ἑκούσιον ἆορ ἐλάσσαι,
<lb rend="displayNum" n="743" />ὄφρά κεν αὐτοδάικτος ὀνείδεα γαστρὸς ἀλύξῃ
<lb rend="displayNum" n="744" />καὶ στόμα τερπομένης φιλοκέρτομον ἰοχεαίρης:
<lb rend="displayNum" n="745" />καὶ νοέειν μενέαινεν ἑὸν πόσιν, ὄφρα καὶ αὐτὴ 
<lb rend="displayNum" n="746" />υἱέα δαιτρεύσειεν ἀναινομένῳ παρακοίτῃ,
<lb rend="displayNum" n="747" />αὐτὴ παιδοφόνος καὶ ὁμευνέτις, ὄφρά τις εἴπῃ:
</p><p><lb rend="displayNum" n="748" /><q direct="unspecified"> Πρόκνη παιδολέτειρα νέη πέλε δύσγαμος Αὔρη.</q>
</p><p><lb rend="displayNum" n="749" />καί μιν ὀπιπεύουσα νέων ἐγκύμονα παίδων
<lb rend="displayNum" n="750" />Ἄρτεμις ἐγγὺς ἵκανεν ἐῷ γελόωντι προσώπῳ, 
<lb rend="displayNum" n="751" />δειλαίην δ᾽ ἐρέθιζε, καὶ ἀστόργῳ φάτο φωνῇ:
<lb rend="displayNum" n="752" /><q direct="unspecified"> Ὕπνον ἴδον, Παφίης θαλαμηπόλον, εἶδον Ἐρώτων
<lb rend="displayNum" n="753" />ξανθῆς νυμφιδίης ἀπατήλια χεύματα πηγῆς,
<pb id="v.3.p.478" />
<lb rend="displayNum" n="754" />ἧχι ποτῷ δολόεντι νεήνιδες ἥλικα μίτρην
<lb rend="displayNum" n="755" />ἅρπαγι παρθενίης γαμίῳ λύουσιν ὀνείρῳ: 
<lb rend="displayNum" n="756" />εἶδον ἐγὼ κλέτας, εἶδον, ὅπῃ ζυγίῃ παρὰ πέτρῃ
<lb rend="displayNum" n="757" />ἀπροϊδὴς δολόεντι γυνὴ νυμφεύεται ὕπνῳ:
<lb rend="displayNum" n="758" />Κύπριδος εἶδον ὄρος φιλοτήσιον, ἧχι γυναικῶν
<lb rend="displayNum" n="759" />παρθενίην κλέπτοντες ἀλυσκάζουσιν ἀκοῖται.
<lb rend="displayNum" n="760" />εἰπέ, γύναι φυγόδεμνε, τί σήμερον ἠρέμα βαίνεις; 
<lb rend="displayNum" n="761" />ἡ πρὶν ἀελλήεσσα, πόθεν βαρύγουνος ὁδεύεις;
<lb rend="displayNum" n="762" />νυμφεύθης ἀέκουσα, καὶ οὐ τεὸν οἶδας ἀκοίτην:
<lb rend="displayNum" n="763" />οὐ δύνασαι κρύπτειν κρύφιον γάμον: οἰδαλέοι γὰρ
<lb rend="displayNum" n="764" />σὸν πόσιν ἀγγέλλουσι νεογλαγέες σέο μαζοί.
<lb rend="displayNum" n="765" />εἰπὲ δέ μοι, βαρύυπνε, συοκτόνε, παρθένε, νύμφη, 
<lb rend="displayNum" n="766" />πῶς μεθέπεις χλοάουσαν ἐρευθαλέην σέο μορφήν;
<lb rend="displayNum" n="767" />τίς σέο λέκτρα μίηνε; τίς ἥρπασε σεῖο κορείην;
<lb rend="displayNum" n="768" />ξανθαὶ Νηιάδες, μὴ κρύψατε νυμφίον Αὔρης.
<lb rend="displayNum" n="769" />οἶδα, γύναι βαρύφορτε, τεὸν λαθραῖον ἀκοίτην:
<lb rend="displayNum" n="770" />σὸς γάμος οὕ με λέληθε, καὶ εἰ κρύπτειν μενεαίνεις, 
<lb rend="displayNum" n="771" />σὸς πόσις οὔ με λέληθε: βαρυνομένη δέμας ὕπνῳ
<lb rend="displayNum" n="772" />εὐνέτις ἀστυφέλικτος ἐνυμφεύθης Διονύσῳ.
<lb rend="displayNum" n="773" />ἀλλὰ τεὸν λίπε τόξον: ἀναινομένη δὲ φαρέτρην
<lb rend="displayNum" n="774" />ὄργια μυστιπόλευε γυναιμανέος σέο βάκχου,
<lb rend="displayNum" n="775" />τύμπανα χειρὶ φέρουσα καὶ εὐκεράων θρόον αὐλῶν. 
<lb rend="displayNum" n="776" />πρὸς δὲ τεῆς λίτομαί σε τελεσσιγάμοιο χαμεύνης,
<lb rend="displayNum" n="777" />ποῖά σοι ὤπασεν ἕδνα τεὸς Διόνυσος ἀκοίτης;
<lb rend="displayNum" n="778" />μή σοι νεβρίδα δῶκε, τεῆς αὐτάγγελον εὐνῆς;
<lb rend="displayNum" n="779" />μή σοι χάλκεα ῥόπτρα τεῶν πόρε παίγνια παίδων;
<lb rend="displayNum" n="780" />πείθομαι, ὡς πόρε θύρσον, ἀκοντιστῆρα λεόντων: 
<pb id="v.3.p.480" />
<lb rend="displayNum" n="781" />καὶ τάχα κύμβαλα δῶκε, τά περ δονέουσι τιθῆναι
<lb rend="displayNum" n="782" />φάρμακα νηπιάχοισι φιλοθρήνων ὀδυνάων.</q>
</p><p><lb rend="displayNum" n="783" />ἔννεπε κερτομέουσα: καὶ ἔμπαλιν ᾤχετο δαίμων,
<lb rend="displayNum" n="784" />θῆρας ὀιστεύουσα τὸ δεύτερον, ἀχνυμένη δὲ
<lb rend="displayNum" n="785" />ἠερίοις ἀνέμοισιν ἑὰς μεθέηκε μερίμνας. 
</p><p><lb rend="displayNum" n="786" />κούρη δ᾽ οὐρεσίφοιτος ἀμάρτυρος ὑψόθι πέτρης
<lb rend="displayNum" n="787" />ὀξὺ βέλος μεθέπουσα δυηπαθέος τοκετοῖο
<lb rend="displayNum" n="788" />φρικαλέον βρύχημα λεχωίδος εἶχε λεαίνης:
<lb rend="displayNum" n="789" />πέτραι δ᾽ ἀντιάχησαν: ἐρισμαράγοιο δὲ κούρης
<lb rend="displayNum" n="790" />φθόγγου ἀμειβομένη μυκήσατο δύσθροος Ἠχώ. 
<lb rend="displayNum" n="791" />καὶ παλάμας, ἅτε πῶμα, περισφίγξασα λοχείῃ
<lb rend="displayNum" n="792" />κλεῖε θοὴν ὠδῖνα πεπαινομένου τοκετοῖο,
<lb rend="displayNum" n="793" />καὶ τόκον ἀρτιτέλεστον ἐρήτυεν: ἐχθομένην γὰρ
<lb rend="displayNum" n="794" />Ἄρτεμιν οὐ μενέαινεν ἐπ᾽ ὠδίνεσσι καλέσσαι:
<lb rend="displayNum" n="795" />Ἡραίας δὲ θύγατρας ἀναίνετο, μή ποτε Βάκχου 
<lb rend="displayNum" n="796" />μητρυιῆς ἅτε παῖδες ἐπιβρίσωσι λοχείῃ.
<lb rend="displayNum" n="797" />κούρη δ᾽ ἀσχαλόωσα κατηφέα ῥῆξεν ἰωήν,
<lb rend="displayNum" n="798" />νυσσομένη κέντροισιν ἀπειρώδινος ἀνάγκης:
</p><p><lb rend="displayNum" n="799" /><q direct="unspecified">Οὕτως ἰοχέαιραν ἴδω καὶ θοῦριν Ἀθήνην,
<lb rend="displayNum" n="800" />οὕτως ἀμφοτέρας ἐγκύμονας ὄφρα νοήσω: 
<lb rend="displayNum" n="801" />Ἄρτεμιν ὠδίνουσαν ἐλέγξατε, μαιάδες Ὧραι,
<lb rend="displayNum" n="802" />μαρτυρίῃ τοκετοῖο, καὶ εἴπατε Τριτογενείῃ:
<lb rend="displayNum" n="803" />῾παρθενικὴ γλαυκῶπι, νεητόκε μῆτερ ἀμήτωρ.᾿
<lb rend="displayNum" n="804" />οὕτω ξυνὰ παθοῦσαν ἴδω φιλοπάρθενον Ἠχὼ
<lb rend="displayNum" n="805" />Πανὶ παρευνηθεῖσαν ἢ ἀρχεκάκῳ Διονύσῳ. 
<lb rend="displayNum" n="806" />Ἄρτεμι, καὶ σὺ τεκοῦσα παραίφασις ἔσσεαι Αὔρης,
<lb rend="displayNum" n="807" />θῆλυ γάλα στάζουσα λεχώιον ἄρσενι μαζῷ.</q>
</p><p><lb rend="displayNum" n="808" />εἶπεν ὀδυρομένη βαρυώδυνα κέντρα λοχείης.
<pb id="v.3.p.482" />
<lb rend="displayNum" n="809" />καὶ τόκον ἰοχέαιρα κατέσχεθε, παιδοτόκῳ δὲ
<lb rend="displayNum" n="810" />νύμφῃ μόχθον ὄπασσεν ἐρυκομένου τοκετοῖο. 
</p><p><lb rend="displayNum" n="811" />καὶ τελετῆς Νίκαια κυβερνήτειρα Λυαίου
<lb rend="displayNum" n="812" />μόχθον ὀπιπεύουσα καὶ αἴσχεα λυσσάδος Αὔρης
<lb rend="displayNum" n="813" />τοίην κρυπταδίην οἰκτίρμονα ῥήξατο φωνήν:
</p><p><lb rend="displayNum" n="814" /><q direct="unspecified">Αὔρη ξυνὰ παθοῦσα, κινύρεο καὶ σὺ κορείην:
<lb rend="displayNum" n="815" />γαστρὶ δὲ φόρτον ἔχουσα δυηπαθέος τοκετοῖο 
<lb rend="displayNum" n="816" />τέτλαθί μοι μετὰ λέκτρον ἔχειν καὶ κέντρα λοχείης,
<lb rend="displayNum" n="817" />τέτλαθι καὶ βρεφέεσσιν ἀήθεα μαζὸν ὀρέξαι.
<lb rend="displayNum" n="818" />καὶ σὺ πόθεν πίες οἶνον, ἐμῆς συλήτορα μίτρης;
<lb rend="displayNum" n="819" />καὶ σὺ πόθεν πίες οἶνον, ἕως πέλες ἔγκυος, Αὔρη;
<lb rend="displayNum" n="820" />καὶ σὺ πάθες, φυγόδεμνε, τά περ πάθον: ἀλλὰ καὶ αὐτὴ 
<lb rend="displayNum" n="821" />μέμφεο νυμφοκόμων ἀπατήλιον ὕπνον Ἐρώτων.
<lb rend="displayNum" n="822" />εἷς δόλος ἀμφοτέραις γάμον ἥρμοσεν, εἶς πόσις Αὔρης
<lb rend="displayNum" n="823" />παρθενικὴν Νίκαιαν ἐθήκατο μητέρα παίδων:
<lb rend="displayNum" n="824" />οὐκέτι τόξον ἔχω θηροκτόνον, οὐκέτι νευρήν,
<lb rend="displayNum" n="825" />ὡς πάρος, αὖ ἐρύω καὶ ἐγὼ βέλος: εἰμὶ δὲ δειλὴ 
<lb rend="displayNum" n="826" />ἱστοπόνος θήλεια, καὶ οὐκέτι θοῦρις Ἀμαζών.</q>
</p><p><lb rend="displayNum" n="827" />ἔννεπεν οἰκτείρουσα τελεσσιγόνου πόνον Αὔρης,
<lb rend="displayNum" n="828" />οἷά τε πειρηθεῖσα τόκου μογεροῖο καὶ αὐτή.
<lb rend="displayNum" n="829" />Λητῴη δ᾽ ἀίουσα βαρυφθόγγου κτύπον Αὔρης
<lb rend="displayNum" n="830" />ἤλυθεν αὐχήεσσα τὸ δεύτερον ἐγγύθι νύμφης: 
<lb rend="displayNum" n="831" />τειρομένην δ᾽ ἐρέθιζε καὶ ἴαχε κέντορι μύθῳ:
</p><p><lb rend="displayNum" n="832" /><q direct="unspecified"> Παρθένε, τίς σε τέλεσσε λεχωίδα μητέρα παίδων;
<lb rend="displayNum" n="833" />ἡ γάμον ἀγνώσσουσα πόθεν γλάγος ἔλλαχε μαζοῦ;
<lb rend="displayNum" n="834" />οὐκ ἴδον, οὐ πυθόμην, ὅτι παρθένος υἷα λοχεύει.
<lb rend="displayNum" n="835" />ἦ ῥα φύσιν μετάμειψε πατὴρ ἐμός; ἦ ῥα γυναῖκες 
<lb rend="displayNum" n="836" />νόσφι γάμου τίκτουσι;σὺ γάρ, φιλοπάρθενε κούρη,
<pb id="v.3.p.484" />
<lb rend="displayNum" n="837" />ὠδίνεις νέα τέκνα, καὶ εἰ στυγέεις Ἀφροδίτην.
<lb rend="displayNum" n="838" />ἦ ῥα κυβερνήτειραν ἀναγκαίου τοκετοῖο
<lb rend="displayNum" n="839" />Ἄρτεμιν οὐ καλέουσι λεχωίδες, ὅττι σὺ μούνη
<lb rend="displayNum" n="840" />εἰς τόκον ἀγροτέρης οὐ δεύεαι ἰοχεαίρης; 
<lb rend="displayNum" n="841" />οὐδὲ τεὸν Διόνυσον ἀμαιεύτων ἀπὸ κόλπων
<lb rend="displayNum" n="842" />ἔδρακεν Εἰλείθυια, τεῆς ἐλάτειρα γενέθλης:
<lb rend="displayNum" n="843" />ἀλλά μιν ἡμιτέλεστον ἐμαιώσαντο κεραυνοί.
<lb rend="displayNum" n="844" />μὴ κοτέῃς, ὅτι παῖδας ἐνὶ σκοπέλοισι λοχεύεις:
<lb rend="displayNum" n="845" />ᾗ σκοπέλων βασίλεια τόκου πειρήσατο Ῥείη: 
<lb rend="displayNum" n="846" />τίς νέμεσίς ποτε τοῦτο; κατ᾽ οὔρεα τέκνα λοχεύεις,
<lb rend="displayNum" n="847" />ὡς δάμαρ οὐρεσίφοιτος ὀρεσσινόμου Διονύσου.</q>
</p><p><lb rend="displayNum" n="848" />ἔννεπε: καὶ κοτέουσα λεχωιὰς ἄχνυτο νύμφη
<lb rend="displayNum" n="849" />Ἄρτεμιν αἰδομένη καὶ ἐν ἄλγεσιν. ἆ μέγα δειλή,
<lb rend="displayNum" n="850" />ἐγγὺς ἔην τοκετοῖο καὶ ἤθελε παρθένος εἶναι. 
<lb rend="displayNum" n="851" />καὶ βρέφος εἰς φάος ἦλθε θοώτερον: Ἀρτέμιδος γὰρ
<lb rend="displayNum" n="852" />φθεγγομένης ἔτι μῦθον ἀκοντιστῆρα λοχείης
<lb rend="displayNum" n="853" />διπλόος αὐτοκέλευστος ἐμαιώθη τόκος Αὔρης
<lb rend="displayNum" n="854" />λυομένης ὠδῖνος, ὅθεν διδύμων ἀπὸ παίδων
<lb rend="displayNum" n="855" />Δίνδυμον ὑψικάρηνον ὄρος κικλήσκετο Ῥείης. 
<lb rend="displayNum" n="856" />καὶ θεὸς ἀθρήσασα νέην εὔπαιδα γενέθλην
<lb rend="displayNum" n="857" />τοῖον ἔπος παλίνορσος ἀμοιβαίῃ φάτο φωνῇ:
<lb rend="displayNum" n="858" /><q direct="unspecified">Μαῖα, γυνὴ μονιή, διδυμητόκε δύσγαμε νύμφη,
<lb rend="displayNum" n="859" />υἱάσι μαζὸν ὄρεξον ἀήθεα, παρθένε μήτηρ:
<lb rend="displayNum" n="860" />παππάζει σέο κοῦρος ἀπαιτίζων σε τοκῆα: 
<lb rend="displayNum" n="861" />εἰπὲ δὲ σοῖς τεκέεσσι τεὸν λαθραῖον ἀκοίτην.
<lb rend="displayNum" n="862" />Ἄρτεμις οὐ γάμον οἶδε, καὶ οὐ τρέφεν υἱέα μαζῷ:
<lb rend="displayNum" n="863" />σὸν λέχος οὔρεα ταῦτα, καὶ ἠθάδος ἀντὶ χιτῶνος
<lb rend="displayNum" n="864" />σπάργανα σῶν βρεφέων πολυδαίδαλα δέρματα νεβρῶν.</q>
<lb rend="displayNum" n="865" />εἶπε, καὶ ὠκυπέδιλος ἐδύσατο δάσκιον ὕλην. 
<pb id="v.3.p.486" />
<lb rend="displayNum" n="866" />καὶ καλέσας Νίκαιαν ἑὴν Κυβεληίδα νύμφην,
<lb rend="displayNum" n="867" />μεμφομένην ἔτι λέκτρα λεχωίδα δείκνυεν Αὔρην
<lb rend="displayNum" n="868" />μειδιόων Διόνυσος: ἐρημονόμοιο δὲ κούρης
<lb rend="displayNum" n="869" />ἀρτιγάμοις ἀγόρευεν ἐπαυχήσας ὑμεναίοις:
</p><p><lb rend="displayNum" n="870" /><q direct="unspecified">Ἄρτι μόγις, Νίκαια, παραίφασιν εὗρες Ἐρώτων: 
<lb rend="displayNum" n="871" />ἄρτι πάλιν Διόνυσος ἐπίκλοπον ἤνυσεν εὐνήν,
<lb rend="displayNum" n="872" />παρθενικῆς δ᾽ ἑτέρης γάμον ἥρπασεν: ἐν δὲ κολώναις
<lb rend="displayNum" n="873" />ἡ πρὶν ἀλυσκάζουσα καὶ οὔνομα μοῦνον Ἐρώτων
<lb rend="displayNum" n="874" />σοῖς θαλάμοις τύπον ἶσον ὀρεστιὰς ἔδρακεν Αὔρη.
<lb rend="displayNum" n="875" />οὐ μούνη γλυκὺν ὕπνον ἐδέξαο πομπὸν Ἐρώτων, 
<lb rend="displayNum" n="876" />οὐ μούνη πίες οἶνον ἐπίκλοπον ἅρπαγα μίτρης:
<lb rend="displayNum" n="877" />ἀλλὰ νέης ἄγνωστος ἀνοιγομένης ἀπὸ πηγῆς
<lb rend="displayNum" n="878" />νυμφοκόμος πάλιν οἶνος ἀνέβλυε, καὶ πίεν Αὔρη.
<lb rend="displayNum" n="879" />ἀλλὰ βέλος δεδαυῖαν ἀναγκαίου τοκετοῖο,
<lb rend="displayNum" n="880" />πρὸς Τελετῆς λίτομαί σε, χοροπλεκέος σέο κούρης, 
<lb rend="displayNum" n="881" />σπεῦσον ἀερτάζειν ἐμὸν υἱέα, μή μιν ὀλέσσῃ
<lb rend="displayNum" n="882" />τολμηραῖς παλάμῃσιν ἐμὴ δυσμήχανος Αὔρη:
<lb rend="displayNum" n="883" />οἶδα γάρ, ὡς διδύμων βρεφέων ἔνα παῖδα δαμάσσει
<lb rend="displayNum" n="884" />ἄσχετα λυσσώουσα: σὺ δὲ χραίσμησον Ἰάκχῳ:
<lb rend="displayNum" n="885" />ἔσσο φύλαξ ὠδῖνος ἀρείονος, ὄφρά κεν εἴη 
<lb rend="displayNum" n="886" />σὴ Τελετὴ θεράπαινα καὶ υἱέι καὶ γενετῆρι.</q>
</p><p><lb rend="displayNum" n="887" />ὣς εἰπὼν παλίνορσος ἐχάζετο Βάκχος ἀγήνωρ,
<lb rend="displayNum" n="888" />κυδιόων Φρυγίοισιν ἐπ᾽ ἀμφοτέροις ὑμεναίοις
<lb rend="displayNum" n="889" />πρεσβυτέρης ἀλόχοιο καἰ ὁπλοτέρης περὶ νύμφης.
<lb rend="displayNum" n="890" />καὶ βαρὺ πένθος ἔχουσα τελεσσιτόκῳ παρὰ πέτρῃ, 
<lb rend="displayNum" n="891" />παῖδας ἐλαφρίζουσα, λεχωιὰς ἴαχε μήτηρ:
</p><p><lb rend="displayNum" n="892" /><q direct="unspecified">ἠερόθεν γάμος οὗτος: ἐμὸν γόνον ἠέρι ῥίψω:
<lb rend="displayNum" n="893" />νυμφεύθην ἀνέμοισι καὶ οὐ βροτέην ἴδον εὐνήν,
<lb rend="displayNum" n="894" />αὔρης δ᾽ εἰς ὑμέναιον ἐπώνυμοι ἤλυθον αὖραι:
<lb rend="displayNum" n="895" />καὶ λοχίας ἐχέτωσαν ἐμὰς ὠδῖνας ἀῆται. 
<lb rend="displayNum" n="896" />ἔρρετέ μοι, νέα τέκνα δολορραφέος γενετῆρος,
<pb id="v.3.p.488" />
<lb rend="displayNum" n="897" />ὑμέας οὐκ ἐλόχευσα: τί μοι κακὰ θηλυτεράων;
<lb rend="displayNum" n="898" />ἀμφαδὸν ἄρτι, λέοντες, ἐλεύθεροι εἰς νομὸν ὕλης
<lb rend="displayNum" n="899" />ἔλθετε θαρσήεντες, ὅτ᾽ οὐκέτι μάρναται Αὔρη:
<lb rend="displayNum" n="900" />καὶ σκυλάκων ἑλίκωπες ἀρείονές ἐστε λαγωοί: 
<lb rend="displayNum" n="901" />θῶες, ἐμοὶ τέρπεσθε: παρ᾽ ἡμετέρῃ δὲ χαμεύνῃ
<lb rend="displayNum" n="902" />πόρδαλιν ἀπτοίητον ἐπισκαίροντα νοήσω:
<lb rend="displayNum" n="903" />ἄξατε σύννομον ἄρκτον ἀταρβέα: παιδοτόκου γὰρ
<lb rend="displayNum" n="904" />αὔρης χαλκοχίτωνες ἐθηλύνθησαν ὀιστοί.
<lb rend="displayNum" n="905" />αἰδέομαι μεθέπειν μετὰ παρθένον οὔνομα νύμφης, 
<lb rend="displayNum" n="906" />μὴ βριαρὸν τεκέεσσιν ἐμόν ποτε μαζὸν ὀπάσσω:
<lb rend="displayNum" n="907" />μὴ παλάμῃ θλίψοιμι νόθον γάλα, μηδ᾽ ἐνὶ λόχμαις
<lb rend="displayNum" n="908" />θηροφόνος γεγαυῖα γυνὴ φιλότεκνος ἀκούσω. </q>
<lb rend="displayNum" n="910" /><gap /> θῆκεν ὑπὸ σπήλυγγι λεχώια δεῖπνα λεαίνης: 
<lb rend="displayNum" n="911" />ἀλλὰ Διωνύσοιο νέην εὔπαιδα γενέθλην,
<lb rend="displayNum" n="912" />πόρδαλις ὠμοβόροισι δέμας λιχμῶσα γενείοις,
<lb rend="displayNum" n="913" />ἔμφρονα θυμὸν ἔχουσα σοφῷ μαιώσατο μαζῷ:
<lb rend="displayNum" n="914" />θαμβαλέοι δὲ δράκοντες ἐκυκλώσαντο λοχείην
<lb rend="displayNum" n="915" />ἰοβόλοις στομάτεσσιν, ἐπεὶ νέα τέκνα φυλάσσων 
<lb rend="displayNum" n="916" />μειλιχίους καὶ θῆρας ἐθήκατο νυμφίος Αὔρης.
</p><p><lb rend="displayNum" n="917" />καὶ ποδὶ φοιταλέῳ Ληλαντιὰς ἄνθορε κούρη
<lb rend="displayNum" n="918" />ἄγριον ἦθος ἔχουσα δασυστέρνοιο λεαίνης,
<lb rend="displayNum" n="919" />ἠερίαις δ᾽ ἀκίχητος ἀνηκόντιζεν ἀέλλαις
<lb rend="displayNum" n="920" />θηρείων ἕνα παῖδα διαρπάξασα γενείων: 
<lb rend="displayNum" n="921" />καὶ πάις ἀρτιλόχευτος ἐνὶ στροφάλιγγι κονίης
<lb rend="displayNum" n="922" />ἠερόθεν προκάρηνος ἐπωλίσθησεν ἀρούρῃ:
<lb rend="displayNum" n="923" />καί μιν ἀφαρπάξασα φίλῳ τυμβεύσατο λαιμῷ,
<lb rend="displayNum" n="924" />δαινυμένη φίλα δεῖπνα. καὶ ἀστόργοιο τεκούσης
<lb rend="displayNum" n="925" />ταρβαλέη τέκος ἄλλο λεχωίδος ἥρπασεν Αὔρης 
<lb rend="displayNum" n="926" />παρθένος ἰοχέαιρα, διαστείχουσα δὲ λόχμην
<lb rend="displayNum" n="927" />παιδοκόμῳ κούφιζεν ἀήθεϊ κοῦρον ἀγοστῷ.
<pb id="v.3.p.490" />
</p><p><lb rend="displayNum" n="928" />καὶ Βρομίου μετὰ λέκτρα, μετὰ στροφάλιγγα λοχείης
<lb rend="displayNum" n="929" />μῶμον ἀλυσκάζουσα γαμήλιον ἀγρότις Αὔρη,
<lb rend="displayNum" n="930" />ἀρχαίης μεθέπουσα σέβας φιλοπάρθενον αἰδοῦς, 
<lb rend="displayNum" n="931" />Σαγγαρίου σχεδὸν ἦλθεν: ὀπισθοτόνῳ δ᾽ ἅμα τόξῳ
<lb rend="displayNum" n="932" />εἰς προχοὰς ἀκόμιστον ἑὴν ἔρριψε φαρέτρην,
<lb rend="displayNum" n="933" />καὶ βυθίῳ προκάρηνος ἐπεσκίρτησε ῥεέθρῳ
<lb rend="displayNum" n="934" />ὄμμασιν αἰδομένοισιν ἀναινομένη φάος Ἠοῦς,
<lb rend="displayNum" n="935" />καὶ ῥοθίοις ποταμοῖο καλύπτετο: τὴν δὲ Κρονίων 
<lb rend="displayNum" n="936" />εἰς κρήνην μετάμειψεν: ὀρεσσιχύτοιο δὲ πηγῆς
<lb rend="displayNum" n="937" />μαζοὶ κρουνὸς ἔην, προχοὴ δέμας, ἄνθεα χαῖται,
<lb rend="displayNum" n="938" />καὶ κέρας ἔπλετο τόξον ἐυκραίρου ποταμοῖο
<lb rend="displayNum" n="939" />ταυροφυές, καὶ σχοῖνος ἀμειβομένη πέλε νευρή,
<lb rend="displayNum" n="940" />καὶ δόνακες γεγαῶτες ἐπερροίζησαν ὀιστοί, 
<lb rend="displayNum" n="941" />καὶ βυθὸν ἰλυόεντα διεσσυμένη ποταμοῖο
<lb rend="displayNum" n="942" />εἰς γλαφυρὸν κευθμῶνα χυτὴ κελάρυζε φαρέτρη.
</p><p><lb rend="displayNum" n="943" />καὶ χόλον ἰοχέαιρα κατεύνασεν: ἀμφὶ δὲ λόχμῃ
<lb rend="displayNum" n="944" />ἴχνια μαστεύουσα φιλοσκοπέλοιο Λυαίου
<lb rend="displayNum" n="945" />ἤιεν, ἀρτιλόχευτον ἀειρομένη βρέφος Αὔρης, 
<lb rend="displayNum" n="946" />πήχεϊ κουφίζουσα νόθον βάρος: αἰδομένη δὲ
<lb rend="displayNum" n="947" />ὤπασεν ἄρσενα παῖδα κασιγνήτῳ Διονύσῳ.
</p><p><lb rend="displayNum" n="948" />Νικαίῃ δ᾽ ἑὸν υἷα πατὴρ πόρε, μαιάδι νύμφῃ:
<lb rend="displayNum" n="949" />ἡ δέ μιν ἠέρταζε, καὶ ἀκροτάτης ἀπὸ θηλῆς
<lb rend="displayNum" n="950" />παιδοκόμων θλίβουσα φερέσβιον ἰκμάδα μαζῶν 
<lb rend="displayNum" n="951" />κοῦρον ἀνηέξησε. λαβὼν δέ μιν ὑψόθι δίφρου
<lb rend="displayNum" n="952" />νήπιον εἰσέτι Βάκχον ἐπώνυμον υἷα τοκῆος
<lb rend="displayNum" n="953" />Ἀτθίδι μυστιπόλῳ παρακάτθετο Βάκχος Ἀθήνῃ,
<lb rend="displayNum" n="954" />εὔια παππάζοντα: θεὰ δέ μιν ἔνδοθι νηοῦ
<lb rend="displayNum" n="955" />Παλλὰς ἀνυμφεύτῳ θεοδέγμονι δέξατο κόλπῳ: 
<lb rend="displayNum" n="956" />παιδὶ δὲ μαζὸν ὄρεξε, τὸν ἔσπασε μοῦνος Ἐρεχθεύς,
<lb rend="displayNum" n="957" />αὐτοχύτῳ στάζοντα νόθον γλάγος ὄμφακι μαζῷ.
<pb id="v.3.p.492" />
<lb rend="displayNum" n="958" />καί μιν Ἐλευσινίῃσι θεὰ παρακάτθετο Βάκχαις:
<lb rend="displayNum" n="959" />ἀμφὶ δὲ κοῦρον Ἴακχον ἐκυκλώσαντο χορείῃ
<lb rend="displayNum" n="960" />νύμφαι κισσοφόροι Μαραθωνίδες, ἀρτιτόκῳ δὲ 
<lb rend="displayNum" n="961" />δαίμονι νυκτιχόρευτον ἐκούφισαν Ἀτθίδα πεύκην:
<lb rend="displayNum" n="962" />καὶ θεὸν ἱλάσκοντο μεθ᾽ υἱέα Περσεφονείης,
<lb rend="displayNum" n="963" />καὶ Σεμέλης μετὰ παῖδα, θυηπολίας δὲ Λυαίῳ
<lb rend="displayNum" n="964" />ὀψιγόνῳ στήσαντο καὶ ἀρχεγόνῳ Διονύσῳ,
<lb rend="displayNum" n="965" />καὶ τριτάτῳ νέον ὕμνον ἐπεσμαράγησαν Ἰάκχῳ. 
<lb rend="displayNum" n="966" />καὶ τελεταῖς τρισσῇσιν ἐβακχεύθησαν Ἀθῆναι:
<lb rend="displayNum" n="967" />καὶ χορὸν ὀψιτέλεστον ἀνεκρούσαντο πολῖται
<lb rend="displayNum" n="968" />Ζαγρέα κυδαίνοντες ἅμα Βρομίῳ καὶ Ἰάκχῳ.
</p><p><lb rend="displayNum" n="969" />οὐδὲ Κυδωναίων ἐπελήσατο Βάκχος Ἐρώτων,
<lb rend="displayNum" n="970" />ἀλλὰ καὶ ὀλλυμένης προτέρης ἐμνήσατο νύμφης: 
<lb rend="displayNum" n="971" />καὶ Στέφανον περίκυκλον ἀποιχομένης Ἀριάδνης
<lb rend="displayNum" n="972" />μάρτυν ἑῆς φιλότητος ἀνεστήριξεν Ὀλύμπῳ,
<lb rend="displayNum" n="973" />ἄγγελον οὐ λήγοντα φιλοστεφάνων ὑμεναίων.
</p><p><lb rend="displayNum" n="974" />καὶ θεὸς ἀμπελόεις πατρώιον αἰθέρα βαίνων
<lb rend="displayNum" n="975" />πατρὶ σὺν εὐώδινι μιῆς ἔψαυσε τραπέζης, 
<lb rend="displayNum" n="976" />καὶ βροτέην μετὰ δαῖτα, μετὰ προτέρην χύσιν οἴνου
<lb rend="displayNum" n="977" />οὐράνιον πίε νέκταρ ἀρειοτέροισι κυπέλλοις,
<lb rend="displayNum" n="978" />σύνθρονος Ἀπόλλωνι, συνέστιος υἱέι Μαίης.
</p></div1></body></text></TEI.2>