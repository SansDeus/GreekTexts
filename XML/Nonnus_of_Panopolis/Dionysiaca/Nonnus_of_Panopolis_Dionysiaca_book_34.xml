<?xml version="1.0" encoding="utf-8"?>
<TEI.2><text><body><div1 type="book" n="34" org="uniform" sample="complete">
<head><lb rend="displayNum" n="1" />Κτεινομέναις ἑκάτερθε τριηκοστοῖο τετάρτου
<lb rend="displayNum" n="2" />Δηριάδης Βάκχῃσι κορύσσεται ἔνδοθι πύργων.</head>
<p><lb rend="displayNum" n="1" />κούρη δ᾽ οὐρεσίφοιτος ἑῷ ταχυδίνεϊ ταρσῷ
<lb rend="displayNum" n="2" />ἄψοφον ἴχνος ἔχουσα διέστιχεν εἰς ῥάχιν ὕλης:
<lb rend="displayNum" n="3" />οὐδὲ Θέτις δήθυνεν ἐπ᾽ ᾐόνος, ἀλλὰ καὶ αὐτὴ
<lb rend="displayNum" n="4" />πατρῴην βρυόεσσαν ἐδύσατο Νηρέος αὐλήν.
</p><p><lb rend="displayNum" n="5" />ἤδη δ᾽ ἀννεφέλοιο δι᾽ ἠέρος ὄμμα τιταίνων 
<lb rend="displayNum" n="6" />ἄντυγας ἀστραίας ὁρόων ἐκορέσσατο Μορρεύς:
<lb rend="displayNum" n="7" />καί τινα μῦθον ἔειπε μεληδόσι θυμὸν ἱμάσσων:
</p><p><lb rend="displayNum" n="8" /> <q direct="unspecified">πλάζεται ἀλλοπρόσαλλος ἐμὸς νόος: οὐ μία βουλή,
<lb rend="displayNum" n="9" />εἷς νόος οὐ μεθέπει με: πολυσπερέες δὲ μενοιναὶ
<lb rend="displayNum" n="10" />ἀμφ᾽ ἐμὲ κυκλώσαντο, καὶ οὐ μίαν οἶδα τελέσσαι: 
<lb rend="displayNum" n="11" />κτείνω Χαλκομέδειαν ἐπήρατον; ἀλλὰ τί ῥέξω,
<lb rend="displayNum" n="12" />μή με πόθῳ μετὰ πότμον ἀποκτείνειε καὶ αὐτή;
<lb rend="displayNum" n="13" />ἀλλὰ λίπω ζώουσαν ἀνούτατον, ἀμφαδίην δὲ
<lb rend="displayNum" n="14" />παρθένον εἰς ὑμέναιον ἐφέλκομαι; ἀλλ᾽ ἐνὶ θυμῷ
<lb rend="displayNum" n="15" />Δηριάδην τρομέω καὶ Χειροβίην ἐλεαίρω. 
<lb rend="displayNum" n="16" />οὐ μὲν ἐγὼ κτείνω ποτὲ παρθένον: ἢν δὲ δαμάσσω,
<lb rend="displayNum" n="17" />πῶς δύναμαι ζώειν, ὅτε παρθένον οὐκέτι λεύσσω;
<lb rend="displayNum" n="18" />κάμνω, Χαλκομέδης ὅτε λείπομαι εἰς μίαν ὥρην.</q>
</p><p><lb rend="displayNum" n="19" />τοῖα μάτην ἐνέπων πολυμήχανος ἤιε Μορρεύς,
<pb id="v.2.p.496" />
<lb rend="displayNum" n="20" />παφλάζων ὀδύνῃσι ποθοβλήτοιο μερίμνης. 
</p><p><lb rend="displayNum" n="21" />τὸν δὲ παλινδίνητον ἀλώμενον ὑψόθεν ὄχθης
<lb rend="displayNum" n="22" />μουνάδος ἀμνήστοιο λελοιπότα δέμνια νύμφης,
<lb rend="displayNum" n="23" />ἔδρακεν ἐγρήσσων θρασὺς Ὕσσακος: ὡς δολόεις δὲ
<lb rend="displayNum" n="24" />κρυπτὸν ἀτεκμάρτων ἐφράσσατο κέντρον Ἐρώτων,
<lb rend="displayNum" n="25" />πιστότατος θεράπων: δολίῳ δέ μιν εἴρετο μύθῳ, 
<lb rend="displayNum" n="26" />τοῖον ἔπος προχέων ἀπατήλιον ἀνθερεῶνος:
</p><p><lb rend="displayNum" n="27" /><q direct="unspecified">τίπτε λιπὼν σέο λέκτρα καὶ ὑπναλέην σέο νύμφην
<lb rend="displayNum" n="28" />πλάζεαι ἔνθα καὶ ἔνθα κατὰ κνέφας, ἄτρομε Μορρεῦ;
<lb rend="displayNum" n="29" />μὴ τάχα Δηριάδης σε διεπτοίησεν ἀπειλῇ;
<lb rend="displayNum" n="30" />μή σοι Χειροβίη κοτέει ζηλήμονι θυμῷ 
<lb rend="displayNum" n="31" />ἐλπομένη φιλέειν σε δορικτήτην τινὰ Βάκχην;
<lb rend="displayNum" n="32" />καὶ γὰρ ὅτ᾽ εἰσορόωσιν ἐρωμανέοντας ἀκοίτας,
<lb rend="displayNum" n="33" />κρυπταδίην διὰ Κύπριν ἀεὶ φθονέουσι γυναῖκες.
<lb rend="displayNum" n="34" />μὴ τάχα πανδαμάτωρ θρασὺς Ἵμερος εἰς σὲ κορύσσει
<lb rend="displayNum" n="35" />νυμφιδίους σπινθῆρας ἀκοιμήτοιο φαρέτρης; 
<lb rend="displayNum" n="36" />μή τινα Βασσαρίδων ποθέεις μίαν; ὡς μὲν ἀκούω,
<lb rend="displayNum" n="37" />τρεῖς Χάριτες γεγάασι, χορίτιδες Ὀρχομενοῖο,
<lb rend="displayNum" n="38" />ἀμφίπολοι Φοίβοιο, χοροπλεκέος δὲ Λυαίου
<lb rend="displayNum" n="39" />εἰσί τριηκοσίων Χαρίτων στίχες, ὧν μία μούνη
<lb rend="displayNum" n="40" />πασάων προφέρουσα φαείνεται, οἷα καὶ αὐτὴ 
<lb rend="displayNum" n="41" />φαιδροτέραις ἀκτῖσι κατακρύπτει σέλας ἄστρων
<lb rend="displayNum" n="42" />μαρμαρυγὴν εὔκυκλον ἀκοντίζουσα Σελήνη.
<lb rend="displayNum" n="43" />καὶ διδύμοις βελέεσσι κορύσσεται εἰν ἑνὶ θεσμῷ,
<lb rend="displayNum" n="44" />κάλλεϊ τοξεύουσα καὶ αἰχμάζουσα σιδήρῳ:
<lb rend="displayNum" n="45" />ἔστι δὲ Πασιθέη κορυθαιόλος, ἥν τινα Βάκχαι 
<lb rend="displayNum" n="46" />Χαλκομέδην καλέουσιν: ἐγὼ δέ μιν αὐτὸς ἐνίψω
<lb rend="displayNum" n="47" />Ἄρτεμιν ἀργυρόπεζαν ἠὲ <note n="1" place="unspecified" anchored="yes">σο μσς.</note> χρύσασπιν Ἀθήνην.</q>
<pb id="v.2.p.498" />
</p><p><lb rend="displayNum" n="48" />ὥς φάμενος σίγησε: καὶ ὀφρύος ἄκρα καθέλκων
<lb rend="displayNum" n="49" />αἰδομένοις στομάτεσσι δυσίμερος ἔννεπε Μορρεύς:
</p><p><lb rend="displayNum" n="50" /><q direct="unspecified">ἀτρεκέως Διόνυσος ἐδύσατο κῦμα θαλάσσης 
<lb rend="displayNum" n="51" />δειμαίνων Λυκόοργον, ὑποβρυχίοιο δὲ κόλπου
<lb rend="displayNum" n="52" />Νηρεΐδας θώρηξε, καὶ ἐξ ἁλὸς ἦλθε κομίζων
<lb rend="displayNum" n="53" />εἰναλίην ἐς Ἄρηα κασιγνήτην Ἀφροδίτην:
<lb rend="displayNum" n="54" />ἀντὶ δὲ νυμφιδίοιο καὶ εὐόδμοιο χιτῶνος
<lb rend="displayNum" n="55" />δῶκεν ἔχειν θώρηκα σιδήρεον, ἀντὶ κεστοῦ 
<lb rend="displayNum" n="56" />χάλκεον ἔγχος ὄπασσε: καὶ οὔνομα τὸ πρὶν ἀμείψας
<lb rend="displayNum" n="57" />Χαλκομέδην ὀνόμηνε κορυσσομένην Ἀφροδίτην:
<lb rend="displayNum" n="58" />ἔστι δὲ Βασσαρίδεσσι συνέμπορος: ἀμφοτέροις δὲ
<lb rend="displayNum" n="59" />μάρναμαι ἀγνώσσων, καὶ Κύπριδι καὶ Διονύσῳ.
<lb rend="displayNum" n="60" />καὶ τί μάτην δόρυ θοῦρον ἀείρομαι; εἶξον, ἀκωκή: 
<lb rend="displayNum" n="61" />εἰ Παφίη νίκησεν ἀκοντιστῆρα κεραυνοῦ,
<lb rend="displayNum" n="62" />εἰ πολέμων σκηπτοῦχον ἑῷ σπινθῆρι δαμάζει,
<lb rend="displayNum" n="63" />εἰ φλογερὸν Φαέθοντα κατέφλεγε μείζονι πυρσῷ
<lb rend="displayNum" n="64" />καὶ κλονέει πυρόεντα,τί κεν ῥέξαιμι σιδήρῳ;
<lb rend="displayNum" n="65" />εἴπατέ μοί τινα μῆτιν ἀρηγόνα Κυπρογενείης: 
<lb rend="displayNum" n="66" />οὐτήσω τὸν Ἔρωτα; πόθεν πτερόεντα κιχήσω;
<lb rend="displayNum" n="67" />ἔγχος ἀερτάζω; πυρὶ μάρναται, ἆορ ἐρύσσω;
<lb rend="displayNum" n="68" />τόξον ἔχει, τὸ δὲ τόξον ἐμῆς φρενὸς ἁπτόμενον πῦρ.
<lb rend="displayNum" n="69" />πολλάκις οὐτήθην κατὰ φύλοπιν: ἀλλὰ καμόντα
<lb rend="displayNum" n="70" />ἰητήρ με σάωσεν ἑῇ ζωαρκέι τέχνῃ, 
<lb rend="displayNum" n="71" />ὠτειλῇ μελέων ὀδυνήφατον ἄνθος ἑλίξας.
<lb rend="displayNum" n="72" />Ὕσσακε, μὴ κρύψῃς, τίνα φάρμακα ποικίλα πάσσων
<lb rend="displayNum" n="73" />ἔνδον ἐμῆς κραδίης ἰήσομαι ἕλκος Ἐρώτων.
<lb rend="displayNum" n="74" />εἰμὶ μὲν ἀντιβίοισιν ἀεὶ θρασύς: ἀλλ᾽ ὅτε λεύσσω
<lb rend="displayNum" n="75" />Χαλκομέδην παρεοῦσαν, ἐμὴ θηλύνεται αἰχμή. 
<lb rend="displayNum" n="76" />οὐ τρομέω Διόνυσον: ὑποπτήσσω δὲ γυναῖκα,
<lb rend="displayNum" n="77" />ὅττι σέλας πέμπουσα ποθοβλήτοιο προσώπου
<pb id="v.2.p.500" />
<lb rend="displayNum" n="78" />μορφῇ ὀιστεύει με, καὶ οὐκέτι τόξα τιταίνω.
<lb rend="displayNum" n="79" />ὣς ἄρα Νηρεΐδων μίαν ἔδρακον: εἰ θέμις εἰπεῖν,
<lb rend="displayNum" n="80" />ἢ Θέτις ἢ Γαλάτεια συναιχμάζει Διονύσῳ.</q> 
</p><p><lb rend="displayNum" n="81" />εἶπε, καὶ ἀκροτάτοισι μόγις βραδὺς ἴχνεσι βαίνων,
<lb rend="displayNum" n="82" />μὴ νυχίην εὕδουσαν ἑὴν παράκοιτιν ἐγείρῃ,
<lb rend="displayNum" n="83" />εἰς θάλαμον πάλιν ἦλθε: μελαγκόλποιο δὲ νύμφης
<lb rend="displayNum" n="84" />τηλόχεν ἔτραπεν ὄμμα, καὶ ἤθελεν, ὄφρα φανεῖσα
<lb rend="displayNum" n="85" />Χαλκομέδη λάμψειε καὶ ἠριγένεια φανείη. 
<lb rend="displayNum" n="86" />ἀσχαλόων δ᾽ ὑπ᾽ Ἔρωτι κατηφέι κάππεσεν εὐνῇ:
<lb rend="displayNum" n="87" />καὶ θεράπων ἄγρυπνος ἔχων πόθον ἡδέος ὕπνου
<lb rend="displayNum" n="88" />Ὕσσακος αὖτις ἔδαρθεν ἑῆς ἐφύπερθε βοείης.
</p><p><lb rend="displayNum" n="89" />Μορρέα δ᾽ ὑπνώοντα παρήπαφεν ὄψις ὀνείρου,
<lb rend="displayNum" n="90" />κλεψινόων ἐλέφαντος ἀναΐξασα πυλάων, 
<lb rend="displayNum" n="91" />καί τινα μῦθον ἔειπεν ἐπήρατον ἠπεροπῆα:
</p><p><lb rend="displayNum" n="92" /><q direct="unspecified">δέχνυσο Χαλκομέδην πειθήμονα, νυμφίε Μορρεῦ:
<lb rend="displayNum" n="93" />δέξο καὶ ἐν λεχέεσσι μετὰ πτολέμους σέο νύμφην:
<lb rend="displayNum" n="94" />ἠματίην ὁρόων με τεὴν ηὔφρηνας ὀπωπήν,
<lb rend="displayNum" n="95" />καὶ νυχίῃ παρίαυε φιλήνορι Χαλκομεδείῃ. 
<lb rend="displayNum" n="96" />ἔστι καὶ ὑπναλέοιο γάμου χάρις, ἔστι καὶ αὐτῶν
<lb rend="displayNum" n="97" />ἱμερόεις γλυκὺς οἶστρος ὀνειρείων ὑμεναίων.
<lb rend="displayNum" n="98" />ἤθελον ἀγκὰς ἔχειν σε, καὶ ἐγγύθι φαίνεται Ἠώς.</q>
</p><p><lb rend="displayNum" n="99" />ὣς φαμένη πεπότητο: καὶ ἐξ ὕπνου θόρε Μορρεύς,
<lb rend="displayNum" n="100" />ἀρχομένης δ᾽ ἐνόησεν ἀμερσιγάμου φάος Ἠοῦς: 
<lb rend="displayNum" n="101" />Χαλκομέδην δ᾽ ἐδόκησεν ἔχειν πόθον: αἶψα δὲ σιγῇ
<lb rend="displayNum" n="102" />ἔννεπε Κυπριδίην ἀπατήλιον ἐλπίδα βόσκων:
</p><p><lb rend="displayNum" n="103" /><q direct="unspecified">τριπλόον, ἠριγένεια, φέρεις φάος, ὅττι κομίζεις
<lb rend="displayNum" n="104" />Χαλκομέδην, καὶ φέγγος ἄγεις καὶ νύκτα διώκεις.
<lb rend="displayNum" n="105" />Μορρέος ἀγρύπνοιο παρήγορε, καὶ σὺ φανείης, 
<lb rend="displayNum" n="106" />Χαλκομέδη, ῥοδόεσσα ῥοδοστεφέος πλέον Ἠοῦς:
<pb id="v.2.p.502" />
<lb rend="displayNum" n="107" />οὔ ποτε τοῖον ἄγουσι ῥόδον λειμωνίδες Ὧραι.
<lb rend="displayNum" n="108" />παρθενικὴ χαρίεσσα, τεαὶ μεθέπουσι παρειαὶ
<lb rend="displayNum" n="109" />εἰαρινὸν λειμῶνα, τὸν οὐ χρόνος οἶδε μαραίνειν:
<lb rend="displayNum" n="110" />ἄνθεα σοὶ θαλέουσιν, ὅτε φθινοπωρίδες Ὧραι: 
<lb rend="displayNum" n="111" />σὰ κρίνα καὶ κατὰ χεῖμα φαείνεται: ἀμφιέπει δὲ
<lb rend="displayNum" n="112" />σὸν δέμας οὐ λήγουσαν ἐρευθομένην ἀνεμώνην,
<lb rend="displayNum" n="113" />ἣν Χάριτες κομέουσι καὶ οὐκ ὀλέκουσιν ἀῆται.
<lb rend="displayNum" n="114" />οὔνομα σὸν κόσμησας ἀριστεύουσα σιδήρῳ:
<lb rend="displayNum" n="115" />ἄρμενον ἠνορέῃ τεὸν οὔνομα: Χαλκομέδην δὲ 
<lb rend="displayNum" n="116" />οὔ σε μάτην καλέουσι: σὲ γὰρ τέκε χάλκεος Ἄρης
<lb rend="displayNum" n="117" />Κύπριδος ὲν λεχέεσσιν Ἐρωτοτόκοιο χορεύων.
<lb rend="displayNum" n="118" />Χαλκομέδην μὲν ἅπαντες, ἐγὼ δέ σε μοῦνος ἐνίψω
<lb rend="displayNum" n="119" />Χρυσομέδην, ὅτι κάλλος ἔχεις χρυσῆς Ἀφροδίτης:
<lb rend="displayNum" n="120" />πείθομαι, ὡς Σπάρτηθεν ἔχεις γένος: ὡς δοκέω γάρ, 
<lb rend="displayNum" n="121" />Χαλκομέδην ἐλόχευσε σιδηροχίτων Ἀφροδίτη.</q>
</p><p><lb rend="displayNum" n="122" />τοῖον ἔπος κατέλεξε φιλαγρύπνων ἐπὶ λέκτρων.
<lb rend="displayNum" n="123" />ἀλλ᾽ ὅτε φοινίσσοντι σέλας πέμπουσα προσώπῳ
<lb rend="displayNum" n="124" />ὑσμίνης προκέλευθος ἑκηβόλος ἄνθορεν Ἠώς,
<lb rend="displayNum" n="125" />Ἰνδῴην ἐκόρυσσε γονὴν λαοσσόος Ἄρης: 
<lb rend="displayNum" n="126" />καὶ τότε θωρηχθέντες ἐυτροχάλων ἀπὸ λέκτρων
<lb rend="displayNum" n="127" />ἅρματι Δηριάδαο συνήλυδες ἔρρεον Ἰνδοί.
</p><p><lb rend="displayNum" n="128" />βάκχοι δ᾽ οὐ παρεόντος ἀνικήτου Διονύσου
<lb rend="displayNum" n="129" />εἰς πεδίον προχέοντο κατηφέες: ἐν κραδίῃ δὲ
<lb rend="displayNum" n="130" />οὐκέτι θαρσήεντες ἐπεστρατόωντο κυδοιμῷ, 
<lb rend="displayNum" n="131" />ἀλλὰ φόβῳ δονέοντο: καὶ οὐ ῥηξήνορι λύσσῃ
<lb rend="displayNum" n="132" />εἰσέτι χαλκοχίτωνες ἐβακχεύοντο γυναῖκες:
<lb rend="displayNum" n="133" />οὐδὲ βαρυφθόγγοιο μεμυκότος ἀνθερεῶνος
<lb rend="displayNum" n="134" />ἀφρὸν ἀνηκόντιζον, ἐν ἀφλοίσβῳ δὲ σιωπῇ
<lb rend="displayNum" n="135" />μίμνεν ἀδεψήτοιο περίκροτα νῶτα βοείης: 
<lb rend="displayNum" n="136" />οὐ δαΐδες σελάγιζον Ἐνυαλίης φλόγα πεύκης,
<pb id="v.2.p.504" />
<lb rend="displayNum" n="137" />καπνὸν ἐρευγομένης θανατηφόρον: ἀλλ᾽ ὑπὸ κέντρῳ
<lb rend="displayNum" n="138" />δαιμονίης μάστιγος ἐθηλύνοντο μαχηταί.
<lb rend="displayNum" n="139" />οὐ Σάτυροι κελάδησαν, ἐθήμονος οὐ θρόος αὐλοῦ
<lb rend="displayNum" n="140" />ἔβρεμεν ἐγρεκύδοιμος: ἀβακχεύτῳ δὲ κυδοιμῷ 
<lb rend="displayNum" n="141" />Σειληνοὶ πολέμιζον ἐχέφρονες, οὐδὲ προσώπῳ
<lb rend="displayNum" n="142" />μίλτον ἐπιχρίσαντες ὁμόχροον αἴθοπι λύθρῳ
<lb rend="displayNum" n="143" />ξανθὸν ἐφοινίξαντο τύπον ψευδήμονι μορφῇ
<lb rend="displayNum" n="144" />εἰς φόβον, οὐδὲ μέτωπα πεφυρμένα λευκάδι γύψῳ,
<lb rend="displayNum" n="145" />ὡς πάρος, ἐρραίνοντο: καὶ οὐ στομάτεσσι πιόντες 
<lb rend="displayNum" n="146" />θερμὸν ἐρημονόμοιο νεόσσυτον αἷμα λεαίνης
<lb rend="displayNum" n="147" />Πᾶνες ἀελλήεντες ἐβακχεύοντο κυδοιμῷ,
<lb rend="displayNum" n="148" />ἀλλὰ φόβῳ γεγάασιν ἐνγέες: ὀκναλέοι δὲ
<lb rend="displayNum" n="149" />φειδομέναις ἤρασσον ἀδουπήτοις χθόνα χηλαῖς,
<lb rend="displayNum" n="150" />φρικτὸν ἀναστείλαντες ὀρίδρομον ἅλμα χορείης. 
</p><p><lb rend="displayNum" n="151" />Δηριάδης δ᾽ ὑπέροπλος ἐπέχραεν ἄρσενι χάρμῃ,
<lb rend="displayNum" n="152" />σείων ὡς τρυφάλειαν ἑῆς γλωχῖνα κεραίης:
<lb rend="displayNum" n="153" />θηλυτέρῃ δὲ φάλαγγι θορὼν βακχεύετο Μορρεύς:
<lb rend="displayNum" n="154" />οὐ γὰρ Χαλκομέδεια συνέμπορος ἵστατο Βάκχαις,
<lb rend="displayNum" n="155" />ὄφρά μιν αἰδέσσαιτο, κατεσσυμένην δὲ γυναικῶν 
<lb rend="displayNum" n="156" />αἵματι πορφύρουσαν ἀναστείλειεν ἀκωκήν,
<lb rend="displayNum" n="157" />ἀλλὰ τότε προμάχοισιν ὁμήλυδος ἥπτετο χάρμης
<lb rend="displayNum" n="158" />παρθένος ἱμερόεσσα νέη κλυτότοξος Ἀμαζών,
<lb rend="displayNum" n="159" />φάρεα λεπτὰ φέρουσα καὶ ἀστράπτοντα χιτῶνα
<lb rend="displayNum" n="160" />ἐν πεδίῳ: τὸ γὰρ εἶπε σοφὴ Θέτις, ὄφρα σαώσῃ 
<lb rend="displayNum" n="161" />λαὸν ὅλον μογέοντα τινασσομένου Διονύσου.
</p><p><lb rend="displayNum" n="162" />ἔνθα διατμήξας Χαρίτων ἴνδαλμα προσώπου
<lb rend="displayNum" n="163" />Βασσαρίδας ζώγρησεν ἀνάλκιδας ἕνδεκα Μορρεύς,
<lb rend="displayNum" n="164" />ἃς μετὰ Χαλκομέδην ἐκρίνατο: Μαιναλίδων δὲ
<lb rend="displayNum" n="165" />χεῖρας ὀπισθοτόνους ἀλύτῳ σφηκώσατο δεσμῷ, 
<lb rend="displayNum" n="166" />καὶ στίχα λυσιέθειραν ὑπὸ ζυγὰ δούλια σύρων
<lb rend="displayNum" n="167" />ληίδας ἀμφιπόλους ἑκυρῷ πόρε Δηριαδῆι,
<pb id="v.2.p.506" />
<lb rend="displayNum" n="168" />ἕδνον ἑῆς ἀλόχοιο τὸ δεύτερον, ἧς χάριν εὐνῆς
<lb rend="displayNum" n="169" />νυμφοκόμον μόθον εἶχεν ἀερσιλόφῳ παρὰ Ταύρῳ,
<lb rend="displayNum" n="170" />ὁππότε Δηριάδαο νέην βασιληίδα κούρην, 
<lb rend="displayNum" n="171" />ἥλικα Χειροβίην, ζυγίῳ σφηκώσατο δεσμῷ:
<lb rend="displayNum" n="172" />οὐ γὰρ δῶρον ἔδεκτο γαμήλιον ὄρχαμος Ἰνδῶν
<lb rend="displayNum" n="173" />παιδὸς ἑῆς, οὐ χρυσὸν ἐπήρατον, οὐ λίθον ἅλμης
<lb rend="displayNum" n="174" />μαρμαρέην, ἀγέλας δὲ βοῶν καὶ πώεα μήλων
<lb rend="displayNum" n="175" />Δηριάδης ἀπέειπε, καὶ ἐγρεμόθοισι μαχηταῖς 
<lb rend="displayNum" n="176" />θυγατέρων ἔζευξεν ἀδωροδόκους ὑμεναίους,
<lb rend="displayNum" n="177" />γαμβρὸν ἔχων Μορρῆα καὶ ἐννεάπηχυν Ὀρόντην:
<lb rend="displayNum" n="178" />καὶ διδύμοις προμάχοισιν ἑὴν νύμφευσε γενέθλην,
<lb rend="displayNum" n="179" />Μορρέι Χειροβίην καὶ Πρωτονόειαν Ὀρόντῃ:
<lb rend="displayNum" n="180" />οὐ γὰρ ἐπιχθονίοισιν ὁμοίιος ἔπλετο Μορρεύς, 
<lb rend="displayNum" n="181" />ἀλλὰ Γιγαντείων μελέων ὑψαύχενι μορφῇ
<lb rend="displayNum" n="182" />Ἰνδῶν Γηγενέων μιμήσατο πάτριον ἀλκήν,
<lb rend="displayNum" n="183" />ἠλιβάτου Τυφῶνος ἔχων αὐτόχθονα φύτλην,
<lb rend="displayNum" n="184" />εὖτε πυριτρεφέων Ἀρίμων παρὰ γείτονι πέτρῃ
<lb rend="displayNum" n="185" />σύγγονον ἠνορέην ἐπεδείκνυε μάρτυρι Κύδνῳ, 
<lb rend="displayNum" n="186" />ἕδνα φέρων θαλάμων, Κιλίκων ἱδρῶτας ἀέθλων,
<lb rend="displayNum" n="187" />νυμφίος ἀκτήμων, ἀρετῇ δ᾽ ἐκτήσατο νύμφην.
<lb rend="displayNum" n="188" />ὥς ποτε Μορρείοιο γάμου μνηστῆρι σιδήρῳ
<lb rend="displayNum" n="189" />Ἀσσυρίη γόνυ κάμψε, καὶ εἰς ζυγὰ Δηριαδῆος
<lb rend="displayNum" n="190" />αὐχένα πετρήεντα Κίλιξ δοχμώσατο Ταῦρος, 
<lb rend="displayNum" n="191" />καὶ θρασὺς ὤκλασε Κύδνος, ὅθεν Κιλίκων ἐνὶ γαίῃ
<lb rend="displayNum" n="192" />Σάνδης Ἡρακλέης κικλήσκεται εἰσέτι Μορρεύς.
<lb rend="displayNum" n="193" />καὶ τὰ μὲν ἐν προτέροισιν: ἐν ὀψιγόνῳ δὲ κυδοιμῷ
<lb rend="displayNum" n="194" />θυιάδας ἐζώγρησεν ἀφειδέι δούρατι Μορρεύς:
<lb rend="displayNum" n="195" />κυδιόων δ᾽ ἀχάλινον ἀπερροίβδησεν ἰωήν: 
</p><p><lb rend="displayNum" n="196" /><q direct="unspecified">σοὶ μὲν ἐγώ, σκηπτοῦχε, τεῆς κειμήλια κούρης
<pb id="v.2.p.508" />
<lb rend="displayNum" n="197" />βάκχας πρῶτον ἄγω, μετέπειτα δὲ Βάκχον ὀπάσσω.</q>
<lb rend="displayNum" n="198" />ὣς φαμένου Μορρῆος ἀμείβετο κοίρανος Ἰνδῶν:
</p><p><lb rend="displayNum" n="199" /><q direct="unspecified">Χειροβίην ἀνάεδνον ἔχων, κορυθαιόλε Μορρεῦ,
<lb rend="displayNum" n="200" />ἄξιά μοι πόρες ἕδνα φερεσσακέων ὑμεναίων, 
<lb rend="displayNum" n="201" />ἄστεα δουλώσας Κιλίκων ὑψήνορι νίκῃ.
<lb rend="displayNum" n="202" />ἄρτι πάλιν νέα δῶρα χαρίζεαι: ἢν δ᾽ ἐθελήσῃς,
<lb rend="displayNum" n="203" />ἄλλας Βασσαρίδας ληίσσεο, Χειροβίης δὲ
<lb rend="displayNum" n="204" />ἀμφιπόλων ἔμπλησον ὅλον δόμον: ἀμφὶ δὲ Βάκχου
<lb rend="displayNum" n="205" />οὐ χατέω Μορρῆος, ἀλυκτοπέδαις δὲ πεδήσας 
<lb rend="displayNum" n="206" />δούλιον εἰς ζυγόδεσμον ἐγὼ Διόνυσον ἐρύσσω.
<lb rend="displayNum" n="207" />μοῦνον ἐμοὶ πεφύλαξο δορικτήτης πόθον εὐνῆς,
<lb rend="displayNum" n="208" />μή σε γυναιμανέεσσιν ἴδω πανομοίιον Ἰνδοῖς:
<lb rend="displayNum" n="209" />ὄμματα μὴ σκοπίαζε καὶ ἄργυφον αὐχένα Βάκχης,
<lb rend="displayNum" n="210" />μὴ ποθέων τελέσειας ἐμὴν ζηλήμονα κούρην. 
<lb rend="displayNum" n="211" />αὐτὰρ ἐπὴν Βρομίου στρατιὴν ξύμπασαν ὀλέσσω,
<lb rend="displayNum" n="212" />Μαιονίην ἐπὶ γαῖαν ἐλεύσομαι, ἔνθεν ἀφύξω
<lb rend="displayNum" n="213" />Λυδῶν ἄσπετον ὄλβον, ὅσον Πακτωλὸς ἀέξει:
<lb rend="displayNum" n="214" />ἵξομαι εἰς Φρυγίην εὐάμπελον, ὁππόθι Ῥείη
<lb rend="displayNum" n="215" />παιδοκόμος Βρομίοιο, καὶ ἀγχικέλευθον ὀλέσσω 
<lb rend="displayNum" n="216" />ἀργυρέης Ἀλύβης πέδον ὄλβιον, ὄφρα κομίσσω
<lb rend="displayNum" n="217" />φαιδρὰ ῥυηφενέων χιονώδεα νῶτα μετάλλων:
<lb rend="displayNum" n="218" />πέρσω δ᾽, ἣν καλέουσι, καὶ ἑπταπύλου χθόνα Θήβης,
<lb rend="displayNum" n="219" />καὶ φλέξω Σεμέλης φλογερὸν δόμον, ὁππόθι παστοὶ
<lb rend="displayNum" n="220" />λείψανα θερμὰ φέρουσι μαραινομένων ὑμεναίων.</q> 
</p><p><lb rend="displayNum" n="221" />εἶπεν ἄναξ ἀθέμιστος, Ἐνυαλίοιο δὲ γαμβροῦ
<lb rend="displayNum" n="222" />ἀμφιπόλων στίχα πᾶσαν ἐδέξατο δῶρα κυδοιμοῦ
<lb rend="displayNum" n="223" />Δηριάδης, Φλογίῳ δὲ καὶ Ἀγραίῳ πόρε Βάκχας
<pb id="v.2.p.510" />
<lb rend="displayNum" n="224" />ἑλκομένας πλοκαμῖδος: ὁμοπλέκτῳ δ᾽ ἐνὶ δεσμῷ
<lb rend="displayNum" n="225" />ἀρραγέες παλάμῃσιν ἐμιτρώθησαν ἱμάντες. 
</p><p><lb rend="displayNum" n="226" />τὰς μὲν ἄγων Φλόγιος βασιληίδος ἄγγελα νίκης
<lb rend="displayNum" n="227" />σφιγγομένας πόμπευε δι᾽ ἄστεος. ὑψιτενεῖς δὲ
<lb rend="displayNum" n="228" />αἱ μὲν ἐυγλυφάνοιο παρὰ προπύλαια μελάθρου
<lb rend="displayNum" n="229" />ἀλχονίῳ θλίβοντο περίπλοκον αὐχένα δεσμῷ:
<lb rend="displayNum" n="230" />ἄλλαις θερμὸν ὄπασσε μόρον πυρόεντος ὀλέθρου: 
<lb rend="displayNum" n="231" />αἱ δὲ πεδοσκαφέεσσιν ἐτυμβεύοντο ῥεέθροις
<lb rend="displayNum" n="232" />φρείατος ἐν γυάλοισιν, ὅπῃ βυθίων ἀπὸ κόλπων
<lb rend="displayNum" n="233" />χερσὶν ἀμοιβαίαις βεβιημένον ἕλκεται ὕδωρ:
<lb rend="displayNum" n="234" />καί τις ἔσω διεροῖο βαθυνομένου κενεῶνος
<lb rend="displayNum" n="235" />ἡμιφανὴς ἀτίνακτος ἀμοιβαίῃ φάτο φωνῇ: 
</p><p><lb rend="displayNum" n="236" /><q direct="unspecified">ἔκλυον, ὡς Ἰνδοῖσι θεὸς πέλε γαῖα καὶ ὕδωρ:
<lb rend="displayNum" n="237" />οὐδὲ μάτην ποτὲ τοῦτο φατίζεται: ἀμφότεροι γὰρ
<lb rend="displayNum" n="238" />εἰς ἐμὲ θωρήχθησαν ὁμόφρονες, εἰμὶ δὲ μέσση
<lb rend="displayNum" n="239" />καὶ χθονίου θανάτοιο καὶ ὑδατόεντος ὀλέθρου,
<lb rend="displayNum" n="240" />καὶ μόρον ἐγγὺς ἔχω διδυμόζυγον: ἰλυόεις γὰρ 
<lb rend="displayNum" n="241" />ξεῖνος δεσμὸς ἔχει με, καὶ οὐκέτι ταρσὸν ἀείρω,
<lb rend="displayNum" n="242" />ὑγρὰ δὲ ῥιζώσασα πεπηγότα γούνατα πηλῷ
<lb rend="displayNum" n="243" />ἵσταμαι ἀστυφέλικτος ἐγὼ Μοίρῃσιν ἑτοίμη:
<lb rend="displayNum" n="244" />καὶ ποταμός με δίωκε, καὶ οὐ χυτὸν ἔτρεμον ὕδωρ:
<lb rend="displayNum" n="245" />αἴθε καὶ οὗτος ἔην κελάδων ῥόος, ὄφρα καὶ αὐτοῦ 
<lb rend="displayNum" n="246" />χεῖρας ἐρετμώσασα διατμήξω μέλαν ὕδωρ.</q>
</p><p><lb rend="displayNum" n="247" />ἔννεπεν: οἰγομένῳ δὲ κατάρρυτα χεύματα λαιμῷ
<lb rend="displayNum" n="248" />δεχνυμένη κατὰ βαιὸν ἀτυμβεύτῳ θάνε πότμῳ.
</p><p><lb rend="displayNum" n="249" />αὐτὰρ ὁ Χαλκομέδης πεπεδημένος ἡδέι κέντρῳ
<lb rend="displayNum" n="250" />Μαιναλίδων ἀσίδηρον ὅλον στρατὸν ἤλασε Μορρεὺς 
<lb rend="displayNum" n="251" />εἰς πόλιν ὀφρυόεσσαν, ὀπίστερος ἔγχεϊ νύσσων.
<lb rend="displayNum" n="252" />ὡς δ᾽ ὅτε μηλονόμος πολυχανδέος εἰς μυχὰ μάνδρης
<lb rend="displayNum" n="253" />συμμιγέων ὀίων σποράδας στίχας εἰς ἓν ἐλαύνων
<lb rend="displayNum" n="254" />εἰροπόκων ἴθυνε καλαύροπι πώεα μήλων
<lb rend="displayNum" n="255" />πασσυδίῃ, πολέες δὲ συνεστιχόωντο βοτῆρες 
<pb id="v.2.p.512" />
<lb rend="displayNum" n="256" />μῆλα περισφίγγοντες ὁμόζυγι πήχεος ὁλκῷ
<lb rend="displayNum" n="257" />προτροπάδην στοιχηδόν ἀρηρότα, μή ποτε ποίμνης
<lb rend="displayNum" n="258" />κλειομένης πλάζοιτο παράτροπος ἑσμὸς ἀλήτης:
<lb rend="displayNum" n="259" />ὣς ὅ γε θῆλυν ὅμιλον ἔσω πυλεῶνος ἐέργων
<lb rend="displayNum" n="260" />εἰς πόλιν αἰπύδμητον ἀελλόπος ἤλασε Μορρεὺς 
<lb rend="displayNum" n="261" />Βακχείην στίχα πᾶσαν ἀποσπάδα δηιοτῆτος.
<lb rend="displayNum" n="262" />καὶ μογέων δόλον εἶχεν ἐτώσιον, ὄφρα κυδοιμοῦ
<lb rend="displayNum" n="263" />ληίδα καλλιγύναικα λιπὼν μετανάστιον ἄγρην
<lb rend="displayNum" n="264" />Χαλκομέδην ἐρύσειεν ὑπὸ ζυγὰ δουλοσυνάων,
<lb rend="displayNum" n="265" />ἄλλαις θηλυτέπῃσιν ὁμόστολον, ὄφρά οἱ αἰεὶ 
<lb rend="displayNum" n="266" />ἠματίη θεράπαινα καἰ ἔννυχος εὐνέτις εἴη,
<lb rend="displayNum" n="267" />καὶ διδύμων τελέσειεν ἀμοιβαδὶς ἔργα θεάων,
<lb rend="displayNum" n="268" />λάθρια Κύπριδος ἔργα καὶ ἀμφαδὸν ἱστὸν Ἀθήνης <gap />
</p><p><lb rend="displayNum" n="269" />Μορρεὺς δ᾽ οὐκ ἀμέλησε δορυσσόος: ἀγχιμάχῳ γὰρ
<lb rend="displayNum" n="270" />Δηριάδῃ φύξηλιν ἐπέτρεπε θῆλυν Ἐνυώ, 
<lb rend="displayNum" n="271" />Βακχιάδος δὲ φάλαγγος ἐπέχραεν ἄρσενι χάρμῃ,
<lb rend="displayNum" n="272" />ὄφρα περικλείσειε καὶ ἀνέρας: ἐν δὲ κυδοιμοῖς
<lb rend="displayNum" n="273" />εἰς φόβον ἠπείγοντο. Θυελλήεσσα δὲ κούρη
<lb rend="displayNum" n="274" />ἵστατο κοσμηθεῖσα πρὸ ἄστεος ἐγγύθι πύργου,
<lb rend="displayNum" n="275" />παρθένος ἀκρήδεμνος: ἐρωμανέων δὲ γυναικῶν 
<lb rend="displayNum" n="276" />νεύμασι ποιητοῖσι τύπον μιμήσατο κούρη,
<lb rend="displayNum" n="277" />ὄμματα δινεύουσα, καὶ ἠθάδος ἔκτοθι μίτρης
<lb rend="displayNum" n="278" />λευκὸς ἐρευθιόωντι χιτὼν φοινίσσετο μαζῷ:
<lb rend="displayNum" n="279" />Μορρεὺς δ᾽ εἰσορόων ἐπετέρπετο, καὶ διὰ πέπλου
<lb rend="displayNum" n="280" />λεπταλέου σφριγόωσαν ἴτυν τεκμαίρετο μαζοῦ. 
</p><p><lb rend="displayNum" n="281" />καἰ λίθον εὐποίητον ἴσον τροχοειδέι δίσκῳ
<lb rend="displayNum" n="282" />παρθένος ἁρπάξασα, πελώριον ἄχθος ἁμάξης,
<lb rend="displayNum" n="283" />Μορρέος εὐπήληκος ἀκόντισεν ἴδμονι τέχνῃ:
<pb id="v.2.p.514" />
<lb rend="displayNum" n="284" />καἰ λίθος ἠερόθεν πεφορημένος ὀξέι ῥοίζῳ
<lb rend="displayNum" n="285" />ἀσπίδος ἄκρον ἄραξεν, ὅπῃ χρυσήλατος εἰκὼν 
<lb rend="displayNum" n="286" />Χειροβίης νόθον εἶχε δέμας ψευδήμονι μορφῇ,
<lb rend="displayNum" n="287" />ποιητὸν δὲ κάρηνον ἀπέξεσε, βαλλομένῃ δὲ
<lb rend="displayNum" n="288" />μαρμαρέῃ γλωχῖνι χαρασσομένοιο προσώπου
<lb rend="displayNum" n="289" />μιμηλῆς ἀμάθυνε περίτροχον εἰκόνα μορφῆς:
<lb rend="displayNum" n="290" />καὶ σάκος ὀλβίζων ἀνεπάλλετο πολλάκι Μορρεύς, 
<lb rend="displayNum" n="291" />καὶ κραδίῃ γελόων κρυφίην ἐφθέγξατο φωνήν:
</p><p><lb rend="displayNum" n="292" /> <q direct="unspecified">ἄτρομε Χαλκομέδεια, νέη ῥοδοδάκτυλε Πειθώ,
<lb rend="displayNum" n="293" />Κύπριδος ἁβρὸν ἄγαλμα καὶ εὐθώρηκος Ἀθήνης,
<lb rend="displayNum" n="294" />Βακχιὰς ἠριγένεια καὶ οὐ δύνουσα Σελήνη,
<lb rend="displayNum" n="295" />γραπτὸν ἐμῆς ἀλόχου τύπον ἔξεσας: αἴθε καὶ αὐτῆς 
<lb rend="displayNum" n="296" />Χειροβίης ἤμησας ἀληθέος αὐχένα νύμφης.</q>
<lb rend="displayNum" n="297" />ὣς εἰπὼν ἐδίωκε πρὸ ἄστεος ἄζυγα κούρην,
<lb rend="displayNum" n="298" />γλῶσσαν ἀπειλείουσαν ἔχων, οὐ χεῖρα κορύσσων,
<lb rend="displayNum" n="299" />μῦθον ἀκοντίζων, οὐ παρθένον ἔγχεϊ νύσσων,
<lb rend="displayNum" n="300" />μειλιχίῃ παλάμῃ πεφιδημένον ἔγχος ἀείρων: 
<lb rend="displayNum" n="301" />καὶ βλοσυρῆς κελάδησε βοῆς ἀπατήλιον Ἠχώ,
<lb rend="displayNum" n="302" />ὡς ἐτεὸν κοτέων πρόμος ἤπιος: ἀμφότερον γάρ,
<lb rend="displayNum" n="303" />εἶχε νόον γελόωντα, χόλον δ᾽ ἀνέφηνε προσώπῳ.
<lb rend="displayNum" n="304" />ἦκα δὲ δινήσας σφαλερὴν προέηκεν ἀκωκὴν
<lb rend="displayNum" n="305" />εἰς σκοπὸν ἀχρήιστον ἑκούσιος: ἡ δὲ φυγοῦσα 
<lb rend="displayNum" n="306" />ἠερίαις ταχύγουνος ἐπέτρεχε σύνδρομος αὔραις:
<lb rend="displayNum" n="307" />τῆς δὲ τιταινομένης ἀνεμώδεϊ γούνατος ὁρμῇ
<lb rend="displayNum" n="308" />πλοχμοὺς βοτρυόεντας ἀνερρίπιζον ἀῆται,
<lb rend="displayNum" n="309" />αὐχένα γυμνώσαντες ἐριδμαίνοντα Σελήνῃ:
<lb rend="displayNum" n="310" />φειδομένοις δὲ πόδεσσιν ἑκούσιος ἔτρεχε Μορρεύς, 
<lb rend="displayNum" n="311" />πῇ μὲν ἐυρραφέων ποδὸς ἴχνια γυμνὰ πεδίλων
<lb rend="displayNum" n="312" />εἰς σφυρὰ παπταίνων ῥοδοειδέα, πῇ δὲ δοκεύων
<lb rend="displayNum" n="313" />πλαζομένης ἑλικηδὸν ὀπίστερα βόστρυχα χαίτης
<lb rend="displayNum" n="314" />Χαλκομέδην ἐδίωκε: καὶ ἴαχεν ἡδέι μύθῳ,
<lb rend="displayNum" n="315" />μείλιχον ἀφλοίσβοιο χέων ἔπος ἀνθερεῶνος: 
<pb id="v.2.p.516" />
</p><p><lb rend="displayNum" n="316" /><q direct="unspecified">μίμνέ με, Χαλκομέδεια, τὸν ἱμείροντα μαχητήν:
<lb rend="displayNum" n="317" />ῥύεται ἀγλαΐη σε, καἰ οὐ δρόμος: οὐ τόσον αἰχμαὶ
<lb rend="displayNum" n="318" />ἅνδρα βαλεῖν δεδάασιν, ὅσον σπινθῆρες Ἐρώτων.
<lb rend="displayNum" n="319" />δήιος οὐ γενόμην, μὴ δείδιθι: μαρνάμενον γάρ
<lb rend="displayNum" n="320" />χαλκείην σέο κάλλος ἐμὴν νίκησεν ἀκωκήν: 
<lb rend="displayNum" n="321" />ἔγχεος οὐ χατέεις, οὐκ ἀσπίδος: ὑμετέρου γὰρ
<lb rend="displayNum" n="322" />ὡς ξίφος, ὡς δόρυ θοῦρον, ἔχεις ἀκτῖνα προσώπου,
<lb rend="displayNum" n="323" />καἰ μελίης πολὺ μᾶλλον ἀριστεύουσι παρειαί.
<lb rend="displayNum" n="324" />φρικτὸν ἐμῆς παλάμης λέλυται σθένος: οὐ νέμεσις γάρ,
<lb rend="displayNum" n="325" />εἰ δόρυ θοῦρον ἔχω νικώμενον, ὅττι καὶ αὐτὸς 
<lb rend="displayNum" n="326" />Κύπριδος ἱσταμένης θηλύνεται ἄγριος Ἄρης.
<lb rend="displayNum" n="327" />δέξό με σοῖς Σατύροισιν ὁμόστολον: ἐν πολέμοις γὰρ
<lb rend="displayNum" n="328" />Ἰνδοὶ ἀριστεύσουσιν, ἕως ἔτι χεῖρα κορύσσω.
<lb rend="displayNum" n="329" />ἢν δ᾽ ἐθέλῃς, ἅτε λάτρις ὑποδρήσσω Διονύσῳ:
<lb rend="displayNum" n="330" />ἢν ἐθέλῃς, με δάμαζε κατ᾽ αὐχένος ἢ κενεῶνος: 
<lb rend="displayNum" n="331" />οὐκ ἀλέγω θανάτοιο τεῇ δεδαϊγμένος αἰχμῇ:
<lb rend="displayNum" n="332" />μοῦνον ἐμὲ στενάχιζε δεδουπότα: μυρομένης δὲ
<lb rend="displayNum" n="333" />δάκρυα Χαλκομέδης με καἰ ἐξ Ἀίδαο κομίσσει.
<lb rend="displayNum" n="334" />παρθένε, τί τρομέεις, ὅτι μείλιχον ἔγχος ἀείρω;
<lb rend="displayNum" n="335" />σοὐς πλοκάμους ὁρόων ἑλικώδεας ὑψόθεν ὤμων 
<lb rend="displayNum" n="336" />ἀσκεπέων τρυφάλειαν ἐμῶν ἀπέθηκα κομάων:
<lb rend="displayNum" n="337" />νεβρίδα παπταίνων στυγέω θώρηκα φορῆσαι.</q>
</p><p><lb rend="displayNum" n="338" />ὣς φαμένου παράμειβε γυνὴ καἰ ἐμίγνυτο Βάκχοις,
<lb rend="displayNum" n="339" />καὶ φονίου Μορρῆος ἀποπλαγχθεῖσα κελεύθου
<lb rend="displayNum" n="340" />θαρσαλέη πολέμιζε καὶ ἤρισεν ἄρσενι χάρμῃ. 
</p><p><lb rend="displayNum" n="341" />καὶ τότε δυσκελάδοιο λιπὼν στροφάλιγγα κυδοιμοῦ
<lb rend="displayNum" n="342" />ἄμπνυτο Βάκχος ὅμιλος, ἕως ἀνεχάζετο Μορρεύς.
</p><p><lb rend="displayNum" n="343" />Βασσαρίδων δὲ φάλαγγα πρὸ ἄστεος ἄορι τύπτων
<lb rend="displayNum" n="344" />Δηριάδης ἐδίωκεν, ἕως σχεδὸν ἤλασε πύργων,
<pb id="v.2.p.518" />
<lb rend="displayNum" n="345" />οἰγομένου στίχα πᾶσαν ἕσω πυλεῶνος ἐέργων 
<lb rend="displayNum" n="346" />τείχεος ὑψιλόφοιο: διωκόμεναι δὲ σιδήρῳ
<lb rend="displayNum" n="347" />ἄστεος ἐντὸς ἵκανον ἀποσπάδες ἠθάδος ὕλης:
<lb rend="displayNum" n="348" />ἀσταθέες δὲ φάλαγγες ἀήθεα κύκλα κελεύθου
<lb rend="displayNum" n="349" />ἔστιχον ἔνθα καὶ ἔνθα διακριδόν, εἰς πτερὸν Εὕρου,
<lb rend="displayNum" n="350" />εἰς ῥαχίην Ζεφύροιο παρ: Ἐσπέριον κλίμα γαίης, 
<lb rend="displayNum" n="351" />αἱ δὲ Νότου παρὰ πέζαν ἀλήμονες, αἱ δὲ Βορῆς
<lb rend="displayNum" n="352" />Βασσαρίδες κλονέοντο: καἰ ἀρσενόθυμον ἀνάγκην
<lb rend="displayNum" n="353" />μαινάδες ἠλλάξαντο, πάλιν δ᾽ ἐγένοντο γυναῖκες,
<lb rend="displayNum" n="354" />καὶ μόθον ἠρνήσαντο, φιληλακάτοιο δὲ τέχνης
<lb rend="displayNum" n="355" />καἰ ταλάρων μνήσαντο, καἰ ἤθελον αὖτις Ἀθήνης 
<lb rend="displayNum" n="356" />ἀμφιέπειν κλωστῆρα καἰ οὐκέτι θύσθλα Λυαίου.
<lb rend="displayNum" n="357" />καὶ στίχα χιονέην ὀλέκων κυανόχροος ἀνὴρ
<lb rend="displayNum" n="358" />ἐνδόμυχον κλόνον εἶχε πολισσούχοιο κυδοιμοῦ.
</p></div1></body></text></TEI.2>