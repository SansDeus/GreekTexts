<?xml version="1.0" encoding="utf-8"?>
<TEI.2><text><body><div1 type="book" n="6" org="uniform" sample="complete">
<head><lb rend="displayNum" n="1" />Δίζεο θέσκελον ἕκτον, ὅπῃ Ζαγρῆα γεραίρων
<lb rend="displayNum" n="2" />γαίης ἕδρανα πάντα κατέκλυσεν ὑέτιος Ζεύς.</head>
<p><lb rend="displayNum" n="1" />οὐδὲ πατὴρ τότε μοῦνος ἔχεν πόθον: ἀλλὰ καὶ αὐτοὶ
<lb rend="displayNum" n="2" />ἓν βέλος ἶσον ἔχοντες, ὅσοι ναετῆρες Ὀλύμπου,
<lb rend="displayNum" n="3" />Δηῴης ὑμέναιον ἑεδνώσαντο θεαίνης.
<lb rend="displayNum" n="4" />ἔνθα σέλας ῥοδέοιο διαλλάξασα προσώπου
<lb rend="displayNum" n="5" />ἄλγεσι κυμαίνοντα νόον μαστίζετο Δηώ: 
<lb rend="displayNum" n="6" />καὶ κεφαλῆς γονόεσσαν ἀπεσφήκωσε καλύπτρην,
<lb rend="displayNum" n="7" />αὐχενίης λύσασα καθειμένα βόστρυχα χαίτης,
<lb rend="displayNum" n="8" />παιδὶ περιφρίσσουσα: βαρυνομένης δὲ θεαίνης
<lb rend="displayNum" n="9" />δάκρυσιν αὐτοχύτοισι καθικμαίνοντο παρειαί,
<lb rend="displayNum" n="10" />ὅττι τόσους μνηστῆρας ἑνὶ φλογόεντι βελέμνῳ 
<lb rend="displayNum" n="11" />εἰς ἔριν οἰστρηθέντας ὁμοζήλων ὑμεναίων
<lb rend="displayNum" n="12" />ξυνὸς Ἔρως βάκχευεν, ἁμιλλητῆρας Ἐρώτων:
<lb rend="displayNum" n="13" />πάντας μὲν τρομέεσκε, τὸ δὲ πλέον ὄμπνια μήτηρ
<lb rend="displayNum" n="14" />παιδὸς ἔχειν Ἥφαιστον ἐδείδιε χωλὸν ἀκοίτην.
<lb rend="displayNum" n="15" />καὶ δόμον Ἀστραίοιο μετέστιχεν εὔποδι ταρσῷ, 
<lb rend="displayNum" n="16" />δαίμονος ὀμφήεντος: ὀπισθοπόρων δὲ κομάων
<lb rend="displayNum" n="17" />ἄπλοκον ἀσταθέεσσιν ἐσείετο βόστρυχον αὔραις.
<lb rend="displayNum" n="18" />τὴν μὲν ἰδὼν ἤγγειλεν Ἑωσφόρος: εἰσαΐων δὲ
<lb rend="displayNum" n="19" />ὦρτο γέρων Ἀστραῖος: ὁ μὲν γραμμῇσι χαράσσων
<pb id="v.1.p.216" />
<lb rend="displayNum" n="20" />κυανέην ἐνέπασσε κόνιν περὶ νῶτα τραπέζης, 
<lb rend="displayNum" n="21" />καὶ τυπόων ἑλικηδὸν ὑπ᾽ ἀγκυλόδοντι σιδήρῳ
<lb rend="displayNum" n="22" />πυθμένα τετράπλευρον ἐπέγραφεν αἴθοπι τέφρῃ,
<lb rend="displayNum" n="23" />καὶ τύπον ἄλλον ἔτευξεν ἰσογλώχινι τριγώνῳ.
<lb rend="displayNum" n="24" />ἀλλὰ τὰ μὲν μεθέηκε καὶ ἤλυθεν ἄγχι θυράων
<lb rend="displayNum" n="25" />ἀντιόων Δήμητρι: διεσσυμένων δὲ μελάθρου 
<lb rend="displayNum" n="26" />ἕσπερος ἡγεμόνευε, καὶ εἰς θρόνον ἵδρυε Δηὼ
<lb rend="displayNum" n="27" />πατρὸς ἑοῦ παρὰ θῶκον: ὁμοστόργῳ δὲ μενοινῇ
<lb rend="displayNum" n="28" />νεκταρέου κεράσαντες ἀπὸ κρητῆρος Ἀῆται
<lb rend="displayNum" n="29" />δαίμονα λυσιπόνοισιν ἐδεικανόωντο κυπέλλοις
<lb rend="displayNum" n="30" />υἱέες Ἀστραίοιο: πιεῖν δ᾽ ἠρνήσατο Δηὼ 
<lb rend="displayNum" n="31" />Περσεφόνης μεθύουσα μεληδόνι: μουνοτόκοι γὰρ
<lb rend="displayNum" n="32" />τηλυγέτους διὰ παῖδας ἀεὶ τρομέουσι τοκῆες:
<lb rend="displayNum" n="33" />ἀλλὰ μόγις παρέπεισεν ἀναινομένην ἔτι Δηὼ
<lb rend="displayNum" n="34" />ἡδυεπὴς Ἀστραῖος ἔχων θελξίφρονα Πειθώ.
<lb rend="displayNum" n="35" />ἔνθα γέρων μέγα δεῖπνον ἐπήρτυεν, ὄφρα μερίμνας 
<lb rend="displayNum" n="36" />θυμοδακεῖς Δήμητρος ἀποσκεδάσειε τραπέζῃ.
<lb rend="displayNum" n="37" />καὶ πίσυρες λαγόνεσσι καθαψάμενοι τελαμῶνας
<lb rend="displayNum" n="38" />πατρὸς ὑποδρηστῆρες ἐμιτρώθησαν Ἀῆται:
<lb rend="displayNum" n="39" />νεκταρέῳ δὲ κύπελλα παρὰ κρητῆρι τιταίνων
<lb rend="displayNum" n="40" />εὖρος ἐῳνοχόει, προχόῳ δ᾽ ἐπιδόρπιον ὕδωρ 
<lb rend="displayNum" n="41" />εἶχε Νότος, Βορέης δὲ φέρων ἐπέθηκε τραπέζῃ
<lb rend="displayNum" n="42" />ἀμβροσίην, Ζέφυρος δὲ περιθλίβων θρόον αὐλοῦ
<lb rend="displayNum" n="43" />εἰαρινοῖς δονάκεσσι μελίζετο θῆλυς Ἀήτης:
<lb rend="displayNum" n="44" />καὶ στεφάνους ἔπλεξεν Ἑωσφόρος ἄνθεα δήσας
<lb rend="displayNum" n="45" />ὀρθρινοῖς κομόωντα δροσιζομένοισι κορύμβοις: 
<lb rend="displayNum" n="46" />καὶ νυχίου λαμπτῆρος ἐθήμονα πυρσὸν ἀείρας
<lb rend="displayNum" n="47" />ἕσπερος ὀρχηστῆρι ποδῶν ἐλελίζετο ταρσῷ
<lb rend="displayNum" n="48" />πάλλων καμπύλον ἴχνος, ἐπεὶ πέλε πομπὸς Ἐρώτων,
<lb rend="displayNum" n="49" />καὶ σκαρθμῷ μεμέλητο χοροπλεκέων ὑμεναίων.
<pb id="v.1.p.218" />
</p><p><lb rend="displayNum" n="50" />ἀλλ᾽ ὅτε δὴ μετὰ δαῖτα θεὰ κεκόρητο χορείης 
<lb rend="displayNum" n="51" />σεισαμένη βαρὺ κέντρον ἀμερσινόοιο μερίμνης,
<lb rend="displayNum" n="52" />μαντοσύνην ἐρέεινε, φιλοστόργου δὲ γεραιοῦ
<lb rend="displayNum" n="53" />λαιῇ μὲν παλάμῃ γονάτων θίγε, λισσομένη δὲ
<lb rend="displayNum" n="54" />δεξιτερῇ ψαύεσκε βαθυσμήριγγος ὑπήνης:
<lb rend="displayNum" n="55" />καὶ πολέας μνηστῆρας ἑῆς μυθήσατο κούρης 
<lb rend="displayNum" n="56" />θέσφατα μαστεύουσα παρήγορα: μαντοσύναι γὰρ
<lb rend="displayNum" n="57" />ἐλπίσιν ἐσσομένῃσιν ὑποκλέπτουσιν ἀνίας.
</p><p><lb rend="displayNum" n="58" />οὐδὲ γέρων Ἀστραῖος ἀναίνετο: μουνοτόκου δὲ
<lb rend="displayNum" n="59" />κούρης ἀρτιλόχευτα γενέθλια μέτρα νοήσας
<lb rend="displayNum" n="60" />καὶ χρόνον οὐ πταίοντα καὶ ἀπλανέος δρόμον Ὥρης 
<lb rend="displayNum" n="61" />ἀρχεγόνου, κάμψας δὲ μετάτροπα δάκτυλα χειρῶν
<lb rend="displayNum" n="62" />ἀμφὶ παλιννόστοιο μετήλυδα κύκλον ἀριθμοῦ
<lb rend="displayNum" n="63" />ἐκ παλάμης παλάμῃ διεμέτρεε δίζυγι παλμῷ:
<lb rend="displayNum" n="64" />καί οἱ κεκλομένῳ θεράπων εὔκυκλον ἀείρας
<lb rend="displayNum" n="65" />σφαῖραν ἑλισσομένην, τύπον αἰθέρος, εἰκόνα κόσμου, 
<lb rend="displayNum" n="66" />Ἀστερίων παρέθηκε λαβὼν ἐπὶ πώματι χηλοῦ.
<lb rend="displayNum" n="67" />ἔνθα γέρων πεπόνητο, καὶ ἄξονος ἄκρον ἑλίσσων
<lb rend="displayNum" n="68" />ζῳδιακὸν περὶ κύκλον ἑὴν ἐτίταινεν ὀπωπὴν
<lb rend="displayNum" n="69" />λεύσσων ἔνθα καὶ ἔνθα καὶ ἀπλανέας καὶ ἀλήτας:
<lb rend="displayNum" n="70" />καὶ πόλον ἀμφελέλιζε: πολυστροφάλιγγι δὲ ῥιπῇ 
<lb rend="displayNum" n="71" />εἰς δρόμον ἀστήρικτον ἀτέρμονι κάμπτετο νύσσῃ
<lb rend="displayNum" n="72" />ἄστρασι ποιητοῖσι νόθος κυκλούμενος αἰθήρ,
<lb rend="displayNum" n="73" />ἄξονι μεσσατίῳ τετορημένος: εὗρε δὲ δαίμων
<lb rend="displayNum" n="74" />σφαῖραν ἰδὼν στεφανηδόν, ὅτι πλήθοντι προσώπῳ
<lb rend="displayNum" n="75" />ἀγκύλα συνδέσμοιο διέτρεχε νῶτα Σελήνη, 
<lb rend="displayNum" n="76" />καὶ Φαέθων ἰσόμοιρος ἔην ἀντώπιδι Μήνῃ
<lb rend="displayNum" n="77" />κέντρῳ ὑποχθονίῳ πεφορημένος, ἀχλυόεις δὲ
<lb rend="displayNum" n="78" />κῶνος ἀερσιπότητος ἀπὸ χθονὸς ὀξὺς ἀνέρπων
<lb rend="displayNum" n="79" />ἀντίτυπον Φαέθοντος ὅλην ἐκάλυψε Σελήνην:
<pb id="v.1.p.220" />
<lb rend="displayNum" n="80" />καὶ γαμίης φιλότητος ἁμιλλητῆρας ἀκούων 
<lb rend="displayNum" n="81" />Ἄρεα δίζετο μᾶλλον, ὑπὲρ δυτικοῦ δὲ μελάθρου
<lb rend="displayNum" n="82" />φῶρα γάμων ἐνόησε σὺν ἀστέρι Κυπρογενείης
<lb rend="displayNum" n="83" />ἑσπερίῳ: καὶ κλῆρον ἐπώνυμον εὗρε τοκήων
<lb rend="displayNum" n="84" />παρθενικῆς ἀστραῖον ὑπὸ στάχυν: ἀμφὶ δ᾽ ἄρ᾽ αὐτῷ
<lb rend="displayNum" n="85" />ὀμβροτόκου Κρονίδαο Φαεσφόρος ἔτρεχεν ἀστήρ. 
</p><p><lb rend="displayNum" n="86" />ἀλλ᾽ ὅτε πάντα νόησεν ἀριθμήσας ἴτυν ἄστρων,
<lb rend="displayNum" n="87" />σφαῖραν ἀειδίνητον ἀνέκρυφε κοιλάδι κίστῃ,
<lb rend="displayNum" n="88" />σφαῖραν ποικιλόνωτον: ἀνειρομένῃ δὲ θεαίνῃ
<lb rend="displayNum" n="89" />τριπλόον ὀμφαίης ἀνερεύγετο θέσφατον ἠχοῦς:
</p><p><lb rend="displayNum" n="90" /><q direct="unspecified">Δημῆτερ φιλότεκνος, ὑπὸ σκιοειδέι κώνῳ 
<lb rend="displayNum" n="91" />κλεπτομένης ἀκτῖνος ἀφωτίστοιο Σελήνης
<lb rend="displayNum" n="92" />νυμφίον ἁρπακτῆρα φυλάσσεο Περσεφονείης
<lb rend="displayNum" n="93" />κρυπτὸν ἀσυλήτοιο τεῆς ληίστορα κούρης,
<lb rend="displayNum" n="94" />εἰ λίνα Μοιράων ἐπιπείθεται: ἀπροϊδῆ δὲ
<lb rend="displayNum" n="95" />ἀθρήσεις πρὸ γάμοιο νόθον λαθραῖον ἀκοίτην 
<lb rend="displayNum" n="96" />θηρομιγῆ δολόμητιν, ἐπεὶ δυτικῷ παρὰ κέντρῳ
<lb rend="displayNum" n="97" />σὺν Παφίῃ στείχοντα γαμοκλόπον Ἄρεα λεύσσω,
<lb rend="displayNum" n="98" />ἀμφοτέροις δὲ Δράκοντα παραντέλλοντα δοκεύω.
<lb rend="displayNum" n="99" />ὀλβίστην ἐνέπω σε: σὺ γὰρ τετράζυγι κόσμῳ
<lb rend="displayNum" n="100" />ἔσσεαι ἀγλαόκαρπος, ὅτι χθονὶ καρπὸν ὀπάσσεις 
<lb rend="displayNum" n="101" />ἀτρυγέτῳ: κούρης γὰρ ὑπὲρ κλήροιο τοκήων
<lb rend="displayNum" n="102" />παρθένος Ἀστραίη σταχυώδεα χεῖρα τιταίνει.</q>
</p><p><lb rend="displayNum" n="103" />ὣς φάμενος μαντῷον ὑπὸ στόμα κοίμισεν ὀμφήν.
<lb rend="displayNum" n="104" />ἀλλ᾽ ὅτε Δημήτηρ δρεπανηφόρος ἐλπίδα καρπῶν
<lb rend="displayNum" n="105" />ἐσσομένων ἤκουσε καὶ αὐτοκέλευστον ἀκοίτην 
<lb rend="displayNum" n="106" />τηλυγέτης ἀδμῆτος ἀνέγγυον ἅρπαγα κούρης,
<lb rend="displayNum" n="107" />ἔστενε μειδιόωσα: δι᾽ ὑψιπόρου δὲ κελεύθου
<pb id="v.1.p.222" />
<lb rend="displayNum" n="108" />οἶκον εὸν σπεύδουσα κατηφέι δύσατο ταρσῷ
<lb rend="displayNum" n="109" />καὶ ζυγὸν εὐδίνητον ἐχιδναίῃ παρὰ φάτνῃ
<lb rend="displayNum" n="110" />ἀμφιταλαντεύσασα λόφῳ διδυμάονι θηρῶν 
<lb rend="displayNum" n="111" />ἄζυγας ἑρπηστῆρας ἐπεσφήκωσε λεπάδνῳ:
<lb rend="displayNum" n="112" />καὶ γένυν ἀγκυλόδοντι περισφίγγουσα χαλινῷ
<lb rend="displayNum" n="113" />ξανθοφυὴς βλοσυροῖο δι᾽ ἅρματος ἤγαγε Δηὼ
<lb rend="displayNum" n="114" />παῖδα καλυπτομένην νεφέλης κυανάμπυκι μίτρῃ,
<lb rend="displayNum" n="115" />καὶ κτύπον ἀντικέλευθον ἐπιβρομέοντος ἀπήνῃ 
<lb rend="displayNum" n="116" />θηρονόμῳ μάστιγι κατερροίζησε Βορῆος,
<lb rend="displayNum" n="117" />ἠερίης ἱππηδὸν ἐπεσσυμένων δρόμον αὔρης
<lb rend="displayNum" n="118" />ἀσταθέων πτερὰ κοῦφα περιστέλλουσα δρακόντων
<lb rend="displayNum" n="119" />ἀμφὶ κέρας Λιβυκοῖο παλίσσυτον Ὠκεανοῖο.
<lb rend="displayNum" n="120" />Δικταίης δ᾽ ἀίουσα μέλος κορυθαιόλον ἠχοῦς 
<lb rend="displayNum" n="121" />Κρῆτα χορὸν παράμειβε βαρυσμαράγοιο βοείης
<lb rend="displayNum" n="122" />νῶτα περισκαίροντα κυβιστητῆρι σιδήρῳ.
<lb rend="displayNum" n="123" />καί τινα λάινον οἶκον ἐποπτεύουσα θεαίνη
<lb rend="displayNum" n="124" />Σικελίης τριλόφοιο Πελωρίδα δύσατο πέτρην
<lb rend="displayNum" n="125" />Ἀδριάδας παρὰ θῖνας, ὅπῃ χύσις ἄστατος ἅλμης 
<lb rend="displayNum" n="126" />εἰς δύσιν ἑλκομένη περικάμπτεται εἴκελος ἅρπῃ,
<lb rend="displayNum" n="127" />εἰς Λίβα πομπεύουσα Βορειόθεν ἀγκύλον ὕδωρ:
<lb rend="displayNum" n="128" />καί, Κυανῆν ὅθι πυκνὰ ῥόος χυτλώσατο κούρην
<lb rend="displayNum" n="129" />κρηναίῳ στροφάλιγγι χέων ὀπτήριον ὕδωρ,
<lb rend="displayNum" n="130" />γείτονα κόλπον ὄπωπεν ἰσοσταθέοντα μελάθρῳ, 
<lb rend="displayNum" n="131" />λαϊνέης ὀρόφοιο περιστεφθέντα καλύπτρῃ,
<lb rend="displayNum" n="132" />ὃν φύσις ἐθρίγκωσε χαραδραίῳ πυλεῶνι
<lb rend="displayNum" n="133" />λάινον ἱστὸν ἔχοντα μεμηλότα γείτοσι Νύμφαις.
<lb rend="displayNum" n="134" />καὶ θεὸς ὀρφναίοιο διερπύζουσα μελάθρου
<lb rend="displayNum" n="135" />παῖδα πολυσφρήγιστον ἐνέκρυφε φωλάδι πέτρῃ: 
<pb id="v.1.p.224" />
<lb rend="displayNum" n="136" />λυσαμένη δὲ δράκοντας ἐυπτερύγων ἀπὸ δίφρων
<lb rend="displayNum" n="137" />τὸν μὲν δεξιτεροῖο παρὰ πρηῶνα θυρέτρου,
<lb rend="displayNum" n="138" />τὸν δὲ λιθογλώχινα πύλης παρὰ λαιὸν ὀχῆα
<lb rend="displayNum" n="139" />στῆσεν ἀθηήτοιο φυλάκτορα Περσεφονείης:
<lb rend="displayNum" n="140" />κεῖθι δὲ Καλλιγένειαν, ἑὴν εὔπαιδα τιθήνην, 
<lb rend="displayNum" n="141" />κάλλιπε σὺν ταλάροισι, καὶ ὁππόσα θήλεϊ φύτλῃ
<lb rend="displayNum" n="142" />Παλλάδος εὐπαλάμοιο νέμει ταλασήιος ἱδρώς:
<lb rend="displayNum" n="143" />καὶ ποσὶν ἠέρα τέμνεν, ἐρημονόμοις δὲ φυλάξαι
<lb rend="displayNum" n="144" />καμπύλα πετραίῃσιν ἐπέτρεπεν ἅρματα Νύμφαις.
</p><p><lb rend="displayNum" n="145" />ἀμφὶ δὲ καρχαρόδοντα γένυν πεπόνητο σιδήρου 
<lb rend="displayNum" n="146" />εἰροκόμῳ ξαίνουσα περὶ κτενὶ λήνεα κούρη,
<lb rend="displayNum" n="147" />ἠλακάτῃ δ᾽ ἐνέλισσε: πολυστροφάδεσσι δὲ ῥιπαῖς
<lb rend="displayNum" n="148" />εἰλυφόων ἄτρακτος ἕλιξ βητάρμονι παλμῷ
<lb rend="displayNum" n="149" />νηθομένων ἐχόρευε μίτων κυκλούμενος ὁλκῷ:
<lb rend="displayNum" n="150" />καὶ ποσὶ φοιταλέοισι παλίνδρομος ἄκρον ἀπ᾽ ἄκρου 
<lb rend="displayNum" n="151" />πρωτοπαγῆ ποίησε διάσματα, φάρεος ἀρχήν,
<lb rend="displayNum" n="152" />ἱστῷ δ᾽ ἀμφὶς ἕλισσεν: ὕφαινε δὲ κερκίδι κούρη
<lb rend="displayNum" n="153" />πηνίον ἐξέλκουσα παρὲκ μίτον, ἀμφὶ δὲ πέπλῳ
<lb rend="displayNum" n="154" />γνωτὴν ἰστοτέλειαν ἑὴν ἐλίγαινεν Ἀθήνην.
</p><p><lb rend="displayNum" n="155" />παρθένε Περσεφόνεια, σὺ δ᾽ οὐ γάμον εὗρες ἀλύξαι, 
<lb rend="displayNum" n="156" />ἀλλὰ δρακοντείοισιν ἐνυμφεύθης ὑμεναίοις,
<lb rend="displayNum" n="157" />Ζεὺς ὅτε πουλυέλικτος ἀμειβομένοιο προσώπου
<lb rend="displayNum" n="158" />νυμφίος ἱμερόεντι δράκων κυκλούμενος ὁλκῷ
<lb rend="displayNum" n="159" />εἰς μυχὸν ὀρφναίοιο διέστιχε παρθενεῶνος,
<lb rend="displayNum" n="160" />σείων δαυλὰ γένεια: παρισταμένων δὲ θυρέτρῳ 
<lb rend="displayNum" n="161" />εὔνασεν ἰσοτύπων πεφορημένος ὄμμα δρακόντων...
<lb rend="displayNum" n="162" />καὶ γαμίαις γενύεσσι δέμας λιχμάζετο κούρης 
<lb rend="displayNum" n="164" />μείλιχος. αἰθερίων δὲ δρακοντείων ὑμεναίων 
<lb rend="displayNum" n="163" />Περσεφόνης γονόεντι τόκῳ κυμαίνετο γαστήρ, 
<lb rend="displayNum" n="165" />Ζαγρέα γειναμένη, κερόεν βρέφος, ὃς Διὸς ἕδρης 
<pb id="v.1.p.226" />
<lb rend="displayNum" n="166" />μοῦνος ἐπουρανίης ἐπεβήσατο, χειρὶ δὲ βαιῇ
<lb rend="displayNum" n="167" />ἀστεροπὴν ἐλέλιζε νεηγενέος δὲ φορῆος
<lb rend="displayNum" n="168" />νηπιάχοις παλάμῃσιν ἐλαφρίζοντο κεραυνοί.
</p><p><lb rend="displayNum" n="169" />οὐδὲ Διὸς θρόνον εἶχεν ἐπὶ χρόνον: ἀλλά ἑ γύψῳ
<lb rend="displayNum" n="170" />κερδαλέῃ χρισθέντες ἐπίκλοπα κύκλα προσώπου 
<lb rend="displayNum" n="171" />δαίμονος ἀστόργοιο χόλῳ βαρυμήνιος Ἥρης
<lb rend="displayNum" n="172" />Ταρταρίῃ Τιτῆνες ἐδηλήσαντο μαχαίρῃ
<lb rend="displayNum" n="173" />ἀντιτύπῳ νόθον εἶδος ὀπιπεύοντα κατόπτρῳ.
<lb rend="displayNum" n="174" />ἔνθα διχαζομένων μελέων Τιτῆνι σιδήρῳ
<lb rend="displayNum" n="175" />τέρμα βίου Διόνυσος ἔχων παλινάγρετον ἀρχὴν 
<lb rend="displayNum" n="176" />ἀλλοφυὴς μορφοῦτο πολυσπερὲς εἶδος ἀμείβων,
<lb rend="displayNum" n="177" />πῇ μὲν ἅτε Κρονίδης δόλιος νέος αἰγίδα σείων,
<lb rend="displayNum" n="178" />πῇ δὲ γέρων βαρύγουνος ἅτε Κρόνος ὄμβρον ἰάλλων:
<lb rend="displayNum" n="179" />ἄλλοτε ποικιλόμορφον ἔην βρέφος, ἄλλοτε κούρῳ
<lb rend="displayNum" n="180" />εἴκελος οἰστρηθέντι, νέον δέ οἱ ἄνθος ἰούλων 
<lb rend="displayNum" n="181" />ἀκροκελαινιόωντα κατέγραφε κύκλα προσώπου:
<lb rend="displayNum" n="182" />πῇ δὲ χόλῳ δασπλῆτι λέων μιμηλὸς ἰάλλων
<lb rend="displayNum" n="183" />φρικαλέον βρύχημα σεσηρότι μαίνετο λαιμῷ,
<lb rend="displayNum" n="184" />ὀρθώσας πυκινῇσι κατάσκιον αὐχένα χαίταις,
<lb rend="displayNum" n="185" />ἀμφελελιζομένης λασιότριχος ὑψόθι νώτου 
<lb rend="displayNum" n="186" />αὐτομάτῃ μάστιγι περιστίζων δέμας οὐρῆς:
<lb rend="displayNum" n="187" />ἔνθα λεοντείοιο λιπὼν ἴνδαλμα προσώπου
<lb rend="displayNum" n="188" />ὑψιλόφῳ χρεμετισμὸν ὁμοίιον ἔβρεμεν ἵππῳ
<lb rend="displayNum" n="189" />ἄζυγι, γαῦρον ὀδόντα μετοχμάζοντι χαλινοῦ,
<lb rend="displayNum" n="190" />καὶ πολιῷ λεύκαινε περιτρίβων γένυν ἀφρῷ: 
<lb rend="displayNum" n="191" />ἄλλοτε ῥοιζήεντα χέων συριγμὸν ὑπήνης
<lb rend="displayNum" n="192" />ἀμφιλαφὴς φολίδεσσι δράκων ἐλέλικτο κεράστης,
<lb rend="displayNum" n="193" />γλῶσσαν ἔχων προβλῆτα κεχηνότος ἀνθερεῶνος,
<lb rend="displayNum" n="194" />καὶ βλοσυρῷ Τιτῆνος ἐπεσκίρτησε καρήνῳ
<pb id="v.1.p.228" />
<lb rend="displayNum" n="195" />ὁρμὸν ἐχιδνήεντα περίπλοκον αὐχένι δήσας: 
<lb rend="displayNum" n="196" />καὶ δέμας ἑρπηστῆρος ἀειδίνητον ἐάσας
<lb rend="displayNum" n="197" />τίγρις ἔην, στίξας δέμας αἰόλον: ἄλλοτε ταύρῳ
<lb rend="displayNum" n="198" />ἰσοφυής, στομάτων δὲ νόθον μυκηθμὸν ἰάλλων
<lb rend="displayNum" n="199" />θηγαλέῃ Τιτῆνας ἀνεστυφέλιξε κεραίῃ.
<lb rend="displayNum" n="200" />καὶ ψυχῆς προμάχιζεν, ἕως ζηλήμονι λαιμῷ 
<lb rend="displayNum" n="201" />τρηχαλέον μύκημα δι᾽ ἠέρος ἔβρεμεν Ἥρη,
<lb rend="displayNum" n="202" />μητρυιὴ βαρύμηνις, ἰσοφθόγγῳ δὲ θεαίνῃ
<lb rend="displayNum" n="203" />αἰθέριον κελάδημα πύλαι κανάχιζον Ὀλύμπου,
<lb rend="displayNum" n="204" />καὶ θρασὺς ὤκλασε ταῦρος: ἀμοιβαίῃ δὲ φονῆες
<lb rend="displayNum" n="205" />ταυροφυῆ Διόνυσον ἐμιστύλλοντο μαχαίρῃ. 
</p><p><lb rend="displayNum" n="206" />Ζεὺς δὲ πατήρ, προτέροιο δαϊζομένου Διονύσου
<lb rend="displayNum" n="207" />γινώσκων σκιόεντα τύπον δοδίοιο κατόπτρου,
<lb rend="displayNum" n="208" />μητέρα Τιτήνων ἐλάσας ποινήτορι πυρσῷ
<lb rend="displayNum" n="209" />Ζαγρέος εὐκεράοιο κατεκλήισσε φονῆας
<lb rend="displayNum" n="210" />Ταρταρίῳ πυλεῶνι: καὶ αἰθομένων ἀπὸ δένδρων 
<lb rend="displayNum" n="211" />θερμὰ βαρυνομένης ἐμαραίνετο βόστρυχα γαίης.
<lb rend="displayNum" n="212" />ἀντολίην δ᾽ ἔφλεξε καὶ αἰθαλόεντι βελέμνῳ
<lb rend="displayNum" n="213" />αἴθετο Βάκτριον οὖδας ἑώιον, ἀγχιπόροις δὲ
<lb rend="displayNum" n="214" />κύμασιν Ἀσσυρίοισιν ἐδαίετο Κάσπιον ὕδωρ,
<lb rend="displayNum" n="215" />Ἰνδῷοί τε τένοντες: Ἐρυθραίοιο δὲ κόλπου 
<lb rend="displayNum" n="216" />ἔμπυρα κυμαίνοντος Ἄραψ θερμαίνετο Νηρεύς.
<lb rend="displayNum" n="217" />καὶ δύσιν ἀντικέλευθον ἑῷ πρήνιξε κεραυνῷ
<lb rend="displayNum" n="218" />Ζεὺς πυρόεις φιλότεκνος: ὑπὸ Ζεφύροιο δὲ ταρσῷ
<lb rend="displayNum" n="219" />ἡμιδαὴς σέδας ὑγρὸν ἀπέπτυεν ἑσπερὶς ἅλμη,
<lb rend="displayNum" n="220" />Ἀρκτῷοί τε τένοντες: ὁμοφλεγέος δὲ καὶ αὐτῆς 
<lb rend="displayNum" n="221" />πηγνυμένης πάφλαζε Βορήια νῶτα θαλάσσης:
<lb rend="displayNum" n="222" />καὶ Νοτίου νιφόεσσαν ὑπὸ κλίσιν Αἰγοκερῆος
<lb rend="displayNum" n="223" />θερμοτέρῳ σπινθῆρι μεσημβρινὸς ἔζεεν ἀγκών.
</p><p><lb rend="displayNum" n="224" />καὶ διεροῖς βλεφάροις ποταμήια δάκρυα λείβων
<lb rend="displayNum" n="225" />Ὠκεανὸς λιτάνευε χέων ἱκετήσιον ὕδωρ: 
<pb id="v.1.p.230" />
<lb rend="displayNum" n="226" />Ζεὺς δὲ χόλον πρήυνε, μαραινομένην δὲ καραυνῷ
<lb rend="displayNum" n="227" />γαῖαν ἰδὼν ἐλέαιρε, καὶ ἤθελεν ὕδατι νίψαι
<lb rend="displayNum" n="228" />λύματα τεφρήεντα καὶ ἔμπυρον ἕλκος ἀρούρης.
</p><p><lb rend="displayNum" n="229" />καὶ τότε γαῖαν ἅπασαν ἐπέκλυσεν ὑέτιος Ζεὺς
<lb rend="displayNum" n="230" />πυκνώσας νεφέεσσιν ὅλον πόλον, οὐρανίη δὲ 
<lb rend="displayNum" n="231" />βρονταίοις πατάγοισι Διὸς μυκήσατο σάλπιγξ,
<lb rend="displayNum" n="232" />ἀστέρες ὁππότε πάντες ἐνὶ σφετέροισι μελάθροις
<lb rend="displayNum" n="233" />κεκριμένοι δρόμον εἶχον, ἐπεὶ τετράζυγι δίφρῳ
<lb rend="displayNum" n="234" />ἠέλιος σελάγιζε λεοντείων ἐπὶ νώτων
<lb rend="displayNum" n="235" />ἱππεύων ἑὸν οἶκον: ἐπιτροχόωσα δὲ δίφρῳ 
<lb rend="displayNum" n="236" />καρκίνον ὀκταπόδην τριφυὴς κυκλοῦτο Σελήνη,
<lb rend="displayNum" n="237" />καὶ δροσερὴν ὑπὸ πέζαν ἰσημερίῳ παρὰ κύκλῳ
<lb rend="displayNum" n="238" />Κύπρις ἀπὸ Κριοῖο μεταστήσασα κεραίης
<lb rend="displayNum" n="239" />εἰαρινὸν δόμον εἶχεν, ἀχείμονα Ταῦρον Ὀλύμπου,
<lb rend="displayNum" n="240" />γείτων δ᾽ Ἠελίοιο προάγγελον Ἱστοβοῆος 
<lb rend="displayNum" n="241" />σκορπίον εἶχεν Ἄρης, μιτρούενον αἴθοπι Ταύρῳ,
<lb rend="displayNum" n="242" />δόχμιος ἀντικέλευθον ὀπιπεύων Ἀφροδίτην,
<lb rend="displayNum" n="243" />καὶ τελέων λυκάβαντα δυωδεκάμηνος ὁδίτης
<lb rend="displayNum" n="244" />ἰχθύας ἀστερόεντας ἐπέτρεχεν ἀκρόνυχος Ζεύς,
<lb rend="displayNum" n="245" />δεξιτερὴν τρίπλευρον ἔχων ἑλικώδεα Μήνην, 
<lb rend="displayNum" n="246" />καὶ Κρόνος ὄμβρια νῶτα διέστιχεν Αἰγοκερῆος
<lb rend="displayNum" n="247" />φέγγεϊ παχνήεντι διάβροχος, ἀμφὶ δὲ φαιδρῇ
<lb rend="displayNum" n="248" />παρθενικῇ πτερύγεσσιν ἔην ὑψούμενος Ἑρμῆς,
<lb rend="displayNum" n="249" />ὅττι Δίκην δόμον εἶχε δικασπόλος. ἑπταπόρου δὲ
<lb rend="displayNum" n="250" />αἰθέρος ὑδατόεντες ἀνωίχθησαν ὀχῆες 
<lb rend="displayNum" n="251" />Ζηνὸς ἐπομβρήσαντος: ἐριφλοίσβοιο δὲ κόλπου
<lb rend="displayNum" n="252" />κρουνοῖς πλειοτέροισιν ἐμυκήσαντο χαράδραι,
<lb rend="displayNum" n="253" />ὑδρηλαὶ δὲ θύγατρες ἀποσπάδες Ὠκεανοῖο
<lb rend="displayNum" n="254" />λίμναι ἐκουφίζοντο, καὶ ἠέρι νέρτερον ὕδωρ
<lb rend="displayNum" n="255" />κρουνοὶ ἀκοντιστῆρες ἀνέβλυον Ὠκεανοῖο, 
<lb rend="displayNum" n="256" />καὶ σκοπιαὶ ῥαθάμιζον, ὀρεσσιχύτῳ δὲ ῥεέθρῳ
<pb id="v.1.p.232" />
<lb rend="displayNum" n="257" />δοψαλέαι ποταμηδὸν ἐμορμύροντο κολῶναι:
<lb rend="displayNum" n="258" />ὑψώθη δὲ θάλασσα, καὶ εἰς ὄρος ὑψόθι λόχμης
<lb rend="displayNum" n="259" />Νηρεΐδες γεγάασιν Ὀρειάδες. ἆ μέγα δειλή,
<lb rend="displayNum" n="260" />χερσὶν ἀπειρήτοισιν ἐνήχετο παρθένος Ἠχὼ 
<lb rend="displayNum" n="261" />ἀρχαίης φόβον ἄλλον ἀμειβομένη περὶ μίτρης,
<lb rend="displayNum" n="262" />μή ποτε Πᾶνα φυγοῦσα Ποσειδάωνι μιγείη.
<lb rend="displayNum" n="263" />ποντοπόροι δὲ λέοντες ἀήθεος ἔνδοθι πέτρης
<lb rend="displayNum" n="264" />χερσαίων ἐχόρευον ἐνὶ σπήλυγγι λεόντων
<lb rend="displayNum" n="265" />μυδαλέοις μελέεσσι: χαραδραίῳ δ᾽ ἐνὶ κόλπῳ 
<lb rend="displayNum" n="266" />εἰναλίῳ δελφῖνι συνήντετο κάπρος ἀλήτης:
<lb rend="displayNum" n="267" />καὶ ξυνοῖς ῥοθίοισιν ὀρεσσιχύτου νιφετοῖο
<lb rend="displayNum" n="268" />θῆρες ἐναυτίλλοντο σὺν ἰχθύσιν: εἱλικόεις δὲ
<lb rend="displayNum" n="269" />πούλυπος οὐρεσίφοιτος ἐπεσκίρτησε λαγωῷ.
<lb rend="displayNum" n="270" />καὶ διεροὶ Τρίτωνες ὑπὸ σφυρὰ φωλάδος ὕλης 
<lb rend="displayNum" n="271" />ἔγχλοον αἰθύσσοντες ἐπ᾽ ἐξύι δίπτυχον οὐρὴν
<lb rend="displayNum" n="272" />Πανὸς ὀρεσσαύλοισιν ἐνεκρύπτοντο μελάθροις,
<lb rend="displayNum" n="273" />σύμπλοον ἠερίοισιν ἐπτιρέψαντες ἀήταις
<lb rend="displayNum" n="274" />στικτὴν ἠθάδα κόχλον: ἐν εὐύδρῳ δὲ κολώνῃ
<lb rend="displayNum" n="275" />Πανὶ φιλοσκοπέλῳ μετανάστιος ἤντετο Νηρεύς, 
<lb rend="displayNum" n="277" />καὶ ναέτης πετραῖος ὄρος μετὰ πόντον ἀμείβων 
<lb rend="displayNum" n="276" />μυδαλέην σύριγγα διαπλώουσαν ἐάσσας: <note n="1" place="unspecified" anchored="yes">276 πλαξεδ αφτερ 277 βψ μαρξελλυς. ἐάσσας μσς. ανδ εδδ., ἐλάσσας λυδσιξη.</note> 
<lb rend="displayNum" n="278" />ἰκμαλέον σπέος εἶχεν ὑπωροφίης δόμον Ἠχοῦς. 
<lb rend="displayNum" n="279" />καὶ διερῷ τότε φῶτες ἀνοιδαίνοντες ὀλέθρῳ
<lb rend="displayNum" n="280" />ὕδασι τυμβεύοντο, πολὺς δέ τις ἄλλος ἐπ᾽ ἄλλῳ 
<lb rend="displayNum" n="281" />πλώετο κυματόεντι νέκυς πεφορημένος ὁλκῷ:
<lb rend="displayNum" n="282" />καὶ νιφετῷ κελάδοντι κεχηνότος ἀνθερεῶνος
<lb rend="displayNum" n="283" />χανδὸν ἀπὸ σκοπέλοιο πιὼν ὀρεσίδρομον ὕδωρ
<lb rend="displayNum" n="284" />πῖπτε λέων, πέσε κάπρος. ὁμοζεύκτῳ δὲ ῥεέθρῳ
<lb rend="displayNum" n="285" />λίμναι ὁμοῦ ποταμοῖσι, Διὸς ῥόος, ὕδατα πόντου 
<lb rend="displayNum" n="286" />ἀλλήλοις κεκέραστο, καὶ εἰν ἑνὶ τέσσαρες αὖραι
<lb rend="displayNum" n="287" />συμμιγέων ἀνέμων ἐπεμάστιον ἄκριτον ὕδωρ.
<pb id="v.1.p.234" />
<lb rend="displayNum" n="288" />καὶ διερὴν χθόνα πᾶσαν ἰδὼν ὑπὸ μείζονι παλμῷ
<lb rend="displayNum" n="289" />μοῦνον ἀπειλητῆρι τινασσομένην Διὸς ὄμβρῳ
<lb rend="displayNum" n="290" />πόντιος ἐννοσίγαιος ἑὴν ἔρριψεν ἀκωκὴν 
<lb rend="displayNum" n="291" />ἀσχαλόων, τίνα γαῖαν ἀνοχλίσσειε τριαίνῃ.
<lb rend="displayNum" n="292" />Νηρεΐδων δὲ φάλαγγες ἐπέπλεον ἄβροχον <note n="1" place="unspecified" anchored="yes">λυδσιξη λατερ ρεστορεδ ἄβροχον φρομ λΩ.</note> ὕδωρ:
<lb rend="displayNum" n="293" />καὶ χλοερῆς Θέτιν εἶχεν ἐπ᾽ ἰξύος ὑγρὸς ὁδίτης,
<lb rend="displayNum" n="294" />τρίτων εὐρυγένειος, ἐπ᾽ ἰχθυόεντι δὲ νώτῳ
<lb rend="displayNum" n="295" />πομπίλον ἡνιόχευεν ἐν ἠέρι φοιτὰς Ἀγαύη, 
<lb rend="displayNum" n="296" />καὶ λόφον ὑδατόεντι φέρων κυκλούμενον ὁλκῷ,
<lb rend="displayNum" n="297" />Δωρίδα κουφίζων, μετανάστιος ἔτρεχε δελφίς.
<lb rend="displayNum" n="298" />καὶ βυθίη φάλλαινα περισκαίρουσα κολώναις
<lb rend="displayNum" n="299" />πλάζετο, μαστεύουσα χαμευνάδος ἄντρα λεαίνης.
</p><p><lb rend="displayNum" n="300" />καὶ τότε κυματόεσσαν ἰδὼν ὑπὸ γείτονα πέτρην 
<lb rend="displayNum" n="301" />νηχομένην Γαλάτειαν ἀνίαχε μυδαλέος Πάν:
</p><p><lb rend="displayNum" n="302" /><q direct="unspecified">Πῇ φέρεαι, Γαλάτεια, δι᾽ οὔρεος ἀντὶ θαλάσσης;
<lb rend="displayNum" n="303" />μὴ τάχα μαστεύεις ἐρατὴν Κύκλωπος ἀοιδήν;
<lb rend="displayNum" n="304" />πρὸς Παφίης λίτομαί σε καὶ ὑμετέρου Πολυφήμου,
<lb rend="displayNum" n="305" />μὴ κρύψῃς δεδαυῖα βαρὺν πόθον, εἰ παρὰ πέτραις 
<lb rend="displayNum" n="306" />νηχομένην ἐνόησας ἐμὴν ὀρεσίδρομον Ἠχώ.
<lb rend="displayNum" n="307" />ἦ ῥά σοι ἶσον ἔχει διεπὸν δρόμον; ἦ ῥα καὶ αὐτὴ
<lb rend="displayNum" n="308" />ἑζοθένη δελφῖνι θαλασσαίης Ἀφροδίτης,
<lb rend="displayNum" n="309" />ὡς Θέτις ἀκρήδεμνος, ἐμὴ ναυτίλλεται Ἠχώ;
<lb rend="displayNum" n="310" />δείδια, μή μιν ὄρινε δυσάντεα κύματα πόντου: 
<lb rend="displayNum" n="311" />δείδια, μή μιν ἔκευθε μέγας ῥόος: ὣς ἄρα δειλὴ
<lb rend="displayNum" n="312" />ἄστατος ἐν πελάγεσσι μετ᾽ οὔρεα κύματα βαίνει:
<lb rend="displayNum" n="313" />ἥ ποτε πετρήεσσα φανήσεται ὑδριὰς Ἠχώ.
<lb rend="displayNum" n="314" />ἀλλὰ τεὸν Πολύφημον ἔα βραδύν: ἢν ἐθελήσῃς,
<lb rend="displayNum" n="315" />αὐτὸς ἐμοῖς ὤμοισιν ἀερτάζων σε σαώσω: 
<pb id="v.1.p.236" />
<lb rend="displayNum" n="316" />οὔ με κατακλύζει κελάδων ῥόος: ἢν ἐθελήσω,
<lb rend="displayNum" n="317" />ἴχνεσιν αἰγείοισιν ἐλεύσομαι εἰς πόλον ἄστρων.</q>
</p><p><lb rend="displayNum" n="318" />ὥς φαμένῳ Γαλάτεια τόσην ἀντίαχε φωνήν:
</p><p><lb rend="displayNum" n="319" /><q direct="unspecified">Πὰν φίλε, σὴν ἀνάειρε δι᾽ οἴδματος ἄπλοον Ἠχώ:
<lb rend="displayNum" n="320" />μή με μάτην ἐρέεινε, τί σήμερον ἐνθάδε βαίνω: 
<lb rend="displayNum" n="321" />ἄλλον ἐμοὶ πλόον εὗρεν ὑπέρτερον ὑέτιος Ζεύς.
<lb rend="displayNum" n="322" />καὶ γλυκερήν περ ἐοῦσαν ἔα Κύκλωπος ἀοιδήν.
<lb rend="displayNum" n="323" />οὐκέτι μαστεύω Σικελὴν ἅλα: τοσσατίου γὰρ
<lb rend="displayNum" n="324" />τάρβος ἔχω νιφετοῖο καὶ οὐκ ἀλέγω Πολυφήμου.</q>
</p><p><lb rend="displayNum" n="325" />εἶπε, καὶ ὑγροπόροιο παρήλυθε Πανὸς ἐναύλους. 
<lb rend="displayNum" n="326" />πυκνά δὲ κυμαίνοντος ἀμαιμακέτου νιφετοῖο
<lb rend="displayNum" n="327" />πᾶσα πόλις, πᾶς δῆμος ἔην ῥόος: οὐδέ τις ἀγκὼν
<lb rend="displayNum" n="328" />ἄβροχος ἦν, οὐ γυμνὸς ἔην λόφος, οὐ ῥίον Ὄσσης,
<lb rend="displayNum" n="329" />οὐ τότε Πήλιον ἄκρον: ὑπὸ τριλόφῳ δὲ κολώνῃ
<lb rend="displayNum" n="330" />Τυρσηνὸς κελάδησεν: ἱμασσομένοιο δὲ πόντου 
<lb rend="displayNum" n="331" />Ἀδριάδες Σικελοῖσιν ἐρόχθεον ὕδασι πέτραι
<lb rend="displayNum" n="332" />ὀμβρηροῖς ῥοθίοισιν. ἐν ἠερίῃ δὲ κελεύθῳ
<lb rend="displayNum" n="333" />μαρμαρυγαὶ Φαέθοντος ἐθηλύνοντο ῥεέθροις:
<lb rend="displayNum" n="334" />ζώνῃ δ᾽ ἑβδομάτῃ χθαμαλῆς ὑπὲρ ἄντυγα πέζης
<lb rend="displayNum" n="335" />κύμασιν ἠλιβάτοισι σέλας ψύξασα Σελήνη 
<lb rend="displayNum" n="336" />μυδαλέων ἀνέκοψε λελουμένον αὐχένα ταύρων:
<lb rend="displayNum" n="337" />ἀστραίῃ δὲ φάλαγγι μεμιγμένον ὄμβριον ὕδωρ
<lb rend="displayNum" n="338" />λευκοτέρην ποίησε Γαλαξαίην ἴτυν ἀφρῷ.
</p><p><lb rend="displayNum" n="339" />καὶ ῥοθίῳ γονόεντι χέων ἑπτάστομον ὕδωρ
<lb rend="displayNum" n="340" />Ἀλφειῷ δυσέρωτι συνήντετο Νεῖλος ἀλήτης, 
<lb rend="displayNum" n="341" />ὧν ὁ μὲν εὐκάρποιο δι᾽ αὔλακος ἤθελεν ἕρπειν
<lb rend="displayNum" n="342" />τέρπων ἰκμαλέοισι φιλήμασι διψάδα νύμφην,
<lb rend="displayNum" n="343" />ὅς δὲ παραΐξας προτέρην ὁδὸν ἠθάδος ἄγρης
<pb id="v.1.p.238" />
<lb rend="displayNum" n="344" />ἀχνύμενος πεφόρητο: συνερπύζοντα δὲ λεύσσων
<lb rend="displayNum" n="345" />Πύραμον ἱμερόεντα τόσην ἀνενείκατο φωνήν: 
</p><p><lb rend="displayNum" n="346" /><q direct="unspecified">Νεῖλε, τί κεν ῥέξαιμι καλυπτομένης Ἀρεθούσης;
<lb rend="displayNum" n="347" />Πύραμε, τί σπεύδεις; τίνι κάλλιπες ἠθάδα Θίσβην;
<lb rend="displayNum" n="348" />ὄλβιος Εὐφρήτης, ὅτι μὴ λάχε κέντρον Ἐρώτων.
<lb rend="displayNum" n="349" />ζῆλον ἔχω καὶ δεῖμα μεμιγμένον: ὑδατόεις γὰρ
<lb rend="displayNum" n="350" />ἱμερτῇ παρίαυε τάχα Κρονίδης Ἀρεθούσῃ: 
<lb rend="displayNum" n="351" />δείδια, μὴ προχοῇσι τεὴν νυμφεύσατο Θίσβην.
<lb rend="displayNum" n="352" />Πύραμος, Ἀλφειοῖο παραίφασις, ἡμέας ἄμφω
<lb rend="displayNum" n="353" />οὐ Διὸς ὄμβρος ὄρινεν, ὅσον βέλος ἀφρογενείης.
<lb rend="displayNum" n="354" />ἕσπεό μοι φιλέοντι, <note n="1" place="unspecified" anchored="yes">Φαέθοντι μσς., χατέοντι λυδσιξη, οτηερς φιλεοντι, φλεγέθοντι, ετξ.</note> Συρηκοσίης δ᾽ Ἀρεθούσης
<lb rend="displayNum" n="355" />ἴχνια μαστεύσω, σὺ δέ, Πύραμε, δίζεο Θίσβην. 
<lb rend="displayNum" n="356" />ἀλλ᾽ ἐρέεις, ὅτι γαῖα τινάσσεται, ὅττι χαλέπτει
<lb rend="displayNum" n="357" />οὐρανός, ὅττι θάλασσα βιάζεται, ὅττι καὶ αὐτὸς
<lb rend="displayNum" n="358" />ἄπλοος ἀφριόωντι ῥόῳ κυμαίνεται αἰθήρ:
<lb rend="displayNum" n="359" />οὐκ ἀλέγω νιφετοῖο μεμηνότος. ἆ μέγα θαῦμα:
<lb rend="displayNum" n="360" />αἰθομένην Διὸς ὄμβρος ὅλην χθόνα καὶ φλόγα πόντου 
<lb rend="displayNum" n="361" />καὶ ποταμοὺς ἐκάθηρεν, ἀπ᾽ Ἀλφειοῖο δὲ μούνου
<lb rend="displayNum" n="362" />οὐτιδανὸν Παφίης οὐκ ἔσβεσεν ἁπτόμενον πῦρ.
<lb rend="displayNum" n="363" />ἔμπης, εἰ κλονέει με τόσος ῥόος, εἰ πυρὶ κάμνω,
<lb rend="displayNum" n="364" />βαιὸν ἐμῆς ὀδύνης πέλε φάρμακον, ὅττι καὶ αὐτὸς
<lb rend="displayNum" n="365" />πλάζεται ἁβρὸς Ἄδωνις ἀνιάζων Ἀφροδίτην.</q> 
</p><p><lb rend="displayNum" n="366" />οὔ πω μῦθος ἔληγε, φόβος δ᾽ ἐβιήσατο φωνήν.
<lb rend="displayNum" n="367" />καὶ τότε Δευκαλίων περόων ὑψούμενον ὕδωρ
<pb id="v.1.p.240" />
<lb rend="displayNum" n="368" />ναυτίλος ἦν ἀκίχητος, ἔχων πλόον ἠεροφοίτην,
<lb rend="displayNum" n="369" />καὶ στόλος αὐτοκέλευθος ἄτερ ποδός, ἄμμορος ὅρμου,
<lb rend="displayNum" n="370" />λάρνακος αὐτοπόροιο κατέγραφε δύσνιφον ὕδωρ. 
</p><p><lb rend="displayNum" n="371" />καί νύ κε κόσμος ἄκοσμος ἐγίνετο, καί νύ κεν ἀνδρῶν
<lb rend="displayNum" n="372" />ἄσπορον ἁρμονίην ἀνελύσατο πάντροφος Αἰών:
<lb rend="displayNum" n="373" />ἀλλὰ Διὸς ζαθέοις ὑπό νεύμασι κυανοχαίτης
<lb rend="displayNum" n="374" />Θεσσαλικοῦ σκοπέλοιο μεσόμφαλον ἄκρον ὀρύξας
<lb rend="displayNum" n="375" />γειοτόμῳ τριόδοντι διέσχισε, καὶ διὰ μέσσου 
<lb rend="displayNum" n="376" />ῥηγνυμένου πρηῶνος ἐχάζετο μάρμαρον ὕδωρ:
<lb rend="displayNum" n="377" />καὶ χύσιν ὑψικέλευθον ἀπωσαμένη νιφετοῖο
<lb rend="displayNum" n="378" />γαῖα φάνη παλίνορσος: ἐλαυνομένων δὲ ῥεέθρων
<lb rend="displayNum" n="379" />εἰς βυθίους κευθμῶνας ἐγυμνώθησαν ἐρίπναι.
<lb rend="displayNum" n="380" />καὶ χθονὸς ὑγρὰ μέτωπα χέων πολυδίψιον αἴγλην 
<lb rend="displayNum" n="381" />ἠέλιος ξήραινε: παχυνομένων δὲ ῥοάων
<lb rend="displayNum" n="382" />θερμοτέραις ἀκτῖσιν ἐχερσώθη πάλιν ἰλὺς
<lb rend="displayNum" n="383" />οἷα πάρος. βροτέῃ δὲ τετυγμένα μείζονι τέχνῃ
<lb rend="displayNum" n="384" />ἄστεα λαϊνέοισιν ἐνεστήρικτο θεμέθλοις,
<lb rend="displayNum" n="385" />δωμήθη δὲ μέλαθρα, νεοκτίστων δὲ πολήων 
<lb rend="displayNum" n="386" />ἀρτιγόνοις μερόπεσσιν ἐρυμνώθησαν ἀγυιαί.
<lb rend="displayNum" n="387" />καὶ φύσις ἂψ ἐγέλασσε: συνιπταμένων δὲ θυέλλαις
<lb rend="displayNum" n="388" />ὀρνίθων πτερύγεσσιν ἐρετμώθη πάλιν ἀήρ.
</p></div1></body></text></TEI.2>