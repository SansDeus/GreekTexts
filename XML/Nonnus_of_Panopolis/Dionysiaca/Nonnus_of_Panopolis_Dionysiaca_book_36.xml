<?xml version="1.0" encoding="utf-8"?>
<TEI.2><text><body><div1 type="book" n="36" org="uniform" sample="complete">
<head><lb rend="displayNum" n="1" />ἐν δὲ τριηκοστῷ ἕκτῳ μετὰ λύματα λύσσης
<lb rend="displayNum" n="2" />Βάκχος Δηριαδῆι κορύσσεται εἶδος ἀμείβων.</head>
<p><lb rend="displayNum" n="1" />ὣς φάμενος θάρσυνε γεγηθότας ἡγεμονῆας:
<lb rend="displayNum" n="2" />Δηριάδης δ᾽ ἑτέρωθεν ἑοὺς ἐκόρυσσε μαχητάς.
<lb rend="displayNum" n="3" />ἀμφοτέρῃ δὲ φάλαγγι θεοὶ ναετῆρες Ὀλύμπου
<lb rend="displayNum" n="4" />κεκριμένοι στέλλοντο κυβερνητῆρες Ἐνυοῦς,
<lb rend="displayNum" n="5" />οἱ μὲν Δηριαδῆος ἀρηγόνες, οἱ δὲ Λυαίου. 
<lb rend="displayNum" n="6" />Ζεὺς μὲν ἄναξ μακάρων ὑψίζυγος ὑψόθι Κέρνης
<lb rend="displayNum" n="7" />Ἄρεος εἶχε τάλαντα παρακλιδόν: οὐρανόθεν δὲ
<lb rend="displayNum" n="8" />ἔμπυρον ὑδατόεις προκαλίζετο κυανοχαίτης
<lb rend="displayNum" n="9" />ἠέλιον, γλαυκῶπιν Ἄρης, Ἥφαιστος Ὑδάσπην:
<lb rend="displayNum" n="10" />Ἥρης δ᾽ ἀντικέλευθος ὀρεστιὰς Ἄρτεμις ἔστη: 
<lb rend="displayNum" n="11" />Λητῴην δ᾽ ἐπὶ δῆριν ἐύρραπις ἤλυθεν Ἑρμῆς.
</p><p><lb rend="displayNum" n="12" />καὶ ζαθέου πολέμου διδυμόκτυπος ἔβρεμεν ἠχὼ
<lb rend="displayNum" n="13" />ἀμφοτέροις μακάρεσσιν, ἐπεσσυμένων δὲ κυδοιμῷ
<lb rend="displayNum" n="14" />Ἄρης ἑπταπέλεθρος ἐμάρνατο Τριτογενείῃ,
<lb rend="displayNum" n="15" />καἰ δόρυ θοῦρον ἴαλλεν: ἀνουτήτου δὲ θεαίνης 
<lb rend="displayNum" n="16" />μέσσην αἰγίδα τύψεν, ἀθηήτου δὲ καρήνου
<lb rend="displayNum" n="17" />ἤλασε Γοργείης ὀφιώδεα λήια χαίτης,
<lb rend="displayNum" n="18" />Παλλάδος οὐτήσας λάσιον σάκος: ὀξυτενὴς δὲ
<lb rend="displayNum" n="19" />πεμπομένη ῥοιζηδὸν ἀκαμπέος ἔγχεος αἰχμὴ
<lb rend="displayNum" n="20" />ποιητὴν πλοκαμῖδα νόθης ἐχάραξε Μεδούσης. 
<lb rend="displayNum" n="21" />κούρη δ᾽ ἐγρεκύδοιμος ἐπαΐξασα καὶ αὐτὴ
<pb id="v.3.p.4" />
<lb rend="displayNum" n="22" />σύγγονον ἔγχος ἄειρεν ἐπ᾽ Ἄρεϊ Παλλὰς ἀμήτωρ,
<lb rend="displayNum" n="23" />κεῖνο, τό περ φορέουσα λεχώιον ἥλικι χαλκῷ
<lb rend="displayNum" n="24" />ἄνθορε πατρῴοιο τελεσσιγόνοιο καρήνου.
<lb rend="displayNum" n="25" />καὶ δαπέδῳ γόνυ κάμψε τυπεὶς περιμήκετος Ἄρης: 
<lb rend="displayNum" n="26" />ἀλλά μιν ὀρθώσασα παλινδίνητον Ἀθήνη
<lb rend="displayNum" n="27" />μητρὶ φίλῃ μετὰ δῆριν ἀνούτατον ὤπασεν Ἥρῃ.
</p><p><lb rend="displayNum" n="28" />Ἥρῃ δ᾽ ἀντερίδαινεν ὀρεσσινόμου Διονύσου
<lb rend="displayNum" n="29" />Αρτεμις ὡς συνάεθλος ὀρεστιάς, ἰθυτενὲς δὲ
<lb rend="displayNum" n="30" />τόξον ἑὸν κύκλωσεν: ὁμοζήλῳ δὲ κυδοιμῷ 
<lb rend="displayNum" n="31" />Ηρη Ζηνὸς ἑλοῦσα νέφος πεπυκασμένον ὤμοις
<lb rend="displayNum" n="32" />ἀρραγὲς ὡς σάκος εἶχε: καὶ Ἄρτεμις ἄλλον ἐπ᾽ ἄλλῳ
<lb rend="displayNum" n="33" />ἠερίης πέμπουσα δι᾽ ἄντυγος ἰὸν ἀλήτην
<lb rend="displayNum" n="34" />εἰς σκοπὸν ἀχρήιστον ἑὴν ἐκένωσε φαρέτρην,
<lb rend="displayNum" n="35" />καὶ νεφέλην ἄρρηκτον ὅλην ἐπύκαζεν ὀιστοῖς: 
<lb rend="displayNum" n="36" />καὶ γεράνων μιμηλὸς ἔην τύπος ἠεροφοίτης
<lb rend="displayNum" n="37" />ἱπταμένων στεφανηδὸν ἀμοιβαίῳ τινὶ κύκλῳ:
<lb rend="displayNum" n="38" />καὶ νέφεϊ σκιόεντι πεπηγότες ἦσαν ὀιστοί:
<lb rend="displayNum" n="39" />ὠτειλὰς δ᾽ ἀχάρακτος ἀναίμονας εἶχε καλύπτρη.
<lb rend="displayNum" n="40" />καὶ κραναὸν κούφισσεν ὑπηνέμιον βέλος Ἥρη, 
<lb rend="displayNum" n="41" />χειρὶ δὲ δινεύουσα πεπηγότα νῶτα χαλάζης
<lb rend="displayNum" n="42" />Αρτεμιν ἐστυφέλιξε χαραδρήεντι βελέμνῳ:
<lb rend="displayNum" n="43" />τόξου δ᾽ ἀγκύλα κύκλα συνέθλασε μάρμαρος αἰχμή:
<lb rend="displayNum" n="44" />οὐ δὲ μάχην ἀνέκοψε Διὸς δάμαρ: Ἀρτέμιδος δὲ
<lb rend="displayNum" n="45" />στήθεος ἄκρον ἔτυψε μεσαίτατον: ἡ δὲ τυπεῖσα 
<lb rend="displayNum" n="46" />ἔγχεϊ παχνήεντι χαμαὶ κατέχευε φαρέτρην.
<lb rend="displayNum" n="47" />καί οἱ ἐπεγγελόωσα Διὸς μυθήσατο νύμφη:
</p><p><lb rend="displayNum" n="48" /><q direct="unspecified">Ἄρτεμι, θηρία βάλλε: τί μείζοσιν ἀντιφερίζεις;
<lb rend="displayNum" n="49" />καὶ σκοπέλων ἐπίβηθι: τί σοὶ μόθος; οὐτιδανὰς δὲ
<lb rend="displayNum" n="50" />ἐνδρομίδας φορέουσα λίπε κνημῖδας Ἀθήνῃ: 
<pb id="v.3.p.6" />
<lb rend="displayNum" n="51" />καὶ λίνα σεῖο τίνασσε δολοπλόκα: θηροφόνοι γὰρ
<lb rend="displayNum" n="52" />σοὶ κύνες ἀγρώσσουσι, καὶ οὐ πτερόεντες ὀιστοί:
<lb rend="displayNum" n="53" />οὐ σὺ λεοντοφόνον μεθέπεις βέλος: ἀδρανέων γὰρ
<lb rend="displayNum" n="54" />σῶν καμάτων ἱδρῶτες ἀνάλκιδές εἰσι λαγωοί:
<lb rend="displayNum" n="55" />σῶν δ᾽ ἐλάφων ἀλέγιζε καὶ εὐκεράου σέο δίφρου, 
<lb rend="displayNum" n="56" />δῶν ἐλάφων ἀλέγιζε: τί σοὶ Διὸς υἷα γεραίρειν
<lb rend="displayNum" n="57" />πορδαλίων ἐλατῆρα καὶ ἡνιοχῆα λεόντων;
<lb rend="displayNum" n="58" />ἢν δ᾽ ἐθέλῃς, ἔχε τόξον, Ἔρως ὅτι τόξα τιταίνει:
<lb rend="displayNum" n="59" />παρθενικὴ φυγόδεμνε μογοστόκε, πορθμὸν Ἐρώτων
<lb rend="displayNum" n="60" />κεστὸν ἔχειν ὤφελλες ἀοσσητῆρα λοχείης, 
<lb rend="displayNum" n="61" />σὺν Παφίῃ, σὺν Ἔρωτι: σὺ γὰρ κρατέεις τοκετοῖο.
<lb rend="displayNum" n="62" />ἀλλά, τελεσσιγόνοιο κυβερνήτειρα γενέθλης,
<lb rend="displayNum" n="63" />ἔρχεο παιδοτόκων ἐπὶ παστάδα θηλυτεράων,
<lb rend="displayNum" n="64" />καὶ λοχίοις βελέεσσιν ὀιστεύουσα γυναῖκας
<lb rend="displayNum" n="65" />εἴκελος ἔσσο λέοντι λεχωίδος ἐγγύθι νύμφης, 
<lb rend="displayNum" n="66" />ἀντὶ φιλοπτολέμοιο μογοστόκος. ἀλλὰ καὶ αὐτῆς
<lb rend="displayNum" n="67" />λῆγε σαοφρονέουσα σαόφρονος εἵνεκα μίτρης,
<lb rend="displayNum" n="68" />ὅττι τεῶν μελέων μεθέπων τύπον ὑψιμέδων Ζεὺς
<lb rend="displayNum" n="69" />παρθενικὰς ἀγάμους νυμφεύεται: εἰσέτι κείνην
<lb rend="displayNum" n="70" />εἰκόνα σὴν βοόωσι γαμοκλόπον Ἀρκάδες ὗλαι, 
<lb rend="displayNum" n="71" />Καλλιστοῦς ἀγάμοιο γαμοστόλον, ὑμετέρην δὲ
<lb rend="displayNum" n="72" />ἔμφρονα μάρτυρον ἄρκτον ἔτι στενάχουσι κολῶναι
<lb rend="displayNum" n="73" />μεμφομένην νόθον εἶδος ἐρωμανὲς ἰοχεαίρης,
<lb rend="displayNum" n="74" />θηλυτέρης ὅτε λέκτρον ἐδύσατο θῆλυς ἀκοίτης.
<lb rend="displayNum" n="75" />ἀλλὰ τεὴν ἀνόνητον ἀπορρίψασα φαρέτρην 
<lb rend="displayNum" n="76" />Ἥρης κάλλιπε δῆριν ἀρείονος: ἢν δ᾽ ἐθελήσῃς,
<lb rend="displayNum" n="77" />ὡς λοχίη πολέμιζε τελεσσιγάμῳ Κυθερείῃ.</q>
</p><p><lb rend="displayNum" n="78" />ἔννεπε, τειρομένην δὲ παρήλυθεν Ἄρτεμιν Ἥρη.
<lb rend="displayNum" n="79" />τὴν δὲ φόβῳ μεθύουσαν ἀπὸ φλοίσβοιο κομίζων
<pb id="v.3.p.8" />
<lb rend="displayNum" n="80" />ἀμφοτέρῳ πήχυνε κατηφέι Φοῖβος ἀγοστῷ, 
<lb rend="displayNum" n="81" />καί μιν ἄγων ἔστησεν ἐρημάδος ἔνδοθι λόχμης:
<lb rend="displayNum" n="82" />νοστήσας δ᾽ ἀκίχητος ὁμίλεε θέσπιδι χάρμῃ.
</p><p><lb rend="displayNum" n="83" />καὶ βυθίου προμάχου πυρόεις πρόμος ἀντίος ἔστη,
<lb rend="displayNum" n="84" />Φοῖβος ἐς ὑσμίνην Ποσιδήιον: ἀμφὶ δὲ νευρῇ
<lb rend="displayNum" n="85" />θῆκε βέλος καὶ πυρσὸν ἐκούφισε Δελφίδι πεύκῃ 
<lb rend="displayNum" n="86" />ἀμφοτέρῃ παλάμῃ περιδέξιος, ὄφρα κορύσσῃ
<lb rend="displayNum" n="87" />ὁλκῷ κυματόεντι σέλας καὶ τόξα τριαίνῃ.
<lb rend="displayNum" n="88" />αἰχμὴ δ᾽ αἰθαλόεσσα καὶ ὑδατόεντες ὀιστοὶ
<lb rend="displayNum" n="89" />σύμπεσον ἀλλήλοισι: κορυσσομένοιο δὲ Φοίβου
<lb rend="displayNum" n="90" />Αρεος ἐσμαράγησε μέλος πατρώιος Αἰθήρ, 
<lb rend="displayNum" n="91" />βρονταῖον κελάδημα: θυελλήεσσα δὲ σάλπιγξ
<lb rend="displayNum" n="92" />οὔασι Φοιβείοισιν ἐπέκτυπε ποντιὰς Ἠχώ:
<lb rend="displayNum" n="93" />τρίτων δ᾽ εὐρυγένειος ἐβόμβεεν ἠθάδι κόχλῳ
<lb rend="displayNum" n="94" />ἀνδροφυὴς ἀτέλεστος, ἀπ᾽ ἰξύος ἔγχλοος ἰχθύς:
<lb rend="displayNum" n="95" />Νηρεΐδες δ᾽ ἀλάλαζον: ὑπερκύψας δὲ θαλάσσης 
<lb rend="displayNum" n="96" />σειομένου τριόδοντος Ἄραψ μυκήσατο Νηρεύς.
</p><p><lb rend="displayNum" n="97" />οὐρανίης δὲ φάλαγγος ὑπέρτερον ἦχον ἀκούων
<lb rend="displayNum" n="98" />Ζεὺς χθόνιος κελάδησε, μὴ ἐννοσίγαιος ἀράσσων
<lb rend="displayNum" n="99" />γαῖαν ἱμασσομένην ῥοθίων ἐνοσίχθονι παλμῷ
<lb rend="displayNum" n="100" />ἁρμονίην κόσμοιο μετοχλίσσειε τριαίνῃ, 
<lb rend="displayNum" n="101" />μή ποτε κινήσας χθονίων κρηπῖδα βερέθρων
<lb rend="displayNum" n="102" />θηητὴν τελέσειεν ἀθηήτου χθονὸς ἕδρην,
<lb rend="displayNum" n="103" />μὴ βυθίων φλέβα πᾶσαν ἀναρρήξειεν ἐναύλων
<lb rend="displayNum" n="104" />Ταρταρίῳ κευθμῶνι χέων μετανάστιον ὕδωρ,
<lb rend="displayNum" n="105" />νέρτερον εὐρώεντα κατακλύζων πυλεῶνα. 
</p><p><lb rend="displayNum" n="106" />τόσσος ἄρα κτύπος ὦρτο θεῶν ἔριδι ξυνιόντων,
<lb rend="displayNum" n="107" />καὶ χθόνιαι σάλπιγγες ἐπέβρεμον: ἀμφοτέρους δὲ
<lb rend="displayNum" n="108" />ῥάβδον ἐλαφρίζων ἀνεσείρασε μείλιχος Ἑρμῆς:
<pb id="v.3.p.10" />
<lb rend="displayNum" n="109" />τρισσοῖς δ᾽ ἀθανάτοισι μίαν ξυνώσατο φωνήν:
</p><p><lb rend="displayNum" n="110" /><q direct="unspecified">Γνωτὲ Διὸς καὶ κοῦρε, σὺ μέν, κλυτότοξε, θυέλλαις 
<lb rend="displayNum" n="111" />πυρσὸν ἔα καὶ τόξα, σὺ δὲ γλωχῖνα τριαίνης,
<lb rend="displayNum" n="112" />μὴ μακάρων Τιτῆνες ἐπεγγελάσωσι κυδοιμῷ,
<lb rend="displayNum" n="113" />μὴ Κρονίην μετὰ δῆριν ἀπειλήτειραν Ὀλύμπου
<lb rend="displayNum" n="114" />δεύτερον ἀθανάτοισιν Ἄρης ἐμφύλιος εἴη,
<lb rend="displayNum" n="115" />μὴ μόθον ἄλλον ἴδοιμι μετὰ κλόνον Ἰαπετοῖο, 
<lb rend="displayNum" n="116" />μηδὲ μετὰ Ζαγρῆα καὶ ὀψιγόνου περὶ Βάκχου
<lb rend="displayNum" n="117" />φλέξας γαῖαν ἅπασαν ἑῷ πυρὶ χωόμενος Ζεὺς
<lb rend="displayNum" n="118" />ἀενάου κλύσσειε τὸ δεύτερον ἄντυγα κόσμου,
<lb rend="displayNum" n="119" />ὕδασιν ὀμβρήσας χυτὸν αἰθέρα: μηδὲ νοήσω
<lb rend="displayNum" n="120" />ἠερίοις πελάγεσσι διάβροχον ἄρμα Σελήνης: 
<lb rend="displayNum" n="121" />μὴ ψυχρὴν ἐχέτω Φαέθων πάλιν ἔμπυρον αἴγλην.
<lb rend="displayNum" n="122" />πρεσβυτέρῳ δ᾽ ὑπόεικε κυβερνητῆρι θαλάσσης,
<lb rend="displayNum" n="123" />πατροκασιγνήτῳ τανύων χάριν, ὅττι γεραίρει
<lb rend="displayNum" n="124" />εἰναλίην σέο Δῆλον ἁλὸς μεδέων ἐνοσίχθων:
<lb rend="displayNum" n="125" />μή σε λίπῃ φοίνικος ἔρως καὶ μνῆστις ἐλαίης. 
<lb rend="displayNum" n="126" />τίς πάλιν, ἐννοσίγαιε, δικασπόλος ἐνθάδε Κέκροψ,
<lb rend="displayNum" n="127" />τίς πάλιν, Ἴναχος ἄλλος ἑὴν πόλιν ἴαχεν Ἥρῃ,
<lb rend="displayNum" n="128" />ὅττι καὶ Ἀπόλλωνι κορύσσεαι, ὥς περ Ἀθήνῃ,
<lb rend="displayNum" n="129" />καὶ μόθον ἄλλον ἔχεις προτέρην μετὰ φύλοπιν Ἤρης;
<lb rend="displayNum" n="130" />καὶ σύ, πάτερ μεγάλοιο, κερασφόρε, Δηριαδῆος, 
<lb rend="displayNum" n="131" />Ἡφαίστου πεφύλαξο σέλας μετὰ λαμπάδα Βάκχου,
<lb rend="displayNum" n="132" />μή σε πυριγλώχινι καταφλέξειε κεραυνῷ.</q>
</p><p><lb rend="displayNum" n="133" />ὣς εἰπὼν ἀνέκοψε θεῶν ἔμφυλον Ἐνυώ.
<lb rend="displayNum" n="134" />καὶ τότε λυσσήεις παλινάγρετον ἄμφεπε χάρμην
<pb id="v.3.p.12" />
<lb rend="displayNum" n="135" />Δηριάδης βαρύμηνις, ἀπήμονας ὡς ἴδε Βάκχας: 
<lb rend="displayNum" n="136" />καὶ μόθον ἀρτεμέοντος ὀπιπεύων Διονύσου
<lb rend="displayNum" n="137" />εἰς ἐνοπὴν οἴστρησε πεφυζότας ἡγεμονῆας:
<lb rend="displayNum" n="138" />καὶ ξυνὴν πρυλέεσσι καὶ ἱππήεσσιν ἀπειλὴν
<lb rend="displayNum" n="139" />βάρβαρον ἐσμαράγησε βαρυφθόγγων ἀπὸ λαιμῶν:
</p><p><lb rend="displayNum" n="140" /><q direct="unspecified">Σήμερον ἢ Διόνυσον ἐγῶ πλοκαμῖδος ἐρύσσω, 
<lb rend="displayNum" n="141" />ἠὲ μόθος Βακχεῖος ἀιστώσει γένος Ἰνδῶν.
<lb rend="displayNum" n="142" />ὑμεῖς μὲν Σατύροισιν ἀλεξήτειραν ἀνάγκην
<lb rend="displayNum" n="143" />στήσατε: Δηριάδης δὲ κορυσσέσθω Διονύσῳ.
<lb rend="displayNum" n="144" />ἡμερίδων δὲ πέτηλα καὶ ὄργανα ποικίλα Βάκχου
<lb rend="displayNum" n="145" />φλέξατε, καὶ κλισίας ἐμπρήσατε: Μαιναλίδας δὲ 
<lb rend="displayNum" n="146" />δμωίδας αὐχήεντι κομίσσατε Δηριαδῆι:
<lb rend="displayNum" n="147" />καὶ πυρὶ δήια θύρσα μαραίνετε: βουκεράων δὲ
<lb rend="displayNum" n="148" />Σειληνῶν Σατύρων τε πολυσπερέων κεφαλάων
<lb rend="displayNum" n="149" />λήιον ἀμήσαντες ἀλοιητῆρι σιδήρῳ
<lb rend="displayNum" n="150" />στέψατε πάντα μέλαθρα βοοκραίροισι καρήνοις. 
<lb rend="displayNum" n="151" />μὴ Φαέθων στέψειε πυραυγέας εἰς δύσιν ἵππους,
<lb rend="displayNum" n="152" />πρὶν Σατύρους καὶ Βάκχου ἀλυκτοπέδῃσι κομίσσω
<lb rend="displayNum" n="153" />σφιγγόμενον, καὶ στικτὸν ἐμῇ δεδαϊγμένον αἰχμῇ
<lb rend="displayNum" n="154" />ῥωγαλέον φορέοντα κατὰ στέρνοιο χιτῶνα,
<lb rend="displayNum" n="155" />θύρσον ἀπορρίψαντα: τανυπλοκάμων δὲ γυναικῶν 
<lb rend="displayNum" n="156" />χαίτην ἀμπελόεσσαν ἐμῷ τεφρώσατε δαλῷ.
<lb rend="displayNum" n="157" />θαρσαλέοι δὲ γένεσθε, καὶ Ἰνδῴην μετὰ χάρμην
<lb rend="displayNum" n="158" />νίκην κυδιάνειραν ἀείσατε Δηριαδῆος,
<lb rend="displayNum" n="159" />ὄφρά τις ἐρρίγῃσι καὶ ὀψιγόνων στρατὸς ἀνδρῶν
<lb rend="displayNum" n="160" />Ἰνδοῖς Γηγενέεσσιν ἀνικήτοισιν ἐρίζειν.</q> 
</p><p><lb rend="displayNum" n="161" />ἔννεπε, καὶ προμάχους μετανεύμενος ἄλλον ἐπ᾽ ἄλλῳ
<lb rend="displayNum" n="162" />ἡνιόχους οἴστρησεν ἀμετροβίων ἐλεφάντων,
<lb rend="displayNum" n="163" />καί πρυλέων πομπῆας ἐπεστήριξεν ὁμίλῳ
<lb rend="displayNum" n="164" />μαρναμένους πυργηδόν. ὁμοζήλῳ δὲ κυδοιμῷ
<lb rend="displayNum" n="165" />θυρσομανὴς Διόνυσος ἐρημονόμων στίχα θηρῶν 
<pb id="v.3.p.14" />
<lb rend="displayNum" n="166" />εἰς ἐνοπήν βάκχευεν: ὀριτρεφέες δὲ μαχηταὶ
<lb rend="displayNum" n="167" />δαιμονίῃ βρυχηδὸν ἐβακχεύθησαν ἱμάσθλῃ,
<lb rend="displayNum" n="168" />καὶ πολὺς ἐκ στομάτων ἐκορύσσετο μαινόμενος θήρ:
<lb rend="displayNum" n="169" />ὠμοβόρων δὲ δράκοντες ἀποπτύοντες ὀδόντων
<lb rend="displayNum" n="170" />τηλεβόλους πόμπευον ἐς ἠέρα πίδακας ἰοῦ 
<lb rend="displayNum" n="171" />χάσματι συρίζοντι μεμυκότος ἀνθερεῶνος,
<lb rend="displayNum" n="172" />λοξὰ παρασκαίροντες: ἐς ἀντιβίους δὲ θορόντες
<lb rend="displayNum" n="173" />αὐτόματον σκοπὸν εἶχον ἐχιδνήεντες ὀιστοί:
<lb rend="displayNum" n="174" />καὶ σκολιαῖς ἑλίκεσσιν ἐμιτρώθη δέμας Ἰνδῶν
<lb rend="displayNum" n="175" />εἱλομένων, βροτέους δὲ πόδας σφηκώσατο σειρὴ 
<lb rend="displayNum" n="176" />εἰς δρόμον ἀίσσοντας. Ἀρειμανέες δὲ γυναῖκες
<lb rend="displayNum" n="177" />δῆριν ἐμιμήσαντο δρακοντοβόλου Φιδαλείης,
<lb rend="displayNum" n="178" />ἥ ποτε κέντρον ἔχουσα γυναικείοιο κυδοιμοῦ
<lb rend="displayNum" n="179" />δυσμενέας νίκησεν ἐχιδνήεσσι κορύμβοις...
<lb rend="displayNum" n="180" />καί τις ἀπὸ στομάτων δολιχόσκιον ἔγχος ἰάλλων 
<lb rend="displayNum" n="181" />ἰὸν ἀκοντιστῆρα κατέπτυε Δηριαδῆος,
<lb rend="displayNum" n="182" />καὶ φονίῃ ῥαθάμιγγι χάλυψ ἐδιαίνετο θώρηξ.
<lb rend="displayNum" n="183" />καὶ νέκυς ἐν χθονὶ κεῖτο τυπεὶς ζώοντι βελέμνῳ,
<lb rend="displayNum" n="184" />ἄπνοος ἀμφιέπων βέλος ἔμπνοον. ὀρθοπόδων δὲ
<lb rend="displayNum" n="185" />εἰς λοφιὴν ἐπίκυρτον ἀναΐξας ἐλεφάντων 
<lb rend="displayNum" n="186" />πόρδαλις ᾐώρητο μετάρσιος ἅλματι ταρσῶν:
<lb rend="displayNum" n="187" />πυκνὰ δὲ θηρείοιο κατεστήρικτο καρήνου,
<lb rend="displayNum" n="188" />καὶ δρόμον ᾐώρησε τανυκνήμων ἐλεφάντων.
<lb rend="displayNum" n="189" />καὶ πολύς ἑσμὸς ἔπιπτε, βαρυσμαράγων ἀπὸ λαιμῶν
<lb rend="displayNum" n="190" />φρικτὸν ἐρημονόμων ἀίων βρύχημα λεόντων: 
<lb rend="displayNum" n="191" />καί τις ἐνικήθη τρομέων μυκήματα ταύρου,
<lb rend="displayNum" n="192" />καὶ βοὸς εἰσορόων βλοσυρῆς γλωχῖνα κεραίης
<lb rend="displayNum" n="193" />λοξὸν ἀκοντίζουσαν ἐς ἠέρα: φοιταλέος δὲ
<lb rend="displayNum" n="194" />εἰς φόβον ἄλλος ὄρουσεν ὑποφρίσσων γένυν ἄρκτου:
<lb rend="displayNum" n="195" />θηρείαις δ᾽ ἰαχῇσιν ὁμόκτυπος ἄλλος ἐπ᾽ ἄλλῳ 
<pb id="v.3.p.16" />
<lb rend="displayNum" n="196" />Πανὸς ἀνικήτοιο κύων συνυλάκτεε λαιμῷ,
<lb rend="displayNum" n="197" />καὶ μόθον ὑλακόμωρον ἐδείδισαν αἴθοπες Ἰνδοί.
</p><p><lb rend="displayNum" n="198" />ξυνὴ δ᾽ ἀμφοτέροισιν ὁμόζυγος ἦεν Ἐνυώ:
<lb rend="displayNum" n="199" />γαῖα δέ διψώουσα φόνου κυγαίνετο λύθρῳ
<lb rend="displayNum" n="200" />κτεινομένων ἑκάτερθε, πολυσπερέων δὲ δαμέντων 
<lb rend="displayNum" n="201" />πληθύι τοσσατίῃ νεκύων ἐστείνετο Λήθη:
<lb rend="displayNum" n="202" />χειρὶ δ᾽ ἀνοχλίζων Ἀίδης ὀρφναῖον ὀχῆα
<lb rend="displayNum" n="203" />εὐρυτέρους πυλεῶνας ἑῶν ὤιξε μελάθρων
<lb rend="displayNum" n="204" />κτεινομένων ἑκάτερθε, διεσσυμένων δὲ βερέθρου
<lb rend="displayNum" n="205" />Ταρτάριον μύκημα Χαρωνίδες ἔκτυπον ὄχθαι. 
</p><p><lb rend="displayNum" n="206" />καὶ πολὺς ἐγρεκύδοιμος ἔην κτύπος, ἀντιβίων δὲ
<lb rend="displayNum" n="207" />ὠτειλὴ κταμένων ἑτερότροπος, ὧν ὁ μὲν αὐτῶν
<lb rend="displayNum" n="208" />ἱππόθεν ὠλίσθησε τετυμμένος ἀνθερεῶνα,
<lb rend="displayNum" n="209" />ὃς δὲ κατὰ στέρνοιο περίτροχον ἄντυγα μαζοῦ,
<lb rend="displayNum" n="210" />ὃς δὲ μέσον κενεῶνα πεπαρμένος ἔκπεσε δίφρου: 
<lb rend="displayNum" n="211" />ἄλλος ἐυγλώχινι παρ᾽ ὀμφαλὸν ἄκρον ὀιστῷ
<lb rend="displayNum" n="212" />βλήμενος αὐτοκύλιστος ὁμίλεε γείτονι πότμῳ,
<lb rend="displayNum" n="213" />ὃς δὲ τυπείς μεσάτης ὑπὲρ ἄντυγος, ὃς δὲ δι᾽ ὤμου
<lb rend="displayNum" n="214" />καὶ φυγὰς ἄλλος ἔπιπτε ῥάχιν τετορημένος αἰχμῇ,
<lb rend="displayNum" n="215" />πεζὸς ἀελλήεντα τετυμμένον ἵππον ἐάσας: 
<lb rend="displayNum" n="216" />ὃς δὲ πεσὼν ἀνίουλος ὀδύρετο σύντροφον ἥβην
<lb rend="displayNum" n="217" />καί τις ἀναλθήτῳ κεχαραγμένος ἧπαρ ὀιστῷ
<lb rend="displayNum" n="218" />κύμβαχος ἐξ ἐλέφαντος ἐπεγδούπησε κονίη,
<lb rend="displayNum" n="219" />κρᾶτα παρακλίνας δαπέδῳ, καὶ χεῖρας ἑλίξας
<lb rend="displayNum" n="220" />αἱμαλέην πήχυνε κατηφέι γαῖαν ἀγοστῷ. 
</p><p><lb rend="displayNum" n="221" />καί τις ἀνὴρ ἱππῆος ἐναντία δόχμιος ἔστη,
<lb rend="displayNum" n="222" />καὶ σάκεος κενεῶνα χυτῆς ἔπλησε κονίης,
<lb rend="displayNum" n="223" />καὶ χθονὶ ταρσὸν ἔπηξε, δεδεγμένος ἀνέρος ὁρμήν:
<lb rend="displayNum" n="224" />χειρὶ δὲ θαρσαλέῃ πολυδαίδαλον ἀσπίδα τείνων
<lb rend="displayNum" n="225" />ἱππείην ψαμάθοισιν ὅλην ἔρραινεν ὀπωπήν: 
<lb rend="displayNum" n="226" />βακχεύσας δὲ κάρηνον ἄνω νεύοντι προσώπῳ
<lb rend="displayNum" n="227" />ἵππος ἀνῃώρητο κονισαλέην τρίχα σείων,
<pb id="v.3.p.18" />
<lb rend="displayNum" n="228" />καμπύλα δ᾽ εὐλάιγγος ἀπέπτυεν ἄκρα χαλινοῦ:
<lb rend="displayNum" n="229" />τρίβων δ᾽ ἀγκυλόδοντα παλυνομένην γένυν ἀφρῷ
<lb rend="displayNum" n="230" />ὑψιτενὴς δεδόνητο, καὶ ὄρθιον αὐχένα πάλλων 
<lb rend="displayNum" n="231" />οἰστρήεις ἀχάλινος ἐπεστηρίζετο γαίῃ
<lb rend="displayNum" n="232" />ποσσὶν ὀπισθιδίοισι, καὶ αἰθύσσων κόνιν ὁπλῇ
<lb rend="displayNum" n="233" />εἰς πέδου ἠκόντιζεν ἀπόσσυτον ἡνιοχῆα.
<lb rend="displayNum" n="234" />αὐτὰρ ὁ κεκλιμένῳ ταχὺς ἔδραμε κάρχαρος ἀνήρ,
<lb rend="displayNum" n="235" />γυμνὸν ἔχων θοὸν ἆορ: ὑπὲρ δαπέδον δὲ ταθέντος 
<lb rend="displayNum" n="236" />κυανέου προμάχοιο διέθρισεν ἀνθερεῶνα.
</p><p><lb rend="displayNum" n="237" />ἄλλος ἐριπτοίητος ἐχάζετο πῶλος ἀλήτης,
<lb rend="displayNum" n="238" />γείτονος ἡνιόχοιο δεδεγμένος ἦχον ἱμάσθλης,
<lb rend="displayNum" n="239" />οἰκτρὸν ἑὸν θνήσκοντα διαστείβων ἐλατῆρα,
<lb rend="displayNum" n="240" />κείμενον ἀρτιδάικτον, ἐπισπαίροντα κονίῃ. 
</p><p><lb rend="displayNum" n="241" />Κολλήτης δ᾽ ἀπέλεθρος ἔχων περιμήκεα μορφήν,
<lb rend="displayNum" n="242" />δύσμαχος , ἐννεάπηχυς, ὁμοίιος Ἀλκυονῆι,
<lb rend="displayNum" n="243" />Βακχείης κατά μέσσον ἐμαίνετο δηιοτῆτος:
<lb rend="displayNum" n="244" />Βασσαρίδων δὲ φάλαγγα μετὰ κλόνον ἤθελεν ἕλκειν
<lb rend="displayNum" n="245" />εἰς εὐνὴν ἀνάεδνον ἀναγκαίων ὑμεναίων, 
<lb rend="displayNum" n="246" />καὶ κενεῇ πολέμιζεν ἐπ᾽ ἐλπίδι, τηλίκος ἀνήρ,
<lb rend="displayNum" n="247" />οἷος ἔην θρασὺς Ὦτος ἀνέμβατον αἰθέρα βαίνων,
<lb rend="displayNum" n="248" />ἁγνὸν ἀνυμφεύτου ποθέων λέχος ἰοχεαίρης,
<lb rend="displayNum" n="249" />οἷος ἔην φιλέων καθαρῆς ὑμέναιον Ἀθήνης
<lb rend="displayNum" n="250" />ὑψινεφὴς ἐς Ὄλυμπον ἀκοντίζων Ἐφιάλτης: 
<lb rend="displayNum" n="251" />Κολλήτης πέλε τοῖος ὑπέρτερος, αἰθέρι γείτων,
<lb rend="displayNum" n="252" />γηγενέος προγόνοιο θεημάχον αἷμα κομίζων,
<lb rend="displayNum" n="253" />Ἰνδοῦ πρωτογόνοιο: καὶ ἄρκιος ἔπλετο μορφῇ
<lb rend="displayNum" n="254" />δῆσαι θοῦρον Ἄρηα μεθ᾽ υἱέας Ἰφιμεδείης:
<lb rend="displayNum" n="255" />ἀλλὰ τόσον περ ἐόντα γυνὴ κτάνεν ὀξέι πέτρῳ, 
<pb id="v.3.p.20" />
<lb rend="displayNum" n="256" />Βακχιάδος Χαρόπεια κυβερνήτειρα χορείης.
</p><p><lb rend="displayNum" n="257" />καί τις ἀριστεύουσαν ἰδὼν ὑψαύχενα κούρην
<lb rend="displayNum" n="258" />θαῦμα χόλῳ κεράσας τρομερὴν ἐφθέγξατο φωνήν:
</p><p><lb rend="displayNum" n="259" /><q direct="unspecified">Ἆρες, Ἄρες, λίπε τόξα καὶ ἀσπίδα καὶ σέο λόγχην,
<lb rend="displayNum" n="260" />Ἆρες, ἐσυλήθης, λίπε Καύκασον: ἀνδροφόνους γὰρ 
<lb rend="displayNum" n="261" />ἀλλοίας Διόνυσος Ἀμαζόνας εἰς μόθον ἕλκει:
<lb rend="displayNum" n="262" />ὁπλοφόρους δονέουσιν ἀνάσπιδες: ὑμετέρου γὰρ
<lb rend="displayNum" n="263" />οὐκ ἀπὸ Θερμώδοντος ἑὰς ἐκόμισσε γυναῖκας.
<lb rend="displayNum" n="264" />ξεῖνον ἴδον καὶ ἄπιστον ἐγὼ τύπον: οὐ σάκος ὤμοις,
<lb rend="displayNum" n="265" />οὐ δόρυ θοῦρον ἔχουσιν Ἀμαζονίδες Διονύσου: 
<lb rend="displayNum" n="266" />οὐ τόσον εὐθώρηκες ἀριστεύουσι γυναῖκες
<lb rend="displayNum" n="267" />Καυκασίδες: βάκχαι δὲ φιλοπτόρθων ἀπὸ χειρῶν
<lb rend="displayNum" n="268" />φυλλάδας αἰχμάζουσι, καὶ οὐ χατέουσι σιδήρου.
<lb rend="displayNum" n="269" />ὤμοι Δηριάδαο μεμηνότος, ὅττι γυναῖκες
<lb rend="displayNum" n="270" />χαλκείους ὀνύχεσσι διασχίζουσι χιτῶνας.</q> 
</p><p><lb rend="displayNum" n="271" />ἔννεπε θαμβήσας κραναὸν βέλος, οἷον ἑλοῦσα
<lb rend="displayNum" n="272" />τηλίκον ὑψικάρηνον ἀπέκτανεν ἀνέρα Βάκχη.
</p><p><lb rend="displayNum" n="273" />Δηριάδης δ᾽ ἀκίχητος ἐπέδραμε θυιάσι Βάκχαις,
<lb rend="displayNum" n="274" />καὶ Χαρόπην ἐδίωκε λιθοσσόον: ἡ δὲ φυγοῦσα
<lb rend="displayNum" n="275" />μάρνατο θαρσήεσσα παρισταμένη Διονύσῳ, 
<lb rend="displayNum" n="276" />θύρσον ἀκοντίζουσα φιλάνθεμον Εὐάδι χάρμῃ.
<lb rend="displayNum" n="277" />Δηριάδης δ᾽ Ὀρίθαλλον ἀπηλοίησε σιδήρῳ,
<lb rend="displayNum" n="278" />Κουρήτων ὁμόφυλον, Ἀβαντίδος ἀστὸν ἀρούρης.
<lb rend="displayNum" n="279" />καὶ κοτέων ἑτάροιο δεδουπότος ἀρχὸς Ἀβάντων
<lb rend="displayNum" n="280" />Καρμίνων βασιλῆα κατεπρήνιξε Μελισσεύς, 
<lb rend="displayNum" n="281" />Κύλλαρον, ὀξυόεντι κατ᾽ αὐχένος ἄορι τύψας,
<lb rend="displayNum" n="282" />Λωγασίδην θ᾽, ὃς μοῦνος, ἐπεὶ σοφὸς ἔσκε μαχητής,
<lb rend="displayNum" n="283" />Δηριάδῃ μεμέλητο δοριθρασέων πλέον Ἰνδῶν
<pb id="v.3.p.22" />
<lb rend="displayNum" n="284" />καί μιν ἄναξ φιλέει <note n="1" place="unspecified" anchored="yes">φιλέει τιεδκε, φιλέοι μσς. ανδ λυδσιξη.</note> μετὰ Μορρέα: πολλάκι δ᾽ αὐτῇ
<lb rend="displayNum" n="285" />Ὀρσιβόῃ καὶ ἄνακτι μιῆς ἔψαυσε τραπέζης, 
<lb rend="displayNum" n="286" />θυγατέρων βασιλῆος ὁμέστιος: ἀμφοτέροις γὰρ
<lb rend="displayNum" n="287" />ἔγχεϊ καὶ πραπίδεσσιν ὑπέρβαλε σύντροφον ἥβην.
<lb rend="displayNum" n="288" />ἔνθα πολὺς προμάχῳ πρόμος ἤρισεν: ὑψιφανὴς δὲ
<lb rend="displayNum" n="289" />Πευκετίῳ πολέμιζεν ἀερσιπόδης Ἁλιμήδης,
<lb rend="displayNum" n="290" />καὶ Φλογίῳ κεκόρυστο Μάρων καὶ Θουρέι Ληνεύς. 
</p><p><lb rend="displayNum" n="291" />ὑσμίνης δὲ τάλαντα πατὴρ ἔκλινε Κρονίων:
<lb rend="displayNum" n="292" />καὶ βριαρῷ Διόνυσος ἐμάρνατο Δηριαδῆι,
<lb rend="displayNum" n="293" />μίξας ἔγχεϊ θύρσον: ἀκοντοφόρῳ δὲ μαχητῇ
<lb rend="displayNum" n="294" />πῇ μὲν ἀκοντίζοντι μετάτροπον εἶδος ἀμείβων
<lb rend="displayNum" n="295" />δύσατο παντοίης πολυδαίδαλα φάσματα μορφῆς: 
<lb rend="displayNum" n="296" />πῇ δὲ θυελλήεσσα κορύσσετο μαινομένη φλόξ,
<lb rend="displayNum" n="297" />ἀγκύλον αἰθύσσουσα σέλας βητάρμονι καπνῷ.
<lb rend="displayNum" n="298" />ἄλλοτε κυμαίνων ἀπατήλιον ἔρρεεν ὕδωρ,
<lb rend="displayNum" n="299" />ὑγρὸς ὀιστεύων διερὸν βέλος: ἀμφιέπων δὲ
<lb rend="displayNum" n="300" />ἰσοφυὲς μίμημα λεοντείοιο προσώπου 
<lb rend="displayNum" n="301" />ὄρθιον ἠέρταζε μετάρσιον ἀνθερεῶνα,
<lb rend="displayNum" n="302" />τρηχαλέον βρύχημα χέων πυκινότριχι λαιμῷ
<lb rend="displayNum" n="303" />καὶ κέλαδον βρονταῖον ἐρισμαράγοιο τοκῆος:
<lb rend="displayNum" n="304" />καὶ σκιερῆς φορέων πολυδαίδαλον εἶδος ὀπώρης
<lb rend="displayNum" n="305" />ἀλλοφανὴς μορφοῦτο, καὶ εἴκελος ἔρνεϊ γαίης 
<lb rend="displayNum" n="306" />αὐτοτελὴς ἀκίχητος ἀνέδραμεν, αἰθέρα τύπτων,
<lb rend="displayNum" n="307" />ὡς πίτυς, ὡς πλατάνιστος: ἀμειβομένου δὲ καρήνου
<lb rend="displayNum" n="308" />μιμηλοῖς πετάλοισι νόθην δενδρώσατο χαίτην,
<lb rend="displayNum" n="309" />γαστέρα θάμνον ἔχων περιμήκετον: ἀκρεμόνας δὲ
<lb rend="displayNum" n="310" />χεῖρας ἑὰς ποίησε, καὶ ἐφλοίωσε χιτῶνας, 
<lb rend="displayNum" n="311" />καὶ πόδας ἐρρίζωσεν: ἀνακρούων δὲ κεραίαις <note n="2" place="unspecified" anchored="yes">σο μσς.: λυδσιξη κεραίας.</note>
<lb rend="displayNum" n="312" />μαρναμένου βασιλῆος ἐπεψιθύριζε προσώπῳ:
<lb rend="displayNum" n="313" />καὶ στικτοῖς μελέεσσι τύπον μιμηλὸν ὑφαίνων
<lb rend="displayNum" n="314" />πόρδαλις ὑψιπότητος ἀνέδραμεν ἅλματι ταρσῶν,
<lb rend="displayNum" n="315" />καὶ λοφιῆς ἐπέβαινεν ἀερσιλόφων ἐλεφάντων 
<pb id="v.3.p.24" />
<lb rend="displayNum" n="316" />κοῦφα βιβάς: ἐλέφας δὲ παρήορος ἅρμα τινάσσων
<lb rend="displayNum" n="317" />εἰς πέδον ἠκόντιζε θεημάχον ἡνιοχῆα,
<lb rend="displayNum" n="318" />σείων φαιδρὰ λέπαδνα καὶ ἀγκύλα κύκλα χαλινῶν.
<lb rend="displayNum" n="319" />οὐδὲ πεσὼν ἀμέλησε πέλωρ πρόμος, ἀλλὰ Λυαίῳ
<lb rend="displayNum" n="320" />μάρνατο μορφωθέντι καὶ οὔτασε πόρδαλιν αἰχμῇ. 
<lb rend="displayNum" n="321" />ἀλλὰ πάλιν μετάμειψε θεὸς δέμας: ὑψιφανὴς γάρ,
<lb rend="displayNum" n="322" />ἠέρα θερμαίνων, ἐλελίζετο πυρσὸς ἀλήτης,
<lb rend="displayNum" n="323" />αἰθύσσων ἀνέμοις φλογόεν βέλος, ἀμφὶ δὲ μαζοὺς
<lb rend="displayNum" n="324" />στήθεα λαχνήεντα διέτρεχε Δηριαδῆος
<lb rend="displayNum" n="325" />κυκλόθεν: ὑψιπόρου δὲ δεδεγμένος ἅλματα καπνοῦ 
<lb rend="displayNum" n="326" />ἀργενναῖς λαγόνεσσιν Ἄραψ ἐμελαίνετο θώρηξ,
<lb rend="displayNum" n="327" />βαλλόμενος σπινθῆρι: πυριβλήτου δὲ φορῆος
<lb rend="displayNum" n="328" />ἡμιδαὴς ζείοντι λόφῳ θερμαίνετο πήληξ <gap />
<lb rend="displayNum" n="329" />ἐκ βλοσυροῦ δὲ λέοντος ἐφαίνετο κάπρος ἀλήτης,
<lb rend="displayNum" n="330" />εὐρύνων μέγα χάσμα δασύτριχος ἀνθερεῶνος, 
<lb rend="displayNum" n="331" />καὶ λοφιὴν πελάσας ἐπὶ γαστέρι Δηριαδῆος
<lb rend="displayNum" n="332" />ὀρθὸς ὀπισθιδίοιο ποδὸς στηρίζετο παλμῷ,
<lb rend="displayNum" n="333" />θηγαλέοις ὀνύχεσσι μέσον κενεῶνα χαράσσων.
</p><p><lb rend="displayNum" n="334" />Δηριάδης δ᾽ ὑπέροπλος ἐμάρνατο φάσματι κωφῷ,
<lb rend="displayNum" n="335" />ἐλπίδι μαψιδίῃ πεφορημένος: ἤθελε δ᾽ αἰεὶ 
<lb rend="displayNum" n="336" />ἀψαύστοις ἀκίχητον ἑλεῖν εἴδωλον ἀγοστοῖς:
<lb rend="displayNum" n="337" />ἀντιτύπου δὲ λέοντος ἑὸν δόρυ πῆξε μετώπῳ,
<lb rend="displayNum" n="338" />μῦθον ἀπειλητῆρα χέων πολυειδέι Βάκχῳ:
</p><p><lb rend="displayNum" n="339" /><q direct="unspecified">Τί πτώσσεις, Διόνυσε; τί σοι δόλος ἀντὶ κυδοιμοῦ;
<lb rend="displayNum" n="340" />Δηριάδην τρομέων πολυδαίδαλον εἶδος ἀμείβεις; 
<lb rend="displayNum" n="341" />πόρδαλις οὐ κλονέει με φυγοπτολέμου Διονύσου,
<lb rend="displayNum" n="342" />ἄρκτον ὀιστεύω, καὶ δένδρεον ἄορι τέμνω:
<lb rend="displayNum" n="343" />ψευδομένου δὲ λέοντος ἐγὼ κενεῶνα χαράξω.
<lb rend="displayNum" n="344" />ἀλλὰ σοφοὺς Βραχμῆνας ἀτευχέας εἰς σὲ κορύσσω:
<pb id="v.3.p.26" />
<lb rend="displayNum" n="345" />γυμνοὶ γὰρ γεγάασι, θεοκλήτοις δ᾽ ἐπαοιδαῖς 
<lb rend="displayNum" n="346" />πολλάκις ἠερόφοιτον, ὁμοίιον ἄζυγι ταύρῳ,
<lb rend="displayNum" n="347" />οὐρανόθεν κατάγοντες ἐφαρμάξαντο Σελήνην,
<lb rend="displayNum" n="348" />πολλάκι δ᾽ ἱππεύοντος ἐπειγομένων ἐπὶ δίφρων
<lb rend="displayNum" n="349" />ἀσταθέος Φαέθοντος ἀνεστήσαντο πορείην.</q>
</p><p><lb rend="displayNum" n="350" />ἔννεπε παπταίνων ἑτερότροπα φάσματα Βάκχου: 
<lb rend="displayNum" n="351" />καὶ νόον εἶχεν ἄπιστον: ἀκηλήτῳ δὲ μενοινῇ
<lb rend="displayNum" n="352" />τέχνην φαρμακόεσσαν ἐπιρράψας Διονύσῳ
<lb rend="displayNum" n="353" />ἔλπετο νικήσειν Διὸς υἱέα μύστιδι τέχνῃ.
</p><p><lb rend="displayNum" n="354" />ἔνθα θορὼν ἀκίχητος ἀνέδραμεν ὑψόθι δίφρων:
<lb rend="displayNum" n="355" />καὶ θεὸς ἀφραίνοντα θεημάχον ἄνδρα δοκεύων 
<lb rend="displayNum" n="356" />ἄμπελον ἐβλάστησεν ἀρηγόνα δηιοτῆτος.
<lb rend="displayNum" n="357" />καί τις ἐυσταφύλοιο θεήλατος οἰνάδος ὄρπηξ
<lb rend="displayNum" n="358" />ἑρπύζων κατὰ βαιὸν ἐς ἀργυρόκυκλον ἀπήνην
<lb rend="displayNum" n="359" />Δηριάδην ἔσφιγξεν ἀπειλητῆρι κορύμβῳ,
<lb rend="displayNum" n="360" />ἀμφιπεριπλέγδην πεπεδημένον: ἀρτιθαλῆ δὲ 
<lb rend="displayNum" n="361" />σύμφυτον αἰθύσσων ἐπὶ βότρυϊ βότρυν ἀλήτην
<lb rend="displayNum" n="362" />μαινομένου βασιλῆος ἐπισκιόωντα προσώπῳ
<lb rend="displayNum" n="363" />σείετο μιτρώσας ὅλον ἀνέρα: Δηριάδην δὲ
<lb rend="displayNum" n="364" />αὐτοφυὴς ἐμέθυσσεν ἕλιξ εὐώδεϊ καρπῷ:
<lb rend="displayNum" n="365" />γυιοπέδην δ᾽ ἀσίδηρον ἐπέπλεκε δίζυγι ταρσῷ, 
<lb rend="displayNum" n="366" />καὶ πόδας ἐρρίζωσεν ὁμοζυγέων ἐλεφάντων <gap />
<lb rend="displayNum" n="367" />ἀρραγέος κισσοῖο: καὶ οὐ τόσον ὁλκάδα πόντου
<lb rend="displayNum" n="368" />θηκτὰ περιπλεκέων ἐχενηίδος ἄκρα γενείων
<lb rend="displayNum" n="369" />δεσμῷ καρχαρόδοντι διεστήριξε θαλάσσῃ:
<lb rend="displayNum" n="370" />τοῖον ἔην μίμημα. μάτην δ᾽ ἐλέφαντας ἐπείγων 
<lb rend="displayNum" n="371" />ἡνίοχος βαρύδουπον ἑὴν ἐλέλιζεν ἱμάσθλην,
<lb rend="displayNum" n="372" />κέντροις ὀξυτέροισιν ἀπειθέα νῶτα χαράσσων.
<lb rend="displayNum" n="373" />καὶ τόσον Ἰνδὸν ἄνακτα, τὸν οὐ κτάνεν ἄσπετος αἰχμή,
<lb rend="displayNum" n="374" />ἀμπελόεις νίκησεν ἕλιξ πρόμος: ἀμφιέπων δὲ
<lb rend="displayNum" n="375" />ἡμερίδων ὄρπηκι κατάσχετον ἀνθερεῶνα 
<pb id="v.3.p.28" />
<lb rend="displayNum" n="376" />πνίγετο Δηριάδης σκολιῷ τεθλιμμένος ὁλκῷ.
<lb rend="displayNum" n="377" />καὶ μογέων ἀτίνακτος ἐλίσσετο μαινάδι φωνῇ,
<lb rend="displayNum" n="378" />λεπτὸν ἔχων ὀλόλυγμα θεουδέος ἀνθερεῶνος,
<lb rend="displayNum" n="379" />νεύμασιν ἀφθόγγοις ἱκετήσια δάκρυα λείβων:
<lb rend="displayNum" n="380" />καὶ παλάμην ὤρεξεν ἀναυδέα, μάρτυρι σιγῇ 
<lb rend="displayNum" n="381" />μόχθον ὅλον βοόων: τὸ δὲ δάκρυον ἔπλετο φωνή.
<lb rend="displayNum" n="382" />καὶ σκεδάσας Διόνυσος ἑὴν πολύδεσμον ὀπώρην
<lb rend="displayNum" n="383" />γυιοπέδην εὔβοτρυν ἀνέσπασε Δηριαδῆος,
<lb rend="displayNum" n="384" />καὶ στέφος ἡμερίδων ἑλικώδεα κισσὸν ἐλάσσας
<lb rend="displayNum" n="385" />δέσμιον αὐχένα λῦσεν ὁμοπλεκέων ἐλεφάντων. 
<lb rend="displayNum" n="386" />οὐ δὲ φυγὼν δρυόεντα τανυπτόρθοιο κορύμβου
<lb rend="displayNum" n="387" />δεσμὸν ἀπειλητῆρα καὶ αὐτοέλικτον ἀνάγκην
<lb rend="displayNum" n="388" />Δηριάδης ἀπέειπεν ἐθήμονα κόμπον ἀπειλῆς,
<lb rend="displayNum" n="389" />ἀλλὰ πάλιν πρόμος ἔσκε θεημάχος: εἶχε δὲ βουλὴν
<lb rend="displayNum" n="390" />διχθαδίην, ἢ Βάκχον ἑλεῖν ἢ δμῶα τελέσσαι. 
</p><p><lb rend="displayNum" n="391" />ἀμφοτέρους δ᾽ ἀνέκοψε μάχης ἀμφίδρομος ὀρφνή.
<lb rend="displayNum" n="392" />καὶ μόθος ἦν μετὰ νύκτα, καὶ ὑπναλέων ἀπὸ λέκτρων
<lb rend="displayNum" n="393" />ἐγρομένους θώρηξεν ἀμοιβαίη πάλιν Ἠώς.
</p><p><lb rend="displayNum" n="394" />οὐδὲ μόθων τέλος ἦεν ἐπειγομένῳ Διονύσῳ,
<lb rend="displayNum" n="395" />ἀλλὰ τόσων μετὰ κύκλα κυλινδομένων ἐνιαυτῶν 
<lb rend="displayNum" n="396" />ῥυθμὸν Ἐνυαλίοιο μάτην ἐπεβόμβεε σάλπιγξ.
<lb rend="displayNum" n="397" />ἤδη δ᾽ ἐγρεμόθων ἐτέων πολυκαμπέι νύσσῃ
<lb rend="displayNum" n="398" />Βακχιὰς ὀψιτέλεστος ἐμαίνετο μᾶλλον Ἐνυώ.
</p><p><lb rend="displayNum" n="399" />οὐ μὲν ἀφειδήσαντες Ἀρειμανέος Διονύσου
<lb rend="displayNum" n="400" />κάλλιπον ἀμνήστοισι μεμηλότα μῦθον ἀήταις 
<lb rend="displayNum" n="401" />Δικταῖοι Ῥαδαμᾶνες ὁμόφρονες: ἀλλὰ Λυαίῳ
<lb rend="displayNum" n="402" />νῆας ἐτεχνήσαντο μαχήμονας: ἀμφὶ δὲ λόχμας
<lb rend="displayNum" n="403" />ποίπνυον ἄλλοθεν ἄλλος: ὁ μὲν τορνώσατο γόμφους,
<pb id="v.3.p.30" />
<lb rend="displayNum" n="404" />ὃς δὲ μέσην πεπόνητο περὶ τρόπιν, ἴκρια δ᾽ ἄλλος
<lb rend="displayNum" n="405" />ὀρθὰ περὶ σταμίνεσσιν ἀμοιβαίῃσιν ὑφαίνων 
<lb rend="displayNum" n="406" />ὁλκάδα τοῖχον ἔτευχεν, ἐπηγκενίδας δὲ συνάπτων
<lb rend="displayNum" n="407" />μηκεδανὰς κατέπηξε, βαθυνομένῃ δὲ μεσόδμῃ
<lb rend="displayNum" n="408" />μεσσοφανῆ μέσον ἱστὸν Ἄραψ ὠρθώσατο τέκτων
<lb rend="displayNum" n="409" />λαίφεϊ πεπταμένῳ πεφυλαγμένον: αὐτὰρ ἐπ᾽ ἄκρῳ
<lb rend="displayNum" n="410" />δουρατέην ἐπίκυρτον ἐτορνώσαντο κεραίην 
<lb rend="displayNum" n="411" />ἴδμονες εὐπαλάμοιο καὶ Ἡφαίστου καὶ Ἀθήνης.
</p><p><lb rend="displayNum" n="412" />ὣς οἱ μὲν μογέοντες ἀμιμήτῳ τινὶ τέχνῃ
<lb rend="displayNum" n="413" />Βάκχῳ νῆας ἔτευχον. ἐπασχαλόων δὲ κυδοιμῷ
<lb rend="displayNum" n="414" />μαντοσύνης Διόνυσος ἑῆς ἐμνήσατο Ῥείης,
<lb rend="displayNum" n="415" />ὅττι τέλος πολέμοιο φανήσεται, ὁππότε Βάκχοι 
<lb rend="displayNum" n="416" />εἰναλίην Ἰνδοῖσιν ἀναστήσωσιν Ἐνυώ.
</p><p><lb rend="displayNum" n="417" />καὶ Λύκος ἀκροτάτοιο δι᾽ οἴδματος ἡγεμονεύων,
<lb rend="displayNum" n="418" />νεύμασιν ἀτρέπτοισιν ὑποδρήσσων Διονύσου,
<lb rend="displayNum" n="419" />ἄβροχον ἡνιόχευεν ὁδοιπόρον ἅρμα θαλάσσης,
<lb rend="displayNum" n="420" />ἧχι σοφοὶ Ῥαδαμᾶνες, ἁλιπλανέες μετανάσται, 
<lb rend="displayNum" n="421" />νῆας ἐτεχνήσαντο θαλασσοπόρῳ Διονύσῳ.
<lb rend="displayNum" n="422" />καὶ τότε τετραπόροιο χρόνου στροφάλιγγα κυλίνδων,
<lb rend="displayNum" n="423" />ἱππεύων ἔτος ἕκτον, ἑλίσσετο καμπύλος Αἰών <gap />
<lb rend="displayNum" n="424" />εἰς ἀγορὴν ἐκάλεσσε μελαρρίνων γένος Ἰνδῶν
<lb rend="displayNum" n="425" />Δηριάδης σκηπτοῦχος: ἐπειγομένῳ δὲ πεδίλῳ 
<lb rend="displayNum" n="426" />λαὸν ἀολλίζων ἑτερόθροος ἤιε κῆρυξ.
<lb rend="displayNum" n="427" />αὐτίκα δ᾽ ἠγερέθοντο πολυσπερέων στίχες Ἰνδῶν,
<lb rend="displayNum" n="428" />ἑζόμενοι στοιχηδὸν ἀμοιβαίων ἐπὶ βάθρων:
<lb rend="displayNum" n="429" />λαοῖς δ᾽ ἀγρομένοισιν ἄναξ ἀγορήσατο Μορρεύς:
</p><p><lb rend="displayNum" n="430" /><q direct="unspecified">Ἴστε, φίλοι, τάχα πάντες, ἅ περ κάμον ὑψόθι πύργων, 
<lb rend="displayNum" n="431" />εἰσόκε γαῖα Κίλισσα καὶ Ἀσσυρίων γένος ἀνδρῶν
<lb rend="displayNum" n="432" />αὐχένα δοῦλον ἔκαμψεν ὑπὸ ζυγὰ Δηριαδῆος:
<lb rend="displayNum" n="433" />ἴστε καί, ὅσσα τέλεσσα καταιχμάζων Διονύσου,
<pb id="v.3.p.32" />
<lb rend="displayNum" n="434" />μαρνάμενος Σατύροισι καὶ ἀμητῆρι σιδήρῳ
<lb rend="displayNum" n="435" />τέμνων ἐχθρὰ κάρηνα βοοκραίροιο γενέθλης, 
<lb rend="displayNum" n="436" />ὁππότε Βασσαρίδων πεπεδημένον ἑσμὸν ἐρύσσας
<lb rend="displayNum" n="437" />ὤπασα Δηριάδῃ, πολέμου γέρας, ὧν ὑπὸ λύθρῳ
<lb rend="displayNum" n="438" />ἄστεος εὐλάιγγες ἐφοινίχθησαν ἀγυιαὶ
<lb rend="displayNum" n="439" />κτεινομένων: ἕτεραι δὲ μετάρσιον ἀμφὶ χορείην
<lb rend="displayNum" n="440" />ἀγχονίῳ θλίβοντο περίπλοκον αὐχένα δεσμῷ: 
<lb rend="displayNum" n="441" />ἄλλαι δ᾽ ὑδατόεντος ἐπειρήθησαν ὀλέθρου,
<lb rend="displayNum" n="442" />κρυπτόμεναι κευθμῶνι πεδοσκαφέος κενεῶνος.
<lb rend="displayNum" n="443" />ἀλλὰ πάλιν ναέτῃσιν ἀρείονα μῆτιν ὑφαίνω:
<lb rend="displayNum" n="444" />εἰσαΐω Ῥαδαμᾶνας, ὅτι δρυτόμῳ τινὶ τέχνῃ
<lb rend="displayNum" n="445" />νῆας ἐτεχνήσαντο φυγοπτολέμῳ Διονύσῳ: 
<lb rend="displayNum" n="446" />ἔμπης οὐ τρομέω δόρυ ναύμαχον: ἐν πολέμοις γὰρ
<lb rend="displayNum" n="447" />ἄνδρα φερεσσακέων κεκορυθμένον ὑψόφι νηῶν
<lb rend="displayNum" n="448" />οὐτιδανοῖς πετάλοισι πότε κτείνουσι γυναῖκες;
<lb rend="displayNum" n="449" />ἢ πότε λυσσώων ὀρεσίδρομος ὑψίκερως Πὰν
<lb rend="displayNum" n="450" />θηγαλέοις ὀνύχεσσι διατμήξει νέας Ἰνδῶν; 
<lb rend="displayNum" n="451" />οὐ δύναται βαρύδουπον ὕδωρ Σειληνὸς ἀράσσων
<lb rend="displayNum" n="452" />ἀπτολέμω νάρθηκι μαχήμονα νῆα καλύψαι,
<lb rend="displayNum" n="453" />εἰς χορὸν αἱματόεντα θορὼν λυσσώδεϊ ταραῷ,
<lb rend="displayNum" n="454" />κῶμον ἀνακρούων θανατηφόρον: οὐδ᾽ ἐνὶ πόντῳ
<lb rend="displayNum" n="455" />ταυρείοις κεράεσσι πεπαρμένον ἄνδρα δαμάζει 
<lb rend="displayNum" n="456" />ἀγχιφανῆ μεσάτοιο διχαζομένου κενεῶνος,
<lb rend="displayNum" n="457" />ἀλλὰ τυπεὶς προκάρηνος ἀτυμβεύτῳ τινὶ μοίρῃ
<lb rend="displayNum" n="458" />κείσεται ἐν ῥοθίοισιν: ὀλισθήσουσι δὲ Βάκχαι
<lb rend="displayNum" n="459" />ἔγχεσι μηκεσανοῖσι μιαιφόνον εἰς βυθὸν ἅλμης,
<lb rend="displayNum" n="460" />τυπτόμεναι: καὶ νῆας ἀιστώσω Διονύσου, 
<lb rend="displayNum" n="461" />ναύμαχον εἰκοσίπηχυ δι᾽ ὁλκάδος ἔγχος ἑλίσσων.
<lb rend="displayNum" n="462" />ἀλλά, φίλοι, μάρνασθε πεποιθότες: ἀντιβίων δὲ
<lb rend="displayNum" n="463" />μή τις ὑποπτήσσειεν ὀπιπεύων στίχα νηῶν
<lb rend="displayNum" n="464" />Βακχιάδων: Ἰνδοὶ γὰρ ἐθήμονές εἰσι κυδοιμοῦ
<lb rend="displayNum" n="465" />κἰναλίου, καὶ μᾶλλον ἀριστεύουσι θαλάσσῃ 
<pb id="v.3.p.34" />
<lb rend="displayNum" n="466" />ἢ χθονὶ δηριόωντες. ἀνικήτῳ δὲ σιδήρῳ
<lb rend="displayNum" n="467" />οὐ πολέας Σατύρους ληίσσομαι, ἀλλἀ κομάων
<lb rend="displayNum" n="468" />ἀντὶ διηκοσίων προμάχων ἕνα μοῦνον ἐρύσσω
<lb rend="displayNum" n="469" />θηλυμανῆ Διόνυσον, ὀπάονα Δηριαδῆος.</q>
</p><p><lb rend="displayNum" n="470" />ὥς εἰπὼν παρέπεισεν ἀθελγέα Δηριαδῆα 
<lb rend="displayNum" n="471" />Μορρεὺς αἰολόμητις: ἐπεφθέγξαντο δὲ λαοὶ
<lb rend="displayNum" n="472" />μῦθον ἐπαινήσαντες: ὁμογλώσσων δ᾽ ἀπὸ λαιμῶν
<lb rend="displayNum" n="473" />οἴσμασι κινυμένοισιν ἱσόθροος ἔβρεμεν ἠχώ.
<lb rend="displayNum" n="474" />λῦσε δ᾽ ἄναξ ἀγορήν. Βρομίῳ δ᾽ ἐστέλλετο κῆρνξ
<lb rend="displayNum" n="475" />πόντιον ὑσμίνην ἐνέπων πειθήμονι Βάκχῳ. 
</p><p><lb rend="displayNum" n="476" />ἄμφω δ᾽ εἰς ἓν ἰόντες ἐρυκομένοιο κυδοιμοῦ
<lb rend="displayNum" n="477" />ἀμβολίην ποίησαν ἐπὶ τρία κύκλα Σελήνης,
<lb rend="displayNum" n="478" />εἰσόκε ταρχύσωσι δαϊκταμένων στίχα νεκρῶν:
<lb rend="displayNum" n="479" />ἦν δέ τις εἰρήνη μινυώριος Ἄρεϊ γείτων,
<lb rend="displayNum" n="480" />φύλοπιν ὠδίνουσαν ἀφαπλώσασα γαλήνην. 
</p></div1></body></text></TEI.2>