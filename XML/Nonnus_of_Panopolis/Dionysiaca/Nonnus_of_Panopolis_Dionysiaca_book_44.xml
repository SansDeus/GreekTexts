<?xml version="1.0" encoding="utf-8"?>
<TEI.2><text><body><div1 type="book" n="44" org="uniform" sample="complete">
<head><lb rend="displayNum" n="1" />τεσσαρακοστὸν ὕφηνα τὸ τέτρατον, ἧχι γυναῖκας
<lb rend="displayNum" n="2" />δέρκεο μαινομένας καὶ Πενθέος ὄγκον ἀπειλῆς.</head>
<p><lb rend="displayNum" n="1" />ἤδη δ᾽ Ἰλλυρίης Δαυλάντιον ἔθνος ἀρούρης
<lb rend="displayNum" n="2" />καὶ πέδον Αἱμονίης καὶ Πήλιον ἄκρον ἐάσας
<lb rend="displayNum" n="3" />Ἑλλάδος ἐγγὺς ἵκανε, καὶ Ἀονίῃ παρὰ πέζῃ
<lb rend="displayNum" n="4" />στῆσε χορούς. ἀίων δὲ μέλος μυκήτορος αὐλοῦ
<lb rend="displayNum" n="5" />Πανὶ Ταναγραίῳ θιάσους ἐστήσατο ποιμήν: 
<lb rend="displayNum" n="6" />καὶ κρήνη κελάδησεν, ὅπῃ χθονὸς ἄκρον ἀράξας
<lb rend="displayNum" n="7" />ὑγρὸς ὄνυξ ἵππειος ἐπώνυμον ἔγλυφεν ὕδωρ:
<lb rend="displayNum" n="8" />Ἀσωπὸς δ᾽ ἐχόρευε πυρίπνοα χεύματα σύρων
<lb rend="displayNum" n="9" />καὶ προχοὰς ἐλέλιξε: σὺν Ἰσμηνῷ δὲ τοκῆι
<lb rend="displayNum" n="10" />κυκλάδας αἰθύσσουσα ῥοὰς ὠρχήσατο Δίρκη. 
<lb rend="displayNum" n="11" />καί ποτέ τις δρυόεντος ἀναΐξασα κορύμβου
<lb rend="displayNum" n="12" />ἡμιφανὴς ἐλίγαινεν Ἁμαδρυὰς ὑψόθι δένδρου,
<lb rend="displayNum" n="13" />οὔνομα κυδαίνουσα κορυμβοφόρου Διονύσου:
<lb rend="displayNum" n="14" />πηγαίη δ᾽ ὁμόφωνος ἀσάμβαλος ἴαχε Νύμφη.
</p><p><lb rend="displayNum" n="15" />καὶ κτύπος οὐρεσίφοιτος ἀδεψήτοιο βοείης 
<lb rend="displayNum" n="16" />Πενθέος ἀσπόνδοισιν ἐπεσμαράγησεν ἀκουαῖς:
<lb rend="displayNum" n="17" />οἰνοφόρῳ δ᾽ ἀθέμιστος ἄναξ ἐπεχώσατο Βάκχῳ,
<lb rend="displayNum" n="18" />καὶ στρατιὴν ἐκόρυσσε μαχήμονα, κέκλετο δ᾽ ἀστοῖς
<pb id="v.3.p.300" />
<lb rend="displayNum" n="19" />ἄστεος ἑπταπόροιο περιφράξαι πυλεῶνας:
<lb rend="displayNum" n="20" />οἱ μὲν ἐπεκλήισσαν ἀμοιβαδίς, ἐξαπίνης δὲ 
<lb rend="displayNum" n="21" />αὐτόματοι κληῖδες ἀνωίγνυντο πυλάων,
<lb rend="displayNum" n="22" />καὶ δολιχοὺς πυλεῶνι μάτην ἐπέβαλλον ὀχῆας
<lb rend="displayNum" n="23" />ἠερίοις θεράποντες ἐριδμαίνοντες ἀήταις.
<lb rend="displayNum" n="24" />οὐ τότε τις πυλαωρὸς ἰδὼν ἀνεσείρασε Βάκχην:
<lb rend="displayNum" n="25" />Σειληνοὺς δὲ γέροντας ἀτευχέας ἀσπιδιῶται 
<lb rend="displayNum" n="26" />ἔτρεμον αἰχμητῆρες: ὁμογλώσσῳ δ᾽ ἀλαλητῷ
<lb rend="displayNum" n="27" />κεκλομένου βασιλῆος ἀφειδήσαντες ἀπειλῆς
<lb rend="displayNum" n="28" />πολλάκις ὠρχήσαντο, σὺν εὐτύκτοις δὲ βοείαις
<lb rend="displayNum" n="29" />κυκλάδος ἐστήσαντο σακεσπάλον ἅλμα χορείης, 
<lb rend="displayNum" n="33" />ἀντίτυπον μίμημα φιλοσμαράγων Κορυβάντων. 
<lb rend="displayNum" n="30" />φρικαλέαι δ᾽ ἰάχησαν ἐν οὔρεσι λυσσάδες ἄρκτοι: 
<lb rend="displayNum" n="31" />καὶ γένυν αἰθύσσουσα καὶ ὑψιπότητον ἐρωὴν 
<lb rend="displayNum" n="32" />πόρδαλις ᾐώρητο: λέων δέ τις ἁβρὸν ἀθύρων 
<lb rend="displayNum" n="34" />μειλίχιον βρύχημα συνήλικι πέμπε λεαίνῃ. 
</p><p><lb rend="displayNum" n="35" />ἤδη δ᾽ αὐτοέλικτος ἐσείετο Πενθέος αὐλὴ 
<lb rend="displayNum" n="36" />ἀκλινέων σφαιρηδὸν ἀναΐσσουσα θεμέθλων:
<lb rend="displayNum" n="37" />καὶ πυλεὼν δεδόνητο θορὼν ἐνοσίχθονι παλμῷ,
<lb rend="displayNum" n="38" />πήματος ἐσσομένοιο προάγγελος: αὐτόματος δὲ
<lb rend="displayNum" n="39" />λάινος Ὀγκαίης ἐλελίζετο βωμὸς Ἀθήνης,
<lb rend="displayNum" n="40" />ὅν ποτε Κάδμος ἔδειμεν, ὅτε βραδυπειθέι ῥιπῇ 
<lb rend="displayNum" n="41" />μόσχου πυργοδόμοιο φερέπτολις ὤκλασε χηλή:
<lb rend="displayNum" n="42" />ἀμφὶ δὲ θεῖον ἄγαλμα πολισσούχοιο θεαίνης
<lb rend="displayNum" n="43" />αὐτομάτῃ ῥαθάμιγγι θεόσσυτος ἔβλυεν ἱδρὼς
<lb rend="displayNum" n="44" />δεῖμα φέρων ναέτῃσι: καὶ ἐκ ποδὸς ἄχρι καρήνου
<lb rend="displayNum" n="45" />ἄγγελος ἐσσομένων βρέτας Ἄρεος ἔρρεε λύθρῳ. 
</p><p><lb rend="displayNum" n="46" />καὶ ναέται δεδόνηντο: φόβῳ δ᾽ ἐλελίζετο μήτηρ
<lb rend="displayNum" n="47" />Πενθέος αὐχήεντος, ἐβακχεύθη δὲ μενοινῇ,
<lb rend="displayNum" n="48" />μνησαμένη προτέροιο δαφοινήεντος ὀνείρου
<lb rend="displayNum" n="49" />πικρὰ προθεσπίζοντος, ἐπεὶ πάρος ὑψόθι λέκτρων
<lb rend="displayNum" n="50" />ἐξ ὅτε κοιρανίην πατρώιον ἥρπασε Πενθεύς, 
<pb id="v.3.p.302" />
<lb rend="displayNum" n="51" />πάννυχον ὑπναλέοις ὀάροις εὕδουσαν Ἀγαύην
<lb rend="displayNum" n="52" />φάσματα μιμηλοῖο διεπτοίησεν ὀνείρου,
<lb rend="displayNum" n="53" />ἀπλανέος θρῴσκοντα δι᾽ εὐκεράου πυλεῶνος:
<lb rend="displayNum" n="54" />ἔλπετο γὰρ Πενθῆα χοροίτυπον ἁβρὸν ὁδίτην
<lb rend="displayNum" n="55" />ἄρσενα κοσμήσαντα γυναικείῳ χρόα πέπλῳ 
<lb rend="displayNum" n="56" />ῥῖψαι πορφυρόνωτον ἐπὶ χθόνα φᾶρος ἀνάκτων,
<lb rend="displayNum" n="57" />θύρσον ἐλαφρίζοντα καὶ οὐ σκήπτροιο φορῆα:
<lb rend="displayNum" n="58" />καί μιν ἰδεῖν ἐδόκησε πάλιν Καδμηὶς Ἀγαύη
<lb rend="displayNum" n="59" />ἑζόμενον σκιεροῖο μετάρσιον ὑψόθι δένδρου:
<lb rend="displayNum" n="60" />καὶ φυτὸν ὑψικάρηνον, ὅπῃ θρασὺς ἕζετο Πενθεύς, 
<lb rend="displayNum" n="61" />θῆρες ἐκυκλώσαντο, καὶ ἄγριον εἶχον ἐρωὴν
<lb rend="displayNum" n="62" />δένδρον ἀπειλητῆρι μετοχλίζοντες ὀδόντι,
<lb rend="displayNum" n="63" />τρηχαλέαις γενύεσσι: τινασσομένοιο δὲ δένδρου
<lb rend="displayNum" n="64" />κύμβαχος αὐτοκύλιστος ἕλιξ δινεύετο Πενθεύς,
<lb rend="displayNum" n="65" />καί μιν ἐδηλήσαντο δεδουπότα λυσσάδες ἄρκτοι: 
<lb rend="displayNum" n="66" />ἀγροτέρη δὲ λέαινα καταΐσσουσα προσώπου
<lb rend="displayNum" n="67" />πρυμνόθεν ἔσπασε χεῖρα, καὶ ἄσχετα μαινομένη θὴρ
<lb rend="displayNum" n="68" />ἡμιτόμου Πενθῆος ἐρεισαμένη πόδα λαιμῷ
<lb rend="displayNum" n="69" />θηγαλέοις ὀνύχεσσι διέθρισεν ἀνθερεῶνα,
<lb rend="displayNum" n="70" />αἱμαλέον δὲ κάρηνον ἐκούφισεν ἅρπαγι ταρσῷ 
<lb rend="displayNum" n="71" />οἰκτρὰ δαϊζομένου, καὶ ἐδείκνυε μάρτυρι Κάδμῳ
<lb rend="displayNum" n="72" />παλλομένη, βροτέην δ᾽ ἀλιτήμονα ῥήξατο φωνήν:
</p><p><lb rend="displayNum" n="73" /><q direct="unspecified">Εἰμὶ τεὴ θυγάτηρ θηροκτόνος: εἰμὶ δὲ μήτηρ
<lb rend="displayNum" n="74" />Πενθέος ὀλβίστοιο, τεὴ φιλότεκνος Ἀγαύη.
<lb rend="displayNum" n="75" />τηλίκον ὤλεσα θῆρα: λεοντοφόνοιο δὲ νίκης 
<lb rend="displayNum" n="76" />δέχνυσο τοῦτο κάρηνον ἐμῆς πρωτάγριον ἀλκῆς:
<lb rend="displayNum" n="77" />τηλίκον οὔ ποτε θῆρα κατέκτανε σύγγονος Ἰνώ,
<lb rend="displayNum" n="78" />οὐ κτάνεν Αὐτονόη: σὺ δὲ σύμβολα παιδὸς Ἀγαύης
<lb rend="displayNum" n="79" />πῆξον ἀριστοπόνοιο τεοῦ προπάροιθε μελάθρου.</q>
</p><p><lb rend="displayNum" n="80" />τοῖον ὄναρ βλοσυρωπὸν ὑπόχλοος εἶδεν Ἀγαύη. 
<lb rend="displayNum" n="81" />ἔνθεν ἐριπτοίητος ἀπωσαμένη πτερὸν Ὕπνου,
<pb id="v.3.p.304" />
<lb rend="displayNum" n="82" />ὀρθρινὴ καλέσασα θεηγόρον υἷα Χαρικλοῦς,
<lb rend="displayNum" n="83" />μάντιας ἐσσομένων φονίους ἐδίδαξεν ὀνείρους:
<lb rend="displayNum" n="84" />Τειρεσίας δ᾽ ἐκέλευσε θεοπρόπος ἄρσενα ῥέξαι
<lb rend="displayNum" n="85" />ταῦρον, ἀοσσητῆρα δαφοινήεντος ὀνείρου, 
<lb rend="displayNum" n="86" />Ζηνὸς ἀλεξικάκοιο θεοκλήτῳ παρὰ βωμῷ,
<lb rend="displayNum" n="87" />μηκεδανῆς ἐλάτης παρὰ δένδρεον, ἧχι Κιθαιρὼν
<lb rend="displayNum" n="88" />πέπταται ὑψικάρηνος: Ἁμαδρυάδεσσι δὲ Νύμφαις
<lb rend="displayNum" n="89" />θῆλυν ὄιν σήμαινε θυηπολέειν παρὰ λόχμῃ.
<lb rend="displayNum" n="90" />ἔγνω δ᾽ ἔμφρονα θῆρα καὶ ἀγρώσσουσαν Ἀγαύην 
<lb rend="displayNum" n="91" />γαστρὸς ἑῆς ὠδῖνα καὶ ὠλεσίτεκνον ἀγῶνα
<lb rend="displayNum" n="92" />καὶ κεφαλὴν Πενθῆος: ἐν ἀφθόγγῳ δὲ σιωπῇ
<lb rend="displayNum" n="93" />κρύψεν ὀνειρείης ἀπατήλιον εἰκόνα νίκης,
<lb rend="displayNum" n="94" />Πενθέα μὴ βαρύμηνιν ἑὸν βασιλῆα χαλέψῃ.
<lb rend="displayNum" n="95" />πειθομένη δὲ γέροντι σοφῷ φιλότεκνος Ἀγαύη 
<lb rend="displayNum" n="96" />εἰς ὄρος ὑψικάρηνον ὁμόστολος ἤιε Κάδμῳ
<lb rend="displayNum" n="97" />Πενθέος ἑσπομένοιο: καὶ εὐκεράῳ παρὰ βωμῷ
<lb rend="displayNum" n="98" />θῆλυν ὄιν κερόεντι συνέμπορον ἄρσενι ταύρῳ,
<lb rend="displayNum" n="99" />ἧχι Διὸς πέλεν ἄλσος ὀρειάδος ἔμπλεον ὕλης,
<lb rend="displayNum" n="100" />Ζηνὶ καὶ Ἁδρυάδεσσι μίαν ξύνωσε θυηλὴν 
<lb rend="displayNum" n="101" />Κάδμος Ἀγηνορίδης, θεοτερπέα βωμὸν ἀνάψας,
<lb rend="displayNum" n="102" />ῥέζων ἀμφοτέροισιν: ἀναπτομένοιο δὲ πυρσοῦ
<lb rend="displayNum" n="103" />κνίση μὲν περίφοιτος ἕλιξ συνενήχετο καπνῷ
<lb rend="displayNum" n="104" />εὐόδμῳ στροφάλιγγι, δαϊζομένου δ᾽ ἄρα ταύρου
<lb rend="displayNum" n="105" />ὄρθιος αἱμαλέης αὐτόσσυτος αὐλὸς ἐέρσης 
<lb rend="displayNum" n="106" />χεῖρας ἐρευθιόωντι φόνῳ πόρφυρεν Ἀγαύης <gap />
<lb rend="displayNum" n="107" />αὐχένιον δὲ τένοντα πέριξ στεφανηδὸν ἑλίξας
<lb rend="displayNum" n="108" />οἰδαλέην ἐπίκυρτον ἑὴν δοχμώσατο δειρὴν
<lb rend="displayNum" n="109" />μείλιχος εἱλικόεντι δράκων μιτρούμενος ὁλκῷ,
<lb rend="displayNum" n="110" />στέμματι δ᾽ ὁλκαίῳ κεφαλὴν κυκλώσατο Κάδμου 
<lb rend="displayNum" n="111" />πρηῢς ὄφις, καὶ γλῶσσα πέριξ λίχμαζεν ὑπήνην
<lb rend="displayNum" n="112" />μειλιχίων φίλον ἰὸν ἀποπτύουσα γενείων
<lb rend="displayNum" n="113" />οἰγομένων: καὶ θῆλυς ὄφις μιτρώσατο κόρσην
<pb id="v.3.p.306" />
<lb rend="displayNum" n="114" />Ἁρμονίης ξανθοῖσι περιπλεχθεῖσα κορύμβοις.
<lb rend="displayNum" n="115" />καὶ διδύμων ὀφίων πετρώσατο γυῖα Κρονίων, 
<lb rend="displayNum" n="116" />ὅττι παρ᾽ Ἰλλυρικοῖο δρακοντοβότου στόμα πόντου
<lb rend="displayNum" n="117" />Ἁρμονίη καὶ Κάδμος ἀμειβομένοιο προσώπου
<lb rend="displayNum" n="118" />λαϊνέην ἤμελλον ἔχειν ὀφιώδεα μορφήν. 
<lb rend="displayNum" n="121" />καὶ φόβον ἄλλον ἔχουσα μετὰ προτέρου φόβον ὕπνου 
<lb rend="displayNum" n="122" />νόστιμος εἰς δόμον ἦλθε σὺν υἱέι καὶ γενετῆρι. 
</p><p><lb rend="displayNum" n="119" />τοῖον ἴδεν ποτὲ φάσμα, καὶ ὀμφήεντος ὀνείρου 
<lb rend="displayNum" n="120" />μνησαμένη δεδόνητο φόβῳ φιλότεκνος Ἀγαύῃ. 
</p><p><lb rend="displayNum" n="123" />ἤδη δ᾽ ἑπταπόροιο δι᾽ ἄστεος ἵπτατο Φήμη 
<lb rend="displayNum" n="124" />ὄργια κηρύσσουσα χοροπλεκέος Διονύσου:
<lb rend="displayNum" n="125" />οὐδέ τις ἦν ἀχόρευτος ἀνὰ πτόλιν: ἀγρονόμων δὲ 
<lb rend="displayNum" n="126" />εἰαρινοῖς πετάλοισιν ἐμιτρώθησαν ἀγυιαί:
<lb rend="displayNum" n="127" />καὶ θάλαμον Σεμέλης χλοερῷ σκιόωσα κορύμβῳ
<lb rend="displayNum" n="128" />νυμφιδίου σπινθῆρος ἔτι πνείοντα κεραυνοῦ
<lb rend="displayNum" n="129" />αὐτοφυὴς ἐμέθυσσεν ἕλιξ εὐώδεϊ καρπῷ.
<lb rend="displayNum" n="130" />φρικτὰ δὲ παπταίνων πολυειδέα θαύματα Βάκχου, 
<lb rend="displayNum" n="131" />ζῆλον ἔχων ὑπέροπλον, ἄναξ κυμαίνετο Πενθεύς:
<lb rend="displayNum" n="132" />καὶ κενεῆς προχέων ὑπερήνορα κόμπον ἀπειλῆς
<lb rend="displayNum" n="133" />τοῖον ἔπος δμώεσσιν ἀτάσθαλος ἴαχε Πενθεύς:
</p><p><lb rend="displayNum" n="134" /><q direct="unspecified">Λυδὸν ἐμὸν θεράποντα κομίσσατε, θῆλυν ἀλήτην,
<lb rend="displayNum" n="135" />δαινυμένου Πενθῆος ὑποδρηστῆρα τραπέζης, 
<lb rend="displayNum" n="136" />οἰνοδόκῳ ποτὸν ἄλλον διαστάζοντα κυπέλλῳ,
<lb rend="displayNum" n="138" />ἢ γλάγος ἢ γλυκὺ χεῦμα <note n="1" place="unspecified" anchored="yes">λυδσιξη μαρκς α λαξυνα ηερε.</note>: κασιγνήτην δὲ τεκούσης 
<lb rend="displayNum" n="147" />Αὐτονόην πληγῇσιν ἀμοιβαίῃσιν ἱμάσσω, 
<lb rend="displayNum" n="139" />καὶ πλοκάμους τμήξωμεν ἀκερσικόμου Διονύσου: 
<lb rend="displayNum" n="140" />κύμβαλα δ᾽ ἠχήεντα διαρρίψαντες ἀήταις 
<lb rend="displayNum" n="141" />καὶ πάταγον Βερέκυντα καὶ Εὔια τύμπανα Ῥείης
<lb rend="displayNum" n="142" />ἕλκετε Βασσαρίδας μανιώδεας, ἕλκετε Βάκχας,
<lb rend="displayNum" n="143" />ἀμφιπόλους Βρομίοιο συνήλυδας, ἃς ἐνὶ Θήβῃ
<pb id="v.3.p.308" />
<lb rend="displayNum" n="144" />Ἰσμηνοῦ διεροῖσιν ἀκοντίζοντες ἐναύλοις
<lb rend="displayNum" n="145" />Νηίδας Ἀονίαις ποταμηίσι μίξατε Νύμφαις
<lb rend="displayNum" n="145" />ἥλικας, Ἁδρυάδας δὲ γέρων δέξαιτο Κιθαιρὼν 
<lb rend="displayNum" n="146" />ἄλλαις Ἁδρυάδεσσιν ὁμόζυγας ἀντὶ Δυαίου. 
<lb rend="displayNum" n="148" />ἄξατε πῦρ, θεράποντες, ἐπεὶ ποινήτορι θεσμῷ, 
<lb rend="displayNum" n="149" />ἐκ πυρὸς εἰ πέλε Βάκχος, ἐγὼ πυρὶ Βάκχον ὀπάσσω:
<lb rend="displayNum" n="150" />Ζεὺς Σεμέλην ἐδάμασσεν, ἐγὼ Διόνυσον ὀλέσσω. 
<lb rend="displayNum" n="151" />εἰ δέ κε πειρήσαιτο καὶ ἡμετέροιο κεραυνοῦ,
<lb rend="displayNum" n="152" />γνώσεται, οἷον ἔχω χθόνιον σέλας: οὐρανίου γὰρ
<lb rend="displayNum" n="153" />θερμοτέρους σπινθῆρας ἐμὸν λάχεν ἀντίτυπον πῦρ:
<lb rend="displayNum" n="154" />σήμερον αἰθαλόεντα τὸν ἀμπελόεντα τελέσσω.
<lb rend="displayNum" n="155" />εἰ δὲ μόθον στήσειε μαχήμονα θύρσον ἀείρων, 
<lb rend="displayNum" n="156" />γνώσεται, οἷον ἔχω χθόνιον δόρυ: καί μιν ὀλέσσω,
<lb rend="displayNum" n="157" />οὐ ποδός, οὐ λαγόνων, οὐ στήθεος, οὐ κενεώνων,
<lb rend="displayNum" n="158" />ὠτειλὴν μεθέποντα: καὶ οὐ βουπλῆγι δαΐξω
<lb rend="displayNum" n="159" />κυρτὰ βοοκραίροιο κεράατα δισσὰ μετώπου,
<lb rend="displayNum" n="160" />οὐδὲ διατμήξω μέσον αὐχένος: ἀλλά ἑ τύψω 
<lb rend="displayNum" n="161" />ἔγχεϊ χαλκείῳ τετορημένον εἰς πτύχα μηροῦ,
<lb rend="displayNum" n="162" />ὅττι Διὸς μεγάλοιο γονὴν ἐψεύσατο μηροῦ
<lb rend="displayNum" n="163" />καὶ πόλον ὡς ἑὸν οἶκον: ἐγὼ δέ μιν ἀντὶ μελάθρου
<lb rend="displayNum" n="164" />ἀντὶ Διός πυλεῶνος ἐνέρτερον Ἄιδι πέμψω,
<lb rend="displayNum" n="165" />ἠέ μιν αὐτοκύλιστον ἀλυσκάζοντα καλύψω 
<lb rend="displayNum" n="166" />κύμασιν Ἰσμηνοῖο, καὶ οὐ χρέος ἐστὶ θαλάσσης.
<lb rend="displayNum" n="167" />οὐ δέχομαι βροτὸν ἄνδρα νόθον θεόν: εἰ θέμις εἰπεῖν,
<lb rend="displayNum" n="168" />ψεύσομαι, ὡς Διόνυσος, ἐμὸν γένος: οὐκ ἀπὸ Κάδμου
<lb rend="displayNum" n="169" />αἷμα φέρω χθονίοιο, πατὴρ δ᾽ ἐμός, ὄρχαμος ἄστρων,
<lb rend="displayNum" n="170" />ἠέλιός με φύτευσε, καί οὐκ ἔσπειρεν Ἐχίων: 
<lb rend="displayNum" n="171" />τίκτε Σεληναίη με, καὶ οὐκ ἐλόχευσεν Ἀγαύη:
<lb rend="displayNum" n="172" />εἰμὶ γένος Κρονίδαο, καὶ αἰθέρος εἰμὶ πολίτης:
<lb rend="displayNum" n="173" />οὐρανός ἀστερόφοιτος ἐμὴ πόλις: ἵλατε, Θῆβαι:
<lb rend="displayNum" n="174" />Παλλὰς ἐμὴ παράκοιτις, ἐμὴ δάμαρ ἄμβροτος Ἥβη:
<lb rend="displayNum" n="175" />Πενθέι μαζόν ὄρεξε μετ᾽ Ἄρεα δεσπότις Ἥρη, 
<pb id="v.3.p.310" />
<lb rend="displayNum" n="176" />καὶ ζαθέη μετὰ Φοῖβον ἐγείνατο Πενθέα Λητώ:
<lb rend="displayNum" n="177" />Ἄρτεμιν ἱεμένην νυμφεύσομαι: οὐδέ με φεύγει,
<lb rend="displayNum" n="178" />ὥς ποτε Φοῖβον ἔφευγεν ἑῆς μνηστῆρα κορείης,
<lb rend="displayNum" n="179" />μῶμον ἀλυσκάζουσα κασιγνήτων ὑμεναίων.
<lb rend="displayNum" n="180" />εἰ δέ τεήν Σεμέλην οὐκ ἔφλεγεν οὐρανίη φλόξ, 
<lb rend="displayNum" n="181" />παιδός ἑῆς διὰ μῶμον ἐὸν δόμον ἔφλεγε Κάδμος,
<lb rend="displayNum" n="182" />ἀστεροπὴν δ᾽ ἐκάλεσσε χαμαιγενὲς ἁπτόμενον πὺρ,
<lb rend="displayNum" n="183" />καὶ δαΐδων ὀνόμηνε σέλας σπινθῆρα κεραυνοῦ.</q>
</p><p><lb rend="displayNum" n="184" />ὣς φαμένου βασιλῆος ἐπεστρατόωντο μαχηταὶ
<lb rend="displayNum" n="185" />ὁπλοφόροι κενεοῖσιν ἐριδμαίνοντες ἀήτατς: 
<lb rend="displayNum" n="186" />καὶ στρατὸς ἄσπετος ἦεν ἔσω πιτυώδεος ὕλης,
<lb rend="displayNum" n="187" />ἴχνια μαστεύοντες ἀθηήτοιο Λυαίου.
</p><p><lb rend="displayNum" n="188" />ὄφρα μὲν ἐνναέτῃσιν ἄναξ ἐπετέλλετο Πενθεύς,
<lb rend="displayNum" n="189" />τόφρα δὲ καὶ Διόνυσος ἀφεγγέα νύκτα δοκεύων
<lb rend="displayNum" n="190" />τοῖον ἔπος πρὸς Ὄλυμπον ἀνίαχε κυκλάδι Μήνῃ: 
</p><p><lb rend="displayNum" n="191" /><q direct="unspecified">Ὦ τέκος Ἠελίοιο, πολύστροφε, παντρόφε Μήνη,
<lb rend="displayNum" n="192" />ἅρματος ἀργυρέοιο κυβερνήτειρα Σελήνη,
<lb rend="displayNum" n="193" />εἰ σὺ πέλεις Ἑκάτη πολυώνυμος, ἐννυχίη δὲ
<lb rend="displayNum" n="194" />πυρσοφόρῳ παλάμῃ δονέεις θιασώδεα πεύκην,
<lb rend="displayNum" n="195" />ἔρχεο, νυκτιπόλος, σκυλακοτρόφος, ὅττί σε τέρπει 
<lb rend="displayNum" n="196" />κνυζηθμῷ γοόωντι κυνοσσόος ἔννυχος ἠχώ:
<lb rend="displayNum" n="197" />Αρτεμις εἰ σὺ πέλεις ἐλαφηβόλος, ἐν δὲ κολώναις
<lb rend="displayNum" n="198" />νεβροφόνῳ σπεύδουσα συναγρώσσεις Διονύσῳ,
<lb rend="displayNum" n="199" />ἔσσο κασιγνήτοιο βοηθόος: ἀρχεγόνου γὰρ
<lb rend="displayNum" n="200" />αἷμα λαχὼν Κάδμοιο διώκομαι ἔκτοθι Θήβης, 
<lb rend="displayNum" n="201" />μητρὸς ἐμῆς Σεμέλης ἀπὸ πατρίδος: ὠκύμορος γὰρ
<lb rend="displayNum" n="202" />θνητὸς ἀνὴρ κλονέει με θεημάχος: ὡς νυχίη δὲ
<pb id="v.3.p.312" />
<lb rend="displayNum" n="203" />νυκτελίῳ χραίσμησον ἐλαυνομένῳ Διονύσῳ:
<lb rend="displayNum" n="204" />εἰ δὲ σὺ Περσεφόνεια νεκυσσόος, ὑμέτεραι δὲ
<lb rend="displayNum" n="205" />ψυχαὶ Ταρταρίοισιν ὑποδρήσσονσι θοώκοις, 
<lb rend="displayNum" n="206" />νεκρὸν ἴδω Πενθῆα, καὶ ἀχνυμένου Διονύσου
<lb rend="displayNum" n="207" />δάκρυον εὐνήσειε τεὸς ψυχοστόλος Ἐρμῆς:
<lb rend="displayNum" n="208" />σεῖο δὲ Τισιφόνης μανιώδεος ἠὲ Μεγαίρης
<lb rend="displayNum" n="209" />Ταρταρίῃ μάστιγι λαθίφρονα παῦσον ἀπειλὴν
<lb rend="displayNum" n="210" />γηγενέος Πενθῆος, ἐπεὶ δυσμήχανος Ἥρη 
<lb rend="displayNum" n="211" />ὀψίγονον Τιτῆνα νέῳ θώρηξε Λυαίῳ.
<lb rend="displayNum" n="212" />ἀλλὰ σὺ φῶτα δάμασσον ἀθέσμιον, ὄφρα γεραίρῃς
<lb rend="displayNum" n="213" />ἀρχεγόνου Ζαγρῆος ἐπωνυμίην Διονύσου.
<lb rend="displayNum" n="214" />Ζεῦ ἄνα, καὶ σὺ δόκευε μεμηνότος ἀνδρὸς ἀπειλήν:
<lb rend="displayNum" n="215" />κλῦθι, πάτερ καὶ μῆτερ: ἐλεγχομένου δὲ Λυαίου 
<lb rend="displayNum" n="216" />σὴ στεροπὴ γαμίη Σεμέλης τιμήορος ἔστω.</q>
</p><p><lb rend="displayNum" n="217" />ὣς φαμένου ταυρῶπις ἀνίαχεν ὑψόθι Μήνη:
</p><p><lb rend="displayNum" n="218" /><q direct="unspecified">Νυκτιφαὲς Διόνυσε, φυτηκόμε, σύνδρομε Μήνης,
<lb rend="displayNum" n="219" />σῆς σταφυλῆς ἀλέγιζε: μέλει δέ μοι ὄργια Βάκχου,
<lb rend="displayNum" n="220" />ὑμετέρων ῾̣̣̓τι γαῖα φυτῶν ὠδῖνα πεπαίνει 
<lb rend="displayNum" n="221" />μαρμαρυγὴν δροσόεσσαν ἀκοιμήτοιο Σελήνης
<lb rend="displayNum" n="222" />δεχνυμένη: σὺ δέ, Βάκχε χοροίτυπε, θύρσα τιταίνων
<lb rend="displayNum" n="223" />σῆς γενετῆς ἀλέγιζε, καὶ οὐ τρομέεις γένος ἀνδρῶν
<lb rend="displayNum" n="224" />ἀδρανέων, οἶς κοῦφος ἀεὶ νόος, ὧν καὶ ἀνάγκῃ
<lb rend="displayNum" n="225" />Εὐμενίδων μάστιγες ἀναστέλλουσιν ἀπειλάς. 
<lb rend="displayNum" n="226" />σὺν σοὶ δυσμενέεσσι κορύσσομαι: ἶσα δὲ Βάκχῳ
<lb rend="displayNum" n="227" />κοιρανέω μανίης ἑτερόφρονος: εἰμὶ δὲ Μήνη
<lb rend="displayNum" n="228" />Βακχιάς, οὐκ ὅτι μοῦνον ἐν αἰθέρι μῆνας ἑλίσσω,
<lb rend="displayNum" n="229" />ἀλλ᾽ ὅτι καὶ μανίης μεδέω καὶ λύσσαν ἐγείρω.
<pb id="v.3.p.314" />
<lb rend="displayNum" n="230" />οὐ χθονίην σέθεν ὕβριν ἐγὼ νήποινον ἐάσω: 
<lb rend="displayNum" n="231" />ἤδη γὰρ Λυκόοργος ἀπειλήσας Διονύσῳ,
<lb rend="displayNum" n="232" />ὁ πρὶν ἐὼν ταχύγουνος, ὁ Μαινάδας ὀξὺ διώξας,
<lb rend="displayNum" n="233" />τυφλὸς ἀλητεύει καὶ δεύεται ἡγεμονῆος.
<lb rend="displayNum" n="234" />ἤδη δ᾽ ἀμφὶ τένοντας Ἐρυθραίων δονακήων
<lb rend="displayNum" n="235" />κέκλιται ἔνθα καὶ ἔνθα, τεῆς αὐτάγγελος ἀλκῆς, 
<lb rend="displayNum" n="236" />Ἰνδῶν νεκρὸς ὅμιλος, ἀναινομένῳ δὲ ῥεέθρῳ
<lb rend="displayNum" n="237" />ἄφρονα Δηριαδῆα πατὴρ ἔκρυψεν Ὑδάσπης
<lb rend="displayNum" n="238" />ἔγχεϊ κισσήεντι τετυμμένον: αὐτὰρ ὁ φεύγων
<lb rend="displayNum" n="239" />πατρῴῳ βαρύθοντι κατηφέι πῖπτε ῥεέθρῳ:
<lb rend="displayNum" n="240" />Τυρσηνοὶ δεδάασι τεὸν σθένος, ὁππότε νηῶν 
<lb rend="displayNum" n="241" />ὄρθιος ἱστὸς ἄμειπτο καὶ ἀμπελόεις πέλεν ὄρπηξ
<lb rend="displayNum" n="242" />αὐτοτελής, τὸ δὲ λαῖφος ὑπὸ σκιεροῖσι πετήλοις
<lb rend="displayNum" n="243" />ἡμερίδων εὔβοτρυς ἀνηέξητο καλύπτρη,
<lb rend="displayNum" n="244" />καὶ πρότονοι σύριζον ἐχιδνήεντι κορύμβῳ
<lb rend="displayNum" n="245" />ἰοβόλοι, βροτέην δὲ φυὴν καὶ ἐχέφρονα βολὴν 
<lb rend="displayNum" n="246" />δυσμενέες ῥίψαντες ἀμειβομένοιο προσώπου
<lb rend="displayNum" n="247" />ἀφραδέες δελφῖνες ἐνιπλώουσι θαλάσσῃ:
<lb rend="displayNum" n="248" />εἰσέτι κωμάζουσι καὶ ἐν ῥοθίοις Διονύσῳ,
<lb rend="displayNum" n="249" />οἷα κυβιστητῆρες ἐπισκαίρουσι γαλήνῃ.
<lb rend="displayNum" n="250" />καὶ νέκυς ὑμετέρῳ βεβολημένος ὀξέι θύρσῳ 
<lb rend="displayNum" n="251" />χεύμασιν Ἀσσυρίοισι καλύπτεται Ἰνδὸς Ὀρόντης,
<lb rend="displayNum" n="252" />εἰσέτι δειμαίνων καὶ ἐν ὕδασιν οὔνομα Βάκχου.</q>
</p><p><lb rend="displayNum" n="253" />τοῖον ἔπος Βρομίῳ χρυσήνιος ἴαχε δαίμων.
<lb rend="displayNum" n="254" />ὄφρα μὲν εἰσέτι Βάκχος ὁμίλεε κυκλάδι Μήνῃ,
<lb rend="displayNum" n="255" />τόφρα δὲ καὶ Ζαγρῆι χαριζομένη Διονύσῳ 
<lb rend="displayNum" n="256" />Περσεφόνη θώρηξεν Ἐρινύας, ἀχνυμένη δὲ
<lb rend="displayNum" n="257" />ὀψιγόνῳ χραίσμησε κασιγνήτῳ Διονύσῳ.
</p><p><lb rend="displayNum" n="258" />αἱ δὲ Διὸς χθονίοιο δυσάντεϊ νεύματι κόρσης <note n="1" place="unspecified" anchored="yes">῾̣̣̓</note>
<lb rend="displayNum" n="259" />εὐμενίδες Πενθῆος ἐπεστρατόωντο μελάθρῳ,
<lb rend="displayNum" n="260" />ὦν ἡ μὲν ζοφεροῖο διαθρῴσκουσα βερέθρου 
<lb rend="displayNum" n="261" />Ταρταρίην ἐλέλιζεν ἐχιδνήεσσαν Ἱμάσθλην,
<pb id="v.3.p.316" />
<lb rend="displayNum" n="262" />Κωκυτοῦ δὲ ῥέεθρον ἀρύετο καὶ Στυγὸς ὕδωρ,
<lb rend="displayNum" n="263" />καὶ χθονίῃ ῥαθάμιγγι δόμους ἔρραινεν Ἀγαύης...
<lb rend="displayNum" n="264" />οἶα προθεσπίζοντα γόον καὶ δάκρυα Θήβης:
<lb rend="displayNum" n="265" />Ἀκταίην δὲ μάχαιραν ἀπ᾽ Ἀτθίδος ἤγαγε δαίμων, 
<lb rend="displayNum" n="266" />ἀρχαίην Ἰτύλοιο μιαιφόνον, ᾗ ποτε μήτηρ
<lb rend="displayNum" n="267" />Πρόκνη θυμολέαινα σὺν ἀνδροφόνῳ Φιλομήλῃ
<lb rend="displayNum" n="268" />τηλυγέτην ὠδῖνα διατμήξασα σιδήρῳ
<lb rend="displayNum" n="269" />παιδοβόρῳ Τηρῆι φίλην δαιτρεύσατο φορβήν:
<lb rend="displayNum" n="270" />κείνην χειρὶ φέρουσα φόνων ὀχετηγὸν Ἐρινὺς 
<lb rend="displayNum" n="271" />ἀρχεκάκοις ὀνύχεσσι διαγλύψασα κονίην
<lb rend="displayNum" n="272" />Ἀττικὸν ἔκρυφεν ἆορ ὀρεσσιφύτῳ παρὰ ῥίζῃ
<lb rend="displayNum" n="273" />μηκεδανῆς ἐλάτης, ᾗ Μαινάδες, ὁππόθι Πενθεὺς
<lb rend="displayNum" n="274" />μέλλε θανεῖν ἀκάρηνος: ἐπαμήσασα δὲ κόχλῳ
<lb rend="displayNum" n="275" />Γοργόνος ἀρτιφόνοιο νεόρρυτον αἷμα Μεδούσης 
<lb rend="displayNum" n="276" />πορφυρέαις ἔχρισε Λιβυστίσι δένδρον ἐέρσαις.
<lb rend="displayNum" n="277" />καὶ τὰ μὲν ἐν σκοπέλοις τεχνήσατο μαινὰς Ἐρινύς.
</p><p><lb rend="displayNum" n="278" />ὀρφναίοις δὲ πόδεσσι δόμων ἐπεβήσατο Κάδμου
<lb rend="displayNum" n="279" />νυκτιφαὴς Διόνυσος ἔχων ταυρώπιδα μορφήν,
<lb rend="displayNum" n="280" />αἰθύσσων Κρονίην μανιώδεα Πανὸς ἱμάσθλην: 
<lb rend="displayNum" n="281" />βακχεύσας δ᾽ ἀχάλινον Ἀρισταίοιο γυναῖκα
<lb rend="displayNum" n="282" />Αὐτονόην ἐκάλεσσε, καὶ ἴαχε θυιάδι φωνῇ:
</p><p><lb rend="displayNum" n="283" /><q direct="unspecified">Ὀλβίη, Αὐτονόη, Σεμέλης πλέον: ἀρτιγάμου γὰρ
<lb rend="displayNum" n="284" />υἱέος εἰς ὑμέναιον ἐριδμαίνεις καὶ Ὀλύμπῳ:
<lb rend="displayNum" n="285" />αἰθέρος ἥρπασας εὖχος, ἐπεὶ λάχεν ἁβρὸν ἀκοίτην 
<lb rend="displayNum" n="286" />Ἄρτεμις Ἀκταίωνα καὶ Ἐνδυμίωνα Σελήνη.
<lb rend="displayNum" n="287" />οὐ θάνεν Ἀκταίων, οὐκ ἔλλαχε θηρὸς ὀπωπήν,
<lb rend="displayNum" n="288" />οὐ στικτῆς ἐλάφοιο τανυγλώχινα κεραίην,
<lb rend="displayNum" n="289" />οὐ νόθον εἶδος ἔδεκτο, καὶ οὐκ ἐψεύσατο μορφήν,
<lb rend="displayNum" n="290" />οὐ κύνας ἀγρευτῆρας ἑοὺς ἐνόησε φονῆας: 
<pb id="v.3.p.318" />
<lb rend="displayNum" n="291" />ἀλλὰ κακογλώσσων στομάτων κενεόφρονι μύθῳ
<lb rend="displayNum" n="292" />υἱέος ὑμετέροιο μόρον ψεύσαντο βοτῆρες,
<lb rend="displayNum" n="293" />νυμφίον ἐχθαίροντες ἀνυμφεύτοιο θεαίνης.
<lb rend="displayNum" n="294" />οἶδα, πόθεν δόλος οὗτος: ἐπ᾽ ἀλλοτρίοις ὑμεναίοις
<lb rend="displayNum" n="295" />εἰς γάμον, εἰς Παφίην ζηλήμονές εἰσι γυναῖκες. 
<lb rend="displayNum" n="296" />ἀλλὰ θυελλήεντι διαθρῴσκουσα πεδίλῳ
<lb rend="displayNum" n="297" />σπεῦδε μολεῖν ἀκίχητος ἐς οὔρεα: κεῖθι μολοῦσα
<lb rend="displayNum" n="298" />ὄψεαι Ἀκταίωνα συναγρώσσοντα Λυαίῳ,
<lb rend="displayNum" n="299" />Ἄρτεμιν ἐγγὺς ἔχοντα, καὶ αἰόλα δίκτυα θήρης
<lb rend="displayNum" n="300" />ἐνδρομίδας φορέοντα, καὶ ἀμφαφόωντα φαρέτρην. 
<lb rend="displayNum" n="301" />ὀλβίη, Αὐτονόη, Σεμέλης πλέον, ὅττι θεαίνης
<lb rend="displayNum" n="302" />εἰς γάμον ἐρχομένης ἑκυρὴ πέλες ἰοχεαίρης:
<lb rend="displayNum" n="303" />Ἰνοῦς καλλιτόκοιο μακαρτέρη, ὅττι θεαίνης
<lb rend="displayNum" n="304" />σὸς πάις ἔλλαχε λέκτρα, τὰ μὴ λάχεν Ὦτος ἀγήνωρ.
<lb rend="displayNum" n="305" />οὐ θρασὺς Ὠρίων πέλε νυμφίος ἰοχεαίρης. 
<lb rend="displayNum" n="306" />χάρματι δ᾽ ῾̣̣̓βήσας σέθεν υἱέος εἵνεκα νύμφης
<lb rend="displayNum" n="307" />κωμάζει σέο Κάδμος ὀρεσσαύλῳ παρὰ παστῷ,
<lb rend="displayNum" n="308" />σείων ἠερίοις ἀνέμοις χιονώδεα χαίτην.
<lb rend="displayNum" n="309" />ἔγρεο, καὶ σὺ γένοιο γαμοστόλος, εὔλοχε μήτηρ:
<lb rend="displayNum" n="310" />ἅρμενος οὗτος Ἔρως, ὅτι νυμφίον Ἄρτεμις ἁγνὴ 
<lb rend="displayNum" n="311" />υἷα κασιγνήτοιο καὶ οὐ ξένον εἶχεν ἀκοίτην.
<lb rend="displayNum" n="312" />ἀλλὰ θεὰ φυγόδεμνος ἐπήν ποτε παῖδα λοχεύσῃ,
<lb rend="displayNum" n="313" />υἱέα κουφίζουσα σαόφρονος ἰοχεαίρης
<lb rend="displayNum" n="314" />πήχεϊ παιδοκόμῳ ζηλήμονι δεῖξον Ἀγαύῃ.
<lb rend="displayNum" n="315" />τίς νέμεσίς ποτε τοῦτο, κυνοσσόος εἰ παρὰ παστῷ 
<lb rend="displayNum" n="316" />ἤθελε θηρητῆρα λαγωβόλον υἷα λοχεῦσαι,
<lb rend="displayNum" n="317" />εἴκελον Ἀκταίωνι φιλοσκοπέλῳ τε Κυρήνῃ,
<lb rend="displayNum" n="318" />μητρῴων ἐλάφων ἐποχημένον ὠκέι δίφρῳ;</q>
</p></div1></body></text></TEI.2>