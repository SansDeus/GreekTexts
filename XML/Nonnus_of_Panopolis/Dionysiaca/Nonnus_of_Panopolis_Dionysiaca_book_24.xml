<?xml version="1.0" encoding="utf-8"?>
<TEI.2><text><body><div1 type="book" n="24" org="uniform" sample="complete">
<head><lb rend="displayNum" n="1" />εἰκοστὸν δὲ τέταρτον ἔχει γόον ἄσπετον Ἰνδῶν
<lb rend="displayNum" n="2" />κερκίδα θ᾽ ἱστοπόνοιο καὶ ἠλακάτην Ἀφροδίτης.</head>
<p><lb rend="displayNum" n="1" />Ζεὺς δὲ πατὴρ κοτέοντος ἀπέτραπε παιδὸς ἀπειλήν,
<lb rend="displayNum" n="2" />δοῦπον ὁμοπλεκέων νεφέων βρονταῖον ἱμάσσων:
<lb rend="displayNum" n="3" />καὶ χόλον ἐπρήυνεν ἀτέρμονος Ὠκεανοῖο,
<lb rend="displayNum" n="4" />ὑσμίνην φλογόεσσαν ἐρητύων Διονύσου.
<lb rend="displayNum" n="5" />Ἥρη δ᾽ ἐσμαράγησε δι᾽ ἠέρος ἄπλετον ἠχώ, 
<lb rend="displayNum" n="6" />μῆνιν ἀναστέλλουσα πυρισθενέος Διονύσου.
</p><p><lb rend="displayNum" n="7" />καὶ διερὴν παλάμην ὀρέγων οἰκτίρμονι Βάκχῳ
<lb rend="displayNum" n="8" />παιδὶ Διὸς πυρόεντι γέρων ἰάχησεν Ὑδάσπης,
<lb rend="displayNum" n="9" />μῦθον ἀναβλύζων ἱκετήσιον ἀνθερεῶνος:
</p><p><lb rend="displayNum" n="10" /><q direct="unspecified">φείδεό μοι, Διόνυσε, διιπετέος ποταμοῖο, 
<lb rend="displayNum" n="11" />ὕδασι καρποτόκοισι φέρων χάριν: ὑμετέρη γὰρ
<lb rend="displayNum" n="12" />ἐξ ὑδάτων εὔβοτρυς ἀνεβλάστησεν ὀπώρη.
<lb rend="displayNum" n="13" />ἀασάμην, Διόνυσε πυριτρεφές: οὐρανίην γὰρ
<lb rend="displayNum" n="14" />σῶν δαΐδων ἀμάρυγμα τεὴν κήρυξε γενέθλην.
<lb rend="displayNum" n="15" />ἀλλὰ πόθος τεκέων με βιήσατο: Δηριάδῃ γὰρ 
<lb rend="displayNum" n="16" />υἱέι πιστὰ φέρων ῥοθίων ἐλέλιζον ἀπειλήν,
<lb rend="displayNum" n="17" />Ἰνδοῖς κτεινομένοισι βοηθόον οἶδμα κυλίνδων.
<lb rend="displayNum" n="18" />αἰδέομαι γενετῆρι φανήμεναι, ὅττι θαλάσσῃ
<lb rend="displayNum" n="19" />αἵματι μορμύροντι μεμιγμένα χεύματα σύρω
<lb rend="displayNum" n="20" />καὶ φονίῃ ῥαθάμιγγι Ποσειδάωνα μιαίνω: 
<pb id="v.2.p.226" />
<lb rend="displayNum" n="21" />τοῦτό με, τοῦτο κόρυσσεν ἐριδμαίνειν Διονύσῳ.
<lb rend="displayNum" n="22" />πρὸς δὲ τεοῦ ξενίοιο καὶ ἱκεσίοιο τοκῆος,
<lb rend="displayNum" n="23" />αἴδεο παφλάζοντα τεῷ πυρὶ θερμὸν Ὑδάσπην.
<lb rend="displayNum" n="24" />νηιάδες φεύγουσιν ἐμὸν ῥόον: ἀμφὶ δὲ πηγάς
<lb rend="displayNum" n="25" />ἡ μὲν ναιετάει διερὸν δόμον, ἡ δ᾽ ἐνὶ λόχμαις 
<lb rend="displayNum" n="26" />σύννομος Ἁδρυάδεσσι φυτὸν μετὰ πόντον ἀμείβει,
<lb rend="displayNum" n="27" />ἄλλη δ᾽ Ἰνδὸν ἔχει μετανάστιος, ἡ δὲ φυγοῦσα
<lb rend="displayNum" n="28" />ποσσὶ κονιομένοισιν ἐδύσατο διψάδα πέτρην
<lb rend="displayNum" n="29" />Καυκασίην, ἑτέρη δὲ μεταΐξασα Χοάσπην
<lb rend="displayNum" n="30" />ναίει ξεῖνα ῥέεθρα καὶ οὐκέτι πάτριον ὕδωρ. 
<lb rend="displayNum" n="31" />μὴ καλάμους ὀλέσειας, ἐμῶν βλάστημα ῥοάων,
<lb rend="displayNum" n="32" />οἷσιν ἀεξομένοισιν ἐρείδεται οἰνάδος ὅρπηξ
<lb rend="displayNum" n="33" />ἀμπελόεις: δόνακες γὰρ ἐπ᾽ ἀλλήλοισι δεθέντες
<lb rend="displayNum" n="34" />ὑμετέρην εὔυδρον ἐλαφρίζουσιν ὀπώρην:
<lb rend="displayNum" n="35" />μὴ δόνακας φλέξειας, ὅθεν σέο Μυγδόνες αὐλοί, 
<lb rend="displayNum" n="36" />μή ποτέ σοι μέμψαιτο τεὴ φιλόμολπος Ἀθήνη,
<lb rend="displayNum" n="37" />ἥ ποτε Γοργείων βλοσυρὸν μίμημα καρήνων
<lb rend="displayNum" n="38" />φθεγγομένων Λίβυν εὗρεν ὁμοζυγέων τύπον αὐλῶν:
<lb rend="displayNum" n="39" />καὶ σέο μυστιπόλοιο κυβερνήτειραν ἀοιδῆς
<lb rend="displayNum" n="40" />Πανιάδος σύριγγος ὁμόθροον αἴδεο μολπήν: 
<lb rend="displayNum" n="41" />λῆγε τεῷ νάρθηκι ῥόον ποταμοῖο μαραίνων,
<lb rend="displayNum" n="42" />ὅττι ῥόος ποταμοῖο τεούς νάρθηκας ἀέξει.
<lb rend="displayNum" n="43" />οὐ ξένον οἶδμα πέρησας ἐπώνυμον: ἀλλοφυῆ γὰρ
<lb rend="displayNum" n="44" />ἄλλον ἐγὼ Διόνυσον ἐμοῖς φαίδρυνα λοετροῖς,
<lb rend="displayNum" n="45" />ὁπλοτέρου Βρομίοιο φερώνυμον, εὖτε Κρονίων 
<lb rend="displayNum" n="46" />Ζαγρέα παιδοκόμοισιν ἐμαῖς παρακάτθετο Νύμφαις:
<lb rend="displayNum" n="47" />καὶ σὺ φέρεις Ζαγρῆος ὅλον δέμας: ἀλλὰ σὺ κείνῳ
<lb rend="displayNum" n="48" />δὸς χάριν ὀψιτέλεστον, ὅθεν πέλες: ἀρχεγόνου γὰρ
<pb id="v.2.p.228" />
<lb rend="displayNum" n="49" />ἐκ κραδίης ἀνέτελλες, ἀειδομένου Διονύσου.
<lb rend="displayNum" n="50" />ὑμετέρου δὲ γέραιρε Λάμου κουροτρόφον ὕδωρ: 
<lb rend="displayNum" n="51" />μνώεο Μαιονίης σέο πατρίδος: ὑμετέρου γὰρ
<lb rend="displayNum" n="52" />Πακτωλοῦ χαρίεντος ἀδελφεός ἐστιν Ὑδάσπης.
<lb rend="displayNum" n="53" />καὶ σὺ τόσοις ποταμοῖσι μίαν χάριν ἄρτι τιταίνων,
<lb rend="displayNum" n="54" />γνωτοῖς ἡμετέροισι, τεὴν ἀνασείρασον αἴγλην:
<lb rend="displayNum" n="55" />μηδὲ πυρί φλέξῃς ὑδάτων χύσιν: ἐξ ὑδάτων γὰρ 
<lb rend="displayNum" n="56" />ἀστεροπὴ βλάστησε, τεοῦ Διὸς ὑέτιον πῦρ.
<lb rend="displayNum" n="57" />ἀλλὰ χόλον πρήυνε, τεοῖς ὅτι γούνασι πίπτω
<lb rend="displayNum" n="58" />μειλίχιον στορέσας ἱκέτην ῥόον: ἐν πολέμοις γὰρ
<lb rend="displayNum" n="59" />εἰ θρασὺν αὐχένα κάμπτε, καὶ ἤπιος ἔσκε Τυφωεύς,
<lb rend="displayNum" n="60" />καί κεν ἀπορρίψας παλινάγρετον ὄγκον ἀπειλῆς 
<lb rend="displayNum" n="61" />ἀστεροπὴν ἀνέκοπτε πατήρ τεός, ὑψιμέδων Ζεύς.</q>
</p><p><lb rend="displayNum" n="62" />ὣς φαμένου Διόνυσος ἑὴν ἀνεσείρασε πεύκην.
<lb rend="displayNum" n="63" />καὶ προχοὰς Ἀρκτῷος ἀνερρίπιζεν ἀήτης
<lb rend="displayNum" n="64" />χειμερίῃ μάστιγι, φέρων δυσπέμφελον αὔρην,
<lb rend="displayNum" n="65" />χεῦμα πυριβλήτοιο καταψύχων ποταμοῖο, 
<lb rend="displayNum" n="66" />ἠέλιον καὶ Βάκχον ὁμοῦ καὶ Ζῆνα γεραίρων,
<lb rend="displayNum" n="67" />καὶ ῥοθίων ἄσβεστον ἀπέσβεσε δαιμόνιον πῦρ.
</p><p><lb rend="displayNum" n="68" />ὄφρα μὲν εἰσέτι Βάκχος ἐπέπλεεν ὑγρὸν Ὑδάσπην,
<lb rend="displayNum" n="69" />τόφρα δέ, θάρσος Ἄρηος ἔχων, περιμήκετον ὁρμὴν
<lb rend="displayNum" n="70" />Δηριάδης ἐπὶ δῆριν ἐπώνυμον ὥπλισεν Ἰνδούς, 
<lb rend="displayNum" n="71" />στήσας ἀμφὶ ῥέεθρον ἑὰς στίχας, ὄφρα μαχηταὶ
<lb rend="displayNum" n="72" />λαὸν ἐρητύσωσιν ἀνερχομένων ἔτι Βάκχων.
<lb rend="displayNum" n="73" />οὐδὲ Διὸς λάθεν ὄμμα πανόψιον: ἐσσυμένως δὲ
<lb rend="displayNum" n="74" />οὐρανόθεν πεφόρητο προασπίζων Διονύσον.
<lb rend="displayNum" n="75" />καὶ σφετέροισιν ἰόντες ἀρηγόνες, ἄλλος ἐπ᾽ ἄλλῳ, 
<lb rend="displayNum" n="76" />σὺν Διὶ πάντες ἵκοντο θεοὶ ναετῆρες Ὀλύμπου
<pb id="v.2.p.230" />
<lb rend="displayNum" n="77" />ἅλματι πωτήεντι: καὶ Αἰγίνης χάριν εὐνῆς
<lb rend="displayNum" n="78" />αἰετὸς ᾐώρητο τὸ δεύτερον ὑψιπέτης Ζεὺς
<lb rend="displayNum" n="79" />Ἀσωποῦ μετὰ χεῦμα, καὶ Αἰακὸν ἠεροφοίτην
<lb rend="displayNum" n="80" />φειδομένων ὀνύχων δεδραγμένος ἅρπαγε ταρσῷ 
<lb rend="displayNum" n="81" />κουφίζων ἐκόμισσεν ἐς Ἄρεα Δηριαδῆος
<lb rend="displayNum" n="82" />Ἰνδῴην ἐπὶ πέζαν: ἀπ᾽ εὐρυπόροιο δὲ κόλπου
<lb rend="displayNum" n="83" />υἱὸν Ἀρισταῖον γενέτης ἐσάωσεν Ἀπόλλων,
<lb rend="displayNum" n="84" />φαιδρὸς ἀλεξικάκων πεφορημένος ἄρματι κύκνων,
<lb rend="displayNum" n="85" />μνῆστιν ἔχων θαλάμοιο λεοντοφόνοιο Κυρήνης: 
<lb rend="displayNum" n="86" />καὶ κρατέων ἕο παῖδα τανύπτερος ἥρπασεν Ἑρμῆς,
<lb rend="displayNum" n="87" />υἱέα Πηνελόπης, κεραελκέα Πᾶνα κομήτην:
<lb rend="displayNum" n="88" />Οὐρανίη δ᾽ Ὑμέναιον ἀνεζώγρησεν ὀλέθρου
<lb rend="displayNum" n="89" />παιδὸς ἑοῦ γονόεντος ἐπώνυμον, ἠερίας δὲ
<lb rend="displayNum" n="90" />ἀτραπιτούς ἐχάραξεν, ὁμοίιος ἀστέρος ὁλκῷ, 
<lb rend="displayNum" n="91" />γνωτῷ βοτρυόεντι χαριζομένη Διονύσῳ:
<lb rend="displayNum" n="92" />Καλλιόπη δ᾽ Οἴαγρον ἑοῖς ἀνεκούφισεν ὤμοις:
<lb rend="displayNum" n="93" />καί τεκέων Ἥφαιστος ἑῶν ἀλέγιζε Καβείρων,
<lb rend="displayNum" n="94" />ἀμφοτέρους δ᾽ ἥρπαξεν, ὁμοίιος ὀξέι πυρσῷ:
<lb rend="displayNum" n="95" />Ἀκταίη δ᾽ ἐσάωσεν Ἐρεχθέα Παλλάς Ἀθήνη 
<lb rend="displayNum" n="96" />Ἰνδοφόνον, ναετῆρα θεοκρήπιδος Ἀθήνης:
<lb rend="displayNum" n="97" />νύμφας δ᾽ Ἁδρυάδας ναέται ζώγρησαν Ὀλύμπου
<lb rend="displayNum" n="98" />πάντες, ὅσοις μεμέληντο φίλαι δρύες, ἐξοχα δ᾽ ἄλλων
<lb rend="displayNum" n="99" />δαφναίας ἐσάωσε φανεὶς δαφναῖος Ἀπόλλων,
<lb rend="displayNum" n="100" />καί σφιν ἄμα χραίσμησε συνέμπορος υἱέι μήτηρ, 
<lb rend="displayNum" n="101" />εἰσέτι κυδαίνουσα λεχώια δένδρεα Λητώ.
<lb rend="displayNum" n="102" />Βασσαρίδων δὲ φάλαγγα κορυμβοφόρους τε γυναῖκας
<lb rend="displayNum" n="103" />ἐκ βυθίου ῥύσαντο πολυφλοίσβοιο κυδοιμοῦ
<lb rend="displayNum" n="104" />θυγατέρες Κύδνοιο, φιλοζεφύρου ποταμοῖο,
<pb id="v.2.p.232" />
<lb rend="displayNum" n="105" />πλωτὸν ἐπιστάμεναι διερὸν δρόμον, ἅς ἐπὶ νίκῃ 
<lb rend="displayNum" n="106" />Ἄρεος Ἰνδῴοιο πατὴρ δωρήσατο Βάκχῳ,
<lb rend="displayNum" n="107" />Νηιάδας πολέμοιο δαήμονας, ἅς ποτε χάρμην
<lb rend="displayNum" n="108" />μαρνάμενος Κρονίωνι Κίλιξ ἐδίδαξε Τυφωεύς.
</p><p><lb rend="displayNum" n="109" />καὶ στρατὸς ὡμάρτησεν ὁμόστολος: ἐσσυμένους δὲ
<lb rend="displayNum" n="110" />Εὔιος ἔφθασε πάντας, ὀρεσσαύλων ἐπὶ δίφρων 
<lb rend="displayNum" n="111" />ἄξονος ἀβρέκτοιο διαξύων ῥόον ὁλκῷ:
<lb rend="displayNum" n="112" />καὶ Σατύρων δρόμον εἶχεν ὁμόστολον, οἷς ἅμα Βάκχαι
<lb rend="displayNum" n="113" />ὑγροπόροι καὶ Πᾶνες ὁμήλυδες: ἔξοχα δ᾽ ἄλλων
<lb rend="displayNum" n="114" />ὠκύτεροι Τελχῖνες ἁλιτρεφέων ὑπὲρ ἵππων,
<lb rend="displayNum" n="115" />πατρῴης ἐλατῆρες ἁλικρήπιδος ἀπήνης, 
<lb rend="displayNum" n="116" />εἰς δρόμον ὡμάρτησαν ἐπειγομένῳ Διονύσῳ.
<lb rend="displayNum" n="117" />ἄλλοι δ᾽ ἦσαν ὄπισθεν, ἐπεσσεύοντο δὲ πορθμῷ
<lb rend="displayNum" n="118" />ἐξ ἑτέρης ἀνιόντες ἀθηήτοιο κελεύθου,
<lb rend="displayNum" n="119" />ἧχι θεὸς πόμπευεν: ἐπεὶ πτερὸν ἠρέμα πάλλων
<lb rend="displayNum" n="120" />αἰετὸς ἡγεμόνευε δι᾽ οὔρεος ἀντίτυπος Ζεύς, 
<lb rend="displayNum" n="121" />φειδομένοις ὀνύχεσσι μετάρσιον υἷα κομίζων,
<lb rend="displayNum" n="122" />Αἰακὸν ἠερίῃ πεφορημένον ὕψι κελεύθῳ.
</p><p><lb rend="displayNum" n="123" />Ἰνδώῃ δ᾽ ἐχόρευον ἐπισκαίροντες ἐρίπνῃ,
<lb rend="displayNum" n="124" />καὶ σκοπέλους ἐδίωκον, ἐναυλίζοντο δὲ λόχμαις,
<lb rend="displayNum" n="125" />καὶ κλισίας πήξαντες ἐς ἠρέμα δάσκιον ὕλην<gap />
<lb rend="displayNum" n="126" />οἱ δὲ τανυκραίρων ἐλάφων κεμαδοσσόον ἄγρην
<lb rend="displayNum" n="127" />εἶχον ἅμα σκυλάκεσσιν: Ἁμαδρυάδεσσι δὲ Νύμφαις
<lb rend="displayNum" n="128" />Ὑδριάδες μίσγοντο φιλοπτόρθου Διονύσου.
<lb rend="displayNum" n="129" />Βασσαρίδων δὲ φάλαγγες Ἐρυθραίῃ παρὰ λόχμῃ
<lb rend="displayNum" n="130" />σκύμνον ὀρεσσαύλοιο τιθηνήσαντο λεαίνης, 
<lb rend="displayNum" n="131" />αὐτοχύτου δὲ γάλακτος ἀνέβλυον ἰκμάδα μαζοί:
<lb rend="displayNum" n="132" />ἄλλη ἐχιδναίοιο πόθον μεθέπουσα κορύμβου
<lb rend="displayNum" n="133" />ἰοβόλων μάστευε δι᾽ οὔρεος ἄντρα δρακόντων,
<pb id="v.2.p.234" />
<lb rend="displayNum" n="134" />θηροσύνην δ᾽ ἀνέφαινεν: ἀκοντιστῆρι δὲ θύρσῳ
<lb rend="displayNum" n="135" />ἡ μὲν νεβρὸν ἔβαλλεν ἀελλόπον: ἡ δέ λαθοῦσα 
<lb rend="displayNum" n="136" />ἅλματι λυσσήεντι κατέδραμε λυσσάδος ἄρκτου:
<lb rend="displayNum" n="137" />ἡ δὲ μελαρρίνων ῥαχίης ἐδράξατο θηρῶν
<lb rend="displayNum" n="138" />καὶ λοφίης ἐπέβαινεν ὀρεσσινόμων ἐλεφάντων.
<lb rend="displayNum" n="139" />καί τις ὀιστοβόλων βέλος ἥρμοσε κυκλάδι νευρῇ
<lb rend="displayNum" n="140" />καὶ πτελέην τόξευεν: ὁ δὲ σκοπὸν εἶχεν ἐλαίην: 
<lb rend="displayNum" n="141" />καὶ πίτυν ἄλλος ἔβαλλε: πολὺς δ᾽ ἐπὶ γείτονα πεύκην
<lb rend="displayNum" n="142" />πεμπομένων σύριζεν ἐν ἠέρι ῥοῖζος ὀιστῶν.
</p><p><lb rend="displayNum" n="143" />τοῖσι μὲν ἔβρεμε κῶμος ὀρίκτυπος. ἀχνύμενος δὲ
<lb rend="displayNum" n="144" />Δηριάδῃ βασιλῆι δυσάγγελος ἵκετο Θουρεύς,
<lb rend="displayNum" n="145" />δάκρυσιν ἀφθόγγοισιν ἀπαγγέλλων φόνον Ἰνδῶν, 145
<lb rend="displayNum" n="146" />καὶ μόγις ἐκ στομάτων ἀνενείκατο πενθάδα φωνήν:
</p><p><lb rend="displayNum" n="147" /><q direct="unspecified">Δηριάδη σκηπτοῦχε, θεηγενὲς ἔρνος Ἐνυοῦς,
<lb rend="displayNum" n="148" />ᾔομεν, ὡς ἐκέλευσας, ἐς ἀντιπέραιαν ἐρίπνην,
<lb rend="displayNum" n="149" />εὕρομεν ἐν βήσσῃσιν ἐρημάδα γείτονα λόχμην:
<lb rend="displayNum" n="150" />κεῖθι λόχον στήσαντες ἐμίμνομεν, εἰσόκεν ἔλθῃ 
<lb rend="displayNum" n="151" />θυρσομανὴς Διόνυσος: ἐπερχομένοιο δὲ Βάκχου
<lb rend="displayNum" n="152" />αὐλὸς ἐπεσμαράγησεν, ἀδεψήτου δὲ βοείης
<lb rend="displayNum" n="153" />τυπτομένης ἑκάτερθεν ἔην χαλκόκροτος ἠχὼ
<lb rend="displayNum" n="154" />καὶ καναχὴ σύριγγος: ὅλη δ᾽ ἐλελίζετο λόχμη
<lb rend="displayNum" n="155" />καὶ δρύες ἐφθέγξαντο καὶ ὠρχήσαντο κολῶναι: 
<lb rend="displayNum" n="156" />νηιάδες δ᾽ ὀλόλυξαν. ἐγὼ δ᾽ ἐκόρυσσα μαχητάς,
<lb rend="displayNum" n="157" />ὀκναλέους, τρομέοντας, ἀπειθέας εἰς μόθον ἕλκων.
<lb rend="displayNum" n="158" />καὶ θεός, ὃν καλέουσιν, ἀκαχμένα θύρσα τινάσσων,
<lb rend="displayNum" n="159" />οὐτιδανοῖς πετάλοισιν ὀιστεύων γένος Ἰνδῶν,
<lb rend="displayNum" n="160" />κτεῖνε μὲν ἐν πεδίῳ στρατὸν ἄσπετον ὀξέι θύρσῳ 
<lb rend="displayNum" n="161" />βλήμενον, ἐν ῥοθίοις δὲ τὸ λείψανον ὤλεσεν Ἰνδῶν.
<lb rend="displayNum" n="162" />ἀλλὰ σοφοὺς Βραχμῆνας ἐρείομεν, ὄφρα δαείης,
<pb id="v.2.p.236" />
<lb rend="displayNum" n="163" />εἰ θεὸς οὗτος ἵκανεν ἐς ἡμέας ἢ βροτὸς ἀνήρ.
<lb rend="displayNum" n="164" />μή νυχίην ἀνόνητον ἀναστήσειας Ἐνυώ,
<lb rend="displayNum" n="165" />μὴ στρατιὴν ὀλέσειας ἀφεγγέι δηιοτῆτι: 
<lb rend="displayNum" n="166" />ἤδη δ᾽ ἀχλυόεις τέταται ζόφος: ἀγχιφανὴς δὲ
<lb rend="displayNum" n="167" />δῆριν ἀναστέλλων ἀμαρύσσεται Ἕσπερος ἀστήρ.
<lb rend="displayNum" n="168" />εἰ δὲ πόθος μεθέπει σε δυσαντήτοιο κυδοιμοῦ,
<lb rend="displayNum" n="169" />σήμερον Ἰνδὸν ἔρυκε, καὶ αὕριον εἰς μόθον ἕλκεις.</q>
</p><p><lb rend="displayNum" n="170" />ὣς εἰπὼν παρέπεισεν ἀπειθέα Δηριαδῆα, 
<lb rend="displayNum" n="171" />οὐ χάριν ἀδρανίης πειθήμονα, δυομένῳ δὲ
<lb rend="displayNum" n="172" />μεμφόμενον Φαέθοντι καὶ οὐκ εἴκοντα Λυαίῳ.
<lb rend="displayNum" n="173" />Ἰνδῴην δὲ φάλαγγα μεταστήσας ποταμοῖο
<lb rend="displayNum" n="174" />Δηριάδης ὑπέροπλος ἐχάζετο πενθάδι λύσσῃ,
<lb rend="displayNum" n="175" />ἑζόμενος λοφίῃσι παλιννόστων ἐλεφάντων. 
<lb rend="displayNum" n="176" />Ἰνδοὶ δ᾽ ἔνθα καὶ ἔνθα σὺν ἠλιβάτῳ βασιλῆι
<lb rend="displayNum" n="177" />εἰς πόλιν ἐρρώοντο πεφυζότες, ἔνδοθι πύργων
<lb rend="displayNum" n="178" />νίκην εἰσαΐοντες ἀρειμανέος Διονύσου.
</p><p><lb rend="displayNum" n="179" />ἤδη δὲ στονόεσσα δι᾽ ἄστεος ἵπτατο φήμη,
<lb rend="displayNum" n="180" />σύγγονον ἀγγέλλουσα νεοσφαγέων φόνον Ἰνδῶν. 
<lb rend="displayNum" n="181" />καὶ γόος ἄσπετος ἔσκε: φιλοθρήνων δὲ γυναικῶν
<lb rend="displayNum" n="182" />πενθαλέοις ὀνύχεσσι χαράσσετο κύκλα προσώπου,
<lb rend="displayNum" n="183" />καὶ μεσάτου στέρνοιο διεσχίζοντο χιτῶνες
<lb rend="displayNum" n="184" />στήθεα γυμνώσαντες, ἀμοιβαίῃσι δὲ ῥιπαῖς
<lb rend="displayNum" n="185" />τυπτομένων παλάμῃσιν ἴτυς φοινίσσετο μαζῶν 
<lb rend="displayNum" n="186" />αἱμοβαφής. πολιὸς δὲ γέρων ἐπὶ γήραος οὐδῷ
<lb rend="displayNum" n="187" />χιονέην πλοκαμῖδα κατηφέι τάμνε σιδήρῳ,
<lb rend="displayNum" n="188" />τέσσαρας ἡβώοντας ὀλωλότας νἷας ἀκούων,
<lb rend="displayNum" n="189" />Αἰακὸς οὓς ἐδάμασσε μιῇ δασπλῆτι μαχαίρῃ,
<lb rend="displayNum" n="190" />κτεινομένους ἐλεεινά: βαρυτλήτων δὲ γυναικῶν 
<lb rend="displayNum" n="191" />ἡ μὲν ἑὸν στενάχιζεν ἀδελφεόν, ἡ δὲ τοκῆα:
<lb rend="displayNum" n="192" />ἄλλη ποικιλόδακρυς ἀνεστεναχίζετο νύμφη
<lb rend="displayNum" n="193" />νυμφίον ἀρτιχόρευτον ἐοικότα Πρωτεσιλάῳ,
<pb id="v.2.p.238" />
<lb rend="displayNum" n="194" />ἄλλη Λαοδάμεια: νεοζεύκτοιο δὲ νύμφης
<lb rend="displayNum" n="195" />ἄπλοκος ἀκρήδεμνος ἐτίλλετο βότρυς ἐθείρης. 
</p><p><lb rend="displayNum" n="196" />καί τις ἀμηχανέουσα δεδουπότος εὐνέτις Ἰνδοῦ,
<lb rend="displayNum" n="197" />ἀγχιτόκους ὠδῖνας ἀναπλήσασα λοχείης
<lb rend="displayNum" n="198" />καὶ δεκάτης ὁρόωσα λεχώια κύκλα Σελήνης,
<lb rend="displayNum" n="199" />ὑδρηλῷ πολύδακρυς ἐπέστενεν ἀνδρὸς ὀλέθρῳ,
<lb rend="displayNum" n="200" />καὶ ποταμῷ κοτέουσα γοήμονα ῥήξατο φωνήν: 
</p><p><lb rend="displayNum" n="201" /><q direct="unspecified">οὐ πίομαι πατρῷον ἐμόν ποτε πικρὸν Ὑδάσπην:
<lb rend="displayNum" n="202" />οὐκέτι κεῖνα ῥέεθρα παρέρχομαι, οὐκέτι δειλὴ
<lb rend="displayNum" n="203" />σεῖο νέκυν κρύψαντος ἐπιψαύσω ποταμοῖο,
<lb rend="displayNum" n="204" />οὐ μὰ σέ καί σέο φόρτον, ὃν ἔνδοθι γαστρὸς ἀείρω,
<lb rend="displayNum" n="205" />οὐ μὰ καὶ τὸν ἔρωτα, τὸν οὐ χρόνος οἶδε μαραίνειν. 
<lb rend="displayNum" n="206" />τίς με λαβὼν κομίσειεν, ὅπου πέσε νεκρὸς ἀκοίτης,
<lb rend="displayNum" n="207" />ὄφρα περιπτύξω διερὸν νέκυν, ὄφρα καὶ αὐτὴν
<lb rend="displayNum" n="208" />κῦμα κατακρύψῃ με σὺν ὑγροπόρῳ παρακοίτῃ;
<lb rend="displayNum" n="209" />αἴθε δὲ καὶ τέκον υἷα καὶ ἔτρεφον: ἄρτι δὲ δειλὴν
<lb rend="displayNum" n="210" />γαστέρος ὄγκος ἔχει με πεπαινομένου τοκετοῖο. 
<lb rend="displayNum" n="211" />εἰ δὲ τέκω ποτὲ παῖδα καὶ αἰτίζῃ γενετῆρα,
<lb rend="displayNum" n="212" />υἱέι παππάζοντι πόθεν δείξαιμι τοκῆα;</q>
</p><p><lb rend="displayNum" n="213" />εἶπε τὸν οὐκ ἀίοντα κινυρομένη παρακοίτην.
<lb rend="displayNum" n="214" />ἄλλη δ᾽ ἐστενάχιζεν ἀνυμφεύτους ὑμεναίους
<lb rend="displayNum" n="215" />ὀλλυμένου μνηστῆρος, ὃν οὐκ ἴδεν εὔγαμος ὥρη 
<lb rend="displayNum" n="216" />στέμματι νυμφιδίῳ πεπυκασμένον, οὐδ᾽ ἐνὶ παστῷ
<lb rend="displayNum" n="217" />ἡδυμελὴς ἤεισε βιοσσόος αὐλὸς Ἐρώτων.
</p><p><lb rend="displayNum" n="218" />τοῖσι μὲν ἀχνυμένοισιν ἔην γόος. ἀμφὶ δὲ λόχμας
<lb rend="displayNum" n="219" />Βάκχος ἑοῖς Σατύροισι καὶ Ἰνδοφόνοισι μαχηταῖς
<lb rend="displayNum" n="220" />εἰλαπίνην ἔστησεν: ἐδαιτρεύοντο δὲ ταῦροι, 
<lb rend="displayNum" n="221" />καὶ δαμάλαι στοιχηδὸν ἐμιστύλλοντο μαχαίρῃ
<pb id="v.2.p.240" />
<lb rend="displayNum" n="222" />θεινόμεναι πελέκεσσιν, Ἐρυθραίης δ᾽ ἀπὸ ποίμνης
<lb rend="displayNum" n="223" />πυκνὰ δορικτήτων ἱερεύετο πώεα μήλων.
<lb rend="displayNum" n="224" />ἑζόμενοι δ᾽ ἀγεληδὸν ἐπ᾽ εὐκύκλοιο τραπέζης
<lb rend="displayNum" n="225" />Σειληνοὶ Σάτυροί τε σὺν εὐθύρσῳ Διονύσῳ 
<lb rend="displayNum" n="226" />χερσὶ πολυσπερέεσσι μιῆς ἔψαυσαν ἐδωδῆς:
<lb rend="displayNum" n="227" />πίνετο δ᾽ ἄσπετος οἶνος ἀμοιβαδίς: οἰνοχόοι δὲ
<lb rend="displayNum" n="228" />εὐόδμους ἐκένωσαν ἀπείρονας ἀμφιφορῆας,
<lb rend="displayNum" n="229" />νεκταρέης ἀρύοντες ἀμεμφέα βότρυν ὀπώρης.
</p><p><lb rend="displayNum" n="230" />τοῖσι δὲ τερπομένοισι παρὰ κρητῆρα λιγαίνων 
<lb rend="displayNum" n="231" />Λέσβιος αὐτοδίδακτος ἀνέπλεκε Λεῦκος ἀοιδήν,
<lb rend="displayNum" n="232" />πῶς πρότεροι Τιτῆνες ἐθωρήχθησαν Ὀλύμπῳ:
<lb rend="displayNum" n="233" />καὶ Διὸς ὑψιμέδοντος ἀληθέα μέλπετο νίκην,
<lb rend="displayNum" n="234" />πῶς Κρόνον εὐρυγένειον ὑποκλάζοντα κεραυνῷ
<lb rend="displayNum" n="235" />Ταρταρίῳ ζοφόεντι κατεσφρηγίσσατο κόλπῳ, 
<lb rend="displayNum" n="236" />χείματος ὑδρηλοῖσι μάτην κεκορυθμένον ὅπλοις.
</p><p><lb rend="displayNum" n="237" />Κυπριάδος δὲ Λάπηθος ἀτευχέος ἀστὸς ἀρούρης
<lb rend="displayNum" n="238" />ἔμφρονι φορμικτῆρι παρέζετο, καί οἱ ἐδωδῆς
<lb rend="displayNum" n="239" />πίονα μοῖραν ὄρεξε, καὶ ᾔτεε κεῖνον ἀείδειν
<lb rend="displayNum" n="240" />τερπνὸν ἀσιγήτοισι μεμηλότα μῦθον Ἀθήναις, 
<lb rend="displayNum" n="241" />ἱστοπόνον Κυθέρειαν ἐριδμαίνουσαν Ἀθήνῃ.
</p><p><lb rend="displayNum" n="242" />αὐτὰρ ὁ φορμίζων ἀνεβάλλετο Κύπριν ἀείδειν,
<lb rend="displayNum" n="243" />ὥς ποτε κέντρον ἔχουσα φιληλακάτοιο μερίμνης
<lb rend="displayNum" n="244" />χερσὶν ἀπειρήτοισι μετήιεν ἱστὸν Ἀθήνης,
<lb rend="displayNum" n="245" />κερκίδα κουφίζουσα καὶ οὐκέτι κεστὸν Ἐρώτων. 
<lb rend="displayNum" n="246" />καὶ Παφίης τετάνυστο παχὺς μίτος, οἷά τε μακρὴ
<lb rend="displayNum" n="247" />οἰσυΐνη μήρινθος ἐύστροφος, ἥν τινι τέχνῃ
<lb rend="displayNum" n="248" />ὁλκοῖς μηκεδανοῖσι γέρων ἐρράψατο τέκτων,
<lb rend="displayNum" n="249" />φράξας ἀρτιτέλεστα σεσηρότα δούρατα νηῶν:
<lb rend="displayNum" n="250" />ἡ δὲ πανημερίη καὶ παννυχίη πέλας ἱστοῦ 
<lb rend="displayNum" n="251" />Παλλάδος ἔργον ἔτευχε παλίλλυτον, ἀλλοτρίῳ δὲ
<lb rend="displayNum" n="252" />ἀτρίπτους ἕο χεῖρας ἀήθεϊ τείρετο μόχθῳ:
<lb rend="displayNum" n="253" />καὶ κτενὶ πουλυόδοντι διαξύουσα χιτῶνα
<pb id="v.2.p.242" />
<lb rend="displayNum" n="254" />καὶ λίθον ὀρχηστῆρα περικρεμάσασα μεσάκμῳ
<lb rend="displayNum" n="255" />κερκίδι πέπλον ὕφαινε, καὶ ἔπλετο Κύπρις Ἀθήνη: 
<lb rend="displayNum" n="256" />καὶ πόνος ᾖν ἀγέλαστος: ὑφαινομένοιο δὲ πέπλου
<lb rend="displayNum" n="257" />εὐρυτενὴς ὠγκοῦτο πέλωρ μίτος: αὐτόματοι δὲ
<lb rend="displayNum" n="258" />στήμονες ἐρρήγνυντο παχυνομένοιο χιτῶνος:
<lb rend="displayNum" n="259" />εἶχε δὲ διχθαδίοισι πόνοις ἐπιμάρτυρα τέχνης
<lb rend="displayNum" n="260" />ἠέλιον καὶ λύχνον ἀναγκαίην τε Σελήνην. 
<lb rend="displayNum" n="261" />οὐ χορὸν ὠρχήσαντο χορίτιδες Ὀρχομενοῖο
<lb rend="displayNum" n="262" />ἀμφίπολοι Πασιθέη κλωστῆρα, καὶ εἰροκόμος πέλε Πειθώ,
<lb rend="displayNum" n="263" />Πασιθέη κλωστῆρα, καὶ εἰροκόμος πέλε Πειθώ,
<lb rend="displayNum" n="264" />καὶ μίτον Ἀγλαϊη καὶ νήματα δῶκεν ἀνάσσῃ.
<lb rend="displayNum" n="265" />καὶ μερόπων ἀλάλητο γάμων βίος: ἁρμονίην δὲ 
<lb rend="displayNum" n="266" />ἔστενεν ἀχρήιστον ἀνυμφεύτων ὑμεναίων
<lb rend="displayNum" n="267" />ἡνίοχος βιότοιο γέρων δεδονημένος Αἰών:
<lb rend="displayNum" n="268" />καὶ φλογερὴν ἀγέραστος Ἔρως ἀνελύσατο νευρήν,
<lb rend="displayNum" n="269" />παπταίνων ἀλόχευτον ἀνήροτον αὔλακα κόσμου.
<lb rend="displayNum" n="270" />οὐ τότε φορμίγγων ἐρόεις κτύπος, οὐ τότε σύριγξ, 
<lb rend="displayNum" n="271" />οὐ λιγὺς αὐλὸς ἔμελπεν <q direct="unspecified">Ὑμὴν Ὑμέναιε</q> λιγαίνων:
<lb rend="displayNum" n="272" />ἀλλὰ βίου μινύθοντος ἱμασσομένης τε γενέθλης
<lb rend="displayNum" n="273" />συζυγίης ἀλύτοιο μετωχλίσθησαν ὀχῆες.
</p><p><lb rend="displayNum" n="274" />καὶ Παφίην φιλόμοχθον ἴδεν ταλαεργὸς Ἀθήνη,
<pb id="v.2.p.244" />
<lb rend="displayNum" n="275" />καὶ χόλον εἶχε γέλωτι μεμιγμένον, ὡς ἴδε μακρὴν 
<lb rend="displayNum" n="276" />τρηχαλέην μήρινθον ἀπειροπόνου Κυθερείης:
<lb rend="displayNum" n="277" />ἀθανάτοις δ᾽ ἤγγειλε: βαρυζήλῳ δὲ μενοινῇ
<lb rend="displayNum" n="278" />ἔννεπε, μεμφομένη καὶ Κύπριδι καὶ γενετῆρι:
</p><p><lb rend="displayNum" n="279" /><q direct="unspecified">σὴ δόσις ἀλλοπρόσαλλος ἀμείβεται, οὐράνιε Ζεῦ:
<lb rend="displayNum" n="280" />οὐκέτι Μοιράων μεθέπω δόσιν: ἱστοπόνος γὰρ 
<lb rend="displayNum" n="281" />κλῆρον ἐμὸν σύλησε τεὴ θυγάτηρ Ἀφροδίτη.
<lb rend="displayNum" n="282" />κλῆρον Ἀθηναίς οὐχ ἥρπασε δεσπότις Ἥρη,
<lb rend="displayNum" n="283" />γνωτὴ καὶ παράκοιτις ἐμοῦ Διός, ἀλλὰ χαλέπτει
<lb rend="displayNum" n="284" />ἐκ γενετῆς σακέεσσι κορυσσομένην Ἀγελείην
<lb rend="displayNum" n="285" />ἡ ταμίη θαλάμων, ἁπαλὴ θεός. ὑμετέρου δὲ 
<lb rend="displayNum" n="286" />ἀπτόλεμος Κυθέρεια πότε προμάχιζεν Ὀλύμπου,
<lb rend="displayNum" n="287" />ἠὲ τίνας Τιτῆνας ἀπώλεσε θήλει κεστῷ,
<lb rend="displayNum" n="288" />ὅττι μετὰ πτολέμους με βιάζεται; ἀλλὰ καὶ αὐτὴ
<lb rend="displayNum" n="289" />εἰπέ μοι, ἰοχέαιρα, τεῆς πότε μεσσόθεν ὕλης
<lb rend="displayNum" n="290" />εἶδες ὀιστεύουσαν ἥ ἀγρώσσουσαν Ἀθήνην; 
<lb rend="displayNum" n="291" />τίς καλέει γλαυκῶπιν, ὅτ᾽ ὠδίνουσι γυναῖκες;</q>
</p><p><lb rend="displayNum" n="292" />ὣς φαμένης ἀγέροντο θεοὶ ναετῆρες Ὀλύμπου,
<lb rend="displayNum" n="293" />ἱστὸν ἰδεῖν ἐθέλοντες ἐποιχομένην Ἀφροδίτην.
<lb rend="displayNum" n="294" />καὶ καμάτους ὁρόωντες ἀπειρομόθου Κυθερείης
<lb rend="displayNum" n="295" />θαμβαλέοι νόθον ἔργον ἐκυκλώσαντο θεαίνης: 
<lb rend="displayNum" n="296" />καὶ γελόων ἀγόρευε πάλιν φιλοκέρτομος Ἑρμῆς:
</p><p><lb rend="displayNum" n="297" /><q direct="unspecified">ἱστὸν ἔχεις, Κυθέρεια: τεὸν λίπε κεστὸν Ἀθήνῃ.
<lb rend="displayNum" n="298" />εἰ μίτον ἀμφαφάᾳς εἰ κερκίδα χερσὶ τιταίνεις,
<lb rend="displayNum" n="299" />καὶ δόρυ θοῦρον ἄειρε καὶ αἰγίδα Τριτογενείης.
<lb rend="displayNum" n="300" />οἶδα, πόθεν, Κυθέρεια, πολύκροτον ἱστὸν ὑφαίνεις, 
<lb rend="displayNum" n="301" />σὸς δόλος οὔ με λέληθε: τεὸς τάχα νυμφίος Ἄρης
<lb rend="displayNum" n="302" />εἰς γάμον ἱμερόεντας ἀπαιτίζει σε χιτῶνας.
<pb id="v.2.p.246" />
<lb rend="displayNum" n="303" />Ἄρεῖ πέπλον ὕφαινε: νεοκλώστῳ δ᾽ ἐνὶ πέπλῳ
<lb rend="displayNum" n="304" />ἀσπίδα μή ποίκιλλε: τί γὰρ σακέων Ἀφροδίτῃ;
<lb rend="displayNum" n="305" />τεῦχε τεῆς Φαέθοντα φεραυγέα μάρτυρον εὐνῆς, 
<lb rend="displayNum" n="306" />φώριον ἀγγέλλοντα τεῶν συλήτορα λέκτρων:
<lb rend="displayNum" n="307" />ἢν ἐθέλῃς, ποίκιλλε καὶ ἀρχαίους σέο δεσμούς,
<lb rend="displayNum" n="308" />καὶ θεὸν ἀσκήσειε νόθον πόσιν αἰδομένη χείρ:
<lb rend="displayNum" n="309" />καὶ σὺ τεὸν μετὰ τόξον, Ἔρως, ἄτρακτον ἑλίσσων
<lb rend="displayNum" n="310" />μητέρι νήματα τεῦχε φιληλακάτῳ Κυθερείῃ, 
<lb rend="displayNum" n="311" />ὄφρα μετὰ πτερόεντα καὶ ἱστοπόνον σε καλέσσω,
<lb rend="displayNum" n="312" />καὶ μετὰ νεῦρα βόεια θεὸν πυρόεντα νοήσω
<lb rend="displayNum" n="313" />πηνίον ἐξέλκοντα παρὲκ μίτον ἀντὶ βελέμνων.
<lb rend="displayNum" n="314" />χρυσῷ τεῦξον Ἄρηα μετὰ χρυσῆς Ἀφροδίτης
<lb rend="displayNum" n="315" />κερκίδα χειρὶ φέροντα καὶ οὐ πάλλοντα βοείην, 
<lb rend="displayNum" n="316" />δίπλακα ποικίλλοντα σὺν ἐργοπόνῳ Κυθερείῃ.
<lb rend="displayNum" n="317" />ἀλλά, θεὰ Κυθέρεια, φιληλακάτων ἀπὸ χειρῶν
<lb rend="displayNum" n="318" />ῥῖπτε μίτους ἀνέμοισι καὶ ἄμφεπε κεστὸν ἱμάντα,
<lb rend="displayNum" n="319" />συζυγίης δ᾽ ἀλέγιζε τὸ δεύτερον: ἀρχέγονος γὰρ
<lb rend="displayNum" n="320" />πλάζεται εἰσέτι κόσμος, ἕως ἔτι πέπλον ὑφαίνεις.</q> 
</p><p><lb rend="displayNum" n="321" />ὣς φαμένου μείδησαν, ὅσοι ναετῆρες Ὀλύμπου.
<lb rend="displayNum" n="322" />καὶ μίτον ἡμιτέλεστον ἀπορρίψασα χιτῶνος
<lb rend="displayNum" n="323" />αἰδομένη γλαυκῶπιν ἑῆς ἐπεβήσατο Κύπρου
<lb rend="displayNum" n="324" />ἀνδρομέης Κυθέρεια τιθηνήτειρα γενέθλης:
<lb rend="displayNum" n="325" />καὶ βίον αἰολόμορφον Ἔρως πάλιν ἥρμοσε κεστῷ 
<lb rend="displayNum" n="326" />σπείρων εὐαρότοιο λεχώιον ἄντυγα κόσμου.
</p><p><lb rend="displayNum" n="327" />τοίην ἱμερόφωνον ἀνέπλεκε Λεῦκος ἀοιδὴν
<lb rend="displayNum" n="328" />ἠλακάτης ἀδίδακτον ἀνυμνείων Ἀφροδίτην,
<lb rend="displayNum" n="329" />ἐργοπόνῳ μέγα νεῖκος ἀναστήσασαν Ἀθήνῃ.
</p></div1></body></text></TEI.2>