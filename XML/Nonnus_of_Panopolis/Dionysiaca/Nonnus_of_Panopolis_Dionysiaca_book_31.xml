<?xml version="1.0" encoding="utf-8"?>
<TEI.2><text><body><div1 type="book" n="31" org="uniform" sample="complete">
<head><lb rend="displayNum" n="1" />ἐν δὲ τριηκοστῷ πρώτῳ μειλίσσεται Ἥρη
<lb rend="displayNum" n="2" />ὕπνον ἐπὶ Κρονίδῃ καὶ Περσεφόνην ἐπὶ Βάκχῳ.</head>
<p><lb rend="displayNum" n="1" />ὣς ὁ μὲν Ἰνδῴοιο τυπεὶς ἴυγγι κυδοιμοῦ
<lb rend="displayNum" n="2" />Βάκχος Ἐρυθραίης περιδέδρομε κόλπον ἀρούρης,
<lb rend="displayNum" n="3" />χρύσεα χιονέῃσι παρηίσι βόστρυχα σείων.
</p><p><lb rend="displayNum" n="4" />Ἥρη δὲ φθονεροῖσιν ἀνοιδαίνουσα μερίμναις
<lb rend="displayNum" n="5" />ἄκρον ἀπειλητῆρι κατέγραφεν ἠέρα ταρσῷ, 
<lb rend="displayNum" n="6" />αὐτόθι παπταίνουσα πολυσπερέων στρατὸν Ἰνδῶν
<lb rend="displayNum" n="7" />θύρσοις ἀνδροφόνοισιν ἀλοιηθέντα Λυαίου.
<lb rend="displayNum" n="8" />καὶ χόλον ἄλλον ἔγειρεν Ἐρυθραίῳ παρὰ πόντῳ
<lb rend="displayNum" n="9" />Ἀνδρομέδης ὁρόωσα πολύπλοκα λείψανα δεσμῶν
<lb rend="displayNum" n="10" />καὶ λίθον ἐν ψαμάθῳ, βλοσυρὸν τέρας ἐννοσιγαίου. 
<lb rend="displayNum" n="11" />ἀχνυμένη δ᾽ ἑὸν ὄμμα παρέτραπε, μὴ παρὰ πόντῳ
<lb rend="displayNum" n="12" />Γοργοφόνου Περσῆος ἴδῃ χαλκήλατον ἅρπην.
</p><p><lb rend="displayNum" n="13" />ἤδη γὰρ ταχύγουνον ἐν ἠέρι ταρσὸν ἑλίσσων
<lb rend="displayNum" n="14" />δίψιον ἀμφὶ τένοντα Λίβυν πορθμεύετο Περσεύς,
<lb rend="displayNum" n="15" />νηχόμενος πτερύγεσσι: μονογλήνου δὲ γεραιῆς 
<lb rend="displayNum" n="16" />Φορκίδος ἀγρύπνοιο λαβὼν ὀφθαλμὸν ἀλήτην
<lb rend="displayNum" n="17" />δύσβατον ἄντρον ἔδυνε, καὶ ἀμώων παρὰ πέτρῃ
<lb rend="displayNum" n="18" />λήια συρίζοντα, θαλύσια λοξὰ κομάων,
<lb rend="displayNum" n="19" />Γοργόνος ὠδίνοντα διέθρισεν ἀνθερεῶνα,
<lb rend="displayNum" n="20" />καὶ δρεπάνην φοίνιξε: δαϊζομένης δὲ Μεδούσης 
<pb id="v.2.p.424" />
<lb rend="displayNum" n="21" />αἱμοβαφῆ παλάμην ὀφιώδεϊ λοῦσεν ἐέρσῃ,
<lb rend="displayNum" n="22" />κρᾶτα ταμών: χρυσέῳ δὲ σὺν ἄορι παῖδα λοχεύων
<lb rend="displayNum" n="23" />ἱππείην ἐλόχευσε γονὴν διδυμητόκος αὐχήν.
</p><p><lb rend="displayNum" n="24" />καὶ φθονερὸς πραπίδεσσι χόλος διεπάφλασεν Ἥρης
<lb rend="displayNum" n="25" />ζῆλον ἐρευγομένης ἐπὶ Περσέι καὶ Διονύσῳ. 
<lb rend="displayNum" n="26" />ἤθελε δὲ Κρονίδαο καὶ ὄμματα καὶ φρένα θέλγειν
<lb rend="displayNum" n="27" />εἰς γάμον ἠπεροπῆα καὶ εἰς πτερὸν ἡδέος Ὕπνου
<lb rend="displayNum" n="28" />ἑλκομένου μετὰ λέκτρον, ὅπως δολίῃ τινὶ τέχνῃ
<lb rend="displayNum" n="29" />Ζηνὸς ἔτι κνώσσοντος ἐπιβρίσειε Λυαίῳ.
<lb rend="displayNum" n="30" />ὀρφναίην δ᾽ Ἀίδαο μετήλυθε πανδόκον αὐλήν: 
<lb rend="displayNum" n="31" />Περσεφόνην δ᾽ ἐκίχησε, δολόφρονι δ᾽ ἴαχε μύθῳ:
</p><p><lb rend="displayNum" n="32" /><q direct="unspecified">ὀλβίστην ἐνέπω σε, θεῶν ὅτι τηλόθι ναίεις:
<lb rend="displayNum" n="33" />οὐ Σεμέλην ἐνόησας ἔσω ναίουσαν Ὀλύμπου.
<lb rend="displayNum" n="34" />δείδια, μὴ Διόνυσον, ὃν ἀνδρομέη τέκε γαστήρ,
<lb rend="displayNum" n="35" />ἀστεροπὴν κρατέοντα μετὰ Ζαγρῆα νοήσω 
<lb rend="displayNum" n="36" />ἢ χθονίαις παλάμῃσιν ἐλαφρίζοντα κεραυνούς:
<lb rend="displayNum" n="37" />συλήθης, φερέκαρπε: παρὰ σταχυώδεϊ Νείλῳ
<lb rend="displayNum" n="38" />ἀντὶ τεῆς Δήμητρος ἀμαλλοτόκοιο τεκούσης
<lb rend="displayNum" n="39" />ἄλλῃ κῶμον ἄγουσι, νόθη δέ τις ὄμπνια Δηὼ
<lb rend="displayNum" n="40" />ταυροφυὴς κερόεσσα φατίζεται Ἰναχὶς Ἰώ. 
<lb rend="displayNum" n="41" />Ἄρεα δ᾽, ὅν περ ἔτικτον, ὃν οὐρανίη τέκε γαστήρ,
<lb rend="displayNum" n="42" />υἱὸν ἐμὸν χθονίῳ πεπεδημένον ἀκλέι δεσμῷ
<lb rend="displayNum" n="43" />κρύψεν ἔσω κεράμοιο περισφίγξας Ἐφιάλτης:
<lb rend="displayNum" n="44" />οὐδέ οἱ ἐχραίσμησεν ἐμὸς πόσις οὐράνιος Ζεύς,
<lb rend="displayNum" n="45" />ἀλλὰ τόκον Σεμέλης φλογερῶν ἐρρύσατο πυρσῶν, 
<lb rend="displayNum" n="46" />καὶ βρέφος εἰσέτι Βάκχον ἀνεζώγρησε κεραυνοῦ,
<pb id="v.2.p.426" />
<lb rend="displayNum" n="47" />ἡμιτελῆ νόθον υἷα: δαϊζομένου δὲ μαχαίραις
<lb rend="displayNum" n="48" />Ζαγρέος οὐ προμάχιζεν ἐπουρανίου Διονύσου.
<lb rend="displayNum" n="49" />τοῦτό με μᾶλλον ὄρινεν, ὅτι Κρονίδης πόλον ἄστρων
<lb rend="displayNum" n="50" />ἕδνα πόρεν Σεμέλῃ καὶ Τάρταρα Περσεφονείῃ: 
<lb rend="displayNum" n="51" />οὐρανὸς Ἀπόλλωνι φυλάσσεται, οὐρανὸν Ἑρμῆς
<lb rend="displayNum" n="52" />ναιετάει: σὺ δὲ τοῦτον ἔχεις δόμον ἔμπλεον ὄρφνης.
<lb rend="displayNum" n="53" />τί πλέον, ὅττι δράκοντος ἔχων ψευδήμονα μορφὴν
<lb rend="displayNum" n="54" />δεσμὸν ἀσυλήτοιο τεῆς σύλησε κορείης,
<lb rend="displayNum" n="55" />εἰ μετὰ λέκτρον ἔμελλε τεὰς ὠδῖνας ὀλέσσαι; 
<lb rend="displayNum" n="56" />Ζεὺς μὲν ἄναξ κατ᾽ Ὄλυμπον ἔχει δόμον ἔμπλεον ἄστρων,
<lb rend="displayNum" n="57" />γνωτῷ δ᾽ ὑγρομέδοντι γέρας πόρεν ἁλμυρὸν ὕδωρ,
<lb rend="displayNum" n="58" />καὶ ζόφον ἀχλυόεντα τεῷ πόρεν οἶκον ἀκοίτῃ.
<lb rend="displayNum" n="59" />ἀλλὰ τεὰς θώρηξον Ἐρινύας οἴνοπι Βάκχῳ,
<lb rend="displayNum" n="60" />μὴ βροτὸν ἀθρήσαιμι νόθον σκηπτοῦχον Ὀλύμπου, 
<lb rend="displayNum" n="61" />αἴδεο λισσομένην Διὸς εὐνέτιν, αἴδεο Δηώ,
<lb rend="displayNum" n="62" />αἴδεο λισσομένην καθαρὴν Θέμιν, ὄφρά κεν Ἰνδοὶ
<lb rend="displayNum" n="63" />βαιὸν ἀναπνεύσωσι τινασσομένου Διονύσου:
<lb rend="displayNum" n="64" />ἔσσό μοι ἀχνυμένῃ τιμήορος, ὅττι Κρονίων
<lb rend="displayNum" n="65" />Βάκχῳ νέκταρ ὄπασσε καὶ Ἄρεϊ λύθρον Ἐνυοῦς. 
<lb rend="displayNum" n="66" />μηδὲ νέον Διόνυσον ἀνυμνήσωσιν Ἀθῆναι,
<lb rend="displayNum" n="67" />μηδὲ λάχῃ γέρας ἶσον Ἐλευσινίῳ Διονύσῳ,
<lb rend="displayNum" n="68" />μὴ τελετὰς προτέροιο διαλλάξειεν Ἰάκχου,
<lb rend="displayNum" n="69" />μὴ τάλαρον Δήμητρος ἀτιμήσειεν ὀπώρῃ.</q>
</p><p><lb rend="displayNum" n="70" />ὣς φαμένη συνέχευεν ὅλην φρένα Περσεφονείης, 
<lb rend="displayNum" n="71" />δάκρυσι ποιητοῖσι διαινομένοιο προσώπου,
<lb rend="displayNum" n="72" />αἱμύλα κωτίλλουσα. θεὰ δ᾽ ἐπένευσε θεαίνῃ,
<lb rend="displayNum" n="73" />καί οἱ δῶκε Μέγαιραν ὁμόστολον, ὄφρα τελέσσῃ
<lb rend="displayNum" n="74" />βάσκανον ὄμμα φέρουσα νόον ζηλήμονος Ἥρης.
<pb id="v.2.p.428" />
</p><p><lb rend="displayNum" n="75" />ἡ δὲ θυελλήεντι διαΐξασα πεδίλῳ 
<lb rend="displayNum" n="76" />τρὶς μὲν ἀνηέρθη, τὸ δὲ τέτρατον ἵκετο Γάγγην:
<lb rend="displayNum" n="77" />καὶ νέκυν Ἰνδὸν ὅμιλον ἀμειδέι δεῖξε Μεγαίρῃ
<lb rend="displayNum" n="78" />καὶ στρατιῆς ἱδρῶτα καὶ ἠνορέην Διονύσου:
<lb rend="displayNum" n="79" />Ἰνδοφόνους δὲ Μέγαιρα πόνους ὁρόωσα Λυαίου
<lb rend="displayNum" n="80" />ζηλήμων ἐμέγηρε καὶ οὐρανίης πλέον Ἥρης. 
<lb rend="displayNum" n="81" />ἡ δὲ νόῳ κεχάρητο: δρακοντοκόμῳ δὲ θεαίνῃ
<lb rend="displayNum" n="82" />σαρδόνιον γελόωσα κατηφέα ῥήξατο φωνήν:
</p><p><lb rend="displayNum" n="83" /><q direct="unspecified">οὕτω ἀριστεύουσι νέοι βασιλῆες Ὀλύμπου,
<lb rend="displayNum" n="84" />οὕτω ἀκοντίζουσι νόθοι Διός: ἐκ Σεμέλης δὲ
<lb rend="displayNum" n="85" />Ζεὺς ἔνα παῖδα λόχευσεν, ἵνα ξύμπαντας ὀλέσσῃ 
<lb rend="displayNum" n="86" />Ἰνδοὺς μειλιχίους καὶ ἀμεμφέας: ἀλλὰ δαείη
<lb rend="displayNum" n="87" />Ζεὺς ἄδικος καὶ Βάκχος, ὅσον σθένος ἐστὶ Μεγαίρης.
<lb rend="displayNum" n="88" />ὦ πόποι, οἷον ἄθεσμον ἔχει νόον ὑψιμέδων Ζεύς:
<lb rend="displayNum" n="89" />Τυρσηνοῖς ἀδίκοις οὐ μάρναται, ὅττι μαθόντες
<lb rend="displayNum" n="90" />φώρια θεσμὰ βίαια κακοξείνων ἐπὶ νηῶν 
<lb rend="displayNum" n="91" />ἅρπαγες ἀλλοτρίων Σικελῇ πλώουσι θαλάσσῃ:
<lb rend="displayNum" n="92" />οὐ κτάνε δυσσεβέων Δρυόπων γένος, οἷς βίος αἰχμαὶ
<lb rend="displayNum" n="93" />καὶ φόνος: εὐσεβίῃ δὲ μεμηλότας ἔκτανεν Ἰνδούς,
<lb rend="displayNum" n="94" />οὓς τάχα πασιμέλουσα Θέμις μαιώσατο μαζῷ.
<lb rend="displayNum" n="95" />ὦ πόποι, οἷον ἄθεσμον ἔχει νόον: ἀθάνατον γὰρ 
<lb rend="displayNum" n="96" />θνητὸς ἀνὴρ ἔφλεξε τόσον καὶ τοῖον Ὑδάσπην,
<lb rend="displayNum" n="97" />θνητὸς ἀνὴρ ἔφλεξε, τὸν οὐράνιος τέκετο Ζεύς.</q>
</p><p><lb rend="displayNum" n="98" />ὣς φαμένη πεπότητο δι᾽ αἰθέρος: ἡ δὲ σιωπῇ
<lb rend="displayNum" n="99" />γείτονα Καυκασίης ὑπὸ φωλάδα πέζαν ἐρίπνης
<lb rend="displayNum" n="100" />φρικτὸν ἀμειψαμένη μελέων ὀφιώδεα μορφήν, 
<lb rend="displayNum" n="101" />γλαυκὶ φυὴν ἰκέλη μένεν αὐτόθι, μέχρι νοήσῃ
<lb rend="displayNum" n="102" />Ζῆνα μέγαν κνώσσοντα: τὰ γὰρ φάτο κοίρανος Ἥρη.
<pb id="v.2.p.430" />
</p><p><lb rend="displayNum" n="103" />αὐτὴ δὲ Χρεμέταο μετήιεν Ἕσπερον ὕδωρ
<lb rend="displayNum" n="104" />Ἥρη μητιόωσα, γέρων βαρὺς ὁππόθι κάμνει
<lb rend="displayNum" n="105" />οὐρανίῃ στροφάλιγγι Λίβυς κυρτούμενος Ἄτλας, 
<lb rend="displayNum" n="106" />καὶ Ζεφύρου δυσέρωτος ἐδίζετο σύγγαμον Ἶριν,
<lb rend="displayNum" n="107" />Ζηνὸς ἐπειγομένοιο διάκτορον, ὄφρα τελέσσῃ
<lb rend="displayNum" n="108" />ἠερόθεν σκιόεντι ποδήνεμον ἄγγελον Ὕπνῳ.
<lb rend="displayNum" n="109" />τὴν δὲ καλεσσαμένη φιλίῳ μειλίξατο μύθῳ:
</p><p><lb rend="displayNum" n="110" /><q direct="unspecified">Ἶρις, ἀεξιφύτου Ζεφύρου χρυσόπτερε νύμφη, 
<lb rend="displayNum" n="111" />εὔλοχε μῆτερ Ἔρωτος, ἀελλήεντι πεδίλῳ
<lb rend="displayNum" n="112" />σπεῦδε μολεῖν ζοφόεντος ἐς Ἑσπέριον δόμον Ὕπνου:
<lb rend="displayNum" n="113" />δίζεο καἰ περὶ Λῆμνον ἁλίκτυπον: εἰ δέ μιν εὕρῃς,
<lb rend="displayNum" n="114" />λέξον, ἵνα Κρονίωνος ἀθελγέος ὄμματα θέλξῃ
<lb rend="displayNum" n="115" />εἰς μίαν ἠριγένειαν, ὅπως Ἰνδοῖσιν ἀρήξω. 
<lb rend="displayNum" n="116" />ἀλλὰ δέμας μετάμειβε, μελανζώνου δὲ θεαίνης
<lb rend="displayNum" n="117" />μορφὴν Νυκτὸς ἔχουσα δυσειδέα μητέρος Ὕπνου
<lb rend="displayNum" n="118" />γίνεο κυανέη ψευδώνυμος, ὅττι καὶ αὐτὴ
<lb rend="displayNum" n="119" />ἀντιτύποις μελέεσσιν, ὅτε χρέος ἐστὶν ἀνάγκης,
<lb rend="displayNum" n="120" />εἰς Θέμιν, εἰς Κυθέρειαν, ἐς Ἄρτεμιν εἶδος ἀμείβω. 
<lb rend="displayNum" n="121" />Πασιθέης δ᾽ ὑμέναιον ὑπόσχεο, τῆς διὰ κάλλος
<lb rend="displayNum" n="122" />ἱμείρων ἀνύσειεν ἐμὸν χρέος: οὔ σε διδάξω,
<lb rend="displayNum" n="123" />ὅττι γυναιμανέων τις ἐπ᾽ ἐλπίδι πάντα τελέσσει.</q>
</p><p><lb rend="displayNum" n="124" />ὣς φαμένης πεπότητο θεὰ χρυσόπτερος Ἶρις
<lb rend="displayNum" n="125" />ἠέρα παπταίνουσα, καὶ εἰς Πάφον, εἰς χθόνα Κύπρου 
<lb rend="displayNum" n="126" />ἀπλανὲς ὄμμα τίταινε, τὸ δὲ πλέον ὑψόθι Βύβλου
<lb rend="displayNum" n="127" />Ἀσσυρίου σκοπίαζεν Ἀδώνιδος εὔγαμον ὕδωρ,
<lb rend="displayNum" n="128" />διζομένη περίφοιτον ἀλήμονος ἴχνιον Ὕπνου.
<lb rend="displayNum" n="129" />εὗρε δέ μιν γαμίοιο παρὰ κλέτας Ὀρχομενοῖο:
<pb id="v.2.p.432" />
<lb rend="displayNum" n="130" />κεῖθι γὰρ αὖτις ἔμιμνε νοοπλανές ἴχνος ἐλίσσων, 
<lb rend="displayNum" n="131" />Πασιθέης ἐρόεντα παρὰ προπύλαια θαμίζων.
</p><p><lb rend="displayNum" n="132" />καὶ δέμας ἀλλάξασα μετάτροπον ἄσκοπος Ἶρις
<lb rend="displayNum" n="133" />κυανέης ἄγνωστον ἐδύσατο Νυκτὸς ὀπωπήν:
<lb rend="displayNum" n="134" />ὕπνου δ᾽ ἐγγὺς ἵκανε δολοπλόκος: οἶα δὲ μήτηρ
<lb rend="displayNum" n="135" />κλεψινόοις ὀάροις ἀπατήλιον ἴαχε φωνήν: 
</p><p><lb rend="displayNum" n="136" /><q direct="unspecified">τέκνον ἐμόν, ἐμόν, τέο μέχρις ἐμὲ Κρονίδης ἀθερίζει;
<lb rend="displayNum" n="137" />οὐχ ἅλις, ὡς Φαέθων με βιάζεται, ὅττι καὶ αὐτὸς
<lb rend="displayNum" n="138" />ὄρθρος ἀκοντίζει με καὶ ἠριγένεια διώκει;
<lb rend="displayNum" n="139" />Ζεὺς νόθον υἷα φύτευσεν, ὅπως ἐμὸν Ὕπνον ἐλέγξῃ.
<lb rend="displayNum" n="140" />εἶς βροτὸς αἰσχύνει με καὶ υἱέα: παννύχιος γὰρ 
<lb rend="displayNum" n="141" />μυστιπόλῳ σπινθῆρι φεραυγέα δαλὸν ἀνάπτων
<lb rend="displayNum" n="142" />Βάκχος ἀμαλδύνει με, καὶ ἐγρήσσων σε χαλέπτει.
<lb rend="displayNum" n="143" />Ὕπνε, τί πανδαμάτωρ κικλήσκεαι; οὐκέτι θέλγεις
<lb rend="displayNum" n="144" />ἀνέρας ἐγρήσσοντας, ὅτι χθονίοιο Λυαίου
<lb rend="displayNum" n="145" />κῶμον ἐμόν νίκησε νόθον σέλας: ἡμετέρων γάρ 
<lb rend="displayNum" n="146" />φαιδροτέραις δαΐδεσσι κατακρύπτει φλόγας ἄστρων.
<lb rend="displayNum" n="147" />εἷς βροτὸς αἰσχύνει με φαεσφόρος, ὅττι καλύπτει,
<lb rend="displayNum" n="148" />καὶ μεγάλην περ ἐοῦσαν, ἐμῆς ἀκτῖνα Σελήνης.
<lb rend="displayNum" n="149" />ἅζομαι ἠριγένειαν ἐπεγγελόωσαν Ὀμίχλῃ,
<lb rend="displayNum" n="150" />ὅττι νόθον μεθέπω νύχιον σέλας: ἀλλοτρίῳ γὰρ 
<lb rend="displayNum" n="151" />ποιητῷ Φαέθοντι φαείνομαι ἠματίη Νύξ.
<lb rend="displayNum" n="152" />ἀλλά σύ μοι, φίλε κοῦρε, χολώεο δίζυγι θεσμῷ
<lb rend="displayNum" n="153" />μυστιπόλοις Σατύροισι καὶ ἀγρύπνῳ Διονύσῳ: 
<lb rend="displayNum" n="155" />δὸς χάριν ἀχνυμένῃ σέο μητέρι, δὸς χάριν Ἥρῃ, 
<lb rend="displayNum" n="154" />καὶ Διὸς ὑψιμέδοντος ἀθελγέα θέλξον ὀπωπήν 
<lb rend="displayNum" n="156" />εἰς μίαν ἠριγένειαν, ὅπως Ἰνδοῖσιν ἀρήξῃ, 
<lb rend="displayNum" n="157" />οὓς Σάτυροι κλονέουσι καὶ εἰσέτι Βάκχος ὀρίνει.
<lb rend="displayNum" n="158" />Ὕπνε, τί πανδαμάτωρ κικλήσκεαι; ἥν ἐθελήσῃς,
<pb id="v.2.p.434" />
<lb rend="displayNum" n="159" />τρέψον ἐμοὶ τεὸν ὄμμα, καὶ ἑπταπύλῳ παρὰ Θήβῃ
<lb rend="displayNum" n="160" />πάννυχον ἐγρήσσοντα πάλιν Κρονίωνα νοήσεις: 
<lb rend="displayNum" n="161" />λῦσον ἀτασθαλίην ἀδίκου Διός: Ἀμφιτρύων μὲν
<lb rend="displayNum" n="162" />νόσφιν ἑοῦ θαλάμοιο σιδηροχίτων μετανάστης
<lb rend="displayNum" n="163" />μάρναται: Ἀλκμήνῃ δὲ παρέζεται ἐνδόμυχος Ζεύς,
<lb rend="displayNum" n="164" />νυμφιδίην ἀκόρητος ἔχων τρισέληνον ὀμίχλην.
<lb rend="displayNum" n="165" />μὴ Διὸς ἐγρήσσοντος ἴδω καὶ νύκτα τετάρτην. 
<lb rend="displayNum" n="166" />ἀλλά, τέκος, Κρονίωνι κορύσσεο, μὴ πάλιν ἄλλην,
<lb rend="displayNum" n="167" />μὴ πάλιν ἐννεάκυκλον ἀναπλήσειεν ὀμίχλην.
<lb rend="displayNum" n="168" />Μνημοσύνης προτέρης μιμνήσκεο: τῇ παριαύων
<lb rend="displayNum" n="169" />ἐννέα νύκτας ἔμιμνεν, ἔχων ἄγρυπνον ὀπωπήν,
<lb rend="displayNum" n="170" />οἶστρον ἔχων πολύτεκνον ἀκοιμήτων ὑμεναίων. 
<lb rend="displayNum" n="171" />πανδαμάτωρ θεὸς ἄλλος ὁμόπτερος, εἴκελος Ὕπνῳ,
<lb rend="displayNum" n="172" />βαιὸς Ἔρως, Κρονίδην ὀλίγῳ νίκησε βελέμνῳ.
<lb rend="displayNum" n="173" />γηγενέων δ᾽ ἐλέαιρε γονήν μελανόχροον Ἰνδῶν:
<lb rend="displayNum" n="174" />δός χάριν: ὑμετέρης γὰρ ὁμόχροές εἰσι τεκούσης:
<lb rend="displayNum" n="175" />ῥύεο κυανέους, κυανόπτερε: μηδὲ χαλέψῃς 
<lb rend="displayNum" n="176" />γαῖαν ἐμοῦ γενετῆρος ὁμήλικα, τῆς ἄπο μούνης
<lb rend="displayNum" n="177" />πάντες ἀνεβλάστησαν, ὅσοι ναετῆρες Ὀλύμπου.
<lb rend="displayNum" n="178" />μὴ τρομέοις Κρονίδην, ὅτε σύγγαμος ἵλαος Ἥρη:
<lb rend="displayNum" n="179" />μὴ τρομέοις Σεμέλην, ἣν ἔφλεγεν αὐτός ἀκοίτης.
<lb rend="displayNum" n="180" />οὐ στεροπὴ πυρόεσσα δυνήσεται ἰσοφαρίζειν, 
<lb rend="displayNum" n="181" />οὐ βροντὴ βαρύδουπος ἀρασσομένων νεφελάων:
<lb rend="displayNum" n="182" />μοῦνον ἐμοὶ πτερὰ πάλλε, καὶ ἀκλινέων ἐπὶ λέκτρων
<lb rend="displayNum" n="183" />μίμνει Ζεὺς ἀτίνακτος, ὅσον χρόνον, Ὕπνε, κελεύεις.
<lb rend="displayNum" n="184" />ἔκλυον, ὡς ποθέεις Χαρίτων μίαν: ἀλλ᾽ ἐνὶ θυμῷ
<lb rend="displayNum" n="185" />οἶστρον ἔχων θαλάμοιο φυλάσσεο, μηδὲ χαλέψῃς 
<lb rend="displayNum" n="186" />μητέρα Πασιθέης, ζυγίην θαλαμηπόλον Ἥρην.
<pb id="v.2.p.436" />
<lb rend="displayNum" n="187" />εἰ δὲ σὺ ναιετάεις παρὰ Τηθύι Λευκάδα πέτρην.
<lb rend="displayNum" n="188" />Δηριάδῃ χραίσμησον, ὅν ἤροσεν Ἰνδὸς Ὑδάσπης:
<lb rend="displayNum" n="189" />γείτονι πιστὰ φύλαξον, ἐπεὶ τεὸς ἠχέτα γείτων
<lb rend="displayNum" n="190" />Ὠκεανὸς κελάδων προπάτωρ πέλε Δηριαδῆος.</q> 
</p><p><lb rend="displayNum" n="191" />ὣς φαμένη παρέπεισε. καὶ οἶά τε μητρὸς ἀκούων
<lb rend="displayNum" n="192" />ὕπνος ἀνεπτοίητο, καὶ ὤμοσεν ὄμματα θέλγειν
<lb rend="displayNum" n="193" />Ζηνὸς ἀκοιμήτοιο καὶ εἰς τριτάτης δρόμον Ἠοῦς:
<lb rend="displayNum" n="194" />ἀλλά μιν ᾔτεεν Ἶρις, ἴνα Κρονίωνα πεδήσῃ
<lb rend="displayNum" n="195" />ὑπνώειν ἕνα μοῦνον ἐπὶ δρόμον ἠριγενείης. 
<lb rend="displayNum" n="196" />αὐτόθι δ᾽ Ὕπνος ἔμιμνε, δεδεγμένος εὔγαμον ὥρην.
</p><p><lb rend="displayNum" n="197" />καὶ ταχινὴ πεπότητο θεὰ παλινόστιμος Ἶρις:
<lb rend="displayNum" n="198" />σπερχομένη δ᾽ ἤγγειλεν ἀμεμφέα μῦθον ἀνάσσῃ.
</p><p><lb rend="displayNum" n="199" />ἡ δὲ θυελλήεντι δι᾽ ἠέρος Ἵπτατο ταρσῷ
<lb rend="displayNum" n="200" />καὶ δόλον ἔπλεκεν ἄλλον, ὅπως Διὸς ἐγγύθεν ἔλθῃ 
<lb rend="displayNum" n="201" />κεστὸν ἀερτάζουσα, πόθου θελξίφρονα μίτρην.
<lb rend="displayNum" n="202" />καὶ Παφίην μάστευεν: ὑπὲρ Λιβάνοιο δὲ μούνην
<lb rend="displayNum" n="203" />Ἀσσυρίην ἐκίχησεν ἐρημαίην Ἀφροδίτην
<lb rend="displayNum" n="204" />ἑζομένην: Χάριτες γὰρ ἐς ἄνθεα ποικίλα κήπων
<lb rend="displayNum" n="205" />εἰαριναὶ στέλλοντο, χορίτιδες Ὀρχομενοῖο, 
<lb rend="displayNum" n="206" />ἡ μέν ἀμεργομένη Κίλικα κρόκον, ἡ δὲ κομίζειν
<lb rend="displayNum" n="207" />βάλσαμον ἱμείρουσα καὶ Ἰνδῴου δονακῆος
<lb rend="displayNum" n="208" />φυταλίην, ἑτέρη δὲ ῥόδων εὐώδεα ποίην.
</p><p><lb rend="displayNum" n="209" />Θαμβαλέη δ᾽ ἀδόκητος ἑῶν ἀνεπήλατο δίφρων,
<lb rend="displayNum" n="210" />ὡς Διὸς εἶδε δάμαρτα, Διὸς θυγάτηρ Ἀφροδίτη: 
<lb rend="displayNum" n="211" />ἀχνυμένην δ᾽ ὁρόωσα πολύτροπον ἴαχε φωνήν:
</p><p><lb rend="displayNum" n="212" /> <q direct="unspecified">Ἥρη, Ζηνὸς ἄκοιτι, τί σοι χλοάουσι παρειαί;
<lb rend="displayNum" n="213" />τίπτε τεαί, βασίλεια, κατηφέες εἰσὶν ὀπωπαί;
<lb rend="displayNum" n="214" />ἦ ῥα πάλιν πέλεν ὄμβρος ἐπίκλοπος ὑέτιος Ζεύς;
<lb rend="displayNum" n="215" />μὴ πάλιν ἔπλετο ταῦρος ἐν ὕδασιν ὑγρὸς ὁδίτης; 
<pb id="v.2.p.438" />
<lb rend="displayNum" n="216" />τις πάλιν Εὐρώπη σε βιάζεται; ἠὲ τίς ἄλλη
<lb rend="displayNum" n="217" />Ἀντιόπη Νυκτῆος ἀναινομένου γενετῆρος
<lb rend="displayNum" n="218" />ψευδαλέου Σατύρου λασίῃ νυμφεύεται εὐνῇ;
<lb rend="displayNum" n="219" />μὴ νέος εἰς γάμον ἄλλον ἐπείγεται ἵππος ἐχέφρων,
<lb rend="displayNum" n="220" />μιμηλοῖς στομάτεσσι νόθον χρεμετισμὸν ἰάλλων; 
<lb rend="displayNum" n="221" />μὴ Σεμέλην ἑτέρην λοχίῳ μνηστεύσατο πυρσῷ
<lb rend="displayNum" n="222" />καὶ στεροπὴν ἐλέλιζε κυβερνήτειραν Ἐρώτων;
<lb rend="displayNum" n="223" />μὴ δαμάλης ἐπὶ λέκτρον ἐυκραίροιο χορεύει
<lb rend="displayNum" n="224" />μυκηθμὸν προχέων φιλοτήσιον; ἢν ἐθελήσῃς,
<lb rend="displayNum" n="225" />Ζηνὸς ὀπιπευτῆρα βοοσκόπον ἄλλον ἐγείροις, 
<lb rend="displayNum" n="226" />βουκόλον ἀγρύπνοις κεχαραγμένον Ἀργον ὀπωπαῖς.
<lb rend="displayNum" n="227" />εἰπέ μοι εἰρομένῃ, καὶ ὅσον σθένος ἐστίν, ἀρήξω.</q>
</p><p><lb rend="displayNum" n="228" />ὣς φαμένην δολόεντι θεὰ προσπτύξατο μύθῳ:
</p><p><lb rend="displayNum" n="229" /><q direct="unspecified">Κύπρι θεά, θνητοῖσιν ἐάσομεν οὖδας Ὀλύμπου:
<lb rend="displayNum" n="230" />Ζεὺς Σεμέλην ἐς Ὄλυμπον ἀνήγαγε, μητέρα Βάκχου, 
<lb rend="displayNum" n="231" />ἄξει καὶ Διόνυσον ἐς αἰθέρα. τίς δόμος Ἥρην
<lb rend="displayNum" n="232" />δέξεται; ἢ τίνα χῶρον ἐλεύσομαι; αἰδέομαι δέ,
<lb rend="displayNum" n="233" />μὴ Σεμέλην ἐσίδοιμι νόθην βασίλειαν Ὀλύμπου.
<lb rend="displayNum" n="234" />δείδια, μὴ ζοφόεντος ἴδω δόμον Ἰαπετοῖο,
<lb rend="displayNum" n="235" />μή με λαβὼν ἐλάσειε μετὰ Κρόνον ἐκτὸς Ὀλύμπου. 
<lb rend="displayNum" n="238" />δείδια, μὴ μετὰ μαῖαν ἐν αἰθέρι νέκταρ ἐλέγχων 
<lb rend="displayNum" n="239" />ἄμπελον, ἥν καλέουσι, καὶ ἐν μακάρεσσι φυτεύσῃ.
<lb rend="displayNum" n="240" />μή ποτε τοῦτο γένοιτο, Δίκη καὶ Γαῖα καὶ Ὕδωρ. 
<lb rend="displayNum" n="241" />κλήματα μὴ κομίσειεν ἐς αἰθέρα, μὴ χάριν αἴνης
<lb rend="displayNum" n="242" />οὐρανὸν ἀμπελόεντα μετ᾽ ἀστερόεντα καλέσσω,
<pb id="v.2.p.440" />
<lb rend="displayNum" n="243" />μηδὲ πίω ποτὸν ἄλλο μετὰ γλυκὺ νέκταρ Ὀλύμπου.
<lb rend="displayNum" n="244" />δείδια, μὴ μενέχαρμον ἴδω μεθύουσαν Ἀθήνην,
<lb rend="displayNum" n="245" />μὴ δόρυ κουφίσσειεν ἐπ᾽ Ἄρεϊ καὶ Κυθερείῃ, 
<lb rend="displayNum" n="246" />μὴ σφαλερῇ ῥαθάμιγγι νοοσφαλέος Διονύσου
<lb rend="displayNum" n="247" />αἰθέρι τολμήεσσαν ἀναστήσωσιν Ἐνυὼ
<lb rend="displayNum" n="248" />ἀστέρες οἰνοπλῆγες ἐπ᾽ ἀλλήλοισι μανέντες,
<lb rend="displayNum" n="249" />μή ποτε βακχευθέντες ὅλοι ναετῆρες Ὀλύμπου
<lb rend="displayNum" n="250" />ὄργια μιμήσαιντο φερεσσακέων Κορυβάντων. 
<lb rend="displayNum" n="252" />οὐχ ἅλις αἶσχος ἐκεῖνο θεοστυγές, ὅττι δοκεύω 
<lb rend="displayNum" n="251" />Τρώιον ἡβητῆρα, Διὸς δρηστῆρα κυπέλλων, 
<lb rend="displayNum" n="253" />οὐρανὸν αἰσχύνοντα καὶ οἰνοχόον Διός Ἥβην, 
<lb rend="displayNum" n="254" />χερσὶν ἐπιχθονίῃσιν ὅτε γλυκὺ νέκταρ ἀφύσσει;
<lb rend="displayNum" n="255" />αἰδομένη δ᾽ ἐπὶ γαῖαν ἐλεύσομαι: ἀμφοτέροις δὲ 
<lb rend="displayNum" n="256" />αἰθέρα καλλείψω, Γανυμήδεϊ καὶ Διονύσῳ:
<lb rend="displayNum" n="257" />αἰθέρα καλλείψω, Σεμέλης δόμον. εἶς δόμος ἔστω
<lb rend="displayNum" n="258" />οὐρανὸς ἀμφοτέροις, καὶ Περσέι καὶ Διονύσῳ.
<lb rend="displayNum" n="259" />ἵξομαι εἰς ἐμὸν Ἄργος, ἐς ἀγλαὸν ἄστυ Μυκήνης,
<lb rend="displayNum" n="260" />ἐν χθονὶ ναιετάουσα: σὺν ἀχνυμένῃ δὲ τεκούσῃ 
<lb rend="displayNum" n="261" />ἕσπεται αὐτὸς Ἄρης, σέο νυμφίος: ἀλλὰ καὶ αὐτὴ
<lb rend="displayNum" n="262" />Σπάρτης σῆς ἐπίβηθι, καὶ εὐθώρηκα δεχέσθω
<lb rend="displayNum" n="263" />χαλκείῳ σὺν Ἄρηι χολωομένην Ἀφροδίτην.
<lb rend="displayNum" n="264" />οἶδα, πόθεν μεθέπω τάδε πήματα: πατρὸς Ἐρινὺς
<lb rend="displayNum" n="265" />ὕβριν ἀπαιτίζει με βιαζομένοιο τοκῆος,
<lb rend="displayNum" n="266" />ὅττι Κρόνου γενετῆρος ἐπιβρίθουσα κυδοιμῷ
<lb rend="displayNum" n="267" />σὺν Διὶ μαρναμένῳ Τιτηνιὰς ἔχραεν Ἥρη:
<lb rend="displayNum" n="268" />καλὸν ἐμοί, Διόνυσον ἰδεῖν κατὰ μέσσον Ὀλύμπου
<lb rend="displayNum" n="269" />ἥμενον ἐγγὺς Ἔρωτος, ὁμέστιον ἀφρογενείῃ,
<lb rend="displayNum" n="270" />αἰγίδα κουφίζοντα μετὰ Κρονίδην καὶ Ἀθήνην. 
<lb rend="displayNum" n="271" />ἀλλά, θεά, χραίσμησον, ἐμῆς δ᾽ ἐπίκουρον ἀνίης 
<lb rend="displayNum" n="273" />δός μοι κεστὸν ἱμάντα, τεὴν πανθελγέα μίτρην, 
<pb id="v.2.p.442" />
<lb rend="displayNum" n="272" />εἰς μίνα ἠριγένειαν, ὅπων Διὸς ὄμματα θέλξω, 
<lb rend="displayNum" n="274" />καὶ Διὸς ὑπνώοντος ἐμοῖς Ἰνδοῖσιν ἀρήξω. 
<lb rend="displayNum" n="236" />δισσὴ ἐγὼ γενόμην ἑκυρὴ σέθεν: ἡμετέρου γὰρ 
<lb rend="displayNum" n="237" />υἱέος Ἡφαίστοιο καὶ Ἄρεος ἔπλεο νύμφη. 
<lb rend="displayNum" n="275" />δὸς χάριν ὀψιτέλεστον, ἐπεὶ κυανόχροες Ἰνδοὶ 
<lb rend="displayNum" n="276" />ξεινοδόκοι γεγάσαιν Ἐρυθραίης Ἀφροδίτης,
<lb rend="displayNum" n="277" />οἷς κοτέων Διόνυσος ἐπέχραεν, οἷσι καὶ αὐτὸς
<lb rend="displayNum" n="278" />θηλυμανὴς ἄστοργος ἐχώσατο παιδοτόκος Ζεύς,
<lb rend="displayNum" n="279" />καὶ στεροπὴν ἐλέλιξε συναιχμάζων Διονύσῳ:
<lb rend="displayNum" n="280" />δός μοι κεστὸν ἱμάντα βοηθόον, ᾧ ἔνι μούνῳ 
<lb rend="displayNum" n="281" />θέλγεις εἰν ἑνὶ πάντα: καὶ ἄξιός εἰμι φορῆσαι,
<lb rend="displayNum" n="282" />ὡς ζυγίη γεγαυῖα καὶ ὡς συνάεθλος Ἐρώτων.</q>
</p></div1></body></text></TEI.2>