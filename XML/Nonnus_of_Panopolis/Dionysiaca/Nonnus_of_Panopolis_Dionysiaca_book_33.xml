<?xml version="1.0" encoding="utf-8"?>
<TEI.2><text><body><div1 type="book" n="33" org="uniform" sample="complete">
<head><lb rend="displayNum" n="1" />ἐν δὲ τριηκοστῷ τριτάτῳ Μορρῆα δαμάζει
<lb rend="displayNum" n="2" />φλέξας θοῦρος Ἔρως ἐπὶ κάλλεϊ Χαλκομεδείης.</head>
<p><lb rend="displayNum" n="1" />αὐτὰρ ὁ φοιταλέῳ πεφορημένος ἅλματι ταρσῶν
<lb rend="displayNum" n="2" />εὐκεράῳ ταχύγουνος ὁμοίιος ἔσσυτο ταύρω,
<lb rend="displayNum" n="3" />λοίγιον ἄσθμα χέων ἑτερόφρονος οἴδματι λύσσης.
</p><p><lb rend="displayNum" n="4" />καὶ Χάρις ὠκυπέδιλος Ἐρυθραίῳ παρὰ κήπῳ
<lb rend="displayNum" n="5" />φυταλιὴν εὔοδμον ἀμεργομένη δονακήων, 
<lb rend="displayNum" n="6" />ὄφρα πυριπνεύστων Παφίων ἔντοσθε λεβήτων
<lb rend="displayNum" n="7" />Ἀσσυρίου μίξασα χυτὰς ὠδῖνας ἐλαίου
<lb rend="displayNum" n="8" />ἄνθεσιν Ἰνδῴοισι μύρον τεύξειεν ἀνάσσῃ,
<lb rend="displayNum" n="9" />ὁππότε παντοίην δροσερὴν ἐδρέψατο ποίην,
<lb rend="displayNum" n="10" />χῶρον ὅλον θηεῖτο: καὶ ἀγχιπόρῳ παρὰ λόχμῃ 
<lb rend="displayNum" n="11" />λύσσαν ἑοῦ γενετῆρος ὀπιπεύουσα Λυαίου
<lb rend="displayNum" n="12" />ἀχνυμένη δάκρυσε, φιλοστόργῳ δὲ μενοινῇ
<lb rend="displayNum" n="13" />πενθαλέοις ὀνύχεσσιν ἑὰς ἐχάραξε παρειάς:
<lb rend="displayNum" n="14" />καὶ Σατύρους σκοπίαζεν ὑποπτήσσοντας Ἐνυώ,
<lb rend="displayNum" n="15" />Κωδώνην δ᾽ ἐνόησε μινυνθαδίην τε Γιγαρτὼ 
<lb rend="displayNum" n="16" />κεκλιμένας ἐφύπερθεν ἀτυμβεύτοιο κονίης:
<lb rend="displayNum" n="17" />Χαλκομέδην δ᾽ ἐλέαιρε θυελλήεντι πεδίλῳ
<lb rend="displayNum" n="18" />μαινομένου Μορρῆος ἀλυσκάζουσαν ἀκωκήν,
<lb rend="displayNum" n="19" />καὶ φθονερὴ δεδόνητο ῥοδώπιδος εἵνεκα κούρης,
<lb rend="displayNum" n="20" />μή ποτε νικήσειεν ἐς ἀγλαΐην Ἀφροδίτην. 
<pb id="v.2.p.468" />
</p><p><lb rend="displayNum" n="21" />ἀχνυμένη δ᾽ ἐς Ὄλυμπον ἀνήιε, πενθάδι σιγῇ
<lb rend="displayNum" n="22" />ἄλγος ἑοῦ γενετῆρος ὑποκλέπτουσα Λυαίου:
<lb rend="displayNum" n="23" />καὶ χλόος εὐκύκλοιο παρηίδος ἄνθος ἀμείψας
<lb rend="displayNum" n="24" />μαρμαρυγὴν στίλβουσαν ἀπημάλδυνε προσώπου.
</p><p><lb rend="displayNum" n="25" />τὴν δὲ κατηφιόωσαν Ἀδωνιὰς ἔννεπε Κύπρις, 
<lb rend="displayNum" n="26" />τοῖον ἔπος βοόωσα παρήγορον, ἐκ δὲ προσώπου
<lb rend="displayNum" n="27" />Πασιθέης ἐνόησεν ἄχος κήρυκι σιωπῇ:
</p><p><lb rend="displayNum" n="28" /><q direct="unspecified">νύμφα φίλη, τί παθοῦσα τεὴν ἠλλάξαο μορφήν;
<lb rend="displayNum" n="29" />παρθένε, πῶς μετάμειψας ἐρευθαλέην σέο μορφήν;
<lb rend="displayNum" n="30" />εἰαρινὴν δ᾽ ἀκτῖνα τίς  ἔσβεσε σεῖο προσώπου; 
<lb rend="displayNum" n="31" />οὐκέτι σῶν μελέων ἀμαρύσσεται ἄργυφος αἴγλη:
<lb rend="displayNum" n="32" />οὐκέτι δ᾽. ὡς τὸ πρόσθε, τεαὶ γελόωσιν ὀπωπαί.
<lb rend="displayNum" n="33" />ἀλλὰ τεὰς ἀγόρευε μεληδόνας: ἦ ῥά σε τείρει
<lb rend="displayNum" n="34" />υἱὸς ἐμός, φιλέεις δὲ ποθοβλήτῳ παρὰ πέτρῃ
<lb rend="displayNum" n="35" />οἷα Σεληναίη τινὰ βουκόλον; ἦ ῥά που αὐτὴν 
<lb rend="displayNum" n="36" />καὶ σὲ μετ᾽ Ἠριγένειαν Ἔρως ἐπεμάστιε κεστῷ;
<lb rend="displayNum" n="37" />οἶδα, πόθεν χλοάουσι παρηίδες: ὅττί σε κούρην
<lb rend="displayNum" n="38" />νυμφίος ἀχλυόεις νυμφεύεται Ὕπνος ἀλήτης:
<lb rend="displayNum" n="39" />οὐ μὲν ἀναινομένην σε βιήσομαι, οὐδὲ συνάψω
<lb rend="displayNum" n="40" />λευκάδι Πασιθέῃ μελανόχροον Ὕπνον ἀκοίτην.</q> 
</p><p><lb rend="displayNum" n="41" />ὣς φαμένης δάκρυσε Χάρις καὶ ἀμείβετο μύθῳ:
</p><p><lb rend="displayNum" n="42" /><q direct="unspecified">ἀενάου κόσμοιο φυτοσπόρε, μῆτερ Ἐρώτων,
<lb rend="displayNum" n="43" />βουκόλος οὐ κλονέει με, καὶ οὐ θρασὺς ἵμερος Ὕπνου.
<lb rend="displayNum" n="44" />οὐ πέλον Ἠριγένεια δυσίμερος ἠὲ Σελήνη,
<lb rend="displayNum" n="45" />ἀλλὰ πόνος περίφοιτος ἀνιάζει με Λυαίου, 
<lb rend="displayNum" n="46" />πατρὸς ἐμοῦ φρίσσοντος Ἐρινύας: ὑμετέρου δέ,
<lb rend="displayNum" n="47" />εἰ δύνασαι, προμάχιζε κασιγνήτου Διονύσου.</q>
</p><p><lb rend="displayNum" n="48" />ἔννεπε, καὶ γενετῆρος ὅλον πόνον εἶπεν ἀνάσσῃ
<lb rend="displayNum" n="49" />Βασσαρίδων τε φάλαγγας ἀπείρονας, ἅς κτάνε Μορρεύς,
<lb rend="displayNum" n="50" />καὶ Σατύρων φύξηλιν ὅλον στρατόν, εἶπε καὶ αὐτὴν 
<pb id="v.2.p.470" />
<lb rend="displayNum" n="51" />δαιμονίην μάστιγα τινασσομένου Διονύσου
<lb rend="displayNum" n="52" />καὶ κινυρὴν σπαίρουσαν ὑπὲρ δαπέδοιο Γιγαρτώ,
<lb rend="displayNum" n="53" />Κωδώνην τ᾽ ἀγόρευε προώριον: αἰδομένη δὲ
<lb rend="displayNum" n="54" />πένθος ὁμοῦ καὶ κάλλος ἐπέφραδε Χαλκομεδείης.
</p><p><lb rend="displayNum" n="55" />καὶ ῥοδέου σπινθῆρα μεταλλάξασα προσώπου 
<lb rend="displayNum" n="56" />ἠθάδα ῥῖψε γέλωτα φιλομμειδὴς Ἀφροδίτη.
<lb rend="displayNum" n="57" />ἀγλαΐην δ᾽ ἐκέλευσε διάκτορον, ὄφρα καλέσσῃ
<lb rend="displayNum" n="58" />υἱέα θοῦρον Ἔρωτα μετάρσιον ἠεροφοίτην,
<lb rend="displayNum" n="59" />ἀνδρομέης γονόεντα κυβερνητῆρα γενέθλης.
</p><p><lb rend="displayNum" n="60" />καὶ Χάρις ἴχνος ἔκαμψε, πολυστρέπτῳ δὲ προσώπῳ 
<lb rend="displayNum" n="61" />σὺν χθονὶ πόντον ὄπωπε καὶ οὐρανόν, εἴ που ἐφεύροι
<lb rend="displayNum" n="62" />ἄστατον ἴχνος Ἔρωτος, ἐπεὶ πτερὰ πάντοθι πάλλει,
<lb rend="displayNum" n="63" />τέτραχα τεμνομένην κυκλούμενος ἄντυγα κόσμου.
</p><p><lb rend="displayNum" n="64" />Εὖρε δέ μιν χρυσέοιο περὶ ῥίον ἄκρον Ὀλύμπου
<lb rend="displayNum" n="65" />νεκταρέας ῥαθάμιγγας ἀκοντίζοντα κυπέλλοις: 
<lb rend="displayNum" n="66" />πὰρ δέ οἱ ἵστατο κοῦρος ὁμέψιος ἁβρὸν ἀθύρων,
<lb rend="displayNum" n="67" />εὐχαίτης Ὑμέναιος: ἀερσινόου δὲ τεκούσης
<lb rend="displayNum" n="68" />οὐρανίης σοφὸν ἔργον ἐπισταμένης δρόμον ἄστρων
<lb rend="displayNum" n="69" />σφαῖραν ἄγων τροχόεσσαν ἀέθλια θήκατο νίκης,
<lb rend="displayNum" n="70" />Ἄργου δαιδαλέης ἀντίρροπον εἰκόνα μορφῆς: 
<lb rend="displayNum" n="71" />καὶ πτερόεις εὔκυκλον Ἔρως μητρῷον ἀείρων
<lb rend="displayNum" n="72" />χρύσεον ὁρμὸν ἔθηκε θαλασσαίης Ἀφροδίτης,
<lb rend="displayNum" n="73" />νίκης φαιδρὸν ἄγαλμα παναίολον: ἀργύρεος δὲ
<lb rend="displayNum" n="74" />κεῖτο λέβης ἐν ἀγῶνι, καὶ οἰνοχύτου βρέτας Ἥβης
<lb rend="displayNum" n="75" />μεσσοφανῆ σκοπὸν εἶχε: καὶ ἱμερόεις Γανυμήδης 
<lb rend="displayNum" n="76" />οἰνοχόος Κρονίδαο δικασπόλος ἦεν ἀγῶνος,
<lb rend="displayNum" n="77" />στέμμα φέρων παλάμῃσι. Φιλακρήτων δὲ βολάων
<lb rend="displayNum" n="78" />λαχμὸς ἔην, μεθέπων ἑτερότροπα δάκτυλα χειρῶν:
<pb id="v.2.p.472" />
<lb rend="displayNum" n="79" />καὶ τὰ μὲν ὀρθώσαντες ἀνέσχεθον, ἄλλα δὲ καρπῷ
<lb rend="displayNum" n="80" />χειρὸς ἐπεσφήκωτο συνήορα σύζυγι δεσμῷ: 
<lb rend="displayNum" n="81" />ἀμφοτέροις δ᾽ ἔρις ἦεν ἐπήρατος. Ἁβροκόμης δὲ
<lb rend="displayNum" n="82" />πρῶτα λαχὼν Ὑμέναιος ἕλεν δέπας, ἱπταμένην δὲ
<lb rend="displayNum" n="83" />νεκταρέην ῥαθάμιγγα μετάρσιον ἠέρι πέμπων
<lb rend="displayNum" n="84" />ῥῖψε λέβητος ὕπερθε: καὶ οὐ τότε μητέρι Μούσῃ
<lb rend="displayNum" n="85" />εὐχωλὴν ἀνέφηνε: διεσσυμένη δὲ κυπέλλου 
<lb rend="displayNum" n="86" />ἠέρα μέσσον ἔτυψεν ἀερσιπότητος ἐέρση,
<lb rend="displayNum" n="87" />ἀλλὰ παρατρέψασα βολὴν βητάρμονι παλμῷ
<lb rend="displayNum" n="88" />ἑλκομένη παλίνορσος ἀγάλματος ἀμφὶ προσώπῳ
<lb rend="displayNum" n="89" />ἄψοφος ἄκρον ἔτυψεν ἀδουπήτοιο καρήνου:
<lb rend="displayNum" n="90" />δεύτερος αἰολόμητις Ἔρως τεχνήμονι θεσμῷ 
<lb rend="displayNum" n="91" />ἱμερόεν δέπας εἶλε, καὶ εὔξατο Κυπρογενείῃ
<lb rend="displayNum" n="92" />λάθριος ἐν πραπίδεσσι, καὶ ἀπλανὲς ὄμμα τανύσσας
<lb rend="displayNum" n="93" />εἰς σκοπὸν ἠκόντιζεν ἑκηβόλον ἰκμάδα πέμπων:
<lb rend="displayNum" n="94" />νεκταρέου δὲ ποτοῖο παλινδίνητος ἐέρση
<lb rend="displayNum" n="95" />ἰθυτενὴς ἄγναμπτος ἀγάλματος ὑψόθι κόρσης 
<lb rend="displayNum" n="96" />ἠερόθεν βαρύδουπος ἐπεσμαράγησε μετώπῳ:
<lb rend="displayNum" n="97" />ἴαχε δ᾽ ἁβρὸν ἄγαλμα, καὶ υἱέι Κυπρογενείης
<lb rend="displayNum" n="98" />χρυσέῳ ἐσμαράγησε λέβης ἐπινίκιον ἠχώ:
<lb rend="displayNum" n="99" />καὶ στέφος ἁβρὸν Ἔρωτι πόρεν γελάσας Γανυμήδης:
<lb rend="displayNum" n="100" />καὶ ταχὺς αἰόλον ὁρμὸν ἑλὼν καὶ σφαῖραν ἀείρων 
<lb rend="displayNum" n="101" />διπλόον εἶχεν ἄεθλον ἐυρραθάμιγγος ἀγῶνος,
<lb rend="displayNum" n="102" />σκιρτήσας δὲ πόδεσσι, κυβιστήσας δὲ καρήνῳ
<lb rend="displayNum" n="103" />κυδιόων ἐχόρευεν Ἔρως θρασύς: ἀντιπάλου δὲ
<lb rend="displayNum" n="104" />πολλάκις ἀχνυμένοιο κατήγαγε χεῖρα προσώπου.
</p><p><lb rend="displayNum" n="105" />ἀγλαΐη δέ οἱ ἄγχι παρίστατο: τερψινόου δὲ 
<lb rend="displayNum" n="106" />δέξατο χερσὶν ἄνακτος ἀέθλια: νεῦσε δὲ κούρῳ
<pb id="v.2.p.474" />
<lb rend="displayNum" n="107" />νόσφι μολεῖν, καὶ Ἔρωτος ἐς οὔατα μάρτυρι σιγῇ
<lb rend="displayNum" n="108" />ψευδομένης ἀγόρευε δολόφρονα μῦθον ἀνάσσης:
</p><p><lb rend="displayNum" n="109" /><q direct="unspecified">πανδαμάτωρ ἀδάμαστε, βιοσσόε σύγχρονε κόσμου,
<lb rend="displayNum" n="110" />σπεῦσον, ἐπεὶ Κυθέρεια βιάζεται, οὐδέ τις αὐτῇ 
<lb rend="displayNum" n="111" />ἀμφιπόλων παρέμιμνε, Χάρις φύγεν, ᾤχετο Πειθώ,
<lb rend="displayNum" n="112" />καὶ Πόθος ἀστήρικτος ἐχάζετο: σοὶ δέ με μούνην
<lb rend="displayNum" n="113" />πέμψεν ἀνικήτοιο τεῆς χατέουσα φαρέτρης.</q>
</p><p><lb rend="displayNum" n="114" />ὣς φαμένην ἐρέεινεν Ἔρως, ἴνα πάντα δαείη:
<lb rend="displayNum" n="115" />ὅττι νέοι ξύμπαντες, ἀτέρμονος ὁππότε μύθου 
<lb rend="displayNum" n="116" />ἀρχὴν εἰσαΐουσι, τέλος σπεύδουσιν ἀκοῦσαι:
<lb rend="displayNum" n="117" />καὶ στομάτων ἀχάλινον ἀπερροίβδησεν ἰωήν:
</p><p><lb rend="displayNum" n="118" /><q direct="unspecified">τίς Παφίην ἀκάχησεν ἐμήν; ἵνα χεῖρα κορύσσω
<lb rend="displayNum" n="119" />μαρνάμενος πάντεσσι: βιαζομένης δὲ τεκούσης
<lb rend="displayNum" n="120" />νευρὴν πανδαμάτειραν ἐπὶ Κρονίωνα τανύσσω, 
<lb rend="displayNum" n="121" />καὶ πάλιν οἰστρηθέντα γαμοκλόπον ὄρνιν Ἐρώτων
<lb rend="displayNum" n="122" />αἰετόν, ἤ τινα ταῦρον ἁλὸς πλωτῆρα τελέσσω:
<lb rend="displayNum" n="123" />εἰ δέ ἑ Παλλὰς ὄρινε καὶ ἤκαχεν ἀμφιγυήεις
<lb rend="displayNum" n="124" />Κεκροπίου λύχνοιο φεραυγέα δαλόν ἀνάψας,
<lb rend="displayNum" n="125" />μάρναμαι ἀμφοτέροισι, καὶ Ἡφαίστῳ καὶ Ἀθήνῃ: 
<lb rend="displayNum" n="126" />εἰ δέ μιν ἰοχέαιρα λαγωβόλος εἰς χόλον ἕλκει,
<lb rend="displayNum" n="127" />ἔμπυρον Ὠρίωνος Ὀλύμπιον ἆορ ἐρύσσας
<lb rend="displayNum" n="128" />Ἄρτεμιν οἰστρήσαιμι, καὶ αἰθέρος ἐκτὸς ἐλάσσω<gap />
<lb rend="displayNum" n="129" />κουφίζων πτερύγεσσιν ὁμόστολον υἱέα Μαίης,
<lb rend="displayNum" n="130" />οὐτιδανὴν καλέοντα μάτην ἐπαρηγόνα Πειθώ: 
<lb rend="displayNum" n="131" />καλλείψας δὲ βέλεμνα καὶ ἔμπυρον ἄμμα φαρέτρης
<lb rend="displayNum" n="132" />δαφναίοις πετάλοισι θελήμονα Φοῖβον ἱμάσσω,
<lb rend="displayNum" n="133" />δέσμιον αὐδήεντι περισφίγξας ὑακίνθῳ:
<pb id="v.2.p.476" />
<lb rend="displayNum" n="134" />οὐ μὲν Ἐνυαλίου τρομέω σθένος, οὐδὲ μογήσω
<lb rend="displayNum" n="135" />Ἄρεα μαστίζων πεπεδημένον ἡδέι κεστῷ: 
<lb rend="displayNum" n="136" />καὶ διδύμους φωστῆρας ὑποδρήσσοντας ἐρύσσω
<lb rend="displayNum" n="137" />εἰς Πάφον οὐρανόθεν, καὶ ὀπάονα μητρὶ κομίσσω
<lb rend="displayNum" n="138" />σὺν Κλυμένῃ Φαέθοντα, σὺν Ἐνδυμίωνι Σελήνην,
<lb rend="displayNum" n="139" />πάντες ἴνα γνώωσιν, ὅτι ξύμπαντα δαμάζω.</q>
</p><p><lb rend="displayNum" n="140" />εἶπε, καἰ ἰθυκέλευθον ἐν ἠέρι ταρσὸν ἑλίσσων 
<lb rend="displayNum" n="141" />ἔφθασεν Ἀγλαΐην πτερύγων διδυμάονι ῥοίζῳ,
<lb rend="displayNum" n="142" />ἄχρι δόμων ἐπέβαινεν ἐπειγομένης Ἀφροδίτης.
</p><p><lb rend="displayNum" n="143" />καὶ μέσον ἀγκὰς ἑλοῦσα γαληνιόωντι προσώπῳ
<lb rend="displayNum" n="144" />πεπταμένῳ πήχυνε γεγηθότι κοῦρον ἀγοστῷ,
<lb rend="displayNum" n="145" />γούνασι κουφίζουσα φίλον βάρος: ἑζομένου δὲ 
<lb rend="displayNum" n="146" />καὶ στόμα παιδὸς ἔκυσσε καὶ ὄμματα: θελξινόου δὲ
<lb rend="displayNum" n="147" />ἁπτομένη τόξοιο καὶ ἀμφαφόωσα φαρέτρην,
<lb rend="displayNum" n="148" />οἶα χόλου πνείουσα, δολόφρονα ῥήξατο φωνήν:
</p><p><lb rend="displayNum" n="149" /><q direct="unspecified">τέκνον ἐμόν, Φαέθοντος ἐλήσαο καὶ Κυθερείης:
<lb rend="displayNum" n="150" />οὐκέτι Πασιφάη μυκώμενα λέκτρα διώκει: 
<lb rend="displayNum" n="151" />ἠέλιος γελάᾳ με, καὶ Ἀστρίδος αἷμα κορύσσει
<lb rend="displayNum" n="152" />παιδὸς ἑῆς υἱῆα μαχήμονα Δηριαδῆα,
<lb rend="displayNum" n="153" />Βασσαρίδων ὀλετῆρα γυναιμανέος Διονύσου,
<lb rend="displayNum" n="154" />καὶ Σατύρων Βρομίοιο ποθοβλήτων ἐλατῆρα.
<lb rend="displayNum" n="155" />τοῦτό με μᾶλλον ὄρινεν, ὅτι βροτοειδέι μορφῇ 
<lb rend="displayNum" n="156" />Ἄρης ἐγρεκύδοιμος ἔχων συνάεθλον Ἐνυώ,
<lb rend="displayNum" n="157" />ἀρχαίης φιλότητος ἀφειδήσας Ἀφροδίτης,
<lb rend="displayNum" n="158" />νεύμασιν Ἡραίοισιν ἐθωρήχθη Διονύσῳ,
<lb rend="displayNum" n="159" />Ἰνδῴῳ βασιλῆι συνέμπορος. ἀλλ᾽ ἐνὶ χάρμῃ
<lb rend="displayNum" n="160" />Ἄρης Δηριάδαο, σὺ δὲ προμάχιζε Λυαίου: 
<lb rend="displayNum" n="161" />ἔγχος ἔχει, σὺ δὲ τόξον ὑπέρτερον, ᾧ γόνυ κάμπτει
<pb id="v.2.p.478" />
<lb rend="displayNum" n="162" />Ζεὺς ὕπατος καὶ θοῦρος Ἄρης καὶ θέσμιος Ἑρμῆς:
<lb rend="displayNum" n="163" />δειμαίνει σέο τόξα καὶ ὁ κλυτότοξος Ἀπόλλων.
<lb rend="displayNum" n="164" />εἰ δὲ τεῇ, φίλε κοῦρε, χαρίζεαι ἀφρογενείῃ,
<lb rend="displayNum" n="165" />Βασσαρίδων προμάχιζε καὶ ἡμετέρου Διονύσου. 
<lb rend="displayNum" n="166" />ἀλλὰ μολὼν ἀκίχητος Ἑώιον εἰς κλίμα γαίης
<lb rend="displayNum" n="167" />Ἰνδῴην παρὰ πέζαν, ὅπῃ θεράπαινα Λυαίου
<lb rend="displayNum" n="168" />ἔστί τις ἐν Βάκχῃσιν, ὑπέρτερος ἥλικος ἤβης,
<lb rend="displayNum" n="169" />οὔνομα Χαλκομέδη φιλοπάρθενος—εἰ δέ κεν ἄμφω
<lb rend="displayNum" n="170" />Χαλκομέδην καὶ Κύπριν ἔσω Λιβάνοιο νοήσῃς, 
<lb rend="displayNum" n="171" />οὐ δύνασαι, φίλε κοῦρε, διακρίνειν Ἀφροδίτην—.
<lb rend="displayNum" n="172" />καῖθι μολὼν χραίσμησον ἐρημονόμῳ Διονύσῳ,
<lb rend="displayNum" n="173" />Μορρέα τοξεύσας ἐπὶ κάλλεϊ Χαλκομεδείης:
<lb rend="displayNum" n="174" />σεῖο δὲ τοξοσύνης γέρας ἄξιον ἐγγυαλίξω
<lb rend="displayNum" n="175" />Λήμνιον εὐποίητον ἐγὼ στέφος, εἴκελον αἴγλαις 
<lb rend="displayNum" n="176" />ἠελίου φλογεροῖο: σὺ δὲ γλυκὺν ἰὸν ἰάλλων
<lb rend="displayNum" n="177" />δὸς χάριν ἀμφοτέροις, καὶ Κύπριδι καὶ Διονύσῳ:
<lb rend="displayNum" n="178" />σὸν καὶ ἐμὸν κύδαινε γαμοστόλον ὄρνιν Ἐρώτων,
<lb rend="displayNum" n="179" />εὐφροσύνης κήρυκα βιοζυγέων ὑμεναίων.</q>
</p><p><lb rend="displayNum" n="180" />εἶπε θεά: καὶ μάργος Ἔρως ἀνεπάλλετο κόλπου 
<lb rend="displayNum" n="181" />μητρὸς ἑῆς, καὶ τόξον ἐκούφισεν, ἀμφὶ δὲ βαιῷ
<lb rend="displayNum" n="182" />ὤμῳ πανδαμάτειρον ἐπῃώρησε φαρέτρην:
<lb rend="displayNum" n="183" />καὶ πτερόεις πεπότητο δι᾽ αἰθέρος: ἀμφὶ δὲ Κέρνῃ
<lb rend="displayNum" n="184" />κυκλώσας πτερὰ κοῦφα βολαῖς ἀντώπιος Ἠοῦς
<lb rend="displayNum" n="185" />ἵπτατο μειδιόων, ὅτι τηλίκον ἡνιοχῆα 
<lb rend="displayNum" n="186" />δίφρων οὐρανίων ὀλίγοις ἔφλεξε βελέμνοις,
<lb rend="displayNum" n="187" />καὶ σέλας Ἠελίοιο σέλας νίκησεν Ἐρώτων.
<lb rend="displayNum" n="188" />καὶ ταχὺς Ἰνδῴοιο μολὼν κατὰ μέσσον ὁμίλου
<lb rend="displayNum" n="189" />τόξον ἑὸν στήριζεν ἐπ᾽ αὐχένι Χαλκομεδείης:
<lb rend="displayNum" n="190" />καὶ βέλος ἰθύνων ῥοδέης περὶ κύκλα παρειῆς 
<lb rend="displayNum" n="191" />Μορρέος εἰς φρένα πέμψεν, ἐρετμώσας δὲ πορείην
<lb rend="displayNum" n="192" />νηχομένων πτερύγων ἑτερόζυγι σύνδρομος ὁλκῷ
<pb id="v.2.p.480" />
<lb rend="displayNum" n="193" />πατρῴους ἀνέβαινεν ἐς ἀστερόεντας ὀχῆας,
<lb rend="displayNum" n="194" />καλλείψας πυρόεντι πεπαρμένον Ἰνδὸν ὀιστῷ.
</p><p><lb rend="displayNum" n="195" />αἰεὶ δ᾽ ἔνθα καὶ ἔνθα πόθου δεδονημένος ἰῷ, 
<lb rend="displayNum" n="196" />παρθένος ἧχι βέβηκε, δυσίμερος ἤιε Μορρεύς,
<lb rend="displayNum" n="197" />μείλιχον ἆορ ἔχων, πεφιδημένον ἔγχος ἀείρων,
<lb rend="displayNum" n="198" />καὶ θρασὺν Ἱμερόεντι νόον μαστίζετο κεστῷ:
<lb rend="displayNum" n="199" />ἀμφὶ δέ μιν περίκυκλον ἐρωμανὲς ὄμμα τιταίνων
<lb rend="displayNum" n="200" />νεύμασι Κυπριδίοισιν ἀθελγέας εἷλκεν ὀπωπάς. 
</p><p><lb rend="displayNum" n="201" />ἡ δὲ δολοφρονέουσα παρήπαφεν ὄρχαμον Ἰνδῶν,
<lb rend="displayNum" n="202" />οἷά περ ἱμείρουσα, πόθου δ᾽ ἀπεμάξατο κούρη
<lb rend="displayNum" n="203" />ψευδαλέον μίμημα: καὶ αἰθέρος ἥπτετο Μορρεύς,
<lb rend="displayNum" n="204" />ἐλπίδι μαψιδίῃ πεφορημένος: ἐν κραδίῃ γὰρ
<lb rend="displayNum" n="205" />παρθενικὴν ἐδόκησεν ἔχειν βέλος ἶσον Ἐρώτων, 
<lb rend="displayNum" n="206" />κοῦφος ἀνήρ, ὅτι παῖδα σαόφρονα δίζετο θέλγειν
<lb rend="displayNum" n="207" />κυανέοις μελέεσσι, καὶ οὐκ ἐμνήσατο μορφῆς.
<lb rend="displayNum" n="208" />καί οἱ ἐπεγγελόωσα δόλῳ φιλοπαίγμονι κούρη
<lb rend="displayNum" n="209" />ἀγχιφανὴς ἐρέθιζε δυσίμερον, ἀντιβίῳ δὲ
<lb rend="displayNum" n="210" />εἶπεν ἀνυμφεύτοιο ποδήνεμα γούνατα νύμφης, 
<lb rend="displayNum" n="211" />πῶς ποτε Φοῖβον ἔφευγε, Βορηίδι σύνδρομος αὔρῃ,
<lb rend="displayNum" n="212" />πῶς διερὸν παρὰ χεῦμα τιταινομένου ποταμοῖο
<lb rend="displayNum" n="213" />παρθένιον πόδα πῆξε παρ᾽ εὐρυρέεθρον Ὀρόντην,
<lb rend="displayNum" n="214" />ὁππότε γαῖα χανοῦσα παρ᾽ εὐύδρου στόμα λίμνης
<lb rend="displayNum" n="215" />παῖδα διωκομένην οἰκτίρμονι δέξατο κόλπῳ. 
</p><p><lb rend="displayNum" n="216" />τοῖον ἔπος φαμένης ἀνεπάλλετο χάρματι Μορρεύς,
<lb rend="displayNum" n="217" />ἓν δέ ἑ μοῦνον ὄρινε, διωκομένην ὅτι Δάφνην
<lb rend="displayNum" n="218" />καὶ θεὸς οὐκ ἐκίχησε καὶ οὐκ ἐμίηνεν Ἀπόλλων:
<lb rend="displayNum" n="219" />καὶ βραδὺν ἔννεπε Φοῖβον: ἀεὶ δ᾽ ὑπεμέμφετο γαίῃ,
<lb rend="displayNum" n="220" />παρθένον ὅττι κάλυψεν ἀπειρήτην ὑμεναίων: 
<lb rend="displayNum" n="221" />δείδιε γὰρ τρομέων γλυκερῷ πυρί, μή τι καὶ αὐτὴ
<lb rend="displayNum" n="222" />εἴη Χαλκομέδη φιλοπάρθενος, οἷά τε Δάφνη,
<pb id="v.2.p.482" />
<lb rend="displayNum" n="223" />μή μιν ἰδὼν φεύγουσαν ἐτώσιον εἰς δρόμον ἔλθῃ,
<lb rend="displayNum" n="224" />μοχθίζων ἀτέλεστον ἐς ἵμερον, ὥς περ Ἀπόλλων.
</p><p><lb rend="displayNum" n="225" />ἀλλ᾽ ὅτε νὺξ ἀνέτελλε, κατευνήτειρα κυδοιμοῦ, 
<lb rend="displayNum" n="226" />Χακξινέδγ μὲν ἵκανεν ἐρημάδος εἰς ῥάχιν ὕλης,
<lb rend="displayNum" n="227" />ἴχνια μαστεύουσα νοοπλανέος Διονύσου:
<lb rend="displayNum" n="228" />οὐ τότε ῥόπτρα φέρουσα καὶ Εὔια κύμβαλα Ῥείης
<lb rend="displayNum" n="229" />ὄργια μυστιπόλευεν ἀκοιμήτοιο Λυαίου,
<lb rend="displayNum" n="230" />ἀλλὰ κατηφιόωσα καὶ οὐ ψαύουσα χορείης 
<lb rend="displayNum" n="231" />εἶχεν ἀσιγήτοισιν ἀήθεα χείλεσι σιγήν,
<lb rend="displayNum" n="232" />νοῦσον ἀλεξητῆρος ἐπισταμένη Διονύσου.
</p><p><lb rend="displayNum" n="233" />Ὀκναλέοις δὲ πόδεσσι μόγις βραδὺς ἤιε Μορρεύς,
<lb rend="displayNum" n="234" />ἐντροπαλιζομένῳ δεδοκημένος ὄμματι νύμφην,
<lb rend="displayNum" n="235" />μεμφόμενος Φαέθοντα ταχύδρομον: ἑσπόμενον δὲ 
<lb rend="displayNum" n="236" />Χαλκομέδῃ νόον εἶχεν ὁμόστολον: ἀσχαλόων δὲ
<lb rend="displayNum" n="237" />Κυπριδίοις ὀάροισιν ἀνήρυγε θῆλυν ἰωήν,
<lb rend="displayNum" n="238" />αἰθύσσων νυχίων ὑποκάρδιον ἰὸν Ἐρώτων:
</p><p><lb rend="displayNum" n="239" /><q direct="unspecified">ἔρρε, βέλος καὶ τόξον Ἀρήιον: ἱμερόεν γὰρ
<lb rend="displayNum" n="240" />φέρτερον ἄλλο βέλος με βιάζεται: ἔρρε, φαρέτρη: 
<lb rend="displayNum" n="241" />κεστὸς ἱμὰς νίκησεν ἐμῆς τελαμῶνα βοείης.
<lb rend="displayNum" n="242" />οὐκέτι Βασσαρίδεσσι μαχήμονα χεῖρα κορύσσω:
<lb rend="displayNum" n="243" />ἀλλὰ θεὸν πατρῷον, ὕδωρ καὶ γαῖαν ἐάσας
<lb rend="displayNum" n="244" />βωμὸν ἀναστήσω καὶ Κύπριδι καὶ Διονύσῳ,
<lb rend="displayNum" n="245" />ῥίψας χάλκεον ἔγχος Ἐνυαλίου καὶ Ἀθήνης. 
<lb rend="displayNum" n="246" />οὐκέτι πυρσὸν ἔχων θωρήσσομαι: ἀδρανέος γὰρ
<lb rend="displayNum" n="247" />δαλὸν Ἐνυαλίοιο κατέσβεσε πυρσὸς Ἐρώτων:
<lb rend="displayNum" n="248" />ἄλλῳ θερμοτέρῳ πυρὶ βάλλομαι. αἴθε καὶ αὐτός,
<lb rend="displayNum" n="249" />αἴθε γυναιμανέων Σάτυρος πέλον, ὄφρα χορεύσω
<lb rend="displayNum" n="250" />μεσσόθι Βασσαρίδων, παλάμῃ δ᾽ ἵνα πῆχυν ἐρείσας 
<lb rend="displayNum" n="251" />σφίγξω δεσμὸν ἔρωτος ἐπ᾽ αὐχένι Χαλκομεδείης.
<lb rend="displayNum" n="252" />εἰς Φρυγίην Διόνυσος ὀπάονα Δηριαδῆος
<lb rend="displayNum" n="253" />δουλοσύνης ἐρύσειεν ὑπὸ ζυγόν, ἀντὶ δὲ πάτρης
<pb id="v.2.p.484" />
<lb rend="displayNum" n="254" />Μαιονίη πολύολβος ἑὸν ναέτην με δεχέσθω:
<lb rend="displayNum" n="255" />Τμῶλον ἔχειν ἐθέλω μετὰ Καύκασον: ἀρχέγονον δὲ 
<lb rend="displayNum" n="256" />Ἰνδὸν ἀπορρίψας ἐμὸν οὔνομα Λυδὸς ἀκούσω,
<lb rend="displayNum" n="257" />αὐχένα δοῦλον Ἔρωτος ὑοκλίνων Διονύσῳ:
<lb rend="displayNum" n="258" />Πακτωλὸς φερέτω με: τί μοι πατρῷος Ὑδάσπης;
<lb rend="displayNum" n="259" />Χαλκομέδης δ᾽ ἐχέτω με δόμος γλυκύς: ἐν πολέμοις γὰρ
<lb rend="displayNum" n="260" />Κύπρις ὁμοῦ καὶ Βάκχος ὑπ᾽ ἀμφοτέροισι βελέμνοις 
<lb rend="displayNum" n="261" />γαμβροῖς Δηριαδῆος ἐπέχραον, ὄφρά τις εἴπῃ:
<lb rend="displayNum" n="262" /><q direct="unspecified">Μορρέα κεστὸς ἔπεφνε, καὶ ἔκτανε θύρσος Ὀρόντην.</q></q>
</p><p><lb rend="displayNum" n="263" />τοῖα μὲν ὴύτησε: πολυφλοίσβῳ δὲ μερίμηῃ
<lb rend="displayNum" n="264" />τήκετο Χαλκομέδης μεμνημένος: ἐν γὰρ ὀμίλῃ
<lb rend="displayNum" n="265" />θερμότεροι γεγάασιν ἀεὶ σπινθῆρες Ἐρώτων. 
<lb rend="displayNum" n="266" />ἤδη γὰρ σκιόεντι θορὼν αὐτόχθονι παλμῷ
<lb rend="displayNum" n="267" />ἄψοφος ἀννεφέλοιο μελαίνετο κῶνος ὀμίχλης,
<lb rend="displayNum" n="268" />καὶ τρομερῇ ξύμπαντα μιῇ ξύνωσε σιωπῇ:
<lb rend="displayNum" n="269" />οὐδέ τις ἴχνος ἔπειγε δι᾽ ἄστεος Ἰνδὸς ὁδίτης,
<lb rend="displayNum" n="270" />οὐδὲ γυνὴ χερνῆτις ἐθήμονος ἥπτετο τέχνης, 
<lb rend="displayNum" n="271" />οὐδέ οἱ ἐν παλάμῃσι φιληλακάτῳ παρὰ λύχνῳ
<lb rend="displayNum" n="272" />κύκλον ἐς αὐτοέλικτον ἰὼν ἄτρακτος ἀλήτης
<lb rend="displayNum" n="273" />ἄστατος ὀρχηστῆρι τιταίνετο νήματος ὁλκῷ,
<lb rend="displayNum" n="274" />ἀλλὰ καρηβαρέουσα φιλαγρύπνῳ παρὰ λύχνῳ
<lb rend="displayNum" n="275" />εὗδε γυνὴ ταλαεργός: ὄφις δέ τις ἥσυχος ἕρπων 
<lb rend="displayNum" n="276" />κεῖτο πεσών, κεφαλῇ δ᾽ ἐρύων παλινάγρετον οὐρὴν
<lb rend="displayNum" n="277" />γαστέρος ὑπναλέης ἀνεσείρασεν ὁλκὸν ἀκάνθης:
<lb rend="displayNum" n="278" />καί τις ἀερσιπόδης ἐλέφας παρὰ γείτονι τοίχῳ
<lb rend="displayNum" n="279" />ὄρθιον ὕπνον ἴαυεν, ὑπὸ δρυὶ νῶτον ἐρείσας.
</p><p><lb rend="displayNum" n="280" />καὶ τότε μοῦνος ἄυπνος ἀπόσσυτος ἄψοφος ἕρπων 
<lb rend="displayNum" n="281" />ποσσὶ παλιννόστοισιν ἕλιξ ἐστρεύγετο Μορρεύς,
<pb id="v.2.p.486" />
<lb rend="displayNum" n="282" />μούνην Χειροβίην θαλάμοις εὕδουσαν ἐάσας:
<lb rend="displayNum" n="283" />καί τινος ἀρχαίοιο σοφοῦ πάρα μῦθον ἀκούσας
<lb rend="displayNum" n="284" />ἀνδράσι πὰρ Κιλίκεσσιν ἔχων μόθον ἐγγύθι Ταύρου
<lb rend="displayNum" n="285" />ἔνθεον ἀστραίων δεδαημένος οἶστρον Ἐρώτων, 
<lb rend="displayNum" n="286" />ἠέρι πεπταμένην μετανεύμενος αἴθριον αὐλὴν
<lb rend="displayNum" n="287" />νυμφίον Εὐρώπης ἐπεδέρκετο, Ταῦρον Ὀλύμπου:
<lb rend="displayNum" n="288" />ἀξονίῳ δὲ τένοντι πολυπλανὲς ὄμμα τιταίνων
<lb rend="displayNum" n="289" />Καλλιστὼ σκοπίαζε καὶ ἄστατον ὁλκὸν Ἁμαξης,
<lb rend="displayNum" n="290" />γινώσκων, ὅτι θῆλυς ἐδέξατο θῆλυν ἀκοίην 
<lb rend="displayNum" n="291" />μιμηλῆς μεθέπηοντα νόθον δέμας ἰοχεαίρης
<lb rend="displayNum" n="292" />ἀγνώστοις μελέεσοιν: ὑπερτέλλοντα δὲ Ταύρου
<lb rend="displayNum" n="293" />Μυρτίλον ἐσκοπίαζε, πυρίπνοον Ἡνιοχῆα,
<lb rend="displayNum" n="294" />ὅττι γάμῳ χραίσμησε, καὶ εἰς δρόμον Ἱπποδαμείης
<lb rend="displayNum" n="295" />ἀντίτυπον ποίησε τύπον τροχοεσδέι κηρῷ, 
<lb rend="displayNum" n="296" />ἄχρι Πέλοψ γάμον εὗρε: καὶ ἀγχόθι Κασσιεπείης
<lb rend="displayNum" n="297" />αἰετὸν Αἰγίνης τανυσίπτερον εἶδεν ἀκοίτην,
<lb rend="displayNum" n="298" />καὶ δόλον ἤθελε τοῖον ἐπίκλοπον, ὄφρα καὶ αὐτὸς
<lb rend="displayNum" n="299" />Χαλκομέδης λύσειεν ἀνυμφεύτοιο κορείην,
<lb rend="displayNum" n="300" />καί τινα μῦθον ἔειπεν ἔχων ἄγρυπνον ὀπωπήν: 
</p><p><lb rend="displayNum" n="301" /><q direct="unspecified">ἔκλυον, ὡς Σατύρῳ πανομοίιος ὑψιμέδων Ζεὺς
<lb rend="displayNum" n="302" />Ἀντιόπην δολόεντι τύπῳ νυμφεύσατο κούρην
<lb rend="displayNum" n="303" />μιμηλῇ φιλότητι φιλοσκάρθμων ὑμεναίων:
<lb rend="displayNum" n="304" />τοῖον ἔχειν ἐθέλω καὶ ἐγὼ δέμας, ὄφρα χορεύσω
<lb rend="displayNum" n="305" />εἰς στρατὸν εὐκεράων Σατύρων ἄγνωστος ἱκάνων, 
<lb rend="displayNum" n="306" />Χαλκομέδης ἵνα λέκτρα φιλακρήτοιο τελέσσω.
<lb rend="displayNum" n="307" />οἶδα, πόθεν, Κυθέρεια, χολώεαι υἱάσιν Ἰνδῶν:
<lb rend="displayNum" n="308" />γείτονας Ἠελίοιο τεοὶ κλονέουσιν ὀιστοί:
<pb id="v.2.p.488" />
<lb rend="displayNum" n="309" />οὔ πω μνῆστιν ὄλεσσας ἐλεγχομένων σέο δεσμῶν.
<lb rend="displayNum" n="310" />οὐ Φαέθων με φύτευσε: τί με κλονέεις, Ἀφροδίτη; 
<lb rend="displayNum" n="311" />οὐ τέκε Πασιφάη με βοοσκόπος, οὐκ Ἀριάδνης
<lb rend="displayNum" n="312" />γνωτὸς ἐγώ. φθέγξασθε, λίθοι, πετρώδεα φωνήν.
<lb rend="displayNum" n="313" />Χαλκομέδην ποθέω, καὶ ἀναίνεται.ἔρρε, φαρέτρη,
<lb rend="displayNum" n="314" />ἔρρετε, φοίνια τόξα καὶ ἠνεμόεντες ὀιστοί:
<lb rend="displayNum" n="315" />Ἄρης οὔ με σάωσε κορυσσομένης Ἀφροδίτης: 
<lb rend="displayNum" n="316" />βαιὸς Ἔρως με δάμασσε, τὸν οὐ κτάνε Βάκχος ἀγήνωρ.</q>
</p><p><lb rend="displayNum" n="317" />τοῖα μάτην κατὰ νύκτα δυσίμερος ἔννεπε Μορρεύς.
<lb rend="displayNum" n="318" />οὐδὲ νοοπλανέος πτερὸν εὔνασεν ἡδέος Ὕπνου
<lb rend="displayNum" n="319" />Χαλκομέδην φυγόδεμνον, ἐπεὶ πόθον εἶχεν ὀλέθρου,
<lb rend="displayNum" n="320" />Μορρέα δειμαίνουσα μεμηνότα, μή μιν ἐρύσσας 
<lb rend="displayNum" n="321" />θερμὸς ἀνὴρ ζεύξειεν ἀναγκαίοις ὑμεναίοις
<lb rend="displayNum" n="322" />Βάκχου μὴ παρεόντος: Ἐρυθραίῃ δὲ θαλάσσῃ
<lb rend="displayNum" n="323" />ἔννυχον ἴχονς ἔκαμψε καὶ ἴαχε κύματι κωφῷ:
</p><p><lb rend="displayNum" n="324" /><q direct="unspecified">Μηλίς, ἐπολβίζω σε: σὺ γάρ ποτε, νῆις Ἐρώρων,
<lb rend="displayNum" n="325" />αὐτομάτῃ στροφάλιγγι δέμας ῥίψασα θαλάσσῃ 
<lb rend="displayNum" n="326" />λέκτρα γυναιμανέοντος ἀλεύαο Δαμναμενῆος:
<lb rend="displayNum" n="327" />σὸν μόρον ὀλβίζω φιλοπάρθενον: οἰστρομανῆ γὰρ
<lb rend="displayNum" n="328" />νυμφίον εἰς σὲ κόρυσσεν ἁλὸς θυγάτηρ Ἀφροδίτη,
<lb rend="displayNum" n="329" />καί σε θάλασσα φύλαξε, καὶ εἰ Παφίης πέλε μήτηρ,
<lb rend="displayNum" n="330" />καὶ θάνες ἐν ῥοθίοις ἔτι παρθένος. ἀλλὰ καὶ αὐτὴν 
<lb rend="displayNum" n="331" />Χαλκομέδην ἐθέλουσαν ὕδωρ κρύψειε θαλάσσης
<lb rend="displayNum" n="332" />Μορρέος ἱμείροντος ἀπειρήτην ὑμεναίων,
<lb rend="displayNum" n="333" />ὄφρα νέη Βριτόμαρτις ἐγὼ φυγόδεμνος ἀκούσω,
<lb rend="displayNum" n="334" />ἥν ποτε πόντος ἔδεκτο καὶ ἔμπαλιν ὤπασε γαίῃ,
<lb rend="displayNum" n="335" />Κυπριδίων Μίνωος ἀφειδήσασαν Ἐρώτων. 
<pb id="v.2.p.490" />
<lb rend="displayNum" n="336" />ὁ̣̣̓ με διεπτοίησεν ἐρωμανέων ἐνοσίχθων,
<lb rend="displayNum" n="337" />οἷά περ Ἀστερίην φιλοπάρθενον, ἣν ἐνὶ πόντῳ
<lb rend="displayNum" n="338" />πλαζομένην ἐδίωκε παλίνδρομον, εἰσόκεν αὐτὴν
<lb rend="displayNum" n="339" />ἄστατον ἱππεύουσαν ἀμοιβάδι σύνδρομον αὔρῃ
<lb rend="displayNum" n="340" />κύμασιν ἀστυφέλικτον ἐνερρίζωσεν Ἀπόλλων. 
<lb rend="displayNum" n="341" />δέξό με, δέξο, θάλασσα, φιλοξείνῳ σίο κόλπῳ:
<lb rend="displayNum" n="342" />δέχνυσο Χαλκομέδην μετὰ Μηλίδα: δέξο καὶ αὐτὴν
<lb rend="displayNum" n="343" />ὁπλοτέρην Βριτόμαρτιν ἀναινομένην ὑμεναίους,
<lb rend="displayNum" n="344" />ὄφρα φύγω Μορρῆα καὶ ὑμετέρην Ἀφροδίτην:
<lb rend="displayNum" n="345" />Χαλκομέδην ἐλέαιρε, βοηθόε παρθενικάων.</q> 
</p><p><lb rend="displayNum" n="346" />ὣς φαμένη δεδόνητο νόον παρὰ γείτονι πόντῳ:
<lb rend="displayNum" n="347" />καί νύ κεν αὐτοκύλιστος ἐδύσατο κῦμα θαλάσσης,
<lb rend="displayNum" n="348" />ἀλλὰ Θέτις χραίσμησε χαριζομένη Διονύσῳ,
<lb rend="displayNum" n="349" />καὶ δέμας ἀλλάξασα παρίστατο Χαλκομεδείῃ,
<lb rend="displayNum" n="350" />Βάκχης δ᾽ εἶδος ἔχουσα παρήγορον ἴαχε φωνήν: 
</p><p><lb rend="displayNum" n="351" /><q direct="unspecified">τέτλαθι, Χαλκομέδη, μὴ δείδιθι Μορρέος εὐνήν:
<lb rend="displayNum" n="352" />αἴσιον ὄρνιν ἔχεις με τεῆς ἀλύτοιο κορείης,
<lb rend="displayNum" n="353" />μαρτυρίην μεθέπουσαν ἀνυμφεύτων σἐο λέκτρων.
<lb rend="displayNum" n="354" />εἰμὶ Θέτις φυγόδεμνος ὁμοίιος, εἰμὶ καὶ αὐτή,
<lb rend="displayNum" n="355" />οἷά τε Χαλκομέδη, φιλοπάρθενος: οὐρανόθεν δὲ 
<lb rend="displayNum" n="356" />Ζεύς με πατὴρ ἐδίωκε καὶ ἤθελεν εἰς γάμον ἕλκειν,
<lb rend="displayNum" n="357" />εἰ μή μιν ποθέοντα γέρων ἀνέκοπτε Προμηθεὺς
<lb rend="displayNum" n="358" />θεσπίζων Κρονίωνος ἀρείονα παῖδα φυτεῦσαι,
<lb rend="displayNum" n="359" />μὴ Θέτιδός ποτε κοῦρος ἐπιβρίσειε τοκῆι
<lb rend="displayNum" n="360" />καὶ Κρονίδην ἐλάσειεν, ἅτε Κρόνον ὑψιμέδων Ζεύς. 
<lb rend="displayNum" n="361" />γίνεό μοι δολόεσσα φερέσβιος: αὐτοφόνος γὰρ
<lb rend="displayNum" n="362" />αἴ κε θάνῃς ἀδίδακτος ἀνυμφεύτων ὑμεναίων,
<lb rend="displayNum" n="363" />Βασσαρίδων στίχα πᾶσαν ἀνάρσιος Ἰνδὸς ὀλέσσει:
<lb rend="displayNum" n="364" />ἀλλά μιν ἠπερόπευε, καὶ ἐκ θανάτοιο σαώσεις
<pb id="v.2.p.492" />
<lb rend="displayNum" n="365" />σὴν στρατιὴν φύξηλιν ἱμασσομένου Διονύσου, 
<lb rend="displayNum" n="366" />ψευδομένη Παφίης κενεὸν πόθον: εἰ δέ σε Μορρεὺς
<lb rend="displayNum" n="367" />εἰς εὐνὴν ἐρύσειεν ἀναινομένην ὑμεναίους,
<lb rend="displayNum" n="368" />οὐ χατέεις ἐπὶ Κύπριν ἀρηγόνος: ὑμετέρης γὰρ
<lb rend="displayNum" n="369" />φρουρὸν ἔχεις ἀπέλεθρον ὄφιν χραισμήτορα μίτρης:
<lb rend="displayNum" n="370" />ὑμέτερον δὲ Δράκοντα λαβὼν μετὰ φύλοπιν Ἰνδῶν 
<lb rend="displayNum" n="371" />στηρίξει Διόνυσος ἐν ἀστεροφεγγέι κύκλῳ,
<lb rend="displayNum" n="372" />ἄγγελον οὐ λήγοντα τεῆς ἀλύτοιο κορείης,
<lb rend="displayNum" n="373" />ἐγγὺς ἑοῦ Στεφάνοιο φεραυγέος, εὖτε τελέσσῃ
<lb rend="displayNum" n="374" />ἀστερόεν μέγα σῆμα Κυδωναίης Ἀριάδνης:
<lb rend="displayNum" n="375" />Ἀρκτῴῳ δὲ Δράκοντι δράκων τεὸς ἰσοφαρίζων 
<lb rend="displayNum" n="376" />ἀστράψει μερόπεσσι, συναστράπτων Ὀφιούχῳ.
<lb rend="displayNum" n="377" />ὕστερον αἰνήσεις ἁλίην Θέτιν, εὖτε νοήσῃς
<lb rend="displayNum" n="378" />ἀστέρα σὸν πυρόεντα συναστράπτοντα Σελήνῃ.
<lb rend="displayNum" n="379" />ἔσσο δὲ θαρσήεσσα γάμου χάριν: οὐ γὰρ ἀκοίτης
<lb rend="displayNum" n="380" />ἔμπεδον ὑμετέρης ἀναλύσεται ἄμμα κορείης, 
<lb rend="displayNum" n="381" />οὐ μὰ σὲ καὶ Διόνυσον ἐμῆς ψαύσαντα τραπέζης,
<lb rend="displayNum" n="382" />οὐ μὰ σὲ καὶ σέο θύρσα, καὶ εἰναλίην Ἀφροδίτην.</q>
</p><p><lb rend="displayNum" n="383" />εἶπε παραιφαμένη: νεφέλῃ δ᾽ ἐκαλύψατο κούρην,
<lb rend="displayNum" n="384" />μή μιν ἐσαθρήσωσι φυλάκτορες ἢ σκοπὸς ἀνήρ,
<lb rend="displayNum" n="385" />φώριον ἴχνος ἔχων δολίῳ ποδὶ νυκτὸς ὁδίτης, 
<lb rend="displayNum" n="386" />ἠὲ γυναιμανέων θρασὺς αἰπόλος, ἑσπερίην δὲ
<lb rend="displayNum" n="387" />παρθενικὴν ἐρύσειε παρ᾽ εἰνοδίους ὑμεναίους.
</p></div1></body></text></TEI.2>