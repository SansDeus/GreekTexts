<?xml version="1.0" encoding="utf-8"?>
<TEI.2><text><body><div1 type="book" n="19" org="uniform" sample="complete">
<head><lb rend="displayNum" n="1" />ἐννεακαιδεκάτῳ Σταφύλου περὶ τύμβον ἐγείρει
<lb rend="displayNum" n="2" />Βάκχος ἐπὶ κρητῆρι θυώδεϊ τερπνὸν ἀγῶνα.</head>
<p><lb rend="displayNum" n="1" />ὣς φαμένου βαρὺ κέντρον ἔχων νεοπενθέι θυμῷ
<lb rend="displayNum" n="2" />κοῦρος ἀφωνήτῳ σφρηγίσσατο χείλεα σιγῇ,
<lb rend="displayNum" n="3" />δάκρυσιν αὐτοχύτοις νικώμενος: ὀψὲ δὲ μήτηρ
<lb rend="displayNum" n="4" />οἰκτρὸν ἔπος κατέλεξε Μέθη χαίρουσα Λυαίῳ:
</p><p><lb rend="displayNum" n="5" /><q direct="unspecified">ὑμετέρης ἄγρυπνον ὀπιπευτῆρα χορείης, 
<lb rend="displayNum" n="6" />σὸν Στάφυλον, Διόνυσε, κατεύνασε χάλκεος ὕπνος,
<lb rend="displayNum" n="7" />σὸν Στάφυλον, Διόνυσε, Χαρωνίδες ἥρπασαν αὖραι.
<lb rend="displayNum" n="8" />δισσὸν ἐμοὶ βαρὺ πένθος ἐπέχραεν: ἀμπελόεις μὲν
<lb rend="displayNum" n="9" />Βάκχος ἐμὲ προλέλοιπε, πόσις δ᾽ ἐμὸς ἔμπεσε νούσῳ:
<lb rend="displayNum" n="10" />καὶ ξυνὴν μεθέπεσκον ἐπ᾽ ἀμφοτέροισιν ἀνίην, 
<lb rend="displayNum" n="11" />καὶ Σταφύλῳ θνήσκοντι καὶ οὐ παρεόντι Λυαίῳ.
<lb rend="displayNum" n="12" />ἀλλὰ τεῆς, φίλε Βάκχε, πολυρραθάμιγγος ὀπώρης
<lb rend="displayNum" n="13" />δός μοι σεῖο κύπελλον ἐνίπλεον, ὄφρα πιοῦσα
<lb rend="displayNum" n="14" />εὐνήσω βαρὺ πένθος ἀπενθήτῳ σέθεν οἴνῳ.
<lb rend="displayNum" n="15" />ἐλπὶς ἐμοί, Διόνυσε φιλεύιε, μοῦνον ὀπώρην, 
<lb rend="displayNum" n="16" />μοῦνον ἴδω κρητῆρα, καὶ οὐκέτι δάκρυα λείβω.</q>
</p><p><lb rend="displayNum" n="17" />ὣς φαμένην ἐλέαιρε, κερασσάμενος δὲ κυπέλλῳ
<lb rend="displayNum" n="18" />ἰκμάδα λυσιμέριμνον ἀλεξικάκου πόρεν οἴνου
<pb id="v.2.p.92" />
<lb rend="displayNum" n="19" />παιδὶ νέῳ καὶ μητρὶ κατηφέι: καἰ πίον ἄμφω
<lb rend="displayNum" n="20" />τερψινόῳ ῥαθάμιγγι μελίρρυτον ὄγκον ὀπώρης: 
<lb rend="displayNum" n="21" />καὶ στοναχὴν πρήυνε Μέθη καὶ Βότρυς ἀνίην:
<lb rend="displayNum" n="22" />καί τινα μῦθον ἔειπε γυιὴ θελξίφρονι Βάκχῳ:
</p><p><lb rend="displayNum" n="23" /><q direct="unspecified">ἦλθες ἐμοί, φίλε Βάκχε, φίλον φάος: οὐκέτ᾽ ἀνίη,
<lb rend="displayNum" n="24" />οὐκέτι πένθος ἔχει με Διωνύσοιο φανέντος:
<lb rend="displayNum" n="25" />ἦλθες ἐμοί, φίλε Βάκχε, φίλον φάος: ὑμετέρῳ γὰρ 
<lb rend="displayNum" n="26" />δάκρυον ἐπρήυνα ποτῷ παιήονος οἴνου.
<lb rend="displayNum" n="27" />οὐ πόσιν, οὐ πατέρος στενάχω μόρον, ἀλλὰ καὶ αὐτοῦ
<lb rend="displayNum" n="28" />βότρυος, ἢν ἐθέλῃς, νοσφίσσομαι: ἀμφότερον γὰρ
<lb rend="displayNum" n="29" />Βάκχον ἔχω γενετῆρα καὶ υἱέα καὶ παρακοίτην.
<lb rend="displayNum" n="30" />ἕσπομαι, ἢν ἐθέλῃς με, καἰ εἰς τεὸν οἶκον ἱκάνω: 
<lb rend="displayNum" n="31" />εἴην Βασσαρίδεσσιν ὁμόστολος: ἢν δ᾽ ἐθελήσῃς,
<lb rend="displayNum" n="32" />κουφίζω σέο θύρσα καὶ ἱμερόεσσαν ὀπώρην,
<lb rend="displayNum" n="33" />χείλεσι δ᾽ ἡμετέροις ἐπιλήνιον αὐλὸν ἐρείσω.
<lb rend="displayNum" n="34" />χήρην μή με λίπῃς, μὴ διπλόον ἄλγος ἀέξω
<lb rend="displayNum" n="35" />καὶ φθιμένου Σταφύλοιο καὶ οἰχομένου Διονύσου. 
<lb rend="displayNum" n="36" />βότρυν ἔχεις θεράποντα: διδασκέσθω δὲ χορείας
<lb rend="displayNum" n="37" />καὶ τελετὰς καὶ θύσθλα καί, ἢν ἐθέλῃς, μόθον Ἰνδῶν:
<lb rend="displayNum" n="38" />καί μιν ἴδω γελόωντα φιλακρήτῳ παρὰ ληνῷ
<lb rend="displayNum" n="39" />ποσσὶ περιθλίβοντα τεῆς ὠδῖνας ὀπώρης.
<lb rend="displayNum" n="40" />γηραλέου δὲ Πίθου μιμνήσκεο, μή μιν ἐάσῃς 
<lb rend="displayNum" n="41" />σῆς τελετῆς ἀδίδακτον ἢ ἄμμορον ἡδέος οἴνου.</q>
</p><p><lb rend="displayNum" n="42" />ὣς φαμένην θάρσυνε Μέθην γελόωντι προσώπῳ
<lb rend="displayNum" n="43" />Βάκχος ἄναξ καὶ τοῖα φιλακρήτῳ φάτο νύμφῃ:
</p><p><lb rend="displayNum" n="44" /><q direct="unspecified">ὦ γύναι, ἀγλαόδωρε μετά χρυσῆν Ἀφροδίτην,
<lb rend="displayNum" n="45" />εὐφροσύνης δώτειρα <gap /> τερψίμβροτε μῆτερ Ἐρώτων, 
<lb rend="displayNum" n="46" />εἰλαπίνης ψαύοντι συνειλαπίναζε Λυαίῳ:
<pb id="v.2.p.94" />
<lb rend="displayNum" n="47" />ἔσσο Διωνύσῳ στεφανηφόρος, ὡς Ἀφροδίτη,
<lb rend="displayNum" n="48" />ἄνθεσι μιτρωθεῖσα καὶ εὐαλδέσσι κορύμβοις:
<lb rend="displayNum" n="49" />στέμματα σῶν πλοκάμων τελέσει ζηλήμονα Νίκην.
<lb rend="displayNum" n="50" />οἰνοχόον τελέσω σε μετὰ χρυσόθρονον Ἥβην: 
<lb rend="displayNum" n="51" />ἔσσεαι ἀμπελόεντι συναντέλλουσα Λυαίῳ
<lb rend="displayNum" n="52" />Βακχείων ὁμόφοιτος ὑποδρήστειρα κυπέλλων,
<lb rend="displayNum" n="53" />καί σε Μέθην καλέσουσι κόρον τερψίμβροτον οἴνου:
<lb rend="displayNum" n="54" />βότρυν ἐμῆς καλέσω λαθικηδέα καρπὸν ὀπώρης,
<lb rend="displayNum" n="55" />καὶ σταφυλὴν φερέβοτρυν ἀπὸ Σταφύλοιο καλέσσω 
<lb rend="displayNum" n="56" />ἡμερίδων ὠδῖνα καὶ ἀμπελόεσσαν ἐέρσην.
<lb rend="displayNum" n="57" />οὐδὲ Μέθης ἀπάνευθε δυνήσομαι εἰλαπινάζειν,
<lb rend="displayNum" n="58" />οὐδὲ Μέθης ἀπάνευθεν ἐγώ ποτε κῶμον ἐγείρω.</q>
</p><p><lb rend="displayNum" n="59" />ὣς εἰπὼν Σταφύλοιο μεθυσφαλέος παρὰ τύμβῳ
<lb rend="displayNum" n="60" />νηπενθὴς Διόνυσος ἀπειθέα θῆκεν ἀγῶνα: 
<lb rend="displayNum" n="61" />καὶ τράγον εὐπώγωνα καὶ ἄρσενα ταῦρον ἐρύσσας
<lb rend="displayNum" n="62" />διπλόα θῆκεν ἄεθλα, καὶ εὐφόρμιγγας ἐρίζειν
<lb rend="displayNum" n="63" />Πιερικῆς ἐκάλεσσεν ἁμιλλητῆρας ἀοιδῆς:
<lb rend="displayNum" n="64" />διπλόα θῆκεν ἄεθλα, καὶ ἀθλητῆρας ἐπείγων
<lb rend="displayNum" n="65" />ἴδμονας εὐκελάδοιο λύρης μειλίξατο μύθῳ: 
</p><p><lb rend="displayNum" n="66" /><q direct="unspecified">Ἀττικὸν ἐνθάδε κῶμον ἐγείρομεν: ἀθλοφόρῳ γὰρ
<lb rend="displayNum" n="67" />ἀνέρι νικήσαντι λιπόχροα ταῦρον ὀπάσσω,
<lb rend="displayNum" n="68" />ἀνδρὶ δὲ νικηθέντι δασὺν τράγον ἐγγυαλίξω.</q>
</p><p><lb rend="displayNum" n="69" />ὣς φαμένου Βρομίοιο λυροκτύπος ἄνθορεν ἀνήρ,
<lb rend="displayNum" n="70" />Βιστονίης Οἴαγρος ἀθαλπέος ἀστὸς ἀρούρης, 
<lb rend="displayNum" n="71" />πλῆκτρον ἔχων φόρμιγγι παρήορον: αὐτὰρ ἐπ᾽ αὐτῷ
<lb rend="displayNum" n="72" />Ἀτθίδος ὑμνοπόλου ναέτης ἀνόρουσεν Ἐρεχθεύς.
<lb rend="displayNum" n="73" />ἄμφω δ᾽ εἰς μέσον ἦλθον ἀεθλητῆρες ἀγῶνος
<pb id="v.2.p.96" />
<lb rend="displayNum" n="74" />φορμίγγων ἐλατῆρες: ἐμιτρώσαντο δέ χαίτην
<lb rend="displayNum" n="75" />δαφναίοις πετάλοισιν: ἀνεζώννυντο δέ πέπλους. 
<lb rend="displayNum" n="76" />ἀρχόμενοι δ᾽ ἐλέλιζον ἐθήμονι δάκτυλα παλμῷ
<lb rend="displayNum" n="77" />ἐκταδίης θλίβοντες ἀμοιβαίην στίχα νευρῆς
<lb rend="displayNum" n="78" />ἄκρα περισφίγγοντες, ὅπως μήτ᾽ ὄρθιος εἴη,
<lb rend="displayNum" n="79" />μή ποτε θηλύνειε παρειμένος ἄρσενα μολπήν.
</p><p><lb rend="displayNum" n="80" />καὶ πρότερος κλήροιο τυχὼν τεχνήμονι ῥυθμῷ 
<lb rend="displayNum" n="81" />Κεκροπίης ναέτης κιθάρην ἐλέλιζεν Ἐρεχθεύς,
<lb rend="displayNum" n="82" />μέλπων πάτριον ὕμνον, ὅτι <q direct="unspecified">ζαθέαις ἐν Ἀθήναις
<lb rend="displayNum" n="83" />καὶ Κελεὸς ξείνισσε Βίου παμμήτορα Δηὼ
<lb rend="displayNum" n="84" />Τριπτολέμῳ σὺν παιδὶ καὶ ἀρχαίῃ Μετανείρῃ,
<lb rend="displayNum" n="85" />καί σφισι καρπὸν ὄπασσεν, ὅτε χθονὸς αὔλακα νίφων 
<lb rend="displayNum" n="86" />Τριπτόλεμος σπόρον εὗρε φερεσταχύων ἐπὶ δίφρων,
<lb rend="displayNum" n="87" />καὶ Κελεοῦ φθιμένοιο νεοδμήτῳ παρὰ τύμβῳ
<lb rend="displayNum" n="88" />ὄμμασιν ἀκλαύτοισι θαλυσιὰς ἔστενε Δηώ,
<lb rend="displayNum" n="89" />ἀλλὰ παρηγορέουσα πάλιν θελξίφρονι μύθῳ
<lb rend="displayNum" n="90" />Τριπτολέμου Βαρὺ πένθος ἀπέσβεσε καὶ Μεταιείρης: 
<lb rend="displayNum" n="91" />οὕτω καὶ Διόνυσον ἑῷ ξείνισσε μελάθρῳ
<lb rend="displayNum" n="92" />Ἀσσυρίων σκηπτοῦχος: ἄναξ δέ οἱ ἀντὶ τραπέζης
<lb rend="displayNum" n="93" />ὤπασεν Εὔια δῶρα καὶ ἀμπελόεσσαν ὀπώρην,
<lb rend="displayNum" n="94" />καὶ Σταφύλου φθιμένοιο, φιλακρήτου βασιλῆος,
<lb rend="displayNum" n="95" />υἱέα Βότρυν ἔπαυσε φιλοθρήνοιο μερίμνης, 
<lb rend="displayNum" n="96" />καὶ κινυρῆς ἀλόχοιο Μέθης εὔνησεν ἀνίην.</q>
</p><p><lb rend="displayNum" n="97" />τοῖα σοφὸς φόρμιζε λυροκτύπος: ἀμφὶ δὲ ῥυθμῷ
<lb rend="displayNum" n="98" />πάντες ὁμοῦ θέλγοντο: σὺν εὐθύρσῳ δὲ Λυαίῳ
<lb rend="displayNum" n="99" />ἅρμενον ἱμερόφωνον ἐθάμβεον Ἀτθίδα μολπήν.
</p><p><lb rend="displayNum" n="100" />δεύτερος αἰόλον ὕμνον ἄναξ Οἴαγρος ὑφαίνων, 
<lb rend="displayNum" n="101" />ὡς γενέτης Ὀρφῆος, ὁμέστιος ἠθάδι Μούσῃ,
<pb id="v.2.p.98" />
<lb rend="displayNum" n="102" />δίστιχον ἁρμονίην ἀνεβάλλετο Φοιβάδι μολπῇ,
<lb rend="displayNum" n="103" />παυροεπής, λιγύμυθος, Ἀμυκλαίῳ τινί θεσμῷ:
<lb rend="displayNum" n="104" /><q direct="unspecified">Εὐχαίτην Ὑάκινθον ἀνεζώγρησεν Ἀπόλλων,
<lb rend="displayNum" n="105" />καὶ Στάφυλον Διόνυσος ἀεί ζώοντα τελέσσει.</q> 
</p><p><lb rend="displayNum" n="106" />οὔ πω κῶμος ἔληγεν, ἐπεφθέγξαντο δὲ λαοὶ
<lb rend="displayNum" n="107" />εὐφήμοις ἐπέεσσιν ὁμογλώσσων ἀπό λαιμῶν,
<lb rend="displayNum" n="108" />καὶ Σάτυροι σμαράγησαν ἀολλέες: ἐκ δὲ θοώκου
<lb rend="displayNum" n="109" />ἄστατος ἅλλετο Βάκχος, ἄνω καὶ ἔνερθε τινάσσων
<lb rend="displayNum" n="110" />δεξιτερήν, καὶ Βότρυς ἀνέδραμεν, εὐάδι φωνῇ 
<lb rend="displayNum" n="111" />ἁρμονίην εὔρυθμον ἀοιδοπόλοιο γεραίρων:
<lb rend="displayNum" n="112" />Οἰάγρου δὲ κάρηνον ἄναξ ἐστέψατο κισσῷ,
<lb rend="displayNum" n="113" />καὶ γενέτης Ὀρφῆος ἐπιρρήσσων χθόνα ταρσῷ
<lb rend="displayNum" n="114" />ἄσμενος ἄζυγα ταῦρον ἐδέξατο μισθὸν ἀοιδῆς:
<lb rend="displayNum" n="115" />ἀμφὶ δέ μιν στοιχηδὸν ἐπεσκίρτησαν ἑταῖροι. 
<lb rend="displayNum" n="116" />καί τράγον εὐρυγένειον, ἄχος καὶ ζῆλον ἀέξων,
<lb rend="displayNum" n="117" />αἰδομέναις παλάμῃσιν ἀνείρυσεν ἀστὸς Ἀθήνης.
</p><p><lb rend="displayNum" n="118" />Εὐχαίτης δ᾽ Ἰόβακχος, ἀφειδέι χειρὶ κομίζων,
<lb rend="displayNum" n="119" />ἄξια θῆκεν ἄεθλα χοροπλεκέος περί νίκης,
<lb rend="displayNum" n="120" />γηραλέου κρητῆρα θυώδεος ἔγκυον οἴνου, 
<lb rend="displayNum" n="121" />χρύσεον, ἄσπετα μέτρα κεχανδότα, διψάδι γαίῃ
<lb rend="displayNum" n="122" />ἰκμάδα τετραέτηρον ἀναβλύζοντα Λυαίου,
<lb rend="displayNum" n="123" />Ἡφαίστου σοφὸν ἔρυον Ὀλύμπιον, ὅν ποτε Κύπρις
<lb rend="displayNum" n="124" />ὤπασε βοτρυόεντι κασιγνήτῳ Διονύσῳ:
<lb rend="displayNum" n="125" />μείονα δὲ κρητῆρα μέσῳ παρέθηκεν ἀγῶνι 
<lb rend="displayNum" n="126" />ἀργύρεον, στίλβοντα, περίτροχον, ὅν ποτε Βάκχῳ
<lb rend="displayNum" n="127" />δῶκεν ἄναξ Ἀλύβης ξεινήιον οἰκία ναίων,
<lb rend="displayNum" n="128" />ἀφνειὴν παρὰ πέζαν, ὅπῃ χθονίοιο μετάλλου
<lb rend="displayNum" n="129" />ἀργυρέοις ἀγκῶσι μέλας λευκαίνετο <note n="1" place="unspecified" anchored="yes">λευκαίνετο μσς., λευκαίνεται ηερμανν.</note> κευθμών, <note n="2" place="unspecified" anchored="yes">ἀγκών μσς. ρεπεατεδ φρομ ἀγκῶσι, κώθων λυδσιξη: περηαπς κευθμών.</note>
<pb id="v.2.p.100" />
<lb rend="displayNum" n="130" />τοῦ περὶ χείλεος ἄκρον ἐπ᾽ ὀμφαλόεντι <note n="1" place="unspecified" anchored="yes">ἀμπελόεντι μσς., ὀμφαλόεντι λυδσιξη.</note> καρήνῳ <note n="2" place="unspecified" anchored="yes">καρήνῳ μσς., λυδσιξη, κορύμβῳ γραξφε, μαρξεληας, κοεξηλψ.</note> 
<lb rend="displayNum" n="131" />κισσὸς ἕλιξ, χρυσέῳ δὲ πέριξ δαιδάλλετο κόσμῳ:
<lb rend="displayNum" n="132" />τοῦτον ἄγων ἔστησε βαθυνομένῳ κενεῶνι
<lb rend="displayNum" n="133" />ληνὸν ἔτι πνείοντα νεώτερον ὄγκον ὀπώρης,
<lb rend="displayNum" n="134" />γλεῦκος, ἀνυμφεύτοιο μέθης ποτόν: οὐ νέμεσις γὰρ
<lb rend="displayNum" n="135" />ἀνέρα νικηθέντα πιεῖν ἀμέθυστον ἐέρσην. 
</p><p><lb rend="displayNum" n="136" />ἀλλ᾽ ὅτε Βάκχος ἄεθλα μέσῳ στήριξεν ἀγῶνι,
<lb rend="displayNum" n="137" />ἴδμονας ὀρχηθμοῖο καλέσσατο μάρτυρι φωνῇ:
</p><p><lb rend="displayNum" n="138" /><q direct="unspecified">ὅς τις ἀεθλεύσει κυκλούμενος ἴδμονι ταρσῷ
<lb rend="displayNum" n="139" />νικήσας τροχαλοῖο ποδός κρίσιν, οὗτος ἑλέσθω
<lb rend="displayNum" n="140" />καὶ χρύσεον κρητῆρα καὶ ἡδυπότου χύσιν οἴνου: 
<lb rend="displayNum" n="141" />ὃς δὲ πέσῃ σφαλεροῖο ποδὸς δεδονημένος ὁλκῷ,
<lb rend="displayNum" n="142" />ἥσσονα δ᾽ ὀρχήσαιτο, καὶ ἥσσονα δῶρα δεχέσθω:
<lb rend="displayNum" n="143" />οὐ γὰρ ἐγὼ πάντεσσιν ὁμοίιος: ἀθλοφόρῳ δέ
<lb rend="displayNum" n="144" />ἀνέρι νικήσαντι χοροίτυπον ἁβρὸν ἀγῶνα
<lb rend="displayNum" n="145" />οὐ τρίποδα στίλβοντα καὶ οὐ ταχὺν ἵππον ὀπάσσω, 
<lb rend="displayNum" n="146" />οὐ δόρυ καὶ θώρηκα φόνῳ πεπαλαγμένον Ἰνδῶν,
<lb rend="displayNum" n="147" />δίσκον ἐς ἰθυκέλευθον ἀκοντιστῆρας ἐγείρων:
<lb rend="displayNum" n="148" />οὐδὲ ποδωκείης τέταται δρόμος, οὐ δορὸς αἰχμή
<lb rend="displayNum" n="149" />τηλεφόρου: Σταφύλῳ δέ, καταφθιμένῳ Βασιλῆι,
<lb rend="displayNum" n="150" />ἀνδρὶ φιλοσκάρθμῳ, φιλοπαίγμονα ταρσὰ γεραίρω: 
<lb rend="displayNum" n="151" />οὐδὲ παλαισμοσύνῃ μυιαλκέι δῶρα τιταίνω,
<lb rend="displayNum" n="152" />οὐ δρόμος ἱπποσύνης, οὐκ Ἤλιδός εἰσιν ἀγῶνες,
<lb rend="displayNum" n="153" />οὐ δρόμος Οἰνομάου γαμβροκτόνος: ἡμετέρη γὰρ
<lb rend="displayNum" n="154" />νύσσα χορός, βαλβῖδες ἐπισκιρτήματα ταρσῶν,
<lb rend="displayNum" n="155" />χεὶρ τροχαλὴ καὶ σκαρθμὸς ἕλιξ, καὶ νεῦμα προσώπου 
<pb id="v.2.p.102" />
<lb rend="displayNum" n="156" />ἄστατα κινυμένοιο, καὶ αὐδήεσσα σιωπὴ
<lb rend="displayNum" n="157" />δάκτυλα δινεύουσα καὶ ὀρχηστῆρος ὀπωπήν.</q>
</p><p><lb rend="displayNum" n="158" />τοῖον ἔπος φαμένου κερόεις Σειληνὸς ἀνίστη,
<lb rend="displayNum" n="159" />καὶ τριγέρων βαρύθοντι Μάρων ἀνεπήλατο ταρσῷ
<lb rend="displayNum" n="160" />χρύσεον ἀστράπτοντα μέγαν κρητῆρα δοκεύων, 
<lb rend="displayNum" n="161" />οὐχ ὅτι χρύσεος ἦεν ὑπέρτερος, ἀλλ᾽ ὅτι μοῦνον
<lb rend="displayNum" n="162" />εἶχεν ἐυρραθάμιγγα παλαίτατον ὄγκον ἐέρσης
<lb rend="displayNum" n="163" />ἄκρου χείλεος ἄχρις: ἔρως δέ μιν ἡδέος οἴνου
<lb rend="displayNum" n="164" />θῆκε νέον, πολιὴν δὲ βιήσατο Βακχιὰς ὀδμή:
<lb rend="displayNum" n="165" />καὶ πόδας ἀμφελέλιζεν ἑῆς πειρώμενος ἀλκῆς, 
<lb rend="displayNum" n="166" />μὴ βαρὺ γῆρας ἔπαυσε λελασμένα γυῖα χορείης.
<lb rend="displayNum" n="167" />καὶ ψυχὴν Σταφύλοιο γέρων μειλίξατο φωνῇ,
<lb rend="displayNum" n="168" />νηφάλιον λασίῳ προχέων ἔπος ἀνθερεῶνι:
</p><p><lb rend="displayNum" n="169" /><q direct="unspecified">εἰμὶ Μάρων, συνάεθλος ἀπενθήτοιο Λυαίου:
<lb rend="displayNum" n="170" />δακρυχέειν οὐκ οἶδα: τί δάκρυσι καί Διονύσῳ; 
<lb rend="displayNum" n="171" />κύκλα ποδῶν ἐμὰ δῶρα ταφήια σῷ παρὰ τύμβῳ:
<lb rend="displayNum" n="172" />δέξό με μειδιόωντα: Μάρων οὐκ οἶδε μερίμνας,
<lb rend="displayNum" n="173" />οὐ γόον οἶδε Μάρων, οὐ πενθάδος ὄγκον ἀνίης:
<lb rend="displayNum" n="174" />ἱμερόεις πέλε λάτρις ἀπενθήτου Διονύσου.
<lb rend="displayNum" n="175" />ἵλαθι σεῖο Μάρωνι, καὶ εἰ πίες ὕδατα Λήθης, 
<lb rend="displayNum" n="176" />δὸς χάριν, ὄφρα πίοιμι παλαιγενέος χύσιν οἴου,
<lb rend="displayNum" n="177" />Σειληνὸς δὲ νέης πιέτω νέον ὄγκον ὀπώρης.
<lb rend="displayNum" n="178" />καὶ Σταφύλῳ μετὰ πότμον, ἅτε ζώοντι, χορεύσω,
<lb rend="displayNum" n="179" />ὅττι χορὸν προβέβουλα φιλοκνίσοιο τραπέζης:
<lb rend="displayNum" n="180" />σοί, Στάφυλε, ζώοντι καὶ οὐ πνείοντι χορεύω 
<lb rend="displayNum" n="181" />κῶμον ἀνακρούων ἐπιτύμβιον: εἰμὶ δὲ Βάκχου,
<lb rend="displayNum" n="182" />οὐ θεράπων Φοίβοιο, καὶ οὐ μάθον αἴλινα μέλπειν,
<lb rend="displayNum" n="183" />οἷα παρὰ Κρήτεσσιν ἄναξ ἐλίγαινεν Ἀπόλλων
<lb rend="displayNum" n="184" />δακρυχέων ἐρατεινὸν Ἀτύμνιον: Ἡλιάδων δὲ
<pb id="v.2.p.104" />
<lb rend="displayNum" n="185" />ξεῖνος ἐγὼ γενόμην, ἀλλότριος Ἠριδανοῖο 
<lb rend="displayNum" n="186" />εἰμί, νόθος Φαέθοντος ὀλωλότος ἡνιοχῆος:
<lb rend="displayNum" n="187" />οὐ Σπάρτης ναέτης, οὐ πένθιμον ἄνθος ἀείρω
<lb rend="displayNum" n="188" />σείων ἁβρὰ πέτηλα φιλοκλαύτων ὑακίνθων.
<lb rend="displayNum" n="189" />σήμερον, εἰ Μίνωι παρήμενος ἶσα δικάζεις,
<lb rend="displayNum" n="190" />εἴτε καὶ ἀνθεμόεσσαν ἔχεις Ῥαδαμάνθυος αὐλήν, 
<lb rend="displayNum" n="191" />Ἠλυσίου λειμῶνος ἐν ἄλσεσιν ἁβρὸν ὁδεύων,
<lb rend="displayNum" n="192" />κέκλυθι σεῖο Μάρωνος: ἐγὼ δέ σοι ἀντὶ κυπέλλων
<lb rend="displayNum" n="193" />ἀσπόνδοις στομάτεσσιν ἐρεύγομαι ἔμφρονα λοιβήν:
<lb rend="displayNum" n="194" />ἵλαθι σεῖο Μάρωνι, δίδου δέ μοι οἴνοπα νίκην,
<lb rend="displayNum" n="195" />νίκην πασιμέλουσαν: ἐγὼ δέ σοι ὑψόθι τύμβου 
<lb rend="displayNum" n="196" />σπείσω ἐμῶν χρυσέων πρωτάγρια καλὰ κυπέλλων
<lb rend="displayNum" n="197" />ἀρχόμενος κρητῆρος ἐμῆς μετ᾽ ἀέθλια νίκης.</q>
</p><p><lb rend="displayNum" n="198" />ὣς εἰπὼν ἐχόρευε Μάρων ἑλικώδεϊ ταρσῷ,
<lb rend="displayNum" n="199" />δεξιὸν ἐκ λαιοῖο μετήλυδα ταρσὸν ἀμείβων,
<lb rend="displayNum" n="200" />σιγὴν ποικιλόμυθον ἀναυδέι χειρὶ χαράσσων: 
<lb rend="displayNum" n="201" />ὀφθαλμοὺς δ᾽ ἐλέλιζεν ἀλήμονας, εἰκόνα μύθων,
<lb rend="displayNum" n="202" />νεύματι τεχνήεντι νοήμονα ῥυθμὸν ὑφαίνων:
<lb rend="displayNum" n="203" />καὶ κεφαλὴν ἐτίνασσε καὶ ἤθελε βόστρυχα σείειν,
<lb rend="displayNum" n="204" />εἰ μὴ γυμνὰ μέτωπα λιπότριχος εἶχε καρήνου.
<lb rend="displayNum" n="205" />οὐδὲ μέν, οἷα γέρων Τιτήνιον αἷμα κομίζων, 
<lb rend="displayNum" n="206" />ἔγραφε φωνήεντι τύπῳ Τιτηνίδα φύτλην,
<lb rend="displayNum" n="207" />οὐ Κρόνον ἠὲ Φάνητα παλαίτερον, οὐδὲ γενέθλην
<lb rend="displayNum" n="208" />ἠελίου Τιτῆνος ὁμόχρονον ἥλικι κόσμῳ:
<lb rend="displayNum" n="209" />ἀλλὰ λιπὼν ξύμπαντα καὶ ἀρχαίης χύσιν ὕλης
<lb rend="displayNum" n="210" />οἰνοχόον Κρονίδαο σοφῇ ποίκιλλε σιωπῇ 
<lb rend="displayNum" n="211" />Ζηνὶ δέπας τανύοντα καὶ ἀθανάτων χορὸν ἄλλων
<lb rend="displayNum" n="212" />αἰὲν ἐπασσυτέροισιν ἐυφραίνοντα κυπέλλοις,
<lb rend="displayNum" n="213" />ἢ ζαθέην προχέοντα κατὰ κρητῆρος ἐέρσην:
<pb id="v.2.p.106" />
<lb rend="displayNum" n="214" />ἦν δέ οἱ ἁρμονίη γλυκερὸν ποτόν: ἀλλὰ καὶ αὐτὴν
<lb rend="displayNum" n="215" />νέκταρ ἀρυομένην ὠρχήσατο παρθένον Ἥβην: 
<lb rend="displayNum" n="216" />εἰς Σατύρους δ᾽ ὁρόων Γανυμήδεος ἔγραφε μορφὴν
<lb rend="displayNum" n="217" />χερσὶν ἀφωνήτοισι, καὶ ὁππότε δέρκετο Βάκχας,
<lb rend="displayNum" n="218" />ἥβην χρυσοπέδιλον ἐχέφρονι δείκνυε σιγῇ.
</p><p><lb rend="displayNum" n="219" />τοῖα Μάρων ἐχάρασσε πολύτροπα δάκτυλα πάλλων,
<lb rend="displayNum" n="220" />καὶ ποδὸς εὐρύθμοιο σοφὴν ἀνεσείρασεν ὁρμήν, 
<lb rend="displayNum" n="221" />ἀσταθέος τελέσας πολυκαμπέα μέτρα χορείης.
<lb rend="displayNum" n="222" />ἵστατο δὲ τρομέων, δεδοκημένος ὄμματι λοξῷ,
<lb rend="displayNum" n="223" />τίς τίνα νικήσειε, τίς εἰς ἑὸν οἶκον ἱκάνοι
<lb rend="displayNum" n="224" />μείζονα καὶ πλήθοντα μέθης κρητῆρα κομίζων.
</p><p><lb rend="displayNum" n="225" />Σειληνὸς δ᾽ ἐχόρευε: πολυστρέπτοιο δὲ τέχνης 
<lb rend="displayNum" n="226" />σύμβολα τεχνήεντα κατέγραφε σιγαλέη χείρ.
<lb rend="displayNum" n="227" />καἰ παλάμαις τότε τοῖος ἔην τύπος, ὥς ποτε πολλὴ
<lb rend="displayNum" n="228" />υἱέι Κυρήνης ἔρις ἔμπεσε καὶ Διονύσῳ
<lb rend="displayNum" n="229" />ἀμφὶ πότου, μάκαρες δὲ συνήιον: οὐ τότε πυγμή.
<lb rend="displayNum" n="230" />οὐ δρόμος, οὐ τότε δίσκος ἀέθλια: παιδὶ Φοίβου 
<lb rend="displayNum" n="231" />ὄργανα κεῖτο κύπελλα μεμηλότα καί Διονύσῳ
<lb rend="displayNum" n="232" />καὶ δίδυμοι κρητῆρες, ὁ μὲν χρονίου χύσιν οἴνου,
<lb rend="displayNum" n="233" />ὃς δὲ φέρων νέα δῶρα φιλοπτόρθοιο μελίσσης:
<lb rend="displayNum" n="234" />καὶ Κρονίδης ἐκάθητο δικασπόλος, ἀθλοφόροις δὲ
<lb rend="displayNum" n="235" />ἁβρὸς ἀγὼν τετάνυστο μελισταγέος περὶ νίκης: 
<lb rend="displayNum" n="236" />ὄργανα κεῖτο κύπελλα: καὶ, ὡς χρυσόπτερος Ἑρμῆς,
<lb rend="displayNum" n="237" />αὐτὸς Ἔρως ἐρόεις ἐναγώνιος εἰς μέσον ἔστη,
<lb rend="displayNum" n="238" />χειρὶ μιῇ καὶ κισσὸν ἔχων καὶ θαλλὸν ἐλαίης,
<lb rend="displayNum" n="239" />Βάκχῳ κίσσινον ἄνθος, Ἀρισταίῳ δὲ προτείνων
<lb rend="displayNum" n="240" />στέμμασι Πισαίοισιν ἐοικότα θαλλὸν ἐλαίης, 
<lb rend="displayNum" n="241" />Παλλάδος ἁγνὸν ἄγαλμα. μελικρήτῳ δὲ κυπέλλῳ
<pb id="v.2.p.108" />
<lb rend="displayNum" n="242" />πρῶτος Ἀρισταῖος κεράσας ὠδῖνα μελίσσης
<lb rend="displayNum" n="243" />ὤρεγεν ἀθανάτοισι σοφὸν ποτόν, ἄλλον ἐπ᾽ ἄλλῳ
<lb rend="displayNum" n="244" />εὐφραίνων, καὶ ἔνειμε δέπας στοιχηδὸν ἑκάστῳ:
<lb rend="displayNum" n="245" />τοῖσι μὲν ἀρχομένοισιν ἐυρραθάμιγγος ἐέρσης 
<lb rend="displayNum" n="246" />ὀξύτατος κόρος ἔσκεν, ἀρυομένων δὲ κυπέλλων
<lb rend="displayNum" n="247" />τὸ τρίτον ἠρνήσαντο, καὶ οὐχ ἥψαντο τετάρτου,
<lb rend="displayNum" n="248" />καὶ μέλιτος μέμψαντο ταχὺν κόρον: ἡδυπότου δὲ
<lb rend="displayNum" n="249" />ἁβροχίτων Διόνυσος ἀπὸ κρητῆρος ἀφύσσων
<lb rend="displayNum" n="250" />κούφισε δισσὰ κύπελλα καὶ ὤρεγε δίζυγι παλμῷ 
<lb rend="displayNum" n="251" />τὸ πρῶτον Κρονίδῃ, τὸ δὲ δεύτερον ὤπασεν Ἥρῃ,
<lb rend="displayNum" n="252" />πατροκασιγνήτῳ τρίτατον δέπας ἐννοσιγαίῳ:
<lb rend="displayNum" n="253" />ἑξείης δ᾽ ἅμα πᾶσι θεοῖς καὶ Ζηνὶ τοκῆι
<lb rend="displayNum" n="254" />τερπομένοις ἐκέρασσε, κατηφιόωντι δὲ μούνῳ
<lb rend="displayNum" n="255" />μειδιόων ἐτίταινε δέπας ζηλήμονι Φοίβῳ: 
<lb rend="displayNum" n="256" />οἱ δὲ πολυσπερέεσσι νόον θέλγοντο κυπέλλοις,
<lb rend="displayNum" n="257" />διψαλέοι δ᾽ ἔτι μᾶλλον ἀεὶ γίνοντο πιόντες,
<lb rend="displayNum" n="258" />καὶ πάλιν ᾔτεον ἄλλο, καὶ οὐ κόρος ἔσκε κυπέλλων.
<lb rend="displayNum" n="259" />ἀθάνατοι δ᾽ ὀλόλυξαν, ἐπετρέψαντο δὲ Βάκχῳ
<lb rend="displayNum" n="260" />οἰνάδος ἡδυπότοιο φέρειν πρεσβήια νίκης: 
<lb rend="displayNum" n="261" />καὶ μεθύων ἀκίχητος Ἔρως, ὀχετηγὸς ἀγῶνος,
<lb rend="displayNum" n="262" />κισσῷ βοτρυόεντι κόμην ἔστεψε Λυαίου.
</p><p><lb rend="displayNum" n="263" />τοῦτο σοφῇ παλάμῃ κερόεις Σειληνὸς ὑφαίνων
<lb rend="displayNum" n="264" />δεξιτερὴν μὲν ἔπαυσε, πολυσκάρθμῳ δὲ πεδίλῳ
<lb rend="displayNum" n="265" />ἐκ χθονὸς ᾐώρητο καὶ ἠέρι πέμπεν ὀπωπάς, 
<lb rend="displayNum" n="266" />πῇ μὲν ἐπ᾽ ἀλλήλοισιν ὁμόζυγα ταρσὰ συνάπτων,
<lb rend="displayNum" n="267" />πῇ δὲ διαζεύξας ἑτεραλκέι πάλλετο τέχνῃ,
<lb rend="displayNum" n="268" />ἄλλοτε πουλυέλικτος ὑπὲρ δαπέδοιο χορεύων
<lb rend="displayNum" n="269" />ὀρθὸς ἐπὶ πτέρναις ἑλικώδεϊ σείετο παλμῷ:
<pb id="v.2.p.110" />
<lb rend="displayNum" n="270" />δεξιτερῷ δ᾽ ἄγναμπτος ἐπεστηρίζετο ταρσῷ 
<lb rend="displayNum" n="271" />δάκτυλον ἄκρον ἔχων ἑτέρου ποδός, ἢ γόνυ κάμψας
<lb rend="displayNum" n="272" />συμφερταῖς παλάμῃσιν ἢ ἐκταδίην πτύχα μηρῶν
<lb rend="displayNum" n="273" />Σειληνὸς βαρύγουνος, ἔχων ποδὸς ὄρθιον ὁρμήν:
<lb rend="displayNum" n="274" />καὶ πόδα λαιὸν ἄειρεν ἐπὶ πλευροῖο καὶ ὤμου
<lb rend="displayNum" n="275" />κουφίζων ἑλικηδόν, ὀπισθοτόνῳ δ᾽ ὑπὸ τέχνῃ 
<lb rend="displayNum" n="276" />καμπύλον ᾐώρησεν ἐπ᾽ αὐχένι ταρσὸν ἑλίξας:
<lb rend="displayNum" n="277" />καὶ βαλίῃ στροφάλιγγι παλιννόστοιο χορείης
<lb rend="displayNum" n="278" />ὕπτιος αὐτοέλικτος ἐκάμπτετο κυκλάδι τέχνῃ
<lb rend="displayNum" n="279" />πεπταμένην ἐπίκυρτον ἐς ἠέρα γαστέρα φαίνων,
<lb rend="displayNum" n="280" />τὴν αὐτὴν στεφανηδὸν ἀτέρμονα νύσσαν ἀμείβων: 
<lb rend="displayNum" n="281" />καὶ κεφαλὴ πεφόρητο παρήορος, οἷά περ αἰεὶ
<lb rend="displayNum" n="282" />ἁπτομένη δαπέδοιο καὶ οὐ ψαύουσα κονίης:
<lb rend="displayNum" n="283" />καὶ ποδὶ λαχνήεντι πέδον Σειληνὸς ἀμύσσων
<lb rend="displayNum" n="284" />ἄστατος ἔνθα καὶ ἔνθα ποδῶν βακχεύετο παλμῷ.
<lb rend="displayNum" n="285" />καὶ τότε γούνατα κάμνε, τινασσομένου δὲ καρήνου 
<lb rend="displayNum" n="286" />ὕπτιος αὐτοκύλιστος ἐπωλίσθησεν ἀρούρῃ:
<lb rend="displayNum" n="287" />καὶ ποταμὸς μορφοῦτο: δέμας δέ οἱ ἔβλυεν ὕδωρ
<lb rend="displayNum" n="288" />χεύμασιν αὐτομάτοισιν: ἀμειβομένου δὲ μετώπου
<lb rend="displayNum" n="289" />εἰς προχοὴν ἐπίκυρτον ἐκυμαίνοντο κεραῖαι,
<lb rend="displayNum" n="290" />καὶ ῥόθιον κορυφοῦτο κυκώμενον ὕψι καρήνου, 
<lb rend="displayNum" n="291" />καὶ βυθὸς ἰχθυόεις ψαμάθῳ κοιλαίνετο γαστήρ:
<lb rend="displayNum" n="292" />Σειληνοῦ δὲ χυθέντος ἀμειβομένη πέλε χαίτη
<lb rend="displayNum" n="293" />εἰς θρύον αὐτοτέλεστον: ὑπὲρ ποταμοῖο δὲ γείτων
<lb rend="displayNum" n="294" />ὀξυτενὴς σύριζε δόναξ δεδονημένος αὔραις
<lb rend="displayNum" n="295" />αὐτοφυής. γλυκερὴν δὲ Μάρων ἀνεδήσατο νίκην, 
<lb rend="displayNum" n="296" />ἀγκὰς ἔχων κρητῆρα βεβυσμένον ἡδέος οἴνου:
<lb rend="displayNum" n="297" />Σειληνοῦ δὲ χυθέντος ἀέθλιον, οἷά τε λοιβήν,
<lb rend="displayNum" n="298" />ἀργύρεον κρητῆρα λαβὼν ἔρριψε ῥεέθροις,
<lb rend="displayNum" n="299" />καὶ προχοὰς ἐμέθυσσε χοροπλεκέος ποταμοῖο,
<lb rend="displayNum" n="300" />χῶρος ὅθεν κρητῆρος ἐπώνυμος, ἡδυπότου δὲ 
<pb id="v.2.p.112" />
<lb rend="displayNum" n="301" />Σειληνοῦ κελάδοντος ἀκούεται Εὔιον ὕδωρ.
<lb rend="displayNum" n="302" />καί τινα μῦθον ἔλεξε Μάρων ποταμηίδι πηγῇ:
</p><p><lb rend="displayNum" n="303" /><q direct="unspecified">οὔ σε Μάρων, Σειληνέ, Βιάζεται: εἰς σὲ δὲ ῥίψω
<lb rend="displayNum" n="304" />οἶνον ἐρευθιόωντα καὶ οἰνοδόκον σε καλέσσω.
<lb rend="displayNum" n="305" />δέξο, μέθης ἀκόρητε, τεὸν μέθυ, δέχνυσο Βάκχου 
<lb rend="displayNum" n="306" />ἀργύρεον κρητῆρα, καὶ ἔσσεαι ἀργυροδίνης.
<lb rend="displayNum" n="307" />εἰλιπόδη Σειληνέ, καὶ ἐν προχοῇσι χορεύεις,
<lb rend="displayNum" n="308" />σεῖο ποδῶν στροφάλιγγα καὶ ἐν ῥοθίοισι φυλάσσεις,
<lb rend="displayNum" n="309" />εἰσέτι κωμάζεις διερὸν τύπον: ἀλλὰ σὺ Βάκχαις
<lb rend="displayNum" n="310" />ἵλαθι καὶ Σατύροισι καὶ οἰνοδότῃσιν ὀπώραις, 
<lb rend="displayNum" n="311" />Σειληνοὺς δὲ φύλασσε, τεῆς βλάστημα γενέθλης:
<lb rend="displayNum" n="312" />ἀκροπότῃ δὲ Μάρωνι χαρίζεο, μηδέ σε νίκης
<lb rend="displayNum" n="313" />ζῆλον ὑποκλέπτοντα καὶ ὲν ποταμοῖσι νοήσω.
<lb rend="displayNum" n="314" />ὕδασι μᾶλλον ἄεξε Μαρωνίδος οἶνον ὀπώρης:
<lb rend="displayNum" n="315" />ἔσσο καὶ ἐν ποταμοῖσιν ὁμοφρονέων Διονύσῳ. 
<lb rend="displayNum" n="316" />νήπιε, τίς σε δίδαξεν ἀρειοτέροισιν ἐρίζειν;
<lb rend="displayNum" n="317" />Σειληνὸς πάλιν ἄλλος, ὑπέρβιον αὐλὸν ἀμείβων,
<lb rend="displayNum" n="318" />αὐχένα γαῦρον ἄειρε καὶ εἰς ἔριν ἤλυθε Φοίβῳ:
<lb rend="displayNum" n="319" />ἀλλά ἑ γυμνώσας λασίου χροός, ἔρνεϊ δήσας,
<lb rend="displayNum" n="320" />ἔμπνοον ἀσκὸν ἔθηκε, καὶ ὑψόθι πολλάκι δένδρου 
<lb rend="displayNum" n="321" />ἐνδόμυχος κόλπωσε τύπον μιμηλὸν ἀήτης,
<lb rend="displayNum" n="322" />οἶα πάλιν μέλποντος ἀσιγήτοιο νομῆος:
<lb rend="displayNum" n="323" />καἰ μιν ἐποικτείρων μορφώσατο Δελφὸς Ἀπόλλων,
<lb rend="displayNum" n="324" />καὶ ποταμὸν ποίησεν ὁμώνυμον: εἰσέτι κείνου
<lb rend="displayNum" n="325" />Σειληνοῦ λασίοιο φατίζεται ἀγκύλον ὕδωρ, 
<lb rend="displayNum" n="326" />καὶ κτύπον ἠνεμόφοιτον ἐρεύγεται, οἶά περ αἰεὶ
<lb rend="displayNum" n="327" />ἀντιτύποις δονάκεσσι μελιζομένου Φρυγὸς αὐλοῦ.
<lb rend="displayNum" n="328" />καὶ σὺ δέμας μετάμειψας ἀρείονι νεῖκος ἀνάψας
<pb id="v.2.p.114" />
<lb rend="displayNum" n="329" />Σειληνῷ προτέρῳ πανομοίιος. ἀλλὰ σὺ νύμφην
<lb rend="displayNum" n="330" />μηκέτι μαστεύσειας ἀσάμβαλον ἠθάδα Βάκχην, 
<lb rend="displayNum" n="331" />Βάκχην λυσιέθειραν ὀρειάδα: λυσικόμων γὰρ
<lb rend="displayNum" n="332" />Νηιάδων ἀπέλεθρος ἐυφραίνει σε γενέθλη.
<lb rend="displayNum" n="333" />μηκέτι μαστεύσῃς ὀφιώδεα δεσμὰ Λυαίου,
<lb rend="displayNum" n="334" />ἐγχέλυας μεθέπων σκολιὴν ὠδῖνα ῥεέθρων,
<lb rend="displayNum" n="335" />καὶ στικταῖς φολίδεσσιν ἀρηρότες ἀντὶ δρακόντων 
<lb rend="displayNum" n="336" />ἰχθύες ὑμετέροισιν ἐφερπύζουσι ῥεέθροις.
<lb rend="displayNum" n="337" />εἰ δὲ σὺ βοτρυόεντος ἐνοσφίσθης Διονύσου.
<lb rend="displayNum" n="338" />μᾶλλον ἐπολβίζω σε: σὺ γὰρ καὶ βότρυν ἀέξεις:
<lb rend="displayNum" n="339" />τί πλέον ἤθελες ἄλλο τεῶν θρεπτῆρα ῥοάων
<lb rend="displayNum" n="340" />Ζῆνα φέρων μετὰ Βάκχον, ὅλης γενετῆρα γενέθλης; 
<lb rend="displayNum" n="341" />ἀντὶ τεῶν Σατύρων ποταμῶν στίχες: ἀντὶ δὲ ληνοῦ
<lb rend="displayNum" n="342" />Ὠκεανοῦ κελάδοντος ὑπὲρ νώτοιο χορεύεις.
<lb rend="displayNum" n="343" />εἴκελον εἶδος ἔχεις καὶ ἐν ὕδασιν: οὐ νέμεσις δὲ
<lb rend="displayNum" n="344" />Σειληνὸν κομόωντα βοοκραίροισι μετώποις
<lb rend="displayNum" n="345" />ταυρείην κερόεσσαν ἔχειν ποταμηίδα μορφήν.</q> 
</p><p><lb rend="displayNum" n="346" />εἶπε Μάρων: καὶ πάντες ἐθάμβεον ἀγκύλον ὕδωρ
<lb rend="displayNum" n="347" />Σειληνοῦ ζαχύτοιο κυβιστητῆρος ἰδόντες.
<lb rend="displayNum" n="348" />ἰσοφυὲς μίμημα πολυγνάμπτου ποταμοῖο.
</p></div1></body></text></TEI.2>