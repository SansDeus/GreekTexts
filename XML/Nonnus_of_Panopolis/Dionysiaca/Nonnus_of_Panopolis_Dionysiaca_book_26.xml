<?xml version="1.0" encoding="utf-8"?>
<TEI.2><text><body><div1 type="book" n="26" org="uniform" sample="complete">
<pb id="v.2.p.292" />
<head><lb rend="displayNum" n="1" />εἰκοστὸν λάχεν ἕκτον ἐπίκλοπον εἶδος Ἀθήνης
<lb rend="displayNum" n="2" />καὶ πολὺν ἐγρεκύδοιμον ἀγειρομένων στόλον Ἰνδῶν.</head>
<p><lb rend="displayNum" n="1" />Δηριάδῃ δ᾽ εὕδοντι κατηφέος ὑψόθεν εὐνῆς
<lb rend="displayNum" n="2" />Βάκχῳ πιστὰ φέρουσα παρίστατο θοῦρις Ἀθήνη,
<lb rend="displayNum" n="3" />γνωτῷ δ᾽ ἐσσομένην ἑτέρην μνηστεύετο νίκην:
<lb rend="displayNum" n="4" />καὶ δέμας ἀλλάξασα μετάτροπον ἶσον Ὀρόντῃ
<lb rend="displayNum" n="5" />γαμβρὸν ἀερσιλόφου μιμήσατο Δηριαδῆος: 
<lb rend="displayNum" n="6" />καί μιν ἀπορρίψαντα μιαιφόνον οἶστρον Ἐνυοῦς
<lb rend="displayNum" n="7" />μιμηλὴ δολίοιο παρήπαφεν ὄψις ὀνείρου,
<lb rend="displayNum" n="8" />τοῖον ἔπος βοόωσα, καὶ ὀλλυμένων ἐπὶ πότμῳ
<lb rend="displayNum" n="9" />ταρβαλέον θάρσυνεν ἐς ὑσμίνην Διονύσου:
</p><p><lb rend="displayNum" n="10" /><q direct="unspecified">εὕδεις, Δηριάδη: σὲ δὲ μέμφομαι: ἀστυόχων γὰρ 
<lb rend="displayNum" n="11" />πάννυχον ὕπνον ἔχειν ἀλλότριόν ἐστιν ἀνάκτων:
<lb rend="displayNum" n="12" />ὕπνου μέτρον ἔχει βουληφόρος. ἀμφὶ δὲ πύργων
<pb id="v.2.p.294" />
<lb rend="displayNum" n="13" />δυσμενέες κλονέουσι, καὶ οὐ δόρυ θοῦρον ἀείρεις,
<lb rend="displayNum" n="14" />οὐκ ἀίεις τυπάνων ῥόθιον κτύπον, οὐ μέλος αὐλῶν,
<lb rend="displayNum" n="15" />οὐ φονίης σάλπιγγος ἀγέστρατον ἦχον ἀκούεις. 
<lb rend="displayNum" n="16" />ὑμετέρην δὲ θύγατρα νεήνιδα πενθάδα χήρην
<lb rend="displayNum" n="17" />Πρωτονόην ἐλέαιρε, κινυρομένην παρακοίτην,
<lb rend="displayNum" n="18" />μηδὲ λίπῃς, σκηπτοῦχε, τεὸν νήποινον Ὀρόντην.
<lb rend="displayNum" n="19" />κτεῖνον ἐμοὺς ὀλετῆρας ἀτευχέας: ὠκυμόρου γὰρ
<lb rend="displayNum" n="20" />γαμβροῦ σεῖο θανόντος ἔτι ζώουσι φονῆες, 
<lb rend="displayNum" n="21" />στῆθος ἐμὸν σκοπίαζε τετυμμένον ὀξέι θύρσῳ:
<lb rend="displayNum" n="22" />ὤμοι, ὅτ᾽ οὐ Λυκόοργος Ἀρήιος ἐνθάδε ναίει,
<lb rend="displayNum" n="23" />ὤμοι, ὅτ᾽ οὐκ Ἀράβεσσιν ὑπερφιάλοισιν ἀνάσσεις:
<lb rend="displayNum" n="24" />οὐ θεὸς ἦν Διόνυσος, ὃς εἰς ἁλὸς οἶδμα διώκων
<lb rend="displayNum" n="25" />θνητὸς ἀνὴρ ποίησεν ὑποβρύχιον μετανάστην. 
<lb rend="displayNum" n="26" />Δηριάδην ἐνόησα πεφυζότα θῆλυν Ἐνυώ.
<lb rend="displayNum" n="27" />ἄτρομος ἔσσο λέων, ὅτι χάλκεον ἀνέρα φεύγων
<lb rend="displayNum" n="28" />νεβροχίτων Διόνυσος ὁμοίιος ἔπλετο νεβρῷ.
<lb rend="displayNum" n="29" />οὐ κεῖνος κατέπεφνεν Ἀρειμανέων γένος Ἰνδῶν,
<lb rend="displayNum" n="30" />ἀλλά μιν αὐτὸς ἔπεφνε πατὴρ τεός: ὲν πολέμοις γὰρ 
<lb rend="displayNum" n="31" />σοὺς προμάχους φεύγοντας ἰδὼν ἐδάμασσεν Ὑδάσπης.
<lb rend="displayNum" n="32" />οὐ σὺ πέλεις ἑτέροισιν ὁμοίιος: οὐράνιον γὰρ
<lb rend="displayNum" n="33" />θυγατέρος Φαέθοντος ἐριφλεγέος σέο πάππου
<lb rend="displayNum" n="34" />αἷμα φέρεις: οὐ θνητὸν ἔχεις δέμας: οὔ σε δαμάσσει
<lb rend="displayNum" n="35" />οὐ ξίφος ἠὲ βέλεμνον ἐπιβρίθοντα Λυαίῳ.</q> 
</p><p><lb rend="displayNum" n="36" />ὣς φαμένη πρὸς Ὄλυμπον ἔβη πολύμητις Ἀθήνη,
<lb rend="displayNum" n="37" />εἶδος ὀνειρείοιο μεταλλάξασα προσώπου.
</p><p><lb rend="displayNum" n="38" />Δηριάδης δ᾽ ἠῷος ἀπὸ πτολίων, ἀπὸ νήσων
<lb rend="displayNum" n="39" />κέκλετο κηρύκεσσι πολυσπερὲς ἔθνος ἀγείρειν:
<lb rend="displayNum" n="40" />καὶ πολὺς ἔνθα καὶ ἔνθα θυελλήεντι πεδίλῳ 
<lb rend="displayNum" n="41" />λαὸν ἀολλίζων ἑτερόπτολιν ἤιε κῆρυξ
<lb rend="displayNum" n="42" />ἠῴην παρὰ πέζαν: Ἀρειμανέες δὲ μαχηταὶ
<pb id="v.2.p.296" />
<lb rend="displayNum" n="43" />πάντοθεν ἠγερέθοντο καλεσσαμένου βασιλῆος.
</p><p><lb rend="displayNum" n="44" />πρῶτα μὲν ὡπλίζοντο κυβερνητῆρες Ἐνυοῦς,
<lb rend="displayNum" n="45" />Ἀγραῖος Φλόγιός τε, συνήλυδες ἡγεμονῆες, 
<lb rend="displayNum" n="46" />ἀρτιτελὲς μετὰ σῆμα νεοφθιμένοιο τοκῆος,
<lb rend="displayNum" n="47" />Εὐλαίου δύο τέκνα: συνεστρατόωντο δὲ λαοί,
<lb rend="displayNum" n="48" />ὅσσοι Κῦρα νέμοντο καὶ Ἰνδῴου ποταμοῖο
<lb rend="displayNum" n="49" />Βαίδιον Ὀμβηλοῖο παρὰ πλατὺ βάρβαρον ὕδωρ,
<lb rend="displayNum" n="50" />καὶ Ῥοδόην εὔπυργον, Ἀρειμανέων πέδον Ἰνδῶν, 
<lb rend="displayNum" n="51" />καὶ κραναὸν Προπάνισον, ὅσοι τ᾽ ἔχον ἄντυγα νήσου
<lb rend="displayNum" n="52" />Γραιάων, ὅθι παῖδες ἐθήμονος ἀντὶ τεκούσης
<lb rend="displayNum" n="53" />ἄρσενα μαζὸν ἔχουσι γαλακτοφόρου γενετῆρος,
<lb rend="displayNum" n="54" />χείλεσιν ἀκροτάτοισιν ὑποκλέπτοντες ἐέρσην:
<lb rend="displayNum" n="55" />οἴ τε Σεσίνδιον αἰπύ, καὶ οἳ λινοερκέι κύκλῳ 
<lb rend="displayNum" n="56" />Γάζον ἐπυργώσαντο μιτοπλέκτοισι δομαίοις, 
<lb rend="displayNum" n="59" />ἀρραγές, εὐποίητον ἐυκλώστοισι θεμέθλοις, 
<lb rend="displayNum" n="57" />Ἄρεος ἀκλινὲς ἕρμα, καὶ οὕ ποτε δήιος ἀνὴρ 
<lb rend="displayNum" n="58" />χαλκὸν ἔχων ἔρρηξε λινοχλαίνων στίχα πύργων. 
</p><p><lb rend="displayNum" n="60" />τοῖς δ᾽ ἐπὶ θαρσήεντες ἐπεστρατόωντο μαχηταί, 
<lb rend="displayNum" n="61" />Δάρδαι καὶ Πρασίων στρατιαί, καὶ φῦλα Σαλαγγῶν
<lb rend="displayNum" n="62" />χρυσοφόρων, οἷς πλοῦτος ὁμέστιος, οἷς θέμις αἰεὶ
<lb rend="displayNum" n="63" />χέδροπα καρπὸν ἔδειν βιοτήσιον: ἀντὶ δὲ σίτου
<lb rend="displayNum" n="64" />κεῖνον ἀλετρεύουσι μύλης τροχοειδέι κύκλῳ:
<lb rend="displayNum" n="65" />καὶ σκολιοπλοκάμων Ζαβίων στίχες, οἶσιν ἐχέφρων 
<lb rend="displayNum" n="66" />Παλθάνωρ πρόμος ἦεν, ὃς ἔστυγε Δηριαδῆα
<lb rend="displayNum" n="67" />ἤθεσιν εὐσεβέεσσιν ὁμοφρονέων Διονύσῳ:
<lb rend="displayNum" n="68" />τὸν μὲν ἄναξ Διόνυσος ἄγων μετὰ φύλοπιν Ἰνδῶν
<lb rend="displayNum" n="69" />ἀλλοδαπὸν ναετῆρα λυροδμήτῳ πόρε Θήβῃ:
<lb rend="displayNum" n="70" />καὶ Δίκῃ παρέμιμνε λιπὼν πατρῷον Ὑδάσπην, 
<pb id="v.2.p.298" />
<lb rend="displayNum" n="71" />Ἀονίου ποταμοῖο πιὼν Ἰσμήνιον ὕδωρ.
</p><p><lb rend="displayNum" n="72" />τοῖς δ᾽ ἐπὶ κυδιόων στρατὸν ἄσπετον ὥπλισε Μορρεὺς
<lb rend="displayNum" n="73" />Διδνασίδης, γενετῆρι συνέμπορος, ὃς τότε λυγρῷ
<lb rend="displayNum" n="74" />γήραϊ πένθος ἔχων κεκερασμένον ἥψατο χάρμης,
<lb rend="displayNum" n="75" />γηραλέῃ παλάμῃ πολυδαίδαλον ἀσπίδα πάλλων 
<lb rend="displayNum" n="76" />καὶ πολιῷ λειμῶνι κατάσκιον ἀνθερεῶνα
<lb rend="displayNum" n="77" />αὐτόματον κήρυκα χρόνου δολιχοῖο τινάσσων,
<lb rend="displayNum" n="78" />υἱὸν ἔτι στενάχων μινυώριον, Ἰνδὸν Ὀρόντην,
<lb rend="displayNum" n="79" />Δίδνασος αἰολόδακρυς: ἅναξ δέ οἱ ἔσπετο Μορρεὺς
<lb rend="displayNum" n="80" />ὄρθιον ἔγχος ἔχων τιμήορον, ὄφρα δαμάσσῃ 
<lb rend="displayNum" n="81" />λαὸν ὅλον Βρομίοιο, καὶ ἤθελε μοῦνος ἐρίζειν
<lb rend="displayNum" n="82" />Βάκχῳ γνωτοφόνῳ, καὶ ἀνούτατον υἷα Θυώνης
<lb rend="displayNum" n="83" />οὐτῆσαι μενέαινε κασιγνήτοιο φονῆα.
<lb rend="displayNum" n="84" />καί σφισιν ὡμάρτησε πολυγλώσσων γένος Ἰνδῶν,
<lb rend="displayNum" n="85" />οἵ τ᾽ ἔχον Ἠελίοιο πόλιν, καλλίκτιτον Αἴθρην, 
<lb rend="displayNum" n="86" />ἀννεφέλου δαπέδοιο θεμείλιον, οἵ τ᾽ ἔχον ἄμφω,
<lb rend="displayNum" n="87" />Ἀνθηνῆς λασιῶνα καὶ Ὠρυκίης δονακῆα,
<lb rend="displayNum" n="88" />καὶ φλογερὴν Νήσαιαν ἀχειμάντους τε Μελαίνας,
<lb rend="displayNum" n="89" />καὶ πέδον εὐδίνητον ἁλιστεφάνου Παταλήνης:
<lb rend="displayNum" n="90" />τοῖς ἔπι Δυσσαίων πυκιναὶ στίχες, οἷσι καὶ αὐτῶν 
<lb rend="displayNum" n="91" />φρικτὰ δασυστέρνων ἐκορύσσετο φῦλα Σαβείρων,
<lb rend="displayNum" n="92" />τοῖσιν ἐνὶ κραδίῃ λάσιαι τρίχες, ὧν χάριν αἰεὶ
<lb rend="displayNum" n="93" />ψυχῆς θάρσος ἔχουσι καὶ οὐ πτώσσουσιν Ἐνυώ.
</p><p><lb rend="displayNum" n="94" />τοῖσι συνεστρατόωντο καὶ ἀνέρες Οὐατοκοῖται,
<lb rend="displayNum" n="95" />οἷσι θέμις δολιχοῖσιν ἐπ᾽ οὔασιν ὕπνον ἰαύειν: 
<lb rend="displayNum" n="96" />τοὺς μὲν Φρίγγος ἵκανε καὶ Ἄσπετος εἰς μόθον ἕλκων
<lb rend="displayNum" n="97" />αὐχήεις τε Δάνυκλος ὁμόστολος, οἶς ἅμα βαίνων
<lb rend="displayNum" n="98" />Ἱππουρῷ συνάεθλος ἑκηβόλος ἔστιχε Μορρεύς:
<pb id="v.2.p.300" />
<lb rend="displayNum" n="99" />καὶ νόον ἶσον ἔχοντες ὅλον στρατὸν Οὐατοκοίτην
<lb rend="displayNum" n="100" />πέντε δαφοινήεντες ἐκόσμεον ἡγεμονῆες. 
</p><p><lb rend="displayNum" n="101" />Τέκταφος εἰς μόθον ἦλθεν ἑκηβόλος, ὅς ποτε κούρης
<lb rend="displayNum" n="102" />χείλεσι πειναλέοισιν ἀλεξητήρια πότμου
<lb rend="displayNum" n="103" />πατροκόμου δολόεντος ἀμέλγετο χεύματα μαζοῦ,
<lb rend="displayNum" n="104" />Τέκταφος, αὐαλέος ψαφαρῷ χροΐ, νεκρὸς ἐχέφρων,
<lb rend="displayNum" n="105" />ὁππότε μιν σκηπτοῦχος ἔχων ἄστοργον ἀπειλὴν 
<lb rend="displayNum" n="106" />Δηριάδης, σειρῇσι πολυπλέκτοισι πιέζων,
<lb rend="displayNum" n="107" />δέσμιον εὐρώεντι κατεκλήισσε βερέθρῳ,
<lb rend="displayNum" n="108" />ἄτροφον, αὐχμώοντα, δέμας κεκαφηότα λιμῷ,
<lb rend="displayNum" n="109" />ἄμμορον ἠελίοιο καὶ εὐκύκλοιο σελήνης.
<lb rend="displayNum" n="110" />καὶ χθονίῳ κεκάλυπτο βυθῷ πεπεδημένος ἀνήρ, 
<lb rend="displayNum" n="111" />οὐ ποτόν, οὔ τινα δαῖτα φέρων, οὐ φῶτα δοκεύων,
<lb rend="displayNum" n="112" />ἀλλὰ πεδοσκαφέων λαγόνων ὑπὸ κοιλάδι πέτρῃ
<lb rend="displayNum" n="113" />κεῖτο δυηπαθέων: χρονίῳ δ᾽ ἐστρεύγετο λιμῷ
<lb rend="displayNum" n="114" />πειναλέων στομάτων ὀλιγοδρανὲς ἄσθμα τιταίνων,
<lb rend="displayNum" n="115" />ἔμπνοος ἀπνεύστοισιν ὁμοίιος: οἶα δὲ νεκροῦ 
<lb rend="displayNum" n="116" />ἐκ χροὸς ἀζαλέοιο δυσώδεες ἔπνεον αὖραι.
<lb rend="displayNum" n="117" />καὶ φθλάκων στρατὸς ἦεν ἐελμένον ἄνδρα φυλάσσων,
<lb rend="displayNum" n="118" />ὃν τότε κερδαλέη θυγάτηρ ἀπατήνορι μύθῳ
<lb rend="displayNum" n="119" />ἤπαφεν: ἱκεσίην δὲ βαρύστονον ἴαχε φωνὴν
<lb rend="displayNum" n="120" />σεισαμένη δολόεντα νεητόκος εἵματα νύμφη: 
</p><p><lb rend="displayNum" n="121" /><q direct="unspecified">μή με κατακτείνητε, φυλάκτορες: οὐδὲν ἀείρω,
<lb rend="displayNum" n="122" />οὐ ποτὸν ἦλθον ἄγουσα καὶ οὔ τινα δαῖτα τοκῆι:
<lb rend="displayNum" n="123" />δάκρυα, δάκρυα μοῦνον ἐμῷ γενετῆρι κομίζω:
<lb rend="displayNum" n="124" />χεῖρες ἀπαγγέλλουσιν ἐλεύθεροι: εἰ νόος ὑμῖν,
<lb rend="displayNum" n="125" />εἰ νόος ἐστὶν ἄπιστος, ἀμεμφέα λύσατε μίτρην, 
<lb rend="displayNum" n="126" />ῥίψατέ μοι κρήδεμνα, τινάξατε χερσὶ χιτῶνα:
<lb rend="displayNum" n="127" />οὐ ποτὸν ἦλθον ἄγουσα φερέσβιον. ἀλλὰ καὶ αὐτὴν
<pb id="v.2.p.302" />
<lb rend="displayNum" n="128" />κρύψατε σὺν γενετῆρι καταχθονίῳ με βερέθρῳ
<lb rend="displayNum" n="129" />οὐ φόβος, οὐ φόβος εἰμί, καὶ ἢν σκηπτοῦχος ἀκούσῃ:
<lb rend="displayNum" n="130" />τίς νέκυν οἰκτείροντι χολώεται; αἰνομόρῳ δὲ 
<lb rend="displayNum" n="131" />τίς κοτέει θνήσκοντι; τίς ἄπνοον οὐκ ἐλεαίρει;
<lb rend="displayNum" n="132" />ὄμματα δ᾽ ἠμύοντα κατακλείσω μενετῆρος:
<lb rend="displayNum" n="133" />κρύψατε: τίς θανάτοιο πέλει φθόνος; ὀλλυμένους δὲ
<lb rend="displayNum" n="134" />εἶς τάφος ἀμφοτέρους, γενέτην καὶ παῖδα, δεχέσθω.</q>
</p><p><lb rend="displayNum" n="135" />ὣς φαμένη παρέπεισε. καὶ εἰς μυχὸν ἔδραμε κούρη, 
<lb rend="displayNum" n="136" />ὀρφναίῳ μενετῆρι φαεσφόρος: ὲν δὲ βερέθρῳ
<lb rend="displayNum" n="137" />εἰς στόμα πατρὸς ἔχευεν ἀλεξικάκων γάλα μαζῶν
<lb rend="displayNum" n="138" />ἄτρομος, Ἠερίης δὲ θεουδέος ἔργον ἀκούων
<lb rend="displayNum" n="139" />Δηριάδης θάμβησε: περισσονόοιο δὲ κούρης
<lb rend="displayNum" n="140" />εἴκελον εἰδώλῳ γενέτην ἀνελύσατο δεσμῶν: 
<lb rend="displayNum" n="141" />φήμη δ᾽ ἀμφιβόητος ἀκούετο, καὶ στρατός Ἰνδῶν
<lb rend="displayNum" n="142" />μαζὸν ἀλεξικάκοιο δολοπλόκον ᾔνεσε νύμφης.
<lb rend="displayNum" n="143" />ὃς τότε Βωλίγγεσσι μετέπρεπεν, ὡς μέσος ἄστρων
<lb rend="displayNum" n="144" />αἰθέρα φαιδρύνων ἀμαρύσσεται Ἕσπερος ἀστήρ,
<lb rend="displayNum" n="145" />ἕσπερος, ἑσπομένης λιποφεγγέος ἄγγελος ὄρφνης. 
</p><p><lb rend="displayNum" n="146" />Γίγγλων δ᾽ ὑψικάρηνος ἀερσιπόδης τε Θυραιεὺς
<lb rend="displayNum" n="147" />ὑψινεφής θ᾽ Ἵππαλμος ὑπὲρ πυμάτης κλίμα μαίης
<lb rend="displayNum" n="148" />ὥπλισαν αἰόλα φῦλα δοριθρασέων Ἀραχωτῶν
<lb rend="displayNum" n="149" />Δερσαίων τε φάλαγγας ὁμήλυδας, οἴ τε σιδήρῳ
<lb rend="displayNum" n="150" />κτεινομένους κατ᾽ Ἄρηα χυτῇ κρύπτουσι κονίῃ 
<lb rend="displayNum" n="151" />῾κτεινομένους κατὰ δῆριν ἐτυμβεύοντο κονίᾐ.
</p><p><lb rend="displayNum" n="152" />καὶ στρατὸν ἀγκυλότοξον ἀολλίσσας ἐπικούρων
<lb rend="displayNum" n="153" />Ἁβράθοος βραδύς ἦλθε: νεοτμήτων δὲ κομάων
<lb rend="displayNum" n="154" />αἰδόμενος κεκόρυστο, χόλον καὶ πένθος ἀέξων
<pb id="v.2.p.304" />
<lb rend="displayNum" n="155" />βουκεράου βασιλῆος, ἐπεί νύ οἱ ἄφρονι λύσσῃ 
<lb rend="displayNum" n="156" />Δηριάδης ὑπέροπλος ὅλην ἀπεκείρατο χαίτην,
<lb rend="displayNum" n="157" />Ἰνδοῖς πικρὸν ὄνειδος. ἀναγκαῖος δὲ μαχητὴς
<lb rend="displayNum" n="158" />εἰς ἐνοπὴν μόγις ἦλθε, καὶ αἰπυλόφῳ τρυφαλείῃ
<lb rend="displayNum" n="159" />λωβητὴν ἐκάλυπτε λιπότριχον ἄντυγα κόρσης,
<lb rend="displayNum" n="160" />κρυπτὸν ἐνὶ κραδίῃ μεθέπων κότον: ὲν δὲ κυδοιμοῖς 
<lb rend="displayNum" n="161" />ἤματι μὲν πολέμιζεν, ἀεὶ δ᾽ ὑπὸ πάννυχον ὥρην
<lb rend="displayNum" n="162" />ἄγγελον ἀγγέλλοντα νοήματα Δηριαδῆος
<lb rend="displayNum" n="163" />Βάκχῳ πιστὸν ἔπεμπεν ὀπάονα: λαθριδίως δὲ
<lb rend="displayNum" n="164" />Δηριάδῃ κεκόρυστο καὶ ἀμφαδίην Διονύσῳ.
<lb rend="displayNum" n="165" />Ξούθων δ᾽ ἄγρια φῦλα καὶ ἐγρεμόθων Ἀριηνῶν 
<lb rend="displayNum" n="166" />καὶ Ζοάρων ἐκόρυσσε γονὴν καὶ φῦλον Ἐάρων
<lb rend="displayNum" n="167" />Κασπείρων τε γένεθλα καὶ Ἀρβίας, οἵ τ᾽ ἔχον αὐτὸν
<lb rend="displayNum" n="168" />Ὕσπορον αἰγλήεντι διαστίλβοντα ῥεέθρῳ,
<lb rend="displayNum" n="169" />ἠλέκτρου κομόωντα βαθυπλούτοισι μετάλλοις,
<lb rend="displayNum" n="170" />οἶ τ᾽ ἔχον Ἀρσανίην εὐδείελον, ἧχι γυναῖκες 
<lb rend="displayNum" n="171" />εἰς μίαν ἠριγένειαν ἐθήμονι Παλλάδος ἱστῷ
<lb rend="displayNum" n="172" />ὀξείαις παλάμῃσιν ὅλον τελέουσι χιτῶνα.
</p><p><lb rend="displayNum" n="173" />τοῖς δ᾽ ἐπὶ χωρήσσοντο κυβιστητῆρι κυδοιμῷ
<lb rend="displayNum" n="174" />Κυραῖοι, δεδαῶτες ἁλίκτυπον ἄντυγα νήσων,
<lb rend="displayNum" n="175" />Ἄρεος εἰναλίοιο δαήμονες: ὑγροπόρους δὲ 
<lb rend="displayNum" n="176" />ὁλκάδας οὐ δεδάασιν, ἀδεψήτῳ δὲ βοείῃ
<lb rend="displayNum" n="177" />δουρατέων πλώουσι τύπῳ τεχνήμονι νηῶν:
<lb rend="displayNum" n="178" />δέρμασι δ᾽ ἰθύνουσι νόθον πλόον, οἷς ἔνι ναύτης
<lb rend="displayNum" n="179" />ἕζεται ἀκλύστοισιν ἐν οἴδμασι ποντοπορεύων,
<lb rend="displayNum" n="180" />ὁλκάσι μιμηλοῖσι θαλάσσια νῶτα χαράσσων. 
<lb rend="displayNum" n="181" />τούς Θύαμις κόσμησε καὶ Ὅλκασος, ὄρχαμος ἀνδρῶν,
<pb id="v.2.p.306" />
<lb rend="displayNum" n="182" />Ταρβήλου δύο παῖδες ἀκοντοφόροιο τοκῆος.
</p><p><lb rend="displayNum" n="183" />καὶ πολὺς ἑσμὸς ἵκανεν Ἀρεκζάντειαν ἐάσας,
<lb rend="displayNum" n="184" />ξείνου δουρατέου μέλιτος τροφόν, ἧχι πιόντα
<lb rend="displayNum" n="185" />ἠερίης ζείδωρον Ἑώιον ἀρδμὸν ἐέρσης 
<lb rend="displayNum" n="186" />δένδρεα χαιτήεντα μελίρρυτον, ὡς ἀπὸ σίμβλων,
<lb rend="displayNum" n="187" />δαιδαλέην ὠδῖνα σοφῆς τίκτουσι μελίσσης,
<lb rend="displayNum" n="188" />αὐτοτόκων πετάλων χλοερὸν ποτόν: εἰς πεδίον γὰρ
<lb rend="displayNum" n="189" />ἀρτιφανὴς Φαέθων, ὅτε λούεται Ὠκεανοῖο,
<lb rend="displayNum" n="190" />ὄμπνιον Ἠῴης ἀποσείεται ἰκμάδα χαίτης, 
<lb rend="displayNum" n="191" />ῥαίνων ζωοτόκοιο φυτηκόμον αὔλακα γαίης.
<lb rend="displayNum" n="192" />τοῖον Ἀρειζάντεια φέρει μέλι, τῷ ἔπι χαίρων
<lb rend="displayNum" n="193" />νηχόμενος πτερύγεσσιν ὑπὲρ πετάλοιο χορεύων
<lb rend="displayNum" n="194" />ἵπταται ἄσπετος ὄρνις: ὄφις δέ τις ἀγκύλος ἕρπων,
<lb rend="displayNum" n="195" />μιτρώσας ἑλικηδόν, ὁμόπλοκος ἡδέι δένδρῳ, 
<lb rend="displayNum" n="196" />ἰκμάδα λειριόεσσαν ἀμέλγεται ἅρπαγι λαιμῷ,
<lb rend="displayNum" n="197" />χείλεσι λιχμώων γλυκερὴν ὠδῖνα κορύμβων:
<lb rend="displayNum" n="198" />δενδραίην δὲ δράκοντες ἀναβλύζοντες ἐέρσην
<lb rend="displayNum" n="199" />ἡδὺ μέλι προχέουσι, καὶ οὐ τόσον ἰὸν ἀλήτην
<lb rend="displayNum" n="200" />πικρὸν ἀποπτύουσιν, ὅσον γλυκύ χεῦμα μελίσσης: 
<lb rend="displayNum" n="201" />ἧχι μελισταγέεσσιν ἐπ᾽ ἀκρεμόνεσσιν ἀείδει
<lb rend="displayNum" n="202" />ὡρίων, γλυκὺς ὄρνις, ὁμοίιος ἔμφρονι κύκνῳ:
<lb rend="displayNum" n="203" />οὐ μέν ἀνακρούει Ζεφυρηίδι σύνθροος αὔρῃ
<lb rend="displayNum" n="204" />ὑμνοτόκων πτερύγων ἀνεμώδεα ῥοῖζον ἰάλλων,
<lb rend="displayNum" n="205" />ἀλλὰ σοφοῖς στομάτεσσι μελίζεται, οἷά τις ἀνὴρ 
<lb rend="displayNum" n="206" />πηκτίδι νυμφοκόμῳ θαλαμηπόλον ὕμνον ἀράσσων. 
<lb rend="displayNum" n="212" />κατρεύς δ᾽ ἐσσομένοιο προθεσπίζει χύσιν ὄμβρου, 
<pb id="v.2.p.308" />
<lb rend="displayNum" n="213" />ξανθοφυής, λιγύφωνος: ἀπὸ βλεφάρων δέ οἱ αἴγλη
<lb rend="displayNum" n="214" />πέμπεται ὀρθρινῇσι βολαῖς ἀντίρροπος Ἠοῦς: 
<lb rend="displayNum" n="207" />πολλάκι δ᾽ ἠνεμόεντος ὑπὲρ δένδροιο λιγαίνων 
<lb rend="displayNum" n="208" />σύνθροος ὡρίωνος ἀνέπλεκε γείτονα μολπήν,
<lb rend="displayNum" n="209" />φοινικέαις πτερύγεσσι κεκασμένος: ἧ τάχα φαίης,
<lb rend="displayNum" n="210" />μελπομένου κατρῆος ἑώιον ὕμνον ἀκούων, 
<lb rend="displayNum" n="211" />ὄρθριον αἰολόδειρον ἀηδόνα κῶμον ὑφαίνειν. 
<lb rend="displayNum" n="215" />κεῖθι καὶ ἐγρεμόθων μερόπων στρατός, οὓς ἐπὶ χάρμην 
<lb rend="displayNum" n="216" />ἄτρομος Ἱππάλμοιο πάις θώρηξε Πυλοίτης,
<lb rend="displayNum" n="217" />γνωτὸν ἔχων Βιλλαῖον, ὁμόστολον ἡγεμονῆα.
</p><p><lb rend="displayNum" n="218" />τοῖς δ᾽ ἐπὶ θωρήσσοντο Σίβαι καὶ λαὸς Ὑδάρκης,
<lb rend="displayNum" n="219" />καὶ στρατὸς ἄλλος ἵκανε πόλιν Καρμῖναν ἐάσας:
<lb rend="displayNum" n="220" />τῶν ἄμα Κύλλαρος ἦρχε καἰ Ἀστράεις, πρόμος Ἰνδῶν, 
<lb rend="displayNum" n="221" />Βρόγγου δίζυγα τέκνα τετιμένα Δηριαδῆι.
</p><p><lb rend="displayNum" n="222" />καὶ στόλος ἄλλος ἵκανε τριηκοσίων ἀπὸ νήσων,
<lb rend="displayNum" n="223" />αἵ τε περιστιχόωσιν ἀμοιβάδες ἄλλυδις ἄλλαι
<lb rend="displayNum" n="224" />γείτονες ἀλλήλῃσιν, ὅπῃ περιμήκεϊ πορθμῷ
<lb rend="displayNum" n="225" />δίστομος Ἰνδὸς ἄγων μετανάστιον ἀγκύλον ὕδωρ, 
<lb rend="displayNum" n="226" />ἑρπύζων κατὰ βαιὸν ἀπ᾽ Ἰνδῴου δονακῆος
<lb rend="displayNum" n="227" />λοξὸς ὑπὲρ δαπέδοιο παρ᾽ Ἠῴου στόμα πόντου,
<lb rend="displayNum" n="228" />ἔρχεται αὐτοκύλιστος ὑπὲρ λόφον Αἰθιοπῆα:
<lb rend="displayNum" n="229" />ἧχι θερειγενέων ὑδάτων ὑψούμενος ὁλκῷ
<lb rend="displayNum" n="230" />χεύμασιν αὐτογόνοις ἐπὶ πήχεϊ πῆχυν ἀέξει, 
<lb rend="displayNum" n="231" />καὶ χθόνα πιαλέην ἀγκάζεται ὑγρὸς ἀκοίτης,
<lb rend="displayNum" n="232" />τέρπων ἰκμαλέοισι φιλήμασι διψάδα νύμφην,
<lb rend="displayNum" n="233" />οἶστρον ἔχων πολύπηχυν ἀμαλλοτόκων ὑμεναίων,
<lb rend="displayNum" n="234" />μέτρῳ ἀμοιβαίῳ παλιναυξέα χεύματα τίκτων
<pb id="v.2.p.310" />
<lb rend="displayNum" n="235" />Νεῖλος ἐν Αἰγύπτῳ καὶ ἑώιος <note n="1" place="unspecified" anchored="yes">σο μσς.: λυδσιξη Νείλου... λώιον.</note> Ἰνδὸς Ὑδάσπης. 
<lb rend="displayNum" n="236" />κεῖθι μελαμψήφιδα διαξύων ῥόον όπλῇ
<lb rend="displayNum" n="237" />νήχεται ὑδατόεις ποταμήιος ἵππος ἀλήτης,
<lb rend="displayNum" n="238" />οἶος ἐμοῦ Νείλοιο θερειγενές οἶδμα χαράσσων
<lb rend="displayNum" n="239" />ναιετάει, <note n="2" place="unspecified" anchored="yes">σο μσς.: λυδσιξη ἀντιάει.</note> βυθίοιο δι᾽ ὕδατος ὑγρὸς ὁδίτης
<lb rend="displayNum" n="240" />μηκεδαναῖς γενύεσσιν: ἐπ᾽ αἰγιαλοῖο δὲ βαίνει 
<lb rend="displayNum" n="241" />αἰχμῇ καρχαρόδοντι διασχίζων ῥάχιν ὕλης,
<lb rend="displayNum" n="242" />καὶ διερὴν ἀχάρακτον ἔχων γένυν ἅρπαγα καρπῶν
<lb rend="displayNum" n="243" />μιμηλῇ δρεπάνῃ σταχυηφόρα λήια τέμνει,
<lb rend="displayNum" n="244" />ἀμητὴρ ἀσίδηρος ἀμαλλοφόρου τοκετοῖο:
<lb rend="displayNum" n="245" />τοῖα μὲν ἑπταπόροιο φατίζεται εἴκελα Νείλου 
<lb rend="displayNum" n="246" />Ἰνδῴου ποταμοῖο φέρειν μένος. οἱ δὲ λιπόντες
<lb rend="displayNum" n="247" />νήσων ἀγκύλα κύκλα καὶ ἕδρανα γείτονος Ἰνδοῦ
<lb rend="displayNum" n="248" />ἄνδρες ἐθωρήσσοντο μαχήμονες, ὦν πρόμος ἀνὴρ
<lb rend="displayNum" n="249" />Ῥίγβασος ἡγεμόνευεν, ἔχων ἴνδαλμα Γιγάντων.
</p><p><lb rend="displayNum" n="250" />οὐδὲ γέρων Ἄρητος ἐλείπετο Δηριαδῆος 
<lb rend="displayNum" n="251" />εἰς ἐνοπὴν καλέοντος, ἀνὴρ βαρύς: ἀλλὰ καθάψας
<lb rend="displayNum" n="252" />χαλκοβαρῆ λασίοιο κατὰ στέρνοιο χιτῶνα
<lb rend="displayNum" n="253" />γηραλέου κούφιζεν ὑπὲρ νώτοιο βοείην,
<lb rend="displayNum" n="254" />αὐχένι κυρτωθέντι περικρεμάσας τελαμῶνα.
<lb rend="displayNum" n="255" />καὶ στρατιὴν θώρηξεν ἀναγκαῖος πολεμιστὴς 
<lb rend="displayNum" n="256" />πέντε σὺν υἱήεσσι, Δύκῳ καὶ ὁμήλυδι Μύρσῳ,
<lb rend="displayNum" n="257" />Γλαύκῳ καὶ Περίφαντι καὶ ὀψιγόνῳ Μελανῆι.
<lb rend="displayNum" n="258" />καὶ πολιὴν πλοκαμῖδα περισφίγξας τρυφαλείῃ
<lb rend="displayNum" n="259" />λαιὸν ἐυτροχάλοιο μετέστιχε δηιοτῆτος,
<lb rend="displayNum" n="260" />δεξιτερὸν πολέμοιο κέρας τεκέεσσιν ἐάσας, 
<lb rend="displayNum" n="261" />οὓς φύσις ἀφθόγγων στομάτων σφρηγίσσατο δεσμῷ,
<lb rend="displayNum" n="262" />γλῶσσαν ὑποσφίγξασα σοφῆς ὀχετηγὸν ἰωῆς:
<lb rend="displayNum" n="263" />ὁππότε γὰρ θαλάμοιο παρὰ φλιῇσι χορεύων
<pb id="v.2.p.312" />
<lb rend="displayNum" n="264" />Λαοβίην ζυγίοιο γάμου πιστώσατο θεσμῷ
<lb rend="displayNum" n="265" />παιδογόνοις Ἄρητος ὁμιλήσας ὑμεναίοις, 
<lb rend="displayNum" n="266" />ἔνθεον ἔπλετο θάμβος, ἐπεὶ γαμίῳ παρὰ βωμῷ
<lb rend="displayNum" n="267" />νυμφοκόμῳ πεπόνητο θυηπολέων Ἀφροδίτῃ
<lb rend="displayNum" n="268" />νυμφίος ἀρτιχόρευτος, ἐν εὐύμνῳ δὲ μελάθρῳ
<lb rend="displayNum" n="269" />δοῦπον ἀνακλάγξασα λεχώιον ἀνθερεῶνος
<lb rend="displayNum" n="270" />μάντις ἐπεσσομένων ἐβαρύνετο πουλυτὅ̣̣̓ος σῦς, 
<lb rend="displayNum" n="271" />ἀλλοίην καὶ ἄπιστον ἐλαφρίζουσα λοχείην,
<lb rend="displayNum" n="272" />καὶ νεπόδων ὤδινε νόθον γένος, ἐκ λαγόνων δὲ
<lb rend="displayNum" n="273" />ὑγρὴν ἰχθυόεσσαν ἀνηκόντιζε γενέθλην,
<lb rend="displayNum" n="274" />ἀντὶ τόκου χθονίοιο λοχευσαμένη τόκον ἅλμης.
<lb rend="displayNum" n="275" />καὶ συὸς ἰχθυγόνοιο πολύστομος ἵπτατο Φήμη 
<lb rend="displayNum" n="276" />λαὸν ἀολλίζουσα: πολυσπερέες δὲ πολῖται
<lb rend="displayNum" n="277" />χερσαίην πολύτεκνον ἐθηήσαντο γενέθλην,
<lb rend="displayNum" n="278" />ἰσοφυὲς μίμημα θαλασσοτόκοιο λοχείης.
<lb rend="displayNum" n="279" />μαντιπόλον δ᾽ ἐρέεινε θεηγόρον: εἰρομένῳ δὲ
<lb rend="displayNum" n="280" />ἐσσομένην θέσπιζεν ἀφωνήτων στίχα παίδων, 
<lb rend="displayNum" n="281" />εἰναλίης ἴνδαλμα λιπογλώσσοιο γενέθλης.
<lb rend="displayNum" n="282" />καὶ τότε μάντις ἔλεξε προάγγελα θέσφατα κεύθειν,
<lb rend="displayNum" n="283" />ὄφρά κεν ἱλάσκοιτο τανύπτερον υἱέα Μαίης,
<lb rend="displayNum" n="284" />γλώσσης ἡγεμονῆα, σοφῆς ἰθύντορα φωνῆς.
<lb rend="displayNum" n="285" />Λαοβίη δ᾽ ὤδινεν, ἀμοιβαίῃ δὲ λοχείῃ 
<lb rend="displayNum" n="286" />τίκτε συὸς βρεφέεσσιν ἰσηρίθμων στίχα παίδων,
<lb rend="displayNum" n="287" />ἰχθύσιν ἀφθόγγοισιν ἐοικότας, οὓς μετὰ νίκην
<lb rend="displayNum" n="288" />Βάκχος ἄναξ ἐλέαιρε, λιποφθόγγων δ᾽ ἀπὸ λαιμῶν
<lb rend="displayNum" n="289" />γλώσσης δεσμὸν ἔλυσε, καὶ ἤλασεν ἥλικα σιγήν,
<lb rend="displayNum" n="290" />φωνὴν δ᾽ ὀψιτέλεστον ἐπεξύνωσεν ἑκάστῳ. 
<lb rend="displayNum" n="291" />τοῖσι συνεστρατόωντο φερεσσακέες πολεμισταί,
<lb rend="displayNum" n="292" />οἵ τε Πύλας ἐνέμοντο καὶ οἳ λάχον ἐγγύθεν Εὕρου
<pb id="v.2.p.314" />
<lb rend="displayNum" n="293" />ναιομένην Εὔκολλα, μαχήμονος ἔνδιον Ἠοῦς,
<lb rend="displayNum" n="294" />καὶ ζαθέην Γορύανδιν ἐύσπορον αὔλακα γαίης.
</p><p><lb rend="displayNum" n="295" />τοῖς δ᾽ ἐπὶ θωρήχθησαν, ὅσοι λάχον ἄντυγας Οἴτης, 
<lb rend="displayNum" n="296" />μητέρα δενδρήεσσαν ἀμετροβίων ἐλεφάντων,
<lb rend="displayNum" n="297" />οἷς φύσις ὤπασε κύκλα διηκοσίων ἐνιαυτῶν
<lb rend="displayNum" n="298" />ζώειν ἀενάοιο χρόνου πολυκαμπέι νύσσῃ,
<lb rend="displayNum" n="299" />ἠὲ τριηκοσίων: καὶ βόσκεται ἄλλος ἐπ᾽ ἄλλῳ,
<lb rend="displayNum" n="300" />ἐκ ποδὸς ἀκροτάτου μελανόχροος ἄχρι καρήνου: 
<lb rend="displayNum" n="301" />γναθμοῖς μηκεδανοῖσιν ἔχων προβλῆτας ὀδόντας
<lb rend="displayNum" n="302" />δίζυγας, ἀμητῆρι τύπῳ γαμψώνυχος ἅρπης,
<lb rend="displayNum" n="303" />θηγαλέῳ τμητῆρι, διαστείχει στίχα δένδρων
<lb rend="displayNum" n="304" />ποσσὶ τανυκνήμοισιν: ἔχων δ᾽ ἴνδαλμα καμήλων
<lb rend="displayNum" n="305" />καὶ λοφίην ἐπίκυρτον, ἑῷ πολυχανδέι νώτῳ 
<lb rend="displayNum" n="306" />ἑσμὸν ἄγει νήριθμον ἐπασσυτέρων ἐλατήρων,
<lb rend="displayNum" n="307" />δινεύων στατὸν ἴχνος ἀκαμπέι γούνατος ὁλκῷ,
<lb rend="displayNum" n="308" />καὶ τύπον εὐρυμέτωπον ἐχιδναίοιο καρήνου,
<lb rend="displayNum" n="309" />αὐχένα βαιὸν ἔχων κυρτούμενον: εἷλε δὲ λεπτὸν
<lb rend="displayNum" n="310" />ὄμμασιν ἰσοτύποισι συῶν ἴνδαλμα προσώπου, 
<lb rend="displayNum" n="311" />ὑψιφανής, περίμετρος: ἑλισσομένου δὲ πορείῃ
<lb rend="displayNum" n="312" />οὔατα μὲν λιπόσαρκα, παρήορα γείτονι κόρσῃ,
<lb rend="displayNum" n="313" />λεπταλέων ἀνέμων ὀλίγῃ ῥιπίζεται αὔρῃ:
<lb rend="displayNum" n="314" />πυκνὰ δὲ μαστίζουσα δέμας νωμήτορι παλμῷ
<lb rend="displayNum" n="315" />λεπτοφυὴς ἐλάχεια τινάσσεται ἄστατος οὐρή. 
<lb rend="displayNum" n="316" />πολλάκι δ᾽ ἐν πολέμοισι γένυν προβλῆτα τινάσσων
<lb rend="displayNum" n="317" />ἀνέρι ταυροκάρηνος ἐπέχραεν ἠλίβατος θήρ,
<lb rend="displayNum" n="318" />ξείνην καρχαρόδοντα φέρων ἑτερόστομον ἅρπην,
<lb rend="displayNum" n="319" />δινεύων ἑκάτερθε γενειάδος ἔμφυτον αἰχμήν:
<lb rend="displayNum" n="320" />πολλάκι δ᾽ εὐθώρηκα μετάρσιον ἀσπιδιώτην 
<lb rend="displayNum" n="321" />ὄρθιον ἠέρταζε πεπαρμένον ἅρπαγι λαιμῷ,
<lb rend="displayNum" n="322" />ἄνδρα δὲ καρχαρόδοντι κατεπρήνιξεν ἀκωκῇ
<lb rend="displayNum" n="323" />καὶ νέκυν αὐτοκύλιστον ἐπὶ στροφάλιγγι κονίης
<pb id="v.2.p.316" />
<lb rend="displayNum" n="324" />ὑψόθεν ἠκόντιζε παλινδίνητον ἀλήτην,
<lb rend="displayNum" n="325" />αἰθύσσων ἑλικηδὸν ἴτυν σκολιοῖο γενείου 
<lb rend="displayNum" n="326" />κάρχαρον ἔνθα καὶ ἔνθα παρὰ προβολῇσιν ὀδόντων
<lb rend="displayNum" n="327" />ἀντίτυπον σπειρηδὸν ἐχιδνήεσσιν ἀκάνθαις,
<lb rend="displayNum" n="328" />ἄχρι ποδῶν τανύων κεχαραγμένον ἆορ ὀδόντων.
<lb rend="displayNum" n="329" />τοὺς μὲν ἄναξ Διόνυσος ἄγων μετὰ φύλοπιν Ἰνδῶν
<lb rend="displayNum" n="330" />Καυκασίην παρὰ πέζαν Ἀμαζονίου ποταμοῖο 
<lb rend="displayNum" n="331" />εἰς φόβον εὐπήληκας ἀνεπτοίησε γυναῖκας,
<lb rend="displayNum" n="332" />ἠλιβάτων λοφίῃσιν ἐφεδρήσσων ἐλεφάντων.
<lb rend="displayNum" n="333" />ἀλλὰ τὰ μὲν μετὰ δῆριν. ἐς ὑσμίνην δὲ Λυαίου
<lb rend="displayNum" n="334" />Δηριάδῃ καλέοντι τότε πρόμος ἦλθε Πυλοίτης,
<lb rend="displayNum" n="335" />ὀρθοπόδην ἐλέφαντα κατὰ κλόνον ἡνιοχεύων, 
<lb rend="displayNum" n="336" />καλλιτόκου Μαραθῶνος Ἀρειμανὲς αἷμα γενέθλης:
<lb rend="displayNum" n="337" />καί οἱ ἐς ὑσμίνην ἑτερόθροος ἕσπετο γείτων
<lb rend="displayNum" n="338" />λαὸς ἐυκρήδεμνον Ἐριστοβάρειαν ἐάσας.
</p><p><lb rend="displayNum" n="339" />Δερβίκων δὲ γένεθλα συνέσπετο Δηριαδῆι
<lb rend="displayNum" n="340" />Αἰθίοπές τε Σάκαι τε καὶ ἔθνεα ποικίλα Βάκτρων, 
<lb rend="displayNum" n="341" />καὶ πολὺς οὐλοκόμων Βλεμύων στρατός. ἀλλοφανῆ δὲ
<lb rend="displayNum" n="342" />Αἰθίοπες μεθέπουσι τύπον τεχνήμονα χάρμης:
<lb rend="displayNum" n="343" />ἵππου γὰρ φορέοντες ὀλωλότος ἄντυγα κόρσης
<lb rend="displayNum" n="344" />ψευδόμενοι κρύπτουσιν ἀληθέα κύκλον ὀπωπῆς,
<lb rend="displayNum" n="345" />καὶ κεφαλὴν βροτέην ἑτέρῳ σφίγγουσι προσώπῳ, 
<lb rend="displayNum" n="346" />ἄπνοον ἀσκήσαντες ἐς ἔμπνοον, ἐν δὲ κυδοιμοῖς
<lb rend="displayNum" n="347" />δήιον ἀγνώσσοντα νόθῳ κλονέουσι καρήνῳ:
<lb rend="displayNum" n="348" />καὶ πρόμος ἐκ στομάτων ἀπατήλιον ἦχον ἰάλλει,
<lb rend="displayNum" n="349" />ἵππιον ἀνδρομέῃ προχέων χρεμετισμὸν ἰωῇ.
</p><p><lb rend="displayNum" n="350" />οἱ μὲν ἀολλίζοντο καλεσσαμένου βασιλῆος. 
<pb id="v.2.p.318" />
<lb rend="displayNum" n="351" />πάντων δ᾽ ἡγεμόνευεν ἐς Ἄρεα κοίρανος Ἰνδῶν,
<lb rend="displayNum" n="352" />ὃν διερῇ φιλότητι πατὴρ ἔσπειρεν Ὑδάσπης,
<lb rend="displayNum" n="353" />Ἀστρίδος εὐώδινος ὁμιλήσας ὑμεναίοις,
<lb rend="displayNum" n="354" />κούρης Ἠελίοιο. φάτις δέ τις, ὅττί ἑ μήτηρ
<lb rend="displayNum" n="355" />νηιὰς Ὠκεανοῖο γένος τεκνώσατο Κητώ, 
<lb rend="displayNum" n="356" />ἥν ποτε παφλάζοντι διερπύζων περὶ παστῷ
<lb rend="displayNum" n="357" />νυμφίος ὑδατόεντι γάμῳ πήχυνεν Ὑδάσπης
<lb rend="displayNum" n="358" />γνήσιον αἷμα φέρων Τιτήνιον: ἀρχεγόνων γὰρ
<lb rend="displayNum" n="359" />ἐκ λεχέων Θαύμαντος ἐγείνατο δίζυγα φύτλην
<lb rend="displayNum" n="360" />Ἠλέκτρη ῥοδόπηχυς ὁμευνέτις, ἧς ἀπὸ λέκτρων 
<lb rend="displayNum" n="361" />καὶ ποταμὸς βλάστησε καὶ ἄγγελος Οὐρανιώνων,
<lb rend="displayNum" n="362" />Ιρις ἀελλήεσσα καὶ ὠκυρέεθρος Ὑδάσπης,
<lb rend="displayNum" n="363" />ἡ μὲν ἐπεντύνουσα ποδῶν δρόμον, ὃς δὲ ῥοάων:
<lb rend="displayNum" n="364" />ἄμφω δ᾽ ἀντικέλευθον ἴσην μεθέπουσι πορείην,
<lb rend="displayNum" n="365" />Ἶρις ἐν ἀθανάτοισι καὶ ἐν ποταμοῖσιν Ὑδάσπης. 
</p><p><lb rend="displayNum" n="366" />τόσσος ἄρα στρατὸς ἦλθε: πόλις δ᾽ ἐστείνετο λαῷ:
<lb rend="displayNum" n="367" />καὶ στίχες εὐπήληκες ἐμιτρώθησαν ἀίταις, <note n="1" place="unspecified" anchored="yes">ἀίταις ροσε, ἀήταις μσς.</note>
<lb rend="displayNum" n="368" />τετραπόρων πλήσαντες ἐν ἄστεϊ κύκλα κελεύθων:
<lb rend="displayNum" n="369" />οἱ μὲν ἐπὶ τριόδοισιν ἐπήτριμοι, οἱ δ᾽ ἐνὶ βόθροις,
<lb rend="displayNum" n="370" />ἄλλοι δ᾽ ἠλιβάτοιο πρὸ τείχεος, οἱ δ᾽ ἐπὶ πύργων 
<lb rend="displayNum" n="371" />νήδυμον ὕπνον ἴαυον ἀκοντοφόρων ἐπὶ λέκτρων.
<lb rend="displayNum" n="372" />ἡγεμόνων δὲ φάλαγγας ἑῷ ξείνισσε μελάθρῳ
<lb rend="displayNum" n="373" />Δηριάδης, καὶ πάντες ἀμοιβαίων ἐπὶ θώκων
<lb rend="displayNum" n="374" />ξεινοδόκῳ βασιλῆι μιῆς ἥπτοντο τραπέζης.
<lb rend="displayNum" n="375" />τοῖσι μὲν ἕσπερα δεῖπνα καὶ ἐννυχίου πτερὸν Ὕπνου 
<lb rend="displayNum" n="376" />μέμβλετο, καὶ στρατὸς εὗδεν ἐνόπλιος Ἄρεϊ γείτων:
<lb rend="displayNum" n="377" />ἐγρεμόθῳ δ᾽ εὕδοντες ἐφωμίλησαν ὀνείρῳ,
<lb rend="displayNum" n="378" />μιμηλὴν Σατύροισιν ἀναστήσαντες Ἐνυώ.
</p></div1></body></text></TEI.2>