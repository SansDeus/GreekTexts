<?xml version="1.0" encoding="utf-8"?>
<TEI.2><text><body><div1 type="book" n="28" org="uniform" sample="complete">
<head><lb rend="displayNum" n="1" />εἰκοστὸν σκοπίαζε καὶ ὄγδοον, ὁππόθι πολλὴν
<lb rend="displayNum" n="2" />Κυκλώπων πυρόεσσαν ἐσαθρήσειας Ἐνυώ.</head>
<p><lb rend="displayNum" n="1" />ἔνθά τις ἀπρήυντος ἔην ἔρις: ἀμφότεροι γὰρ
<lb rend="displayNum" n="2" />Φαῦνος Ἀρισταῖός τε μίαν συνέλασσαν Ἐνυώ,
<lb rend="displayNum" n="3" />οἶσιν ἐφωμάρτησε καὶ Αἰακός, ἄξια ῥέζων
<lb rend="displayNum" n="4" />Ζηνὸς ἐοῦ γενετῆρος, ὑπὲρ νώτοιο τιταίνων
<lb rend="displayNum" n="5" />ἀσπίδα χαλκείην πολυδαίδαλον, ἧς ἐνὶ κύκλῳ 
<lb rend="displayNum" n="6" />δαίδαλα πολλὰ πέπαστο, τά περ κάμε Λήμνιος ἄκμων.
</p><p><lb rend="displayNum" n="7" />καὶ στρατιὴ κεκόρυστο πολύτροπος εἰς μόθον Ἰνδῶν
<lb rend="displayNum" n="8" />σπερχομένων ἀγεληδόν: ὁ μὲν ταμεσίχροϊ κισσῷ
<lb rend="displayNum" n="9" />κραιπνὸς ἐς ὑσμίνην πολυδαίδαλα δίφρα νομεύων
<lb rend="displayNum" n="10" />πορδαλίων ἐπέβαινεν, ὁ δὲ φρίσσοντι λεπάδνῳ 
<lb rend="displayNum" n="11" />ζεῦξεν Ἐρυθραίων ὀρεσίδρομον ἅρμα λεόντων
<lb rend="displayNum" n="12" />καὶ βλοσυρὴν ἴθυνε συνωρίδα, κυανέας δὲ
<lb rend="displayNum" n="13" />ἄλλος ἐριπτοίητος ἀκοντίζων στίχας Ἰνδῶν
<lb rend="displayNum" n="14" />ἀστεμφὴς ἀχάλινον ἐτέρπετο ταῦρον ἱμάσσων,
<lb rend="displayNum" n="15" />καί τις ἀναΐξας Κυβελίδος εἰς ῥάχιν ἄρκτου 
<lb rend="displayNum" n="16" />ἔχραε δυσμενέεσσι, καὶ οἴνοπα θύρσον ἑλίσσων
<lb rend="displayNum" n="17" />ἡνιόχους ἐφόβησε τανυκνήμων ἐλεφάντων:
<lb rend="displayNum" n="18" />ἄλλος ἀκοντίζων στρατιὴν ταμεσόχροϊ κτσσῷ
<lb rend="displayNum" n="19" />οὐ ξίφος, οὐ σάκος εἶχε περίτροχον, οὐ δόρυ χάρμης
<pb id="v.2.p.348" />
<lb rend="displayNum" n="20" />φοίνιον, ἀλλὰ πέτηλα φυτῶν ἑλικώδεα σείων 
<lb rend="displayNum" n="21" />λεπτῷ χαλκοχίτωνα κατέκτανεν ἀνέρα θαλλῷ.
<lb rend="displayNum" n="22" />καὶ πάταγος βρονταῖος ἐπέκτυπεν εἴκελος αὐλῷ:
<lb rend="displayNum" n="23" />Σειληνοὶ δ᾽ ἰάχησαν: ἐπεστρατόωντο δὲ Βάκχαι,
<lb rend="displayNum" n="24" />νεβρίδας ὡς θώρηκα κατὰ στέρνοιο βαλοῦσαι.
<lb rend="displayNum" n="25" />καί τις ὸρεσσινόμων Σατύρων, ἄτε πῶλον ἐλαύνων, 
<lb rend="displayNum" n="26" />ποσσὶ διχαζομένοισιν ὑπὲρ ῥάχιν ἦστο λεαίνης.
</p><p><lb rend="displayNum" n="27" />Ἰνδοὶ δ᾽ ἀνταλάλαζον, ἀολλίζων δὲ μαχητὰς
<lb rend="displayNum" n="28" />βάρβαρος ἐσμαράγησεν ἀγέστρατος αὐλὸς Ἐνυοῦς:
<lb rend="displayNum" n="29" />στέμματα μὲν κορύθεσσιν, ἐπέκτυπε δ᾽ αἰγίδι θώρηξ,
<lb rend="displayNum" n="30" />ἔγχεσι θύρσος ἔθυσε, καὶ ἰσάζοντο κοθόρνοις 
<lb rend="displayNum" n="31" />ἀντίτυποι κνημῖδες: ὁμοζυγέων δὲ φορήων
<lb rend="displayNum" n="32" />στοιχάδες ἀλλήλῃσιν ἐπηρείδοντο βοεῖαι,
<lb rend="displayNum" n="33" />καὶ πρυλέες πρυλέεσσιν, ἀερσιλίφῳ δὲ καρήνῳ
<lb rend="displayNum" n="34" />Μυγδονίην πήληκα Πελασφιὰς ὤθεε πήληξ.
</p><p><lb rend="displayNum" n="35" />καὶ κλόνος ἦν προμάχων ἑτερότροπος: ὄς μὲν ἀείρων 
<lb rend="displayNum" n="36" />Βακχείης ἐλέλιζε μετάρσιον ἅλμα χορείης,
<lb rend="displayNum" n="37" />ὃς δὲ πεσὼν στενάχιζεν, ὁ δ᾽ ἐκροτάλιζε πεδίλῳ,
<lb rend="displayNum" n="38" />ὃς δὲ τυπεὶς ἤσπαιρεν, ὁ δ᾽ ἐσκίρτησε Λυαίῳ:
<lb rend="displayNum" n="39" />ἄλλος ἀπὸ στομάτων πολεμήιον ἦχον ἰάλλων
<lb rend="displayNum" n="40" />Ἄρεος ἔγχος ἔμελπεν, ὁ δ᾽ εἰλαπίνην Διονύσου: 
<lb rend="displayNum" n="41" />καὶ τελετῇ Βρομίοιο συνεσμαράγησεν Ἐνυώ,
<lb rend="displayNum" n="42" />εὔια δ᾽ ἴαχε ῥόπτρα, καὶ ἡγήτειρα κυδοιμοῦ
<lb rend="displayNum" n="43" />λαὸν ἀολλίζουσα συνέκτυπε πηκτίδι σάλπιγξ,
<lb rend="displayNum" n="44" />σπονδῇ λύθρον ἔμιξε, φόνον δ᾽ ἐκέρασσε χορείῃ.
</p><p><lb rend="displayNum" n="45" />ἔνθα πολὺ πρώτιστος, ἑῷ ποδὶ κοῦφος ὀρούσας, 
<lb rend="displayNum" n="46" />ἀντία Δηριάδαο κατηκόντιζε Φαληνεύς,
<lb rend="displayNum" n="47" />καὶ τύχεν ἀρρήκτοιο σιδηρείοιο χιτῶνος:
<lb rend="displayNum" n="48" />οὐ δὲ τιταινομένη χροὸς ἥψατο λοίγιος αἰχμή,
<lb rend="displayNum" n="49" />ἀλλὰ παραΐξασα πάγη χθονί: λυσσαλέος δὲ
<pb id="v.2.p.350" />
<lb rend="displayNum" n="50" />Δηριάδῃ πέλας ἐχθρὸν ἐπαΐσσοντα νοήσας 
<lb rend="displayNum" n="51" />ἀλκήεις ἐκίχησε Κορύμβασος, ἐσσυμένου δὲ
<lb rend="displayNum" n="52" />λαιμὸν ἀπηλοίησε μεσαίτατον ἄορι τύψας,
<lb rend="displayNum" n="53" />καὶ κεφαλὴν ἤμησε: δαϊζομένου δὲ καρήνου
<lb rend="displayNum" n="54" />αἱμοβαφὴς ἀκάρηνος ἐπὶ χθόνα πῖπτε Φαληνεύς.
</p><p><lb rend="displayNum" n="55" />Ἀμφὶ δέ οἱ μόθος ὦρτο πολύθροος: ἀκρότατον δὲ 
<lb rend="displayNum" n="56" />Δεξίοχος Φλογίοιο μεσόφρυον ἔξεσε χαλκῷ,
<lb rend="displayNum" n="57" />πλήξας ἄκρα μέτωπα διχαζομένης τρυφαλείης:
<lb rend="displayNum" n="58" />αὐτὰρ ὁ ταρβήσας, ὀλίγον γόνυ γουνὸς ἀμείβων,
<lb rend="displayNum" n="59" />μηκεδανῇ κεκάλυπτο κασιγνήτοιο βοείῃ, 
<lb rend="displayNum" n="61" />Δαρδανίης ἅτε Τεῦκρον ὀιστευτῆρα γενέυλης 
<lb rend="displayNum" n="62" />εἰς σάκος ἐπταβόειον ἐδέχνυτο σύγγονος Αἴας, 
<lb rend="displayNum" n="60" />πατρῴῃ συνάεθλον ἀδελφεὸν ἀσπίδι κεύθων. 
<lb rend="displayNum" n="63" />αὐτίκα δ᾽ ἐκ κολεοῖο Κορύμβασος ῾̣̣̓ορ ἐρύσσας 
<lb rend="displayNum" n="64" />αὐχένα Δεξιόχοιο κατεπρήνιξε μαχαίρῃ:
<lb rend="displayNum" n="65" />καὶ ταχὺς ἀσπαίροντι θορὼν περιδέδρομε νεκρῷ 
<lb rend="displayNum" n="66" />οἰστρομανὴς Κλύτιος, πρυλέων πρόμος: ὑψιλόφο δὲ
<lb rend="displayNum" n="67" />κραιπνὸς ἐριπτοίητος ἀκόντισε Δηριαδῆος:
<lb rend="displayNum" n="68" />ἀλλὰ δόρυ προμάχοιο παρακλιδὸν ἔτραπεν Ἥρη,
<lb rend="displayNum" n="69" />καὶ Κλυτίῳ κοτέουσα καὶ Ἰνδοφόνῳ Διονύσῳ:
<lb rend="displayNum" n="70" />ἔμπης δ᾽ οὐκ ἀφάμαρτε ταχὺς πρόμος: ἀλλὰ τορήσας 
<lb rend="displayNum" n="71" />θηρὸς ἀμαιμακέτοιο πελώριοω ἀνθερεῶνα
<lb rend="displayNum" n="72" />ὀρθοπόδην ἐλέφαντα κατέκτανε Δηριαδῆος:
<lb rend="displayNum" n="73" />καὶ μογέων ὀδύνῃσιν ὅλην ἐτίναξεν ἀπήνην
<lb rend="displayNum" n="74" />αὐχένι κυανέῳ περιδέξιος ὴλίβατος θήρ:
<lb rend="displayNum" n="75" />καὶ γένυν αἰθύσσων σκολιὴν προβλῆτα προσώπου 
<lb rend="displayNum" n="76" />αἱμοβαφῆ ζυγίων ἀνεσείρασε δεσθὰ λεπάδνων:
<lb rend="displayNum" n="77" />ἀλλὰ πολυκλήιστον ὑπὸ ζυγὸν ἄορι κάμψας
<lb rend="displayNum" n="78" />αὐχενίων ἀνέκοψεν ὁμόζυγον ὁλκὸν ἱμάντων
<lb rend="displayNum" n="79" />ἡνίοχος ταχυεργός: ἀπ᾽ εὐρυβάτοιο δὲ φάτνης
<lb rend="displayNum" n="80" />ὑψιφανῆ νέον ἄλλον ἑλὼν ἔζευξε Κελαινεύς. 
<pb id="v.2.p.352" />
</p><p><lb rend="displayNum" n="81" />καὶ Κλύτιος θρασὺς ἔσκεν ἀνεικέος ἐλπίδι νίκης:
<lb rend="displayNum" n="82" />Δεξιόχου δὲ φονῆα καλέσσατο θυιάδι φωνῇ,
<lb rend="displayNum" n="83" />λοίγιον ὑβριστῆρι χέων ἔπος ἀνθερεῶνι:
</p><p><lb rend="displayNum" n="84" /><q direct="unspecified">στῆθι, κύων, μὴ φεῦγε, Κορύμβασε, καί σε διδάξω,
<lb rend="displayNum" n="83" />οἷοι ἀκοντιστῆρες ὀπάονές εἰσι Λυαίου. 
<lb rend="displayNum" n="84" />ὑμέας εἰς Φρυγίην ληίσσομαι, ἄστεα δ᾽ Ἰνδῶν
<lb rend="displayNum" n="85" />δῃώσει δόρυ τοῦτο, καὶ Ἰνδοφόνον μετὰ νίκην
<lb rend="displayNum" n="86" />Δηριάδην θεράποντα Διωνύσοιο τελέσσω:
<lb rend="displayNum" n="87" />παρθενικὴ δ᾽ ἀνάεδνος ἑὴν λύσειε κορείην,
<lb rend="displayNum" n="90" />δεχνυμένη Σατύροιο δασυστέρνους ὑμεναίους, 
<lb rend="displayNum" n="91" />Ἰνδὴ Μυγδονίοιο μιαινομένη σχεδόν Ἕρμου.</q>
</p><p><lb rend="displayNum" n="92" />ὣς φαμένου κεχόλωτο Κορύμβασος, ὀψιμόθου δὲ
<lb rend="displayNum" n="93" />φθεγγομένου Κλυτίοιο διέθρισεν ἀνθερεῶνα:
<lb rend="displayNum" n="94" />καὶ κεφαλὴ πεπότητο μετάρσιος ἅλματι Μοίρης,
<lb rend="displayNum" n="93" />αἱμαλέῃ ῥαθάμιγγι περιρραίνουσα κονίην. 
</p><p><lb rend="displayNum" n="94" />καὶ νέκυν ὀρχηστῆρα παλινδίνητον ἐάσας
<lb rend="displayNum" n="95" />Σειληνοὺς ἐφόβησε Κορύμβασος, ἔξοχος Ἰνδῶν,
<lb rend="displayNum" n="96" />ἔξοχος ἠνορέην μετὰ Μορρέα καὶ βασιλῆα.
<lb rend="displayNum" n="97" />αἰχμητὴν δὲ Σέβητα βαλὼν ὑπὲρ ἄντυγα μαζοῦ
<lb rend="displayNum" n="100" />χάλκεον ὤθεεν ἔγχος ἔσω χροός, αἱμαλέου δὲ 
<lb rend="displayNum" n="101" />δούρατος ἑλκομένοιο χυτῇ κατέβαλλε κονίῃ.
<lb rend="displayNum" n="102" />Οἰνομάῳ δ᾽ ἐπόρουσεν: ὁ μὲν φυγὰς εἴκελος αὔραις
<lb rend="displayNum" n="103" />εἰς στρατιὴν Βρομίοιο τεθηπότι χάζετο ταρσῷ:
<lb rend="displayNum" n="104" />καί μιν ἰδὼν ἐδίωκεν ὀπίστερος, ἐν δ᾽ ἄρα νώτῳ
<lb rend="displayNum" n="105" />μεσσατίῳ δόρυ τῆξε: διαΐσσουσα δὲ ῥιπῇ 
<lb rend="displayNum" n="106" />γαστέρος ἀντιπόροιο παρ᾽ ἀμφαλὸν ἄνθορεν αἰχμή:
<lb rend="displayNum" n="107" />αὐτὰρ ὁ φοινήεντι πεπαρμένος ἀμφὶ σιδήρῳ
<lb rend="displayNum" n="108" />πρηνὴς ἀρτιδάικτος ἐπωλίσθησε κονίῃ:
<lb rend="displayNum" n="109" />τὸν δὲ κατὰ βλεφάρων θανατηφόρος ἔσκεπεν ἀχλύς.
<lb rend="displayNum" n="110" />οὐδὲ μόθων ἀπέληγε πέλωρ πρόμος: ἀλλὰ μαχηταὶ 
<pb id="v.2.p.354" />
<lb rend="displayNum" n="111" />τέσσαρες εὐπήληκες ἑνὶ κτείνοντο φονῆι,
<lb rend="displayNum" n="112" />Τυνδάριός τε Θόων τε καὶ Αὐτεσίων καὶ Ὀνίτης.
</p><p><lb rend="displayNum" n="113" />καὶ πολὺς <note n="1" place="unspecified" anchored="yes">σο μσς.: λυδσιξη Πύλος.</note> ἀρτιδάικτος ἔην νέκυς, οὐ χθονὶ πίπτων
<lb rend="displayNum" n="114" />πρηνής, οὐ δατέδῳ τετανυσμένος ὕπτιος ἀνήρ:
<lb rend="displayNum" n="115" />ἀλλὰ θανὼν ἀτίνακτος ὲπεστηρίζετο γαίῃ, 
<lb rend="displayNum" n="116" />μαρναμένῳ προμάχῳ πανομοίιος, ὡς δόρυ πάλλων,
<lb rend="displayNum" n="117" />ὡς τανύων θοὰ τόξα καὶ ὡς βέλος εἰς σκοπὸν ἕλκων.
<lb rend="displayNum" n="118" />καὶ νέκυς ἀλκήεις ποθέων μετὰ πότμον Ἐνυὼ
<lb rend="displayNum" n="119" />νήματα Μοιράων ἐβιήσατο, δούρατι κούφῳ
<lb rend="displayNum" n="120" />εἴκελος αἰχμάζοντι, πολυσπερέων ἀπὸ τόξων 
<lb rend="displayNum" n="121" />ἐκ κεφαλῆς βελέεσσι πεπαρμένος εἰς πόδας ἄκρους,
<lb rend="displayNum" n="122" />Ἄρεος ὀρθὸν ἄγαλμα: καὶ αἰχμητῆρα θανόντα
<lb rend="displayNum" n="123" />ὄμμασι θαμβαλέοισιν ἐθηήσαντο μαχηταί,
<lb rend="displayNum" n="124" />ἔγχος ἔτι κρατέοντα καὶ οὐ ῥίψαντα βοείην,
<lb rend="displayNum" n="125" />νεκρὸν ἀκοντιστῆρα καὶ ἄπνοον ἀσπιδιώτην. 
</p><p><lb rend="displayNum" n="126" />καί τις Ἀθηναίοιο τυχὼν δασπλῆτι σιδήρῳ
<lb rend="displayNum" n="127" />δεξιτερὴν ἤμησε, βραχίονος ἄκρον ἀράξας:
<lb rend="displayNum" n="128" />ἡ δὲ κυβιστήσασα φόνου βητάρμονι παλμῷ
<lb rend="displayNum" n="129" />ἤριπεν ἀρτιδάικτος, ὁμήλικι σύμπλοκος ὤμῳ,
<lb rend="displayNum" n="130" />ξανθὰ διαστίζουσα κατάρρυτα νῶτα κονίης. 
<lb rend="displayNum" n="131" />καί νύ κεν ἁλλομένης ταναὸν δόρυ χειρὸς ἐρύσσας
<lb rend="displayNum" n="132" />ἔγχεϊ τηλεβόλῳ παλινάγρετον εἶχεν Ἐνυώ,
<lb rend="displayNum" n="133" />καί λαιὴ πολέμιζε δορυσσόος ἀντίτυπος χείρ:
<lb rend="displayNum" n="134" />ἀλλά μιν ἀντικέλευθος ἀνάρσιος ἔφθασεν ἀνήρ,
<lb rend="displayNum" n="135" />καὶ λαιὴν προθέλυμνον ἀμοιβάδι τύψε μαχαίρῃ: 
<lb rend="displayNum" n="136" />καὶ παλάμη χθονὶ πῖπτεν, ἀκοντίζων δὲ φονῆα
<lb rend="displayNum" n="137" />αἱμαλέης ἔρραινεν ἑκηβόλος ὁλκὸς ἐέρσης
<lb rend="displayNum" n="138" />πορφυρέαις λιβάδεσσιν, ὑπὲρ δαπέδοιο δὲ δειλὴ
<lb rend="displayNum" n="139" />ἅλμασιν αὐτοκύλιστος ἐπάλλετο μαινομένη χεὶρ
<lb rend="displayNum" n="140" />αἵματι φοινιχθεῖσα, καὶ ἀγκύλα δάκτυλα γαίῃ 
<lb rend="displayNum" n="141" />εὐπαλάμῳ σφήκωσε μέσῳ γαμψώνυχι δεσμῷ,
<pb id="v.2.p.356" />
<lb rend="displayNum" n="142" />οἷα περισφίγγουσα πάλιν τελαμῶνα βοείης.
<lb rend="displayNum" n="143" />καί τινα μῦθον ἔειπεν Ἀρήια δάκρυα λείβων:
</p><p><lb rend="displayNum" n="144" /> <q direct="unspecified">ἄλλην εἰσέτι χεῖρα λιλαίομαι, ὄφρα τελέσσω
<lb rend="displayNum" n="145" />τριχθαδίαις παλάμῃσιν ἐπάζια Τριτογενείης: 
<lb rend="displayNum" n="146" />ἔμπης καὶ μετὰ χεῖρας ἀνάρσιον ἄνδρα διώξω:
<lb rend="displayNum" n="147" />τοῦτό μοι ἠνορέης ἔτι λείψανον, ὄφρά τις εἴπῃ
<lb rend="displayNum" n="148" />εὖχος Ἀθηναίων περιδέξιον, ὅττι καὶ αὐτοῖς
<lb rend="displayNum" n="149" />ποσσὶν ἀριστεύουσι δαϊζομένων παλαμάων.</q>
</p><p><lb rend="displayNum" n="150" />ὣς εἰπὼν προμάχοισιν ἐπέδραμεν εἴκελος αὔραις, 
<lb rend="displayNum" n="151" />ὑσμίνην ἀσίδηρον ἐπεντύνων ὀλετῆρι.
<lb rend="displayNum" n="152" />οἱ δέ μιν ἀθρήσαντες ἐθάμβεον ἄλλος ἐπ᾽ ἄλλῳ,
<lb rend="displayNum" n="153" />καὶ πρόμον ἡμιτέλεστον ἐκυκλώσαντο μαχηταὶ
<lb rend="displayNum" n="154" />ἀμφιλαφεῖς: ὁ δὲ μοῦνος ἀφειδέι δέκτο μαχαίρῃ
<lb rend="displayNum" n="155" />πληγὴν ἀλλοπρόσαλλον ἀμοιβαίοιο σιδήρου: 
<lb rend="displayNum" n="156" />καὶ μόγις εἰς χθόνα πῖπτεν: ἔην δέ τις Ἄρεος εἰκὼν
<lb rend="displayNum" n="157" />ὀψιγόνῳ ναετῆρι φυλασσομένη γενετῆρα.
</p><p><lb rend="displayNum" n="158" />οὐ τότε μοῦνος ὅμιλος ἐτέμνετο πεζὸς ὁδίτης,
<lb rend="displayNum" n="159" />ἀλλὰ καὶ ἱππήεσσιν ἔην φόνος: ἔστιχε δ᾽ ἄλλος
<lb rend="displayNum" n="160" />ἄλλῳ πότμον ἄγων: ἐλατὴρ δ᾽ ἐλατῆρα κιχήσας, 
<lb rend="displayNum" n="161" />ἤ προτέρω φεύγοντι μετάφρενα δουρὶ δαΐζων,
<lb rend="displayNum" n="162" />ἢ σχεδὸν ἀντιόωντα κατὰ στέρνοιο τυχήσας,
<lb rend="displayNum" n="163" />ἱππόθεν ἀρτιδάικτον ἀπεστυφέλιξε κονίῃ.
<lb rend="displayNum" n="164" />καί τις ὑπὲρ λαπάρην βεβολημένος ἵππος ὀιστῷ
<lb rend="displayNum" n="165" />εἰς πέδον ἠκόντιζεν ἀπόσσυτον ἡνιοχῆα, 
<lb rend="displayNum" n="166" />οἷος ἀερσιπότητος ἀλήμονι σύνδρομος αὔρῃ
<lb rend="displayNum" n="167" />Πήγασος ὠκυπέτης ἀπεσείσατο Βελλεροφόντην:
<pb id="v.2.p.358" />
<lb rend="displayNum" n="168" />ἄλλος ἐριπτοίητος ὀλισθηρῶν ἀπὸ νώτων
<lb rend="displayNum" n="169" />ὄρθιος ἱππείης διὰ γαστέρος εἰς χθόνα πίπτων
<lb rend="displayNum" n="170" />κύμβαχος ἐστήρικτο παρήορος, ἀμφί δὲ γαίῃ 
<lb rend="displayNum" n="171" />κρᾶτα βαλὼν ἐκύλισσε, λιπὼν πόδας εἰς ῥάχιν ἵππου.
</p><p><lb rend="displayNum" n="172" />καὶ βριαροὶ Κύκλωπες ἐκυκλώσαντο μαχητάς,
<lb rend="displayNum" n="173" />Ζηνὸς ἀοσσητῆρες: ὀμιχλήεντι δὲ λαῷ
<lb rend="displayNum" n="174" />Ἀργίλιπος σελάγιζε φεραυγέα δαλὸν ἀείρων.
<lb rend="displayNum" n="175" />καί χθονίῳ κεκόρυστο πυριγλώχινι κεραυνῷ 
<lb rend="displayNum" n="176" />μαρνάμενος δαΐδεσσι: καὶ ἔτρεμον αἴθοπες Ἰνδοὶ
<lb rend="displayNum" n="177" />οὐρανίῳ πρηστῆρι τεθηπότες ἀντίτυπον πῦρ:
<lb rend="displayNum" n="178" />καὶ πυρόεις πρόμος ἦεν: ἐπ᾽ ἀντιβίων δὲ καρήνοις
<lb rend="displayNum" n="179" />γηγενέος σπινθῆρες ἐτοξεύοντο κεραυνοῦ:
<lb rend="displayNum" n="180" />καὶ μελίας νίκησε καὶ ἄσπετα φάσγανα Κύκλωψ, 
<lb rend="displayNum" n="181" />σείων θερμὰ βέλεμνα καὶ αἰθαλόεσσαν ἀκωκήν,
<lb rend="displayNum" n="182" />δαλὸν ἔχων ἅτε τόξα: καὶ ἄσπετον ἄλλον ἐπ᾽ ἄλλῳ
<lb rend="displayNum" n="183" />Ἰνδόν ὀιστευτῆρι κατέφλεγεν ἀνέρα πυρσῷ,
<lb rend="displayNum" n="184" />οὐχ ἕνα Σαλμωνῆα, νόθῳ δ᾽ ἤλεγξε κεραυνῷ:
<lb rend="displayNum" n="185" />οὐχ ἕνα μοῦνον ἔπεφνε θεημάχον: οὐ μία μούνου 
<lb rend="displayNum" n="186" />Εὐάδνη στενάχιζε μαραινομένου Καπανῆος.
</p><p><lb rend="displayNum" n="187" />καὶ Στερόπης κεκόρυστο σέλας μιμηλὸν ἑλίσσων,
<lb rend="displayNum" n="188" />αἰθερίαις στεροπῇσι φέρων ἀντίκτυπον αἴγλην,
<lb rend="displayNum" n="189" />σβεστόν ἔχων ἀμάρυγμα, τό περ τέκεν Ἑσπερίη φλόξ,
<lb rend="displayNum" n="190" />σπέρμα πυρὸς Σικελοῖο καὶ αἴθοπος ἐσχαρεῶνος: 
<lb rend="displayNum" n="191" />καὶ νεφέλῃ σκέπας εἶχεν ὁμοίιον, ἐνδόμυχον δὲ
<pb id="v.2.p.360" />
<lb rend="displayNum" n="192" />κρύπτε καὶ ἂψ ἀνέφηνε σέλας διδυμάονι παλμῷ,
<lb rend="displayNum" n="193" />φέφφεος οὐρανίοιο φέρων τύπον: ἀστεροπὴ γὰρ
<lb rend="displayNum" n="194" />ἐρχομένη φεύγουσαν ἔχει παλινάγρετον αἴγλην.
</p><p><lb rend="displayNum" n="195" />καὶ Βρόντης πολέμιζε μέλος κελαδεινὸν ἀράσσων, 
<lb rend="displayNum" n="196" />βρονταίοις πατάγοισι χέων ἀντίτυπον ἠχώ:
<lb rend="displayNum" n="197" />καὶ ξείνῃ ῥαθάμιγγι χαμαιγενέος νιφετοῖο
<lb rend="displayNum" n="198" />ποιητὸν προχέων μινυώριον αἴθριον ὕδωρ
<lb rend="displayNum" n="199" />μιμηλαῖς λιβάδεσσι νόθος πέλεν ἀννέφελος Ζεύς.
<lb rend="displayNum" n="200" />βροντῆς δ᾽ ἰοοτύπου τεχνήμονα δοῦπον ἐάσας 
<lb rend="displayNum" n="201" />εἰς φόνον ἀντιβίων Σικελῷ κεκόρυστο σιδήρῳ,
<lb rend="displayNum" n="202" />καὶ δονέων ῥαιστῆρα μετάρσιον ὑψόθεν ὤμων
<lb rend="displayNum" n="203" />δυσμενέων ἤρασσε καρήατα πυκνὰ σιδήρῳ:
<lb rend="displayNum" n="204" />τύπτε δ᾽ ἐπιστροφάδην ζοφερὰς στίχας, οἷά περ αἰεὶ
<lb rend="displayNum" n="205" />Αἰτναίῳ πατάγῳ σφυρήλατον ἄκμονα τύπτων. 
<lb rend="displayNum" n="206" />καί σκοπιῆς πρηῶνα τανυκρήπιδος ἀράξας
<lb rend="displayNum" n="207" />ἔγχεϊ πετρήεντι κατέτρεχε Δηριαδῆος:
<lb rend="displayNum" n="208" />καὶ παλάμῃ περίμετρον ἀφειδέι πέτρον ἰάλλων
<lb rend="displayNum" n="209" />ἄντα κορυσσομένοιο μελαρρίνου βασιλῆος
<lb rend="displayNum" n="210" />στήθεα λαχνήεντα χαραδραίῃ βάλεν αἰχμῇ: 
<lb rend="displayNum" n="211" />αὐτὰρ ὁ τοσσατίῳ μεθύων μυλοειδέι πέτρῳ
<lb rend="displayNum" n="212" />στέρνον ὅλον βεβάρητο: φόνον δ᾽ ἤμυνεν Ὑδάσπης
<lb rend="displayNum" n="213" />παιδὸς ἑοῦ βληθέντος. ὁ δὲ θρασύς, ἕλκεϊ κάμνων,
<lb rend="displayNum" n="214" />ἀκαμάτων δόρυ θοῦρον ἑῶν ἀπεσείσατο χειρῶν,
<lb rend="displayNum" n="215" />χάλκεον εἰκοσίπηχυ, πέδῳ δ᾽ ἔρριψε βοείην 
<lb rend="displayNum" n="216" />αἰδομέναις παλάμῃσι: καὶ ἀδρανὲς ἄσθμα τιταίνων,
<lb rend="displayNum" n="217" />μαρμαρέῃ γλωχῖνι τετυμμένος ἄντυγα μαξοῦ,
<lb rend="displayNum" n="218" />ἠερόθεν προκάρηνος ἀπ᾽ ἠλιβάτου πέσε δίφρου,
<lb rend="displayNum" n="219" />ὡς ἐλάτη περίμετρος ὑπέρλοφος—ἡ δὲ πεσοῦσα
<lb rend="displayNum" n="220" />ἄσπετον εὐρείης περιδέδρομε κόλπον ἀρούρης—. 
<lb rend="displayNum" n="221" />ἀμφὶ δέ μιν προχυθέντες ἐς ἅρματα κούφισαν Ἰνδοί,
<lb rend="displayNum" n="222" />δειδιότες Κύκλωπα δυσειδέα, μή τινι ῥιπῇ
<lb rend="displayNum" n="223" />ὑψιτενῆ πάλιν ἄλλον ἑλὼν πρηῶνα κολώνης
<pb id="v.2.p.362" />
<lb rend="displayNum" n="224" />τπηχαλέῳ βασιλῆα κατακτείνειε βελέμνῳ,
<lb rend="displayNum" n="225" />μῆκος ἔχων ἰσόμετρον ἀερσιλόφου Πολυφήμου. 
<lb rend="displayNum" n="226" />καὶ βλοσυροῦ προμάχοιο μέσῳ σελάυιζε μετώπῳ
<lb rend="displayNum" n="227" />μαρμαρυηὴ τροχόεσς1 μονογλήνοιο προσώπου:
<lb rend="displayNum" n="228" />καὶ βλοσυροῦ Κύκλωπος ὑποπτήσσοντες ὀπωπὴν
<lb rend="displayNum" n="229" />θαμβαλέῳ δεδόνηντο φόβῳ κυανόχροες Ἰνδοί,
<lb rend="displayNum" n="230" />οὐρανόθεν δοκέοντες Ὀλυμπιὰς ὅττι Σελήνη 
<lb rend="displayNum" n="231" />γηγενέος Κύκλωπος ἐναντέλλουαα προσώπῳ
<lb rend="displayNum" n="232" />πλησιφαὴς ἤστραπτε, προασπίζουοα Λυαίου.
</p><p><lb rend="displayNum" n="233" />Ζεὺς δὲ πατήρ, Κύκλωπος ἰδών μίμημα κυδοιμοῦ,
<lb rend="displayNum" n="234" />ὑψινεφὴς ἐγέλασσεν, ὅτι χθονίων νεφελάων
<lb rend="displayNum" n="235" />δεχνυμένη ξένον ὄμβρον ἀπειρήτου διὰ κόλπου 
<lb rend="displayNum" n="236" />νίφετο μὲν τότε γαῖα, χυτὴν δ᾽ οὐκ εἶχευ ἐέρσην
<lb rend="displayNum" n="237" />ἄβροχα νῶτα φέρων γυμνούμενα δίψιος ἀήρ.
</p><p><lb rend="displayNum" n="238" />καὶ Τπάχιος κεκόρυστο: κασιγνήτῳ δ᾽ ἅμα βαίνων,
<lb rend="displayNum" n="239" />ἠλιβάτῳ παλάμῃ δονέων σάκος ἶσον ἐρίπνῃ,
<lb rend="displayNum" n="240" />ὑψινεφὴς ἐλάτην περιμήκετον εἶχεν Ἐλατρεύς, 
<lb rend="displayNum" n="241" />ἔγχεϊ δενδρήεντι καρήατα δήια τέμνων.
</p><p><lb rend="displayNum" n="242" />Εὐρύαλος κεκόρυστο: διατμήξας δὲ κυδοιμῷ
<lb rend="displayNum" n="243" />ἐκ πεδίου φεύγοντα πρλὺν στρατὸν ἄχρι θαλάσσης.
<lb rend="displayNum" n="244" />κόηπον ἐς ίχθυόεντα περικλείων στίχας Ἰνδῶν,
<lb rend="displayNum" n="245" />δυσμενέας νίκησεν ἀκοντοφόρου διὰ πόντου, 
<lb rend="displayNum" n="246" />ὄρθιον εἰκοσίπηχυ δι᾽ ὕδατος ἆορ ἑλίσσων:
<lb rend="displayNum" n="247" />καὶ δολιχῷ βουπλῆγι ταμὼν ἁλιγείτονα πέτρην
<lb rend="displayNum" n="248" />ῥῖψεν ἐπ᾽ ἀντιβίοισιν: ἀτυμβεύτοιο δὲ πολλοὶ
<lb rend="displayNum" n="249" />διχθαδίης ἐνόησαν ἁλιβρέκτου λίνα Μοίρης,
</p><p><lb rend="displayNum" n="250" />Αρεϊ κυματόεντι καὶ ὀκριόεντι βελέμνῳ. 
</p><p><lb rend="displayNum" n="257" />τοῖς ἅμα σύγγονος ἄλλος ἀριοτεύων Ἁλιμήδης 
<lb rend="displayNum" n="258" />ἠλιβάτοις μελέεσσι πέλωρ βακχεύετο Κύκλμψ,
<pb id="v.2.p.364" />
<lb rend="displayNum" n="259" />καὶ δηίους ἐφόβησε: φυλασσόμενος δὲ προσώπου
<lb rend="displayNum" n="360" />κυκλάδος ὀμφαλόεντα προΐσχανε νῶτα βοείης. 
<lb rend="displayNum" n="361" />καί μιν ἰδὼν Φλόγιος κταμένων τιμήορος Ἰνδῶν
<lb rend="displayNum" n="362" />τόξον ἑὸν κύκλωσε, καὶ ἠνενόεν βέλος ἕλκων
<lb rend="displayNum" n="363" />μεσσοφνῆ πτερόεντι βαλεῖν ἤμελλε βελέμυῳ:
<lb rend="displayNum" n="364" />ἀλλὰ τιτυσκομένοιο μαθὼν ἀντώπιον ὁρμὴν
<lb rend="displayNum" n="265" />δόχμιος ἐσσυμένοιο βολὴν ἀλέεινεν ὀιστοῦ 
<lb rend="displayNum" n="266" />Κύκλωψ ὑψικάρηνος: ὁ δὲ πρηῦνα τινάσσων
<lb rend="displayNum" n="267" />ῥῖπτε κατὰ Φλαγίου κραναὸν βέλος: αὐτὰρ ὁ φεύγων
<lb rend="displayNum" n="268" />ἅρμασι βουκεράοιο παρίστατο Δηριαδῆος,
<lb rend="displayNum" n="269" />καὶ μόγις ἠερόφοετον ἀλεύατο μάρμαρον αἰχμήν,
<lb rend="displayNum" n="270" />κεῖθι μένων: κοτέων δὲ περὶ Φλουίοιο φυγόντος 
<lb rend="displayNum" n="271" />λοίγεον ἀνθερεῶνα διαπτύξας Ἁλιμήδης
<lb rend="displayNum" n="272" />δώδεκα φῶτας ἔπεφνε μιῆς μυκήματι φωνῆς,
<lb rend="displayNum" n="273" />λυσσαλέης προχέων ὀλεσήνορα βόμβον ἰωῆς.
</p><p><lb rend="displayNum" n="274" />Κυκλώπων δ᾽ ἀλαλητὸς ἐπεσμαράγησεν Ὀηύμπῳ
<lb rend="displayNum" n="275" />γλώσσαις σμερδαλέῃσι. καὶ ὀρχηστῆρες Ἐνυοῦς, 
<lb rend="displayNum" n="276" />Δικταῖοι Κορύβαντες ἐπεστρατόωντο κυδοιμῷ.
<lb rend="displayNum" n="277" />Δαμνεὺς μὲν πολέμιξεν ἀνάρσια φῦλα δεώκων... 
<lb rend="displayNum" n="251" />ἐν πεδίῳ δ᾽ ἀλαλητός: ὀρινομένῃσι δὲ Βάκχαις 
<lb rend="displayNum" n="252" />Πρυμνεὺς εὔδιος ἦλθεν, ἅτε πρυμναῖος ἀήτης
<lb rend="displayNum" n="253" />ῥυόμενος πλωτῆρα συνιππεύοντα θυέλλαις:
<lb rend="displayNum" n="254" />καὶ στρατεῇ πολύευκτος ἐπήλυθεν, οἷος ἱκάνει
<lb rend="displayNum" n="255" />νηυσὶ τινασσομένῃσι γαληναῖος Πολυδεύκης, 
<lb rend="displayNum" n="256" />εὐνήσας βαρὺ κῦμα θυελλοτόκοιο θαλάσσης. 
</p><p><lb rend="displayNum" n="278" />ποσσὶ δ᾽ ἐλαφροτέροισι διεπτοίησε μαχητάς 
<lb rend="displayNum" n="279" />Ὠκύθοος: πολέας δὲ κατέκτανεν ὀξέι πότμῳ,
<lb rend="displayNum" n="280" />τὸν μέν ἐνὶ σταδίῃ δαμάσας δορί, τὸν δὲ βελέμνῳ 
<lb rend="displayNum" n="281" />τηλεφανής, ἕτερον δὲ ταμών δασπλῆτι μαχαίρῃ:
<pb id="v.2.p.366" />
<lb rend="displayNum" n="282" />ἄλλον ἔτι προθέοντα, πεφυγμένον εἴκελον αὔραις,
<lb rend="displayNum" n="283" />λυσσήεις ἐκίχησε ποδήνεμα γούνατα πάλλων,
<lb rend="displayNum" n="284" />εἰς δρόμον Ἰσίκλῳ πανομοίιος, ὅς τις ἐπείγων
<lb rend="displayNum" n="285" />ταρσὰ ποδῶν ὰβάτοιο κατέγραφεν ἄκρα γαλήνης, 
<lb rend="displayNum" n="286" />καὶ σταχύων ἐφύπερθε μετάρσιον εἶχε πορείην,
<lb rend="displayNum" n="287" />ἀνθερίκων πάτον ἄκρον ἀκαμπέα ποσσὶν ὁδεύων.
<lb rend="displayNum" n="288" />Ὠκύθοος πέλε τοῖος ἀελλόπος. ἐν δὲ κυδοιμοῖς
<lb rend="displayNum" n="289" />εἰλιπόδην ἔστησε Μίμας εὔρυθμου Ἐνυώ,
<lb rend="displayNum" n="290" />καὶ στρατὸν ἐπτοίησε, χοροίτυπον ἆορ ἐλίσσων, 
<lb rend="displayNum" n="291" />σκερθμὸν ἔχων ἀγέλαστον ἐνόπλιον ἴδμονι ταρσῷ,
<lb rend="displayNum" n="292" />οἷον ὅτε Κρονίοισατ ὑπ᾽ οὔασι δοῦπον ἐηείρων
<lb rend="displayNum" n="293" />Πύρριχος Ἰδαίοισι σάκος ξιφέεσσιν ἀράσσων
<lb rend="displayNum" n="294" />ψευδομένης ἀλάλαζε μέλος μενεδήιον Ἠχοῦς,
<lb rend="displayNum" n="295" />Ζηνὸς ὑποκλέπτων παλιναυξέος ἔγκρυφον ἥβην: 
<lb rend="displayNum" n="296" />τοῖον ἔχων μιμηλὸν ἐνόπλιον ἅλμα χορείης
<lb rend="displayNum" n="297" />χαλκοχίτων ἐλέλιζε Μίμας ἀνεμώδεα λόγχην:
<lb rend="displayNum" n="298" />τέμνων δ᾽ ἐχθπὰ κάρηνα, σιδήρεα λήια χάρμης,
<lb rend="displayNum" n="299" />Ἰνδοφόνοις πελέκεσσι καὶ ἀμφιπλῆγι μαχαίρῃ
<lb rend="displayNum" n="300" />δυσμενέων ἐτίταινε θαλύσια μάρτυρι Βάκχῳ, 
<lb rend="displayNum" n="301" />ἀντὶ θυηπολίης βοέης καὶ ἐθήμονος οἴνου
<lb rend="displayNum" n="302" />λοιβὴν αἱματοεσσαν ἐπισπένδων Διονύσῳ. 
</p><p><lb rend="displayNum" n="309" />καὶ ποδὸς ἀσταθέος κυκλούμενος ἴδμονι ταρσῷ, 
<lb rend="displayNum" n="310" />σύνδρομος Ὠκυθόῳ κορυθαιόλος ἤιεν Ἄκμων: 
<lb rend="displayNum" n="311" />μάρνατο δ᾽ ἀστυφέλικτος ἄτε σφυρήλατος ἄκμων,
<lb rend="displayNum" n="312" />ἀσπίδα κουφίζων Κορυβαντίδα, τῆς ἐνὶ μέσσῳ
<lb rend="displayNum" n="313" />πολλάκις ὕπνον ἴαυεν ἐν οὔρεσι νημίαχος Ζεύς:
<lb rend="displayNum" n="314" />καὶ Διὸς οἶκος ἔην ὀλίγον σπέος, ἔνθά ἑ κείνη
<lb rend="displayNum" n="315" />αἴξ ἱερὴ γλαγόεντι νόθῳ μαιώσατο μαζῷ, 
<lb rend="displayNum" n="316" />ξεῖνον ἀναβλύζουσα σοφὸν γλάγος, εὖτε βοείη
<lb rend="displayNum" n="317" />κλεψιτόκοις πατάγοισι σακέσπαλον ἔβρεμεν Ἠχώ,
<pb id="v.2.p.368" />
<lb rend="displayNum" n="318" />τυπτομένη μέσα νῶτα κυβιστητῆρι σιδήρῳ. 
<lb rend="displayNum" n="322" />ὧν χάριν ἀσκήσασα λίθον ψευδήμονα Ῥείη 
<lb rend="displayNum" n="323" />ἀντίδοτον Κρονέδαο Κρόνου παρέθηκε τραπέζῃ. 
</p><p><lb rend="displayNum" n="303" />Ὀξυφαὴς δ᾽ Ἰδαῖος ἐδύσατο κῶμον Ἐνυοῦς, 
<lb rend="displayNum" n="304" />ὀρχηστὴρ πολέμοιο πολύτροπον ἴχνος ἑλίσσων,
<lb rend="displayNum" n="305" />ἄσχετος Ἰνδοφόνοιο μόθου δεδονημένος οἴστρῳ. 
</p><p><lb rend="displayNum" n="306" />καὶ ζοφερὴν στίχα πᾶσαν ἀνεπτοίησε Μελισσεύς,
<lb rend="displayNum" n="307" />θάρσος ἔχωυ ἀδόνητον: ἐπωνυμίην δὲ φυλάσσων
<lb rend="displayNum" n="308" />φρικτὰ κορυσσομένης μιμήσατο κέντρα μελίσσης: 
<lb rend="displayNum" n="319" />καὶ βαλίου Κουρῆτος ἀκοντιστῆρα τιταίνων 
<lb rend="displayNum" n="320" />μάρμαρον ἀντιπόροιο Μελισσέος ἤμβροτε Μορρεύς, 
<lb rend="displayNum" n="321" />ἤμβροτεν: οὐ γὰρ ἔοικε μύλῳ Κορύβαντας ὀλέσσαι. 
</p><p><lb rend="displayNum" n="324" />Ξυνὴν δ᾽ εἰς ἓν ἰόντες ὁμόζυγον εἶχον Ἐνυὼ 
<lb rend="displayNum" n="325" />Ἄρεος ὀρχηστῆρες ἀτερπἐος: ἀμφὶ δὲ δίφρῳ 
<lb rend="displayNum" n="326" />Δηριάδην στεφανηδὸν ἐμιτρώσαντο βοείαις
<lb rend="displayNum" n="327" />τεύχεα πεπλήγοντες, ἐν εὐρύθμῳ δὲ κυδοιμῷ
<lb rend="displayNum" n="328" />πύργον ἐκυκλώσαντο φεπρεσσακέεσσι χορείαις.
<lb rend="displayNum" n="329" />ἠχὴ δ᾽ ἠερόφοιτος ἀνἐδραμεν εἰς Διὸς αὺλάς,
<lb rend="displayNum" n="330" />καὶ κτύπον ἀμφοτέρων ἐπεδείδιον εὔποδες Ὧραι. 
</p></div1></body></text></TEI.2>