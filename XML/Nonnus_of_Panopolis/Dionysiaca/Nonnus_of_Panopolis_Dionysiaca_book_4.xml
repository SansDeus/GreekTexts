<?xml version="1.0" encoding="utf-8"?>
<TEI.2><text><body><div1 type="book" n="4" org="uniform" sample="complete">
<head><lb rend="displayNum" n="1" />ἰχνεύων δὲ τέταρτον ὑπὲρ πόντοιο νοήσεις
<lb rend="displayNum" n="2" />Ἁρμονίην πλώουσαν ὁμόστολον ἥλικι Κάδμῳ.</head>
<p><lb rend="displayNum" n="1" />ὣς εἰπὼν ἐς Ὄλυμπον ἐύρραπις ἤιεν Ἑρμῆς
<lb rend="displayNum" n="2" />αἰθύσσων πτερὰ κοῦφα, τιταινομένων δὲ πεδίλων
<lb rend="displayNum" n="3" />σύνδρομος ἠερίοισιν ἐρέσσετο ταρσὸς ἀήταις.
<lb rend="displayNum" n="4" />οὐδὲ γυνὴ Θρήισσα, κυβερνήτειρα Καβείρων,... <note n="1" place="unspecified" anchored="yes">α λινε ηας δροπτ ουτ, ηαϝινγ τηε σενσε συγγεστεδ ιν τηε τεχτ.</note>
<lb rend="displayNum" n="5" />ἀλλὰ Διὸς σέβας εἶχε, καὶ Ἄρεος ἄζυγι κούρῃ 
<lb rend="displayNum" n="6" />ὄρθια δινεύουσα νοήμοι δάκτυλα παλμῷ
<lb rend="displayNum" n="7" />Ἁρμκονίην ἐκάλεσσε τύπῳ τεχυήμονι φωνῆς:
<lb rend="displayNum" n="8" />ἡ δὲ τιταινομένη βλεφάρων ἀντώτιον αἴγλην
<lb rend="displayNum" n="9" />Ἠλέκτρης ἀγέλαστον ἐδέρκετο κύκλον ὀπωπῆς,
<lb rend="displayNum" n="10" />καὶ βαθὺν ἀφράστοιο νεόσσυτον ὄγκον ἀνίης
<lb rend="displayNum" n="11" />σιγαλέαι κήρθκε ἐμκαντεύοντο παρειαί.
<lb rend="displayNum" n="12" />παγθενικὴ δ᾽ ἀνέπαλτο καὶ ὡμάρτησε τεκούσῃ
<lb rend="displayNum" n="13" />εἰς δόμον αἰπύδμητον: ἀναπτύξασα δὲ μήτηρ
<lb rend="displayNum" n="14" />ἑπταμύχου θαλάμοιο πολυσφρήτιστον ὀχῆα
<lb rend="displayNum" n="15" />λάινον οὐδὸν ἄμειψε: φιλοστόργῳ δὲ μενοινῇ
<lb rend="displayNum" n="16" />ἄστατα ταρβαλέης ἐλελίζετο γούνατα νύμφης:
<lb rend="displayNum" n="17" />καὶ παλάμην ῥοδόπηχυν ἑῆς ἀνεκούφινσε κούρης
<pb id="v.1.p.136" />
<lb rend="displayNum" n="18" />δραξαμένη παλάμῃ χιονώδεϊ: καὶ τάχα φαίης
<lb rend="displayNum" n="19" />ἥβην χειρὸς ἔχουσαν ἰδεῖν λευκώλενον Ἥρην.
</p><p><lb rend="displayNum" n="20" />ἀλλ᾽ ὅτε πορφυρέοισι πέδον στείβουσα πεδίλοις 
<lb rend="displayNum" n="21" />λοίσθια μαρμαίροντος ἐδύσατο κύκλα μελάθρου,
<lb rend="displayNum" n="22" />παρθένον ἀχνυμένην Ἀτλαντιὰς ἵδρθε νύμφη
<lb rend="displayNum" n="23" />εἰς θρόνον εὐποίητον: ἀμοιβαίῳ δὲ καὶ αὐτὴ
<lb rend="displayNum" n="24" />ἑζομένη στοιχηδὸν ἐπ᾽ ἀργυροφεγγέι δίφρῳ
<lb rend="displayNum" n="25" />ἀγγελίην Κρονίωνος ἀπειθέι πέφραδε κούρῃ, 
<lb rend="displayNum" n="26" />καί μιν πάντα δίδαξεν, ὅσα βροτοειδέι μορφῇ
<lb rend="displayNum" n="27" />ἀλλοφανὴς ἅτε κοῦρος Ὀλύμπιος ἔννεπε κῆρυξ.
<lb rend="displayNum" n="28" />παρθενικὴ δ᾽ ἀίουσα πολυπλάγκτους ὑμεναίους
<lb rend="displayNum" n="29" />καὶ πόσιν ἀστήρικτον, ὑπωρόφιον μετανάστην,
<lb rend="displayNum" n="30" />ξεῖνον ἔχειν ἀπέειπε, καὶ ἐκ Διὸς ὅσσα τοκῆος 
<lb rend="displayNum" n="31" />ξεινοδόκος Κάδμοιο βοοσσόος ἔννεπεν Ἐρμῆς:
<lb rend="displayNum" n="32" />καὶ πόσιν ἤθελε μᾶλλον ὁμόπτολιν, ὥς κεν ἀλύξῃ
<lb rend="displayNum" n="33" />συζυγίην φερέοκον ἀδωροδόκων ὑμεναίων:
<lb rend="displayNum" n="34" />καὶ παλάμῃ κρατέουσα κατηφέι χεῖρα τιθήνης
<lb rend="displayNum" n="35" />δάκρυαι μυδαλέη πολυξμεμφέα ῥήξατο φωνήν: 
</p><p><lb rend="displayNum" n="36" /><q direct="unspecified">Μῆτερ ἐμή, τί παθοῦσα τεὴν ἠρνήσαο κούρην;
<lb rend="displayNum" n="37" />οὕτωι σεῖο θύγατρα νεήλυδι φωτὶ συνάπτεις;
<lb rend="displayNum" n="38" />ποῖον ἐμοί ποτε δῶρον ὁ ναυτίλος ἐγγυαλίξει;
<lb rend="displayNum" n="39" />ἦ ῥά μοι ἕδνα γάμων πρυμνήσια νηὸς ὀπάσσει;
<lb rend="displayNum" n="40" />οὐκ ἐδάην, φιλότεκνε, τεὴν ὅτι παῖδα φυλάσσεις, 
<lb rend="displayNum" n="41" />παρθενικὴν λιπόπατριν, ἀλήμονας εἰς ὑμεναίους.
<lb rend="displayNum" n="42" />ἄλλοι ἐμοὶ μνηστῆρες ἀρείονές εἰσι πολῖται:
<lb rend="displayNum" n="43" />τί χρέος ἦν ἀνάεδνον ἔχειν τινὰ γυμνὸν ἀκοίτην
<lb rend="displayNum" n="44" />ἀλλοδαπὸν περίφοιτον, ἀλυσκάζοντα τοκῆα;
<lb rend="displayNum" n="45" />ἀλλ᾽, ἐρέεις, Κρονίωνι τεῷ χραίσμησεν ἀκοίτῃ: 
<lb rend="displayNum" n="46" />πῶς Διὸς οὐ γέρας ἔσχεν Ὀλύμπιον, εἴ περ Ὀλύμπου,
<lb rend="displayNum" n="47" />ὡς ἐνέπεις, προμάχιζε, καὶ οὐ Διὸς εὐνετις Ἥρη
<pb id="v.1.p.138" />
<lb rend="displayNum" n="48" />Ζηνὸς ἀοσσητῆρι συνήρμοσε παρθένον Ἥβην;
<lb rend="displayNum" n="49" />οὐ χατέει Κάδμονιο τεὸς πόσις ὑψιμέδων Ζεύς:
<lb rend="displayNum" n="50" />ἱλήκοι Κρονίδης: ἐψεύσατο θέσκελος Ἑρμῆς 
<lb rend="displayNum" n="51" />ἀμφὶ Διὸς γενετῆρος: ἐγὼ δ᾽ οὐκ οἶδα πιθέσθαι,
<lb rend="displayNum" n="52" />εἰ λίπε θοῦρον Ἄρηα, κυβερνπητῆρα κυδοιμοῦ,
<lb rend="displayNum" n="53" />καὶ βροτόν ἄνδρα κάλεσσεν ἑοῦ συνάεθλον ἀγῶνος
<lb rend="displayNum" n="54" />ὁ κρατέων κόσμοιο καὶ αἰθέρος. ἆ μέγα θαῦμα,
<lb rend="displayNum" n="55" />τοσσατίους Τιρῆνας ἐνεκλήισσε βερέθρῳ, 
<lb rend="displayNum" n="56" />καὶ Κάδμου χατέεσκεν, ὅπως ἕνα μοῦνον ὀλέσσῃ.
<lb rend="displayNum" n="57" />οἶδας ἐμῶν πατέρων διδυμάονα σύγγονον εὐνήν:
<lb rend="displayNum" n="58" />Ζεὺς προπάτωρ ἐμὸς ἔσχε κασιγνήτης λέχος Ἥρης
<lb rend="displayNum" n="59" />θεσμὸν ἔχων θαλάμων ἐμφύλιον: ἀμφότεροι δὲ
<lb rend="displayNum" n="60" />Ἄρης καὶ Κυθέρεια, μιῆς ἐπιβήτορες εὐνῆς, 
<lb rend="displayNum" n="61" />Ἁρμονίης γενετῆρες, ἑνὸς γεγάασι τοκῆος,
<lb rend="displayNum" n="62" />δέμνιον ἀμφιέποντες ὁμόγνιον, ὤμοι ἀνάγκης:
<lb rend="displayNum" n="63" />γνωταὶ γνωτὸν ἔχουσιν, ἐγὼ λιπόπατριν ἀκοίτην.</q>
</p><p><lb rend="displayNum" n="64" />ὣς φαμένης ἀπένεψε γοήμονος ὄμβρον ὀπωπῆς
<lb rend="displayNum" n="65" />μήτηρ ἀσχαλόωσα: διχοστασίῃ δὲ μενοινῆς 
<lb rend="displayNum" n="66" />Ἁρμονίην ᾤκτερπε, Διὸς δ᾽ ἀλέεινεν ἀπειλήν.
</p><p><lb rend="displayNum" n="67" />ἀλλὰ περισφίγξασα δέμας φρενοθελγέι κεστῷ
<lb rend="displayNum" n="68" />κερδαλέῳ ζωοτῆρι δολοφράδμων Ἀφροδίτη,
<lb rend="displayNum" n="69" />καὶ χροῒ δυσαμένη φιλοτήσια φάρεα Πειθοῦς
<lb rend="displayNum" n="70" />Ἁρμονίης εὔοδμον ἐδύσατο παρθενεῶνα: 
<lb rend="displayNum" n="71" />καὶ τύπον οὐρανίοιο μεταλλάξασα προσώπου
<lb rend="displayNum" n="72" />Πεισινόῃ δέμας ἶσον ἐίσκετο γεῖτονι κούρῃ,
<lb rend="displayNum" n="73" />Κάδμον ἅ περ ποθέουσα, καὶ ὡς κρυθίῃ τινὶ νούσῳ
<lb rend="displayNum" n="74" />λεπταλέον πέμπουσα σέλας χλοάοντι προσώπῳ
<lb rend="displayNum" n="75" />ἀμφιπόλους ἔσσευε: παρεδριόωσα δὲ μούνῃ, 
<lb rend="displayNum" n="76" />οἷά περ αἰδομένη, δολίην ἀνενείκατο φωνήν:
<lb rend="displayNum" n="77" /><q direct="unspecified">Ὀλβίη, οἷον ἔχεις ἐνὶ δώμασι καλόν ἀλήτην,
<lb rend="displayNum" n="78" />οἷον ἔχεις μνηστῆρα, μακαρτάτη: οἷον ἀκοίτην
<pb id="v.1.p.140" />
<lb rend="displayNum" n="79" />ὄψεαι ἱμερόεντα, τὸν οὐ λάχε παρθένος ἄλλη:
<lb rend="displayNum" n="80" />ἀτρεκὲς Ἀσσυρίης ἀπὸ πατρίδος αἷμα κομίζει, 
<lb rend="displayNum" n="81" />ἧχι ῥόος χαρίεντος Ἀδώνιδος: ἱμερόεις γὰρ
<lb rend="displayNum" n="82" />ἐκ Λιβάνου νέος οὗτος, ὅπῃ Κυθέρεια χορεύει.
<lb rend="displayNum" n="83" />ἤλιτον: οὐ τάχα Κάδμον ἐπιχθονίη τέκε γαστήρ,
<lb rend="displayNum" n="84" />ἀλλὰ Διὸς γένος ἔσχεν, ἑὴν δ᾽ ἐψεύσατο φύτλην.
<lb rend="displayNum" n="85" />οἶδα, πόθεν νέος οὗτος Ὀλύμπιος: εἴ ποτε Μαίῃ 
<lb rend="displayNum" n="86" />σύγγονον Ἠλέκτρην Τιτήνιος ἤροσεν Ἄτλας,
<lb rend="displayNum" n="87" />Ἁρμονίῃ πόσις ἦλθεν ἀνεψιὸς ἄπτερος Ἑρμῆς,
<lb rend="displayNum" n="88" />οὐδὲ μάτην Καδμῖλος ἀείδεται: οὐρανίην γὰρ
<lb rend="displayNum" n="89" />μορφὴν μοῦνον ἄμειψε καὶ εἰσέτι Κάδμος ἀκούει.
<lb rend="displayNum" n="90" />εἰ δὲ πέλει θεὸς ἄλλος ἔχων βροτοειδέα μορφήν, 
<lb rend="displayNum" n="91" />Ἠμαθίων τάχα Φοῖβον ἑῷ ξείνισσε μελάθρῳ.
<lb rend="displayNum" n="92" />παρθένε πασιμέλουσα, μακαρτέρη ἐσσὶ τεκούσης
<lb rend="displayNum" n="93" />εἰς πόθον, εἰς ὑμέναιον Ὀλύμπιον: ἆ μέγα θαῦμα,
<lb rend="displayNum" n="94" />λάθριος Ἠλέκτρην νυμφεύσατο μητίετα Ζεύς,
<lb rend="displayNum" n="95" />ἀμφαδὸν Ἁρμονίην μνηστεύεται αὐτὸς Ἀπόλλων: 
<lb rend="displayNum" n="96" />ὀλβίη, ἣν ἐπόθησεν ἑκηβόλος: αἴθε καὶ αὐτῆς
<lb rend="displayNum" n="97" />Πεισινόης σπεύσειεν ἔχειν ὑμέναιον Ἀπόλλων:
<lb rend="displayNum" n="98" />οὐ μὲν ἐγώ ποτε Φοῖβον ἀναίνομαι, οἷά τε Δάφνη,
<lb rend="displayNum" n="99" />οὐ νόον Ἁρμονίης μιμήσομαι: ἀλλὰ λιποῦσα
<lb rend="displayNum" n="100" />κλῆρον ἐμὸν καὶ δῶμα καὶ οὓς ποθέω γενετῆρας, 
<lb rend="displayNum" n="101" />ἵξομαι Ἀπόλλωνι συνέμπορος εἰς ὑμεναίους.
<lb rend="displayNum" n="102" />μέμνημαί ποτε τοῖον ἐγὼ τύπον: ἡμετέρῳ γὰρ
<lb rend="displayNum" n="103" />εἰς δόμον ὀμφήεντα συνεσπομένη γενετῆρι
<lb rend="displayNum" n="104" />Πύθιον εἶδον ἄγαλμα, καὶ ὡς τεὸν εἶδον ἀλήτην,
<lb rend="displayNum" n="105" />ὠισάμην Φοίβοιο πάλιν βρέτας ἐνθάδε λεύσσειν. 
<lb rend="displayNum" n="106" />ἀλλ᾽ ἐρέεις, ὅτι Φοῖβος ἔχει χρυσαυγέα μίτρην:
<pb id="v.1.p.142" />
<lb rend="displayNum" n="107" />χρύσεος ἔπλετο Κάδμος ὅλον δέμας: ἢν δ᾽ ἐθελήσῃς,
<lb rend="displayNum" n="108" />δμῶας ἐμοὺς ἔχε πάντας ἀπείρονας, ἀντὶ δὲ κείνου
<lb rend="displayNum" n="109" />χρυσὸν ἐμὸν ξύμπαντα καὶ ἄργυρον ἐγγυαλίξω,
<lb rend="displayNum" n="110" />καὶ Τυρίης ὀπάσω βασιλήια πέπλα θαλάσσης 
<lb rend="displayNum" n="111" />καὶ δόμον, ἢν ἐθέλῃς, πατρώιον: εἰ θέμις εἰπεῖν,
<lb rend="displayNum" n="112" />δέχνυσο καὶ γενέτην καὶ μητέρα, δέχνυσο πάσας
<lb rend="displayNum" n="113" />ἀμφιπόλους, καὶ μοῦνον ἐμοὶ πόρε τοῦτον ἀκοίτην.
<lb rend="displayNum" n="114" />παρθένε, τί τρομέεις; σὺ μὲν εἴαρι ποντοπορήσεις
<lb rend="displayNum" n="115" />στεινὸν ὕδωρ πλώουσα, σὺν ἱμερόεντι δὲ Κάδμῳ 
<lb rend="displayNum" n="116" />ὠκεανὸν περίμετρον ἐγὼ κατὰ χεῖμα περήσω.
<lb rend="displayNum" n="117" />μὴ τρομέοις ἁλὸς οἶδμα βαρύβρομον, ὅττι σαώσει
<lb rend="displayNum" n="118" />εἰν ἁλὶ φόρτον Ἔρωτος ἁλὸς θυγάτηρ Ἀφροδίτη.
<lb rend="displayNum" n="119" />παρθένε, Κάδμον ἔχεις, μὴ δίζεο θῶκον Ὀλύμπου.
<lb rend="displayNum" n="120" />οὐ ποθέω στίλβουσαν Ἐρυθραίην λίθον Ἰνδῶν, 
<lb rend="displayNum" n="121" />οὐ φυτὸν Ἑσπερίδων παγχρύσεον, οὐδέ με τέρπει
<lb rend="displayNum" n="122" />Ἡλιάδων ἤλεκτρον, ὅσον μία νυκτὸς ὀμίχλη,
<lb rend="displayNum" n="123" />τῇ ἔνι Πεισινόην προσπτύξεται οὗτος ἀλήτης.
<lb rend="displayNum" n="124" />εἰ δὲ γένος μεθέπεις ἐξ Ἄρεος, ἐξ Ἀφροδίτης,
<lb rend="displayNum" n="125" />σοὶ γάμον ἄξιον εὗρε γάμων ταμίη σέο μήτηρ. 
<lb rend="displayNum" n="126" />οὔ ποτε τηλίκον ἄνθος ἐσέδρακον: αὐτόματον γὰρ
<lb rend="displayNum" n="127" />εἰαρινὸν δώρημα φύσις δωρήσατο Κάδμῳ:
<lb rend="displayNum" n="128" />εἶδον ἐγὼ παλάμην ῥοδοδάκτυλον, εἶδον ὀπωπὴν
<lb rend="displayNum" n="129" />ἡδὺ μέλι στάζουσαν: ἐρωτοτόκου δὲ προσώπου
<lb rend="displayNum" n="130" />ὡς ῥόδα φοινίσσουσι παρηίδες, ἀκροφαῆ δὲ 
<lb rend="displayNum" n="131" />δίχροα χιονέων ἀμαρύσσεται ἴχνια ταρσῶν
<lb rend="displayNum" n="132" />μεσσόθι πορφύροντα, καὶ ὡς κρίνον εἰσὶν ἀγοστοί.
<lb rend="displayNum" n="133" />καλλείψω πλοκαμῖδας, ὅπως μὴ Φοῖβον ὀρίνω
<lb rend="displayNum" n="134" />χροιῇ ὀνειδίζουσα Θεραπναίης ὑακίνθου.
<pb id="v.1.p.144" />
<lb rend="displayNum" n="135" />εἴ ποτε δινεύων φρενοτερπέα κύκλον ὀπωπῆς 
<lb rend="displayNum" n="136" />ὀφθαλμοὺς ἐλέλιζεν, ὅλη σελάγιζε Σελήνη
<lb rend="displayNum" n="137" />φέγγεϊ μαρμαίροντι, καὶ εἴ ποτε βόστρυχα σείσας
<lb rend="displayNum" n="138" />αὐχένα γυμνὸν ἔθηκεν, ἐφαίνετο Φωσφόρος ἀστήρ.
<lb rend="displayNum" n="139" />χείλεα σιγήσαιμι: τὸ δὲ στόμα, πορθμὸν Ἐρώτων,
<lb rend="displayNum" n="140" />πειθὼ ναιετάουσα χέει μελιηδέα φωνήν, 
<lb rend="displayNum" n="141" />καὶ Χάριτες μεθέπουσιν ὅλον δέμας: ἄκρα δὲ χειρῶν
<lb rend="displayNum" n="142" />αἰδέομαι κρίνειν, ἵνα μὴ γάλα λευκὸν ἐλέγξω:
<lb rend="displayNum" n="143" />δέχνυσο δειλαίην με συνέστιον: ἠιθέου δὲ
<lb rend="displayNum" n="144" />δεξιτερῆς ψαύουσα καὶ ἀμφαφόωσα χιτῶνα
<lb rend="displayNum" n="145" />κρυπταδίης εὕροιμι παρήγορα φάρμακα νούσου: 
<lb rend="displayNum" n="146" />αὐχένα γυμνὸν ἴδοιμι καὶ ἑζομένοιο πιέσσω
<lb rend="displayNum" n="147" />δάκτυλον ὡς ἀέκουσα, καὶ ἡμετέρου διὰ κόλπου
<lb rend="displayNum" n="148" />τεθναίην ὅτε μοῦνον ἀφειδέα χεῖρα χαλάσσας
<lb rend="displayNum" n="149" />ἀμφοτέρων θλίψειεν ἐλεύθερον ἄντυγα μαζῶν,
<lb rend="displayNum" n="150" />χείλεσιν ἡμετέρουσι μεμυκότα χείλεα πήξας, 
<lb rend="displayNum" n="151" />τέρπων ἀκροτάτοισι φιλήμασιν: ἠίθεον δὲ
<lb rend="displayNum" n="152" />εἰσέτι πηχύνουσα καὶ εἰς Ἀχέροντα περήσω
<lb rend="displayNum" n="153" />αὐτομάτη, γλυκερὸν δὲ πολυκλαύτῳ παρὰ Λήθῃ
<lb rend="displayNum" n="154" />λέξω καὶ φθιμένοισιν ἐμὸν μόρον, ὥς κεν ἐγείρω
<lb rend="displayNum" n="155" />οἶκτον ὁμοῦ καὶ ζῆλον ἀθελγέι Περσεφονείῃ: 
<lb rend="displayNum" n="156" />καὶ Χαρίτων πνείοντα φιλήματα κεῖνα διδάξω
<lb rend="displayNum" n="157" />θηλυτέρας δυσέρωτας, ὅσας κτάνεν ἱμερόεν πῦρ,
<lb rend="displayNum" n="158" />καὶ νέκυας τελέσω ζηλήμονας, εἰ παρὰ Λήθῃ
<lb rend="displayNum" n="159" />εἰς Παφίην μετὰ πότμον ἔτι φθονέουσι γυναῖκες.
<lb rend="displayNum" n="160" />ἕσπομαι, ἢν ἐθέλῃς, καὶ ὁμόστολος, οὐ τρομέω δὲ 
<lb rend="displayNum" n="161" />πλαγκτοσύνην ἀδίδακτον. ἀμείλιχε, γίνεο Κάδμου
<lb rend="displayNum" n="162" />κουριδίη παράκοιτις: ἐγὼ θαλαμηπόλος εἴην
<lb rend="displayNum" n="163" />ἀμφοτέροις θεράπαινα, καὶ Ἁρμονίῃ καὶ ἀκοίτῃ.
<lb rend="displayNum" n="164" />ἀλλὰ πάλιν τρομέω σε, καὶ εἰ κρύπτειν μενεαίνεις,
<pb id="v.1.p.146" />
<lb rend="displayNum" n="165" />μή ποτέ σοι διὰ λέκτρα χόλον καὶ ζῆλον ἐγείρω, 
<lb rend="displayNum" n="166" />ὅττι, θεά περ ἐοῦσα καὶ αἰθέρος ὄρχαμος, Ἥρη
<lb rend="displayNum" n="167" />Ζηνὸς ἐπιχθονίῃσι νόθαις ἀλόχοισι μεγαίρει:
<lb rend="displayNum" n="168" />Εὐρώπῃ κεχόλωτο καὶ ἤκαχεν ἄστατον Ἰώ:
<lb rend="displayNum" n="169" />οὐδὲ θεὰς μεθέηκε: χολωομένης δὲ τεκούσης
<lb rend="displayNum" n="170" />ἤλασεν ὠδίνουσαν Ἄρης ἐγκύμονα Λητώ. 
<lb rend="displayNum" n="171" />εἰ μὴ ζῆλος ἔχει σε, πόθων ἵνα φάρμακον εὕρω,
<lb rend="displayNum" n="172" />εἰς μίαν ἠριγένειαν ἐμοὶ πόρε τοῦτον ἀκοίτην,
<lb rend="displayNum" n="173" />ναί, λίτομαι, καὶ νυκτὸς ἕνα δρόμον: εἰ δὲ μεγαίρεις,
<lb rend="displayNum" n="174" />χειρὶ τεῇ με δάιξον, ὅπως ἄμπαυμα νοήσω
<lb rend="displayNum" n="175" />τηλίκον ἀπρήυντον ἀεὶ κατὰ νύκτα καὶ ἠῶ 
<lb rend="displayNum" n="176" />ἐνδόμυχον μεθέπουσα περὶ φρένα βοσκόμενον πῦρ.</q>
</p><p><lb rend="displayNum" n="177" />εἶπε, καὶ Ἁρμονίην φυγοδέμνιον ἤλασε κεστῷ
<lb rend="displayNum" n="178" />εἰς πλόον οἰστρήσασα πόθῳ πειθήμονα κούρην.
<lb rend="displayNum" n="179" />ἡ δὲ μεταστρέψασα νόον διδυμάονι βουλῇ
<lb rend="displayNum" n="180" />ξεῖνον ἔχειν μενέαινε καὶ ἤθελε πατρίδα ναίειν, 
<lb rend="displayNum" n="181" />καί τινα μῦθον ἔειπεν ἱμασσομένη νόον οἴστρῳ:
</p><p><lb rend="displayNum" n="182" /><q direct="unspecified">Ὤμοι, τίς μετάμειψεν ἐμὴν φρένα; σώζεο, πάτρη,
<lb rend="displayNum" n="183" />χαίροις, Ἠμαθίων καὶ πᾶς δόμος: ἄντρα Καβείρων,
<lb rend="displayNum" n="184" />χαίρετε, καὶ σκοπιαὶ Κορυβαντίδες: οὐκέτι λεύσσω
<lb rend="displayNum" n="185" />μητρῴης Ἑκάτης νυχίην θιασώδεα πεύκην. 
<lb rend="displayNum" n="186" />σώζεο, παρθενίη, νυμφεύομαι ἡδέι Κάδμῳ:
<lb rend="displayNum" n="187" />Ἄρτεμι, μὴ νεμέσα, χαροπῆς ἁλὸς οἶδμα περήσω.
<lb rend="displayNum" n="188" />ἀλλ᾽ ἐρέεις, ὅτι πόντος ἀμείλιχος: οὐκ ἀλεγίζω
<lb rend="displayNum" n="189" />μαινομένου ῥοθίοιο, συνολλυμένους δὲ δεχέσθω
<lb rend="displayNum" n="190" />Ἁρμονίην καὶ Κάδμον ἐμὸν μητρώιον ὕδωρ. 
<lb rend="displayNum" n="191" />ἕσπομαι ἡβητῆρι γάμους βοόωσα θεάων:
<lb rend="displayNum" n="192" />εἰ μὲν ἐς ἀντολίην με φέρει πλώουσαν ἀκοίτης,
<lb rend="displayNum" n="193" />ἵμερον Ὠρίωνος ἐς Ἠριγένειαν ἐνίψω,
<pb id="v.1.p.148" />
<lb rend="displayNum" n="194" />καὶ Κεφάλου θαλάμων μιμνήσκομαι: εἰ δέ ποτ᾽ ἔλθω
<lb rend="displayNum" n="195" />εἰς δύσιν ἀχλυόεσσαν, ἐπ᾽ Ἐνδυμίωνι καὶ αὐτὴ 
<lb rend="displayNum" n="196" />Λατμιὰς ἶσα παθοῦσα παρηγορέει με Σελήνη.</q>
</p><p><lb rend="displayNum" n="197" />τοῖα νοοπλανέεσσι μεληδόσιν ἤπυε κούρη
<lb rend="displayNum" n="198" />ἄσχετος ἱμερόεντι δαϊζομένη νόον οἴστρῳ:
<lb rend="displayNum" n="199" />καὶ κινυρῇ ῥαθάμιγγι διαινομένοιο προσώπου
<lb rend="displayNum" n="200" />Ἠλέκτρης κύσε χεῖρα καὶ ὄμματα καὶ πόδας ἄκρους 
<lb rend="displayNum" n="201" />καὶ κεφαλὴν καὶ στέρνα, καὶ Ἠμαθίωνος ὀπωπὴν
<lb rend="displayNum" n="202" />χείλεσιν αἰδομένοισι, κασιγνήτου περ ἐόντος,
<lb rend="displayNum" n="203" />πάσας δ᾽ ἀμφιπόλους ἠγκάζετο: μυρομένη δὲ
<lb rend="displayNum" n="204" />τυκτὰ πολυγλυφέων ἠσπάσσατο κύκλα θυράων
<lb rend="displayNum" n="205" />ἄπνοα καὶ κλιντῆρα καὶ ἕρκεα παρθενεῶνος: 
<lb rend="displayNum" n="206" />πατρῴην δὲ λαβοῦσα κόνιν προσπτύξατο κούρη.
</p><p><lb rend="displayNum" n="207" />καὶ τότε χειρὸς ἔχουσα θεῶν ὑπὸ μάρτυρι πομπῇ
<lb rend="displayNum" n="208" />Ἁρμονίην ἀνάεδνον ὀφειλομένην φέρε Κάδμῳ
<lb rend="displayNum" n="209" />Ἠλέκτρη, χυτὸν ὄμβρον ἀποσμήξασα προσώπου.
<lb rend="displayNum" n="210" />Κυπριδίην δὲ θύγατρα λαβὼν ἠῷος ὁδίτης 
<lb rend="displayNum" n="211" />γρηὶ σὺν ἀμφιπόλῳ λίπε δώματα, δῶρον ἀνάσσης
<lb rend="displayNum" n="212" />λάτριν ἔχων πομπῆα δι᾽ ἄστεος ἄχρι θαλάσσης.
</p><p><lb rend="displayNum" n="213" />παρθενικὴν δ᾽ ὁρόωσα παρ᾽ ᾐόνας ὑψόθι πόντου
<lb rend="displayNum" n="214" />ξείνῳ ἐφεσπομένην, φλογερῇ ζείουσαν ἀνάγκῃ,
<lb rend="displayNum" n="215" />Κύπριδι μεμφομένη φιλοκέρτομος ἴαχε Μήνη: 
</p><p><lb rend="displayNum" n="216" /><q direct="unspecified">Κύπρι, καὶ εἰς σέο τέκνα κορύσσεαι, οὐδὲ καὶ αὐτῆς
<lb rend="displayNum" n="217" />ὑμετέρης ὠδῖνος ἐφείσατο κέντρον Ἐρώτων;
<lb rend="displayNum" n="218" />ἥν τέκες, οὐκ ἐλέαιρες, ἀμείλιχε; καὶ τίνα κούρην
<pb id="v.1.p.150" />
<lb rend="displayNum" n="219" />οἰκτείρεις ἑτέρην, ὅτε σὸν γένος εἰς πόθον ἕλκεις;
<lb rend="displayNum" n="220" />πλάζεο καὶ σύ, φίλη: Παφίης τέκος εἰπὲ τεκούσῃ: 
<lb rend="displayNum" n="221" />῾κερτομέει Φαέθων σε, καὶ αἰσχύνει με Σελήνη.᾿
<lb rend="displayNum" n="222" />Ἁρμονίη, λιπόπατρι δυσίμερε, κάλλιπε Μήνῃ
<lb rend="displayNum" n="223" />νυμφίον Ἐνδυμίωνα, καὶ ἄμφεπε Κάδμον ἀλήτην,
<lb rend="displayNum" n="224" />τλῆθι φέρειν πόνον ἶσον, ἐρωτοτόκῳ δὲ μερίμνῃ
<lb rend="displayNum" n="225" />μνώεο καὶ σὺ καμοῦσα ποθοβλήτοιο Σελήνης.</q> 
</p><p><lb rend="displayNum" n="226" />ὣς φαμένης ἑτάρους ὑπὲρ ᾐόνα Κάδμος ἐπείγων
<lb rend="displayNum" n="227" />ὁλκάδος ἰθυπόροιο παλίμπορα πείσματα λύσας
<lb rend="displayNum" n="228" />εἰαρινῷ κόλπωσεν ἀχείμονι λαῖφος ἀήτῃ:
<lb rend="displayNum" n="229" />διχθαδίους δὲ κάλωας ἐφαψάμενός τινι γόμφῳ
<lb rend="displayNum" n="230" />δουροπαγές πόμπευε δι᾽ οἴδματος ἅρμα θαλάσσης, 
<lb rend="displayNum" n="231" />ἰσάζων ἑκάτερθε νεὼς πόδας, οἷα δὲ Φοῖνιξ,
<lb rend="displayNum" n="232" />ναυτιλίης νοέων πατρώιον ἠθάδα τέχνην,
<lb rend="displayNum" n="233" />πηδαλίῳ παρέμιμνεν: ἐπὶ πρύμνῃ δὲ καὶ αὐτὴν
<lb rend="displayNum" n="234" />Ἁρμονίην ἄψαυστον ὁμόπλοον ἵδρυε κούρην
<lb rend="displayNum" n="235" />νηὸς ἰδὼν ξείνὁ̣̣̓ς ἐπιβήτορας, οὓς τότε ναῦται 
<lb rend="displayNum" n="236" />μισθοφόρους ἐδέχοντο. καὶ ἠρέμα σύμπλοος ἀνὴρ
<lb rend="displayNum" n="237" />ἀμφοτέρους ὁρόων ἐκεράσσατο θαύματι φωνήν:
<lb rend="displayNum" n="238" /><q direct="unspecified">Αὐτὸς Ἔρως πέλεν οὗτος ὁ ναυτίλος: οὐ νέμεσις γὰρ
<lb rend="displayNum" n="239" />υἷα τεκεῖν πλωτῆρα θαλασσαίην Ἀφροδίτην:
<lb rend="displayNum" n="240" />ἀλλὰ βέλος καὶ τόξον ἔχει καὶ πυρσὸν ἀείρει 
<lb rend="displayNum" n="241" />βαιὸς Ἔρως πτερύγεσσι κεκασμένος: εἰσορόω δὲ
<lb rend="displayNum" n="242" />ὁλκάδα Σιδονίην. Δολόεις τάχα φώριος Ἄρης
<lb rend="displayNum" n="243" />ἕζεται ἐν πρύμνῃσιν ἔσω Λιβάνοιο κομίζων
<lb rend="displayNum" n="244" />ἑσπερίην πλώουσαν ἀπὸ Θρῄκης Ἀφροδίτην.
<lb rend="displayNum" n="245" />ἵλαθι, μῆτερ Ἔρωτος, ἀκυμάντῳ δὲ γαλήνῃ 
<lb rend="displayNum" n="246" />πέμπέ μοι ἴκμενον οὖρον ἀχείμονι μητρὶ θαλάσσῃ.</q>
<pb id="v.1.p.152" />
</p><p><lb rend="displayNum" n="247" />τοῖον ἔπος λαθραῖον ὁμόπλοος ἔννεπεν ἀνὴρ
<lb rend="displayNum" n="248" />λοξὸς ἐς Ἁρμονίην ἀντώπιον ὄμμα τιταίνων.
</p><p><lb rend="displayNum" n="249" />καὶ πλόον ἤνυσε Κάδμος ἐς Ἑλλάδα, Φοιβάδος ὀμφῆς
<lb rend="displayNum" n="250" />οἶστρον ἔχων πραπίδεσσι, Διὸς δέ οἱ αἰὲν ἐπείγων 
<lb rend="displayNum" n="251" />ἔνθεος ἀπλανέεσσιν ἐπέτρεχε μῦθος ἀκουαῖς.
<lb rend="displayNum" n="252" />ἔνθα Πανελλήνεσσι νεώτερα δῶρα τιταίνων
<lb rend="displayNum" n="253" />ἀρχεκάκου Δαναοῖο φερέσβιον ἔκρυφε τέχνην,
<lb rend="displayNum" n="254" />ὑδροφόρου Δαναοῖο: τί γὰρ πλέον εὗρεν Ἀχαιοῖς,
<lb rend="displayNum" n="255" />εἴ ποτε χαλκείῃσι πεδοσκαφέεσσι μακέλλαις 
<lb rend="displayNum" n="256" />χάσματος οὐδαίοιο χυτὸν κενεῶνα κολάψας
<lb rend="displayNum" n="257" />δίψιον Ἄργος ἔπαυσε, κονιομένοις δὲ πολίταις
<lb rend="displayNum" n="258" />ὑγρὰ ποδῶν ἐπίβαθρα πόρεν, ξεινήιον ὕδωρ,
<lb rend="displayNum" n="259" />ἐκ βυθίων λαγόνων ὀλίγον ῥόον; αὐτὰρ ὁ πάσῃ
<lb rend="displayNum" n="260" />Ἑλλάδι φωνήεντα καὶ ἔμφρονα δῶρα κομίζων 
<lb rend="displayNum" n="261" />γλώσσης ὄργανα τεῦξεν ὁμόθροα, συμφυέος δὲ
<lb rend="displayNum" n="262" />ἁρμονίης στοιχηδὸν ἐς ἄζυγα σύζυγα μίξας
<lb rend="displayNum" n="263" />γραπτὸν ἀσιγήτοιο τύπον τορνώσατο σιγῆς,
<lb rend="displayNum" n="264" />πάτρια θεσπεσίης δεδαημένος ὄργια τέχνης,
<lb rend="displayNum" n="265" />Αἰγυπτίης σοφίης μετανάστιος, ἦμος Ἀγήνωρ 
<lb rend="displayNum" n="266" />Μέμφιδος ἐνναέτης ἑκατόμπυλον ᾤκισε Θήβην:
<lb rend="displayNum" n="267" />καί, ζαθέων ἄρρητον ἀμελγόμενος γάλα βίβλων,
<lb rend="displayNum" n="268" />χειρὸς ὀπισθοπόροιο χαράγματα λοξὰ χαράσσων
<lb rend="displayNum" n="269" />ἔγραφεν ἀγκύλα κύκλα: καὶ Αἰγυπτίου Διονύσου
<lb rend="displayNum" n="270" />εὔια φοιτητῆρος Ὀσίριδος ὄργια φαίνων 
<lb rend="displayNum" n="271" />μύστιδος ἐννυχίας τελετὰς ἐδιδάσκετο τέχνης,
<pb id="v.1.p.154" />
<lb rend="displayNum" n="272" />καὶ κρυφίῃ μάγον ὕμνον ἀνέκλαγε θυιάδι φωνῇ
<lb rend="displayNum" n="273" />λεπτὸν ἔχων ὀλόλυγμα: λιθοξοάνοιο δὲ νηοῦ
<lb rend="displayNum" n="274" />γλυπτὰ βαθυνομένῳ κεχαραγμένα δαίδαλα τοίχῳ
<lb rend="displayNum" n="275" />κουρίζων δεδάηκε: πολυφράστῳ δὲ μενοινῇ 
<lb rend="displayNum" n="276" />μετρήσας φλογόεσσαν ἀνηρίθμων ἴτυν ἄστρων
<lb rend="displayNum" n="277" />καὶ δρόμον Ἠελίοιο μαθὼν καὶ μέτρον ἀρούρης,
<lb rend="displayNum" n="278" />χειρὸς ἐυστροφάλιγγος ὁμόπλοκα δάκτυλα κάμψας,
<lb rend="displayNum" n="279" />ἄστατα κύκλα νόησε παλιννόστοιο Σελήνης,
<lb rend="displayNum" n="280" />πῶς τρισσαῖς ἑλίκεσσι μετάτροπον εἶδος ἀμείβει, 
<lb rend="displayNum" n="281" />ἀρτιφαής, διχόμηνις, ὅλῳ στίλβουσα προσώπῳ,
<lb rend="displayNum" n="282" />πῶς δὲ συναπτομένη καὶ ἀπόρρυτος ἄρσενι πυρσῷ
<lb rend="displayNum" n="283" />ἠελίου γενετῆρος ἀμήτορι τίκτεται αἴγλῃ,
<lb rend="displayNum" n="284" />πατρὸς ὑποκλέπτουσα παλιμφυὲς αὐτόγονον πῦρ.
</p><p><lb rend="displayNum" n="285" />τοῖος ἔην: καὶ κραιπνὸς Ἀχαιίδος ἄστεα βαίνων 
<lb rend="displayNum" n="286" />ναυτιλίην μεθέηκε: σὸν Ἁρμονίῃ δὲ κομίζων
<lb rend="displayNum" n="287" />ἑσμὸν ἁλιπλανέων ἑτάρων χερσαῖον ὁδίτην
<lb rend="displayNum" n="288" />ἅρμασιν ἱππείοισι καὶ ἀχθοφόροισιν ἁμάξαις
<lb rend="displayNum" n="289" />μαντῴοις ἀδύτοισιν ἐπέστιχεν: ἔνθα κιχήσας
<lb rend="displayNum" n="290" />Δελφὸν ἀσιγήτοιο μεσόμφαλον ἄξονα Πυθοῦς 
<lb rend="displayNum" n="291" />μαντοσύνην ἐρέεινε, καὶ ἔμφρονα Πύθιος ἄξων
<lb rend="displayNum" n="292" />κυκλόθεν αὐτοβόητος ἐθέσπισε κοιλάδι φωνῇ:
</p><p><lb rend="displayNum" n="293" /><q direct="unspecified">Κάδμε, μάτην, περίφοιτε, πολυπλανὲς ἴχνος ἑλίσσεις:
<lb rend="displayNum" n="294" />μαστεύεις τινὰ ταῦρον, ὃν οὐ βοέη τέκε γαστήρ,
<lb rend="displayNum" n="295" />μαστεύεις τινὰ ταῦρον, ὃν οὐ βροτὸς οἶδε κιχῆσαι: 
<lb rend="displayNum" n="296" />Ἀσσυρίην ἀπόειπε, τεῆς δ᾽ ἡγήτορα πομπῆς
<lb rend="displayNum" n="297" />ἄμφεπε βοῦν χθονίην, μὴ δίζεο ταῦρον Ὀλύμπου:
<pb id="v.1.p.156" />
<lb rend="displayNum" n="298" />νυμφίον Εὐρώπης οὐ βουκόλος οἶδεν ἐλαύνειν:
<lb rend="displayNum" n="299" />οὐ νομόν, οὐ λειμῶνα μετέρχεται, οὔ τινι κέντρῳ
<lb rend="displayNum" n="300" />πείθεται, οὐ μάστιγι κελεύεται: οἶδεν ἀείρειν 
<lb rend="displayNum" n="301" />Κύπριδος ἁβρὰ λέπαδνα καὶ οὐ ζυγόδεσμον ἀρότρων,
<lb rend="displayNum" n="302" />αὐχένα μοῦνον Ἔρωτι καὶ οὐ Δήμητρι τιταίνει.
<lb rend="displayNum" n="303" />ἀλλὰ πόθον Τυρίοιο τεοῦ γενετῆρος ἐάσας
<lb rend="displayNum" n="304" />μίμνε παρ᾽ ἀλλοδαποῖσι, καὶ Αἰγυπτίης σέο Θήβης
<lb rend="displayNum" n="305" />πατρίδος ἄστυ πόλισσον ἐπώνυμον, ἧχι πεσοῦσα 
<lb rend="displayNum" n="306" />εὐνήσει βαρύγουνον ἑὸν πόδα δαιμονίη βοῦς.</q>
</p><p><lb rend="displayNum" n="307" />ὣς φάμενος τριπόδων ἐπεκοίμισε θυιάδα φωνήν,
<lb rend="displayNum" n="308" />καὶ ῥία Παρνησσοῖο τινάσσετο Φοιβάδος ἠχοῦς
<lb rend="displayNum" n="309" />γείτονος εἰσαΐοντα, καὶ ὀμφήεντι ῥεέθρῳ
<lb rend="displayNum" n="310" />Κασταλίης πάφλαζε νοήμονος ἔνθεον ὕδωρ. 
<lb rend="displayNum" n="311" />εἶπε θεός: καὶ Κάδμος ἐχάζετο καὶ παρὰ νηῷ
<lb rend="displayNum" n="312" />βοῦν ἴδε, νισσομένῃ δὲ συνέστιχεν: ἑσπόμενοι δὲ
<lb rend="displayNum" n="313" />ἀνέρες ἀπλάγκτοιο βοὸς βραδυπειθέι χηλῇ
<lb rend="displayNum" n="314" />φειδομένην ἰσόμετρον ἐποιήσαντο πορείην
<lb rend="displayNum" n="315" />ὀτρηροὶ θεράποντες: ὅθεν τότε Κάδμος ὁδεύων 
<lb rend="displayNum" n="316" />ἱερὸν ἔδρακε χῶρον ἐπόψιον, ἧχι νοήσας
<lb rend="displayNum" n="317" />Πύθιος ἐννεάκυκλον ὀρειάδος ὁλκὸν ἀκάνθης
<lb rend="displayNum" n="318" />εὔνασε Κιρραίης θανατηφόρον ἰὸν ἐχίδνης.
<lb rend="displayNum" n="319" />Παρνησσοῦ δὲ κάρηνα λιπὼν μετανάστιος ἀνὴρ
<lb rend="displayNum" n="320" />Δαυλίδος ἔστιχεν οὖδας ὁμούριον, ἔνθεν ἀκούω 
<lb rend="displayNum" n="321" />σιγαλέης λάλον εἷμα δυσηλακάτου Φιλομήλης,
<lb rend="displayNum" n="322" />Τηρεὺς ἣν ἐμίαινεν, ὅτε ζυγίη φύγεν Ἥρη
<lb rend="displayNum" n="323" />συζυγίην ἀχόρευτον ὀρεσσαύλων ὑμεναίων,
<lb rend="displayNum" n="324" />κούρη δ᾽ ἀστορέεσσιν ἐπεστενάχιζε χαμεύναις
<lb rend="displayNum" n="325" />εἰνοδίου θαλάμοιο, λιπογλώσσοιο δὲ κούρης 
<lb rend="displayNum" n="326" />μυρομένης Θρήισσαν ἀναγκαίην Ἀφροδίτην
<lb rend="displayNum" n="327" />δάκρυσι μιμηλοῖσι λιπόθροος ἔστενεν Ἠχώ,
<pb id="v.1.p.158" />
<lb rend="displayNum" n="328" />παρθενικὴν φυγόδεμνον ὀδυρομένη Φιλομήλην,
<lb rend="displayNum" n="329" />ὁππότε φοινήεντι μεμιγμένον αἵματος ὁλκῷ
<lb rend="displayNum" n="330" />γλώσσης ἀρτιτόμοιο συνέβλυεν αἷμα κορείης: 
<lb rend="displayNum" n="331" />καὶ Τιτυοῦ πόλιν εἶδεν, ὅπῃ θρασὺς υἱὸς Ἀρούρης
<lb rend="displayNum" n="332" />ἄλσεα καλλιπέτηλα διαστείχων Πανοπῆος
<lb rend="displayNum" n="333" />ἁγνὰ βιαζομένης ἀνεσείρασε φάρεα Λητοῦς:
<lb rend="displayNum" n="334" />καὶ ποδὸς ἴχνος ἔθηκε Ταναγραίῳ κενεῶνι,
<lb rend="displayNum" n="335" />ἐκ δὲ Κορωνείης Ἁλιάρτιον οὖδας ἀμείβων 
<lb rend="displayNum" n="336" />Θεσπιέων τε πόληα βαθυκνήμους τε Πλαταιὰς
<lb rend="displayNum" n="337" />Ἀονίης σχεδὸν ἦλθε πέδον Βοιωτὸν ὁδεύων,
<lb rend="displayNum" n="338" />ἧχί ποτ᾽ Ὠρίωνα, δυσίμερον υἱέα γαίης,
<lb rend="displayNum" n="339" />σκορπίος, ἀστόργοιο βοηθόος ἰοχεαίρης,
<lb rend="displayNum" n="340" />τηλίκον ἐπρήνιξεν, ἀνυμφεύτοιο θεαίνης 
<lb rend="displayNum" n="341" />ἀκροτάτην ἔτι πέζαν ἀναστείλαντα χιτῶνος,
<lb rend="displayNum" n="342" />ὁ βραδὺς ἑρπύζων, χθόνιον τέρας, ἀντιβίου δὲ
<lb rend="displayNum" n="343" />ταρσὰ χαλαζήεντι τυχὼν ἐχαράξατο κέντρῳ.
<lb rend="displayNum" n="344" />καὶ γαίης ἐπέβη Χαιρωνίδος, ἔνθα κονίην
<lb rend="displayNum" n="345" />ἀργυφέην τέμνουσα βοὸς λευκαίνετο χηλή, 
<lb rend="displayNum" n="346" />καὶ κραναῆς μεθέπων πολυκαμπέα κύκλα πορείης
<lb rend="displayNum" n="347" />λευκὰ κονιομένων ἀπεσείσατο λύματα ταρσῶν.
<lb rend="displayNum" n="348" />καὶ βοὸς ὀμφήεσσα χαμευνάδος ὤκλασε χηλὴ
<pb id="v.1.p.160" />
<lb rend="displayNum" n="349" />ἄστεος ἐσσομένοιο προάγγελος. ἀλλ᾽ ὅτε Κάδμῳ
<lb rend="displayNum" n="350" />Πύθιον οὐδαίης ἐτελείετο θέσφατον ἠχοῦς, 
<lb rend="displayNum" n="351" />βοῦν ἱερὴν θυόεντι διαστήσας παρὰ βωμῷ
<lb rend="displayNum" n="352" />δίζετο πηγαίων ὑδάτων χύσιν, ὄφρα καθήρῃ
<lb rend="displayNum" n="353" />μαντιπόλους ἕο χεῖρας, ἐπισπείσῃ δὲ θυηλαῖς
<lb rend="displayNum" n="354" />ἁγνὸν ὕδωρ: οὔ πω γὰρ ἐν οἰνοφύτοισιν ἀλωαῖς
<lb rend="displayNum" n="355" />ἁβρὸς ἀεξομένης ἀνεφαίνετο καρπὸς ὀπώρης. 
</p><p><lb rend="displayNum" n="356" />καὶ πόδας ἐστήριξε δρακοντοβότῳ παρὰ Δίρκῃ:
<lb rend="displayNum" n="357" />στῆ δὲ ταφών, ὅθι λοξὰ φανεὶς ὀφιώδεϊ δεσμῷ
<lb rend="displayNum" n="358" />Ἄρεος αἰολόνωτος ὄφις μιτρώσατο πηγήν,
<lb rend="displayNum" n="359" />καὶ στρατὸν ἐπτοίησεν, ὅσος πολὺς ἕσπετο Κάδμῳ:
<lb rend="displayNum" n="360" />τὸν μὲν ὑπὸ στέρνοισι δακὼν χαροποῖσι γενείοις, 
<lb rend="displayNum" n="361" />τὸν δὲ δαφοινήεντι τυχὼν ἐχάραξεν ὀδόντι,
<lb rend="displayNum" n="362" />ἄλλου μαρναμένοιο βιοσσόον ἧπαρ ἀμύξας
<lb rend="displayNum" n="363" />θῆκε νέκυν: ψαφαρὴ δὲ κατ᾽ αὐχένος ἔρρεε χαίτη
<lb rend="displayNum" n="364" />αὐτομάτη, πλαδαροῖο διειλυαθεῖσα καρήνου: 
<lb rend="displayNum" n="377" />ἄλλον ἀνεπτοίησε θορὼν ὑπὲρ ἄντυγα κόρσης 
<lb rend="displayNum" n="378" />ἀνδρομέης, ἑτέρου δὲ διέτρεχεν ἀνθερεῶνος
<lb rend="displayNum" n="379" />ἄσχετος, ἰοβόλῳ δὲ βαλὼν ὀφθαλμὸν ἐέρσῃ
<lb rend="displayNum" n="380" />μαρμαρέην ἤχλυσε μεμυκότος ὄμματος αἴγλην: 
<lb rend="displayNum" n="381" />ἄλλου ταρσὸν ἔμαρψε, χαρασσόμενον δὲ γενείῳ
<lb rend="displayNum" n="382" />εἶχε δακών, καὶ χλωρὸν ἀνήρυγεν ἀφρὸν ὀδόντων
<lb rend="displayNum" n="383" />εἰς δέμας ἠιθέοιο, πελιδναίῳ δὲ σιδήρῳ
<lb rend="displayNum" n="384" />ἰσοφυὴς χλοάοντι διεψύχθη δέμας ἰῷ:
<lb rend="displayNum" n="385" />ἄλλου φυσιόωντος ὑπὸ πληγῇσι γενείων 
<lb rend="displayNum" n="386" />ἀσταθέες μήνιγγες ἐκυμαίνοντο καρήνου
<lb rend="displayNum" n="387" />δήγματι φαρμακόεντι, δι᾽ ἐγκεφάλου δὲ χυθέντος
<lb rend="displayNum" n="388" />μυδαλέῳ μυκτῆρι κατάσσυτος ἔρρεεν ἰχώρ. 
<lb rend="displayNum" n="365" />καὶ ταχὺς ἀμφιέλικτος ἐπὶ κνήμῃσιν ἀνέρπων 
<lb rend="displayNum" n="366" />Κάδμον ἀπειλητῆρι δράκων ἐζώσατο δεσμῷ,
<pb id="v.1.p.162" />
<lb rend="displayNum" n="367" />καὶ δέμας ὀρθώσας μελέων ἐπιβήτορι παλμῷ
<lb rend="displayNum" n="368" />ταυρείης περίκυκλον ἐς ὀμφαλὸν ἆλτο βοείης:
<lb rend="displayNum" n="369" />καὶ σκολιαῖς ἑλίκεσσι πόδας μιτρούμενος ἀνὴρ
<lb rend="displayNum" n="370" />ὁλκαίῃ βαρύδεσμος ἐχιδναίῃ κάμε σειρῇ, 
<lb rend="displayNum" n="371" />φόρτον ἔχων δασπλῆτα, βαρυνόμενον δὲ φορῆα
<lb rend="displayNum" n="372" />ὄρθιον ἑστηῶτα κατέσπασεν εἰς πέδον ἕλκων,
<lb rend="displayNum" n="373" />καὶ στόμα πικρὸν ἔλυσε, δυσηλεγέος δὲ χανόντος
<lb rend="displayNum" n="374" />φοίνιος ὠμοβόρου πυλεὼν εὐρύνετο λαιμοῦ,
<lb rend="displayNum" n="375" />καὶ κεφαλὴν δόχθωσε, τινασσομένου δὲ καρήνου 
<lb rend="displayNum" n="376" />ὑψιτενὴς ἐλέλικτο μέσος κυρτούμενος αὐχήν. 
</p><p><lb rend="displayNum" n="389" />ἀλλ᾽ ὅτε Κάδμος ἔκαμνε, τότε σχεδὸν ἦλθεν Ἀθήνη 
<lb rend="displayNum" n="390" />ἐσσομένης δονέουσα προάγγελον αἰγίδα νίκης 
<lb rend="displayNum" n="391" />Γοργείῳ κομόωσαν ἐχιδνήεντι καρήνῳ,
<lb rend="displayNum" n="392" />καί οἱ ἀτυζομένῳ λαοσσόος ἴαχε δαίμων:
</p><p><lb rend="displayNum" n="393" /><q direct="unspecified">Κάδμε, Γιγαντοφόνοιο Διὸς συνάεθλε κυδοιμοῦ,
<lb rend="displayNum" n="394" />δειμαίνεις ἕνα μοῦνον ἰδὼν ὄφιν; ἐν δὲ κυδοιμοῖς
<lb rend="displayNum" n="395" />σοὶ πίσυνος Τυφῶνα κατεπρήνιξε Κρονίων 
<lb rend="displayNum" n="396" />τοσσατίοις κομόωντα δρακοντείοισι καρήνοις.
<lb rend="displayNum" n="397" />παύεο θηρείων τρομέων συριγμὸν ὀδόντων:
<lb rend="displayNum" n="398" />Παλλὰς ἐποτρύνει σε, καὶ οὐ φονίῃ παρὰ Δίρκῃ
<lb rend="displayNum" n="399" />ῥύσεται ἑρπηστῆρα φυλάκτορα χάλκεος Ἄρης.
<lb rend="displayNum" n="400" />ἀλλά, καταφθιμένοιο λαβὼν δασπλῆτας ὀδόντας 
<lb rend="displayNum" n="401" />θηρός, ἐχιδνήεντι περισπείρας χθόνα καρπῷ
<lb rend="displayNum" n="402" />κεῖρε Γιγαντείης ὀφιώδεα λήια χάρμης,
<lb rend="displayNum" n="403" />γηγενέων δὲ φάλαγγας ἑνὶ ξύνωσον ὀλέθρῳ
<lb rend="displayNum" n="404" />πέντε λιπὼν ζώοντας: ἐπεσσομένῃσι δὲ Θήβαις
<lb rend="displayNum" n="405" />σπαρτῶν ἀγλαόκαρπος ἀνασταχύοιτο γενέθλη.</q> 
</p><p><lb rend="displayNum" n="406" />ὣς φαμένη θάρσυνε τεθηπότα Κάδμον Ἀθήνη,
<lb rend="displayNum" n="407" />καὶ βαθὺν ἠνεμόεντι κατέγραφεν ἠέρα ταρσῷ,
<pb id="v.1.p.164" />
<lb rend="displayNum" n="408" />δυσαμένη Διὸς οἶκον. ὁ δὲ τραφερῇ παρὰ βώλῳ
<lb rend="displayNum" n="409" />μάρμαρον εὐρυάλωος ἐύτροχον οὖρον ἀρούρης
<lb rend="displayNum" n="410" />ἵστατο κουφίζων κραναὸν βέλος, ἰθυπόρῳ δὲ 
<lb rend="displayNum" n="411" />ἄκρα δρακοντείοιο καρήατος ἔθλασε πέτρῳ:
<lb rend="displayNum" n="412" />θηγαλέην δὲ μάχαιραν ἐρυσσάμενος παρὰ μηροῦ
<lb rend="displayNum" n="413" />αὐχένα θηρὸς ἔτεμνεν: ἀπαμηθεῖσα δὲ κόρση
<lb rend="displayNum" n="414" />σώματος ἐκτὸς ἔμιμνε, κυλινδομένη δὲ κονίῃ
<lb rend="displayNum" n="415" />ἠθάδα κύκλον ἕλισσε παλίλλυτον ἄστατος οὐρή, 
<lb rend="displayNum" n="416" />καὶ δαπέδῳ τετάνυστο δράκων νέκυς. ἀμφὶ δὲ νεκρῷ
<lb rend="displayNum" n="417" />θοῦρος Ἄρης βαρύμηνις ἀνέκραγε: χωομένου δὲ
<lb rend="displayNum" n="418" />Κάδμος ἀμειβομένων μελέων ἑλικώδεϊ μορφῇ
<lb rend="displayNum" n="419" />ἀλλοφυὴς ἤμελλε παρ᾽ Ἰλλυρίδος σφυρὰ γαίης
<lb rend="displayNum" n="420" />ξεῖνον ἔχειν ἴνδαλμα δρακοντείοιο προσώπου. 
<lb rend="displayNum" n="421" />ἀλλὰ τὰ μὲν πέπρωτο μετὰ χρόνον. αὐτὰρ ὁ μέσσῃ
<lb rend="displayNum" n="422" />χαλκείῃ κυνέῃ συνελέξατο καρπὸν ὀλέθρου,
<lb rend="displayNum" n="423" />θηρείων γενύων βλοσυρὸν θέρος: ἐνδαπίης δὲ
<lb rend="displayNum" n="424" />Παλλάδος ὑβὸν ἄροτρον ἀπ᾽ ὀργάδος εἰς χθόνα σύρων
<lb rend="displayNum" n="425" />καὶ χαροπῆς ἀρόσας πολεμητόκον αὔλακα γαίης 
<lb rend="displayNum" n="426" />ἰοβόλων ἔσπειρε πολύστιχον ὄγμου ὀδόντων.
<lb rend="displayNum" n="427" />καὶ στάχυς αὐτολόχευτος ἀνηέξητο Γιγάντων,
<lb rend="displayNum" n="428" />ὧν ὁ μὲν ὑψικάρηνος ἀνέδραμεν ἄκρα τιταίνων
<lb rend="displayNum" n="429" />στήθεος εὐθώρηκος, ὁ δὲ προθορόντι καρήνῳ
<lb rend="displayNum" n="430" />φρικτὸν ἀνοιγομένης ὑπερέσχεθεν ὦμον ἀρούρης: 
<lb rend="displayNum" n="431" />ἄλλος ἄνω προύκυψεν ἐς ὀμφαλόν, ὃς δ᾽ ἐπὶ γαίῃ
<lb rend="displayNum" n="432" />ἡμιτελὴς ἀνέτελλε πεδοτρεφὲς ὅπλον ἀείρων:
<lb rend="displayNum" n="433" />ἄλλος ὑπερκύπτοντα λόφον προβλῆτα τιταίνων
<lb rend="displayNum" n="434" />οὔ πω στέρνον ἔφαινε, καὶ εἰσέτι μητρὸς ἀνέρπων
<lb rend="displayNum" n="435" />ἐκ λαγόνων κατὰ βαιὸν ἀταρβέι μάρνατο Κάδμῳ 
<lb rend="displayNum" n="436" />τεύχεσιν αὐτοφύτοις κεκορυθμένος: ἆ μέγα θαῦμα,
<pb id="v.1.p.166" />
<lb rend="displayNum" n="437" />ὥπλισεν Εἰλείθυια, τὸν οὐ μαιώσατο μήτηρ:
<lb rend="displayNum" n="438" />καί τις ἀνηκόντιζεν ὁμόγνιον ἔγχος ἀφάσσων
<lb rend="displayNum" n="439" />ἡμιφανής, ὁ δὲ κοῦφος ὅλον δέμας εἰς φάος ἕλκων
<lb rend="displayNum" n="440" />ἄκρα ποδῶν ἀτέλεστα πεπηγότα λεῖπεν ἀρούρῃ. 
</p><p><lb rend="displayNum" n="441" />οὐ μὲν ἐφημοσύνης ἐπελήσατο Κάδμος Ἀθήνης,
<lb rend="displayNum" n="442" />ἀλλὰ παλιμφυέων καλάμην ἤμησε Γιγάντων:
<lb rend="displayNum" n="443" />τὸν μὲν ὑπὲρ μαζοῖο βαλὼν ἀνεμώδεϊ λόγχῃ,
<lb rend="displayNum" n="444" />τὸν δὲ κατὰ κληῖδα παρὰ πλατὺν αὐχένα τύψας
<lb rend="displayNum" n="445" />ὀστέα λαχνήεντος ἀνέσχισεν ἀνθερεῶνος: 
<lb rend="displayNum" n="446" />ἄλλον ἀκοντιστῆρι βαλὼν ἐχαράξατο πέτρῳ
<lb rend="displayNum" n="447" />γαστέρος ἄχρι φανέντα: καὶ αἵματος αἰνογιγάντων
<lb rend="displayNum" n="448" />ἐκχυμένου ποταμηδὸν Ἄρης ὠλίσθανε λύθρῳ
<lb rend="displayNum" n="449" />φοινίξας ἑὰ γυῖα, παρισταμένης δὲ κυδοιμῷ
<lb rend="displayNum" n="450" />πορφυρέῃ ῥαθάμιγγι χιτὼν ἐρυθαίνετο Νίκης. 
<lb rend="displayNum" n="451" />ἄλλου μαρναμένοιο παρ᾽ ἰσχίον ἄορι τύψας
<lb rend="displayNum" n="452" />συμφυέος διέκερσε σὺν ἰξύι νῶτα βοείης.
<lb rend="displayNum" n="453" />καὶ φόνος ἄσπετος ἔσκε: δαϊζομένων δὲ Γιγάντων
<lb rend="displayNum" n="454" />λοίγιος αἱμαλέης ἀνεκήκιεν αὐλὸς ἐέρσης
<lb rend="displayNum" n="455" />ἄορι θεινομένων. ὁ δὲ Παλλάδος ἔμφρονι βουλῇ 
<lb rend="displayNum" n="456" />γηγενέων τινὰ πέτρον ἐπῃώρησε καρήνων:
<lb rend="displayNum" n="457" />οἱ δὲ δαφοινήεντι πόθῳ μεθύοντες Ἐνυοῦς
<lb rend="displayNum" n="458" />Ἄρεϊ βακχεύθησαν, ὁμογνήτῳ δὲ σιδήρῳ
<lb rend="displayNum" n="459" />ἀλλήλων ὀλετῆρες ἐτυμβεύοντο κονίῃ.
<lb rend="displayNum" n="460" />ἄλλῳ δ᾽ ἄλλος ἔριζεν: ἐρευθιόωντι δὲ λύθρῳ 
<lb rend="displayNum" n="461" />στικτὰ διαινομένης ἐμελαίνετο νῶτα βοείης
<lb rend="displayNum" n="462" />γηγενέος κταμένοιο: κατουδαίης δὲ μαχαίρης
<lb rend="displayNum" n="463" />γνωτοφόνῳ γλωχῖνι δαΐζετο καρπὸς ἀρούρης.
</p></div1></body></text></TEI.2>