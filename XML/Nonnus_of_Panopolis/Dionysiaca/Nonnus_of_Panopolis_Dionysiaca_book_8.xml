<?xml version="1.0" encoding="utf-8"?>
<TEI.2><text><body><div1 type="book" n="8" org="uniform" sample="complete">
<head><lb rend="displayNum" n="1" />ὄγδοον αἰολόμυθον ἔχει φθόνον ἄγριον Ἥρης
<lb rend="displayNum" n="2" />καὶ Σεμέλης πυρόεντα γάμον καὶ Ζῆνα φονῆα.</head>
<p><lb rend="displayNum" n="1" />ὣς εἰπὼν ἐς Ὄλυμπον ἔβη θεός: ἐν δὲ μελάθρῳ
<lb rend="displayNum" n="2" />ὑψορόφῳ νόον εἶχεν ἀλώμενον ἐγγύθι νύμφης,
<lb rend="displayNum" n="3" />Θήβης οἶστρον ἔχων πλέον αἰθέρος: ἱμερόεις γὰρ
<lb rend="displayNum" n="4" />οὐρανὸς ἦν Κρονίδῃ Σεμέλης δόμος, ἀμφὶ δὲ παστῷ
<lb rend="displayNum" n="5" />ἀμφίπολοι Κάδμοιο Διὸς πέλον εὔποδες Ὧραι. 
</p><p><lb rend="displayNum" n="6" />καὶ γαμίῃ ῥαθάμιγγι Διιπετέων ὑμεναίων
<lb rend="displayNum" n="7" />ὄγκῳ θλιβομένη Σεμέλης κυμαίνετο γαστήρ:
<lb rend="displayNum" n="8" />μαρτυρίῃ δὲ τόκοιο φιλοστεφάνου Διονύσου
<lb rend="displayNum" n="9" />στέμματι θυμὸν ἔτερπεν, ἐπ᾽ ἀνθοκόμῳ δὲ καρήνῳ
<lb rend="displayNum" n="10" />θυιάδος αὐτοέλικτον ἀνέπλεκε κισσὸν ἐθείρης 
<lb rend="displayNum" n="11" />Βασσαρίδων ἅτε μάντις, ἐπεσσομένῃσι δὲ νύμφαις
<lb rend="displayNum" n="12" />ὄψιμον ἀγχιτόκοισιν ἐπωνυμίην πόρε κισσοῦ.
<lb rend="displayNum" n="13" />καὶ βαρὺν ὄγκον ἔχουσα θεηγενέος τοκετοῖο,
<lb rend="displayNum" n="14" />εἴ ποτέ τις σύριγγι γέρων ἐμελίζετο ποιμήν,
<lb rend="displayNum" n="15" />γείτονος εἰσαΐουσα φιλαγραύλου μέλος Ἠχοῦς, 
<lb rend="displayNum" n="16" />οἰοχίτων θαλάμοιο διέστιχε θυιάδι ῥιπῇ:
<lb rend="displayNum" n="17" />εἰ κτύπος οὐρεσίφοιτος ἀκούετο δίζυγος αὐλοῦ,
<lb rend="displayNum" n="18" />ὑψορόφων ἀπέδιλος ἀναθρῴσκουσα μελάθρων
<lb rend="displayNum" n="19" />εἰς ῥάχιν αὐτοκέλευστος ἐρημάδος ἔστιχεν ὕλης:
<lb rend="displayNum" n="20" />κύμβαλον εἰ πλατάγησε, ποδῶν ἐλελίζετο παλμῷ, 
<pb id="v.1.p.274" />
<lb rend="displayNum" n="21" />λοξῷ καμπύλον ἴχνος ὑποσκαίρουσα πεδίλῳ:
<lb rend="displayNum" n="22" />εἰ δὲ τανυκραίροιο μεμυκότος ἔκλυε ταύρου,
<lb rend="displayNum" n="23" />ἀντίτυπον μίμημα βοὸς μυκήσατο λαιμῷ:
<lb rend="displayNum" n="24" />πολάκι ποιμενίην ὑπὸ δειράδα θυιάδι φωνῇ
<lb rend="displayNum" n="25" />Πανὶ μέλος συνάειδε καὶ ἔπλετο σύνθροος Ἠχώ, 
<lb rend="displayNum" n="26" />καὶ νόμιον κερόεντος ἀμειβομένη κτύπον αὐλοῦ
<lb rend="displayNum" n="27" />εἰς χορὸν ἴχνος ἔκαμψε: πάις δ᾽ ἀλόχευτος ἐχέφρων
<lb rend="displayNum" n="28" />ἅλμασιν ἐνδομύχοισι συνεσκίρτησε τεκούσῃ
<lb rend="displayNum" n="29" />αὐλομανὲς μίμημα, καὶ αὐτοδίδακτον ἀοιδὴν
<lb rend="displayNum" n="30" />ἡμιτελὴς κελάδησε χέων ὑποκόλπιον ἠχώ. 
<lb rend="displayNum" n="31" />ὣς ὁ μὲν ἀρσενόπαιδος ἀέξετο γαστέρος ὄγκῳ
<lb rend="displayNum" n="32" />ἄγγελος εὐφροσύνης, νοερὸν βρέφος: ἀμφὲ δὲ κούρῳ
<lb rend="displayNum" n="33" />ἀμφίπολοι Κρονίωνος ἐπέστεφον οὐρανὸν Ὧραι.
</p><p><lb rend="displayNum" n="34" />καὶ Φθόνος ὑψιμέδοντος ὀπιπεύων Διὸς εὐνὴν
<lb rend="displayNum" n="35" />καὶ Σεμέλης ὠδῖνα θεηγενέος τοκετοῖο 
<lb rend="displayNum" n="36" />Βάκου ζῆλον ἔδεκτο καὶ ἔνδοθι γαστρὸς ἐόντος,
<lb rend="displayNum" n="37" />αὐτοπαθὴς ἄστοργος ἑῷ βεβολημένος ἰῷ.
<lb rend="displayNum" n="38" />καὶ φρενὶ κερδαλέῃ δκολιὴν ἐφράσσατο βουλὴν
<lb rend="displayNum" n="39" />Ἄρεος ἀντιτύποιο φέρων ψευδήμονα μορφὴν
<lb rend="displayNum" n="40" />ἔντεσι μιμηλοῖσι, καὶ οἷά περ αἵματος ὁλκῷ 
<lb rend="displayNum" n="41" />ἄνθεϊ φαρμακόεντι κατέγραφε νῶτα βοείης
<lb rend="displayNum" n="42" />ποιητῇ ῥαθάμιγγι, καὶ ὡς κταμένων ἀπὸ φωτῶν
<lb rend="displayNum" n="43" />βάψας ἰσοτύπῳ δεδολωμένα δάκτυλα μίλτῳ
<lb rend="displayNum" n="44" />χεῖρας ἐρευθιόωντι νόθῳ φοινίσσετο λύθρῳ:
<lb rend="displayNum" n="45" />καὶ κτύπον ἐννεάχιλον ἀνήρυγεν ἀνθερεῶνος 
<lb rend="displayNum" n="46" />σμερδαλέοις στομάτεσσι χέων ῥηξήνορα φωαάν:
<lb rend="displayNum" n="47" />κλεψινόοις δ᾽ ὀάροισιν ἀνεπτοίησεν Ἀθήνην,
<lb rend="displayNum" n="48" />καὶ φθονερὴν οἴστρησεν ἔτι πλέον εἰς χόλον Ἥρην:
<lb rend="displayNum" n="49" />ἀμφοτέρας δ᾽ ἐρέθιζε: τόσῳ δ᾽ ἠνίπαπε μύθῳ:
<lb rend="displayNum" n="50" /><q direct="unspecified">Δίζεό σοι νέον ἄλλον ἐν αἰθέρι νυμθίον, Ἥρη, 
<pb id="v.1.p.276" />
<lb rend="displayNum" n="51" />ἄλλον, ἐπεὶ Σεμέλη τεὸν ἥρπασεν, ἧς χάριν εὐνῆς
<lb rend="displayNum" n="52" />Θήβης ἑπταπύλοιο γαμήλιον οὖδας ἀμείβων
<lb rend="displayNum" n="53" />οὐρανὸν ἑπτάζωνον ἀναίνεται: ἀντὶ σέθεν δὲ
<lb rend="displayNum" n="54" />τέρπεται ἀγκὰς ἔχων χθονίην ἐγκύμονα νύμφην.
<lb rend="displayNum" n="55" />πῇ μοι ζῆλος ἔβη μητρώιος; ἦ ῥα καὶ αὐτῆς 
<lb rend="displayNum" n="56" />εἰς Σεμέλης ὑμέναιον ἐθηλύνθη χόλος Ἥρης;
<lb rend="displayNum" n="57" />πῇ σέο κέντρα μύωπος ἀφειδέος; οὐκέτι πόντῳ
<lb rend="displayNum" n="58" />πόρτις ἁλιπτοίητος ἐλαύνεται; οὐκέτι βούτης
<lb rend="displayNum" n="59" />Ἄργος ἀκοιμήτοισι πολυσπερέεσσιν ὀπωπαῖς
<lb rend="displayNum" n="60" />κλεψιγάμου Κρονίδαο νεώτερα λέκτρα φυλάσσει; 
<lb rend="displayNum" n="61" />ἀλλὰ τί μοι δίμος οὗτος Ὀλύμπιος; εἰς χθόνα βαίνων
<lb rend="displayNum" n="62" />αἰθέρα καλλείψω πατρώιον, ἡμετέρην δὲ
<lb rend="displayNum" n="63" />Θρῄκην ναιετάων οὐ μητέρος ἄλγεα λεύσσω
<lb rend="displayNum" n="64" />ἀχνυμένης, οὐ Ζῆνα γαμοκλόπον: εἰ δέ ποτ᾽ ἔλθῃ
<lb rend="displayNum" n="65" />γαῖαν ἐς ἡμετέρην ποθέων Βιστωνίδα κούρην, 
<lb rend="displayNum" n="66" />γνώσεται, οἷος Ἄρης, ὅτε χώεται: ἡμετέρην γὰρ
<lb rend="displayNum" n="67" />Τιτήνων ὀλέτειραν ἔχων θανατηφόρον αἰχμὴν
<lb rend="displayNum" n="68" />ἐκ Θρῄκης Κρονίωνα γυναιμανέοντα διώξω:
<lb rend="displayNum" n="69" />καὶ πρόφασιν μεφέπων, ὅτι παρθένον εἰς λέχος ἕλκει,
<lb rend="displayNum" n="70" />ἔσσομαι αὐτοκέλευστος ἐμῆς τιμήορος εὐνῆς, 
<lb rend="displayNum" n="71" />ὅττι χαμαιγενέεσσιν ὁμιλήσας ὑμεναίοις
<lb rend="displayNum" n="72" />αἰθέρα ποικιλόνωτον ἑῶν ἔπλησεν ἐρώτων.
<lb rend="displayNum" n="73" />οὐρανὸς ἱλήκοι, μερόπων δόμος: ἄξονα βαίνω;
<lb rend="displayNum" n="74" />Καλλιστὼ κατ᾽ Ὄλυμπον ἑλίσσεται, ἧχι φαείνει
<lb rend="displayNum" n="75" />κύκλος ἀερσιλόφοιο φερώνυμος Ἀρκάδος Ἄρκτου. 
<lb rend="displayNum" n="76" />Πλειάδος ἑπταπόρου στυγέω δρόμον: ἐν γὰρ Ὀλύμπῳ
<lb rend="displayNum" n="77" />Ἠλέκτρη κλονέει με συναστράπτουσα Σελήῃ.
<pb id="v.1.p.278" />
<lb rend="displayNum" n="78" />νῦν πόθεν ἠρεμέεις; ὑποκόλπιον υἱέα Λητοῦς
<lb rend="displayNum" n="79" />ἤκαχες Ἀπόλλωνα, καὶ οὐ Διόνυσον ὀρίνεις;
<lb rend="displayNum" n="80" />τικτομένη, Ἥφαιστε, μογοστόκε Τριτογενείης, 
<lb rend="displayNum" n="81" />υἷα νόθης ἀλόχοιο λοχεύσεται αὐτοτόκος Ζεὺς
<lb rend="displayNum" n="82" />ὠδίνων τόκον ἄλλον ὑπέρτερον ἄρσενι μηρῷ,
<lb rend="displayNum" n="83" />οὐδὲ τεοῦ βουπλῆγος ἔτι χρέος. εἶξον, Ἀθήνη,
<lb rend="displayNum" n="84" />λῆγε Διὸς βοόωσα λεχώιον ἄντυγα κόρσης,
<lb rend="displayNum" n="85" />ὅττι σοφὴν ὠδῖνα τελεσσιγόνοιο καρήνου 
<lb rend="displayNum" n="86" />αἰσχύνει Διόνυσος, ὅτι χθονίης ἀπὸ φύτλης
<lb rend="displayNum" n="87" />ἔσσεται αὐτολόχευτος Ὀλύμπιος, ὥς περ Ἀθήνη,
<lb rend="displayNum" n="88" />κρύπτων Παλλάδος εὖχος ἀμήτορος. ἀλλὰ καὶ αὐτὸς
<lb rend="displayNum" n="89" />αἰδέομαι πολὺ μᾶλλον, ὅταν μερόπων τις ἐνίψῃ:
<lb rend="displayNum" n="90" />Ζ̔εὺς πόρε δῆριν Ἄρηι καὶ εὐφροσύνην Διονύσῳ.᾿ 
<lb rend="displayNum" n="91" />ἀλλὰ πόλον Κρονίδαο νόθοις τεκέεσσιν ἐάσας
<lb rend="displayNum" n="92" />ἵξομαι οὐρανόθεν μετανάστιος: ὑγροπαγὴς δὲ
<lb rend="displayNum" n="93" />Ἴστρος ἑὸν σκηπτοῦχον ἀλητεύοντα δεχέσθω,
<lb rend="displayNum" n="94" />πρὶν Διὸς οἰνοχόον Γανυμήδεα δεῦρο νοήσω,
<lb rend="displayNum" n="95" />βουκόλον εὐχαίτην, μετὰ Πέργαμον ἀστὸν Ὀλύμπου, 
<lb rend="displayNum" n="96" />οὐρανίης ἄψαυστον ἀμειβόμενον δέπας Ἥβης,
<lb rend="displayNum" n="97" />πρὶν Σεμέλην καὶ Βάκχον ἴδω ναετῆρας Ὀλύμπου,
<lb rend="displayNum" n="98" />καὶ στέφος ἀστερόφοιτον ἐπιχθονίης Ἀριάδνης
<lb rend="displayNum" n="99" />σύνδρομον Ἠελίοιο, συνέμπορον ἠριγενείης.
<lb rend="displayNum" n="100" />κεῖθι μένω, μὴ Κῆτος ἴδω, μὴ Περσέος ἅρπην, 
<lb rend="displayNum" n="101" />μὴ τύπον Ἀνδρομέδης, μὴ Γοργόνος ὄμμα Μεδούσης
<lb rend="displayNum" n="102" />οὓς Κρονίδης μετόπισθεν ἐνιστήσειεν Ὀλύμπῳ.</q>
</p><p><lb rend="displayNum" n="103" />εἶπε, καὶ αὐτογόνοιο νόον συνέχευεν Ἀθήνης,
<pb id="v.1.p.280" />
<lb rend="displayNum" n="104" />καὶ πλέον ἠέξησε βαρυζήλου χόλον Ἥρης.
<lb rend="displayNum" n="105" />καὶ Φθόνος ὀξὺς ὄρουσε, καὶ ἀγκύλα γούνατα πάλλων 
<lb rend="displayNum" n="106" />ἤιε λοξὰ κέλευθα δι᾽ ἠέρος: ἀνδρομέοις δὲ
<lb rend="displayNum" n="107" />ὄμμασι καὶ πραπίδεσσιν ὁμοίιος ἔσσυτο καπνῷ,
<lb rend="displayNum" n="108" />εἰς δόλον, εἰς κακότητα νόον τελχῖνα κορύσσων.
</p><p><lb rend="displayNum" n="109" />οὐδὲ Διὸς βαρύμηνις ἐλώφεεν εὐνέτις Ἥρη:
<lb rend="displayNum" n="110" />ἀλλὰ θυελλήεντι παραΐξασα πεδίλῳ 
<lb rend="displayNum" n="111" />ποικίλον εὐφαέεσσι κεκασμένον οὐρανὸν ἄστροις
<lb rend="displayNum" n="112" />ἄσπετα φοιτητῆρι διέδραμεν ἄστεα ταρσῷ,
<lb rend="displayNum" n="113" />κερδαλέην Ἀπάτην διζημένη, εἴ που ἐφεύροι.
<lb rend="displayNum" n="114" />ἀλλ᾽ ὅτε Δικταίης Κορυβαντίδος ὑψόθι πέτρης
<lb rend="displayNum" n="115" />γείτονος Ἀμνισοῖο λεχώιον ἔδρακεν ὕδωρ, 
<lb rend="displayNum" n="116" />ἔνθά οἱ ἀλλοπρόσαλλος ὀρεστιὰς ἤντετο δαίμων:
<lb rend="displayNum" n="117" />καὶ γὰρ ἀεὶ παρέμιμνε Διὸς ψευδήμονι τύμβῳ
<lb rend="displayNum" n="118" />τερπομένη Κρήτεσσιν, ἐπεὶ πέλον ἠπεροπῆες.
<lb rend="displayNum" n="119" />ἀμφὶ δέ οἱ λαγόνεσσι Κυδωνιὰς ἔρρεε μίτρη,
<lb rend="displayNum" n="120" />τῇ ἔνι δαίδαλα πάντα βροτῶν θελκτήρια κεῖται: 
<lb rend="displayNum" n="121" />ἐν μὲν ἐπικλοπίη πολυμήχανος, ἐν δ᾽ ὀαριστὺς
<lb rend="displayNum" n="122" />πάρφασις, ἐν δὲ δόλοι πολυειδέες, ἐν δὲ καὶ αὐτὸς
<lb rend="displayNum" n="123" />σύνδρομος ἠερίοις ἀπατήλιος ὅρκος ἀήταις.
</p><p><lb rend="displayNum" n="124" />καὶ δολίην Ἀπάτην δολίῳ μειλίξατο μύθῳ
<lb rend="displayNum" n="125" />Ἥρη ποικιλόμητις, ἀμυνομένη παρακοίτην: 
</p><p><lb rend="displayNum" n="126" /><q direct="unspecified">χαῖρε, θεὰ δολόμητι δολοπλανές: οὔ σε καὶ αὐτὸς
<lb rend="displayNum" n="127" />κλεψινόοις ὀάροισι παρέρχεται αἱμύλος Ἑρμῆς:
<pb id="v.1.p.282" />
<lb rend="displayNum" n="128" />δὸς καὶ ἐμοὶ ζωστῆρα παναίολον, ὅν ποτε Ῥείη
<lb rend="displayNum" n="129" />δῆσεν ἑαῖς λαγόνεσσιν, ἕως ἀπάφησεν ἀκοίτην.
<lb rend="displayNum" n="130" />οὐ μὲν ἐγὼ Κρονίωνι φέρω πετρώδεα μορφήν, 
<lb rend="displayNum" n="131" />οὐδὲ λίθῳ δολόεντι παρακλέπτω παρακοίτην,
<lb rend="displayNum" n="132" />ἀλλὰ γυνὴ χθονίη με βιάζεται, ἧς χάριν εὐνῆς
<lb rend="displayNum" n="133" />θοῦρος Ἄρης βαρύμηνις ἀναίνεται αἰθέρα ναίειν.
<lb rend="displayNum" n="134" />τί πλέον, εἰ γενόμην θεὸς ἄμβροτος; οὐτιδανὴ γὰρ
<lb rend="displayNum" n="135" />θνητὴ ἐμὸν πόσιν ἔσχε, τὸν οὐ θεὸς ἥρπασε Λητώ: 
<lb rend="displayNum" n="136" />οὐ Δανάῃ παρίαυε τὸ δεύτερον ὑέτιος Ζεύς,
<lb rend="displayNum" n="137" />ἀλλὰ σιδηροφόροιο μετὰ σφρηγῖδα μελάθρου
<lb rend="displayNum" n="138" />μεμφομένη χρυσέοισι γάμοις ναυτίλλετο νύμφη,
<lb rend="displayNum" n="139" />καὶ λάχεν ἕδνον Ἔρωτος ὕδωρ ἁλός: ἐν δὲ θαλάσσῃ
<lb rend="displayNum" n="140" />σύμπλοος ἀσταθέεσσιν ἐνήχετο χηλὸς ἀήταις. 
<lb rend="displayNum" n="141" />οὐδὲ μετὰ Κρήτην πάλιν ἔπλεε ταῦρος Ὀλύμπου,
<lb rend="displayNum" n="142" />οὐκ ἴδεν Εὐρώπην μετὰ δέμνιον: ὑγροβαφὴς δὲ
<lb rend="displayNum" n="143" />οἰστρηθεῖσα μύωπι κερασφόρος ἔπλεεν Ἰώ.
<lb rend="displayNum" n="144" />οὐδὲ θεὰ γάμον εἶχεν ἐλεύθερον, ἀλλὰ καὶ αὐτὴ
<lb rend="displayNum" n="145" />γαστέρι φόρτον ἔχουσα πολύστροφος ἔτρεχε Λητώ, 
<lb rend="displayNum" n="146" />ἄστατα παπταίνουσα πολυπλανέων σφυρὰ νήσων
<lb rend="displayNum" n="147" />καὶ ῥόον οὐ μίμνοντα κακοξείνοιο θαλάσσης,
<lb rend="displayNum" n="148" />καὶ λοχίης μόγις εἶδεν ἐλεύθερον ἔρνος ἐλαίης.
<lb rend="displayNum" n="149" />Λητὼ τόσσα μόγησε, καὶ οὐ χραίσμησεν ἀκοίτης:
<lb rend="displayNum" n="150" />θνητῆς δ᾽ ὠκυμόροιο μιῆς διὰ δέμνια νύμφης 
<lb rend="displayNum" n="151" />οὐρανίης ἀπέειπε κασιγνήτης λέχος Ἥρης.
<lb rend="displayNum" n="152" />δείδια, μὴ Κρονίδης με πόσις καὶ γνωτὸς ἀκούων
<lb rend="displayNum" n="153" />αἰθέρος ἐξελάσειε γυναικείης χάριν εὐνῆς,
<lb rend="displayNum" n="154" />μὴ Σεμέλην τελέσειεν ἑοῦ βασίλειαν Ὀλύμπου.
<pb id="v.1.p.284" />
<lb rend="displayNum" n="155" />εἰ δὲ Διὶ Κρονίωνι χαρίζεαι, ἠέ περ Ἥρῃ, 
<lb rend="displayNum" n="156" />μηδὲ τεὴν ὀπάσειας ἐμοὶ πανθελγέα μίτρην,
<lb rend="displayNum" n="157" />ὄφρα μόλῃ πρὸς Ὄλυμπον ἐμὸς πάλιν υἱὸς ἀλήτης,
<lb rend="displayNum" n="158" />ὑστατίην ἐπὶ πέζαν ἐλεύσομαι Ὠκεανοῖο
<lb rend="displayNum" n="159" />αἰθέρα καλλείψασα χάριν βροτέων ὑμεναίων
<lb rend="displayNum" n="160" />Τηθύος ἀρχεγόνοιο συνέστιος: ἔνθεν ἱκάνω 
<lb rend="displayNum" n="161" />εἰς δόμον Ἁρμονίης, καὶ Ὀφίονος ἐγγύθι μίμνω.
<lb rend="displayNum" n="162" />ἀλλὰ σύ, κυδαίνουσα Διὸς παμμήτορα νύμφην,
<lb rend="displayNum" n="163" />δός μοι ἔχειν ζωστῆρα βοηθόον, ὄφρα φυγόντα
<lb rend="displayNum" n="164" />θέλξω θοῦρον Ἄρηα τὸ δεύτερον αἰθέρα ναίειν.</q>
</p><p><lb rend="displayNum" n="165" />ὣς φαμένης ἀπάμειπτο θεὰ πειθήμονι μύθῳ 
</p><p><lb rend="displayNum" n="166" /><q direct="unspecified">Μῆτερ Ἐνυαλίοιο, Διὸς πρωτόθρονε νύμφη,
<lb rend="displayNum" n="167" />δώσω ἐμὸν ζωστῆρα, καὶ εἰ πλέον ἄλλο κελεύεις
<lb rend="displayNum" n="168" />πείθομαι, ὅττι θεοῖσι μετὰ Κρονίωνος ἀνάσσεις.
<lb rend="displayNum" n="169" />δέχνυσο τοῦτον ἱμάντα: περισφίγξασα δὲ κόλπῳ
<lb rend="displayNum" n="170" />Ἄρεα μὲν κομίσειας ἐς οὐρανόν: ἢν δ᾽ ἐθελήσῃς, 
<lb rend="displayNum" n="171" />θέλγε νόον Κρονίδαο καὶ, εἰ χρέος, Ὠκεανοῖο
<lb rend="displayNum" n="172" />χωομένου: χθονίων δὲ λιπὼν ὑμέναιον Ἐρώτων
<lb rend="displayNum" n="173" />ἵξεται αὐτοκέλευστος ἐς οὐρανὸν ὑψιμέδων Ζεὺς
<lb rend="displayNum" n="174" />ἡμετέρῳ δολόεντι περιγνάμψας φρένα κεστῷ:
<lb rend="displayNum" n="175" />οὗτος ἐμῆς Παφίης φρενοθελγέα κεστὸν ἐλέγχει.</q> 
</p><p><lb rend="displayNum" n="176" />ὣς φαμένη δολόμητις ὑπηνέμιος φύγε δαίμων
<lb rend="displayNum" n="177" />ἠέρα πωτήεντι διαστείχουσα πεδίλῳ.
</p><p><lb rend="displayNum" n="178" />Δικταίης δὲ λιποῦσα σακέσπαλον ἄντρον ἐρίπνης
<lb rend="displayNum" n="179" />καὶ λοχίην σπήλυγγα τελεσσιγόνοιο θεαίνης
<lb rend="displayNum" n="180" />εἰς θάλαμον Σεμέλης ἀπατήλιος ἤλυθεν Ἥρη, 
<lb rend="displayNum" n="181" />ζήλῳ φυσιόωσα: μελιγλώσσῳ δὲ γεραιῇ
<lb rend="displayNum" n="182" />ἰσοφανὴς φιλόπαιδι δέμας μορφοῦτο τιθήνῃ
<pb id="v.1.p.286" />
<lb rend="displayNum" n="183" />παιδοκόμῳ, τὴν αὐτὸς ἀνηέξησεν Ἀγήνωρ,
<lb rend="displayNum" n="184" />καί οἱ κλῆρον ἔδωκε, καὶ ὤπασεν ἀνδρὶ γυναῖκα
<lb rend="displayNum" n="185" />οἷα πατήρ: κομιδῆς δὲ χάριν τίνουσα καὶ αὐτὴ 
<lb rend="displayNum" n="186" />νήπιον εἰσέτι Κάδμον ἑᾷ μαιώσατο μαζῷ
<lb rend="displayNum" n="187" />καὶ βρέφος Εὐρώπην φιλίῳ πήχυνεν ἀγοστῷ.
<lb rend="displayNum" n="188" />τῇ δέμας ἶσον ἔχουσα διέστιχεν εἰς δόμον Ἥρη
<lb rend="displayNum" n="189" />χωομένη Σεμέλῃ καὶ Κύπριδι καὶ Διονύσῳ
<lb rend="displayNum" n="190" />μή πω φέγγος ἰδόντι, καὶ ἀρτιγάμῳ παρὰ παστῷ 
<lb rend="displayNum" n="191" />τοῖχον ἐς ἀντικέλευθον ἑὴν ἔκλινεν ὀπωπὴν
<lb rend="displayNum" n="192" />ὄμμα παρατρέψασα, Διὸς μὴ λέκτρα νοήσῃ.
<lb rend="displayNum" n="193" />τὴν μὲν Πεισιάνασσα καθίζανεν ὑψόθι δίφρου
<lb rend="displayNum" n="194" />ἀμφίπολος Σεμέλης, Τυρίης βλάστημα γενέθλης,
<lb rend="displayNum" n="195" />Θελξινόη δὲ τάπητας ἐνήρμοσεν ἤνοπι δίφρῳ. 
<lb rend="displayNum" n="196" />ἔνθα θεὰ σχεδὸν ἧστο δολοπλόκος: εὗρε δὲ κούρην
<lb rend="displayNum" n="197" />βριθομένην ὠδῖνι πεπαινομένου τοκετοῖο:
<lb rend="displayNum" n="198" />καὶ τόκον, οὐ ψαύοντα τελεσσιγόνοιο Σελήνης,
<lb rend="displayNum" n="199" />γαστρὸς ἀσημάντου χλοερὴ κήρυξε παρειὴ
<lb rend="displayNum" n="200" />καὶ χλόος οἰνώπων μελέων πάρος: ἑζομένης δὲ 
<lb rend="displayNum" n="201" />Ἥρης ψευδομένης δολόεν δέμας ἔτρεμε παλμῷ
<lb rend="displayNum" n="202" />ἀντιτύπῳ, καὶ νέρθεν ἐπὶ χθόνα κάμπτετο νεύων
<lb rend="displayNum" n="203" />ὤμοις θλιβομένοισι γέρων κυρτούμενος αὐχήν.
<lb rend="displayNum" n="204" />καὶ πρόφασιν μόγις εὗρεν: ἐπεστενάχιζε δὲ μύθῳ
<lb rend="displayNum" n="205" />δάκρυον εὐποίητον ἀποψήσασα προσώπου, 
<lb rend="displayNum" n="206" />καὶ δολόεν κατέλεξεν ἔπος φρενοθελγέι φωνῇ:
</p><p><lb rend="displayNum" n="207" /><q direct="unspecified">Εἰπέ, πόθεν, βασίλεια, τεαὶ χλοάουσι παρειαί;
<lb rend="displayNum" n="208" />πῇ σέο κάλλος ἐκεῖνο; τίς εἴδεϊ σεῖο μεγαίρων
<lb rend="displayNum" n="209" />πορφυρέους σπινθῆρας ἀπημάλδυνε προσώπου;
<lb rend="displayNum" n="210" />καὶ ῥόδα τίς μετάμειψεν ἐς ὠκυμόρους ἀνεμώνας; 
<lb rend="displayNum" n="211" />καὶ σὺ κατηφιόωσα τί τήκεαι; ἦ ῥα καὶ αὐτὴ
<lb rend="displayNum" n="212" />ἔκλυες αἴσχεα κεῖνα, τά περ βοόωσι πολῖται;
<lb rend="displayNum" n="213" />ἐρρέτω ἀρχεκάκων ὀλοὸν στόμα θηλυτεράων.
<lb rend="displayNum" n="214" />εἰπὲ δέ μοι, μὴ κρύπτε τεῆς συλήτορα μίτρης:
<pb id="v.1.p.288" />
<lb rend="displayNum" n="215" />τίς σε θεῶν ἐμίηνε; τίς ἥρπασε σεῖο κορείην; 
<lb rend="displayNum" n="216" />εἰ μὲν Ἄρης λαθραῖος ἐμὴν νυμφεύσατο κούρην
<lb rend="displayNum" n="217" />καὶ Σεμέλῃ παρίαυεν ἀφειδήσας Ἀφροδίτης,
<lb rend="displayNum" n="218" />ἐλθέτω εἰς σέο λέκτρα γαμήλιον ἔγχος ἀφάσσων:
<lb rend="displayNum" n="219" />γινώσκει μενέχαρμον ἑὸν γενέτην σέο μήτηρ.
<lb rend="displayNum" n="220" />εἰ δέ σοι ὠκυπέδιλος ἐκώμασε νυμφίος Ἑρμῆς 
<lb rend="displayNum" n="221" />καὶ Σεμέλης διὰ κάλλος ἑὴν ἠρνήσατο Πειθώ,
<lb rend="displayNum" n="222" />ῥάβδον ἑὴν ὀπάσειε τεῆς αὐτάγγελον εὐνῆς,
<lb rend="displayNum" n="223" />ἠέ σε κοσμήσειεν ἑοῖς χρυσέοισι πεδίλοις
<lb rend="displayNum" n="224" />δῶρον ἄγων λεχέων σέθεν ἄξιον, ὄφρα καὶ αὐτὴ
<lb rend="displayNum" n="225" />εἴης χρυσοπέδιλος, ἅ περ Διὸς εὐνέτις Ἥρη. 
<lb rend="displayNum" n="226" />εἰ δέ σοι οὐρανόθεν πόσις ἤλυθε καλὸς Ἀπόλλων
<lb rend="displayNum" n="227" />καὶ Σεμέλης ὑπ᾽ ἔρωτι λελασμένος ἔπλετο Δάφνης,
<lb rend="displayNum" n="228" />νόσφι δόλου κρυφίοιο δι᾽ ἠέρος εἰς σὲ χορεύσῃ
<lb rend="displayNum" n="229" />ἁβρὸς ἀσιγήτων ἐποχημένος ἅρματι κύκνων,
<lb rend="displayNum" n="230" />ἕδνα τεῆς φιλότητος ἑὴν φόρμιγγα κομίζων, 
<lb rend="displayNum" n="231" />πιστὸν ἑῶν θαλάμων σημήιον: εἰσορόων γὰρ
<lb rend="displayNum" n="232" />Κάδμος ἐπουρανίην κιθάρην Θοίβοιο νοήσει,
<lb rend="displayNum" n="233" />ἣν ἴδεν αἰολόφωνον ἑῆς παρὰ δεῖπνα τραπέζης
<lb rend="displayNum" n="234" />Ἁρμονίης μέλπουσαν ἐπιχθονίους ὑμεναίους.
<lb rend="displayNum" n="235" />εἰ δὲ γυναιμανέων σε βιήσατο κυανοχαίτης, 
<lb rend="displayNum" n="236" />καί σε σοφῆς προβέβουλεν ἀειδομένης Μελανίππης,
<lb rend="displayNum" n="237" />ἀμφαδὰ κωμάσσειε, παρὰ προπύλαια δὲ Κάδμου
<lb rend="displayNum" n="238" />νυμφιδίης πήξειεν ἑῆς γλωχῖνα τριαίνης,
<lb rend="displayNum" n="239" />ξυνώσας γέρας ἶσον ἐχιδνοκόμῳ παρὰ Δίρκῃ,
<pb id="v.1.p.290" />
<lb rend="displayNum" n="240" />οἷα παρ᾽ Ἀργείοισι λεοντοβότῳ παρὰ Λέρνῃ, 
<lb rend="displayNum" n="241" />σῆμα γάμων ἔστησεν Ἀμυμώνης, ὅθι νύμφης
<lb rend="displayNum" n="242" />Λερναίης ἔτι χῶρος ἐπώνυμός ἐστι τριαίνης.
<lb rend="displayNum" n="243" />ἀλλὰ τί κικλήσκω σε παρευνέτιν ἐννοσιγαίου;
<lb rend="displayNum" n="244" />ποῖα Ποσειδάωνος ἔχεις σημήια λέκτρων;
<lb rend="displayNum" n="245" />ὑδρηλαῖς παλάμῃσι χυθεὶς ἠγκάσσατο Τυρὼ 
<lb rend="displayNum" n="246" />παφλάζων δολόεντι ῥόῳ μιμηλὸς Ἐνιπεύς.
<lb rend="displayNum" n="247" />εἰ δὲ καί, ὡς ἐνέπεις, σέο νυμφίος ἐστὶ Κρονίων,
<lb rend="displayNum" n="248" />ἐλθέτω εἰς σέο λέκτρα σὺν ἱμερόεντι κεραυνῷ,
<lb rend="displayNum" n="249" />ἀστεροπῇ γαμίῃ κεκορυθμένος, ὄφρά τις εἴπῃ:
<lb rend="displayNum" n="250" />῾Ἥρης καὶ Σεμέλης νυμφοστόλοι εἰσὶ κεραυνοί.᾿ 
<lb rend="displayNum" n="251" />ζηλήμων περ ἐοῦσα Διὸς δάμαρ οὔ σε χαλέψει:
<lb rend="displayNum" n="252" />οὐ γὰρ ἐπιτρέψειε τεὸς μητρώιος Ἄρης.
<lb rend="displayNum" n="253" />ὀλβίη Εὐρώπη Σεμέλης πλέον, ἣν ὑπὲρ ὤμων
<lb rend="displayNum" n="254" />Ζεὺς κερόεις ἀνάειρε: ποθοβλήτοιο δὲ ταύρου
<lb rend="displayNum" n="255" />ἄβροχος ἀκροτάτοιο δι᾽ ὕδατος ἔτρεχε χηλή, 
<lb rend="displayNum" n="256" />καὶ σκάφος ἦεν Ἔρωτος ὁ τηλίκος. ἆ μέγα θαῦμα,
<lb rend="displayNum" n="257" />παρθένος ἡνιόχευε τὸν αἰθέρος ἡνιοχῆα.
<lb rend="displayNum" n="258" />ὀλβίζω Δανάην Σεμέλης πλέον, ἧς διὰ κόλπου
<lb rend="displayNum" n="259" />χρύσεος ἐξ ὀρόφοιο κατέρρεεν ὑέτιος Ζεὺς
<lb rend="displayNum" n="260" />ἀφνειῇ ῥαθάμιγγι γυναιμανέος νιφετοῖο: 
<lb rend="displayNum" n="261" />οὐ μὲν χρύσεα δῶρα μακαρτάτη ᾔτεε νύμφη:
<lb rend="displayNum" n="262" />εἶχε γὰρ ἕδνον Ἔρωτος ὅλον πόσιν. ἀλλά τις εἴη
<lb rend="displayNum" n="263" />σιγὴ ἐφ᾽ ἡμείων, γενέτης μὴ Κάδμος ἀκούσῃ.</q>
</p><p><lb rend="displayNum" n="264" />ὥς φαμένη λίπε δῶμα καὶ ἀχνυμένην ἔτι νύμφην,
<lb rend="displayNum" n="265" />Ἥρης ζῆλον ἔχουσαν ἀμιμήτων ὑμεναίων, 
<lb rend="displayNum" n="266" />μεμφομένην Κρονίωνι: παλιννόστῳ δὲ κελεύθῳ
<lb rend="displayNum" n="267" />αἰθέρος ἔνδον ἵκανε, καὶ οὐρανίῳ παρὰ θώκῳ
<pb id="v.1.p.292" />
<lb rend="displayNum" n="268" />κείμενα δερκομένη Διὸς ἔντεα νόσφι φορῆος,
<lb rend="displayNum" n="269" />οἷά περ εἰσαΐοντα, φίλῳ μειλίξατο μύθῳ:
</p><p><lb rend="displayNum" n="270" /><q direct="unspecified">Βροντή, καὶ σὲ λέλοιπεν ἐμὸς νεφεληγερέτα Ζεύς;
<lb rend="displayNum" n="271" />τίς πάλιν ἁρπάξας σε τεὸν γύμνωσε φορῆα;
<lb rend="displayNum" n="272" />βροντή, ἐσυλήθης—οὐκ αἴτιός ἐστι Τυφωεύς—
<lb rend="displayNum" n="273" />Ἥρης ξυνὰ παθοῦσα παρήγορε: νυμφοκόμος γὰρ
<lb rend="displayNum" n="274" />ἡμέας ἀμφοτέρους ἀπαναίνεται ὑέτιος Ζεύς.
<lb rend="displayNum" n="275" />οὐ νιφετοῖο ἔτι γαῖα παλύνεται, ὑγροχύτου δὲ 
<lb rend="displayNum" n="276" />ὄμβρου λειπομένου περιβόσκεται αὐχμὸς ἀρούρης
<lb rend="displayNum" n="277" />αὔλακα, καρπὸν ἔχων ἀχρήιον: ἀγρονόμοις δὲ
<lb rend="displayNum" n="278" />ἀντὶ κελαινεφέος κικλήσκεται ἀννέφελος Ζεύς.
<lb rend="displayNum" n="279" />ἀστεροπαί, Κρονίωνι πυρώδεα ῥήξατε φωνήν,
<lb rend="displayNum" n="280" />Ζηνὶ γυναιμανέοντι, φίλοι, φθέγξασθε, κεραυνοί. 
<lb rend="displayNum" n="281" />ἀλλὰ βαρυζήλων ἀχέων ποινήτορες Ἥρης
<lb rend="displayNum" n="282" />εἰς Σεμέλην ἔρχεσθε γαμοστόλοι, ἕδνα δὲ μίτρης
<lb rend="displayNum" n="283" />λισσομένη φλογόεντας ἑοὺς δέξαιτο φονῆας.</q>
</p><p><lb rend="displayNum" n="284" />τοῖα μὲν ἀφθόγγοις Διὸς ἔντεσιν ἴαχεν Ἥρη
<lb rend="displayNum" n="285" />ἀχνυμένη, φθονερῷ δὲ χόλῳ κυμαίνετο δαίμων. 
</p><p><lb rend="displayNum" n="286" />καὶ Σεμέλη βαρύδεσμος ἐῷ νεοπενθέι θυμῷ
<lb rend="displayNum" n="287" />ἀστεροπὴν ποθέουσα, πυραυγέα πομπὸν Ἐρώτων,
<lb rend="displayNum" n="288" />μεμφομένοις στομάτεσσιν ἑὸν λιτάνευεν ἀκοίτην,
<lb rend="displayNum" n="289" />Ἡραίης ἐθέλουσα πυριστεφέος τύπον εὐνῆς:
<lb rend="displayNum" n="290" /><q direct="unspecified">Πρὸς Δανάης λίτομαί σε ῥυηφενέων ὑμεναίων, 
<lb rend="displayNum" n="291" />δὸς χάριν, Εὐρώπης κερόεις πόσις: αἰδέομαι γὰρ
<lb rend="displayNum" n="292" />κικλήσκειν Σεμέλης σε, τὸν ὡς ὄναρ εἶδον, ἀκοίτην.
<lb rend="displayNum" n="293" />Ἀκρίσιος Κάδμοιο μακάρτερος: ἀλλὰ καὶ αὐτὴ
<lb rend="displayNum" n="294" />ἤθελον, εἰ χρύσειον ἴδον γάμον, ὑέτιε Ζεῦ,
<lb rend="displayNum" n="295" />εἰ μὴ τοῦτο γέρας σέο Περσέος ἥρπασε μήτηρ: 
<pb id="v.1.p.294" />
<lb rend="displayNum" n="296" />ἤθελον, εἴ με κόμισσας ἐν ὕδασι ταῦρος ὁδίτης
<lb rend="displayNum" n="297" />ὤμοις ὑμετέροισιν, ἵνα πλάζοιτο καὶ αὐτὸς
<lb rend="displayNum" n="298" />γνωτὸς ἐμὸς Πολύδωρος, ἀλήμονος ἅρπαγα νύμφης
<lb rend="displayNum" n="299" />μαστεύων, ἅτε Κάδμος, ἐμὸν Κρονίωνα φορῆα.
<lb rend="displayNum" n="300" />ἀλλὰ τί μοι βοέοιο γάμου τύπος ἢ νιφετοῖο; 
<lb rend="displayNum" n="301" />οὐκ ἐθέλω γέρας ἶσον, ὅ περ χθονίη λάχε νύμφη.
<lb rend="displayNum" n="302" />Εὐρώπῃ λίπε ταῦρον, ἔα Δανάῃ χύσιν ὄμβρου:
<lb rend="displayNum" n="303" />Ἥρης μοῦνος ἔχει με γάμων φθόνος. εἴ με γεραίρεις,
<lb rend="displayNum" n="304" />παστὸν ἐμὸν κόσμησον ἐπουρανίῳ σέο πυρσῷ
<lb rend="displayNum" n="305" />αἰθύσσων νεφέων ἐρόεν σέλας, ἀστεροπὴν δὲ 
<lb rend="displayNum" n="306" />ἕδνον ἐμῆς φιλότητος ἀπειθέι δεῖξον Ἀγαύῃ:
<lb rend="displayNum" n="307" />Αὐτονόη φρίξειεν ἐμῷ παρὰ γείτονι παστῷ
<lb rend="displayNum" n="308" />νυμφοκόμων ἀίουσα μέλος βρονταῖον Ἐρώτων,
<lb rend="displayNum" n="309" />σύμβολον αὐτοβόητον ἀκηρύκτων σέο λέκτρων.
<lb rend="displayNum" n="310" />δὸς δέ, περιπτύξαιμι φίλην φλόγα καὶ φρένα τέρψω 
<lb rend="displayNum" n="311" />ἀστεροπῆς ψαύουσα καὶ ἀμφαφόωσα κεραυνούς.
<lb rend="displayNum" n="312" />δός μοι σῶν θαλάμων ζυγίην φλόγα: πᾶσα δὲ νύμφη
<lb rend="displayNum" n="313" />πυρσὸν ἔχει πομπῆα τελεσσιγάμων ὑμεναίων.
<lb rend="displayNum" n="314" />ἦ ῥα τεῶν γαμέων οὐκ ἄξιός εἰμι κεραυνῶν
<lb rend="displayNum" n="315" />Ἄρεος αἷμα φέρουσα καὶ ὑμετέρης Ἀφροδίτης; 
<lb rend="displayNum" n="316" />δειλὴ ἐγώ: Σεμέλης μὲν ἔχει γάμος ὠκύμορον πῦρ
<lb rend="displayNum" n="317" />καὶ χθονίους λαμπτῆρας, ἐφαπτομένη δὲ κεραυνοῦ
<lb rend="displayNum" n="318" />καὶ στεροπῆς ψαύουσα τεὴ νυμφεύεται Ἥρη.
<lb rend="displayNum" n="319" />νυμφίε τερπικέραυνε, σὺ μὲν πολυφεγγέι παστῷ
<lb rend="displayNum" n="320" />ἔνθεον εἶδος ἔχων ἐπὶ δέμνιον ἔρχεαι Ἥρης 
<lb rend="displayNum" n="321" />ἀστεροπαῖς γαμίῃσι καταυγάζων σέο νύμφην
<lb rend="displayNum" n="322" />Ζεὺς πυρόεις, Σεμέλῃ δὲ δράκων ἢ ταῦρος ἱκάνεις:
<lb rend="displayNum" n="323" />κείνη μὲν βαρύδουπον Ὀλύμπιον ἦχον Ἐρώτων
<lb rend="displayNum" n="324" />εἰσαΐει, Σεμέλη δὲ τύπῳ σκιοειδέι μορφῆς
<lb rend="displayNum" n="325" />ταύρου ψευδαλέοιο νόθον μυκηθμὸν ἀκούει: 
<lb rend="displayNum" n="326" />ἄψοφος εἰς ἐμὰ λέκτρα κατέρχεται ἀννέφελος Ζεύς,
<pb id="v.1.p.296" />
<lb rend="displayNum" n="327" />καὶ νεφεληγερέτης ὑψαύχενι μίγνυται Ἥρῃ.
<lb rend="displayNum" n="328" />κούρης δ᾽ αἰνογάμοιο πατὴρ ἐμὸς αἴσχεα φεύγων
<lb rend="displayNum" n="329" />ἐνδόμυχος σέο Κάδμος ἀλυσκάζει πάτον ἀνδρῶν,
<lb rend="displayNum" n="330" />αἰδόμενος ναέτῃσι φανήμεναι, ὅττι πολῖται 
<lb rend="displayNum" n="331" />πάντες ἐφυβρίζουσι τεοῖς κρυφίοις ὑμεναίοις
<lb rend="displayNum" n="332" />μεμφόμενοι Σεμέλην, ὅτι φώριον ἔσχεν ἀκοίτην.
<lb rend="displayNum" n="333" />καλὸν ἐμοὶ πόρες ἕδνον ὀνείδεα θηλυτεράων:
<lb rend="displayNum" n="334" />καὶ χορὸς ἀμφιπόλων ἐμὲ μέμφεται, ἔξοχα δ᾽ ἄλλων
<lb rend="displayNum" n="335" />δειμαίνω στόμα λάβρον ἀσιγήτοιο τιθήνης. 
<lb rend="displayNum" n="336" />μνώεο, τίς Τυφῶνι δολόφρονα πότμον ὑφαίνων
<lb rend="displayNum" n="337" />σοὶ πόρεν ἁρπαμένοιο πάλιν σπινθῆρα κεραυνοῦ:
<lb rend="displayNum" n="338" />δεῖξον ἐμῷ γενετῆρι, τά περ πόρε: γηραλέος γὰρ
<lb rend="displayNum" n="339" />Κάδμος ἀπαιτίζει με τεῆς σημήιον εὐνῆς.
<lb rend="displayNum" n="340" />οὔ πω ἐγὼ Κρονίωνος ἀληθέος εἶδον ὀπωπήν, 
<lb rend="displayNum" n="341" />οὐ βλεφάρων ἀκτῖνα σελασφόρον, οὐδὲ προσώπου
<lb rend="displayNum" n="342" />μαρμαρυγὰς ἐνόησα καὶ ἀστράπτουσαν ὑπήνην:
<lb rend="displayNum" n="343" />οὔ πω ἴδον τεὸν εἶδος Ὀλύμπιον, ἀλλὰ δοκεύω
<lb rend="displayNum" n="344" />πόρδαλιν ἠὲ λέοντα, θεὸν δ᾽ οὐκ εἶδον ἀκοίτην.
<lb rend="displayNum" n="345" />ὡς βροτὸν εἰσορόω σε θεὸν μέλλουσα λοχεύειν. 
<lb rend="displayNum" n="346" />ἄλλον ἐγὼ πυθόμην φλογερὸν γάμον: ἠέλιος γὰρ
<lb rend="displayNum" n="347" />δὺν πυρὶ νυμφιδίῳ Κλυμένην ἠγκάσσατο νύμφην.</q>
</p><p><lb rend="displayNum" n="348" />ἔννεπεν αἰτίζουσα φίλον μόρον: ἶσα γὰρ Ἥρῃ
<lb rend="displayNum" n="349" />εἰς γάμον ἀθρῆσαι μινυώριος ἔλπετο νύμφη
<lb rend="displayNum" n="350" />μειλίχιον σπινθῆρα γαληναίοιο κεραυνοῦ. 
</p><p><lb rend="displayNum" n="351" />Ζεὺς δὲ πατὴρ ἀίων φθονεραῖς ἐπεμέμφετο Μοίραις,
<lb rend="displayNum" n="352" />καὶ Σεμέλην ἐλέαιρεν ἀώριον: ἀμφὶ δὲ Βάκχῳ
<lb rend="displayNum" n="353" />κερδαλέον γίνωσκεν ἀμειλίκτου χόλον Ἥρης.
<lb rend="displayNum" n="354" />Ἑρμείῃ δὲ κέλευεν ἀπὸ φλογεροῖο κεραυνοῦ
<pb id="v.1.p.298" />
<lb rend="displayNum" n="355" />ἁρπάξαι νέον υἷα πυριβλήτοιο Θυώνης. 
<lb rend="displayNum" n="356" />καί τινα μῦθον ἔλεξε πατὴρ ὑψαύχενι κούρῃ:
</p><p><lb rend="displayNum" n="357" /><q direct="unspecified"> Ὦ γύναι, ἦ σε δόλοις φθονερὸς νόος ἤπαφεν Ἥρης:
<lb rend="displayNum" n="358" />ἦ ῥα, γύναι, δοκέεις, ὅτι μείλιχοί εἰσι κεραυνοί;
<lb rend="displayNum" n="359" />τλῆθι μένειν χρόνον ἄλλον, ἕως ἔτι φόρτον ἀείρεις,
<lb rend="displayNum" n="360" />τλῆθι μένειν χρόνον ἄλλον, ἕως ἐμὸν υἷα λοχεύεις: 
<lb rend="displayNum" n="361" />μὴ πρὸ τόκου πυρόεντας ἀπαιτίζῃς με φονῆας:
<lb rend="displayNum" n="362" />οὐ στεροπὴν μεθέπων Δανάης σύλησα κορείην,
<lb rend="displayNum" n="363" />οὐ βροντῆς κελάδημα, καὶ οὐ Τυρίης σέο νύμφης
<lb rend="displayNum" n="364" />Εὐρώπης ὑμέναιον ἐνυμφεύσαντο κεραυνοί,
<lb rend="displayNum" n="365" />οὐκ ἴδεν Ἰναχίη δαμάλη σέλας: ἀλλὰ σὺ μούνη 
<lb rend="displayNum" n="366" />θνητὴ ἀπαιτίζεις με, τὰ μὴ θεὸς ᾔτεε Λητώ.</q>
</p><p><lb rend="displayNum" n="367" />τοῖον ἔπος κατέλεξε καὶ οὐ μενέαινεν ἐρίζειν
<lb rend="displayNum" n="368" />νήμασι Μοιριδίοισι: δι᾽ αἰθερίοιο δὲ κόλπου
<lb rend="displayNum" n="369" />ἀστράπτων πεφόρητο καὶ ἱκεσίην ἕο νύμφης
<lb rend="displayNum" n="370" />οὐκ ἐθέλων ἐτέλεσσε πόσις στεροπηγερέτα Ζεύς, 
<lb rend="displayNum" n="371" />εἰς Σεμέλην δ᾽ ἐχόρευε κατηφέι χειρὶ τιταίνων
<lb rend="displayNum" n="372" />νυμφιδίους σπινθῆρας ἀμερσιγάμοιο κεραυνοῦ:
<lb rend="displayNum" n="373" />καὶ θάλαμος στεροπῇσιν ἐλάμπετο, καὶ πυρὸς ἀτμῷ
<lb rend="displayNum" n="374" />Ἰσμηνὸς σελάγιζεν, ὅλη δ᾽ ἀμαρύσσετο Θήβη.
</p><p><lb rend="displayNum" n="375" />καὶ Σεμέλη φλογόεντας ἑοὺς ὁρόωσα φονῆας 
<lb rend="displayNum" n="376" />αὐχένα γαῦρον ἄειρε καὶ ὑψινόῳ φάτο φωνῇ:
</p><p><lb rend="displayNum" n="377" /><q direct="unspecified">Πηκτίδος οὐ χατέω λιγυηχέος, οὐ χρέος αὐλοῦ:
<lb rend="displayNum" n="378" />βρονταὶ ἐμοὶ γεγάασι Διὸς σύριγγες Ἐρώτων,
<lb rend="displayNum" n="379" />αὐλὸς ἐμοὶ κτύπος οὗτος Ὀλύμπιος, αἰθερίης δὲ
<lb rend="displayNum" n="380" />δαλὸς ἐμῶν θαλάμων στεροπῆς σέλας: οὐτιδανῶν δὲ 
<lb rend="displayNum" n="381" />οὐκ ἀλέγω δαΐδων: δαΐδες δέ μοί εἰσι κεραυνοί.
<lb rend="displayNum" n="382" />εἰμὶ δάμαρ Κρονίωνος, Ἐχίονός ἐστιν Ἀγαύη,
<lb rend="displayNum" n="383" />Αὐτονόην καλέσωσιν Ἀρισταίοιο γυναῖκα:
<pb id="v.1.p.300" />
<lb rend="displayNum" n="384" />Ἰνὼ ἔχει Νεφέλην, Σεμέλη λάχε σύγγαμον Ἥρην.
<lb rend="displayNum" n="385" />οὐ γενόμην Ἀθάμαντος ἐγὼ δάμαρ, ὠκύμορον δὲ 
<lb rend="displayNum" n="386" />οὐ τέκον Ἀκταίωνα κυνοσπάδα, σύννομον ὕλης.
<lb rend="displayNum" n="387" />οὐ χατέω φόρμιγγος ὀλίζονος: οὐρανίη γὰρ
<lb rend="displayNum" n="388" />ἀστραίη Κιθάρη Σεμέλης ὑμέναιον ἀείδει.</q>
</p><p><lb rend="displayNum" n="389" />ἔννεπε κυδιόωσα καὶ ἤθελε χερσὶν ἀφάσσειν
<lb rend="displayNum" n="390" />ἀστεροπὴν ὀλέτειραν, ἀφειδήσασα δὲ Μοίρης 
<lb rend="displayNum" n="391" />τολμηρῇ παλάμῃ φονίων ἔψαυσε κεραυνῶν:
<lb rend="displayNum" n="392" />καὶ γάμος ἦν Σεμέλης θανατηφόρος, ἧς ἑνὶ θεσμῷ
<lb rend="displayNum" n="393" />πυρκαϊὴν καὶ τύμβον ἐθήκατο παστὸν Ἐρινύς:
<lb rend="displayNum" n="394" />καὶ λοχίαις ἀκτῖσι γαμήλιον ἄσθμα κεραυνοῦ
<lb rend="displayNum" n="395" />Ζηνὸς ἀφειδήσαντος ὅλην τεφρώσατο νύμφην: 
<lb rend="displayNum" n="396" />καὶ στεροπὴ πέλε μαῖα, καὶ Εἰλείθυια κεραυνοί:
<lb rend="displayNum" n="397" />κόλπου δ᾽ αἰθομένοιο διαθρῴσκοντα τεκούσης
<lb rend="displayNum" n="398" />Βάκχον ἐπουρανίη μαιώσατο φειδομένη φλόξ,
<lb rend="displayNum" n="399" />μητροφόνῳ σπινθῆρι μαραινομένων ὑμεναίων:
<lb rend="displayNum" n="400" />καὶ βρέφος ἠλιτόμηνον ἀδηλήτου τοκετοῖο 
<lb rend="displayNum" n="401" />ἄσθμασι φειδομένοισιν ἐχυτλώσαντο κεραυνοί:
<lb rend="displayNum" n="402" />καὶ Σεμέλη πυρόεσσαν ἐσαθρήσασα τελευτὴν
<lb rend="displayNum" n="403" />ὤλετο τερπομένη λόχιον μόρον: ἦν δὲ νοῆσαι
<lb rend="displayNum" n="404" />ἵμερον, Εἰλείθυιαν, Ἐρινύας εἰν ἑνὶ παστῷ.
<lb rend="displayNum" n="405" />καὶ βρέφος ἡμιτέλεστον ἑῷ γενετῆρι λοχεῦσαι 
<lb rend="displayNum" n="406" />οὐρανίῳ πυρὶ γυῖα λελουμένον ἤγαγεν Ἑρμῆς.
</p><p><lb rend="displayNum" n="407" />Ζεὺς δὲ βαρυζήλοιο μετατρέψας νόον Ἥρης
<lb rend="displayNum" n="408" />ἄγριον ἐπρήυνε παλίλλυτον ὄγκον ἀπειλῆς,
<lb rend="displayNum" n="409" />καὶ φλογερὴν Σεμέλην μετανάστιον εἰς πόλον ἄστρων
<lb rend="displayNum" n="410" />οὐρανὸν οἶκον ἔχουσαν ἀνήγαγε μητέρα Βάκχου 
<lb rend="displayNum" n="411" />αἰθερίοις ναέτῃσιν ὁμέστιον, ὡς γένος Ἥρης,
<lb rend="displayNum" n="412" />ὡς τόκον Ἁρμονίης ἐξ Ἄρεος, ἐξ Ἀφροδίτης:
<lb rend="displayNum" n="413" />καὶ καθαρῷ λούσασα νέον δέμας αἴθοπι πυρσῷ...
<pb id="v.1.p.302" />
<lb rend="displayNum" n="414" />καὶ βίον ἄφθιτον ἔσχεν Ὀλύμπιον: ἀντὶ δὲ Κάδμου
<lb rend="displayNum" n="415" />καὶ χθονίου δαπέδοιο καὶ Αὐτονόης καὶ Ἀγαύης 
<lb rend="displayNum" n="416" />σύνθρονον Ἄρτεμιν εὗρε καὶ ὡμίλησεν Ἀθήνῃ
<lb rend="displayNum" n="417" />καὶ πόλον ἕδνον ἔδεκτο, μιῆς ψαύουσα τραπέζης
<lb rend="displayNum" n="418" />Ζηνὶ καὶ Ἑρμάωνι καὶ Ἄρεϊ καὶ Κυθερείῃ.
</p></div1></body></text></TEI.2>