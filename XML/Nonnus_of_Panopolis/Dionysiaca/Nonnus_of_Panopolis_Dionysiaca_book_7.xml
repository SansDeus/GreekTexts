<?xml version="1.0" encoding="utf-8"?>
<TEI.2><text><body><div1 type="book" n="7" org="uniform" sample="complete">
<head><lb rend="displayNum" n="1" />ἕβδομον ἱκεσίην πολιὴν Αἰῶνος ἀείδει
<lb rend="displayNum" n="2" />καὶ Σεμέλην καὶ ἔρωτα Διὸς καὶ φώριον εὐνήν.</head>
<p><lb rend="displayNum" n="1" />ἤδη δ᾽ ἀενάοιο βίου παλιναυξέι καρπῷ
<lb rend="displayNum" n="2" />ἄρσενα θηλυτέρῃ γόνιμον σπόρον αὔλακι μίξας
<lb rend="displayNum" n="3" />ἄσπορον ἤροσε κόσμον Ἔρως, φιλότητος ἀροτρεύς:
<lb rend="displayNum" n="4" />καὶ φύσις ἐρρίζωτο, τιθηνήτειρα γενέθλης,
<lb rend="displayNum" n="5" />καὶ χθονὶ πῦρ κεράσασα καὶ ἠέρι σύμπλοκον ὕδωρ 
<lb rend="displayNum" n="6" />ἀνδρομέην μόρφωσε γονὴν τετράζυγι δεσμῷ.
</p><p><lb rend="displayNum" n="7" />ἀλλὰ βίον μερόπων ἑτερότροπος εἶχεν ἀνίη
<lb rend="displayNum" n="8" />ἀρχόμενον καμάτοιο καὶ οὐ λήγοντα μερίμνης.
<lb rend="displayNum" n="9" />καὶ Διὶ παμμεδέοντι δυηπαθέων γένος ἀνδρῶν
<lb rend="displayNum" n="10" />ἄμμορον εὐφροσύνης ἐπεδείκνυε σύντροφος Αἰών: 
<lb rend="displayNum" n="11" />οὔ πω γὰρ τοκετοῖο λεχώια νήματα λύσας
<lb rend="displayNum" n="12" />Βάκχον ἀνηκόντιζε πατὴρ ἐγκύμονι μηρῷ,
<lb rend="displayNum" n="13" />ἀνδρομέης ἄμπαυμα μεληδόνος: οὐ τότε λοιβὴ
<lb rend="displayNum" n="14" />ἠερίους ἐμέθυσσε πόρους εὐώδεϊ καπνῷ
<lb rend="displayNum" n="15" />οἰνοβαφής, στεφάνους δὲ θεῶν λειμωνίδι ποίῃ 
<lb rend="displayNum" n="16" />θυγατέρες λυκάβαντος ἀτερπέες ἔπλεκον Ὧραι:
<lb rend="displayNum" n="17" />οἴνου γὰρ χρέος ἦεν: ἀβακχεύτου δὲ χορείης
<lb rend="displayNum" n="18" />ἡμιτελὴς ἀνόνητος ἔην χάρις: ἀγρομένων γὰρ
<pb id="v.1.p.246" />
<lb rend="displayNum" n="19" />ὄμματα μοῦνον ἔθελγεν, ὅτε στροφάδεσσιν ἐρωαῖς
<lb rend="displayNum" n="20" />ὀρχηστὴρ πολύκυκλος ἑλίσσετο λαίλαπι ταρσῶν, 
<lb rend="displayNum" n="21" />νεύματα μῦθον ἔχων, παλάμην στόμα, δάκτυλα φωνήν.
</p><p><lb rend="displayNum" n="22" />ἀλλὰ Διὸς πετάσας ἐπὶ γούνασι λευκάδα χαίτην
<lb rend="displayNum" n="23" />αἰὼν ποικιλόμορφος, ἔχων κληῖδα γενέθλης,
<lb rend="displayNum" n="24" />ἱκεσίης ὀρέγεν κεχαλασμένον ὁλκὸν ὑπήνης,
<lb rend="displayNum" n="25" />εἶχε λιτάς: δαπέδῳ δὲ καθελκομένοιο καρήνου 
<lb rend="displayNum" n="26" />ἐκταδίην ἔθλιψε ῥάχιν κυρτούμενος αὐχήν:
<lb rend="displayNum" n="27" />καὶ ποδὸς ὀκλάζοντος ἀτέρμονα χεῖρα τιταίνων
<lb rend="displayNum" n="28" />ἀενάου βιότοιο γέρων ἐφθέγξατο ποιμήν:
</p><p><lb rend="displayNum" n="29" /><q direct="unspecified">Ζεῦ ἄνα, καὶ σὺ δόκευε κατηφέος ἄλγεα κόσμου.
<lb rend="displayNum" n="30" />οὐχ ὁράᾳς, ὅτι γαῖαν ὅλην οἴστρησεν Ἐνυὼ 
<lb rend="displayNum" n="31" />ὥριον ἀμώουσα ταχυφθιμένης στάχυν ἥβης;
<lb rend="displayNum" n="32" />οὔ πω λείψανα κεῖνα παρήλυθεν, ἐξ ὅτε φωτῶν
<lb rend="displayNum" n="33" />ἔκλυσας ἔθνεα πάντα, καί ἠερίου ῥόος ὄμβρου
<lb rend="displayNum" n="34" />ἠέρα κυμαίνων ἐπεπάφλασε γείτονι Μήνῃ.
<lb rend="displayNum" n="35" />χαιρέτω ὠκυμόρων μερόπων βίος, ὧν ἐπὶ πότμῳ 
<lb rend="displayNum" n="36" />οὐρανίους οἴηκας ἀναίνομαι οὐκέτι κόσμου
<lb rend="displayNum" n="37" />πεῖσμα κυβερνήσω: μακάρων δέ τις ἄλλος ἀρείων
<lb rend="displayNum" n="38" />πηδάλιον βιότοιο παλιννόστοιο δεχέσθω:
<lb rend="displayNum" n="39" />ἄλλος ἐμῶν ἐτέων ἐχέτω δρόμον: αἰνοπαθὲς γὰρ
<lb rend="displayNum" n="40" />οἰκτείρων ἐμόγησα πολυτλήτων γένος ἀνδρῶν. 
<lb rend="displayNum" n="41" />ἄρκιον οὐ πέλε γῆρας, ὅ περ νεότητα μαραίνει
<lb rend="displayNum" n="42" />καὶ βραδὺν ἄνδρα τίθησι κάτω νεύοντι καρήνῳ,
<lb rend="displayNum" n="43" />κυφός ὅτε τρομερῇσι περισσοπόδεσσι πορείαις
<lb rend="displayNum" n="44" />γηροκόμῳ βαρύγουνος ἐρείδεται ἠθάδι βάκτρῳ:
<lb rend="displayNum" n="45" />ἄρκιος οὐ πέλε πότμος, ὃς ἔκρυφε πολλάκι Λήθῃ 
<pb id="v.1.p.248" />
<lb rend="displayNum" n="46" />νυμφίον ἀρτιχόρευτον ὁμόστολον ἥλικι νύμφῃ,
<lb rend="displayNum" n="47" />συζυγίης ἀλύτοιο φερέσβια πείσματα λύσας.
<lb rend="displayNum" n="48" />οἶδα μέν, ὡς ἐρόεις πέλεται γάμος, ἧχι λιγαίνει
<lb rend="displayNum" n="49" />Πανιάδος σύριγγος ὁμόθροος αὐλὸς Ἀθήνης:
<lb rend="displayNum" n="50" />ἔμπης, ποῖον ὄνειαρ, ὅτε ζυγίῳ παρὰ παστῷ 
<lb rend="displayNum" n="51" />ἑπτατόνου φόρμιγγος ἀράσσεται ὄρθιος ἠχώ;
<lb rend="displayNum" n="52" />πηκτίδες οὐ λύουσι μεληδόνας: ἀλλὰ καὶ αὐτὸς
<lb rend="displayNum" n="53" />νυμφιδίην ἀχόρευτος Ἔρως ἀπεσείσατο πεύκην
<lb rend="displayNum" n="54" />τερπωλῆς χατέοντας ὀπιπεύων ὑμεναίους.
<lb rend="displayNum" n="55" />ἀλλὰ πολυκμήτων μερόπων ἐπίληθον ἀνίης 
<lb rend="displayNum" n="56" />φάρμακον ἐρρίζωτο βιοσσόον: οὐράνιον γὰρ
<lb rend="displayNum" n="57" />οὐκ ὄφελέν ποτε κεῖνο πίθου κρήδεμνον ἀνοῖξαι
<lb rend="displayNum" n="58" />ἀνδράσι Πανδώρη γλυκερὸν κακόν. ἀλλὰ καὶ αὐτὸς
<lb rend="displayNum" n="59" />ἀνδρομέης κακότητος ἐπαίτιός ἐστι Προμηθεύς,
<lb rend="displayNum" n="60" />ὃς μογερῶν μερόπων ἐπικήδεται: ἀρχεκάκου γὰρ 
<lb rend="displayNum" n="61" />ἀντὶ πυρὸς γλυκὺ νέκταρ, ὅ περ μακάρων φρένα τέρπει,
<lb rend="displayNum" n="62" />κλέψαι μᾶλλον ὄφελλε καὶ ἀνδράσι δῶρον ὀπάσσαι,
<lb rend="displayNum" n="63" />ὄφρα τεῷ σκεδάσειε ποτῷ μελεδήματα κόσμου.
<lb rend="displayNum" n="64" />ἀλλὰ λιπὼν βιότοιο πολυφλοίσβοιο μερίμνας
<lb rend="displayNum" n="65" />σὰς τελετὰς σκοπίαζε κατηφέας: ἦ ῥά σε θέλγει 
<lb rend="displayNum" n="66" />ἀσπόνδων θυέων ἀνεμώλιος ἀτμὸς ἀλήτης;</q>
</p><p><lb rend="displayNum" n="67" />ὣς φαμένοιο γέροντος ἐπὶ χρόνον ἔμφρονι σιγῇ
<lb rend="displayNum" n="68" />μῆτιν ἑὴν ἐλέλιζεν ἀτέρμονα μητίετα Ζεύς:
<lb rend="displayNum" n="69" />καὶ φρενὸς ἡνία λῦσεν: ἐπασσυτέρῃσι δὲ βουλαῖς
<lb rend="displayNum" n="70" />ἐγκεφάλου γονόεντος ἐδινεύοντο μενοιναί. 
<pb id="v.1.p.250" />
<lb rend="displayNum" n="71" />καὶ Κρονίδης Αἰῶνι θεηγόρον ἴαχε φωνὴν
<lb rend="displayNum" n="72" />ἄξονος ὀμφήεντος ὑπέρτερα θέσφατα φαίνων:
<lb rend="displayNum" n="73" /><q direct="unspecified">Ὦ πάτερ, ἀενάων ἐτέων αὐτόσπορε ποιμήν,
<lb rend="displayNum" n="74" />μὴ νεμέσα: βροτέη γὰρ ἀώριος οὔ ποτε λήγει
<lb rend="displayNum" n="75" />πληθομένη μινύθουσα φύσις, μίμημα σελήνης. 
<lb rend="displayNum" n="76" />νέκταρ ἔα μακάρεσσι, καὶ ἀνδράσιν ἄλκαρ ἀνίης
<lb rend="displayNum" n="77" />αὐτοχύτῳ γλυκὺν οἶνον ἐοικότα νέκταρι δώσω:
<lb rend="displayNum" n="78" />ἄλλο ποτὸν μερόπεσσιν ἐφάρμενον: ἀρχέγονος δὲ
<lb rend="displayNum" n="79" />ἄχνυται εἰσέτι κόσμος, ἕως ἕνα παῖδα λοχεύσω.
<lb rend="displayNum" n="80" />τίκτω ἐγὼ γενέτης, καὶ τλήσομαι ἄρσενι μηρῷ 
<lb rend="displayNum" n="81" />θηλυτέρας ὠδῖνας, ὅπως ὠδῖνα σαώσω.
<lb rend="displayNum" n="82" />χθιζὰ μὲν εὐρυάλωος ἐμῆς ὑπὸ νεύματι Δηοῦς
<lb rend="displayNum" n="83" />γαῖα χαρασσομένη σταχύων μνηστῆρι σιδήρῳ
<lb rend="displayNum" n="84" />ξηρὸν ἀμαλλοτόκοιο λοχεύσατο καρπὸν ἀρούρης.
<lb rend="displayNum" n="85" />ἤδη δ᾽ ἀγλαόδωρος ἐμὸς πάις ἐν χθονὶ πήξει 
<lb rend="displayNum" n="86" />ὑγρὸν ἀκεσσιπόνοιο θυώδεα καρπὸν ὀπώρης,
<lb rend="displayNum" n="87" />νηπενθὴς Διόνυσος, ἀπενθέα βότρυν ἀέξων,
<lb rend="displayNum" n="88" />ἀντίπαλος Δήμητρι: καὶ αἰνήσεις με δοκεύων
<lb rend="displayNum" n="89" />ἄμπελον οἰνοτόκοισιν ἐρευθιόωσαν ἐέρσαις
<lb rend="displayNum" n="90" />εὐφροσύνης κήρυκα, καὶ ἀγρονόμους παρὰ ληνῷ 
<lb rend="displayNum" n="91" />ποσσὶ βαρυνομένοισιν ἐπιθλίβοντας ὀπώρην,
<lb rend="displayNum" n="92" />Βασσαρίδων τε φάλαγγα φιλεύιον ὑψόθεν ὤμων
<lb rend="displayNum" n="93" />ἄπλοκον αἰθύσσουσαν ἐς ἠέρα λυσσάδα χαίτην:
<lb rend="displayNum" n="94" />καὶ φρένα βακχεύσαντες ἀμοιβαίοισι κυπέλλοις
<lb rend="displayNum" n="95" />πάντες ἀνευάξουσιν ἐπ᾽ εὐκελάδοιο τραπέζης 
<lb rend="displayNum" n="96" />ἀνδρομέης Διόνυσον ἀλεξητῆρα γενέθλης:
<lb rend="displayNum" n="97" />τοῦτον ἀεθλεύσαντα μετὰ χθόνα σύνδρομον ἄστρων,
<lb rend="displayNum" n="98" />γηγενέων μετὰ δῆριν, ὁμοῦ μετὰ φύλοπιν Ἰνδῶν
<lb rend="displayNum" n="99" />Ζηνὶ συναστράπτοντα δεδέξεται αἰόλος αἰθήρ.
<pb id="v.1.p.252" />
<lb rend="displayNum" n="100" />καὶ θεὸς ἡμερίδων ἐπικείμενον οἴνοπι κισσῷ 
<lb rend="displayNum" n="101" />ὡς στέφος ἑρπηστῆρα περὶ πλοκάμοισιν ἑλίξας...
<lb rend="displayNum" n="102" />σῆμα νέης θεότητος ἔχων ὀφιώδεα μίτρην:
<lb rend="displayNum" n="103" />καὶ μακάρων ὁμότιμος ἐπώνυμος ἀνδράσιν ἔσται
<lb rend="displayNum" n="104" />ἀμπελόεις Διόνυσος, ἅτε χρυσόρραπις Ἑρμῆς,
<lb rend="displayNum" n="105" />χάλκεος ὥς περ Ἄρης, ἑκατηβόλος ὥς περ Ἀπόλλων.</q> 
</p><p><lb rend="displayNum" n="106" />εἶπε πατήρ: Μοῖραι δὲ συνῄνεον: ἀμφὶ δὲ μύθῳ
<lb rend="displayNum" n="107" />ἐσσομένων κήρυκες ἐπέπταρον εὔποδες Ὧραι.
<lb rend="displayNum" n="108" />καὶ τὰ μὲν ὣς εἰπόντε διέτμαγεν, ὃς μὲν ἱκάνων
<lb rend="displayNum" n="109" />οἶκον ἐς Ἁρμονίης, ὁ δὲ ποικίλον εἰς δόμον Ἥρης.
</p><p><lb rend="displayNum" n="110" />καὶ σοφὸς αὐτοδίδακτος Ἔρως αἰῶνα νομεύων 
<lb rend="displayNum" n="111" />πρωτογόνου Χάεος ζοφεροὺς πυλεῶνας ἀράξας
<lb rend="displayNum" n="112" />ἰοδόκην ἐκόμισσε θεήλατον, ᾗ ἔνι μούνῃ
<lb rend="displayNum" n="113" />εἰς πόθον ἀλλοπρόσαλλον ἐπιχθονίων ὑμεναίων
<lb rend="displayNum" n="114" />Ζηνὶ πυριτρεφέες πεφυλαγμένοι ἦσαν ὀιστοὶ
<lb rend="displayNum" n="115" />δώδεκα, καὶ χρύσειον ἔπος μετρηδὸν ἑκάστῳ 
<lb rend="displayNum" n="116" />ἔγραφεν εἰς μέσα νῶτα ποθοβλήτοιο φαρέτρης:
<lb rend="displayNum" n="117" /><q direct="unspecified">πρῶτος ἄγει Κρονίωνα βοώπιδος εἰς λέχος Ἰοῦς</q>:
<lb rend="displayNum" n="118" /><q direct="unspecified">δεύτερος Εὐρώπην μνηστεύεται ἅρπαγι ταύρῳ</q>:
<lb rend="displayNum" n="119" /><q direct="unspecified">Πλουτοῦς εἰς ὑμέναιον ἄγει τρίτος ἀρχὸν Ὀλύμπου</q>:
<lb rend="displayNum" n="120" /><q direct="unspecified">τέτρατος εἰς Δανάην καλέει χρύσειον ἀκοίτην</q>: 
<lb rend="displayNum" n="121" /><q direct="unspecified">πέμπτος ἐπεντύνει Σεμέλῃ φλογεροὺς ὑμεναίους</q>:
<lb rend="displayNum" n="122" /><q direct="unspecified">αἰετὸν Αἰγίνῃ πρόμον αἰθέρος ἕκτος ὀπάζει</q>:
<lb rend="displayNum" n="123" /><q direct="unspecified">ἕβδομος Ἀντιόπην Σατύρῳ δολόεντι συνάπτει</q>:
<lb rend="displayNum" n="124" /><q direct="unspecified">ὄγδοος ἔμφρονα κύκνον ἄγει γυμνόχροϊ Λήδῃ</q>:
<pb id="v.1.p.254" />
<lb rend="displayNum" n="125" /><q direct="unspecified">εἴνατος ἵππια λέκτρα φέρει Περραιβίδι Δίῃ</q>: 
<lb rend="displayNum" n="126" /><q direct="unspecified">θέλγεται Ἀλκμήνης δεκάτῳ τρισέληνος ἀκοίτης</q>:
<lb rend="displayNum" n="127" /><q direct="unspecified">ἑνδέκατος μεθέπει νυμφεύματα Λαοδαμείης</q>:
<lb rend="displayNum" n="128" /><q direct="unspecified">δωδέκατος τρισέλικτον Ὀλυμπιάδος πόσιν ἕλκει.</q>
<lb rend="displayNum" n="129" />ἀλλ᾽ ὅτε πάντας ὄπωπεν Ἔρως στοιχηδὸν ἀφάσσων,
<lb rend="displayNum" n="130" />ἄλλους μὲν μεθέηκε πυριγλώχινας ὀιστούς, 
<lb rend="displayNum" n="131" />χειρὶ δὲ πέμπτον ἄειρε καὶ ἥρμοσεν αἴθοπι νευρῇ
<lb rend="displayNum" n="132" />κισσὸν ἐπὶ γλωχῖνι βαλὼν πτερόεντος ὀιστοῦ,
<lb rend="displayNum" n="133" />δαίμονος ἀμπελόεντος ἵνα στέφος ἅρμενον εἴη,
<lb rend="displayNum" n="134" />νεκταρέου κρητῆρος ὅλον βέλος ἰκμάδι βάψας,
<lb rend="displayNum" n="135" />νεκταρέην ἵνα Βάκχος ἀεξήσειεν ὀπώρην. 
</p><p><lb rend="displayNum" n="136" />ὄφρα μὲν εἰς Διὸς οἶκον Ἔρως κουφίζετο παλμῷ,
<lb rend="displayNum" n="137" />τόφρα δὲ καὶ Σεμέλη ῥοδοειδέι σύνδρομος ὄρθρῳ
<lb rend="displayNum" n="138" />ἀργυρέης ἐτίταινε δι᾽ ἄστεος ἦχον ἱμάσθλης
<lb rend="displayNum" n="139" />ἡμιόνους ἐλάουσα, καὶ ὄρθιος ἄκρα κονίης
<lb rend="displayNum" n="140" />λεπτὸς ἐυκνήμιδος ἐπέγραφεν ὁλκὸς ἀπήνης: 
<lb rend="displayNum" n="141" />ὄμμασι γὰρ Ληθαῖον ἀμεργομένη πτερὸν Ὕπνου
<lb rend="displayNum" n="142" />ἀντιτύπῳ πόμπευεν ἀλήμονα θυμὸν ὀνείρῳ
<lb rend="displayNum" n="143" />θέσφατα ποικίλλοντι, καὶ ἀρτιγόνοισι κορύμβοις
<lb rend="displayNum" n="144" />ἔλπετο καλλιπέτηλον ἰδεῖν φυτὸν ἔνδοθι κήπου
<lb rend="displayNum" n="145" />ἔγχλοον, οἰδαλέῳ βεβαρημένον ὄμφακι καρπῷ, 
<lb rend="displayNum" n="146" />νιφόμενον Κρονίωνος ἀεξιφύτοισιν ἐέρσαις:
<lb rend="displayNum" n="147" />ἐξαπίνης δὲ πεσοῦσα δι᾽ αἰθέρος οὐρανίη φλὸξ
<pb id="v.1.p.256" />
<lb rend="displayNum" n="148" />δένδρον ὅλον πρήνιξεν, ἑοῦ δ᾽ οὐχ ἥπτετο καρποῦ:
<lb rend="displayNum" n="149" />ἀλλά μιν ἁρπόξας τανυσίπτερος ὄρνις ἀλήτης
<lb rend="displayNum" n="150" />ἡμιτελῆ χατέοντα τελεσσιγόνοιο λοχείης 
<lb rend="displayNum" n="151" />ὤρεγε μὲν Κρονίωνι: πατὴρ δέ μιν ἡδέι κόλπῳ
<lb rend="displayNum" n="152" />δέκτο λαβών, μηρῷ δὲ συνέρραφεν: ἀντὶ δὲ καρποῦ
<lb rend="displayNum" n="153" />ταυροφυὴς κερόεντι τύπῳ μορφούμενος ἀνὴρ
<lb rend="displayNum" n="154" />αὐτοτελὴς βλάστησεν ὑπὲρ βουβῶνα τοκῆος:
<lb rend="displayNum" n="155" />καὶ Σεμέλη φυτὸν ἦεν, ὑπερφρίσσουσα δὲ κούρη 
<lb rend="displayNum" n="156" />ἐκ λεχέων ἀνέπαλτο καὶ ἐπτοίησε τοκῆα
<lb rend="displayNum" n="157" />εὐπετάλων ἐνέπουσα σελασφόρον ἀτμὸν ἀνείρων.
<lb rend="displayNum" n="158" />καὶ Σεμέλης δεδόνητο φυτόν πυρίκαυτον ἀκούων
<lb rend="displayNum" n="159" />Κάδμος ἄναξ: καλέσας δὲ θεηγόρον υἷα Χαρικλοῦς
<lb rend="displayNum" n="160" />πρώιος αἰθαλόεντας ἐπέφραδε παιδὸς ὀνείρους. 
<lb rend="displayNum" n="161" />καὶ τότε Τειρεσίαο δεδεγμένος ἔνθεον ὀμφὴν
<lb rend="displayNum" n="162" />παῖδα πατὴρ προέηκεν ἐς ἠθάδα νηὸν Ἀθήνης
<lb rend="displayNum" n="163" />Ζηνὶ θυηπολέουσαν ἀκοντιστῆρι κεραυνοῦ
<lb rend="displayNum" n="164" />ταῦρον ὁμοκραίροιο φυῆς ἴνδαλμα Λυαίου,
<lb rend="displayNum" n="165" />καὶ τράγον ἐσσομένης σταφυλητόμον ἐχθρὸν ὀπώρης. 
</p><p><lb rend="displayNum" n="166" />ἔνθεν ἔβη πρὸ πόληος, ὅπως Διὶ βωμὸν ἀνάψῃ,
<lb rend="displayNum" n="167" />ἀστεροπῆς μεδέοντι: παρισταμένη δὲ θυηλαῖς
<lb rend="displayNum" n="168" />αἵματι κόλπον ἔδευσε, φόνῳ δ᾽ ἐρραίνετο κούρη:
<lb rend="displayNum" n="169" />καὶ πλοκάμους ἐδίηναν ἀφειδέες αἵματος ὁλκοί,
<lb rend="displayNum" n="170" />καὶ βοέαις λιβάδεσσιν ἐπορφύροντο χιτῶνες: 
<lb rend="displayNum" n="171" />καὶ δρόμον ἰθύνουσα βαθυσχοίνῳ παρὰ ποίῃ
<lb rend="displayNum" n="172" />γείτονος Ἀσωποῖο μετέστιχε πάτριον ὕδωρ
<lb rend="displayNum" n="173" />παρθένος αἰολόπεπλος, ἵνα σμήξειε ῥεέθροις
<lb rend="displayNum" n="174" />στικτὰ πολυρραθάμιγγι δεδευμένα φάρεα λύθρῳ. 
</p><p><lb rend="displayNum" n="180" />καὶ Σεμέλην ὁρόωσα παρ᾽ Ἀσωποῖο ῥεέθροις 
<lb rend="displayNum" n="181" />λουομένην ἐγέλασσεν ἐν ἠέρι φοιτὰς Ἐρινὺς
<pb id="v.1.p.258" />
<lb rend="displayNum" n="182" />μνησαμένη Κρονίωνος, ὅτι ξυνήονι πότμῳ
<lb rend="displayNum" n="183" />ἀμφοτέρους ἤμελλε βαλεῖν φλογόεντι κεραυνῷ.
<lb rend="displayNum" n="184" />κεῖθι δέμας φαίδρυνε, σὺν ἀμφιπόλοισι δὲ γυμνὴ
<lb rend="displayNum" n="185" />χεῖρας ἐρετμώσασα δι᾽ ὕδατος ἔτρεχε κούρη: 
<lb rend="displayNum" n="186" />καὶ κεφαλὴν ἀδίαντον ἐκούφισεν ἴδμονι τέχνῃ
<lb rend="displayNum" n="187" />ὕψι τιταινομένην ὑπὲρ οἴδματος, ἄχρι κομάων
<lb rend="displayNum" n="188" />ὑγροβαφής, καὶ στέρνον ἐπιστορέσασα ῥεέθρῳ
<lb rend="displayNum" n="189" />ποσσὶν ἀμοιβαίοισιν ὀπίστερον ὤθεεν ὕδωρ. 
<lb rend="displayNum" n="175" />καὶ φόρον <note n="1" place="unspecified" anchored="yes">φόβον μσς., φόρον μαρξελλυς ιν τηε σενσε οφ φόρημα.</note> ἄλλον ἔδεκτο, καὶ ὑψόθι γείτονος ὄχθης 
<lb rend="displayNum" n="176" />ἠῴην παρὰ πέζαν ἀλεξικάκου Διονύσου
<lb rend="displayNum" n="177" />εἰς ῥόον, εἰς ἀνέμους ἀπεσείσατο τάρβος ὀνείων.
<lb rend="displayNum" n="178" />οὐκ ἀθεεὶ δὲ ῥέεθρα μετήιεν, ἀλλά ἑ κείνου
<lb rend="displayNum" n="179" />εἰς προχοὰς ποταμοῖο προμάντιες ἤγαγον Ὧραι <note n="2" place="unspecified" anchored="yes">175-179 αρε πλαξεδ αφτερ 189, σιτη μαρξελλυς.</note> 
</p><p><lb rend="displayNum" n="190" />οὐδὲ Διὸς λάθεν ὄμμα πανόψιον: ἀμφὶ δὲ κούρῃ 
<lb rend="displayNum" n="191" />ὑψιφανὴς ἐλέλιζεν ἀτέρμονα κύκλον ὀπωπῆς.
<lb rend="displayNum" n="192" />καὶ βιοτῆς ἐπίκουρον ἐν ἠέρι τόξον ἀνέλκων
<lb rend="displayNum" n="193" />πατρὸς ὀπιπευτῆρος Ἔρως ἀντώπιος ἔστη,
<lb rend="displayNum" n="194" />τοξευτὴρ ἀκίχητος: ἐπ᾽ ἀνθοκόμῳ δὲ βελέμνῳ
<lb rend="displayNum" n="195" />νευρὴ μὲν σελάγιζεν, ὀπισθοτόνοιο δὲ τόξου 
<lb rend="displayNum" n="196" />ἑλκομένου ῥοίζησε σοφὸν βέλος Εὔιον ἠχώ.
<lb rend="displayNum" n="197" />Ζεὺς δὲ πατὴρ σκοπὸς ἦεν ὁ τηλίκος: οὐτιδανῷ δὲ
<lb rend="displayNum" n="198" />αὐχένα κάμψεν Ἔρωτι: καὶ εἴκελος ἀστέρος ὁλκῷ
<lb rend="displayNum" n="199" />συριγμῷ γαμίῳ δεδονημένος ἰὸς Ἐρώτων
<lb rend="displayNum" n="200" />εἰς κραδίην Διὸς ἦλθε παράτροπος ἔμφρονι παλμῷ, 
<lb rend="displayNum" n="201" />ἀκροτάταις γλυφίδεσσιν ἐπιγράψας πτύχα μηροῦ,
<lb rend="displayNum" n="202" />ἐσσομένου τοκετοῖο προάγγελος. ἔνθα Κρονίων
<pb id="v.1.p.260" />
<lb rend="displayNum" n="203" />ἄστατον ὄμμα φέρων γαίης ὀχετηγὸν ἀνάγκης
<lb rend="displayNum" n="204" />παρθενικῆς ἐς ἔρωτα πόθου μαστίζετο κεστῷ:
<lb rend="displayNum" n="205" />καὶ Σεμέλην ὁρόων ἀνεπάλλετο, μὴ σχεδὸν ὄχθης 
<lb rend="displayNum" n="206" />Εὐρώπην ἐνόησε τὸ δεύτερον: ἐν κραδίῃ δὲ
<lb rend="displayNum" n="207" />κάμνε πάλιν Φοίνικα φέρων πόθον: ἀγλαΐης γὰρ
<lb rend="displayNum" n="208" />τῆς αὐτῆς τύπον εἶχεν, ἀεὶ δέ οἱ ἀμφὶ προσώπῳ
<lb rend="displayNum" n="209" />πατροκασιγνήτης ἀμαρύσσετο σύγγονος αἴγλη.
<lb rend="displayNum" n="210" />Ζεὺς δὲ πατὴρ δολόεσσαν ἑὴν ἠλλάξατο μορφήν, 
<lb rend="displayNum" n="211" />καὶ Σεμέλης δι᾽ ἔρωτα προώριος αἰετὸς ἔπτη
<lb rend="displayNum" n="212" />ὑψόθεν Ἀσωποῖο, θυγατρογόνου ποταμοῖο,
<lb rend="displayNum" n="213" />Αἰγίνης ἅτε μάντις ἐυπτερύγων ὑμεναίων
<lb rend="displayNum" n="214" />ὀξυφαὲς μίμημα φέρων ὄρνιθος ὀπωπῆς:
<lb rend="displayNum" n="215" />αἰθέρα δὲ προλέλοιπε καὶ ἀγχιπόρου σχεδὸν ὄχθης 
<lb rend="displayNum" n="216" />γυμνὸν ἐυπλοκάμοιο δέμας διεμέτρεε κούρης:
<lb rend="displayNum" n="217" />οὐ γὰρ ἰδεῖν μενέαινεν ἀπόπροθεν, ἀλλὰ δοκεύειν
<lb rend="displayNum" n="218" />ἀγχιφανὴς πάνλευκον ὅλον δέμας ἤθελε νύμφης,
<lb rend="displayNum" n="219" />ὅττι τόσον καὶ τοῖον ἀτέρμονα πάντοθι πέμπων
<lb rend="displayNum" n="220" />ὀφθαλμὸν περίμετρον, ὅλου θηήτορα κόσμου, 
<lb rend="displayNum" n="221" />ἄρκιον οὐ δοκέεσκεν ἰδεῖν μίαν ἄζυγα κούρην.
</p><p><lb rend="displayNum" n="222" />καὶ ῥοδέοις μελέεσσιν ἐφοινίχθη μέλαν ὕδωρ,
<lb rend="displayNum" n="223" />καὶ ῥόος ἱμερόεις ποταμήιος ἔπλετο λειμὼν
<lb rend="displayNum" n="224" />ἀστράπτων Χαρίτεσσιν: ὀπιπεύουσα διὰ νύμφην
<lb rend="displayNum" n="225" />νηιὰς ἀκρήδεμνος ἀνήρυγε θαύματι φωνήν: 
<lb rend="displayNum" n="226" /><q direct="unspecified">Μὴ προτέρην μετὰ Κύπριν ἀμερσιγάμῳ Κρόνος ἅρπῃ
<lb rend="displayNum" n="227" />μήδεα πατρὸς ἔτεμνεν, ἕως πάλιν ἀφρὸς ἐχέφρων
<pb id="v.1.p.262" />
<lb rend="displayNum" n="228" />εἰς τόκον αὐτοτέλεστον ἄγων μορφούμενον ὕδωρ
<lb rend="displayNum" n="229" />ὁπλοτέρην ὤδινε θαλασσαίην Ἀφροδίτην;
<lb rend="displayNum" n="230" />μὴ ποταμὸς μετὰ πόντον ὁμοζήλοισι λοχείαις 
<lb rend="displayNum" n="231" />κύματος αὐτογόνοιο λεχώιον ὁλκὸν ἑλίσσων
<lb rend="displayNum" n="232" />ἄλλην Κύπριν ἔτικτε, καὶ οὐχ ὑπόειξε θαλάσσῃ;
<lb rend="displayNum" n="233" />μὴ μία Μουσάων τις ἐμὸν πατρώιον ὕδωρ
<lb rend="displayNum" n="234" />γείτονος ἐξ Ἑλικῶνος ἐδύσατο, καί τινι πηγῆς
<lb rend="displayNum" n="235" />Πηγασίδος προλέλοιπε μελισταγὲς ἵππιον ὕδωρ 
<lb rend="displayNum" n="236" />ἢ ῥόον Ὀλμειοῖο; τιταινομένην δὲ ῥεέθροις
<lb rend="displayNum" n="237" />παρθένον ἀργυρόπεζαν ἔσω ποταμοῖο δοκεύω:
<lb rend="displayNum" n="238" />πείθομαι, ὡς ἐθέλουσα μολεῖν ἐπὶ Λάτμιον εὐνὴν
<lb rend="displayNum" n="239" />εἰς λέχος Ἐνδυμίωνος, ἀκοιμήτοιο νομῆος,
<lb rend="displayNum" n="240" />λούεται Ἀονίῃσιν ἐνὶ προχοῇσι Σελήνη: 
<lb rend="displayNum" n="241" />εἰ δὲ δέμας φαίδρυνε χάριν γλυκεροῖο νομῆος,
<lb rend="displayNum" n="242" />τί χρέος Ἀσωποῖο μετὰ ῥόον Ὠκεανοῖο;
<lb rend="displayNum" n="243" />εἰ δὲ καὶ αἰθερίην μεθέπει χιονώδεα μορφήν,
<lb rend="displayNum" n="244" />μήνης ποῖον ἔχει σημήιον; ἀστομίων γὰρ
<lb rend="displayNum" n="245" />οὐρήων ζυγόδεσμα καὶ ἀργυρόκυκλος ἀπήνη 
<lb rend="displayNum" n="246" />αἰγιαλῷ παρέασιν, ὑποζεῦξαι δὲ λεπάδνῳ
<lb rend="displayNum" n="247" />ἡμιόνους οὐκ οἶδε βοῶν ἐλάτειρα Σελήνη.
<lb rend="displayNum" n="248" />εἰ δέ τις οὐρανίη θεὸς ἤλυθε—παρθενικῆς γὰρ
<lb rend="displayNum" n="249" />γλαυκὰ γαληναίων βλεφάρων ἀμαρύγματα λεύσσω—,
<lb rend="displayNum" n="250" />καὶ τάχα Τειρεσίαο παλαιοτέρην μετὰ νείκην 
<lb rend="displayNum" n="251" />λούσατο δέρμα βαλοῦσα πάλιν γλαυκῶπις Ἀθήνη.
<lb rend="displayNum" n="252" />κούρη μὲν ῥοδόπηχυς ἔχει θεοειδέα μορφήν:
<lb rend="displayNum" n="253" />εἰ δέ μιν ἀγλαόφορτος ἐπιχθονίη τέκε γαστήρ,
<lb rend="displayNum" n="254" />αἰθερίων Κρονίωνος ἐπάξιος ἔπλετο λέκτρων.</q>
</p><p><lb rend="displayNum" n="255" />τοῖα μὲν ἐν ῥοθίοισιν ὑποβρυχίη φάτο φωνή 
<lb rend="displayNum" n="256" />Ζεὺς δὲ πυριγλώχινι πόθου δεδονημένος οἴστρῳ
<pb id="v.1.p.264" />
<lb rend="displayNum" n="257" />νηχομένης πάπταινε ῥοδόχροα δάκτυλα κούρης:
<lb rend="displayNum" n="258" />ἀσταθέος δ᾽ ἐλέλιζεν ἀλήμονα κύκλον ὀπωπῆς,
<lb rend="displayNum" n="259" />πῇ μὲν ὀπιπεύων ῥοδέου σπινθῆρα προσώπου,
<lb rend="displayNum" n="260" />πῇ δὲ βοογλήνων βλεφάρων σέλας, ἄλλοτε χαίτην 
<lb rend="displayNum" n="261" />πλαζομένην ἀνέμοισι, παρελκομένων δὲ κομάων
<lb rend="displayNum" n="262" />ἀσκεπέος σκοπίαζεν ἐλεύθερον αὐχένα κούρης:
<lb rend="displayNum" n="263" />στέρνα δὲ μᾶλλον ὄπωπε, κατὰ Κρονίδαο δὲ γυμνοὶ
<lb rend="displayNum" n="264" />μαζοὶ ἐθωρήχθησαν ἀκοντιστῆρες Ἐρώτων:
<lb rend="displayNum" n="265" />καὶ χρόα πάντα δόκευεν: ἀθηήτοιο δὲ μούνου 
<lb rend="displayNum" n="266" />ὄμμασιν αἰδομένοισι παρήλυθεν ὄργια κόλπου.
<lb rend="displayNum" n="267" />καὶ Διὸς αἰθερίοιο νόος μετανάστιος ἕρπων
<lb rend="displayNum" n="268" />νηχομένῃ Σεμέλῃ συνενήχετο: θελγομένῳ δὲ
<lb rend="displayNum" n="269" />ἡδυμανῆ σπινθῆρα δεδεγμένος ἠθάδι θυμῷ
<lb rend="displayNum" n="270" />παιδὶ πατὴρ ὑπόειξεν: ἀκιδνοτάτῳ δὲ βελέμνῳ 
<lb rend="displayNum" n="271" />βαιὸς Ἔρως ἔφλεξεν ὀιστευτῆρα κεραυνοῦ:
<lb rend="displayNum" n="272" />οὐδὲ χύσις νιφετοῖο, καὶ οὐ φλογόεντι φορῆι
<lb rend="displayNum" n="273" />ἀστεροπὴ χραίσμησεν, ἐνικήθη δὲ καὶ αὐτὴ
<lb rend="displayNum" n="274" />ἀπτολέμου Παφίης ὀλίγῳ πυρὶ τοσσατίη φλὸξ
<lb rend="displayNum" n="275" />οὐρανίη: καὶ βαιὸς Ἔρως λασιότριχι ῥινῷ, 
<lb rend="displayNum" n="276" />αἰγίδι κεστὸς ἔριζεν, ἐρωτοτόκῳ δὲ φαρέτρῃ
<lb rend="displayNum" n="277" />βρονταίης βαρύδουπος ἐδουλώθη κτύπος ἠχοῦς.
<lb rend="displayNum" n="278" />καὶ Σεμέλης δεδόνητο πόθου φρενοθελγέι κέντρῳ
<lb rend="displayNum" n="279" />θάμβος ἔχων: φιλίῳ γὰρ ἔρως πέλε θαύματι γείτων.
<lb rend="displayNum" n="280" />καὶ μόγις εἰς πόλον ἦλθε δολοπλόκος ὑψιμέδων Ζεὺς 
<lb rend="displayNum" n="281" />ἔνθεον ἀμφιέπων παλινάγρετον εἶδος ὀπωπῆς.
<lb rend="displayNum" n="282" />καὶ νυχίης ἐθέλων Σεμέλης ἐπιβήμεναι εὐνῆς
<lb rend="displayNum" n="283" />εἰς δύσιν ὄμμα τίταινε, πότε γλυκὺς Ἕσπερος ἔλθῃ:
<lb rend="displayNum" n="284" />καὶ δολιχὴν Φαέθοντος ἐμέμφετο δείελον ὥρην,
<lb rend="displayNum" n="285" />καὶ φιλίοις στομάτεσσι δυσίμερον ἴαχε φωνήν: 
<lb rend="displayNum" n="286" /><q direct="unspecified"> Ἔννεπε, Νὺξ χρονίη, φθονερὴ πότε δύεται Ἠώς;
<pb id="v.1.p.266" />
<lb rend="displayNum" n="287" />ἀλλὰ σὺ δαλὸν ἄειρε Διὸς προκέλευθον Ἐρώτων,
<lb rend="displayNum" n="288" />λαμπάδα νυκτιπόλοιο προθεσπίζουσα Λυαίου
<lb rend="displayNum" n="289" />ζηλήμων Φαέθων με βιάζεται: ἦ ῥα καὶ αὐτὸς
<lb rend="displayNum" n="290" />ἱμείρει Σεμέλης καὶ ἐμοὶ ποθέοντι μεγαίρει; 
<lb rend="displayNum" n="291" />ἠέλιε, κλονέεις με καὶ εἰ μάθες οἶστρον Ἐρώτων:
<lb rend="displayNum" n="292" />φειδομένῃ μάστιγι πόθεν βραδὺν ἵππον ἱμάσσεις;
<lb rend="displayNum" n="293" />οἶδα καὶ ὀξυτάτην ἑτέρην δύσιν: ἢν ἐθελήσω,
<lb rend="displayNum" n="294" />καὶ σὲ καὶ ἠριγένειαν ἐμοῖς νεφέεσσι καλύψω,
<lb rend="displayNum" n="295" />καὶ σέο κευθομένοιο φανήσεται ἠματίη Νὺξ 
<lb rend="displayNum" n="296" />Ζηνὸς ἐπειγομένοιο γαμοστόλος, ὄφρα φαείνῃ
<lb rend="displayNum" n="297" />ἄστρα μεσημβρίζοντα, καὶ ἠθάδα πομπὸν Ἐρώτων
<lb rend="displayNum" n="298" />ἕσπερον ἀντέλλοντα καὶ οὐ δύνοντα τελέσσω.
<lb rend="displayNum" n="299" />ἀλλὰ τεὸν προκέλευθον Ἑωσφόρον εἰς δύσιν ἕλκων
<lb rend="displayNum" n="300" />σοὶ καὶ ἐμοὶ ποθέοντι χαρίζεο, παννύχιος δὲ 
<lb rend="displayNum" n="301" />σῆς Κλυμένης ἀπόναιο, καὶ εἰς Σεμέλην ταχὺς ἔλθω.
<lb rend="displayNum" n="302" />ζεῦξον ἐμοὶ τεὸν ἅρμα, φαεσφόρε καὶ σὺ Σελήνη,
<lb rend="displayNum" n="303" />μαρμαρυγὴν πέμπουσα φυτηκόμον, ὅττι γενέθλην
<lb rend="displayNum" n="304" />θεσπίζει γάμος οὗτος ἀεξιφύτου Διονύσου,
<lb rend="displayNum" n="305" />καὶ Σεμέλης ἐρατοῖσιν ἐπαντέλλουσα μελάθροις 
<lb rend="displayNum" n="306" />λάμψον ἐμοὶ ποθέοντι σὺν ἀστέρι Κυπρογενείης,
<lb rend="displayNum" n="307" />καὶ γλυκερὴν μήκυνε Διὸς θαλαμηπόλον ὄρφνην.</q>
</p><p><lb rend="displayNum" n="308" />τοῖα πατὴρ ἀγόρευε, τά περ πόθος οἶδε κελεῦσαι.
<lb rend="displayNum" n="309" />ἀλλ᾽ ὅτε οἱ σπεύδοντι χαμαιγενὲς ἅλμα τιταίνων
<lb rend="displayNum" n="310" />ἀκροτενὴς περίμετρος ἀνέδραμε κῶνος ὀμίχλης, 
<lb rend="displayNum" n="311" />δυομένης ζόφον ὑγρὸν ἄγων ἀντίσκιον Ἠοῦς,
<pb id="v.1.p.268" />
<lb rend="displayNum" n="312" />ἀστερόεν τότε δῶμα παρέστιχεν ἠέριος Ζεὺς
<lb rend="displayNum" n="313" />εἰς Σεμέλης ὑμέναιον, ἀτεκμάρτῳ δὲ πεδίλῳ
<lb rend="displayNum" n="314" />ἅλμα θορὼν πρώτιστον ὅλην αρεμέτρεε ταρσῷ
<lb rend="displayNum" n="315" />ἀτραπὸν ἠερίην: τὸ δὲ δεύτερον ἵκετο Θήβην 
<lb rend="displayNum" n="316" />ὡς πτερὸν ἠὲ νόημα: διεσσυμένῳ δὲ μελάθρου
<lb rend="displayNum" n="317" />αὐτόματοι πυλεῶνος ἀνωίχθησαν ὀχῆες.
</p><p><lb rend="displayNum" n="318" />καὶ Σεμέλην φιλίῳ παλάμης ἠγκάσσατο δεαμῷ,
<lb rend="displayNum" n="319" />πῇ μὲν ὑπὲρ λεχέων βοέην μυκώμενος ἠχώ,
<lb rend="displayNum" n="320" />ἀνδρομέοις μελέεσσιν ἔχων κερόεσσαν ὀπωπήν, 
<lb rend="displayNum" n="321" />ἰσοφυὲς μίμημα βοοκραίρου Διονύσου,
<lb rend="displayNum" n="322" />πῇ δὲ λεοντείην πυκινότριχα δύσατο μορφήν,
<lb rend="displayNum" n="323" />ἄλλοτε πόρδαλις ἦεν, ἅτε θρασὺν υἷα φυτεύων,
<lb rend="displayNum" n="324" />πορδαλίων ἐλατῆρα καὶ ἡνιοχῆα λεόντων:
<lb rend="displayNum" n="325" />ἄλλοτε μιτρωεῖσαν ὑπὸ σπείρῃσι δρακόντων 
<lb rend="displayNum" n="326" />νυμφίος ἀμπελόεντι κόμην ἐσφίγγετο δεσμῷ,
<lb rend="displayNum" n="327" />οἴνοπα δινεύων ἑλικώδεα κισσὸν ἐθείρης,
<lb rend="displayNum" n="328" />Βάκχου πλεκτὸν ἄγαλμα: δράκων δέ τις ἀγκύλος ἕρπων
<lb rend="displayNum" n="329" />ταρβαλέης λιχμᾶτο ῥοδόχροον αὐχένα νύμφης
<lb rend="displayNum" n="330" />χείλεσι μειλιχίοισι, κατὰ στέρνοιο δὲ βαίνων 
<lb rend="displayNum" n="331" />ἀκλινέων τροχόεσσαν ἴτυν μιτρώσατο μαζῶν,
<lb rend="displayNum" n="332" />συρίζων ὑμέναιον, ἐυσμήνοιο μελίσσης
<lb rend="displayNum" n="333" />ἡδὺ μέλι προχέων, οὐ λοίγιον ἰὸν ἐχίδνης.
<lb rend="displayNum" n="334" />Ζεὺς δὲ γάμῳ δήθυνε, καὶ ὡς παρὰ γείτονι ληνῷ
<lb rend="displayNum" n="335" />εὔιον ἐσμαράγησε, φιλεύιον υἷα φυτεύων: 
<lb rend="displayNum" n="336" />καὶ στόματι στόμα πῆξεν ἐρωμανές, ἱμερόεν δὲ
<lb rend="displayNum" n="337" />νέκταρ ἀναβλύζων Σεμέλην ἐμέθυσσεν ἀκοίτης,
<lb rend="displayNum" n="338" />νεκταρέης ἵνα παῖδα τέκῃ σκηπτοῦχον ὀπώρης,
<lb rend="displayNum" n="339" />ἄγγελον ἐσσομένων λαθικηδέα βότρυν ἀείρων,
<lb rend="displayNum" n="340" />πυρσοφόρῳ νάρθηκι καταχθέα πῆχυν ἐρείσας: 
<pb id="v.1.p.270" />
<lb rend="displayNum" n="341" />ἄλλοτε θύρσον ἄειρε πολύπλοκον οἴνπι κισσῷ,
<lb rend="displayNum" n="342" />δέπμα φέρων ἐλάφοιο: γυναιμανέος δὲ φορῆος
<lb rend="displayNum" n="343" />λαιῷ ποικιλόνωτος ἐσείετο νεβρὶς ἀγοστῷ.
<lb rend="displayNum" n="344" />γαῖα δὲ πᾶσα γέλασσε, καὶ αὐτοφύτοισι πετήλοις
<lb rend="displayNum" n="345" />ὄρχατος ἀμπελόεις Σεμέλης περιδέδρομεν εὐνήν, 
<lb rend="displayNum" n="346" />καὶ δροσεροῦ λειμῶνος ἀνέβρυον ἄνθεα τοῖχοι
<lb rend="displayNum" n="347" />ἀμφὶ γονῇ Βρομίοιο, καὶ ἀννεφέλων ἐπὶ λέκτρων
<lb rend="displayNum" n="348" />βρονταίοις πατάγοισιν ἐπέκτυπεν ἐνδόμυχος Ζεὺς
<lb rend="displayNum" n="349" />τύμπανα νυκτελίοιο προθεσπίζων Διονύσου.
<lb rend="displayNum" n="350" />καὶ Σεμέλην μετὰ λέκτρα φίλῳ προσπτύξατο μύθῳ 
<lb rend="displayNum" n="351" />ἐλπίσιν ἐσσομένῃσι παρηγορέων ἕο νύμφην:
</p><p><lb rend="displayNum" n="352" /><q direct="unspecified">Εἰμί, γύναι, Κρονίδης σέο νυμφίος: αἰθερίῳ μὲν
<lb rend="displayNum" n="353" />αὐχένα γαῦρον ἄειρε συναπτομένη παρακοίτῃ,
<lb rend="displayNum" n="354" />μείζονα δὲ βροτέης μὴ δίζεο μέτρα γενέθλης.
<lb rend="displayNum" n="355" />οὔ σοι ἐριδμαίνει Δανάης γάμος: ἀλλὰ καὶ αὐτῆς 
<lb rend="displayNum" n="356" />πατροκασιγνήτης βοέων ὑμέναιον Ἐρώτων
<lb rend="displayNum" n="357" />ἔκρυφες: Εὐρώπη γὰρ ἀγαλλομένη Διὸς εὐνῇ
<lb rend="displayNum" n="358" />ἤλυθεν εἰς Κρήτην, Σεμέλη δ᾽ ἐς Ὄλυμπον ἱκάνει.
<lb rend="displayNum" n="359" />τί πλέον ἤθελες ἄλλο μετ᾽ αἰθέρα καὶ πόλον ἄστρων;
<lb rend="displayNum" n="360" />καί ποτέ τις λέξειεν, ὅτι Κρονίδης πόρε τιμὴν 
<lb rend="displayNum" n="361" />νερτερίῳ Μίνωι καὶ οὐρανίῳ Διονύσῳ.
<lb rend="displayNum" n="362" />ἀλλὰ μετ᾽ Αὐτονόης βροτὸν υἱέα καὶ τόκον Ἰνοῦς,
<lb rend="displayNum" n="363" />τὸν μὲν ἑοῖς σκυλάκεσσι δεδουπότα, τὸν δὲ τοκῆος
<lb rend="displayNum" n="364" />παιδοφόνου μέλλοντα θανεῖν πτερόεντι βελέμνῳ,
<lb rend="displayNum" n="365" />καὶ μετὶ λυσσαλέης μινυώριον υἱὸν Ἀγαύης 
<lb rend="displayNum" n="366" />ἄφθιτον υἷα λόχευε, καὶ ἀθανάτην σε καλέσσω:
<lb rend="displayNum" n="367" />ὀλβίη, ὅττι θεοῖσι καὶ ἀνδράσι χάρμα λοχεύσεις
<lb rend="displayNum" n="368" />υἱέα κυσαμένη βροτέης ἐπίληθον ἀνίης.</q>
</p></div1></body></text></TEI.2>