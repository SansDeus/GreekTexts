<?xml version="1.0" encoding="utf-8"?>
<TEI.2><text><body><div1 type="book" n="3" org="uniform" sample="complete">
<head><lb rend="displayNum" n="1" />ἐν τριτάτῳ μάστευε πολύπλανον ὁλκάδα Κάδμου Ἠλέκτρης τε μέλαθρα φιλοξενίην τε τραπέζης.</head>
<p><lb rend="displayNum" n="1" />λῦτο δ᾽ ἀγών, ὅτε χεῖμα παρήλυθεν: ἄκρα δὲ φαίνων
<lb rend="displayNum" n="2" />ἀννεφέλῳ τελαμῶνι φαεσφόρα νῶτα μαχαίρης
<lb rend="displayNum" n="3" />Ὠρίων ἀνέτελλε, καὶ οὐκέτι κυκλάδι λίμνῃ
<lb rend="displayNum" n="4" />λούετο παχνήεντα δεδυκότος ἴχνια Ταύρου:
<lb rend="displayNum" n="5" />οὐκέτι δ᾽ ὀμβροτόκοιο παρὰ κλίμα διψάδος Ἄρκτου 
<lb rend="displayNum" n="6" />ἴχνεσιν ἀβρέκτοισιν ὁδεύετο μάρμαρον ὕδωρ:
<lb rend="displayNum" n="7" />οὐκέτι Μασσαγέτης μετανάστιον οἶκον ἱμάσσων,
<lb rend="displayNum" n="8" />δουρατέῳ τροχόεντι διαστείβων ῥόον ὁλκῷ,
<lb rend="displayNum" n="9" />ὑδρηλὰς ἐχάρασσε πεπηγότος αὔλακας Ἴστρου:
<lb rend="displayNum" n="10" />ἤδη γὰρ Ζεφύροιο προάγγελος ἔγκυος Ὥρη 
<lb rend="displayNum" n="11" />σχιζομένων καλύκων δροσεροὺς ἐμέθυσσεν ἀήτας,
<lb rend="displayNum" n="12" />καὶ λιγυρὴ μερόπεσσι συνέστιος εἴαρι κῆρυξ
<lb rend="displayNum" n="13" />ὄρθριον ὕπνον ἄμερσε λάλος τρύζουσα χελιδὼν
<lb rend="displayNum" n="14" />ἀρτιφανής, καὶ γυμνὸν ἀπ᾽ εὐόδμοιο καλύπτρης
<lb rend="displayNum" n="15" />εἰαριναῖς ἐγέλασσε λελουμένον ἄνθος ἐέρσαις 
<lb rend="displayNum" n="16" />ζωογόνοις. Κιλίκων δὲ παρὰ κροκόεντας ἐναύλους
<lb rend="displayNum" n="17" />ὑψιλόφου Ταύροιο λιπὼν πρηῶνα κεράστην
<lb rend="displayNum" n="18" />πρώιος ἤιε Κάδμος, ὅτε ζόφον ἔσχισεν Ἠώς.
<pb id="v.1.p.102" />
<lb rend="displayNum" n="19" />καὶ πλόος ὥριος ἦεν: ἐπειγομένοιο δὲ Κάδμου
<lb rend="displayNum" n="20" />ἐκ χθονὸς ὠχλίζοντο χαλινωτήρια νηῶν: 
<lb rend="displayNum" n="21" />ἱστὸς δ᾽ ὑψικάρηνος ὑπέρτερον ἠέρα τύπτων
<lb rend="displayNum" n="22" />ὄρθιος ἐστήρικτο καὶ ἠρέμα πόντον ἱμάσσων
<lb rend="displayNum" n="23" />ἄσθμασιν ἠῴοις ἐπεβόμβεε κοῦφος ἀήτης,
<lb rend="displayNum" n="24" />πομπὸν ἔχων κελάδημα, καὶ ἀλλοπρόσαλλα θυέλλαις
<lb rend="displayNum" n="25" />οἴδματα κυρτώσας διερῆς ἀνέκοψε χορείης 
<lb rend="displayNum" n="26" />σιγαλέης δελφῖνα κυβιστητῆρα γαλήνης.
<lb rend="displayNum" n="27" />συμπλεκέες δὲ κάλωες ἐσύρισαν ὀξέι ῥοίζῳ,
<lb rend="displayNum" n="28" />σπερχομένῳ δ᾽ ἀνέμῳ πρότονοι μύκον, ἰθυπόρου δὲ
<lb rend="displayNum" n="29" />λαῖφος ἐκολπώθη βεβιημένον ἔγκυον αὔρης:
<lb rend="displayNum" n="30" />σχίζετο δ᾽ ἄστατον οἶδμα παλιμπετές, ἄφρεε δ᾽ ὕδωρ 
<lb rend="displayNum" n="31" />οἰδαλέον, καὶ νηὸς ἐπειγομένης διὰ πόντου
<lb rend="displayNum" n="32" />κύματι βομβήεντι περὶ τρόπιν ἤπυεν ἠχώ:
<lb rend="displayNum" n="33" />πηδαλίου δὲ κόρυμβα διχαζομένης ἁλὸς ὁλκῷ
<lb rend="displayNum" n="34" />κυρτὰ φαληριόωντα κατέγραφε νῶτα θαλάσσης.
</p><p><lb rend="displayNum" n="35" />καὶ δεκάτης μετὰ νύσσαν ἀχείμονα κυκλάδος Ἠοῦς 
<lb rend="displayNum" n="36" />Κάδμος ἀκυμάντοισι Διὸς πεφορημένος αὔραις,
<lb rend="displayNum" n="37" />Τρώιον ὑγρονόμοιο διασχίζων πόρον Ἕλλης,
<lb rend="displayNum" n="38" />ἅρπαγος ἐξ ἀνέμοιο μεμυκότι σύρετο πορθμῷ
<lb rend="displayNum" n="39" />εἰς Σάμον ἀντικέλευθον ἐγερσιμόθοιο Καμάνδρου,
<lb rend="displayNum" n="40" />γείτονα Σιθονίης, ὅθι παρθένος εἰσέτι Κάδμῳ 
<lb rend="displayNum" n="41" />Ἁρμονίη πεφύλακτο: καὶ ὁλκάδα θέσπιδι Ῥείῃ
<lb rend="displayNum" n="42" />Θρηικίην πόμπευον ἐς ᾐόνα μάντιες αὖραι.
<lb rend="displayNum" n="43" />καὶ Σαμίης ὁρόωντες ἀκοιμήτου φλόγα πεύκης
<lb rend="displayNum" n="44" />ἀγχίγυοι στείλαντο γεγηθότες ἱστία ναῦται:
<lb rend="displayNum" n="45" />νῆα δὲ πορθμεύσαντες ἀκυμάντου σχεδὸν ὅρμου 
<lb rend="displayNum" n="46" />νήνεμον ἀκροτάτοισιν ὕδωρ ἐχάρασσον ἐρετμοῖς,
<pb id="v.1.p.104" />
<lb rend="displayNum" n="47" />καὶ λιμένος προσέκελσαν ὑπὸ σκέπας: ἀκλινέων δὲ
<lb rend="displayNum" n="48" />τρητὸς ὄνυξ πετραῖος ἐδέξατο πείσματα νηῶν,
<lb rend="displayNum" n="49" />καὶ διερῆς ψαμάθοιο βαθυνομένου διὰ κόλπου
<lb rend="displayNum" n="50" />ὁλκάδος ἀγκυλόδοντες ἐπεσφήκωντο χαλινοὶ 
<lb rend="displayNum" n="51" />δυομένου Φαέθοντος: ἐπ᾽ αἰγιαλοῖο δὲ ναῦται
<lb rend="displayNum" n="52" />ἀστορέας ψαμάθοισιν ἐπεστορέσαντο χαμεύνας
<lb rend="displayNum" n="53" />ἑσπερίην μετὰ δαῖτα: βαρυνομένοισι δὲ φωτῶν
<lb rend="displayNum" n="54" />ὄμμασιν ἄψοφον ἴχνος ἐπήγαγεν Ὕπνος ἀλήτης.
</p><p><lb rend="displayNum" n="55" />ἀλλ᾽ ὅτε πορφυρέοιο παρὰ πτερὸν αἴθοπος Εὔρου 
<lb rend="displayNum" n="56" />ἄκρα χαρασσομένην ὑπὸ ῥωγάδα Τευκρίδος Ἴδης
<lb rend="displayNum" n="57" />ὄρθρον ἀποπτύουσα φάνη λιμενοσκόπος Ἠώς,
<lb rend="displayNum" n="58" />ἀντιπόρου μέλαν οἶδμα καταυγάζουσα θαλάσσης,
<lb rend="displayNum" n="59" />Ἁρμονίην τότε Κύπρις ἵνα ζεύξειεν ἀκοίτῃ,
<lb rend="displayNum" n="60" />ἄπλοα σιγαλέης ἐτανύσσετο νῶτα γαλήνης. 
<lb rend="displayNum" n="61" />ἤδη δ᾽ ἔκλαγεν ὄρνις ἑώιος ἠέρα τέμνων,
<lb rend="displayNum" n="62" />καὶ στίχες εὐπήληκες ἐρημονόμων Κορυβάντων
<lb rend="displayNum" n="63" />Κνώσσιον ἐκρούσαντο σακεσπάλον ἅλμα χορείης
<lb rend="displayNum" n="64" />ἴχνεσι μετρητοῖσιν: ἐρισμαράγου δὲ βοείης
<lb rend="displayNum" n="65" />τυπτομένης ἑλικηδὸν ἁμιλλητῆρι σιδήρῳ 
<lb rend="displayNum" n="66" />δίκτυπος αὐλὸς ἔμελπε, καὶ ὀρχηστῆρας ἐπείγων
<lb rend="displayNum" n="67" />σύνθροον ἐσμαράγησε μέλος βητάρμονι παλμῷ.
<lb rend="displayNum" n="68" />καὶ δρύες ἐψιθύριζον, ἐμυκήσαντο δὲ πέτραι,
<lb rend="displayNum" n="69" />καὶ νοερῷ σείοντο τινάγματι θυιάδες ὗλαι,
<lb rend="displayNum" n="70" />καὶ Δρυάδες κελάδησαν: ἐπεσσεύοντο δὲ πυκναὶ 
<lb rend="displayNum" n="71" />εἰς χορὸν ἀντιπόρῳ σκιρτήματι κυκλάδες ἄρκτοι,
<lb rend="displayNum" n="72" />βρυχηθμῷ δὲ λέοντες ὁμοζήλων ἀπὸ λαιμῶν
<lb rend="displayNum" n="73" />μυστιπόλων ἀλαλαγμὸν ἐμιμήσαντο Καβείρων
<lb rend="displayNum" n="74" />ἔμφρονα λύσσαν ἔχοντα: φιλοσκύλακος δὲ θεαίνης
<pb id="v.1.p.106" />
<lb rend="displayNum" n="75" />μελπομένης Ἑκάτης θιασώδεες ἔβρεμον αὐλοὶ 
<lb rend="displayNum" n="76" />ἄζυγες, οὓς Κρονίη κεραοξόος εὕρατο τέχνη.
</p><p><lb rend="displayNum" n="77" />καὶ πατάγῳ κελάδοντι φιλοσμαράγων Κορυβάντων
<lb rend="displayNum" n="78" />πρώιος ἔγρετο Κάδμος, ὁμοπλεκέες δὲ καὶ αὐτοὶ
<lb rend="displayNum" n="79" />ὀρθρινῆς ἀίοντες ἀσιγήτοιο βοείης
<lb rend="displayNum" n="80" />Σιδόνιοι πλωτῆρες ἐυκροκάλων ἀπὸ λέκτρων 
<lb rend="displayNum" n="81" />ἀκταίης μεθέηκαν ἁλίκτυπα νῶτα χαμεύνης.
<lb rend="displayNum" n="82" />καὶ πόλιν ἰχνεύων ἐπλάζετο Κάδμος ὁδίτης
<lb rend="displayNum" n="83" />νῆα λιπὼν ἑτάροισιν ἀπόσσυτος: ἐρχομένῳ δὲ
<lb rend="displayNum" n="84" />εἰς δόμον Ἁρμονίης θαλαμηπόλος ἤντετο Πειθὼ
<lb rend="displayNum" n="85" />θνητῆς εἶδος ἔχουσα, καὶ ἀχθοφόρου διὰ κόλπου, 
<lb rend="displayNum" n="86" />οἷα γυνὴ ταλαεργός, ἀφυσσαμένη πόμα πηγῆς
<lb rend="displayNum" n="87" />ἀργυρέην εὔκυκλον ἐκούφισε κάλπιν ἀγοστῷ,
<lb rend="displayNum" n="88" />ἄγγελος ἐσσομένων, ὅτι νυμφίον ἠθάδι θεσμῷ
<lb rend="displayNum" n="89" />ζωογόνοις πρὸ γάμοιο καθικμαίνουσι λοετροῖς.
<lb rend="displayNum" n="90" />καὶ σχεδὸν ἄστεος ἦεν, ὅθι γλαφυροῖς ἐνὶ βόθροις 
<lb rend="displayNum" n="91" />συμπλεκέων ῥυπόωσαν ἐπασσυτέρων στίχα πέπλων
<lb rend="displayNum" n="92" />ποσσὶ πολυσκάρθμοισιν ἐπιστείβουσι γυναῖκες,
<lb rend="displayNum" n="93" />ποσσὶν ὁμοζήλοισι. καὶ ἀκροτάτων ἀπὸ ταρσῶν
<lb rend="displayNum" n="94" />κυανέῃ νεφέλῃ κεκαλυμμένον ἄχρι καρήνου
<lb rend="displayNum" n="95" />Κάδμον ἀσημάντοιο δι᾽ ἄστεος ἤγαγε Πειθὼ 
<lb rend="displayNum" n="96" />ξεινοδόκου βασιλῆος ἐρευνητῆρα μελάθρου,
<lb rend="displayNum" n="97" />πομπὸς ὁδοῦ Παφίης ὑπὸ νεύμασιν: ἔνθά τις ὄρνις,
<lb rend="displayNum" n="98" />ἑζομένη γλαυκωπὸν ὑπὸ σκέπας ἁβρὸν ἐλαίης,
<lb rend="displayNum" n="99" />ὀμφαίη στόμα λάβρον ἀναπτύξασα κορώνη
<lb rend="displayNum" n="100" />ἠιθέῳ νεμέσιζεν, ἐς Ἁρμονίην ὅτι νύμφην 
<lb rend="displayNum" n="101" />ἤιε φειδομένῳ γαμίῳ ποδὶ νωθρὸς ὁδίτης,
<lb rend="displayNum" n="102" />καὶ πτερὰ σεισαμένη φιλοκέρτομον ἴαχε φωνήν:
</p><p><lb rend="displayNum" n="103" /><q direct="unspecified">Νήπιος ἔπλετο Κάδμος, ἢ ἔπλετο νῆις Ἐρώτων:
<pb id="v.1.p.108" />
<lb rend="displayNum" n="104" />νυμφίον οὐ βραδὺν οἶδεν Ἔρως ταχύς: ἵλαθι, Πειθώ,
<lb rend="displayNum" n="105" />δηθύνει σέο Κάδμος ἐπειγομένης Ἀφροδίτης. 
<lb rend="displayNum" n="106" />θερμὸς Ἔρως καλέει σε: τί, νυμφίε, νωθρὸς ὁδεύεις;
<lb rend="displayNum" n="107" />ἡδύς, ὃς ἱμερόεντος Ἀδώνιδος ἔπλεο γείτων,
<lb rend="displayNum" n="108" />ἡδὺς ὁ Βυβλιάδεσσιν ὁμώλακα πατρίδα ναίων.
<lb rend="displayNum" n="109" />ἤλιτον, οὐ ῥόον εἶδες Ἀδώνιδος, οὐ χθόνα Βύβλου
<lb rend="displayNum" n="110" />ἔδρακες, ἧχι πέλει Χαρίτων δόμος, ἧχι χορεύει 
<lb rend="displayNum" n="111" />Ἀσσυρίη Κυθέρεια καὶ οὐ φυγόδεμνος Ἀθήνη.
<lb rend="displayNum" n="112" />τερπομένην δὲ γάμοισι τιθηνήτειραν Ἐρώτων
<lb rend="displayNum" n="113" />πειθὼ πομπὸν ἔχεις, οὐκ Ἄρτεμιν: ἴσχεο μόχθων,
<lb rend="displayNum" n="114" />Ἁρμονίης ἀπόναιο καὶ Εὐρώπην λίπε ταύρῳ:
<lb rend="displayNum" n="115" />σπεῦδε, καὶ Ἠλέκτρη σε δεδέξεται, ἧς ἀπὸ χειρῶν 
<lb rend="displayNum" n="116" />ναὶ δὴ καὶ γαμίων ἐμβάλλεο φόρτον Ἐρώτων
<lb rend="displayNum" n="117" />ἐμπορίην φιλότητος ἐπιτρέψας Ἀφροδίτῃ,
<lb rend="displayNum" n="118" />Κυπριδίην δὲ θύγατρα φυλασσομένην σέο παστῷ
<lb rend="displayNum" n="119" />ἄλλην δέχνυσο Κύπριν: ἐπαινήσεις δὲ κορώνην,
<lb rend="displayNum" n="120" />καὶ γαμίην καλέσεις με θεοπρόπον ὄρνιν Ἐρώτων. 
<lb rend="displayNum" n="121" />ἤλιτον: ἀλλά με Κύπρις ἐπέπνεεν: ἐκ Παφίης γὰρ
<lb rend="displayNum" n="122" />θεσπίζω σέο λέκτρα, καὶ εἰ πέλον ὄρνις Ἀθήνης.</q>
</p><p><lb rend="displayNum" n="123" />ὣς φαμένη σφρήγισσε λάλον στόμα μάρτυρι σιγῇ.
<lb rend="displayNum" n="124" />ἀλλ᾽ ὅτε οἱ στείχοντι λεωφόρα κύκλα κελεύθου
<lb rend="displayNum" n="125" />τηλεφανὴς βασιλῆος ἐφαίνετο πανδόκος αὐλὴ 
<lb rend="displayNum" n="126" />κίοσιν ὑψωθεῖσα, τανυσσαμένη τότε Κάδμῳ
<lb rend="displayNum" n="127" />δάκτυλον ἀντιτύποιο νοήμονα μάρτυρα φωνῆς
<pb id="v.1.p.110" />
<lb rend="displayNum" n="128" />σιγαλέῳ κήρυκι δόμον σημήνατο Πειθὼ
<lb rend="displayNum" n="129" />ποικίλον ἀστράπτοντα: καὶ αἰθέρα δύσατο δαίμων
<lb rend="displayNum" n="130" />ἀλλοφανὴς πτερόεντι διαιθύσσουσα πεδίλῳ. 
</p><p><lb rend="displayNum" n="131" />καὶ δόμον ἐσκοπίαζεν ἀλήμονι Κάδμος ὀπωπῇ
<lb rend="displayNum" n="132" />Ἡφαίστου σοφὸν ἔργον, ὃν Ἠλέκτρῃ ποτὲ νύμφῃ
<lb rend="displayNum" n="133" />ἐργοπόνος Λήμνοιο Μυριναίῃ κάμε τέχνῃ,
<lb rend="displayNum" n="134" />δαίδαλα πολλὰ φέροντα. νεοσταθέος δὲ μελάθρου
<lb rend="displayNum" n="135" />χάλκεος οὐδὸς ἔην εὐήλατος: ἀμφίθυροι δὲ 
<lb rend="displayNum" n="136" />σταθμοὶ ἐμηκύνοντο πολυγλυφέων πυλεώνων,
<lb rend="displayNum" n="137" />καὶ λόφος ὀμφαλόεντι διεσφαίρωτο καρήνῳ
<lb rend="displayNum" n="138" />μεσσοφανὴς ὀρόφοιο: λιθοστρώτοιο δὲ τοίχου
<lb rend="displayNum" n="139" />νῶτα κατεστήρικτο πεπηγότα λευκάδι γύψῳ
<lb rend="displayNum" n="140" />εἰς μυχὸν ἐξ οὐδοῖο. πέλας δέ τις ὄρχατος αὐλῆς 
<lb rend="displayNum" n="141" />ἀμφιλαφὴς δροσόεντι φυτῶν ἐβαρύνετο καρπῷ
<lb rend="displayNum" n="142" />τετράγυος πρὸ δόμοιο: καὶ ἄρσενα φύλλα πετάσσας
<lb rend="displayNum" n="143" />θηλυτέρῳ φοίνικι πόθον πιστώσατο φοῖνιξ:
<lb rend="displayNum" n="144" />ὄγχνη τ᾽ ἀγλαόκαρπος ὁμήλικι σύμφυτος ὄγχνῃ
<lb rend="displayNum" n="145" />ὄρθριον ἐψιθύριζεν, ἑλισσομένη δὲ κορύμβοις 
<lb rend="displayNum" n="146" />γείτονα πιαλέης ἐπεμάστιε θάμνον ἐλαίης:
<lb rend="displayNum" n="147" />εἰαρινοῖς ἀνέμοισιν ἀναινομένῃ παρὰ δάφνῃ
<lb rend="displayNum" n="148" />σείετο μύρσινα φύλλα, καὶ εὐπετάλου κυπαρίσσου
<lb rend="displayNum" n="149" />ὄρθριον ἐρρίπιζε κόμην εὔοδμος ἀήτης:
<lb rend="displayNum" n="150" />συκῆς θ᾽ ἡδυτόκοιο καὶ ἰκμαλέης ἀπὸ ῥοιῆς 
<lb rend="displayNum" n="151" />καρπὸς ἐρευθιόων ἐπεθήλεεν οἴνοπι καρπῷ
<lb rend="displayNum" n="152" />ἀγχιφύτῳ, καὶ μῆλον ἐπήνθεε γείτονι μήλῳ:
<lb rend="displayNum" n="153" />πολλὰ δὲ Φοιβείοισι σοφοῖς ποικίλλετο φύλλοις
<lb rend="displayNum" n="154" />γράμματα δενδρήεντα φιλοκλαύτων ὑακίνθων:
<lb rend="displayNum" n="155" />καὶ Ζεφύρου πνείοντος ἀεξιφύτου διὰ κήπου 
<lb rend="displayNum" n="156" />ἄστατον ὄμμα τίταινε πόθων ἀκόρητος Ἀπόλλων,
<pb id="v.1.p.112" />
<lb rend="displayNum" n="157" />καί, φυτὸν ἡβητῆρος ἰδὼν δεδονημένον αὔραις,
<lb rend="displayNum" n="158" />δίσκου μνῆστιν ἔχων ἐλελίζετο, μή ποτε κούρῳ
<lb rend="displayNum" n="159" />ζηλήμων φθονέσειε καὶ ἐν πετάλοισιν ἀήτης,
<lb rend="displayNum" n="160" />εἰ ἐτεόν ποτε κεῖνον ἐπισπαίροντα κονίῃ 
<lb rend="displayNum" n="161" />ὄμμασιν ἀκλαύτοισιν ἰδὼν δάκρυσεν Ἀπόλλων,
<lb rend="displayNum" n="162" />καὶ τύπος ἀνθεμόεις μορφώσατο δάκρυα Φοίβου
<lb rend="displayNum" n="163" />αἴλινον αὐτοκέλευστον ἐπιγράψας ὑακίνθῳ.
<lb rend="displayNum" n="164" />ὄρχατος ἔπλετο τοῖος ἐύσκιος: ἄγχι δὲ πηγὴ
<lb rend="displayNum" n="165" />δίστομος, ἔνθεν ἔην ναέταις ποτόν, ἔνθεν ἀλωεὺς 
<lb rend="displayNum" n="166" />ἐξ ἀμάρης ὀχέτευε πολυσχιδὲς ἀγκύλον ὕδωρ
<lb rend="displayNum" n="167" />εἰς φυτὸν ἄλλο μετ᾽ ἄλλο: ῥόος δέ τις ὡς ἀπὸ Φοίβου
<lb rend="displayNum" n="168" />ἁβρὰ μελιζομένης ἐπεβόμβεε πυθμένι δάφνης.
<lb rend="displayNum" n="169" />καὶ πολὺς εὐποίητος ἐρεισάμενος πόδα πέτρῳ
<lb rend="displayNum" n="170" />χρύσεος ἵστατο κοῦρος, ἐναντία δαιτυμονήων 
<lb rend="displayNum" n="171" />λαμπάδος ἑσπερίης τανύων ἐπιδόρπιον αἴγλην:
<lb rend="displayNum" n="172" />πολλαὶ δ᾽ ἰσοτύπων μελέων τεχνήμονι σιγῇ
<lb rend="displayNum" n="173" />χάσμασι ποιητοῖσι σεσηρότος ἀνθερεῶνος
<lb rend="displayNum" n="174" />ψευδαλέων σκυλάκων στίχες ἔμφρονες ἄγχι θυράων
<lb rend="displayNum" n="175" />ἕστασαν ἔνθα καὶ ἔνθα, καὶ ἀργυρέῳ κυνὶ γείτων 
<lb rend="displayNum" n="176" />χρύσεος οἰδαίνοντι κύων συνυλάκτεε λαιμῷ
<lb rend="displayNum" n="177" />σαίνων ἠθάδα φῶτα: παραστείχοντι δὲ Κάδμῳ
<lb rend="displayNum" n="178" />μιμηλῆς ἀπέπεμπε βοῆς ξεινοσσόον Ἠχώ,
<lb rend="displayNum" n="179" />ποιητῆς δ᾽ ἐλέλιζε φιλοστόργου τύπον οὐρῆς.
</p><p><lb rend="displayNum" n="180" />ὄφρα μὲν εἰσέτι Κάδμος ἐυστρέπτοιο προσώπου 
<lb rend="displayNum" n="181" />ὄμματα δινεύων διεμέτρεε κῆπον ἀνάκτων
<lb rend="displayNum" n="182" />καὶ γλυφίδας καὶ κάλλος ὅλον γραπτοῖο μελάθρου,
<lb rend="displayNum" n="183" />λαϊνέων ὁρόων ἀμαρύγματα φαιδρὰ μετάλλων,
<lb rend="displayNum" n="184" />τόφρα δὲ καλλείψας ἀγορὴν καὶ νείκεα λαῶν,
<pb id="v.1.p.114" />
<lb rend="displayNum" n="185" />φαιδρὸς ἀερσιλόφοιο περὶ ῥάχιν ἥμενος ἵππου, 
<lb rend="displayNum" n="186" />Ἠμαθίων Θρήισσαν ἔχων Σάμον, Ἄρεος ἕδρην,
<lb rend="displayNum" n="187" />μητέρος Ἠλέκτρης Βασιλήιον εἰς δόμον ἔστη,
<lb rend="displayNum" n="188" />ὃς τότε μοῦνος ἄνασσε κασιγνήτοιο νομεύων
<lb rend="displayNum" n="189" />ἡνία κοιρανίης, ὅτι πάτριον οὖδας ἐάσας
<lb rend="displayNum" n="190" />Δάρδανος ἀντικέλευθον ἐνάσσατο πέζαν ἀρούρης, 
<lb rend="displayNum" n="191" />Δαρδανίην εὔπυργον ἐπώνυμον ἄστυ χαράξας,
<lb rend="displayNum" n="192" />Ἰδαίην ἀροτῆρι διαγράψας κόνιν ὁλκῷ:
<lb rend="displayNum" n="193" />καὶ ῥόον Ἑπταπόροιο πιὼν καὶ χεύματα Ῥήσου
<lb rend="displayNum" n="194" />γνωτῷ κλῆρον ἔλειπεν ἔχειν καὶ σκῆπτρα Καβείρων.
<lb rend="displayNum" n="195" />Δάρδανος, Ἠμαθίωνος ἀδελφεός, ὃν Διὸς εὐναὶ 
<lb rend="displayNum" n="196" />ἤροσαν, ὃν κομέεσκε Δίκη τροφός, εὖτε λαβοῦσαι
<lb rend="displayNum" n="197" />σκῆπτρα Διὸς καὶ πέπλα Χρόνου καὶ ῥάβδον Ὀλύμπου
<lb rend="displayNum" n="198" />εἰς δόμον Ἠλέκτρης βασιληίδος ἔδραμον Ὧραι
<lb rend="displayNum" n="199" />κοιρανίης ἀλύτοιο προμάντιες Αὐσονιήων:
<lb rend="displayNum" n="200" />καὶ βρέφος ἐθρέψαντο, καὶ ἀτρέπτῳ Διὸς ὀμφῇ 
<lb rend="displayNum" n="201" />κοῦρος ἀνασταχύων παλιναυξέος ἄνθεμον ἥβης
<lb rend="displayNum" n="202" />Ἠλέκτρης λίπεν οἶκον, ὅτε τριτάτου χύσις ὄμβρου
<lb rend="displayNum" n="203" />κύμασι πυργωθεῖσα κατέκλυσεν ἕδρανα κόσμου.
<lb rend="displayNum" n="204" />πρώτου γὰρ κελάδοντος ἐπειρήθη νιφετοῖο
<lb rend="displayNum" n="205" />Ὤγυγος ἠλιβάτοιο δι᾽ ὕδατος αἰθέρα τέμνων, 
<lb rend="displayNum" n="206" />χθὼν ὅτε κεύθετο πᾶσα κατάρρυτος, ἄκρα δὲ πέτρης
<lb rend="displayNum" n="207" />Θεσσαλίδος κεκάλυπτο, καὶ ὑψόθι Πυθιὰς ἄκρη
<lb rend="displayNum" n="208" />ἀγχινεφὴς νιφόεντι ῥόῳ κυμαίνετο πέτρη.
<lb rend="displayNum" n="209" />δεύτερος ὄμβρος ἔην, ὅτε κυκλάδος ἄντυγα γαίης
<lb rend="displayNum" n="210" />χεύματι λυσσήεντι κατέκρυφε δύσνιφον ὕδωρ, 
<pb id="v.1.p.116" />
<lb rend="displayNum" n="211" />Δευκαλίων ὅτε μοῦνος ὁμόστολος ἥλικι Πύρρῃ
<lb rend="displayNum" n="212" />ὀλλυμένων μερόπων ἐνὶ λάρνακι κοιλάδι τέμνων
<lb rend="displayNum" n="213" />χεῦμα παλινδίνητον ἀτεκμάρτου νιφετοῖο
<lb rend="displayNum" n="214" />ἠέρος ὑδατόεντος ἕλιξ πορθμεύετο ναύτης.
<lb rend="displayNum" n="215" />καὶ τρίτατος Διὸς ὄμβρος ὅτε χθονὸς ἔκλυσεν ἕδρην 
<lb rend="displayNum" n="216" />καὶ σκοπέλους ἔκρυψεν, Ἀθωιάδος δὲ καὶ αὐτῆς
<lb rend="displayNum" n="217" />ἄβροχα Σιθονίης ἐκαλύπτετο νῶτα κολώνης,
<lb rend="displayNum" n="218" />ὑψιπόρου τότε χεῦμα διασχίζων νιφετοῖο
<lb rend="displayNum" n="219" />Δάρδανος ἀρχαίης ἐπεβήσατο γείτονος Ἴδης.
<lb rend="displayNum" n="220" />τοῦ τότε Σιθονίης χιονώδεος ἀρχὸς ἀρούρης 
<lb rend="displayNum" n="221" />σύγγονος Ἠμαθίων ἀγορὴν βαρύδουπον ἐάσας
<lb rend="displayNum" n="222" />θάμβεεν ἀνέρος εἶδος, ἐπεί νύ οἱ ἔμφυτος ἥβη
<lb rend="displayNum" n="223" />ἠνορέην καὶ κάλλος ἐμίγνυε σύζυγι μορφῇ,
<lb rend="displayNum" n="224" />θάμβεε τηλίκον εἶδος: ἀριφραδέων γὰρ ἀνάκτων
<lb rend="displayNum" n="225" />αὐτόματοι κήρυκες ἀναυδέες εἰσὶν ὀπωπαί. 
<lb rend="displayNum" n="226" />καί μιν ἑλὼν ξείνισσε, σὺν Ἠλέκτρῃ δὲ καμούσῃ <note n="1" place="unspecified" anchored="yes">λμ θανούσῃ, λυδσιξη καμούσῃ ξομπαρινγ ιϝ. 225. τηερε αρε μανψ ξονjεξτυρες.</note>
<lb rend="displayNum" n="227" />αἰόλα πιαλέης ἐπεκόσμεε δεῖπνα τραπέζης,
<lb rend="displayNum" n="228" />ξεῖνον ὑποσσαίνων φιλίῳ καὶ ἀμεμφέι μύθῳ,
<lb rend="displayNum" n="229" />πολλὰ τιθείς. ὁ δὲ κυφὸν ἐπ᾽ οὔδεος αὐχένα κάμψας
<lb rend="displayNum" n="230" />ἀμφιπόλων ἀπάνευθεν ἀθελγέας εἷλκεν ὀπωπάς, 
<lb rend="displayNum" n="231" />καὶ μόλις εἰλαπίναζε: φιλοξείνοιο δὲ νύμφης
<lb rend="displayNum" n="232" />ἑζομένης ἀντωπὸς ὑποκλέπτοντι προσώπῳ
<lb rend="displayNum" n="233" />αἰδομένην ἐτίταινε σαόφρονα χεῖρα τραπέζῃ.
</p><p><lb rend="displayNum" n="234" />τοῖσι δὲ δαινυμένοισιν ἐπήτριμος ἄλλος ἐπ᾽ ἄλλῳ
<lb rend="displayNum" n="235" />ἔμπνοος ἐσμαράγησε δόναξ Κορυβαντίδος Ἴδης: 
<lb rend="displayNum" n="236" />ἐκ δὲ πολυτρήτοιο πόρου σκιρτήματι χειρῶν
<lb rend="displayNum" n="237" />σύνθροον ἐκρούσαντο μέλος μυκήτορος αὐλοῦ
<lb rend="displayNum" n="238" />δάκτυλοι ὀρχηστῆρες ἐπιθλίβοντες ἀοιδήν:
<pb id="v.1.p.118" />
<lb rend="displayNum" n="239" />καὶ τροχαλοῖς κροτέοντα τινάγμασι σύνθροον ἠχὼ
<lb rend="displayNum" n="240" />κύμβαλα βομβήεντα συνέκτυπε δίζυγι χαλκῷ 
<lb rend="displayNum" n="241" />συμφερτοῖς δονάκεσσιν: ὑπὸ πλήκτρῳ δὲ καὶ αὐτὴ
<lb rend="displayNum" n="242" />ὄρθιος ἑπτατόνοιο λύρης ἐλελίζετο χορδή.
</p><p><lb rend="displayNum" n="243" />ἀλλ᾽ ὅτε δὴ μετά δαῖτα κορέσσατο Βίστονος αὐλοῦ,
<lb rend="displayNum" n="244" />εἰρομένῃ πελάσας φιλοπευθέι θῶκον ἀνάσσῃ
<lb rend="displayNum" n="245" />Κάδμος ἁλιπλάγκτοιο μεληδόνος οἶστρον ἐάσας, 
<lb rend="displayNum" n="246" />φαιδρὸν ἑὸν γένος εἶπε, καὶ ἀενάων στίχα μύθων
<lb rend="displayNum" n="247" />οἰγομένου κρουνηδὸν ἀνήρυγεν ἀνθερεῶνος:
</p><q direct="unspecified"><p><lb rend="displayNum" n="248" />Νύμφα φίλη, τί με τόσσον ἀνείρεαι αἷμα γενέθλης;
<lb rend="displayNum" n="249" />ὠκυμόρων μερόπων γενεὴν φύλλοισιν ἐίσκω:
<lb rend="displayNum" n="250" />φύλλα τὰ μὲν κατέχευαν ἐπὶ χθονὶ θυιάδες αὖραι 
<lb rend="displayNum" n="251" />ὥρης ἱσταμένης φθινοπωρίδος, ἄλλα δὲ καιρῷ
<lb rend="displayNum" n="252" />εἰαρινῷ κομέουσι τεθηλότα δενδράδες ὗλαι:
<lb rend="displayNum" n="253" />ὣς βροτέη γενεὴ μινυώριος ἡ μὲν ὀλέθρῳ
<lb rend="displayNum" n="254" />δάμναται ἱππεύσασα βίου δρόμον, ἡ δ᾽ ἔτι θάλλει,
<lb rend="displayNum" n="255" />ἄλλῃ ὅπως εἴξειεν: ἐπεὶ παλινάγρετος ἕρπων 
<lb rend="displayNum" n="256" />εἰς νέον ἐκ πολιοῖο ῥέει μορφούμενος αἰών.
</p><p><lb rend="displayNum" n="257" />ἀλλ᾽ ἐρέω περίπυστον ἐμὴν εὔπαιδα γενέθλην:
<lb rend="displayNum" n="258" />ἔστι πόλις, κλυτὸν Ἄργος, ἐδέθλιον ἵππιον Ἥρης,
<lb rend="displayNum" n="259" />νήσου Τανταλίδαο μεσόμφαλος: ἔνθα δὲ κούρην
<lb rend="displayNum" n="260" />θηλυτόκοις ἔσπειρε γοναῖς εὐπάρθενον ἀνὴρ 
<lb rend="displayNum" n="261" />Ἴναχος, Ἰναχίης ὀνομάκλυτος ἀστὸς ἀρούρης,
<lb rend="displayNum" n="262" />νηοπόλος, καὶ φρικτὰ πολισσούχοιο θεαίνης
<lb rend="displayNum" n="263" />ὄργια βυσσοδόμευε θεηγόρα μύστιδι τέχνῃ
<lb rend="displayNum" n="264" />πρεσβυγενής: καὶ Ζῆνα, θεῶν πρόμον, ὄρχαμον ἄστρων,
<lb rend="displayNum" n="265" />γαμβρὸν ἔχειν ἀπέειπε, σέβας πεφυλαγμένος Ἥρης,...
<pb id="v.1.p.120" />
<lb rend="displayNum" n="266" />ταυροφυὴς ὅτε πόρτις ἀμειβομένοιο προσώπου
<lb rend="displayNum" n="267" />εἰς ἀγέλην ἄγραυλον ἐλαύνετο σύννομος Ἰώ,
<lb rend="displayNum" n="268" />καὶ δαμάλης ἄγρυπνον ἐθήκατο βουκόλον Ἥρη
<lb rend="displayNum" n="269" />ποικίλον, ἀπλανέεσσι κεκασμένον Ἄργον ὀπωπαῖς,
<lb rend="displayNum" n="270" />Ζηνὸς ὀπιπευτῆρα βοοκραίρων ὑμεναίων, 
<lb rend="displayNum" n="271" />Ζηνὸς ἀθηήτοιο, καὶ εἰς νομὸν ἤιε κούρη
<lb rend="displayNum" n="272" />ὀφθαλμοὺς τρομέουσα πολυγλήνοιο νομῆος:
<lb rend="displayNum" n="273" />γυιοβόρῳ δὲ μύωπι χαρασσομένη δέμας Ἰὼ
<lb rend="displayNum" n="274" />Ἰονίης ἁλὸς οἶδμα κατέγραφε φοιτάδι χηλῇ:
<lb rend="displayNum" n="275" />ἦλθε καὶ εἰς Αἴγυπτον, ἐμὸν ῥόου,—ὃν πολιῆται 
<lb rend="displayNum" n="276" />Νεῖλον ἐφημίξαντο φερώνυμον, οὕνεκα γαίῃ
<lb rend="displayNum" n="277" />εἰς ἔτος ἐξ ἔτεος πεφορημένος ὑγρὸς ἀκοίτης
<lb rend="displayNum" n="278" />χεύματι πηλώεντι νέην περιβάλλεται ἰλύν,—
<lb rend="displayNum" n="279" />ἤλυθεν εἰς Αἴγυπτον, ὅπῃ βοέην μετὰ μορφὴν
<lb rend="displayNum" n="280" />δαιμονίης ἴνδαλμα μεταλλάξασα κεραίης 
<lb rend="displayNum" n="281" />ἔσκε θεὰ φερέκαρπος: ἀναπτομένοιο δὲ καρποῦ
<lb rend="displayNum" n="282" />Αἰγυπτίης Δήμητρος, ἐμῆς κεραελκέος Ἰοῦς,
<lb rend="displayNum" n="283" />εὐόδμοις ὁμόφοιτος ἐλίσσεται ἀτμὸς ἀήταις.
<lb rend="displayNum" n="284" />ἔνθ᾽ Ἔπαφον Διὶ τίκτεν, ἀκηρασίων ὅτι κόλπων
<lb rend="displayNum" n="285" />Ἰναχίης δαμάλης ἐπαφήσατο θεῖος ἀκοίτης 
<lb rend="displayNum" n="286" />χερσὶν ἐρωμανέεσσι: θεηγενέος δὲ τοκῆος
<lb rend="displayNum" n="287" />ἐξ Ἐπάφου Λιβύη: Λιβύης δ᾽ ἐπὶ παστὸν ὁδεύων
<lb rend="displayNum" n="288" />Μέμφιδος ἄχρις ἵκανε Ποσειδάων μετανάστης,
<lb rend="displayNum" n="289" />παρθένον ἰχνεύων Ἐπαφηίδα, καὶ τότε κούρη
<lb rend="displayNum" n="290" />δεξαμένη ναετῆρα βυθοῦ χερσαῖον ὁδίτην 
<lb rend="displayNum" n="291" />Ζῆνα Λίβυν τέκε Βῆλον, ἐμῆς ἀροτῆρα γενέθλης.
<lb rend="displayNum" n="292" />καὶ Διὸς Ἀσβύσταο νέην ἀντίρροπον ὀμφὴν
<lb rend="displayNum" n="293" />Χαονίῃ βοόωσι πελειάδι διψάδες ἄμμοι
<lb rend="displayNum" n="294" />μαντιπόλοι: πέμπτῳ δὲ πατήρ ἰσόμετρον ἀριθμῷ
<pb id="v.1.p.122" />
<lb rend="displayNum" n="295" />Βῆλος ἐπασσυτέρην γενεὴν σπερμήνατο παίδων, 
<lb rend="displayNum" n="296" />Φινέα καὶ Φοίνικα λιπόπτολιν, οἷς ἅμα θάλλων
<lb rend="displayNum" n="297" />ἀστὸς ἀμοιβαίων πολίων περίφοιτος Ἀγήνωρ
<lb rend="displayNum" n="298" />ἀσταθέος βιότοιο, πατὴρ ἐμός, εἶχε πορείην
<lb rend="displayNum" n="299" />εἰς Θήβην μετὰ Μέμφιν, ἐς Ἀσσυρίην μετὰ Θήβην,
<lb rend="displayNum" n="300" />καὶ σοφὸς Αἰγυπτίης ναέτης Αἴγυπτος ἀρούρης 
<lb rend="displayNum" n="301" />αἰνοτόκος πολύτεκνος, ὃς ἀρσενόπαιδι γενέθλῃ
<lb rend="displayNum" n="302" />ἤροσε τοσσατίων μινυώρια πώεα παίδων,
<lb rend="displayNum" n="303" />καὶ Δαναὸς λιπόπατρις, ὃς ὥπλισεν ἄρσενι φύτλῃ
<lb rend="displayNum" n="304" />θῆλυ γένος τανύων γάμιον ξίφος, ὁππότε παστοὶ
<lb rend="displayNum" n="305" />αἵματι φοινίσσοντο δαϊζομένων ὑμεναίων, 
<lb rend="displayNum" n="306" />καὶ κρυφίοις ξιφέεσσι σιδηροφόρων ἐπὶ λέκτρων
<lb rend="displayNum" n="307" />ἄρσενα γυμνὸν Ἄρηα κατεύνασε θῆλυς Ἐνυώ:
<lb rend="displayNum" n="308" />οὐ μὲν Ὑπερμνήστρῃ κακονύμφιον εὔαδεν ἔρυον,
<lb rend="displayNum" n="309" />ἀλλὰ παρωσαμένη δυσπένθερα θεσμὰ τοκῆος
<lb rend="displayNum" n="310" />ἠερίῃ πατρῷον ἐπέτρεπε μῦθον ἀέλλῃ, 
<lb rend="displayNum" n="311" />καὶ καθαρὴν ἐφύλαξεν ἀναίμονα χεῖρα σιδήρου:
<lb rend="displayNum" n="312" />ἔπλετο δ᾽ ἀμφοτέρων ὅσιος γάμος. ἀρτιθαλῆ δὲ
<lb rend="displayNum" n="313" />γνωτὴν ἡμετέρην θρασὺς ἥρπασε ταῦρος ἀλήτης,
<lb rend="displayNum" n="314" />εἰ ἐτεὸν ταῦρος: ἐγὼ δ᾽ οὐκ οἶδα πιθέσθαι,
<lb rend="displayNum" n="315" />εἰ βόες ἱμείρουσι γυναικείων ὑμεναίων. 
<lb rend="displayNum" n="316" />καί με κασιγνήτοισιν ὁμήλυδα πέμψεν Ἀγήνωρ
<lb rend="displayNum" n="317" />σύγγονον ἰχνεύοντα καὶ ἄγριον ἅρπαγα νύμφης,
<lb rend="displayNum" n="318" />ταῦρον ἀκυμάντοιο νόθον πλωτῆρα θαλάσσης,
<lb rend="displayNum" n="319" />οὗ χάριν ἀστήρικτος ἀλώμενος ἐνθάδε βαίνω.</p></q>
<p><lb rend="displayNum" n="320" />τοῖα μὲν εὐσύριγγος ἔσω μυθεῖτο μελάθρου 
<lb rend="displayNum" n="321" />Κάδμος ἐυγλώσσοιο χέων ἔπος ἀνθερεῶνος,
<lb rend="displayNum" n="322" />πατρῴης ἐνέπων τεκνοσσόον οἶστρον ἀπειλῆς
<lb rend="displayNum" n="323" />καὶ Τυρίων ῥοθίων ψευδήμονα ταῦρον ὁδίτην,
<pb id="v.1.p.124" />
<lb rend="displayNum" n="324" />Σιδονίης ἀκίχητον ἀπευθέος ἅρπαγα νύμφης.
<lb rend="displayNum" n="325" />Ἠλέκτρη δ᾽ ἀίουσα παρήγορον ἴαχε φωνήν: 
</p><p><lb rend="displayNum" n="326" /><q direct="unspecified">Ξεῖνε, κασιγνήτην καὶ πατρίδα καὶ γενετῆρα
<lb rend="displayNum" n="327" />Ληθαίῃ στροφάλιγγι καὶ ἀμνήστῳ πόρε σιγῇ:
<lb rend="displayNum" n="328" />οὕτω γὰρ μερόπων φέρεται βίος ἄλλον ἐπ᾽ ἄλλῳ
<lb rend="displayNum" n="329" />μόχθον ἔχων, ὅτι πάντες, ὅσους βροτέη τέκε γαστήρ,
<lb rend="displayNum" n="330" />Μοιριδίου κλωστῆρος ἐδουλώθησαν ἀνάγκῃ: 
<lb rend="displayNum" n="331" />μάρτυς ἐγώ, βασίλεια καὶ εἰ πέλον, εἴ ποτε κείνων
<lb rend="displayNum" n="332" />πληιάδων γενόμην καὶ ἐγὼ μία, τῶν ποτε μήτηρ
<lb rend="displayNum" n="333" />θηλυτέρας ὠδῖνας ἔσω μαιώσατο κόλπου,
<lb rend="displayNum" n="334" />ἑπτάκις Εἰλείθυιαν ἐῇ καλέσασα λοχείῃ
<lb rend="displayNum" n="335" />κέντρον ἐλαφρίζουσαν ἀμοιβαίου τοκετοῖο 
<lb rend="displayNum" n="336" />μάρτυς ἐγώ: πατέρων γὰρ ἀπόπροθι δώματα ναίω,
<lb rend="displayNum" n="337" />οὐ Στεροπήν, οὐ Μαῖαν ὁμόστολον, οὐδὲ Κελαινὼ
<lb rend="displayNum" n="338" />σύγγονον ἐγγὺς ἔχουσα συνέστιον: οὐδ᾽ ἐνὶ κόλπῳ
<lb rend="displayNum" n="339" />γνωτῆς Τηϋγέτης Λακεδαίμονα δίξυγι παλμῷ
<lb rend="displayNum" n="340" />παιδοκόμῳ πήχυνα γεγηθότα κοῦρον ἀγοστῷ: 
<lb rend="displayNum" n="341" />οὐ σχεδὸν Ἀλκυόνης ὁρόω δόμον, οὐδὲ καὶ αὐτῆς
<lb rend="displayNum" n="342" />φθεγγομένης Μερόπης φρενοτερπέα μῦθον ἀκούω.
<lb rend="displayNum" n="343" />πρὸς δ᾽ ἔτι καὶ τόδε μᾶλλον ὀδύρομαι: ἀρτιθαλὴς γὰρ
<lb rend="displayNum" n="344" />υἱὸς ἐμὸς λιπόπατρις, ὅτε χνόον ἔσχεν ἰούλων,
<lb rend="displayNum" n="345" />Δάρδανος Ἰδαίης μετανάσσατο κόλπον ἀρούρης, 
<lb rend="displayNum" n="346" />καὶ φρυγίῳ Σιμόεντι θαλύσια δῶκε κομάων
<lb rend="displayNum" n="347" />Θυμβραίου ποταμοῖο πιὼν ἀλλότριον ὕδωρ:
<lb rend="displayNum" n="348" />καὶ Λιβύης παρὰ τέρμα πατὴρ ἐμὸς εἰσέτι κάμνει
<lb rend="displayNum" n="349" />ὤμοις θλιβομένοισι, γέρων κυρτούμενος Ἄτλας,
<lb rend="displayNum" n="350" />αἰθέρος ἐπτάμωνον ἀερτάζων κενεῶνα. 
<pb id="v.1.p.126" />
<lb rend="displayNum" n="351" />ἔμπης τόσσα παθοῦσα παρήγορον ἐλπίδα βόσκω
<lb rend="displayNum" n="352" />Ζηνὸς ὑποσχεσίῃσιν, ὅτι γνωτῇσι σὺν ἄλλαις
<lb rend="displayNum" n="353" />ἐκ χθονὸς Ἀτλάντειον ἐλεύσομαι εἰς πόλον ἄστρων
<lb rend="displayNum" n="354" />οὐρανὸν οἶκον ἔχουσα, καὶ ἔσσομαι ἕβδομος ἀστήρ.
<lb rend="displayNum" n="355" />καὶ σὺ τεὰς πρήυνε μεληδόνας: ἀπροϊδὴς δὲ 
<lb rend="displayNum" n="356" />εἰς σὲ βιοπλάγκτοιο τύχης στροφάλιγγα κυλίνδων
<lb rend="displayNum" n="357" />φρικτὸς ἀκινήτοιο μίτος σφρηγίσσατο Μοίρης:
<lb rend="displayNum" n="358" />τλῆθι φέρειν λιπόπατρις ἀκαμπέα δεσμὸν ἀνάγκης,
<lb rend="displayNum" n="359" />ἐσσομένων προκέλευθον ὑπέρτερον ἐλπίδα βόσκων,
<lb rend="displayNum" n="360" />εἰ γένος ἐρρίζωσε τεὸν πρωτόσπορος Ἰώ, 
<lb rend="displayNum" n="361" />εἰ λάχες ἐκ Λιβύης Ποσιδήιον αἷμα γενέθλης:
<lb rend="displayNum" n="362" />μίμνε παρ᾽ ὀθνείοις, ἅτε Δάρδανος, οἰκία ναίων,
<lb rend="displayNum" n="363" />ναιετάων ξένον ἄστυ, πατὴρ τεὸς ὥς περ Ἀγήνωρ,
<lb rend="displayNum" n="364" />ὡς Δαναὸς γενετῆρος ἀδελφεός: ὅττι καὶ αὐτὸς
<lb rend="displayNum" n="365" />ἄλλος ἀνὴρ φερέοικος ἔχων γένος ἔνθεον Ἰοῦς, 
<lb rend="displayNum" n="366" />αἰθέριον βλάστημα Διιπετές, οὔνομα Βύζας,
<lb rend="displayNum" n="367" />αὐτογόνου Νείλοιο πιὼν ἑπτάστομον ὕδωρ
<lb rend="displayNum" n="368" />γείτονα γαῖαν ἔνειμεν, ὅπῃ παρὰ Βόσπορον ἀκτὴν
<lb rend="displayNum" n="369" />Ἰναχίῃ δαμάλῃ πεπερημένον ἕλκεται ὕδωρ,
<lb rend="displayNum" n="370" />πᾶσι περικτιόνεσσι τιθεὶς φάος, ὁππότε κείνου 
<lb rend="displayNum" n="371" />ἀκλινέος δόχμωσε μεμηνότος αὐχένα ταύρου.</q>
</p><p><lb rend="displayNum" n="372" />εἶπεν Ἀγηνορίδαο κατευνάζουσα μερίμνας.
<lb rend="displayNum" n="373" />Ζεὺς δὲ πατὴρ προέηκε τανύπτερον υἱέα Μαίης
<lb rend="displayNum" n="374" />εἰς δόμον Ἠλέκτρης ταχὺν ἄγγελον, ὄφρά κε Κάδμῳ
<lb rend="displayNum" n="375" />Ἁρμονίην ὀπάσειεν ἐς ἁρμονίην ὑμεναίων, 
<lb rend="displayNum" n="376" />παρθένον οὐρανόθεν μετανάστιον, ἣν Ἀφροδίτης
<lb rend="displayNum" n="377" />λαθριδίῃ φιλότητι γαμοκλόπος ἤροσεν Ἄρης:
<pb id="v.1.p.128" />
<lb rend="displayNum" n="378" />καὶ βρέφος αἰδομένη κρυφίης αὐτάγγελον εὐνῆς
<lb rend="displayNum" n="379" />μήτηρ οὐκ ἀτίταλλεν, ἀπ᾽ αἰθερίοιο δέ κόλπου
<lb rend="displayNum" n="380" />πήχεϊ κεκλιμένην ἐπιμάζιον ἤγαγε κούρην 
<lb rend="displayNum" n="381" />εἰς δόμον Ἠλέκτρης μαιήιον, ἧς τόκον Ὧραι
<lb rend="displayNum" n="382" />ὑγρὸν ἐμαιώσαντο λεχωίδες, ἧς ἔτι πυκνοὶ
<lb rend="displayNum" n="383" />ἀργεννὴν σφριγόωντες ἀνέβλυον ἰκμάδα μαζοί:
<lb rend="displayNum" n="384" />δεξαμένη δὲ θύγατρα νόθην ἰσόζυγι θεσμῷ
<lb rend="displayNum" n="385" />σύγχρονον Ἠμαθίωνος ἑνὶ ξυνώσατο μαζῷ 
<lb rend="displayNum" n="386" />κούρην ἀρτιλόχευτον, ὁμοστόργῳ δὲ μενοινῇ
<lb rend="displayNum" n="387" />διχθαδίην θρεπτῆρι γονὴν κούφιζεν ἀγοστῷ.
<lb rend="displayNum" n="388" />ὡς δέ τις ἀγροτέρη διδυμητόκος ἔνδοθι λόχμης
<lb rend="displayNum" n="389" />λαχνήεσσα λέαινα γαλαξαίῃσιν ἐέρσαις
<lb rend="displayNum" n="390" />σκύμνοις ἀμφοτέροις διδυμάονας ἥρμοσε μαζοὺς 
</p><p><lb rend="displayNum" n="391" />καὶ διδύμοις τεκέεσσι μεριζομένην πόρε θηλήν,
<lb rend="displayNum" n="392" />καὶ χρόα λιχμάζουσα καὶ ἄτριχον εἰσέτι δειρὴν
<lb rend="displayNum" n="393" />ἰσοτύποις κομιδῇσιν ἀνέτρεφεν ἥλικα φύτλην:
<lb rend="displayNum" n="394" />ὣς τότε παιδοκόμῳ φιλίῃ μαιώσατο θηλῇ
<lb rend="displayNum" n="395" />ἀρτιγόνων μεθέπουσα συνωρίδα δίζυγα τέκνων: 
<lb rend="displayNum" n="396" />πολλάκι νήπιον υἷα συνέμπορον ἥλικι κούρῃ
<lb rend="displayNum" n="397" />πίονος ἔνθα καὶ ἔνθα μετάτροπον ἰκμάδι μαζοῦ
<lb rend="displayNum" n="398" />πεπταμένης πήχυνε φιλήτορι χειρὸς ἀγοστῷ:
<lb rend="displayNum" n="399" />γούνασι δ᾽ ἄρσενα παῖδα συνίδρυε θήλεϊ κούρῃ,
<lb rend="displayNum" n="400" />μηρὸν ἐφαπλώσασα κεχηνότα γείτονι μηρῷ, 
<lb rend="displayNum" n="401" />κόλπον ἀνευρύνουσα βαθυνομένοιο χιτῶνος:
<lb rend="displayNum" n="402" />καὶ τεκέων κλάζουσα μέλος θελκτήριον ὕπνου
<lb rend="displayNum" n="403" />ἀμφοτέρους εὕδοντας ἐκοίμισε μαιάδι τέχνῃ,
<lb rend="displayNum" n="404" />πῆχυν ὑποστορέσασα συνήορον αὐχένι παίδων,
<lb rend="displayNum" n="405" />καί σφισι λέκτρον ἔθηκεν ἐὸν γόνυ, διχθαδίῳ δὲ 
<lb rend="displayNum" n="406" />φάρεος ἄκρον ἕλισσε διαιθύσσουσα προσώπῳ,
<lb rend="displayNum" n="407" />τέκνα καταψύχουσα, καὶ ἔσβεσε καύματος ὁρμὴν
<lb rend="displayNum" n="408" />ἀντίτυπον φύσημα χέων ποιητὸς ἀήτης.
<pb id="v.1.p.130" />
</p><p><lb rend="displayNum" n="409" />ὄφρα μὲν ἕζετο Κάδμος ἐχέφρονος ἐγγὺς ἀνάσσης,
<lb rend="displayNum" n="410" />τόφρα λαθὼν πυλαωρὸν ἑῷ ληίστορι ταρσῷ 
<lb rend="displayNum" n="411" />ἀπροϊδὴς ἀκίχητος ἐς οἰκίον ἤιεν Ἑρμῆς
<lb rend="displayNum" n="412" />εἴκελος ἠιθέῳ: ῥοδέῳ δέ οἱ ἀμφὶ προσώπῳ
<lb rend="displayNum" n="413" />ἀσκεπέος κεχάλαστο παρήορος ὁλκὸς ἐθείρης
<lb rend="displayNum" n="414" />ἀμφιλαφής, στέψας δὲ νεότριχος ἄκρα παρειῆς
<lb rend="displayNum" n="415" />λεπτὸς ἀεξομένων ἐρυθαίνετο κύλος ἰούλων 
<lb rend="displayNum" n="416" />ἀρτιφυὴς ἑκάτερθε περίδρομος: οἷα δὲ κῆρυξ
<lb rend="displayNum" n="417" />ἠθάδα ῥάβδον ἄειρεν: ἀθηήτῳ δὲ προσώπῳ
<lb rend="displayNum" n="418" />ἐκ κεφαλῆς νεφέεσσι κεκασμένος εἰς πόδας ἄκρους
<lb rend="displayNum" n="419" />πιαλέης ἐκίχησε πεπαυμένα δεῖπνα τραπέζης:
<lb rend="displayNum" n="420" />οὐδέ μιν Ἠμαθίων σχεδὸν ἔδρακεν, οὐδὲ καὶ αὐτὴ 
<lb rend="displayNum" n="421" />Ἁρμονίη καὶ Κάδμος ὁμέστιος, οὐ χορὸς ἀνδρῶν
<lb rend="displayNum" n="422" />δούλιος: Ἠλέκτρῃ δὲ θεουδέι φαίνετο μούνῃ
<lb rend="displayNum" n="423" />Ἑρμῆς ποικιλόμυθος: ἑλὼν δέ μιν εἰς μυχὸν οἴκου
<lb rend="displayNum" n="424" />ἀπροϊδὴς ὀάριζε καὶ ἀνδρομέῃ φάτο φωνῇ:
</p><p><lb rend="displayNum" n="425" /><q direct="unspecified">Μητροκασιυνήτη, Διὸς εὐνέτι, χαῖρε, γυναικῶν 
<lb rend="displayNum" n="426" />πασάων μετόπισθε μακαρτάτη, ὅττι Κρονίων
<lb rend="displayNum" n="427" />κοιρανίην κόσμοιο τεοῖς τεκέεσσι φυλάσσει,
<lb rend="displayNum" n="428" />καὶ χθονὸς ἄστεα πάντα κυβερνήσει σέο φύτλη,
<lb rend="displayNum" n="429" />ἕδνα τεῆς φιλότητος, ἐμῇ δ᾽ ἅμα μητέρι Μαίῃ
<lb rend="displayNum" n="430" />ἄστρασιν ἑπταπόροισι συναστράψειας Ὀλύμπῳ 
<lb rend="displayNum" n="431" />σύνδρομος Ἠελίοιο, συναντέλλουσα Σελήνῃ.
<lb rend="displayNum" n="432" />εἰμὶ τεῆς, φιλότεκνε, γουῆς ἐμφύλιος Ἑρμῆς,
<lb rend="displayNum" n="433" />ἄγγελος ἀθανάτων τανυαίπτερος, οὐρανόθεν δὲ
<lb rend="displayNum" n="434" />ξείνιος ὑψιμέδων με τεὸς προέηκεν ἀκοίτης
<lb rend="displayNum" n="435" />ἀμφὶ τεοῦ ξείνοιο θεουδέος: ἀλλὰ καὶ αὐτὴ 
<lb rend="displayNum" n="436" />πείθεο σῷ Κρονίωνι, καὶ Ἁρμονίην σέο κούρην
<lb rend="displayNum" n="437" />πέμπε μολεῖν ἀνάεδνον ὁμόστολον ἥλικι Κάδμῳ,
<lb rend="displayNum" n="438" />καὶ Διὶ μακάρεσσι χαρίζεο: τειρομένους γὰρ
<pb id="v.1.p.132" />
<lb rend="displayNum" n="439" />ἀθανάτους ὁ ξεῖνος ὅλους ἐσάωσεν ἀείδων:
<lb rend="displayNum" n="440" />οὗτος ἀνὴρ μογέοντι τεῷ χραίσμησεν ἀκοίτῃ, 
<lb rend="displayNum" n="441" />οὗτος ἀνὴρ ἐπέτασσεν ἐλεύθερον ἦμαρ Ὀλύμπῳ.
<lb rend="displayNum" n="442" />μή σε τεὴ θέλξειε γόῳ φιλομήτορι κούρη:
<lb rend="displayNum" n="443" />ἀλλά μιν εἰς ὑμένσιον ἀλεξικάκῳ πόρε Κάδμῳ
<lb rend="displayNum" n="444" />πειθομένη Κρονίωνι καὶ Ἄρεϊ καὶ Κυθερείῃ.</q>
</p></div1></body></text></TEI.2>