<?xml version="1.0" encoding="utf-8"?>
<TEI.2><text><body><div1 type="book" n="25" org="uniform" sample="complete">
<head><lb rend="displayNum" n="1" />εἰκοστὸν κατὰ πέμπτον ἔχεις Περσῆος ἀγῶνα
<lb rend="displayNum" n="2" />καὶ κρίσιν Ἡρακλῆος ἐς ἠνορέην Διονύσου.</head>
<p><lb rend="displayNum" n="1" />Μοῦσα, πάλιν πολέμιζε σοφὸν μόθον ἔμφρονι θύρσῳ:
<lb rend="displayNum" n="2" />οὔ πω γὰρ γόνυ δοῦλον ὑποκλίνων Διονύσῳ
<lb rend="displayNum" n="3" />φύλοπιν ἑπταέτηρον Ἑώιος εὔνασεν Ἄρης:
<lb rend="displayNum" n="4" />ἀλλὰ δρακοντείοιο τεθηπότες ἄκρα γενείου
<lb rend="displayNum" n="5" />Ἰνδῴης πλατάνοιο πάλιν κλάζουσι νεοσσοί, 
<lb rend="displayNum" n="6" />Βακχείου πολέμοιο προμάντιες. οὐ μὲν ἀείσω
<lb rend="displayNum" n="7" />πρώτους ἓξ λυκάβαντας, ὅτε στρατὸς ἔνδοθι πύργων
<lb rend="displayNum" n="8" />Ἰνδὸς ἔην: τελέσας δὲ τύπον μιμηλὸν Ὁμήρου
<lb rend="displayNum" n="9" />ὕστατον ὑμνήσω πολέμων ἔτος, ἑβδομάτης δὲ
<lb rend="displayNum" n="10" />ὑσμίνην ἰσάριθμον ἐμῆς στρουθοῖο χαράξω: 
<lb rend="displayNum" n="11" />Θήβῃ δ᾽ ἑπταπύλῳ κεράσω μέλος, ὅττι καὶ αὐτὴ
<lb rend="displayNum" n="12" />ἀμφ᾽ ἐμὲ βακχευθεῖσα περιτρέχει, οἷα δὲ νύμφη
<lb rend="displayNum" n="13" />μαζὸν ἑὸν γύμνωσε κατηφέος ὑψόθι πέπλου,
<lb rend="displayNum" n="14" />μνησαμένη Πενθῆος: ἐποτρύνων δέ με μέλπειν
<lb rend="displayNum" n="15" />πενθαλέην ἕο χεῖρα γέρων ὤρεξε Κιθαιρὼν 
<lb rend="displayNum" n="16" />αἰδόμενος, μὴ λέκτρον ἀθέσμιον ἠὲ βοήσω
<lb rend="displayNum" n="17" />πατροφόνον πόσιν υἷα παρευνάζοντα τεκούσῃ.
<pb id="v.2.p.252" />
<lb rend="displayNum" n="18" />Ἀονίης ἀίω κιθάρης κτύπον: εἴπατε, Μοῦσαι,
<lb rend="displayNum" n="19" />τίς πάλιν Ἀμφίων λίθον ἄπνοον εἰς δρόμον ἕλκει;
<lb rend="displayNum" n="20" />οἶδα, πόθεν κτύπος οὗτος: ἀειδομένῃ τάχα Θήβῃ 
<lb rend="displayNum" n="21" />Πινδαρέης φόρμιγγος ἐπέκτυπε Δώριος ἠχώ.
</p><p><lb rend="displayNum" n="22" />ἀλλὰ πάλιν κτείνωμεν Ἐρυθραίων γένος Ἰνδῶν:
<lb rend="displayNum" n="23" />οὔ ποτε γὰρ μόθον ἄλλον ὁμοίιον ἔδρακεν αἰὼν
<lb rend="displayNum" n="24" />Ἠῴου πρὸ μόθοιο, καὶ οὐ μετὰ φύλοπιν Ἰνδῶν
<lb rend="displayNum" n="25" />ἄλλην ὀψιτέλεστον ἰσόρροπον εἶδεν Ἐνυώ, 
<lb rend="displayNum" n="26" />οὐδὲ τόσος στρατὸς ἦλθεν ἐς Ἴλιον, οὐ στόλος ἀνδρῶν
<lb rend="displayNum" n="27" />τηλίκος, ἀλλὰ νέοισι καὶ ἀρχεγόνοισιν ἐρίζων
<lb rend="displayNum" n="28" />εὐκαμάτους ἱδρῶτας ἀναστήσω Διονύσου,
<lb rend="displayNum" n="29" />κρίνων ἠνορέην τεκέων Διός, ὄφρα νοήσω,
<lb rend="displayNum" n="30" />τίς κάμε τοῖον ἀγῶνα, τίς εἵκελος ἔπλετο βάκχου. 
</p><p><lb rend="displayNum" n="31" />Περσεὺς μὲν ταχύγουνος, ἐύπτερον ἴχνος ἐλίσσων,
<pb id="v.2.p.254" />
<lb rend="displayNum" n="32" />ἀγχινεφῆ δρόμον εἶχεν ἐν ἠέρι πεζός ὁδίτης,
<lb rend="displayNum" n="33" />εἰ ἐτεὸν πεπότητο. τί δὲ πλέον, εἰ σφυρὰ πάλλων
<lb rend="displayNum" n="34" />ξείνην εἰρεσίην ἀνεμώδεϊ νήχετο ταρσῷ,
<lb rend="displayNum" n="35" />ὅττι βαθυνομένης παλάμης ληίστορι καρτῷ 
<lb rend="displayNum" n="36" />Φορκίδος ἀγρύπνοιο λαβὼν ὀφθαλμὸν ἀλήτην,
<lb rend="displayNum" n="37" />ἄψοφον ἀκροπόρων πεφυλαγμένος ἄλμα πεδίλων,
<lb rend="displayNum" n="38" />ὄγμον ἐχιδνήεντα μιῆς ἤμησε Μεδούσης,
<lb rend="displayNum" n="39" />ἦς ἔτι κυμαίνουσα γοναῖς ἐθλίβετο γαστὴρ
<lb rend="displayNum" n="40" />Πήγασον ὠδίνουσα, καὶ ἔγκυον αὐχένα νύμφης 
<lb rend="displayNum" n="41" />Γοργόνος Εἰλείθυια μογοστόκος ἔθρισεν ἅρπη,
<lb rend="displayNum" n="42" />αὐχένος ἱπποτόκοιο θαλύσιον; ἀπτολέμου δὲ
<lb rend="displayNum" n="43" />Περσεὺς ὠκυπέδιλος ἐκούφισε σύμβολα νίκης
<lb rend="displayNum" n="44" />ἄπνοα, Γοργείης ὀφιώδεα λήια χαίτης,
<lb rend="displayNum" n="45" />αἱμαλέῃ ῥαθάμιγγι κατάρρυτα λείψανα κόρσης, 
<lb rend="displayNum" n="46" />ἡμιτελές σύριγμα νεοτμήτων ἀπὸ λαιμῶν
<lb rend="displayNum" n="47" />λεπτὸν ὑποτρίζοντα: καὶ οὐ στίχεν ἄρσενι χάρμῃ,
<lb rend="displayNum" n="48" />οὐ τότε χερσαίης ἐνοπῆς κτύπος, οὐδ᾽ ἐνὶ πόντῳ
<lb rend="displayNum" n="49" />Περσέι μαρναμένῳ πολεμήια λαίφεα νηῶν
<lb rend="displayNum" n="50" />ἐγρεμόθοις ἀνέμοισιν Ἄρης κολπώσατο ναύτης, 
<lb rend="displayNum" n="51" />οὐ φονίῃ ῥαθάμιγγι Λίβυς φοινίσσετο Νηρεύς,
<lb rend="displayNum" n="52" />οὐ νέκυν αὐτοκύλιστον ἐδέξατο λοίγιον ὕδωρ:
<lb rend="displayNum" n="53" />ἀλλὰ δρακοντείης τρομέων συριγμὸν ἐθείρης
<lb rend="displayNum" n="54" />Σθεννοῦς μαινομένης πτερόεις ἐλελίζετο Περσεύς,
<lb rend="displayNum" n="55" />καὶ κυνέην Ἀίδαο φέρων καὶ Παλλάδος ἅρπην, 
<lb rend="displayNum" n="56" />καὶ πτερὸν Ἑρμάωνος ἔχων καὶ Ζῆνα τοκῆα,
<lb rend="displayNum" n="57" />ὠκυτέρῳ φύξηλις ἀνῃώρητο πεδίλῳ,
<lb rend="displayNum" n="58" />Εὐρυάλης μύκημα καὶ οὐ σάλπιγγος ἀκούων,
<lb rend="displayNum" n="59" />συλήσας Λιβύης ὀλίγον σπέος: οὐ στρατὸν ἀνδρῶν
<lb rend="displayNum" n="60" />ἔκτανεν, οὐ φλογόεντι πόλιν τεφρώσατο δαλῷ. 
</p><p><lb rend="displayNum" n="61" />ἀλλ᾽ οὐ τοῖος ἔην Βρομίου μόθος: οὐ ποσὶν ἕρπων
<lb rend="displayNum" n="62" />Βάκχος ἐθωρήχθη δολόεις πρόμος, οὐδὲ λοχήσας
<pb id="v.2.p.256" />
<lb rend="displayNum" n="63" />φρουρὸν ἀκοιμήτοιο μετήλυδα κύκλον ὀπωπῆς
<lb rend="displayNum" n="64" />Φορκίδος ἀλλοπρόσαλλον ἀμειβομένης πτερὸν Ὕπνου
<lb rend="displayNum" n="65" />ἤνυσε θῆλυν ἄεθλον ἀθωρήκτοιο Μεδούσης: 
<lb rend="displayNum" n="66" />ἀλλὰ διατμήγων δηίων στίχα δίζυγι νίκῃ
<lb rend="displayNum" n="67" />χερσαίου πολέμοιο καὶ ὑγροπόροιο κυδοιμοῦ
<lb rend="displayNum" n="68" />λύθρῳ γαῖαν ἔδευσε, καὶ αἵματι κῦμα κεράσσας
<lb rend="displayNum" n="69" />Νηρεΐδας φοίνιξεν ἐρευθιόωντι ῥεέθρῳ,
<lb rend="displayNum" n="70" />κτείνων βάρβαρα φῦλα: πολὺς δ᾽ ἐπὶ μητέρι Γαίῃ 
<lb rend="displayNum" n="71" />ὑψιλόφων ἀκάρηνος ἐτυμβεύθη στάχυς Ἰνδῶν,
<lb rend="displayNum" n="72" />πολλοὶ δ᾽ ἐν πελάγεσσιν ὀλωλότες ὀξέι θύρσῳ
<lb rend="displayNum" n="73" />αὐτόματοι πλωτῆρες ἐπορθμεύοντο θαλάσσῃ,
<lb rend="displayNum" n="74" />Ἰνδῶν νεκρὸς ὅμιλος. ἀνικήτῳ δὲ Λυαίῳ
<lb rend="displayNum" n="75" />ὕδασιν αἰχμάζοντος ἐγερσιμόθου ποταμοῖο 
<lb rend="displayNum" n="76" />Ἄρεα κυματόεντα παρέρχομαι, ὁππότε πεύκη
<lb rend="displayNum" n="77" />Βακχιὰς αἰθαλόεσσα κατέφλεγε βάρβαρον ὕδωρ
<lb rend="displayNum" n="78" />μυδαλέῳ σπινθῆρι, καὶ ἔζεε κύματι θερμῷ
<lb rend="displayNum" n="79" />καπνὸν ἀναβλύζων ποταμήιον ὑγρὸς Ὑδάσπης.
</p><p><lb rend="displayNum" n="80" />ἀλλ᾽ ἐρέεις, ὅτι <q direct="unspecified">κῆτος ἁλίτροφον ἔκτανε Περσεύς: 
<lb rend="displayNum" n="81" />ὄμματι Γοργείῳ πετρώσατο θῆρα θαλάσσης.</q>
<lb rend="displayNum" n="82" />τί πλέον, εἰ φονίης δεδοκημένος ὄμμα Μεδούσης
<lb rend="displayNum" n="83" />ἀνδρομέων μελέων ἑτερότροπον εἶδος ἀμείψας
<lb rend="displayNum" n="84" />εἰς λίθον αὐτοτέλεστον ἐμορφώθη Πολυδέκτης;
<lb rend="displayNum" n="85" />Βάκχου δ᾽ Ἰνδοφόνου βριαρὸς πόνος οὐ μία Γοργώ, 
<lb rend="displayNum" n="86" />οὐ λίθος ἠερόφοιτος ἁλίκτυπος ἢ Πολυδέκτης:
<lb rend="displayNum" n="87" />ἀλλὰ δρακοντοκόμων καλάμην ἤμησε Γιγάντων
<lb rend="displayNum" n="88" />Βάκχος ἀριστεύων ὀλίγῳ ῥηξήνορι θύρσῳ,
<lb rend="displayNum" n="89" />ὁππότε Πορφυρίωνι μαχήμονα κισσὸν ἰάλλων
<lb rend="displayNum" n="90" />Ἐγκέλαδον στυφέλιξε καὶ ἤλασεν Ἀλκυονῆα 
<lb rend="displayNum" n="91" />αἰχμάζων πετάλοισιν: ὀιστεύοντο δὲ θύρσοι
<lb rend="displayNum" n="92" />γηγενέων ὀλετῆρες, ἀοσσητῆρες Ὀλύμπου,
<pb id="v.2.p.258" />
<lb rend="displayNum" n="93" />χερσὶ διηκοσίῃσιν ἕλιξ ὅτε λαὸς Ἀρούρης
<lb rend="displayNum" n="94" />θλίβων ἀστερόεσσαν ἴτυν πολυδειράδι κόρσῃ
<lb rend="displayNum" n="95" />λεπταλέῳ γόνυ κάμψεν ἀκοντιστῆρι κορύμβῳ, 
<lb rend="displayNum" n="96" />ἔγχεϊ κισσήεντι, καὶ οὐ πυρόεντι κεραυνῷ
<lb rend="displayNum" n="97" />τηλίκος ἐσμὸς ἔπιπτεν, ὅσος ῥηξήνορι θύρσῳ.
</p><p><lb rend="displayNum" n="98" />ἀλλά φίλοι, κρίνωμεν: ἐν ἀντολίῃ μὲν ἀρούρῃ
<lb rend="displayNum" n="99" />Ἰνδοφόνους ἱδρῶτας ὀπιπεύων Διονύσου
<lb rend="displayNum" n="100" />ἠέλιος θάμβησεν, ὑπὲρ δυτικοῖο δὲ κόλπου 
<lb rend="displayNum" n="101" />Εσπερίη Περσῆα τανύπτερον εἶδε Σελήνη,
<lb rend="displayNum" n="102" />βαιὸν ἀεθλεύσαντα πόνον γαμψώνυχι χαλκῷ:
<lb rend="displayNum" n="103" />καὶ Φαέθων ὅσον εὖχος ὑπέρτερον ἔλλαχε Μήνης,
<lb rend="displayNum" n="104" />τόσσον ἐγὼ Περσῆος ἀρείονα Βάκχον ἐνίψω.
<lb rend="displayNum" n="105" />Ἴναχος ἀμφοτέρων πέλε μάρτυρος, ὁππότε κισσῷ 
<lb rend="displayNum" n="106" />καὶ φονίῳ νάρθηκι Μυκηνίδες ἤρισαν αἰχμαὶ
<lb rend="displayNum" n="107" />χαλκοβαρεῖς, Σατύρων δὲ φιλεύιον Ἄρεα φεύγων
<lb rend="displayNum" n="108" />θυρσοφόρῳ Βρομίῳ δρεπανηφόρος εἴκαθε Περσεύς,
<lb rend="displayNum" n="109" />καὶ δόρυ θοῦρον ἔπεμπε μαχήμονος ἀντὶ Λυαίου
<lb rend="displayNum" n="110" />οὐτιδανὴν ἀσίδηρον ἀκοντίζων Ἀριάδνην: 
<lb rend="displayNum" n="111" />οὐκ ἄγαμαι Περσῆα μίαν κτείναντα γυναῖκα,
<lb rend="displayNum" n="112" />εἵμασι νυμφιδίοισιν ἔτι πνείουσαν Ἐρώτων.
</p><p><lb rend="displayNum" n="113" />εἰ δὲ Διὸς χρυσέων μεγαλίζεται εἵνεκα λέκτρων,
<lb rend="displayNum" n="114" />οὐ Δανάην ἐκόμισσεν ἐς οὐρανὸν ὑέτιος Ζεύς,
<lb rend="displayNum" n="115" />κυδαίνων γονίμης φιλοπάρθενον ὄμβρον ἐέρσης 
<lb rend="displayNum" n="116" />βαιῆς κλεψιγάμου: Σεμέλη δ᾽ ἐπέβαινεν Ὀλύμπου
<lb rend="displayNum" n="117" />σὺν Διί, σὺν μακάρεσσι μιῆς ψαύουσα τραπέζης,
<lb rend="displayNum" n="118" />υἱέι βοτρυόεντι παρεζομένη Διονύσῳ:
<lb rend="displayNum" n="119" />οὐ Δανάη λάχεν οἶκον Ὀλύμπιον, ὑγροπόρου δὲ
<lb rend="displayNum" n="120" />λάρνακος ἔνδον ἐοῦσα Διὸς ναυτίλλετο νύμφη, 
<lb rend="displayNum" n="121" />μεμφομένη ζυγίων ἀπατήλιον ὄμβρον Ἐρώτων,
<lb rend="displayNum" n="122" />ἄστατον ὄλβον ἔχοντα μινυνθαδίου νιφετοῖο.
</p><p><lb rend="displayNum" n="123" />οἶδα μέν Ἀνδρομέδην, ὅτι φαίνεται ἐντὸς Ὀλύμπου,
<pb id="v.2.p.260" />
<lb rend="displayNum" n="124" />ἀλλὰ πάλιν μογέει καί ἐν αἰθέρι: καί τάχα δειλὴ
<lb rend="displayNum" n="125" />πολλάκι τοῖον ἔλεξεν ἔπος νεμεσήμονι φωνῇ: 
<lb rend="displayNum" n="126" /><q direct="unspecified">τί πλέον, εἵ με κόμισσας ἐς αἰθέρα, νυμφίε Περσεῦ;
<lb rend="displayNum" n="127" />καλὸν ἐμοὶ πόρες ἕδνον Ὀλύμπιον: ἀστερόεν γὰρ
<lb rend="displayNum" n="128" />κῆτος ἔτι κλονέει με καὶ ἐνθάδε, καὶ νέον ἄλλον
<lb rend="displayNum" n="129" />ἀντίτυπον προτέροιο μετά χθόνα καὶ φόβον ἅλμης
<lb rend="displayNum" n="130" />εἰσέτι δεσμὸν ἔχω καὶ ὲν ἄστρασιν: οὐ σέθεν ἅρπη 
<lb rend="displayNum" n="131" />οὐρανίη με σάωσε: μάτην δέ μοι ἐντὸς Ὀλύμπου
<lb rend="displayNum" n="132" />μείλιχον ἀστραίης ἀμαρύσσεται ὄμμα Μεδούσης:
<lb rend="displayNum" n="133" />κῆτος ἔτι κλονέει με, καὶ οὐ πτερὰ κοῦφα τιταίνεις.
<lb rend="displayNum" n="134" />μήτηρ ἀχνυμένη με βιάζεται, ὅττι καὶ αὐτὴ
<lb rend="displayNum" n="135" />δειλὴ Κασσιέπεια δι᾽ αἰθέρος εἰς ἄλα δύνει 
<lb rend="displayNum" n="136" />Νηρεΐδας τρομέουσα, καὶ ὀλβίζει δρόμον Ἄρκτου
<lb rend="displayNum" n="137" />ἄβροχον Ὠκεανοῖο καὶ οὐ ψαύοντα θαλάσσης:
<lb rend="displayNum" n="138" />καὶ φόβον Ἀνδρομέδης ὁρόων καὶ Κῆτος Ὀλύμπου
<lb rend="displayNum" n="139" />γηραλέος μετὰ γαῖαν ὀδύρεται ἐνθάδε Κηφεύς.</q>
</p><p><lb rend="displayNum" n="140" />τοῖον ἔπος βαρύδεσμος ἀνίαχε πολλάκι νύμφη, 
<lb rend="displayNum" n="141" />Περσέα κικλήσκουσα, καὶ οὐ χραίσμησεν ἀκοίτης.
<lb rend="displayNum" n="142" />εἰ δέ καὶ Ἀνδρομέδης ἐπαγάλλεται ἄστρασι Περσεύς.
<lb rend="displayNum" n="143" />δόχμιον ὄμμα τίταινε δι᾽ αἰθέρος, ἧχι φαείνει
<lb rend="displayNum" n="144" />αἰγλήεις Ὀφιοῦχος Ὄφιν δινωτὸν ἀείρων,
<lb rend="displayNum" n="145" />καὶ Στέφανον περίκυκλον ἐσαθρήσεις Ἀριάδνης 
<lb rend="displayNum" n="146" />σύνδρομον Ἠελίοιο, συναντέλλοντα Σελήνῃ,
<lb rend="displayNum" n="147" />ἵμερον ἀγγέλλοντα φιλοστεφάνου Διονύσου.
</p><p><lb rend="displayNum" n="148" />οἶδα μόθου Μίνωος, ὃν ὤπασε θῆλυς Ἐνυὼ
<pb id="v.2.p.262" />
<lb rend="displayNum" n="149" />κεστὸν ἐλαφρίζουσα καὶ οὐ τελαμῶνα βοείης,
<lb rend="displayNum" n="150" />ὁππότε Κύπρις ἕην κορυθαιόλος, ὁππότε Πειθὼ 
<lb rend="displayNum" n="151" />χάλκεον ἔγχος ἔπαλλε καὶ ἔπλετο Παλλὰς Ἀθήνη,
<lb rend="displayNum" n="152" />μαρναμένῳ Μίνωι συνέμπορος, ἐν δὲ κυδοιμοῖς
<lb rend="displayNum" n="153" />ἀπτολέμων τόξευε γαμοστόλος ἑσμὸς Ἐρώτων,
<lb rend="displayNum" n="154" />καὶ Πόθος ἱμερόεις πτολιπόρθιος, ἡνίκα λαῷ
<lb rend="displayNum" n="155" />Νισαίῳ Μεγαρῆι Κυδωνιὰς ἔβρεμε σάλπιγξ, 
<lb rend="displayNum" n="156" />εὖτε Φόβον καὶ Δεῖμον ἰδὼν συνάεθλον Ἐρώτων
<lb rend="displayNum" n="157" />ἴχνεσιν αἰδομένοισιν ἐχάζετο χάλκεος Ἄρης,
<lb rend="displayNum" n="158" />ἀσπίδα κουφίζουσαν ὀπιπεύων Ἀφροδίτην
<lb rend="displayNum" n="159" />καὶ Πόθον αἰχμάζοντα, καὶ εὐθώρηκι μαχητῇ
<lb rend="displayNum" n="160" />ἁβροχίτων ἐτέλεσσεν Ἔρως καλλίτριχα νίκην: 
<lb rend="displayNum" n="161" />Σκύλλα γὰρ ὑπνώοντος ἀκερσικόμοιο τοκῆος
<lb rend="displayNum" n="162" />ἥλικα πορφυρέης ἀπεκείρατο βότρυν ἐθείρης,
<lb rend="displayNum" n="163" />καὶ πόλιν ἔπραθε πᾶσαν ἕνα τμητῆρι σιδήρῳ
<lb rend="displayNum" n="164" />βόστρυχον ἀμήσασα πολισσούχοιο καρήνου.
<lb rend="displayNum" n="165" />Μίνως μὲν πτολίπορθος ἑῷ ποτε κάλλεϊ γυμνῷ 
<lb rend="displayNum" n="166" />ὑσμίνης τέλος εὗρε, καὶ νίκησε σιδήρῳ,
<lb rend="displayNum" n="167" />ἀλλὰ πόθῳ καὶ ἔρωτι: κορυσσομένου δὲ Λυαίου
<lb rend="displayNum" n="168" />οὐ Πόθος ἐπρήυνεν ἀκοντοφόρων μόθον Ἰνδῶν,
<lb rend="displayNum" n="169" />οὐ Παφίη κεκόρυστο συναιχμάζουσα Λυαίῳ,
<lb rend="displayNum" n="170" />κάλλεϊ νικήσασα, μόθου τέλος οὐ μία κούρη 
<lb rend="displayNum" n="171" />οἰστρομανὴς χραίσμησεν ἐρασσαμένη Διονύσου,
<lb rend="displayNum" n="172" />οὐ δόλος ἱμερόεις, οὐ βόστρυχα Δηριαδῆος,
<lb rend="displayNum" n="173" />ἀλλὰ πολυσπερέων πολέμων ἑτερότροπος Ἰνδὸς
<lb rend="displayNum" n="174" />νίκης εὖχος ἔχων παλιναυξέος. εἰ δὲ γεραίρεις
<lb rend="displayNum" n="175" />Ἴναχον Ἡρακλῆος, ὅλον πόνον αὐτὸς ἐλέγξω. 
</p><p><lb rend="displayNum" n="176" />οἶδα μέν, ὅττι λέοντι βραχίονα λοξὸν ἑλίξας
<lb rend="displayNum" n="177" />εὐπαλάμῳ πήχυνε περίπλοκον αὐχένα δεσμῷ,
<pb id="v.2.p.264" />
<lb rend="displayNum" n="178" />πότμον ἄγων ἀσίδηρον, ὅπῃ ζωαρκέι λαιμῷ
<lb rend="displayNum" n="179" />ἔμπνοος ἀσφαράγοιο μέσος πορθμεύεται ἀήρ:
<lb rend="displayNum" n="180" />οὐκ ἄγαμαι καὶ τοῦτο: παρ᾽ εὐπετάλῳ ποτὲ λόχμῃ 
<lb rend="displayNum" n="181" />χερσὶ λεοντοφόνοισιν ἀριστεύουσα Κυρήνη
<lb rend="displayNum" n="182" />παρθένος ἔργον ἔτευξεν ὁμοίιον, ὅττι καὶ αὐτὴ
<lb rend="displayNum" n="183" />ἄρσενα θῆρα δάμασσεν ἀκαμπέι θήλεϊ δεσμῷ:
<lb rend="displayNum" n="184" />ἀρτιθαλὴς δ᾽ ἔτι κοῦρος ἐν οὔρεσι Βάκχος ἀθύρων
<lb rend="displayNum" n="185" />χειρὶ μιῇ λασίου δεδραγμένος ἀνθερεῶνος 
<lb rend="displayNum" n="186" />φοίνιον εἷλκε λέοντα, καὶ ὤρεγε μητέρι Ῥείῃ
<lb rend="displayNum" n="187" />αὐχενίου πλοκάμοιο κεχηνότα θῆρα πιέζων:
<lb rend="displayNum" n="188" />εἷλκεν ἔτι ζώοντα, περισφίγξας δὲ λεπάδνῳ
<lb rend="displayNum" n="189" />θῆρα κυβερνητῆρι διεσφήκωσε χαλινῷ
<lb rend="displayNum" n="190" />ζεύξας δοῦλα γένεια, καὶ ἥμενος ὑψόθι, δίφρου 
<lb rend="displayNum" n="191" />ἄγρια ταρβαλέων ἐπεμάστιε νῶτα λεόντων.
<lb rend="displayNum" n="192" />πορδαλίων δὲ γένεθλα καὶ ὠμοβόρων γένος ἄρκτων
<lb rend="displayNum" n="193" />νηπιάχοις παλάμῃσιν ἐδουλώθη Διονύσου.
</p><p><lb rend="displayNum" n="194" />οἶδα καὶ Ἀρκάδα κάπρον ὀρίδρομον: ἀλλὰ Λυαίῳ
<lb rend="displayNum" n="195" />παίγνια κουρίζοντι σύες καὶ φῦλα λεόντων. 
</p><p><lb rend="displayNum" n="196" />τί πλέον Ἡρακλέης θρασὺς ἥνυσεν, εἴ τινα πηγὴν
<lb rend="displayNum" n="197" />πολλὰ καμὼν ὀλίγην ὀφιώδεα λύσατο Λέρνην,
<lb rend="displayNum" n="198" />τέμνων αὐτοτέλεστα θαλύσια φωλάδος ὕδρης
<lb rend="displayNum" n="199" />φυταλίην πολύδειρον ἀνασταχύοντα δρακόντων;
<lb rend="displayNum" n="200" />αἴθε δὲ μοῦνος ἔπεφνε, καὶ οὐκ ἐκάλεσσε μογήσας 
<lb rend="displayNum" n="201" />ἀρτιφύτων Ἰόλαον ἀλοιητῆρα καρήνων,
<lb rend="displayNum" n="202" />δαλὸν ἀερτάζοντα σελασφόρον, εἰσόκεν ἄμφω
<lb rend="displayNum" n="203" />θῆλυν ὄφιν πρήνιξαν, ἐγὼ δ᾽ οὐκ οἶδα γεραίρειν
<lb rend="displayNum" n="204" />οὐτιδανῇ δύο φῶτας ἐριδμαίνοντας ἐχίδνῃ:
<lb rend="displayNum" n="205" />εἷς πόνος ἀμφοτέροισι μερίζετο: θυρσοφόρος δὲ 
<lb rend="displayNum" n="206" />μοῦνος ἀποτμήξας ὀφιώδεας υἷας Ἀρούρης
<pb id="v.2.p.266" />
<lb rend="displayNum" n="207" />Εὔιος ἔχραε πᾶσι, Διὸς πρόμος, ὧν ὑπὲρ ὥμων
<lb rend="displayNum" n="208" />ἀμφιλαφεῖς ἑκάτερθεν ἀμοιβάδες ἔρρεον ὕδραι,
<lb rend="displayNum" n="209" />ὕδρης Ἰναχίης πολὺ μείζονες, ἀντὶ δὲ Λέρνης
<lb rend="displayNum" n="210" />ἀσταθέες σύριζον ἐν αἰθέρι γείτονες ἄστρων. 
<lb rend="displayNum" n="211" />ἱλήκοις, Ἰόλαε: σὺ γὰρ δέμας ἔφλεγες ὕδρης,
<lb rend="displayNum" n="212" />καὶ μόνος Ἡρακλέης, μόνος ἥρπασεν οὕνομα νίκης.
<lb rend="displayNum" n="213" />οὐ Νεμέην ἐλάχειαν ἐμὸς πρόμος, οὕ τινα Λέρνην
<lb rend="displayNum" n="214" />Βάκχος ἀνεζώγρησε πολυσφαράγων ἀπὸ λαιμῶν,
<lb rend="displayNum" n="215" />θάμνον ἐχιδνήεντα ταμὼν παλιναυξέος ὕδρης, 
<lb rend="displayNum" n="216" />ἀλλὰ Νότον καὶ ταρσὰ Βορήια καὶ πτερὸν Εὕρου
<lb rend="displayNum" n="217" />καὶ Ζέφυρον κήρυκα φέρων τετράζυγι νίκῃ
<lb rend="displayNum" n="218" />ὠκεανόν, χθόνα, πόντον ἑῶν ἔπλησεν ἀέθλων.
<lb rend="displayNum" n="219" />εἰ κλέος ἀνδρὶ φέρουσι δράκων, εἰ φωλάδες ὕδραι,
<lb rend="displayNum" n="220" />Βάκχου στέμματα ταῦτα λεχώια, ταῦτα Λυαίου 
<lb rend="displayNum" n="221" />φρικτὰ δρακοντείων ὀφιώδεα δεσμὰ κομάων,
<lb rend="displayNum" n="222" />ἐξ ὅτε πατρὸς ἔλειπε τελεσσιγόνου πτύχα μηροῦ.
</p><p><lb rend="displayNum" n="223" />Σιγήσω κεμάδος χρύσεον κέρας, οὕ τι χαλέψω
<lb rend="displayNum" n="224" />τηλίκον Ἡρακλῆα μιῆς ἐλάφοιο φονῆα:
<lb rend="displayNum" n="225" />μὴ τρομερῆς ἐλάφου μιμνήσκεο: νεβροφόνῳ γὰρ 
<lb rend="displayNum" n="226" />θυιάδι βαιὸν ἄθυρμα πέλει κεμαδοσσόος ἄγρη.
</p><p><lb rend="displayNum" n="227" />Κνώσσιον Ἡρακλῆος ἔα πόνον: οἰστρομανῆ γὰρ
<lb rend="displayNum" n="228" />οὐκ ἄγαμαί τινα ταῦρον, ὃν ἤλασεν, ὅττι τινάσσων
<lb rend="displayNum" n="229" />τοσσατίην κορύνην ὀλίγην ἔτμηξε κεραίην:
<lb rend="displayNum" n="230" />πολλάκι τοῦτο τέλεσσε γυνὴ μία, πολλάκι Βάκχη 
<lb rend="displayNum" n="231" />ἄσπετον εὐκεράων ἀγέλην δαιτρεύσατο ταύρων,
<lb rend="displayNum" n="232" />οὐτιδανὴ θεράπαινα βοοκραίρου Διονύσου:
<pb id="v.2.p.268" />
<lb rend="displayNum" n="233" />θηγαλέην δ᾽ ἐπίκυρτον ἀνειρύσσασα κεραίην
<lb rend="displayNum" n="234" />πολλάκις, εἰ κεράεσσιν ἐμάρνατο μαινόμενος βοῦς,
<lb rend="displayNum" n="235" />εἰς γόνυ ταῦρον ἔκαμψεν, ἀκοντιστῆρα λεόντων. 
</p><p><lb rend="displayNum" n="236" />κάλλιπε καὶ τριλόφοιο καρήατα Γηρυονῆος:
<lb rend="displayNum" n="237" />καὶ γὰρ ἐμὸς Διόνυσος ἑῷ ταμεσίχροϊ κισσῷ
<lb rend="displayNum" n="238" />Ἄλπον ἀπηλοίησε, θεημάχον υἱὸν Ἀρούρης,
<lb rend="displayNum" n="239" />Ἄλπον ἐχιδναίοις ἑκατὸν κομόωντα καρήνοις,
<lb rend="displayNum" n="240" />ἠελίου ψαύοντα καὶ αὖ ἐρύοντα Σελήνην, 
<lb rend="displayNum" n="241" />ἀστραίην πλοκάμοισι περιθλίβοντα χορείην.
</p><p><lb rend="displayNum" n="242" />ἆθλα μὲν Ἡρακλῆος, ὃν ἤροσεν ἀθάνατος Ζεὺς
<lb rend="displayNum" n="243" />Ἀλκμήνης τρισέληνον ἔχων παιδοσπόρον εὐνήν,
<lb rend="displayNum" n="244" />οὐτιδανὸς πόνος ἦεν ὀρίτροφος: ἔργα δὲ Βάκχου
<lb rend="displayNum" n="245" />ἠὲ Γίγας πολύπηχυς ἢ ὑψιλόφων πρόμος Ἰνδῶν, 
<lb rend="displayNum" n="246" />οὐ κεμάς, οὐ βοέης ἀγέλης στίχες, οὐ λάσιος σῦς,
<lb rend="displayNum" n="247" />οὐδὲ κύων, ἣ ταῦρος, ἢ αὐτόπρεμνος ὀπώρη
<lb rend="displayNum" n="248" />χρυσοφαής, ἣ κόπρος, ἢ ἄστατος ὄρνις ἀλήτης
<lb rend="displayNum" n="249" />οὐτιδανὴν ἀσίδηρον ἔχων πτερόεσσαν ἀκωκήν,
<lb rend="displayNum" n="250" />ἢ γένυς ἱππείη ξεινοκτόνος, οὐ μία μίτρη 
<lb rend="displayNum" n="251" />Ἱππολύτης ἐλάχεια: Διωνύσοιο δὲ νίκη
<lb rend="displayNum" n="252" />Δηριάδης ἀπέλεθρος ἢ εἰκοσίπηχυς Ὀρόντης.
</p><p><lb rend="displayNum" n="253" />παμφαὲς υἱὲ Μέλητος, Ἀχαιίδος ἄφθιτε κῆρυξ,
<lb rend="displayNum" n="254" />ἱλήκοι σέο βίβλος ὁμόχρονος ἠριγενείῃ:
<lb rend="displayNum" n="255" />Τρῳάδος ὑσμίνης οὐ μνήσομαι: οὐ γὰρ ἐίσκω 
<lb rend="displayNum" n="256" />Αἰακίδῃ Διόνυσον ἢ Ἕκτορι Δηριαδῆα.
<lb rend="displayNum" n="257" />ὑμαήσειν μὲν ὄφελλε τόσον καὶ τοῖον ἀγῶνα
<lb rend="displayNum" n="258" />Μοῦσα τεὴ καὶ Βάκχον ἀκοντιστῆρα Γιγάντων,
<lb rend="displayNum" n="259" />ἄλλοις δ᾽ ὑμνοπόλοισι πόνους Ἀχιλῆος ἐᾶσαι,
<lb rend="displayNum" n="260" />εἰ μὴ τοῦτο Θέτις γέρας ἥρπασεν. ἀλλὰ λιγαίνειν 
<lb rend="displayNum" n="261" />πνεῦσον ἐμοὶ τεὸν ἄσθμα θεόσσυτον: ὑμετέρης γὰρ
<pb id="v.2.p.270" />
<lb rend="displayNum" n="262" />δεύομαι εὐεπίης, ὅτι τηλίκον Ἄρεα μέλπων
<lb rend="displayNum" n="263" />Ἰνδοφόνους ἱδρῶτας ἀμαλδύνω Διονύσου.
</p><p><lb rend="displayNum" n="264" />ἀλλά, θεά, με κόμιζε τὸ δεύτερον εἰς μέσον Ἰνδῶν,
<lb rend="displayNum" n="265" />ἔμπνοον ἔγχος ἔχοντα καὶ ἀσπίδα πατρὸς Ὁμήρου, 
<lb rend="displayNum" n="266" />μαρνάμενον Μορρῆι καὶ ἄφρονι Δηριαδῆι
<lb rend="displayNum" n="267" />σὺν Διὶ καὶ Βρομίῳ κεκορυθμένον: ἐν δὲ κυδοιμοῖς
<lb rend="displayNum" n="268" />Βακχιάδος σύριγγος ἀγέστρατον ῾̣̣̓χν ἀκούσω
<lb rend="displayNum" n="269" />καὶ κτύπον οὐ λήγοντα σοφῆς σάλπιγγος Ὁμήρου,
<lb rend="displayNum" n="270" />ὄφρα κατακτείνω νοερῷ δορὶ λείψανον Ἰνδῶν. 
</p><p><lb rend="displayNum" n="271" />ὣς ὁ μὲν Ἰνδῴοιο περὶ ῥάχιν εὔβοτον ὕλης
<lb rend="displayNum" n="272" />ἕζετο Βάκχος ὅμιλος ἐρημάδος ἀστὸς ἐρίπνης,
<lb rend="displayNum" n="273" />ἀμβολίῃ πολέμοιο: φόβῳ δ᾽ ἐλελίζετο Γάγγης
<lb rend="displayNum" n="274" />οἰκτείρων ἑὰ τέκνα: νεοφθιμένων δ᾽ ἐπὶ πότμῳ
<lb rend="displayNum" n="275" />πᾶσα πόλις δεδόνητο: φιλοθρήνων δὲ γυναικῶν 
<lb rend="displayNum" n="276" />πενθαλέοις πατάγοισιν ἐπεσμαράγησαν ἀγυιαί.
</p><p><lb rend="displayNum" n="277" />Δηριάδην δ᾽ ἐλέλιζε φόβος καὶ θαῦμα καὶ αἰδώς:
<lb rend="displayNum" n="278" />ἤδη γὰρ κλύε πάντα: τὸ δὲ πλέον ὄμματι λοξῷ
<lb rend="displayNum" n="279" />ἄχνυτο παπταίνων, ὅτι θέσκελον εἶδος ἀμείψας
<lb rend="displayNum" n="280" />οἴνῳ κυματόεντι μέλας κελάρυζεν Ὑδάσπης. 
</p><p><lb rend="displayNum" n="281" />κεῖθι καὶ εὐρυγένειος ἑὸν πόδα νωθρὸν ἑλίσσων
<lb rend="displayNum" n="282" />κάμμορος ἀχλυόεσσαν ἔχων ἀλαωπὸν ὀμίχλην,
<lb rend="displayNum" n="283" />ξανθὴν λυσιπόνοιο μέθης ἔρραινεν ἐέρσην
<lb rend="displayNum" n="284" />ὄμμασι κολλητοῖσιν: ἀρυομένου δὲ προσώπου
<lb rend="displayNum" n="285" />οἰνωπὰς ῥαθάμιγγας ἀνωίχθησαν ὀπωπαί: 
<lb rend="displayNum" n="286" />τερπομένοις δὲ πόδεσσι γέρων ἐχόρευε λιγαίνων
<lb rend="displayNum" n="287" />ἰκμάδα φοινίσσουσαν ἀλεξικάκου ποταμοῖο:
<lb rend="displayNum" n="288" />χερσὶ δὲ γηραλέῃσι ῥόον νεφεληδὸν ἀφύσσων
<lb rend="displayNum" n="289" />πορφυρέης ἔπλησε μέθης εὐώδεας ἀσκούς,
<lb rend="displayNum" n="290" />καὶ Διὶ βωμὸν ἀνῆψε καὶ οἰνοχύτῳ Διονύσῳ, 
<lb rend="displayNum" n="291" />ἀθρήσας Φαέθοντος ἀήθεος ὄψιμον αἴγλην.
<lb rend="displayNum" n="292" />καὶ κύνας οἰνωθέντας ἐπ᾽ ᾐόνι κοῦρος ἐάσας
<pb id="v.2.p.272" />
<lb rend="displayNum" n="293" />λαρὸν ὕδωρ λάπτοντας ἐρευθομένου ποταμοῖο
<lb rend="displayNum" n="294" />θηρητὴρ ὁμόφοιτος ὀρειάδος ἰοχεαίρης
<lb rend="displayNum" n="295" />εἰς πόλιν ἴχνος ἔκαμψεν, ἀπειθέι Δηριαδῆι 
<lb rend="displayNum" n="296" />ἀγγέλλων γλυκὺ χεῦμα μεθυσφαλέος ποταμοῖο.
</p><p><lb rend="displayNum" n="297" />ἤδη δ᾽ ἀμπελόεσσα δι᾽ ἄστεος ἔτρεχεν ὀδμὴ
<lb rend="displayNum" n="298" />καὶ λιαροῖς ἀνέμοισιν ὅλας ἐμέθυσσεν ἀγυιάς,
<lb rend="displayNum" n="299" />νίκην Ἰνδοφόνοιο προθεσπίζουσα Λυαίου:
<lb rend="displayNum" n="300" />πύργοις δ᾽ ἠλιβάτοισιν ἐναυλίζοντο πολῖται 
<lb rend="displayNum" n="301" />δειδιότες, καὶ τεῖχος ἐμιτρώσαντο βοείαις
<lb rend="displayNum" n="302" />ἄστεος ὑψιλόφοιο φυλάκτορες. ὲν δὲ κολώναις
<lb rend="displayNum" n="303" />ἀσχαλόων Διόνυσος ἐμέμφετο πολλάκις Ἥρῃ,
<lb rend="displayNum" n="304" />ὅττι πάλιν φθονέουσα μάχην ἀνεσείρασεν Ἰνδῶν, 
<lb rend="displayNum" n="307" />πλησαμένης δέκα κύκλα παλιννόστοιο Σελήνης 
<lb rend="displayNum" n="308" />μετρήσασα μόθοιο τριηκοστῆς δρόμον Ἠοῦς: 
<lb rend="displayNum" n="305" />νίκης δ᾽ ἐλπίδα πᾶσαν ἀνερρίπιζον ἀῆται. 
<lb rend="displayNum" n="306" />παπταίνων δὲ λέοντας ἀεργηλῇ παρὰ φάτνῃ, 
<lb rend="displayNum" n="309" />οἶα λέων βρυχᾶτο καὶ ἔστενεν ἔνδοθι λόχμης 
<lb rend="displayNum" n="310" />ὄμμασιν ἀκλαύτοισι: κατηφιόωντι δὲ Βάκχῳ 
<lb rend="displayNum" n="311" />ἑλκεχίτων Σκυθικοῖο δι᾽ οὔρεος ἄσπορος Ἄττις
<lb rend="displayNum" n="312" />ἵκετο μαστίζων μετανάστιον ἄρμα λεόντων,
<lb rend="displayNum" n="313" />Ῥείης θεσπεσίης ταχὺς ἄγγελος, ὅς ποτε χαλκῷ
<lb rend="displayNum" n="314" />φοινίξας γονόεντα τελεσσιγάμου στάχυν ἥβης
<lb rend="displayNum" n="315" />ῥῖψεν ἀνυμφεύτων φιλοτήσιον ὄγμον ἀρότρων, 
<lb rend="displayNum" n="316" />ἄρσενος ἀμητοῖο θαλύσιον, αἱμαλέῃ δέ
<lb rend="displayNum" n="317" />παιδογόνῳ ῥαθάμιγγι περιρραίνων πτύχα μηροῦ
<lb rend="displayNum" n="318" />θερμὸν ἀλοιητῆρι δέμας θήλυνε σιδήρῳ:
<lb rend="displayNum" n="319" />ὃς τότε διφρεύων Κυβεληίδος ἅρμα θεαίνης
<lb rend="displayNum" n="320" />ἄγγελος ἀσχαλόωντι παρήγορος ἦλθε Λυαίῳ: 
<lb rend="displayNum" n="321" />καί μιν ἰδὼν Διόνυσος ἀνέδραμε, μὴ σχεδὸν ἔλθῃ
<lb rend="displayNum" n="322" />Ῥείην πανδαμάτειραν ἄγων ἐπὶ φύλοπιν Ἰνδῶν.
<lb rend="displayNum" n="323" />στήσας δ᾽ ἄγριον ἅρμα, δι᾽ ἄντυγος ἡνία τείνας,
<pb id="v.2.p.274" />
<lb rend="displayNum" n="324" />καὶ ῥοδέης ἀχάρακτα γενειάδος ἄκρα φαείνων
<lb rend="displayNum" n="325" />Βάκχῳ μῦθον ἔλεξε, χέων ὀξεῖαν ἰωήν: 
</p><p><lb rend="displayNum" n="326" /><q direct="unspecified">ἀμπελόεις Διόνυσε, Διὸς τέκος, ἔγγονε Ῥείης,
<lb rend="displayNum" n="327" />εἰπέ μοι εἰρομένῳ, πότε νόστιμος εἰς χθόνα Λυδῶν
<lb rend="displayNum" n="328" />ἵξεαι οὐλοκάρηνον ἀιστώσας γένος Ἰωδῶν;
<lb rend="displayNum" n="329" />οὔ πω ληιδίας κυανόχροας ἔδρακε Ῥείη,
<lb rend="displayNum" n="330" />οὔ πω σοὶ μετὰ δῆριν ὀρεσσαύλῳ παρὰ φάτνῃ 
<lb rend="displayNum" n="331" />Μυγδονίων ἔσμηξε τεῶν ἱδρῶτα λεόντων
<lb rend="displayNum" n="332" />Πακτωλοῦ παρὰ χεῦμα ῥυηφενές: ἀλλὰ κυδοιμοῦ
<lb rend="displayNum" n="333" />ἄψοφον ἀενάων ἐτέων στροφάλιγγα κυλίνδεις:
<lb rend="displayNum" n="334" />οὔ πω θηροκόμῳ θεομήτορι σύμβολα νίκης
<lb rend="displayNum" n="335" />Ἰνδῴων ἐκόμισσας ἑώια φῦλα λεόντων. 
<lb rend="displayNum" n="336" />ἀλλὰ παρ᾽ Ἡφαίστοιο καὶ ἀθανάτης σέο Ῥείης
<lb rend="displayNum" n="337" />δέχνυσο τεύχεα ταῦτα, τά περ κάμε Λήμνιος ἄκμων,
<lb rend="displayNum" n="338" />σὺν χθονὶ πόντον ἔχοντα καὶ αἰθέρα καἰ χορὸν ἄστρων.</q>
</p><p><lb rend="displayNum" n="339" />οὕ πω μῦθος ἔληγε, καἰ ἴαχε Βάκχος ἀγήνωρ:
<lb rend="displayNum" n="340" /><q direct="unspecified">σχέτλιοί εἰσι θεοί, ζηλήμονες: ἐν πολέμοις μέν 
<lb rend="displayNum" n="341" />εἰς μίαν ἠριγένειαν ἀιστῶσαι πόλιν Ἰωδῶν
<lb rend="displayNum" n="342" />ἔγχεϊ κισσήεντι δυνήσομαι: ἀλλά με νίκης
<lb rend="displayNum" n="343" />μητρυιῆς ἀέκοντα παραπλάζει φθόνος Ἥρης.
<lb rend="displayNum" n="344" />ἀμφαδὰ Δηριάδῃ πρόμος ἵσταται ἄγριος Ἄρης
<lb rend="displayNum" n="345" />μαρνάμενος Σατύροισιν: ἐγὼ δέ ἑ πολλάκι θύρσῳ 
<lb rend="displayNum" n="346" />οὐτῆσαι μενέαινον: ἀπειλήσας δὲ Κρονίων
<lb rend="displayNum" n="347" />βρονταίοις πατάγοισιν ἐμὴν ἀνεσείρασεν ὁρμήν.
<lb rend="displayNum" n="348" />ἀλλὰ βαρυσμαράγων νεφέων κτύπ0ον οὐράνιος Ζεὺς
<lb rend="displayNum" n="349" />σήμερον εὐνήσειε, καὶ αὔριον Ἄρεα δήσω,
<lb rend="displayNum" n="350" />εἰσόκεν εὐπήληκα διατμήξω στάχυν Ἰωδῶν.</q> 
<pb id="v.2.p.276" />
</p><p><lb rend="displayNum" n="351" />ὣς φάμενον Διόνυσον ἀμείβετο Λύδιος Ἄττις:
</p><p><lb rend="displayNum" n="352" /><q direct="unspecified">αἰθέρος ἀστερόεσσαν ἀνούτατον ἀσπίδα πάλλων,
<lb rend="displayNum" n="353" />ὦ φίλος, οὐ τρομέοις χόλον Ἄρεος, οὐ φθόνον Ἤρης;
<lb rend="displayNum" n="355" />οὐ στρατὸν ἀγκυλότοξον, ὅπως μὴ δούρατα πέμπων 
<lb rend="displayNum" n="356" />ἠέλιον πλήξειεν ἢ οὐτήσειε Σελήνην.
<lb rend="displayNum" n="357" />τίς ξίφος Ὠρίωνος ἀμαλδύνειε μαχαίρῃ,
<lb rend="displayNum" n="358" />ἢ χθονίοις βελέεσσιν ὀιστεύσειε Βοώτην;
<lb rend="displayNum" n="359" />ἀλλ᾽ ἐρέεις γενέτην κεραελκέα Δηριαδῆος:
<lb rend="displayNum" n="360" />ὠκεανὸν φορέοντι τί σοι ῥέξειεν Ὑδάσπης; 
<lb rend="displayNum" n="361" />θαρσήεις πολέμιζε τὸ δεύτερον, ὅττι κυδοιμοῦ
<lb rend="displayNum" n="362" />νίκην ὀψιτέλεστον ἐμὴ μαντεύσατο Ῥείη:
<lb rend="displayNum" n="363" />οὐ γὰρ πρὶν πολέμου τέλος ἔσσεται, εἰσόκε χάρμης
<lb rend="displayNum" n="364" />ἕκτον ἀναπλήσωσιν ἔτος τετράζυγες Ὧραι:
<lb rend="displayNum" n="365" />οὕτω γὰρ Διὸς ὄμμα καἰ ἀτρέπτου λίνα Μοίρης 
<lb rend="displayNum" n="366" />νεύμασιν Ἡραίοισιν ἐπέτρεπον: ἐσσομένῳ δὲ
<lb rend="displayNum" n="367" />ἑβδομάτῳ λυκάβαντι διαρραίσεις πόλιν Ἰνδῶν.</q>
<lb rend="displayNum" n="368" />ὥς εἰπὼν Βρομίῳ πόρεν ἀσπίδα: καὶ φρένα τέρπων
<lb rend="displayNum" n="369" />οἴνου λυσιπόνοιο φιλακρήτοισι κυπέλλοις
<lb rend="displayNum" n="370" />εἰλαπίνης ἔψαυσεν: ἀρεσσάμενος δέ τραπέζῃ 
<lb rend="displayNum" n="371" />θυμὸν ἑὸν παλίνορσος ἐμάστιε νῶτα λεόντων,
<lb rend="displayNum" n="372" />νόστιμον εἰς Φρυγίην ὀρεσίδρομον ἄρμα νομεύων.
<lb rend="displayNum" n="373" />Καυκασίων δ᾽ ἤλαυνε παρὰ πρηῶνας ἐναύλων,
<lb rend="displayNum" n="374" />Ἀσσυρίων δέ κάρηνα καἰ οὔρεα δύσβατα Βάκτρων
<lb rend="displayNum" n="375" />καὶ σκοπιὰς Λιβάνοιο παρήλυθε καὶ ῥία Ταύρου, 
<lb rend="displayNum" n="376" />εἰσόκε Μαιονίης ἐπέβη χθονός: αὐτοπαγῆ δὲ
<lb rend="displayNum" n="377" />Ῥείης ὀβριμόπαιδος ἐδύσατο θέσκελον αὐλήν:
<lb rend="displayNum" n="378" />ὠμοβόρους δὲ λέοντας ἀπεσφήκωσε λεπάδνων,
<lb rend="displayNum" n="379" />φάτνης δ᾽ ἐγγὺς ἔδησε καὶ ἀμβροσίην πόρε φορβήν.
<pb id="v.2.p.278" />
</p><p><lb rend="displayNum" n="380" />αὐτὰρ ὁ μητρῴην δεδαημένος ἔνθεον ὀμφὴν 
<lb rend="displayNum" n="381" />θυρσομανὴς Διόνυσος ὀρειάσι μίσγετο Βάκχαις,
<lb rend="displayNum" n="382" />καλλείψας ἀνέμοισι κατηφέος ὄγκον ἀνίης,
<lb rend="displayNum" n="383" />χειρὶ σάκος δονέων πολυδαίδαλον, ὅπλον Ὀλύμπου,
<lb rend="displayNum" n="384" />Ἡφαίστου σοφὸν ἔργον. ἀολλίζοντο δὲ λαοί,
<lb rend="displayNum" n="385" />ποικίλα παπταίνοντες Ὀλύμπια θαύματα τέχνης, 
<lb rend="displayNum" n="386" />θαύματα μαρμαίροντα, τά περ κάμεν οὐρανίη χεὶρ
<lb rend="displayNum" n="387" />ἀσπίδα δαιδάλλουσα πολύχροον, ἦς ἐνὶ μέσσῳ
<lb rend="displayNum" n="388" />ἐν μὲν γαῖαν ἔτευξε περίδρομον, ἀμφὶ δὲ γαίῃ
<lb rend="displayNum" n="389" />οὐρανὸν ἐσφαίρωσε χορῷ κεχαραγμένον ἄστρων,
<lb rend="displayNum" n="390" />καὶ χθονὶ πόντον ἔτευξεν ὁμόζυγον: αἰθέριον δὲ 
<lb rend="displayNum" n="391" />χρυσῷ μὲν φλογέων ἐποχημένον ἄντυγι δίφρων
<lb rend="displayNum" n="392" />ἠέλιον ποίκιλλεν, ἀπ᾽ ἀργυρέου δὲ μετάλλου
<lb rend="displayNum" n="393" />λευκαίνων τροχόεσσαν ὅλην κύκλωσε Σελήνην:
<lb rend="displayNum" n="394" />ἐν δέ τε τείρεα πάντα, τά περ πολυφεγγέι κόσμῳ
<lb rend="displayNum" n="395" />μιτρώσας στεφανηδὸν ἕλιξ ποικίλλεται αἰθὴρ 
<lb rend="displayNum" n="396" />ἑπτὰ περὶ ζώνῃσι, καὶ ἀξονίῳ παρὰ κύκλῳ
<lb rend="displayNum" n="397" />ἄβροχον οὐρανίης διδυμάονα ῥυμὸν Ἁμάξης:
<lb rend="displayNum" n="398" />ἄμφω γὰρ παρὰ νύσσαν ὑπέρτερον Ὠκεανοῖο
<lb rend="displayNum" n="399" />ἀλλήλων στιχόωσιν ἐπ᾽ ἰξύι, καἰ τόσον αἰεὶ
<lb rend="displayNum" n="400" />νειόθι δυομένης κεφαλὴ κατακάμπτεται Ἄρκτου, 
<lb rend="displayNum" n="401" />ὅσσον ἀνερχομένης ἑτέρης ἀνατείνεται αὐχήν:
<lb rend="displayNum" n="402" />διχθαδίης δὲ Δράκοντα μέσον ποίκιλλεν Ἁμάξης,
<lb rend="displayNum" n="403" />ὃς σχεδὸν ἀμφοτέρων μεμερισμένα γυῖα συνάπτων
<lb rend="displayNum" n="404" />γαστέρος οὐρανίης ἑλικώδεϊ κάμπτεται ὁλκῷ,
<lb rend="displayNum" n="405" />ἄψ ἀνασειράζων δέμας αἰόλον, οἷά τε λοξοῦ 
<lb rend="displayNum" n="406" />Μαιάνδρου κελάδοντος ἕλιξ ῥόος, ὅς διὰ γαίης
<lb rend="displayNum" n="407" />δοχμώσας ἐπίκυρτον ὕδωρ σπειρηδὸν ὁδεύει,
<lb rend="displayNum" n="408" />εἰς κεφαλὴν Ἑλίκης ἀντώπιον ὄμμα τιταίνων
<lb rend="displayNum" n="409" />ἀστραίαις φολίδεσσι δέμας μιτρούμενος, Ἄρκτων
<pb id="v.2.p.280" />
<lb rend="displayNum" n="410" />τείρεσιν ἀμφίζωστος: ἐπὶ γλώσσῃ δέ οἱ ἄκρῃ 
<lb rend="displayNum" n="411" />φέγγος ἀποπτύων προτενὴς ἀμαρύσσεται ἀστήρ,
<lb rend="displayNum" n="412" />πέμπων πουλυόδοντα μέσην φλόγα χείλεσι γείτων.
<lb rend="displayNum" n="413" />τοῖα μὲν εἰς μέσα νῶτα σοφὸς τεχνήσατο χαλκεὺς
<lb rend="displayNum" n="414" />ἀσπίδος εὐτύκτοιο: χαριζόμενος δὲ Λυαίῳ
<lb rend="displayNum" n="415" />τεῦξε λυροδμήτοιο βοόκτιτα τείχεα Θήβης, 
<lb rend="displayNum" n="416" />ἑπταπόρων στοιχηδὸν ἀμοιβαίων πυλεώνων
<lb rend="displayNum" n="417" />κτιζομένων: καἰ Ζῆθος ἕην περὶ πατρίδι κάμνων,
<lb rend="displayNum" n="418" />θλιβομένῃ πετραῖον ἐπωμίδι φόρτον ἀείρων:
<lb rend="displayNum" n="419" />Ἀμφίων δ᾽ ἐλίγαινε λυροκτύπος: ἀμφὶ δὲ μολπῇ
<lb rend="displayNum" n="420" />εἰς δρόμον αὐτοκύλιστον ἕλιξ ἐχόρευε κολώνη, 
<lb rend="displayNum" n="421" />οἶά τε θελγομένη καὶ ἐν ἀσπίδι: καἰ τάχα φαίης ...
<lb rend="displayNum" n="422" />ποιητήν περ ἐοῦσαν, ὅτι σκιρτήματι παίζων
<lb rend="displayNum" n="423" />κοῦφος ἀκινήτης ἐλελίζετο παλμὸς ἐρίπνης:
<lb rend="displayNum" n="424" />σιγαλέῃ δὲ λύρῃ μεμελημένον ἅνδρα δοκεύων,
<lb rend="displayNum" n="425" />κραιπνὸν ἀνακρούοντα μέλος ψευδήμονι νευρῇ, 
<lb rend="displayNum" n="426" />ἀγχιμολεῖν ἔσπευδες, ὅπως τεὸν οὖας ἐρείσας
<lb rend="displayNum" n="427" />πυργοδόμῳ φόρμιγγι καὶ ὑμετέρην φρένα τέρψῃς,
<lb rend="displayNum" n="428" />μολπῆς ἑπτατόνοιο λιθοσσόον ἦχον ἀκούων.
</p><p><lb rend="displayNum" n="429" />καὶ σάκος εὐδίνητον, ὅπῃ χορός αἰόλος ἄστρων,
<lb rend="displayNum" n="430" />δαίδαλον ἅρμενον εἶχεν, ἐπεὶ Διὸς ἔνδοθεν αὐλῆς 
<lb rend="displayNum" n="431" />Τρώιος οἰνοχόος ζαθέῃ ποικίλλετο τέχνῃ
<lb rend="displayNum" n="432" />αἰετὸν εὐποίητον ἔχων πτερόεντα φορῆα,
<lb rend="displayNum" n="433" />οἶα καὶ ἐν γραφίδεσσι, κατάσχετος ἅρπαγι ταρσῷ:
<lb rend="displayNum" n="434" />ταρβαλέος δ᾽ ἤικτο δι᾽ αἰθέρος ἱπτάμενος Ζεύς,
<lb rend="displayNum" n="435" />ἀδρύπτοις ὀνύχεσσι τεθηπότα κοῦρον ἀείρων, 
<lb rend="displayNum" n="436" />ἠρέμα κινυμένων πτερύγων πεφιδημένος ὁρμῇ,
<lb rend="displayNum" n="437" />μὴ φονίοις ῥοθίοισι κατακρύπτοιτο θαλάσσης
<lb rend="displayNum" n="438" />ἠερόθεν προκάρηνος ὀλισθήσας Γανυμήδης:
<pb id="v.2.p.282" />
<lb rend="displayNum" n="439" />μοίρας δ᾽ ἔτρεμε μᾶλλον, ὅπως μὴ πρῶτον ὀπάσσας
<lb rend="displayNum" n="440" />ἡβητὴς ἐρόεις ἑὸν οὔνομα γείτονι πόντῳ 
<lb rend="displayNum" n="441" />ὄψιμον ἁρπάξειε γέρας πεφυλαγμένον Ἕλλῃ:
<lb rend="displayNum" n="442" />οὐρανίης δ᾽ ἤσκητο θεῶν παρὰ δαῖτα τραπέζης
<lb rend="displayNum" n="443" />κοῦρος ἀφυσσομένῳ πανομοίιος: αὐτοχύτου δὲ
<lb rend="displayNum" n="444" />νεκταρέης κρητῆρα βεβυσμένον εἶχεν ἐέρσης,
<lb rend="displayNum" n="445" />καὶ Διὶ δαινυμένῳ δέπας ὤρεγεν: ἕζετο δ᾽ Ἥρη 
<lb rend="displayNum" n="446" />οἶα χολωομένη καὶ ἐν ἀσπίδι, μάρτυρι μορφῇ
<lb rend="displayNum" n="447" />ψυχῆς ζῆλον ἔχουσα, παρεζομένῃ δὲ θεαίνῃ
<lb rend="displayNum" n="448" />Παλλάδι δείκνυε κοῦρον, ὅτι γλυκὺ νέκταρ Ὀλύμπου
<lb rend="displayNum" n="449" />βουκόλος ἀστερόφοιτος ἐῳνοχόει Γανυμήδης
<lb rend="displayNum" n="450" />πάλλων χειρὶ κύπελλα, τά περ λάχε παρθένος Ἥβη. 
</p><p><lb rend="displayNum" n="451" />Μαιονίην δ᾽ ἤσκησεν, ἐπεὶ τροφὸς ἔπλετο Βάκχου,
<lb rend="displayNum" n="452" />καὶ Μορίην καὶ στικτὸν ὄφιν καὶ θέσπιδα ποίην,
<lb rend="displayNum" n="453" />καὶ χθονὸς ἄπλετον υἷα δρακοντοφόνον Δαμασῆνα,
<lb rend="displayNum" n="454" />καὶ Τύλον ἰοβόλῳ κεχαραγμένον ὀξέι πότμῳ
<lb rend="displayNum" n="455" />Μαιονίης ναέτην μινυώριον, ὅς ποτε βαίνων 
<lb rend="displayNum" n="456" />Μυγδονίου ποταμοῖο παρ᾽ ὀφρύσι γείτονος Ἕρμου
<lb rend="displayNum" n="457" />ἥψατο χειρὶ δράκοντος: ὁ δὲ πλατὺν αὐχένα τείνας,
<lb rend="displayNum" n="458" />ὑψώσας δὲ κάρηνον ἀφειδέι χάσματι λαιμοῦ
<lb rend="displayNum" n="459" />ἀντίον ἀνδρὸς ὄρουσε, καὶ ἰσχία φωτὸς ἱμάσσων
<lb rend="displayNum" n="460" />ὁλκαίην ἐλέλιζε θυελλήεσσαν ὁμοκλήν, 
<lb rend="displayNum" n="461" />καὶ βροτέῳ στεφανηδὸν ἐπὶ χροῒ νῶτα συνάπτων,
<pb id="v.2.p.284" />
<lb rend="displayNum" n="462" />ἁλλόμενος περὶ κύκλα νεότριχος ἀνθερεῶνος,
<lb rend="displayNum" n="463" />ὄγμῳ πουλυόδοντι παρηίδος ἄκρα χαράξας
<lb rend="displayNum" n="464" />ἰοβόλοις γενύεσσιν ἀπέπτυεν ἰκμάδα Μοίρης,
<lb rend="displayNum" n="465" />καί οἱ ἐπιθρῴσκοντι βαρυνομένων ὑπὲρ ὤμων 
<lb rend="displayNum" n="466" />οὐραίαις ἑλίκεσσιν ἐμιτρώθη μέσος αὐχήν,
<lb rend="displayNum" n="467" />Ἄιδος ὁρμὸν ἔχων ὀφιώδεα, γείτονα Μοίρης.
<lb rend="displayNum" n="468" />καὶ νέκυς εἰς χθόνα πῖπτεν ὁμοίιος ἔρνεϊ γαίης.
<lb rend="displayNum" n="469" />καὶ νέον οἰκτείρουσα δεδουπότα μάρτυρι πότμῳ
<lb rend="displayNum" n="470" />νηιὰς ἀκρήδεμνος ἐπέστενε γείτονι νεκρῷ, 
<lb rend="displayNum" n="471" />καὶ τότε θῆρα πέλωρον ἐρήτυεν, ὄφρα δαμείη:
<lb rend="displayNum" n="472" />οὐ γὰρ ἔνα πρήνιζεν ὁδοιπόρον οὐδὲ νομῆα,
<lb rend="displayNum" n="473" />καὶ Τύλον οὐ κτάνε μοῦνον ἀώριον, ᾗ δ᾽ ἐνὶ λόχμῃ
<lb rend="displayNum" n="474" />ἐνδιάων καὶ θῆρας ἐδαίνυτο, πολλάκι δ᾽ ἕλκων
<lb rend="displayNum" n="475" />ἄστατον αὐτόρριζον ὑπὸ χνοίῃσιν ὀδόντων 
<lb rend="displayNum" n="476" />δένδρεον εὐρώεντι κατέκρυφεν ἀνθερεῶνι,
<lb rend="displayNum" n="477" />ἔμπαλιν αὖ ἐρύων βλοσυρὸν φύσημα γενείων:
<lb rend="displayNum" n="478" />πολλάκι δ᾽ ἑλκυσθέντα παλινδίνητον ὁδίτην
<lb rend="displayNum" n="479" />ἄσθμασιν ἐνδομύχοις πεφοβημένον εἰς στόμα σύρων
<lb rend="displayNum" n="480" />τηλεφανὴς ὅλον ἄνδρα κεχηνότι δέξατο λαιμῷ. 
<lb rend="displayNum" n="481" />καὶ Μορίη σκοπίαζε κασιγνήτοιο φονῆα
<lb rend="displayNum" n="482" />τηλόθι παπταίνουσα, φόβῳ δ᾽ ἐλελίζετο νύμφη,
<lb rend="displayNum" n="483" />ἰοβόλων ὁρόωσα πολύστιχον ὄγμον ὀδόντων,
<lb rend="displayNum" n="484" />καὶ θανάτου στέφος εἶδε περίπλοκον ἀνθερεῶνι:
<lb rend="displayNum" n="485" />πυκνὰ δὲ κωκύουσα δρακοντοβότῳ παρὰ λόχμῃ 
<lb rend="displayNum" n="486" />ἠλιβάτῳ Δαμασῆνι συνήντεεν υἱέι Γαίης,
<lb rend="displayNum" n="487" />ὅν πάρος αὐτογόνοισι τόκοις μαιώσατο μήτηρ
<lb rend="displayNum" n="488" />ἐκ γενετῆς μεθέποντα δασύτριχα κύκλα γενείου:
<lb rend="displayNum" n="489" />τικτομένῳ δέ οἱ ἦεν Ἔρις τροφός: ἔγχεα δ᾽ αὐτῷ
<lb rend="displayNum" n="490" />μαζὸς ἔην καὶ χύτλα φόνοι καὶ σπάργανα θώρηξ, 
<lb rend="displayNum" n="491" />καὶ δολιχῶν μελέων βεβαρημένος εὐρέι φόρτῳ
<lb rend="displayNum" n="492" />νήπιος αἰχμάζων, βρέφος ἄλκιμον, αἰθέρι γείτων
<pb id="v.2.p.286" />
<lb rend="displayNum" n="493" />ἐκ γενετῆς δόρυ πάλλεν ὁμόγνιον, ἀρτιφανῆ δὲ
<lb rend="displayNum" n="494" />ὥπλισεν Εἰλείθυια λεχώιον ἀσπιδιώτην.
<lb rend="displayNum" n="495" />τὸν μὲν ἐσαθρήσασα παρὰ κλέτας εὔβοτον ὕλης 
<lb rend="displayNum" n="496" />κάμπτετο λισσομένη, κινυρὴ δ᾽ ἐπεδείκνυε νύμφη
<lb rend="displayNum" n="497" />ἄπλετον ἑρπηστῆρα κασιγνήτοιο φονῆα
<lb rend="displayNum" n="498" />καὶ Τύλον ἀρτιχάρακτον ἔτι σπαίροντα κονίῃ:
<lb rend="displayNum" n="499" />οὐδὲ Γίγας ἀμέλησε, πέλωρ πρόμος: ἀλλὰ πιέσσας
<lb rend="displayNum" n="500" />δένδρεον αὐτόπρεμνον ἀνέσπασε μητρὸς ἀρούρης, 
<lb rend="displayNum" n="501" />ὠμοβόρου δὲ δράκοντος ἐναντία δόχμιος ἔστη:
<lb rend="displayNum" n="502" />καὶ πρόμος εἱλικόεις ὀφιώδεϊ μάρνατο τιμῇ,
<lb rend="displayNum" n="503" />αὐχενίῃ σάλπιγγι μόθου συριγμὸν ἰάλλων,
<lb rend="displayNum" n="504" />πεντηκονταπέλεθρος ὄφις κυκλούμενος ὁλκῷ:
<lb rend="displayNum" n="505" />καὶ διδύμῳ σφιγκτῆρι πόδας σφηκώσατο δεσμῷ, 
<lb rend="displayNum" n="506" />καὶ σκολιαῖς ἑλίκεσσι δέμας Δαμασῆνος ἱμάσσων
<lb rend="displayNum" n="507" />χάσματι λυσσήεντι πύλας ὤιξεν ὀδόντων,
<lb rend="displayNum" n="508" />χείλεσι τοξεύων διερὸν βέλος, ὄμματα σείων
<lb rend="displayNum" n="509" />ὠμὰ φόνου πνείοντα, Γιγαντείῳ δὲ προσώπῳ
<lb rend="displayNum" n="510" />ἔπτυεν ὀμβρηρῇσι γενειάσι πίδακας ἰοῦ, 
<lb rend="displayNum" n="511" />χλωρὸν ὀιστεύων δολιχόσκιον ἀφρὸν ὀδόντων:
<lb rend="displayNum" n="512" />ὑψιλόφου δὲ Γίγαντος ἐπεσκίρτησε καρήνῳ,
<lb rend="displayNum" n="513" />ὄρθιος ἀίξας μελέων ἐνοσίχθονι παλμῷ.
<lb rend="displayNum" n="514" />ἀλλὰ δρακοντείης ἀπεσείσατο φόρτον ἀκάνθης
<lb rend="displayNum" n="515" />αἰνογίγας, σκοπέλοισιν ἐοικότα γυῖα τινάσσων: 
<lb rend="displayNum" n="516" />καὶ παλάμῃ τανύφυλλον ἑὴν ἐλέλιζεν ἀκωκήν,
<lb rend="displayNum" n="517" />ὀρθὸν ἀκοντίζων δρυόεν βέλος: ἀμφὶ δὲ κόρσῃ
<lb rend="displayNum" n="518" />πῆξε φυτὸν προθέλυμνον, ὅπῃ περὶ κυκλάδα δειρὴν
<lb rend="displayNum" n="519" />αὐχενίῃ γλωχῖνι συνήπτετο δεσμὸς ἀκάνθης:
<lb rend="displayNum" n="520" />καὶ φυτὸν ἐρρίζωτο τὸ δεύτερον: ἀμφὶ δὲ γαίῃ 
<lb rend="displayNum" n="521" />κεῖτο δράκων ἀτίνακτος, ἕλιξ νέκυς. ἐξαπίνης δὲ
<lb rend="displayNum" n="522" />θῆλυς ὄφις ξύουσα παλιννόστῳ πέδον ὁλκῷ
<pb id="v.2.p.288" />
<lb rend="displayNum" n="523" />εὐνέτις ἀμφιέλικτος ἐδίζετο λοξὸν ἀκοίτην,
<lb rend="displayNum" n="524" />οἶα γυνὴ ποθέουσα νέκυν πόσιν: εἰς σκοπέλους δὲ
<lb rend="displayNum" n="525" />μηκεδανῆς ἐλέλιζε θοώτερον ὁλκὸν ἀκάνθης, 
<lb rend="displayNum" n="526" />εἰς ὄρος ἐσσυμένη βοτανηφόρον: ἀμφὶ δὲ λόχμην
<lb rend="displayNum" n="527" /><lb />δρεψαμένη Διὸς ἄνθος ἐχιδνήεντι γενείῳ
<lb rend="displayNum" n="528" />χείλεσιν ἀκροτάτοις ὀδυνήφατον ἤγαγε ποίην,
<lb rend="displayNum" n="529" />καὶ νέκυος δασπλῆτος ἀλεξήτειραν ὀλέθρου
<lb rend="displayNum" n="530" />ἀζαλέῳ μυκτῆρι συνήρμοσεν, ἰοβόλῳ δὲ 
<lb rend="displayNum" n="531" />ζωὴν ἀνθεμόεσσαν ἀκινήτῳ πόρε νεκρῷ:
<lb rend="displayNum" n="532" />καὶ νέκυς αὐτοέλικτος ἐπάλλετο: καὶ τὸ μὲν αὐτοῦ
<lb rend="displayNum" n="533" />ἄπνοον ἦν, ἕτερον δὲ διέστιχεν, ἄλλο δὲ σείων
<lb rend="displayNum" n="534" />ἡμιτελὴς νέκυς ἦεν ἔχων αὐτόσσυτον οὐρήν:
<lb rend="displayNum" n="535" />καὶ ψυχραῖς γενύεσσι παλίμπνοον ἄσθμα τιταίνων 
<lb rend="displayNum" n="536" />οἰγομένῳ κατὰ βαιὸν ἐθήμονι βόμβεε λαιμῷ,
<lb rend="displayNum" n="537" />συριγμὸν προχέων παλινάγρετον: ὀψὲ δὲ βαίνων
<lb rend="displayNum" n="538" />νόστιμος ἀρχαίην ὑπεδύσατο φωλάδα χειήν.
</p><p><lb rend="displayNum" n="539" />καὶ Μορίη Διὸς ἄνθος ἐκούφισεν, ἀμφὶ δὲ νεκροῦ
<lb rend="displayNum" n="540" />ζωοτόκῳ μυκτῆρι φερέσβιον ἥρμοσε ποίην. 
<lb rend="displayNum" n="541" />καὶ βοτάνη ζείδωρος ἀκεσσιπόνοισι κορύμβοις
<lb rend="displayNum" n="542" />ἔμπνοον ἐψύχωσε δέμας παλιναυξέι νεκρῷ.
<lb rend="displayNum" n="543" />ψυχὴ δ᾽ εἰς δέμας ἦλθε τὸ δεύτερον: ἐνδομύχῳ δὲ
<lb rend="displayNum" n="544" />ψυχρὸν ἀοσσητῆρι δέμας θερμαίνετο πυρσῷ:
<lb rend="displayNum" n="545" />καὶ νέκυς ἀμφιέπων βιοτῆς παλινάγρετον ἀρχὴν 
<lb rend="displayNum" n="546" />δεξιτεροῦ μὲν ἔπαλλε ποδὸς θέναρ, ἀμφὶ δὲ λαιὸν
<lb rend="displayNum" n="547" />ὀρθώσας στατὸν ἴχνος ὅλῳ στηρίζετο ταρσῷ,
<lb rend="displayNum" n="548" />ἀνδρὸς ἔχων τύπον ἶσον, ὅς ἐν λεχέεσσιν ἰαύων
<lb rend="displayNum" n="549" />ὄρθριον οἰγομένης ἀποσείεται ὕπνον ὀπωπῆς.
<lb rend="displayNum" n="550" />καὶ πάλιν ἔζεεν αἷμα: νεοπνεύστοιο δὲ νεκροῦ 
<lb rend="displayNum" n="551" />χεῖρες ἐλαφρίζοντο: καὶ ἁρμονίη πέλε μορφῇ,
<lb rend="displayNum" n="552" />ποσσὶν ὁδοιπορίη, φάος ὄμμασι, χείλεσι φωνή.
<pb id="v.2.p.290" />
</p><p><lb rend="displayNum" n="553" />καὶ Κυβέλη κεχάρακτο νεητόκος, οἷά τε κόλπῳ
<lb rend="displayNum" n="554" />μιμηλὴν ἀλόχευτον ἐλαφρίζουσα λοχείην
<lb rend="displayNum" n="555" />πήχεσι ποιητοῖσι, καὶ ἀστόργῳ παρακοίτῃ 
<lb rend="displayNum" n="556" />λαϊνέην ὠδῖνα δολοπλόκος ὤρεγε Ῥείη,
<lb rend="displayNum" n="557" />ὀκρυόεν βαρὺ δεῖπνον: ὁ δὲ βροτοειδέα μορφὴν
<lb rend="displayNum" n="558" />ἔκρυφε μάρμαρον υἷα πατὴρ θοινήτορι λαιμῷ,
<lb rend="displayNum" n="559" />ἄλλου ψευδομένοιο Διὸς δέμας εἰλαπινάζων:
<lb rend="displayNum" n="560" />καὶ λίθον ἐν λαγόνεσσι μογοστόκον ἔνδον ἀείρων 
<lb rend="displayNum" n="561" />θλιβομένην πολύτεκνον ἀνηκόντιζε γενέθλην,
<lb rend="displayNum" n="562" />φόρτον ἀποπτύων ἐγκύμονος ἀνθερεῶνος.
</p><p><lb rend="displayNum" n="563" />τοῖα μὲν ἐργοπόνοιο πολύτροπα δαίδαλα τέχνης
<lb rend="displayNum" n="564" />εἶχεν ἐνυαλίη πολυπίδακος ἀσπὶς Ὀλύμπου
<lb rend="displayNum" n="565" />Βακχιάς, ἣν ὁρόωντες ἐθάμβεον ἄλλος ἐπ᾽ ἄλλῳ, 
<lb rend="displayNum" n="566" />καὶ σάκεος τροχόεντος ἐκυκλώσαντο φορῆα,
<lb rend="displayNum" n="567" />ἔμπυρον αἰνήσαντες Ὀλύμπιον ἐσχαρεῶνα.
</p><p><lb rend="displayNum" n="568" />τοῖσι δὲ τερπομένοισι δύσιν διεμέτρεεν Ἠώς,
<lb rend="displayNum" n="569" />φέγγος ἀναστείλασα πυριγλήνοιο προσώπου:
<lb rend="displayNum" n="570" />καὶ σκιερὴν ἐμέλαινεν ὅλην χθόνα σιγαλέη Νύξ. 
<lb rend="displayNum" n="571" />λαοὶ δ᾽ ἔνθα καὶ ἔνθα χαμαιστρώτων ἐπὶ λέκτρων
<lb rend="displayNum" n="572" />ἑσπερίῃ μετὰ δόρπον ὀρειάδι κάππεσον εὐνῇ.
</p></div1></body></text></TEI.2>