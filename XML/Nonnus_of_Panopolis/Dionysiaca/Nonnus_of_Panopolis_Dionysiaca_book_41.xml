<?xml version="1.0" encoding="utf-8"?>
<TEI.2><text><body><div1 type="book" n="41" org="uniform" sample="complete">
<head><lb rend="displayNum" n="1" />πρῶτον τεσσαρακοστὸν ἔχει, πίθεν υἱέι Μύρρης
<lb rend="displayNum" n="2" />ἄλλην Κύπριν ἔτικτεν Ἀμυμώνην Ἀφροδίτη.</head>
<p><lb rend="displayNum" n="1" />ἄρτι μέν ὀφρυόεντος ὑπὲρ Λιβάνοιο καρήνων
<lb rend="displayNum" n="2" />πήξας ἀγλαόκαρπον ἐπὶ χθονὶ βότρυν ὀπώρης
<lb rend="displayNum" n="3" />οἰνοτόκους ἐμέθυσσεν ὅλης κενεῶνας ἀρούρης:
<lb rend="displayNum" n="4" />καὶ Παφίης δόμον εἶδε γαμήλιον: ἡμερίδων δὲ
<lb rend="displayNum" n="5" />ἔρνεσιν ἀρτιφύτοισι βαθύσκιον ἄλσος ἐρέψας 
<lb rend="displayNum" n="6" />ἀμπελόεν πόρε δῶρον Ἀδώνιδι καὶ Κυθερείῃ.
<lb rend="displayNum" n="7" />καὶ Χαρίτων χορὸς ἦεν: ἀεξιφύτοιο δὲ λόχμης
<lb rend="displayNum" n="8" />ἡμερίδων ζωστῆρι θορὼν ἐπιβήτορι παλμῷ
<lb rend="displayNum" n="9" />κισσὸς ἀερσιπότητος ἐμιτρώθη κυπαρίσσῳ
</p><p><lb rend="displayNum" n="10" />ἀλλὰ θεμιστοπόλου Βερόης παρὰ γείτονι πέζῃ 
<lb rend="displayNum" n="11" />ὕμνον Ἀμυμώνης, Λιβανηίδες εἴπατε Μοῦσαι,
<lb rend="displayNum" n="12" />καὶ βυθίου Κρονίδαο καὶ εὐύμνοιο Λυαίου
<lb rend="displayNum" n="13" />Ἄρεα κυματόεντα καὶ ἀμπελόεσσαν Ἐνυώ.
</p><p><lb rend="displayNum" n="14" />ἔστι πόλις Βερόη, βιότου τρόπις, ὅρμος Ἐρώτων,
<lb rend="displayNum" n="15" />ποντοπαγής, εὔνησος, ἐύχλοος, οὖ ῥάχις ἰσθμοῦ 
<lb rend="displayNum" n="16" />στεινὴ μῆκος ἔχοντος, ὅπῃ διδύμης μέσος ἅλμης
<lb rend="displayNum" n="17" />κύμασιν ἀμφοτέροισιν ἱμάσσεται ὄρθιος αὐχήν:
<lb rend="displayNum" n="18" />ἀλλὰ τὰ μὲν βαθύδενδρον ὑπὸ ῥάχιν αἴθοπος Εὔρου
<pb id="v.3.p.198" />
<lb rend="displayNum" n="19" />Ἀσσυρίῳ Λιβάνῳ παραπέπταται, ἧχι πολίταις
<lb rend="displayNum" n="20" />ὄρθια συρίζουσα βιοσσόος ἔρχεται αὔρη, 
<lb rend="displayNum" n="21" />εὐόδμοις ἀνέμοισι τινασσομένων κυπαρίσσων... 
<lb rend="displayNum" n="50" />σύννομος ἰχθυβολῆι γέρων ἐμελίζετο ποιμήν. 
<lb rend="displayNum" n="22" />καί δόμος ἀγρονόμων, ὅθι πολλάκις ἐγγύθι λόχμης 
<lb rend="displayNum" n="23" />Πανὶ μελιζομένῳ δρεπανηφόρος ἤντετο Δηώ,
<lb rend="displayNum" n="24" />καί τις ἐφ᾽ ἱστοβοῆι γεωμόρος αὐχένα κάμψας,
<lb rend="displayNum" n="25" />ῥαίνων ἀρτιχάρακτον ὀπισθοβόλῳ χθόνα καρπῷ, 
<lb rend="displayNum" n="26" />γείτονι μηλοβοτῆρι παρὰ σφυρὰ φορβάδος ὕλης,
<lb rend="displayNum" n="27" />σφίγξας σύζυγα ταῦρον, ὁμίλεε κυρτὸς ἀροτρεύς.
<lb rend="displayNum" n="28" />ἄλλα δὲ πὰρ πελάγεσσιν ἔχει πόλις, ἧχι τιταίνει
<lb rend="displayNum" n="29" />στέρνα Ποσειδάωνι, καὶ ἔμβρυον αὐχένα κούρης
<lb rend="displayNum" n="30" />πήχεϊ μυδαλέῳ περιβάλλεται ὑγρὸς ἀκοίτης, 
<lb rend="displayNum" n="31" />πέμπων ὑδατόεντα φιλήματα χείλεσι νύμφης:
<lb rend="displayNum" n="32" />καὶ βυθίη ἀπὸ χειρὸς ὁμευνέτις ἠθάδι κόλπῳ
<lb rend="displayNum" n="33" />ἕδνα Ποσειδάωνος ἁλίτροφα πώεα λίμνης
<lb rend="displayNum" n="34" />δέχνυται, ἰχθυόεντα πολύχροα δεῖπνα τραπέζης,
<lb rend="displayNum" n="35" />εἰναλίῃ Νηρῆος ἐπισκαίροντα τραπέζῃ, 
<lb rend="displayNum" n="36" />ἀρκτῴην παρὰ πέζαν, ὅπῃ βαθυκύμονος ἀκτῆς
<lb rend="displayNum" n="37" />μηκεδανῷ κενεῶνι βορήιος ἕλκεται αὐλών.
<lb rend="displayNum" n="38" />ἀμφὶ δέ τερψινόοιο μεσημβρινὸν αὐχένα γαίης
<lb rend="displayNum" n="39" />εἰς ῥαχίην Νοτίην ψαμαθώδεές εἰσιν ἀταρποὶ
<lb rend="displayNum" n="40" />εἰς χθόνα Σιδονίην, ὅθι ποικίλα δένδρεα κήπων 
<lb rend="displayNum" n="41" />καὶ σταφυλαὶ κομόωσι, τανυπτόρθοις δὲ πετήλοις
<lb rend="displayNum" n="42" />δάσκιος ἀπλανέεσσι τιταίνεται οἶμος ὁδίταις.
<lb rend="displayNum" n="43" />δοχμώσας δὲ ῥέεθρον ἐπ᾽ ᾐόνι πόντος ἀράσσει
<lb rend="displayNum" n="44" />ἀμφὶ δύσιν κυανωπόν, ὅπῃ λιγυηχέι ταρσῷ
<lb rend="displayNum" n="45" />ἑσπερίων Ζεφύροιο καθιππεύοντος ἐναύλων 
<lb rend="displayNum" n="46" />συριγμῷ δροσόεντι Λίβυς ῥιπίζεται ἀγκών,
<lb rend="displayNum" n="47" />ἀνθεμόεις ὅθι χῶρος, ὅπῃ παρὰ γείτονι πόντῳ
<pb id="v.3.p.200" />
<lb rend="displayNum" n="48" />φυταλιαὶ θαλέουσι, καὶ εὐπετάλων ἀπὸ δένδρων
<lb rend="displayNum" n="49" />ἄσθματι βομβήεντι μελίζεται ἔμπνοος ὕλη. 
</p><p><lb rend="displayNum" n="51" />ἐνθάδε φῶτες ἔναιον ὁμήλικες ἠριγενείης, 
<lb rend="displayNum" n="52" />οὓς Φύσις αὐτογένεθλος ἀνυμφεύτῳ τινὶ θεσμῷ
<lb rend="displayNum" n="53" />ἤροσε νόσφι γάμων, ἀπάτωρ, ἀλόχευτος, ἀμήτωρ,
<lb rend="displayNum" n="54" />ὁππότε συμμιγέων ἀτόμων τετράζυγι δεσμῷ
<lb rend="displayNum" n="55" />ὕδατι καὶ πυρόεντι πεφυρμένον ἠέρος ἀτμῷ 
<lb rend="displayNum" n="56" />σύζυγα μορφώσασα σοφὸν τόκον ἄσπορος ἰλὺς
<lb rend="displayNum" n="57" />ἔμπνοον ἐψύχωσε γονὴν ἐγκύμονι πηλῷ,
<lb rend="displayNum" n="58" />οἶς Φύσις εἶδος ὄπασσε τελεσφόρον: ἀρχεγόνου γὰρ
<lb rend="displayNum" n="59" />Κέκροπος οὐ τύπον εἶχον, ὃς ἰοβόλῳ ποδὸς ὁλκῷ
<lb rend="displayNum" n="60" />γαῖαν ἐπιξύων ὀφιώδεϊ σύρετο ταρσῷ, 
<lb rend="displayNum" n="61" />νέρθε δράκων, καὶ ὕπερθεν ἀπ᾽ ἰξύος ἄχρι καρήνου
<lb rend="displayNum" n="62" />ἀλλοφυὴς ἀτέλεστος ἐφαίνετο δίχροος ἀνήρ:
<lb rend="displayNum" n="63" />οὐ τύπον ἄγριον εἶχον Ἐρεχθέος, ὃν τέκε Γαίης
<lb rend="displayNum" n="64" />αὔλακι νυμφεύσας γαμίην Ἥφαιστος ἐέρσην:
<lb rend="displayNum" n="65" />ἀλλὰ θεῶν ἴνδαλμα γονῆς αὐτόχθονι ῥίζῃ 
<lb rend="displayNum" n="66" />πρωτοφανής χρύσειος ἐμαιώθη στάχυς ἀνδρῶν.
<lb rend="displayNum" n="67" />καί Βερόης νάσσαντο πόλιν πρωτόσπορον ἕδρην,
<lb rend="displayNum" n="68" />ἣν Κρόνος αὐτὸς ἔδειμε, σοφῆς ὅτε νεύματι Ῥείης
<lb rend="displayNum" n="69" />ὀκρυόεν θέτο δόρπον ἑῷ πολυχανδέι λαιμῷ.
<lb rend="displayNum" n="70" />καί λίθον Εἰλείθυιαν ἔων βεβριθότι φόρτῳ, 
<lb rend="displayNum" n="71" />θλιβομένης πολύπαιδος ἀκοντιστῆρα γενέθλης,
<lb rend="displayNum" n="72" />χανδὸν ὅλου ποταμοῖο ῥόον νεφεληδὸν ἀφύσσων
<lb rend="displayNum" n="73" />στήθεϊ παφληάφοντι μογοστόκον ἔστασεν ὕδωρ,
<lb rend="displayNum" n="74" />λύσας γαστέρος ὄγκον: ἐπασσυτέρους δὲ διώκων
<lb rend="displayNum" n="75" />δισσοτόκους υἱῆας ἀνήρυγεν ἔγκυος αὐχήν, 
<lb rend="displayNum" n="76" />πορθμὸν ἔχων τοκετοῖο λεχώιον ἀνθερεῶνα:
<pb id="v.3.p.202" />
<lb rend="displayNum" n="77" />Ζεὺς τότε κοῦρος ἔην, ἔτι που βρέφος: οὔ ποτε πυκνῷ
<lb rend="displayNum" n="78" />θερμὸν ἀνασχίζουσα νέφος βητάρμονι παλμῷ
<lb rend="displayNum" n="79" />ἀστεροπὴ σελάγιζε, καὶ οὐ Τιτηνίδι χάρμῃ
<lb rend="displayNum" n="80" />Ζηνὸς ἀοσσητῆρες ὀιστεύοντο κεραυνοί:
<lb rend="displayNum" n="81" />οὐδὲ συνερχομένων νεφέων μυκήτορι ῥόμβῳ
<lb rend="displayNum" n="82" />βρονταίη βαρύδουπος ἐβόμβεεν ὄμβριος ἠχώ.
<lb rend="displayNum" n="83" />ἀλλὰ πόλις Βερόη προτέρη πέλεν, ἣν ἅμα γαίῃ
<lb rend="displayNum" n="84" />πρωτοφανὴς ἐνόησεν ὁμήλικα σύμφυτος Αἰών:
<lb rend="displayNum" n="85" />οὐ τότε Ταρσὸς ἔην τερψίμβροτος, οὐ τότε Θήβη, 
<lb rend="displayNum" n="86" />οὐ τότε Σάρδιες ἦσαν, ὅπῃ Πακτωλίδος ὄχθης
<lb rend="displayNum" n="87" />χρυσὸν ἐρευγομένης ἀμαρύσσεται ὄλβιος ἰλύς,
<lb rend="displayNum" n="88" />Σάρδιες, Ἠελίοιο συνήλικες: οὐ γένος ἀνδρῶν,
<lb rend="displayNum" n="89" />οὐ τότε τις πόλις ἦεν Ἀχαιιάς, οὐδὲ καὶ αὐτὴ
<lb rend="displayNum" n="90" />Ἀρκαδίη προσέληνος: ἀνεβλάστησε δὲ μούνη 
<lb rend="displayNum" n="91" />πρεσβυτέρη Φαέθοντος, ὅθεν φάος ἔσχε Σελήνη.
<lb rend="displayNum" n="92" />καὶ φθαμένη χθόνα πᾶσαν, ἑῷ παμμήτορι κόλπῳ
<lb rend="displayNum" n="93" />ἠελίου νεοφεγγὲς ἀμελγομένη σέλας αἴγλης
<lb rend="displayNum" n="94" />καὶ φάος ὀψιτέλεστον ἀκοιμήτοιο Σελήνης,
<lb rend="displayNum" n="95" />πρώτη κυανέης ἀπεσείσατο κῶνον ὀμίχλης, 
<lb rend="displayNum" n="96" />καὶ χάεος ζοφόεσσαν ἀπεστυφέλιξε καλύπτρην:
<lb rend="displayNum" n="97" />καὶ φθαμένη Κύπροιο καὶ Ἴσθμιον ἄστυ Κορίνθου
<lb rend="displayNum" n="98" />πρώτη Κύπριν ἔδεκτο φιλοξείνῳ πυλεῶνι
<lb rend="displayNum" n="99" />ἐξ ἁλὸς ἀρτιλόχευτον, ὅτε βρυχίην Ἀφροδίτην
<lb rend="displayNum" n="100" />οὐρανίης ὤδινεν ἀπ᾽ αὔλακος ἔγκυον ὕδωρ, 
<lb rend="displayNum" n="101" />ὁππόθι νόσφι γάμων ἀρόσας ῥόον ἄρσενε λύθρῳ
<lb rend="displayNum" n="102" />αὐτοτελὴς μορφοῦτο θυγατρογόνῳ γόνος ἀφρῷ,
<lb rend="displayNum" n="103" />καὶ Φύσις ἔπλετο μαῖα: συναντέλλων δὲ θεαίνῃ
<lb rend="displayNum" n="104" />στικτὸς ἱμάς, στεφανηδὸν ἐπ᾽ ἰξύι κύκλον ἑλίξας,
<lb rend="displayNum" n="105" />αὐτομάτῳ ζωστῆρι δέμας μίτρωσεν ἀνάσσης. 
<lb rend="displayNum" n="106" />καὶ θεὸς ἰχνεύουσα δι᾽ ὕδατος ἄψοφον ἀκτὴν
<lb rend="displayNum" n="107" />οὐ Πάφον, οὐκ ἐπὶ Βύβλον ἀνέδραμεν, οὐ πόδα χέρσῳ
<pb id="v.3.p.204" />
<lb rend="displayNum" n="108" />Κωλιάδος ῥηγμῖνος ἐφήρμοσεν, ἀλλὰ καὶ αὐτῶν
<lb rend="displayNum" n="109" />ὠκυτέρῃ στροφάλιγγι παρέτρεχεν ἄστυ Κυθήρων:
<lb rend="displayNum" n="110" />καὶ χρόα φυκιόεντι περιτρίψασα κορύμβῳ 
<lb rend="displayNum" n="111" />πορφυρέη πέλε μᾶλλον: ἀκυμάντοιο δὲ πόντου
<lb rend="displayNum" n="112" />χεῖρας ἐρετμώσασα θεητόκον ἔσχισεν ὕδωρ
<lb rend="displayNum" n="113" />νηχομένη, καὶ στέρνον ἐπιστορέσασα θαλάσσῃ
<lb rend="displayNum" n="114" />σιγαλέην ἀνέκοπτε χαρασσομένην ἅλα ταρσῷ,
<lb rend="displayNum" n="115" />καὶ δέμας ᾐώρησε, διχαζομένης δὲ γαλήνης 
<lb rend="displayNum" n="116" />ποσσὶν ἀμοιβαίοισιν ὀπίστερον ὤθεεν ὕδωρ:
<lb rend="displayNum" n="117" />καὶ Βερόης ἐπέβαινε: ποδῶν δ᾽ ἐπίβαθρα θεαίνης
<lb rend="displayNum" n="118" />ἐξ ἁλὸς ἐρχομένης ναέτης ἐψεύσατο Κύπρου.
<lb rend="displayNum" n="119" />πρώτη Κύπριν ἔδεκτο: καὶ ὑψόθι γείτονος ὅρμου
<lb rend="displayNum" n="120" />αὐτοφυεῖς λειμῶνες ἐρευγόμενοι βρύα ποίης 
<lb rend="displayNum" n="121" />ἤνθεον ἔνθα καὶ ἔνθα, πολυψαμάθῳ δ᾽ ἐνὶ κόλπῳ
<lb rend="displayNum" n="122" />ἠιόνες ῥοδέοισιν ἐφοινίσσοντο κορύμβοις,
<lb rend="displayNum" n="123" />πέτρη δ᾽ ἀφριόωσα θυώδεος ἔγκυος οἴνου
<lb rend="displayNum" n="124" />πορφυρέην ὠδῖνα χαραδραίῳ τέκε μαζῷ,
<lb rend="displayNum" n="125" />ληναίαις λιβάδεσσι κατάσκιον ὄμβρον ἐέρσης... 
<lb rend="displayNum" n="126" />ἀργεννὴ κελάρυζε γαλαξαίῳ χύσις ὁλκῷ:
<lb rend="displayNum" n="127" />αὐτοχύτου δὲ μύροιο μετάρσιον ἀτμὸν ἑλίσσων
<lb rend="displayNum" n="128" />ἠερίους ἐμέθυσσε πόρους εὔοδμος ἀήτης.
<lb rend="displayNum" n="129" />καὶ τότε θοῦρον Ἔρωτα, γονῆς πρωτόσπορον ἀρχήν,
<lb rend="displayNum" n="130" />ἁρμονίης κόσμοιο φερέσβιον ἡνιοχῆα, 
<lb rend="displayNum" n="131" />ἀρτιφανὴς ὤδινεν ἐπ᾽ ὀφρύσι γείτονος ὅρμου:
<lb rend="displayNum" n="132" />καὶ πάις ὠκυπόδης, κόπον ἄρσενα ποσσὶ τινάξας,
<lb rend="displayNum" n="133" />γαστρὸς ἀμαιεύτοιο μογοστόκον ἔφθασεν ὥρην,
<lb rend="displayNum" n="134" />μητρὸς ἀνυμφεύτοιο μεμυκότα κόλπον ἀράξας,
<lb rend="displayNum" n="135" />θερμὸς ἔτι πρὸ τόκοιο: κυβιστητῆρι δὲ παλμῷ 
<pb id="v.3.p.206" />
<lb rend="displayNum" n="136" />δινεύων πτερὰ κοῦφα πύλας ὤιξε λοχείης.
<lb rend="displayNum" n="137" />καὶ ταχὺ αἰγλήεντι θορὼν ἐπί μητρὸς ἀγοστῷ
<lb rend="displayNum" n="138" />ἄστατος ἀκλινέεσσιν Ἔρως ἀνεπάλλετο μαζοῖς,
<lb rend="displayNum" n="139" />στήθεϊ παιδοκόμῳ τετανυσμένος: εἶχε δὲ φορβῆς
<lb rend="displayNum" n="140" />ἵμερον αὐτοδίδακτον: ἀνημέλκτοιο δὲ θηλῆς 
<lb rend="displayNum" n="141" />ἄκρα δακὼν γονίμων λιβάδων τεθλιμμένον ὄγκῳ
<lb rend="displayNum" n="142" />οἰδαλέων ἀκόρητος ὅλον γλάγος ἔσπασε μαζῶν.
</p><p><lb rend="displayNum" n="143" />ῥίζα βίου, Βερόη, πολίων τροφός, εὖχος ἀνάκτων,
<lb rend="displayNum" n="144" />πρωτοφανής, Αἰῶνος ὁμόσπορε, σύγχρονε κόσμου,
<lb rend="displayNum" n="145" />ἕδρανον Ἑρμείαο, Δίκης πέδον, ἄστυ θεμίστων, 
<lb rend="displayNum" n="146" />ἔνδιον Εὐφροσύνης, Παφίης δόμος, οἶκος Ἐρώτων,
<lb rend="displayNum" n="147" />Βάκχου τερπνὸν ἔδεθλον, ἐναύλιον ἰοχεαίρης,
<lb rend="displayNum" n="148" />Νηρεΐδων ἀνάθημα, Διὸς δόμος, Ἄρεος αὐλή,
<lb rend="displayNum" n="149" />Ὀρχομενὸς Χαρίτων, Λιβανηίδος ἄστρον ἀρούρης,
<lb rend="displayNum" n="150" />Τηθύος ἰσοέτηρος, ὁμόδρομος Ὠκεανοῖο, 
<lb rend="displayNum" n="151" />ὃς Βερόην ἐφύτευσεν ἑῷ πολυπίδακι παστῷ
<lb rend="displayNum" n="152" />Τηθύος ἰκμαλέοισιν ὁμιλήσας ὑμεναίοις,
<lb rend="displayNum" n="153" />ἥν περ Ἀμυμώνην ἐπεφήμισαν, εὖτέ ἑ μήτηρ
<lb rend="displayNum" n="154" />ὑδρηλῆς φιλότητος ὑποβρυχίῃ τέκεν εὐνῇ
</p><p><lb rend="displayNum" n="155" />ἀλλά τις ὁπλοτέρη πέλεται φάτις, ὅττί μιν αὐτὴ 
<lb rend="displayNum" n="156" />ἀνδρομέης Κυθέρεια κυβερνήτειρα γενέθλης
<lb rend="displayNum" n="157" />Ἀσσυρίῳ πάνλευκον Ἀδώνιδι γείνατο μήτηρ:
<lb rend="displayNum" n="158" />καὶ δρόμον ἐννεάκυκλον ἀναπλήσασα Σελήνης
<lb rend="displayNum" n="159" />φόρτον ἐλαφρίζει: φθάμενος δέ μιν ὠκέι ταρσῷ,
<lb rend="displayNum" n="160" />ἐσσομένων κήρυκα, Λατινίδα δέλτον, ἀείρων, 
<lb rend="displayNum" n="161" />εἰς Βερόης ὠδῖνα μογοστόκος ἤλυθεν Ἑρμῆς,
<lb rend="displayNum" n="162" />καὶ Θέμις Εἰλείθυια, καὶ οἰδαλέου διὰ κόλπου
<pb id="v.3.p.208" />
<lb rend="displayNum" n="163" />στεινομένης ὠδῖνος ἀναπτύξασα καλύπτρην
<lb rend="displayNum" n="164" />ὀξὺ βέλος κούφιζε πεπαινομένου τοκετοῖο,
<lb rend="displayNum" n="165" />θεσμὰ Σόλωνος ἔχουσα: πιεζομένη δὲ λοχείῃ 
<lb rend="displayNum" n="166" />λυσιτόκῳ βαρὺ νῶτον ἐπικλίνασα θεαίνῃ
<lb rend="displayNum" n="167" />Κύπρις ἀνωδίνεσκε, καὶ Ἀτθίδος ὑψόθι βίβλου
<lb rend="displayNum" n="168" />παῖδα σοφὴν ἐλόχευσε, Λακωνίδες οἷα γυναῖκες
<lb rend="displayNum" n="169" />υἱέας ὠδίνουσιν ἐπ᾽ εὐκύκλοιο βοείης:
<lb rend="displayNum" n="170" />καὶ τόκον ἀρτιλόχευτον ἀπέπτυε θήλεϊ κόλπῳ 
<lb rend="displayNum" n="171" />ἄρσενα μαῖαν ἔχουσα δικασπόλον υἱέα Μαίης:
<lb rend="displayNum" n="172" />καὶ βρέφος εἰς φάος ἦγεν. ἐχυτλώσαντο δέ κούρην
<lb rend="displayNum" n="173" />τέσσαρες ἄστεα πάντα διιππεύοντες ἀῆται,
<lb rend="displayNum" n="174" />ἐκ Βερόης ἵνα γαῖαν ὅλην πλήσωσι θεμίστων:
<lb rend="displayNum" n="175" />τῇ δὲ λοχευομένῃ πρωτάγγελος εἰσέτι θεσμῶν 
<lb rend="displayNum" n="176" />Ὠκεανὸς πόρε χεῦμα λεχώιον ἰξύι κόσμου
<lb rend="displayNum" n="177" />ἀενάῳ τελαμῶνι χέων μιτρούμενον ὕδωρ:
<lb rend="displayNum" n="178" />χερσὶ δὲ γηραλέῃσιν ἐς ἀρτιτόκου χρόα κούρης
<lb rend="displayNum" n="179" />σπάργανα πέπλα Δίκης ἀνεκούφισε σύντροφος Αἰών,
<lb rend="displayNum" n="180" />μάντις ἐπεσσομένων, ὅτι γήραος ἄχθος ἀμείβων, 
<lb rend="displayNum" n="181" />ὡς ὄφις ἀδρανέων φολίδων σπείρημα τινάξας,
<lb rend="displayNum" n="182" />ἔμπαλιν ἡβήσειε λελουμένος οἴδμασι θεσμῶν:
<lb rend="displayNum" n="183" />θεσπεσίην δὲ θύγατρα λοχευομένης Ἀφροδίτης
<lb rend="displayNum" n="184" />σύνθροον ἐκρούσαντο μέλος τετράζυγες Ὧραι.
</p><p><lb rend="displayNum" n="185" />καὶ Παφίης ὠδῖνα τελεσσιγόνοιο μαθόντες 
<lb rend="displayNum" n="186" />θῆρες ἐβακχεύοντο: λέων δέ τις ἁβρὸν ἀθύρων
<lb rend="displayNum" n="187" />χείλεϊ μειλιχίῳ ῥαχίην ἠσπάζετο ταύρου,
<lb rend="displayNum" n="188" />ἀκροτέροις στομάτεσσι φίλον μυκηθμὸν ἰάλλων,
<lb rend="displayNum" n="189" />καὶ τροχαλῇ βαρύδουπον ἐπιρρήσσων πέδον ὁπλῇ
<lb rend="displayNum" n="190" />ἵππος ἀνεκροτάλιζε γενέθλιον ἦχον ἀράσσων, 
<lb rend="displayNum" n="191" />καὶ ποδὸς ὑψιπόροιο θορὼν ἐπιβήτορι παλμῷ
<lb rend="displayNum" n="192" />πόρδαλις αἰολόνωτος ἐπεσκίρτησε λαγωῷ,
<lb rend="displayNum" n="193" />ὠρυγῆς δ᾽ ὀλόλυγμα χέων φιλοπαίγμονι λαιμῷ
<pb id="v.3.p.210" />
<lb rend="displayNum" n="194" />ἀδρύπτοις γενύεσσι λύκος προσπτύξατο ποίμνην,
<lb rend="displayNum" n="195" />καί τις ἐνὶ ξυλόχοισι λιπών κεμαδοσσόον ἄγρην, 
<lb rend="displayNum" n="196" />ἄλλον ἔχων γλυκὺν οἶστρον, ἁμιλλητῆρι χορείῃ
<lb rend="displayNum" n="197" />ὀρχηστὴρ ἐρίδαινε κύων βητάρμονι κάπρῳ,
<lb rend="displayNum" n="198" />καὶ πόδας ὀρθώσασα, περιπλεχθεῖσα δὲ δειρῇ,
<lb rend="displayNum" n="199" />ἄρκτος ἀδηλήτῳ δαμάλην ἠγκάσσατο δεσμῷ,
<lb rend="displayNum" n="200" />πυκνὰ δὲ κυρτώσασα φιλέψιον ἄντυγα κόρσης 
<lb rend="displayNum" n="201" />πόρτις ἀνεσκίρτησε, δέμας λιχμῶσα λεαίνης,
<lb rend="displayNum" n="202" />ἡμιτελές μύκημα νέων πέμπουσα γενείων,
<lb rend="displayNum" n="203" />καὶ φιλίων ἐλέφαντι δράκων ἔψαυεν ὀδόντων:
<lb rend="displayNum" n="204" />καὶ δρύες ἐφθέγξαντο: γαληναίῳ δὲ προσώπῳ
<lb rend="displayNum" n="205" />ἠθάδα πέμπε γέλωτα φιλομμειδὴς Ἀφροδίτη, 
<lb rend="displayNum" n="206" />τερπομένων ὁρόωσα λεχώια παίγνια θηρῶν.
<lb rend="displayNum" n="207" />πᾶσι μὲν ἀμφελέλιζε γεγηθότα κύκλον ὀπωπῆς,
<lb rend="displayNum" n="208" />πᾶσιν ὁμοῦ: μούνην δὲ συῶν οὐκ ἤθελε λεύσσειν
<lb rend="displayNum" n="209" />τερπωλήν, ἅτε μάντις, ἐπεί συὸς εἰκόνι μορφῆς
<lb rend="displayNum" n="210" />Ἄρης καρχαρόδων θανατηφόρον ἰὸν ἰάλλων 
<lb rend="displayNum" n="211" />ζηλομανὴς ἤμελλεν Ἀδώνιδι πότμον ὑφαίνειν.
</p><p><lb rend="displayNum" n="212" />καὶ Βερόην γελόωσαν ἔτι βρέφος ἅμματι χειρῶν
<lb rend="displayNum" n="213" />δεξαμένη παρὰ μητρὸς ὅλου κόσμοιο τιθήνη
<lb rend="displayNum" n="214" />παρθένος Ἀστραίη, χρυσέης θρέπτειρα γενέθλης,
<lb rend="displayNum" n="215" />ἔννομα παππάζουσαν ἀνέτρεφεν ἔμφρονι μαζῷ: 
<lb rend="displayNum" n="216" />παρθενίῳ δὲ γάλακτι ῥοὰς βλύζουσα θεμίστων
<lb rend="displayNum" n="217" />χείλεα παιδὸς ἔδευσε, καὶ ἔβλυεν εἰς στόμα κούρης
<lb rend="displayNum" n="218" />Ἀτθίδος ἡδυτόκοιο περιθλίψασα μελίσσης
<lb rend="displayNum" n="219" />δαιδαλέην ὠδῖνα πολυτρήτοιο λοχείης,
<lb rend="displayNum" n="220" />κηρία φωνήεντα σοφῷ κεράσασα κυπέλλῳ: 
<pb id="v.3.p.212" />
<lb rend="displayNum" n="221" />εἴ ποτε διψαλέη ποτὸν ᾔτεεν, ὤρεγε κούρῃ
<lb rend="displayNum" n="222" />Πύθιον Ἀπόλλωνι λάλον πεφυλαγμένον ὕδωρ
<lb rend="displayNum" n="223" />ἢ ῥόον Ἰλισσοῖο, τὸν ἔμπνοον Ἀτθίδι Μούσῃ
<lb rend="displayNum" n="224" />Πιερικαὶ δονέουσιν ἐπ᾽ ᾐόνι Φοιβάδες αὖραι: 
<lb rend="displayNum" n="228" />καὶ στάχυν ἀστερόεντα περιγνάμψασα κορύμβῳ 
<lb rend="displayNum" n="229" />χρύσεον, οἷά περ ὁρμόν, ἐπ᾽ αὐχένι θήκατο κούρης. 
<lb rend="displayNum" n="225" />κοῦραι δ᾽ ἁβρὰ λοετρὰ χορίτιδες Ὀρχομενοῖο 
<lb rend="displayNum" n="226" />ἀμφίπολοι Παφίης μεμελημένον ἐννέα Μούσαις 
<lb rend="displayNum" n="227" />ἐκ κρήνης ἀρύοντο νοήμονος ἵππιον ὕδωρ. 
</p><p><lb rend="displayNum" n="230" />καὶ Βερόη βλάστησεν ὁμόδρομος ἰοχεαίρῃ, 
<lb rend="displayNum" n="231" />δίκτυα θηρητῆρος ἀερτάζουσα τοκῆος:
<lb rend="displayNum" n="232" />καὶ Παφίης ὅλον εἶδος ὁμόγνιον εἶχε τεκούσης
<lb rend="displayNum" n="233" />καὶ πόδας αἰγλήεντας: ὑπερκύψασα δὲ πόντου
<lb rend="displayNum" n="234" />χιονέῳ σκαίρουσα Θέτις βητάρμονι ταρσῷ
<lb rend="displayNum" n="235" />ἄλλην ἀργυρόπεζαν ἴδεν Θέτιν: αἰδομένη δὲ 
<lb rend="displayNum" n="236" />κρύπτετο δειμαίνουσα πάλιν στόμα Κασσιεπείης.
<lb rend="displayNum" n="237" />Ἀσσυρίην δ᾽ ἑτέρην δεδοκημένος ἄζυγα κούρην
<lb rend="displayNum" n="238" />Ζεὺς πάλιν ἐπτοίητο, καἰ ἤθελεν εἶδος ἀμεῖψαι:
<lb rend="displayNum" n="239" />καί νύ κε φόρτον Ἔρωτος ἔχων ταυρώπιδι μορφῇ
<lb rend="displayNum" n="240" />ἀκροβαφὴς πεφόρητο δι᾽ ὕδατος ἴχνος ἐρέσσων, 
<lb rend="displayNum" n="241" />κουφίζων ἀδίαντον ὑπὲρ νώτοιο γυναῖκα,
<lb rend="displayNum" n="242" />εἰ μὴ μνῆστις ἔρυκε βοοκραίρων ὑμεναίων
<lb rend="displayNum" n="243" />Σιδονίς, ἀστερόεν δὲ μέλος ζηλήμονι λαιμῷ
<lb rend="displayNum" n="244" />νυμφίος Εὐρώπης μυκήσατο, Ταῦρος Ὀλύμπου,
<lb rend="displayNum" n="245" />μὴ βοὸς ἰσοτύποιο δι᾽ αἰθέρος εἰκόνα τεύχων 
<lb rend="displayNum" n="246" />ποντοπόρων στήσειε νεώτερον ἄστρον Ἐρώτων:
<lb rend="displayNum" n="247" />καὶ Βερόην διεροῖσιν ὀφειλομένην ὑμεναίοις
<pb id="v.3.p.214" />
<lb rend="displayNum" n="248" />γνωτῷ λεῖπεν ἄκοιτιν, ἐπιχθονίης περὶ νύμφης
<lb rend="displayNum" n="249" />ὑσμίνην γαμίης πεφυλαγμένος ἐννοσιγαίου.
</p><p><lb rend="displayNum" n="250" />τοίη ἔην Βερόη, Χαρίτων θάλος: εἴ ποτε κούρη 
<lb rend="displayNum" n="251" />λαροτέρην σίμβλοιο μελίρρυτον ἤπυε φωνήν,
<lb rend="displayNum" n="252" />ἡδυεπὴς ἀκόρητος ἐφίστατο χείλεσι Πειθὼ
<lb rend="displayNum" n="253" />καὶ πινυτὰς οἴστρησεν ἀκηλήτων φρένας ἀνδρῶν:
<lb rend="displayNum" n="254" />Ἀσσυρίης δ᾽ ἔκρυπτον ὁμήγυριν ἥλικος ἥβης
<lb rend="displayNum" n="255" />ὀφθαλμοὶ γελόωντες, ἀκοντιστῆρες Ἐρώτων, 
<lb rend="displayNum" n="256" />φαιδροτέραις χαρίτεσσιν, ὅσον πλέον ἄστρα καλύπτει
<lb rend="displayNum" n="257" />ἀννεφέλους ἀκτῖνας ἀκτῖνας ὀιστεύουσα Σελήνη
<lb rend="displayNum" n="258" />πλησιφαής: λευκοὶ δὲ παρὰ σφυρὰ νείατα κούρης
<lb rend="displayNum" n="259" />πορφυρέοις μελέεσσιν ἐφοινίσσοντο χιτῶνες.
<lb rend="displayNum" n="260" />οὐ νέμεσίς ποτε τοῦτο, καὶ εἰ πλέον ἥλικος ἥβης 
<lb rend="displayNum" n="261" />τηλίκον ἔλλαχεν εἶδος, ἐπεί νύ οἱ ἀμφὶ προσώπῳ
<lb rend="displayNum" n="262" />κάλλεα διχθαδίων ἀμαρύσσετο φαιδρὰ τοκήων.
</p><p><lb rend="displayNum" n="263" />τὴν τότε Κύπρις ἰδοῦσα, νοήμονος ἔγκυος ὀμφῆς,
<lb rend="displayNum" n="264" />ὠκυτέρην ἐλέλιζε περιστρωφῶσα μενοινήν,
<lb rend="displayNum" n="265" />καὶ νόον ἱππεύσασα περὶ χθόνα πᾶσαν ἀλήτην 
<lb rend="displayNum" n="266" />φαιδρὰ παλαιγενέων διεμέτρεε βάθρα πολήων,
<lb rend="displayNum" n="267" />ὅττι φερωνυμίην ἑλικώπιδος εἶχε Μυκήνης
<lb rend="displayNum" n="268" />στέμματι τειχιόεντι περιζωσθεῖσα Μυκήνη
<lb rend="displayNum" n="269" />Κυκλώπων κανόνεσσι, καὶ ὡς νοτίῳ παρὰ Νείλῳ
<lb rend="displayNum" n="270" />Θήβης ἀρχεγόνοιο φερώνυμος ἔπλετο Θήβη: 
<lb rend="displayNum" n="271" />καὶ Βερόης μενέαινεν ἐπώνυμον ἄστυ χαράξαι,
<lb rend="displayNum" n="272" />ἀντιτύπων μεθέπουσα φιλόπτολιν οἶστρον Ἐρώτων.
<lb rend="displayNum" n="273" />φραζομένη δὲ Σόλωνος ἀλεξικάκων στίχα θεσμῶν
<lb rend="displayNum" n="274" />δόχμιον ὄμμα τίταινεν ἐς εὐρυάγυιαν Ἀθήνην,
<lb rend="displayNum" n="275" />γνωτῆς ζῆλον ἔχουσα δικασπόλον: ἐσσυμένῳ δὲ 
<lb rend="displayNum" n="276" />ἠερίην ἁψῖδα διερροίζησε πεδίλῳ
<lb rend="displayNum" n="277" />εἰς δόμον Ἀρμονίης παμμήτορος, ὁππόθι νύμφη
<pb id="v.3.p.216" />
<lb rend="displayNum" n="278" />εἴκελον οἶκον ἔναιε τύπῳ τετράζυγι κόσμου
<lb rend="displayNum" n="280" />ἀρραγέες πισύρεσσιν ἐμιτρώθησαν ἀήταις: 
<lb rend="displayNum" n="281" />καὶ δόμον ἐρρύοντο περίτροχον εἰκόνα κόσμου
<lb rend="displayNum" n="282" />δμωίδες ἔνθα καὶ ἔνθα: μεριζομένων δὲ θυρέτρων
<lb rend="displayNum" n="283" />Ἀντολίη θεράπαινα πύλην περιδέδρομεν Εὔρου,
<lb rend="displayNum" n="284" />καὶ Ζεφύρου πυλεῶνα Δύσις, θρέπτειρα Σελήνης,
<lb rend="displayNum" n="285" />καὶ Νότιον πυρόεντα Μεσημβριὰς εἶχεν ὀχῆα, 
<lb rend="displayNum" n="286" />καὶ πυκινὴν νεφέεσσι, παλυνομένην δὲ χαλάζῃ
<lb rend="displayNum" n="287" />ἄρκτος ὑποδρήστειρα πύλην ἐπέτασσε Βορῆος.
</p><p><lb rend="displayNum" n="288" />κεῖθι Χάρις προθοροῦσα, συνέμπορος ἀφρογενείῃ,
<lb rend="displayNum" n="289" />Εὔρου κόψε θύρετρον Ἐώιον: ἐνδόμυχος δὲ
<lb rend="displayNum" n="290" />Ἀντολίης κροκόεντος ἀρασσομένου πυλεῶνος 
<lb rend="displayNum" n="291" />ἄνδραμεν Ἀστυνόμεια διάκτορος, ἱσταμένην δὲ
<lb rend="displayNum" n="292" />Κύπριν ἐσαθρήσασα παρὰ προπύλαια μελάθρου
<lb rend="displayNum" n="293" />ποσσὶ παλιννόστοισι προάγγελος ἦλθεν ἀνάσσῃ.
<lb rend="displayNum" n="294" />ἡ μὲν ἐποιχομένη πολυδαίδαλον ἱστὸν Ἀθήνης
<lb rend="displayNum" n="295" />κερκίδι πέπλον ὕφαινεν: ὑφαινομένου δὲ χιτῶνος 
<lb rend="displayNum" n="296" />πρώτην γαῖαν ἔπασσε μεσόμφαλον, ἀμφὶ δὲ γαίῃ
<lb rend="displayNum" n="297" />οὐρανὸν ἐσφαίρωσε τύπῳ κεχαραγμένον ἄστρων,
<lb rend="displayNum" n="298" />συμφερτὴν δὲ θάλασσαν ἐφήρμοσε σύζυγι γαίῃ:
<lb rend="displayNum" n="299" />καὶ ποταμοὺς ποίκιλλεν, ἐπ᾽ ἀνδρομέῳ δὲ μετώπῳ
<lb rend="displayNum" n="300" />ταυροφυὴς μορφοῦτο κερασφόρος ἔγχλοος εἰκών: 
<lb rend="displayNum" n="301" />καὶ πυμάτην παρὰ πέζαν ἐυκλώστοιο χιτῶνος
<lb rend="displayNum" n="302" />ὠκεανὸν κύκλωσε περίδρομον ἄντυγι κόσμου.
<lb rend="displayNum" n="303" />ἀμφίπολος δέ οἱ ἦλθε καὶ ἐγγύθι θήλεος ἱστοῦ
<lb rend="displayNum" n="304" />ἱσταμένην ἤγγειλε παρὰ προθύροις Ἀφροδίτην.
<lb rend="displayNum" n="305" />καὶ θεός, ὡς ἤκουσε, μίτους ῥίψασα χιτῶνος 
<lb rend="displayNum" n="306" />θέσκελον ἱστοπόνων ἀπεσείσατο κερκίδα χειρῶν:
<lb rend="displayNum" n="307" />καὶ ταχινὴ πυκάσασα δέμας χιονώδεϊ πέπλῳ
<pb id="v.3.p.218" />
<lb rend="displayNum" n="308" />φαιδροτέρη χρυσέης ὑπερίζανεν ἠθάδος ἕδρης,
<lb rend="displayNum" n="309" />δεχνυμένη Κυθέρειαν, ἀναΐξασα δὲ θώκου
<lb rend="displayNum" n="310" />τηλεφανῆ κύδηνεν ἐπερχομένην Ἀφροδίτην. 
<lb rend="displayNum" n="311" />καὶ Παφίην ἵδρυσεν ἐπὶ θρόνον ἐγγὺς ἀνάσσης
<lb rend="displayNum" n="312" />Εὐρυνόμη τανύπεπλος: ἀτυζομένου δὲ προσώπου
<lb rend="displayNum" n="313" />Κύπριν ὀπιπεύουσα κατηφέι μάρτυρι μορφῇ
<lb rend="displayNum" n="314" />παντρόφος Ἁρμονίη φιλίῳ μειλίξατο μύθῳ:
</p><p><lb rend="displayNum" n="315" /><q direct="unspecified"> Ῥίζα βίου, Κυθέρεια φυτοσπόρε, μαῖα γενέθλης, 
<lb rend="displayNum" n="316" />ἐλπὶς ὅλου κόσμοιο, τεῆς ὑπὸ νεύματι βουλῆς
<lb rend="displayNum" n="317" />ἀπλανέες κλώθουσι πολύτροπα νήματα Μοῖραι...</q>
<lb rend="displayNum" n="318" /><q direct="unspecified">... εἰρομένῃ θέσπιζε, καὶ ὡς βιότοιο τιθήνη,
<lb rend="displayNum" n="319" />ὡς τροφὸς ἀθανάτων, ὡς σύγχρονος ἥλικι κόσμῳ,
<lb rend="displayNum" n="320" />εἰπέ: τίνι πτολίων βασιληίδος ὄργανα φωνῆς 
<lb rend="displayNum" n="321" />λυσιπόνων ἀτίνακτα φυλάσσεται ἡνία θεσμῶν ;
<lb rend="displayNum" n="322" />ὅττι πολυχρονίοιο πόθου δεδονημένον οἴστρῳ
<lb rend="displayNum" n="323" />Ἥρης κέντρον ἔχοντα κασιγνήτων ὑμεναίων
<lb rend="displayNum" n="324" />εἰς χρόνον ἱμείροντα τριηκοσίων ἐνιαυτῶν
<lb rend="displayNum" n="325" />Ζῆνα γάμοις ἔζευξα: χάριν δέ μοι ἄξιον ἔργων 
<lb rend="displayNum" n="326" />μισθὸν ἑοῦ θαλάμοιο νοήμονι νεῦσε καρήνῳ,
<lb rend="displayNum" n="327" />ὅττι μιῇ πολίων, ὧν ἔλλαχον, ἐγγυαλίξει
<lb rend="displayNum" n="328" />θεσμὰ Δίκης, ποθέω δὲ δαήμεναι, εἰ χθονὶ Κύπρου
<lb rend="displayNum" n="329" />ἠὲ Πάφῳ τάδε δῶρα φυλάσσεται ἠὲ Κορίνθῳ
<lb rend="displayNum" n="330" />ἢ Σπάρτῃ, Λυκόοργος ὅθεν πέλεν, ἠὲ καὶ αὐτῆς 
<lb rend="displayNum" n="331" />κούρης ἡμετέρης Βερόης εὐήνορι πάτρῃ.
<lb rend="displayNum" n="332" />ἀλλὰ δίκης ἀλέγιζε καὶ ἁρμονίην πόρε κόσμῳ
<lb rend="displayNum" n="333" />Ἁρμονίη γεγαυῖα βιοσσόος: εἰς σὲ γὰρ αὐτὴ
<lb rend="displayNum" n="334" />πέμψεν ἐπειγομένην με θεμιστοπόλων τροφὸς ἀνδρῶν,
<pb id="v.3.p.220" />
<lb rend="displayNum" n="335" />παρθένος ἀστερόεσσα: τὸ δὲ πλέον ἔννομος Ἑρμῆς 
<lb rend="displayNum" n="336" />τοῦτο γέρας μεθέηκε, βιαζομένους ἵνα μούνη
<lb rend="displayNum" n="337" />ἀνέρας, οὓς ἔσπειρα, γάμου θεσμοῖσι σαώσω.</q>
</p><p><lb rend="displayNum" n="338" />ὣς φαμένην θάρσυνε θεὰ καὶ ἀμείβετο μύθῳ:
</p><p><lb rend="displayNum" n="339" /><q direct="unspecified"> Γίνεο θαρσαλέη, μὴ δείδιθι, μῆτερ Ἐρώτων:
<lb rend="displayNum" n="340" />ἑπτὰ γὰρ ἐν πινάκεσσιν ἔχω μαντήια κόσμου, 
<lb rend="displayNum" n="341" />καὶ πίνακες γεγάασιν ἐπώνυμοι ἑπτὰ πλανήτων.
<lb rend="displayNum" n="342" />πρῶτος ἐυτροχάλοιο φερώνυμός ἐστι Σελήνης:
<lb rend="displayNum" n="343" />δεύτερος Ἑρμείαο πίναξ χρύσειος ἀκούει
<lb rend="displayNum" n="344" />στίλβων, ᾧ ἔνι πάντα τετεύχαται ὄργια θεσμῶν:
<lb rend="displayNum" n="345" />οὔνομα σὸν μεθέπει ῥοδόεις τρίτος: ὑμετέρου γὰρ 
<lb rend="displayNum" n="346" />ἀστέρος Ἠῴοιο φέρει τύπον: ἑπταπόρων δὲ
<lb rend="displayNum" n="347" />τέτρατος Ἠελίοιο μεσόμφαλός ἐστι πλανήτων:
<lb rend="displayNum" n="348" />πέμπτος ἐρευθιόων πυρόεις κικλήσκεται Ἄρης:
<lb rend="displayNum" n="349" />καὶ Φαέθων Κρονίδαο φατίζεται ἕκτος ἀλήτης:
<lb rend="displayNum" n="350" />ἕβδομος ὑψιπόροιο Κρόνου πέλεν οὔνομα φαίνων. 
<lb rend="displayNum" n="351" />τοῖς ἔνι ποικίλα πάντα μεμορμένα θέσφατα κόσμου
<lb rend="displayNum" n="352" />γράμματι ξοινικόεντι γέρων ἐχάραξεν Ὀφίων.
<lb rend="displayNum" n="353" />ἀλλ᾽, ἐπεὶ ἰθυνόων με διείρεαι εἵνεκα θεσμῶν,
<lb rend="displayNum" n="354" />πρεσβυτέρῃ πολίων πρεσβήια ταῦτα φυλάσσω:
<lb rend="displayNum" n="355" />εἴτ᾽ οὖν Ἀρκαδίη προτέρη πέλεν ἢ πόλις Ἥρης, 
<lb rend="displayNum" n="356" />Σάρδιες εἰ γεγάασι παλαίτεραι, εἰ δὲ καὶ αὐτὴ
<lb rend="displayNum" n="357" />Ταρσὸς ἀειδομένη πρωτόπτολις, εἰ δέ τις ἄλλη.
<lb rend="displayNum" n="358" />οὐκ ἐδάην: Κρόνιος δὲ πίναξ τάδε πάντα διδάσκει,
<lb rend="displayNum" n="359" />τίς προτέρη βλάστησε, τίς ἔπλετο σύγχρονος Ἠοῦς.</q>
</p><p><lb rend="displayNum" n="360" />εἶπε: καὶ ἡγεμόνευεν ἐς ἀγλαὰ θέσφατα τοίχου, 
<lb rend="displayNum" n="361" />εἰσόκεν ἔδρακε χῶρον, ὅπῃ Βερόης περὶ πάτρης
<lb rend="displayNum" n="362" />θέσφατον ὀψιτέλεστον Ὀφιονίη γράφε τέχνη
<lb rend="displayNum" n="363" />ἐν πίνακι Κρονίῳ κεχαραγμένον οἴνοπι μίλτῳ:
<lb rend="displayNum" n="364" /><q direct="unspecified">πρωτοφανὴς Βερόη πέλε σύγχρονος ἥλικι κόσμῳ,
<pb id="v.3.p.222" />
<lb rend="displayNum" n="365" />νύμφης ὀψιγόνοιο φερώνυμος, ἣν μετανάσται 
<lb rend="displayNum" n="366" />υἱέες Αὐσονίων, ὑπατήια φέγγεα Ῥώμης,
<lb rend="displayNum" n="367" />Βηρυτὸν καλέσουσιν, ἐπεὶ Λιβάνῳ πέσε γείτων...</q>
<lb rend="displayNum" n="368" />τοῖον ἔπος δεδάηκε θεοπρόπον. ἀλλ᾽ ὅτε δαίμων
<lb rend="displayNum" n="369" />θέσκελον ἑβδομάτου πίνακος παρεμέτρεεν ἀρχήν,
<lb rend="displayNum" n="370" />δεύτερον ἐσκοπίαζεν, ὅπῃ παρὰ γείτονι τοίχῳ 
<lb rend="displayNum" n="371" />ποικίλα παντοίης ἐχαράσσετο δαίδαλα τέχνης
<lb rend="displayNum" n="372" />μαντιπόλοις ἐπέεσσιν, ὅτι πρώτιστα νοήσει
<lb rend="displayNum" n="373" />Πὰν νόμιος σύριγγα, λύρην Ἑλικώνιος Ἑρμῆς,
<lb rend="displayNum" n="374" />δίθροον ἁβρὸς Ὕαγνις ἐυτρήτου μέλος αὐλοῦ,
<lb rend="displayNum" n="375" />Ὀρφεὺς μυστιπόλοιο θεηγόρα χεύματα μολπῆς, 
<lb rend="displayNum" n="376" />καὶ Λίνος εὐεπίην Φοιβήιος, Ἀρκάς ἀλήτης
<lb rend="displayNum" n="377" />μέτρα δυωδεκάμηνα καὶ Π̓ελίοιο πορείην,
<lb rend="displayNum" n="378" />μητέρα τικτομένων ἐτέων τετράζυγι δίφρῳ,
<lb rend="displayNum" n="379" />καὶ σοφὸς Ἐνδυμίων ἑτερότροπα δάκτυλα κάμψας
<lb rend="displayNum" n="380" />γνώσεται ἄστατα κύκλα παλιννόστοιο Σελήνης 
<lb rend="displayNum" n="381" />τριπλόα καὶ στοιχεῖον ὁμόζυγον ἄζυγι μίξας
<lb rend="displayNum" n="382" />Κάδμος ἐυγλώσσοιο διδάξεται ὄργια φωνῆς,
<pb id="v.3.p.224" />
<lb rend="displayNum" n="383" />θεσμὰ Σόλων ἄχραντα, καὶ ἔννομον Ἀτθίδι πεύκῃ
<lb rend="displayNum" n="384" />συζυγίης ἀλύτοιο συνωρίδα δίζυγα Κέκροψ.
<lb rend="displayNum" n="385" />καὶ Παφίη μετὰ πάντα πολύτροπα δαίδαλα Μούσης 
<lb rend="displayNum" n="386" />πυκνὰ πολυσπερέων παρεμέτρεεν ἔργα πολήων:
<lb rend="displayNum" n="387" />καὶ πίνακος γραπτοῖο μέσην ὑπὲρ ἄντυγα κόσμου
<lb rend="displayNum" n="388" />τοῖν ἔπος σοφὸν εὗρε πολύστιχον Ἑλλάδι Μούσῃ:
</p><p><lb rend="displayNum" n="389" /><q direct="unspecified">Σκῆπτρον ὅλης Αὔγουστος ὅτε χθονὸς ἡνιοχεύσει,
<lb rend="displayNum" n="390" />Ῥώμῃ μὲν ζαθέῃ δωρήσεται Αὐσόνιος Ζεὺς 
<lb rend="displayNum" n="391" />κοιρανίην, Βερόῃ δὲ χαρίζεται ἡνία θεσμῶν,
<lb rend="displayNum" n="392" />ὁππότε θωρηχθεῖσα φερεσσακέων ἐπὶ νηῶν
<lb rend="displayNum" n="393" />φύλοπιν ὑγρομόθοιο κατευνήσει Κλεοπάτρης:
<lb rend="displayNum" n="394" />πρὶν γὰρ ἀτασθαλίη πολιπόρθιος οὔ ποτε λήξει
<lb rend="displayNum" n="395" />εἰρήνην κλονέουσα σαόπτολιν, ἄχρι δικάζει 
<lb rend="displayNum" n="396" />Βηρυτὸς βιότοιο γαληναίοιο τιθήνη
<lb rend="displayNum" n="397" />γαῖαν ὁμοῦ καὶ πόντον, ἀκαμπέι τείχεϊ θεσμῶν
<lb rend="displayNum" n="398" />ἄστεα πυργώσασα, μία πτόλις ἄστεα κόσμου.</q>
</p><p><lb rend="displayNum" n="399" />καὶ θεός, ὁππότε πᾶσαν Ὀφιονίην μάθεν ὀμφήν,
<lb rend="displayNum" n="400" />εἰς ἑὸν οἶκον ἔβαινε παλίνδρομος: ἑζομένου δὲ 
<lb rend="displayNum" n="401" />υἱέος ἐγγὺς ἔθηκεν ἑὴν χρυσήλατον ἕδρην,
<lb rend="displayNum" n="402" />καὶ μέσον ἀγκὰς ἑλοῦσα γαληνιόωντι προσώπῳ
<lb rend="displayNum" n="403" />πεπταμένῳ πήχυνε γεγηθότι κοῦρον ἀγοστῷ,
<lb rend="displayNum" n="404" />γούνασι κουφίζουσα φίλον βάρος: ἀμφότερον δὲ
<lb rend="displayNum" n="405" />καὶ στόμα παιδὸς ἔκυσσε καὶ ὄμματα: θελξινόου δὲ 
<pb id="v.3.p.226" />
<lb rend="displayNum" n="406" />ἁπτομένη τόξοιο καὶ ἀμφαφόωσα φαρέτρην,
<lb rend="displayNum" n="407" />οἷά περ ἀσχαλόωσα, δολόφρονα ῥήξατο φωνήν:
</p><p><lb rend="displayNum" n="408" /><q direct="unspecified">Ἐλπὶς ὅλου βιότοιο, παραίφασις ἀφρογενείης,
<lb rend="displayNum" n="409" />νηλειὴς ἐμὰ τέκνα βιήσατο μοῦνα Κρονίων:
<lb rend="displayNum" n="410" />ἐννέα γὰρ πλήσασα μογοστόκα κύκλα Σελήνης 
<lb rend="displayNum" n="411" />δριμὺ βέλος μεθέπουσα δυηπαθέος τοκετοῖο
<lb rend="displayNum" n="412" />Ἁρμονίην ἐλόχευσα, καὶ ἄλγεα ποικίλα πάσχει
<lb rend="displayNum" n="413" />ἀχνυμένη: κούρην δὲ μογοστόκον ἔλλαχε Λητώ,
<lb rend="displayNum" n="414" />Ἄρτεμιν Εἰλείθυιαν, ἀρηγόνα θηλυτεράων.
<lb rend="displayNum" n="415" />τέκνον Ἀμυμώνης ὁμογάστριον, οὔ σε διδάξω, 
<lb rend="displayNum" n="416" />ὡς λάχον ἐξ ἁλὸς αἷμα καὶ αἰθέρος: ἀλλὰ τελέσσαι
<lb rend="displayNum" n="417" />ἤθελον ἄξιον ἔργον, ὅπως παρὰ μητρὶ θαλάσσῃ
<lb rend="displayNum" n="418" />οὐρανόθεν γεγαυῖα καὶ οὐρανὸν ἐν χθονὶ πήξω:
<lb rend="displayNum" n="419" />ἀλλὰ κασιγνήτης ἐπὶ κάλλεϊ σεῖο... τιταίνων
<lb rend="displayNum" n="420" />θέλγε θεούς, καὶ μᾶλλον ἴσον βέλος εἰν ἑνὶ θεσμῷ 
<lb rend="displayNum" n="421" />πέμπε Ποσειδάωνι καὶ ἀμπελόεντι Λυαίῳ,
<lb rend="displayNum" n="422" />ἀμφοτέροις μακάρεσσιν: ἐγὼ δέ σοι ἄξια μόχθων
<lb rend="displayNum" n="423" />δῶρον ἑκηβολίης ἐπεοικότα μισθὸν ὀπάσσω:
<lb rend="displayNum" n="424" />δώσω σοι χρυσέην γαμίην χέλυν, ἣν παρὰ παστῷ
<lb rend="displayNum" n="425" />Ἁρμονίῃ πόρε Φοῖβος, ἐγὼ δέ σοι ἐγγυαλίξω 
<lb rend="displayNum" n="426" />ἄστεος ἐσσομένου μνημήιον, ὄφρά κεν εἴης
<lb rend="displayNum" n="427" />καὶ μετὰ τοξευτῆρα λυροκτύπος, ὥς περ Ἀπόλλων.</q>
</p></div1></body></text></TEI.2>