<?xml version="1.0" encoding="utf-8"?>
<TEI.2><text><body><div1 type="book" n="39" org="uniform" sample="complete">
<head><lb rend="displayNum" n="1" />Ἐν δὲ τριηκοστῷ ἐνάτῳ μετὰ κύματα λεύσσεις
<lb rend="displayNum" n="2" />Δηριάδην φεύγοντα πυριφλεγέων στόλον Ἰνδῶν.</head>
<p><lb rend="displayNum" n="1" />ὣς εἰπὼν ἀκίχητος ἐς οὐρανὸν ἤλυθεν Ἑρμῆς,
<lb rend="displayNum" n="2" />χάρμα λιπὼν καὶ θαῦμα κασιγνήτῳ Διονύσῳ.
</p><p><lb rend="displayNum" n="3" />ὄφρα μὲν εὶσέτι Βάκχος ἀκοσμήτων χύσιν ἄστρων
<lb rend="displayNum" n="4" />θάμβεε καὶ Φαέθοντα δεδουπότα, πῶς παρὰ Κελτοὺς
<lb rend="displayNum" n="5" />Ἑσπερίῳ πυρίκαυτος ἐπωλίσθησε ῥεέθρῳ, 
<lb rend="displayNum" n="6" />τόφρα δὲ νῆες ἵκανον ἐπήλυδες, ἃς ἐνὶ πόντῳ
<lb rend="displayNum" n="7" />στοιχάδας ἰθύνοντες ἐς Ἄρεα ναύμαχον Ἰνδῶν
<lb rend="displayNum" n="8" />ἀκλύστῳ Ῥαδαμᾶνες ἐναυτίλλοντο θαλάσσῃ,
<lb rend="displayNum" n="9" />πόντον ἀμοιβαίῃσιν ἐπιρρήσσοντες ἐρωαῖς
<lb rend="displayNum" n="10" />ὑαμίνης ἐλατῆρες: ἐπειγομένῳ δέ Λυαίῳ 
<lb rend="displayNum" n="11" />ὁλκάσιν ἀντιτύποις ἐπεσύρισε πομπὸς ἀήτης.
<lb rend="displayNum" n="12" />καὶ Λύκος ἡγεμόνευεν ἐν ὕδασι δίφρον ἐλαύνων,
<lb rend="displayNum" n="13" />ἱππείαις ἀχάρακτον ἐπιξύων ῥόον ὁρλαῖς.
</p><p><lb rend="displayNum" n="14" />Δηριάδης δ᾽ ἀπέλεθρος ὑπέρτερος ὑψόθι πύργων
<lb rend="displayNum" n="15" />ἐσσυμένων νεφεληδὸν ἐδέρκετο λαίφεα νηῶν 
<lb rend="displayNum" n="16" />ὀφθαλμῷ κοτέοντι, καὶ ὡς ὑπέροπλος ἀκούων,
<lb rend="displayNum" n="17" />ἐγρεμόθους ὅτι νῆας Ἄραψ τορνώσατο τέκτων,
<lb rend="displayNum" n="18" />ὤμοσεν ὑλοτόμοισιν ἄγειν Ἀράβεσσιν Ἐνυώ,
<lb rend="displayNum" n="19" />καὶ πόλιν ἠπείλησεν ἀιστῶσαι Λυκοόργου,
<pb id="v.3.p.126" />
<lb rend="displayNum" n="20" />ἀμήσας Ῥαδαμᾶνας ἀλοιντῆρι σιδήρῳ. 
<lb rend="displayNum" n="21" />καὶ στόλον ἀθπήσαντες ἀταρβέες ἔτρεμον Ἰνδοί,
<lb rend="displayNum" n="22" />Ἄρεα παπταίνοντες ἁλίκτυπον, ἄχρι καὶ αὐτοῦ
<lb rend="displayNum" n="23" />γούνατα τολμήεντος ἐλύετο Δηριαδῆος:
<lb rend="displayNum" n="24" />ποιητῷ δὲ γέλωτι γαληναίοιο προσώπου
<lb rend="displayNum" n="25" />Ἰνδὸς ἄναξ ἐκέλευσε τριηκοσίων ἀπὸ νήσων 
<lb rend="displayNum" n="26" />ἦς ἐλεφαντοβότοιο παρά σφυρὰ δύσβατα γαίης
<lb rend="displayNum" n="27" />λαὸν ἄγειν: καὶ κραιπνὸς ἐς ἀτραπὸν ἤιε κῆρυξ,
<lb rend="displayNum" n="28" />ποσσὶ πολυγνάμπτοισιν ἀπὀ χθονὸς εἰς χθόνα βαίνων
<lb rend="displayNum" n="29" />καὶ στόλος ὀξὺς ἵκανε πολυσπερέων ἀπὀ νήσων
<lb rend="displayNum" n="30" />κεκλομένου βασιλῆος: ὁ δέ θρασὺς αὐχένα τείνων, 
<lb rend="displayNum" n="31" />ὁλκάδας εὐπήληκας ἐς Ἄρεα πόντιον ἕλκων,
<lb rend="displayNum" n="32" />λαὸν ὅλον θάρσυνε, καὶ ὑψινόῳ φάτο φωνῇ:
<lb rend="displayNum" n="33" /><q direct="unspecified"> Ἀνέρες, οὓς ἀτίταλλεν ἐμὸς μενέχαρμος Ὑδάσπης,
<lb rend="displayNum" n="34" />ἄρτι πάλιν μάρνασθε πεποιθότες: αἰθόμενον δὲ
<lb rend="displayNum" n="35" />ἄξατε πῦρ ἐς Ἄρηα, καἰ ἄσπετον ἅψατε πεύκην, 
<lb rend="displayNum" n="36" />νῆας ἵνα φλέξοιμι νεήλυδας αἴθοπι δαλῷ,
<lb rend="displayNum" n="37" />καὶ στρατὸν ὑγροκέλευθον ἐνικρύψοιμι θαλάσσῃ
<lb rend="displayNum" n="38" />σὺν δορί, σὺν θώρηκι, σὺν ὁλκάσι, σὺν Διονύσῳ.
<lb rend="displayNum" n="39" />εἰ θεὸς ἔπλετο Βάκχος, ἐμῷ πυρὶ Βάκχον ὀλέσσω:
<lb rend="displayNum" n="40" />οὐχ ἅλις, ὡς προχοῇσι πολύτροπα φάρμακα πάσσων 
<lb rend="displayNum" n="41" />ἄνθεσι Θεσσαλικοῖσιν ἐμὀν φοίνιξεν Ὑδάσπην,
<lb rend="displayNum" n="42" />καί μιν ἰδὼν σίγησα, καὶ ἥσυχος εἰσέτι λεύσσειν
<lb rend="displayNum" n="43" />ἔτλην ξανθά ῥέεθρα μιαινομένου ποταμοῖο;
<lb rend="displayNum" n="44" />εἰ γὰρ ἔην ῥόος οὗτος ἀπ᾽ ἀλλοτρίου ποταμοῖο,
<lb rend="displayNum" n="45" />μηδὲ πατὴρ ἐμὸς ἦεν Ἀρήιος Ἰνδὸς Ὑδάσπης, 
<lb rend="displayNum" n="46" />καί κεν ἐγὼ τόδε χεῦμα χυτῆς ἔπλησα κονίης
<lb rend="displayNum" n="47" />ὀδμὴν βοτρυόεσσαν ἀμαλδύνων Διονύσου,
<lb rend="displayNum" n="48" />καὶ προχοὴν μεθύουσαν ἐμοῦ γενετῆρος ὁδεύων
<lb rend="displayNum" n="49" />ποσσὶ κονιομένοισι διέτρεχου ἄβροχον ὕδωρ,
<lb rend="displayNum" n="50" />οἷα παρ᾽ Ἀργείοισι φατίζεται, ὡς ἐνοσίχθων 
<pb id="v.3.p.128" />
<lb rend="displayNum" n="51" />ξηρὸν ὕδωρ ποίησε, καὶ αὐσταλέου ποταμοῖο
<lb rend="displayNum" n="52" />Ἰναχίην ἵππειος ὄνυξ ἐχάραξε κονίην.
<lb rend="displayNum" n="53" />οὐ θεός, οὐ θεὸς οὖτος: ἑὴν δ᾽ ἐψεύσατο φύτλην:
<lb rend="displayNum" n="54" />ποίην γὰρ Κρονίωνος Ὀλύμπιον αἰγίδα πάλλει;
<lb rend="displayNum" n="55" />ποῖον ἔχει σπινθῆρα Διοβλήτοιο κεραυνοῦ; 
<lb rend="displayNum" n="56" />ποίην δ᾽ οὐρανίην στεροπὴν γενετῆρος ἀείρει;
<lb rend="displayNum" n="57" />οὐ Κρονίδης κατ᾽ Ἄρηα κορύσσεται οἴνοπι κισσῷ:
<lb rend="displayNum" n="58" />οὐ τυπάνων πατάγοισι μέλος βρονταῖον ἐίσκω,
<lb rend="displayNum" n="59" />οὐδὲ Διὸς σκηπτοῖσιν ὁμοίια θύρσα καλέσσω,
<lb rend="displayNum" n="60" />οὐ χθονίῳ θώρηκι Διὸς νέφος ἶσον ἐνίψω: 
<lb rend="displayNum" n="61" />νεβρίδι δαιδαλέῃ πότε ποικίλον ἄστρον ἐίσκω;
<lb rend="displayNum" n="62" />ἀλλ᾽ ἐρέεις, ὅτι βότρυν ἐδέξατο καἰ χύσιν οἴνου
<lb rend="displayNum" n="63" />δῶρα παρὰ Κρονίωνος ἀεξιφύτοιο τοκῆος:
<lb rend="displayNum" n="64" />Τρώιον αἷμα φέροντι καὶ ἀγρονόμῳ τινὶ βούτῃ
<lb rend="displayNum" n="65" />Ζεὺς πόρεν οὶνοχόῳ Γανυμήδεϊ νέκταρ Ὀλύμπου, 
<lb rend="displayNum" n="66" />νέκταρι δ᾽ οὐ πέλεν οἶνος ὁμοίιος: εἴξατε, θύρσοι.
<lb rend="displayNum" n="67" />Βάκχος ὁμοῦ Σατύροισιν ἐπὶ χθονὸς εἰλαπινάξει:
<lb rend="displayNum" n="68" />δαίνυται οὐρανίοισι σὺν ἀθανάτοις Γανυμήδης.
<lb rend="displayNum" n="69" />εἰ δὲ πέλε βροτὸς οὗτος ἐπουρανίοιο τοκῆος,
<lb rend="displayNum" n="70" />σὺν Διὶ καὶ μακάρεσσι μιῆς ἔψαυσε τραπέζης. 
<lb rend="displayNum" n="71" />ἔκλυον, ὥς ποτε θῶκον ἑὸν καὶ σκῆπτρον Ὀλύμπου
<lb rend="displayNum" n="72" />δῶκε γέρας Ζαγρῆι παλαιοτέρῳ Διονύσῳ,
<lb rend="displayNum" n="73" />ἀστεροπὴν Ζαγρῆι καὶ ἄμπελον οἴνοπι Βάκχῳ.</q>
</p><p><lb rend="displayNum" n="74" />εἶπε καὶ εἰς μόθον ὦρτο: συνερρώοντο δὲ λαοὶ
<lb rend="displayNum" n="75" />σὺν δορί, σὺν σακέεσσι, καὶ ὄψιμον ἐλπίδα νίκης 
<lb rend="displayNum" n="76" />χερσαίου πολέμοιο μετεστήσαντο θαλάσσῃ.
<lb rend="displayNum" n="77" />καὶ προμάχοις Διόνυσος ἐκέκλετο θυιάδι φωνῇ:
</p><p><lb rend="displayNum" n="78" /><q direct="unspecified"> Ἄρεος ἄλκιμα τέκνα καὶ εὐθώρηκος Ἀθήνης,
<lb rend="displayNum" n="79" />οἷς βίος ἔργα μόθοιο καὶ ἐλπίδες εἰσὶν ἀγῶνες,
<pb id="v.3.p.130" />
<lb rend="displayNum" n="80" />σπεύσατε καὶ κατὰ πόντον ἀιστῶσαι γένος Ἰνδῶν, 
<lb rend="displayNum" n="81" />εἰναλίην τελέσαντες ἐπιχθονίην μετὰ νίκην.
<lb rend="displayNum" n="82" />ἀλλὰ θαλασσαίοιο διάκτορα δηιοτῆτος,
<lb rend="displayNum" n="83" />ἔγχεα διπλώσαντες ὁμόπλοκα δίζυγ, δεσμῷ
<lb rend="displayNum" n="84" />ναύμαχα κολλήεντα, περὶ στόμα εἱμένα χαλκῷ,
<lb rend="displayNum" n="85" />μίξατε δυσμενέεσσιν ἁλιπτοίητον Ἐνυώ, 
<lb rend="displayNum" n="86" />προφθάμενοι, μὴ χειρὶ πυραυγέα δαλὀν ἀείρων
<lb rend="displayNum" n="87" />Δηριάδης φλέξειεν Ἀρήια δούρατα νηῶν.
<lb rend="displayNum" n="88" />νόσφι φόβου μάρνασθε, Μιμαλλόνες: ὑγρομόθων γὰρ
<lb rend="displayNum" n="89" />ἐλπίδες ἀντιβίων κενεαυχέες: εἰ δἐ μογήσας
<lb rend="displayNum" n="90" />φύλοπιν οὐκ ἐτέλεσσεν ἐπὶ χθονὸς ὄρχαμος Ἰνδῶν, 
<lb rend="displayNum" n="91" />ἠλιβάτων λοφιῇσιν ἐφεδρήσσων ἐλεφάντων,
<lb rend="displayNum" n="92" />ἀγχινεφής, ἀκίχητος, ἀωούτατος, ἠέρι γείτων,
<lb rend="displayNum" n="93" />οὐ μὲν ἐγὼ προμάχων ποτὲ δεύομαι, οὐδὲ καλέσσω
<lb rend="displayNum" n="94" />ἄλλον ἀοσσητῆρα μετὰ Κρονίωνα τοκῆα,
<lb rend="displayNum" n="95" />ἡνίοχον πόντοιο καὶ αἰθέρος: ἢν δ᾽ ἐθελήσω, 
<lb rend="displayNum" n="96" />γνωτὸν ἐμοῦ Κρονίδαο Ποσειδάωνα κορύσσω
<lb rend="displayNum" n="97" />Ἰνδῴην στίχα πᾶσαν ἀμαλδύνοντα τριαίνῃ:
<lb rend="displayNum" n="98" />καὶ πρόμον εὐρυγένειον, ἀπόσπορον ἐννοσιγαίου,
<lb rend="displayNum" n="99" />Γλαῦκον ἔχω συνάεθλον, ἐμῆς ἅτε γείτονα Θήβης,
<lb rend="displayNum" n="100" />πόντιον Ἀονίης Ἀνθηδόνος ἀστὸν ἀρούρης: 
<lb rend="displayNum" n="101" />Γλαῦκον ἔχω καὶ Φόρκυν: ἱμασσομένην δὲ θαλάσσῃ
<lb rend="displayNum" n="102" />ὁλκάδα Δηριάδαο κατακρύψει Μελικίρτης,
<lb rend="displayNum" n="103" />κυδαίνων Διόνυσον ὁμόγνιον, οὗ ποτε μήτηρ
<lb rend="displayNum" n="104" />νήπιον ἔτρεφε Βάκχον, ἐπεὶ πόρε ποντιὰς Ἰνὼ
<lb rend="displayNum" n="105" />ἓν γλάγος ἀμφοτέροισι, Παλαίμονι καὶ Διονύσῳ: 
<lb rend="displayNum" n="106" />μαντιπόλου δὲ γέροντος, ὃς ἡμετέρην ποτὲ νίκην
<lb rend="displayNum" n="107" />ἐσσομένην κατὰ πόντον ὑποβρυχίῃ φάτο φωνῇ,
<lb rend="displayNum" n="108" />εἰμὶ φίλος Πρωτῆος: ἐς ὑσμίνην δὲ κορύσσει
<lb rend="displayNum" n="109" />θυγατέρας Νηρῆος ἐμὴ Θέτις, ἐν δὲ κυδοιμοῖς
<lb rend="displayNum" n="110" />Βασσαρίδων συνάεθλος ἐμὴ θωρήσσεται Ἰνώ: 
<lb rend="displayNum" n="111" />θωρήξω δ᾽ ἐς Ἄρηα καὶ Αἰόλον, ὄφρα νοήσω
<pb id="v.3.p.132" />
<lb rend="displayNum" n="112" />εὖρον ἀκοντίζοντα καὶ αἰχμάζοντα Βορῆα,
<lb rend="displayNum" n="113" />γαμβρὸν ἐμοῦ προμάχου, Μαραθωνίδος ἅρπαγα νύμφης,
<lb rend="displayNum" n="114" />καὶ Νότον Αἰθιοπῆα προασπιστῆρα Λυαίου:
<lb rend="displayNum" n="115" />καὶ Ζέφυρος πολὺ μᾶλλον ἀελλήεντι κυδοιμῷ 
<lb rend="displayNum" n="116" />ὁλκάδας ἀντιβίων δηλήσεται: ἡμετέρου γὰρ
<lb rend="displayNum" n="117" />εὐνέτιν Ἶριν ἔχει Διὸς ἄγγελον. ἀλλὰ σιωπῇ
<lb rend="displayNum" n="118" />ἔκτοθεν εὐθύρσοιο καὶ Ἰνδῴοιο κυδοιμοῦ
<lb rend="displayNum" n="119" />μιμνέτω ἠρεμέων θραχὺς Αἰόλος, ἠθάδι δεσμῷ
<lb rend="displayNum" n="120" />ἀσκὸν ἐπισφίγξας ἀνεμώδεα, μηδ᾽ ἐνὶ πόντῳ 
<lb rend="displayNum" n="121" />ἄσθμασιν Ἰνσοφόνοισιν ἀριστεύσωαιν ἀῆται:
<lb rend="displayNum" n="122" />ἀλλὰ μόθον τελέσω νηοφθόρα θύρσα τιταίνων.</q>
</p><p><lb rend="displayNum" n="123" />ὣς εἰπὼν ἐκόρυσσε πεποιθότας ἡγεμονῆας.
<lb rend="displayNum" n="124" />ἤση δὲ πτολέμοιο προάγγελος ἵστατο σάλπιγξ,
<lb rend="displayNum" n="125" />καὶ μέλος ἐγρεκύδοιμον ἀνέκλαγον Ἄρεος αὐλοὶ 
<lb rend="displayNum" n="126" />λαὸν ἀολλίζοντες, ἀρασσομένη δὲ βοείη
<lb rend="displayNum" n="127" />εἰναλίου κελάδησε μόθου χαλκόκροτον ἠχώ,
<lb rend="displayNum" n="128" />καὶ καναχὴν ὁμόδουπον ἀγέστρατος ἴαχε σύριγξ:
<lb rend="displayNum" n="129" />ἀντὶ δὲ πετραίης πολεμήια λείψανα φωνῆς
<lb rend="displayNum" n="130" />Πανιὰς ὑστερόφωνας ἀμείβετο ποντιὰς Ἠχώ. 
</p><p><lb rend="displayNum" n="131" />τοῖσι δὲ μαρναμένοισιν ἔην κλόνος, ὦρτο δ᾽ ἰωὴ
<lb rend="displayNum" n="132" />κεκλομένων: καὶ λαὸς ἐθήμονι μάρνατο τέχνῃ
<lb rend="displayNum" n="133" />κυκλώσας στεφανηδὸν ὅλον στρατόν, ἐν δ᾽ ἄρα μέσσῳ
<lb rend="displayNum" n="134" />νηυσὶν ὁμοζυλέεσσιν ἐμιτρώθη στόλος Ἰνδῶν
<lb rend="displayNum" n="135" />εἰς λίνον ἐργομένων νεπόδων τύπον: Αἰακίδαις δὲ 
<lb rend="displayNum" n="136" />Αἰακὸς ὑγρὸν Ἄρηα προθεσπίζων Σαλαμῖνος
<lb rend="displayNum" n="137" />ἀρχόμενος πολέμοιο θεουδέα ῥήξατο φωνήν:
</p><p><lb rend="displayNum" n="138" /><q direct="unspecified"> Εἰ πάρος ἡμετέρην ἀίων ἱκετήσιον ἠχὼ
<lb rend="displayNum" n="139" />ἄσπορον εὐρυάλωος ἀπήλασας αὐχμὸν ἀρούρης,
<pb id="v.3.p.134" />
<lb rend="displayNum" n="140" />διψαλέην ἐπὶ γαῖαν ἄγων βιοτήσιον ὕδωρ, 
<lb rend="displayNum" n="141" />δὸς πάλιν ὀψιτέλεστον ἴσην χάριν, ὑέτιε Ζεῦ,
<lb rend="displayNum" n="142" />ὕδατι κυδαίνων με καὶ ἐνθάδε: καί τις ἐνἰψῃ
<lb rend="displayNum" n="143" />νίκην ἡμετέρην δεδοκημένος: 'ὡς ἐνὶ γαίῃ
<lb rend="displayNum" n="144" />Ζεὺς ἑὸν υἷα γέραιρε, καὶ ὲν πελάγεσσι γεραίρει.'
<lb rend="displayNum" n="145" />ἄλλος ἀνὴρ λέξειεν Ἀχαιικός: 'εἰν ένὶ θεσμῷ 
<lb rend="displayNum" n="146" />Αἰακὸς Ἰνδοφόνος φυσίζοος: ἀμφότερον γάρ,
<lb rend="displayNum" n="147" />κείρων ἐχθρὰ κάρηνα καὶ αὔλακι καρπὸν ὀπάσσας
<lb rend="displayNum" n="148" />χάρμα πόρεν Δήμητρι καὶ εὐφροσύνην Διονύσῳ.'
<lb rend="displayNum" n="149" />ῥύεο δ᾽ ἡμετέρης πλόον ὁλκάδος: αὐσταλέῳ δὲ
<lb rend="displayNum" n="150" />ὡς χθονίῳ κενεῶνι φερέσβιον ἤγαγον ὕδωρ, 
<lb rend="displayNum" n="151" />καὶ βυθίων λαγόνων θανατηφόρον οἶδμα καρύσσω
<lb rend="displayNum" n="152" />μαρνάμενον στρατιῇσι καὶ ὁλκάσι Δηριαδῆος.
<lb rend="displayNum" n="153" />ἀλλά, πάτερ, σκηπτοῦχε βίου, σκηπτοῦχε κυδοιμοῦ,
<lb rend="displayNum" n="154" />πέμπέ μοι αἰετὸν ὄρνιν ἐμῆς κήρυκα γενέθλης
<lb rend="displayNum" n="155" />δεξιτερὸν προμάχοισι καὶ ὑμετέρῳ Διονύσῳ: 
<lb rend="displayNum" n="156" />ἄλλος δ᾽ ἀντιβίοισιν ἀριστερὸς ὄρνις ἱκέσθω:
<lb rend="displayNum" n="157" />σύμβολα δ᾽ ἀμφοτέροις ἑτερότροπα ταῦτα γενέσθω:
<lb rend="displayNum" n="158" />τὸν μὲν ἐσαθρήσω πεφορημένον ἅρπαγι ταρσῷ
<lb rend="displayNum" n="159" />θηγαλέων ὀνύχων κεχαραγμένον ὀξέι κέντρῳ
<lb rend="displayNum" n="160" />νεκρὸν ὄφιν περίμετρον ἀερτάζοντα κεράστην, 
<lb rend="displayNum" n="161" />δυσμενέος κερόεντος ἀπαγγέλλοντα τελευτήν:
<lb rend="displayNum" n="162" />λαῷ δ᾽ ἀντιβίων ἕτερος μελανόχροος ἔλθῃ
<lb rend="displayNum" n="163" />κυανέαις πτερύγεσσι προθεσπίζων φόνον Ἰνδῶν,
<lb rend="displayNum" n="164" />αὐτομάτου θανάτοιο μέλαν τύπον: ἢν δ᾽ ἐθελήσῃς,
<lb rend="displayNum" n="165" />βρονταίοις πατάγοισιν ἐμὴν μαντεύεο νίκην, 
<lb rend="displayNum" n="166" />καὶ στεροπὴν Βρομίοιο λεχώια φέγγεα πέμπων
<lb rend="displayNum" n="167" />υἱέα σεῖο γέραιρε πάλιν πυρί, δυσμενέων δὲ
<lb rend="displayNum" n="168" />ὁλκάδας εὐπήληκας ὀιστεύσωσι κεραυνοί.
<pb id="v.3.p.136" />
<lb rend="displayNum" n="169" />ναί, πάτερ, Αἰγίνης μιμνήσκεο, μὴ σέο νύμφης
<lb rend="displayNum" n="170" />νυμφίον αἰσχύνειας ὁμόπτερον ὄρνιν Ἐρώτων.</q> 
</p><p><lb rend="displayNum" n="171" />ὣς εἰπὼν πολέμιζεν, ἐς ἠερίας δὲ κελεύθους
<lb rend="displayNum" n="172" />ὄμμα παλιννόστοιο βαλὼν ἀντώπιον Ἄρκτου
<lb rend="displayNum" n="173" />γαμβρὸν ἑὸν λιτάνενε καὶ ἴαχε μῦθον Ἐρεχθεύς:
</p><p><lb rend="displayNum" n="174" /><q direct="unspecified">Γαμβρὸς ἐμὸς Βορέης, θωρήσσεο, καὶ σέο νύμφης
<lb rend="displayNum" n="175" />μαρναμένῳ γενετῆρι βοηθόον ἄσθμα τιταίνων 
<lb rend="displayNum" n="176" />ἕδνα τεοῦ θαλάμοιο θαλασσαίην πόρε νίκην:
<lb rend="displayNum" n="177" />ὁλκάσι μὲν Βρομίοιο φέρων νηοσσόον αὔρην
<lb rend="displayNum" n="178" />δὸς χάριν ἀμφοτέροισιν, Ἐρεχθέι καὶ Διονύσῳ:
<lb rend="displayNum" n="179" />νηυσὶ δὲ Δηριάδαο μεμηνότα πόντον ἱμάσσων
<lb rend="displayNum" n="180" />ἄσθματι κυματόεντι τεὰς θώρηξον ἀέλλας— 
<lb rend="displayNum" n="181" />ἐσσὶ γὰρ ὑσμίνης ἐμπείραμος, ὅττι καὶ αὐτὸς
<lb rend="displayNum" n="182" />Θρῄκην ναιετάεις, ἐμπείραμος, οἷά περ Ἄρης—
<lb rend="displayNum" n="183" />ἀντιβίων δὲ φάλαγγι δυσήνεμον ἄσθμα κομίζων
<lb rend="displayNum" n="184" />ἔγχεϊ παχυήεντι κορύσσεο Δηριαδῆι:
<lb rend="displayNum" n="185" />στήσας δ᾽ ἀωτιβίοισι θυελλήεσσαν Ἐνυὼ 
<lb rend="displayNum" n="186" />δυσμενέας τόξευε χαλαζήεντι βελέμνῳ,
<lb rend="displayNum" n="187" />καὶ Διὶ πρστὰ φέρων καὶ Παλλάδι καἰ Διονύσῳ.
<lb rend="displayNum" n="188" />μνώεο Κεκροπίης εὐπαρθένου, ἧχι γυναῖκες
<lb rend="displayNum" n="189" />κερκίδι ποικίλλουσι τεῶν ὑμέναιον Ἐρώτων:
<lb rend="displayNum" n="190" />Ἰλισσὸν δὲ γέραιρε γαμοστόλον, ὁππόθι κούρην 
<lb rend="displayNum" n="191" />Ἀτθίδα δὴν παράκοιτιν ἀνήρπασαν ἅρπαγες αὖραι
<lb rend="displayNum" n="192" />ἑζομένην ἀτίνακτον ἀκινήτῳ σέθεν ὤμῳ.
<lb rend="displayNum" n="193" />οἶδα μέν, ὡς συνάεθλος ἐλεύσεται ἄλλος ἀήτης
<lb rend="displayNum" n="194" />γείτων ἀντιβίοισιν Ἑώιος: ἀλλ᾽ ἐνὶ χάρμῃ
<lb rend="displayNum" n="195" />οὐ τρομέω θρασὺν Εὖρον, ὅτι πτερόεντες ἀῆται 
<lb rend="displayNum" n="196" />πάντες, ὅσοι πνείουσιν, ὀπάονές εἰσι Βορῆος:
<lb rend="displayNum" n="197" />καὶ πρόμος Αἰθιόπων Νοτίην ἐπὶ πέζαν ἀρούρης
<lb rend="displayNum" n="198" />μηκέτι νοστήσειε Κορύμβασος, ἀλλὰ δαμείη
<pb id="v.3.p.138" />
<lb rend="displayNum" n="199" />θερμὸν ἔχων συνάεθλον ἑὸν Νότον Αἰθσπῆα,
<lb rend="displayNum" n="200" />ψυχρὸν ὑπὲρ πόντοιο πιὼν θανατηφόρον ὕδωρ: 
<lb rend="displayNum" n="201" />οὐκ ἀλέγω Ζεφύροιο, κορυσσομένιο Βορῆος.
<lb rend="displayNum" n="202" />δεῖξον ὁμοφροσύνην ἑκυρῷ σέθεν: οὐρανόθεν δὲ
<lb rend="displayNum" n="203" />σὺν σοὶ Βακχιάδεσσιν ἐμαῖς στρατιῇσιν ἀρήξει
<lb rend="displayNum" n="204" />μαρνάμενος τριόδοντι Ποσειδάων καὶ Ἀθήνη,
<lb rend="displayNum" n="205" />ἡ μὲν ἑοῖς ναέτῃσιν, ὁ δὲ γνωτοῖο γενέθλῃ: 
<lb rend="displayNum" n="206" />καὶ πυρόεις Ἥφαιστος Ἐρεχθέος αἷμα γεραίρων
<lb rend="displayNum" n="207" />ἵξεται εὐάντητος ἐς ὑδατόεσσαν Ἐνυώ,
<lb rend="displayNum" n="208" />ὁλκάσι Δηριάδαο μαχήμονα πυρσὸν ἑλίσσων.
<lb rend="displayNum" n="209" />δὸς δέ με νικῆσαι καὶ ἐν ὕδασι, καὶ μετὰ νίκην
<lb rend="displayNum" n="210" />Κεκροπίῃ κομίσειεν ἀπήμονα λαὸν Ἐρεχθεύς, 
<lb rend="displayNum" n="211" />καὶ Βορέην μέλψωσι καὶ Ὠρείθυιαν Ἀθῆναι.</q>
</p><p><lb rend="displayNum" n="212" />τοῖον ἔπος βοόων ἁλιδίνεος ἥψατο χάρμης
<lb rend="displayNum" n="213" />ἔγχεϊ τεχνήεντι, καὶ ὡς ναέτης Μαραθῶνος
<lb rend="displayNum" n="214" />ναύμαχου εἶχεν ἔρωτα: φιληρέτμῳ δὲ κυδοιμῷ
<lb rend="displayNum" n="215" />εὔστολος ἦεν Ἄρης τότε ναυτίλος, ἐν παλάμῃ δὲ 
<lb rend="displayNum" n="216" />πηδάλιον Φόβος εἶχε, κυβερνήτης δὲ κυδοιμοῦ
<lb rend="displayNum" n="217" />Δεῖμος ἀκοντοφόρων ἀνελύσατο πείσματα νηῶν.
</p><p><lb rend="displayNum" n="218" />Κυκλώπων δὲ φάλαγγες ἐωαυτίλλοντο θαλάσσῃ
<lb rend="displayNum" n="219" />ὁλκάδας ἀγχιάλοισιν ὀιστεύοντες ἐρίπναις:
<lb rend="displayNum" n="220" />Εὐρύαλος δ᾽ ἀλάλαζεν, ἁλιρροίζῳ δὲ κυδοιμῷ 
<lb rend="displayNum" n="221" />ἀγχινεφὴς οἴστρησεν ἐς ὑσμίνην Ἁλιμήδης.
<lb rend="displayNum" n="222" />καὶ διδύμαις στρατιῇσιν ἐπέκτυπε πόντιος Ἄρης
<lb rend="displayNum" n="223" />χερσαίην μετὰ δῆριν, ἁλιρροίζῳ δ᾽ ἀλαλητῷ
<lb rend="displayNum" n="224" />ὁλκάσι Βακχείῃσιν ἐπέρρεον ὁλκάδες Ἰνδῶν:
<lb rend="displayNum" n="225" />καὶ φόνος ἦν ἑκάτερθε, καὶ ἔζεε κύματα λύθρῳ, 
<lb rend="displayNum" n="226" />καὶ πολὺς ἀμφοτέρων στρατὸς ἤριπεν: ἀρτιχύτῳ δὲ
<lb rend="displayNum" n="227" />αἵματι κυανέης ἐρυθαίνετο νῶτα θαλάσσης.
<pb id="v.3.p.140" />
</p><p><lb rend="displayNum" n="228" />πολλοὶ δ᾽ ἔνθα καὶ ἔνθα χυτῷ πίπτοντες ὀλέθρῳ
<lb rend="displayNum" n="229" />οἰδαλέοι πλωτῆρες ἐναυτίλλοντο θαλάσσῃ:
<lb rend="displayNum" n="230" />καὶ ῥοθίοις ἑλικηδὸν ἔχων πορθμῆας ἀήτας 
<lb rend="displayNum" n="231" />σύρετο νεκρὸς ὅμιλος ἀφειδέι σύνδρομος αὔρῃ:
<lb rend="displayNum" n="232" />πολλοὶ δ᾽ αὐτοκύλιστον ὑπὸ στροδάλιγγα κυδοιμοῦ
<lb rend="displayNum" n="233" />εἰς ῥόον ὠλίσθησαν, ἀναγκαίῃ δὲ πιόντες
<lb rend="displayNum" n="234" />πικρὸν ὕδωρ ἐνόησαν ὑποβρυχίης λίνα Μοίρης,
<lb rend="displayNum" n="235" />βριθόμενοι θώρηκι: καὶ οἰδαλέων μέλαν ὕδωρ 
<lb rend="displayNum" n="236" />κυανέων ἐκάλυπτεν ὁμόχροα σώματα νεκρῶν
<lb rend="displayNum" n="237" />βένθεϊ φυκιόεντι, σὺν ὑγροπόρῳ δὲ φορῆι
<lb rend="displayNum" n="238" />χάλκεος ἰλυόεντι χιτὼν ἐκαλύπτετο πηλῷ:
<lb rend="displayNum" n="239" />καὶ τάφος ἔπλετο πόντος. ἐτυμβεύοντο δὲ πολλοὶ
<lb rend="displayNum" n="240" />κητείοις γενύεσσιν, ἐν ὶχθυόεντι δὲ λαιμῷ 
<lb rend="displayNum" n="241" />ἄπνοον αἰθύσσουσα νέκυν τυμβεύσατο φώκη,
<lb rend="displayNum" n="242" />ξανθὸν ἐρευγομένη ῥόον αἵματος. ὀλλυμένων δὲ
<lb rend="displayNum" n="243" />τεύχεα πόντος ἔσεκτο, νεοσφαγέος δὲ φορῆος
<lb rend="displayNum" n="244" />αὐτομάτη λοφόεσσα δι᾽ ὕδατος ἔπλεε πήληξ
<lb rend="displayNum" n="245" />δεσμοῦ λυομένοιο, θυελλήεντι δὲ πολλῆς 
<lb rend="displayNum" n="246" />χεύματι φοιταλέης ἐπενήχετο κύκλα βοείης
<lb rend="displayNum" n="247" />σὺν διερῷ τελαμῶνι. πολὺς δ᾽ ὑπὸ κύμασιν ἄκροις
<lb rend="displayNum" n="248" />ἀφρὸς ἐρευθιόων πολιῆς ἀνεκήκιεν ἅλμης
<lb rend="displayNum" n="249" />αἱμαλέῳ πάνλευκον ὑποστίξας χύσιν ὁλκῷ.
</p><p><lb rend="displayNum" n="250" />καὶ φονίαις λιβάδεσσιν ἐφοινίχθη Μελικέρτης: 
<lb rend="displayNum" n="251" />Λευκοθέη δ᾽ ὀλόλυζε, τιθηνήτειρα Λυαίον,
<lb rend="displayNum" n="252" />αὐχένα γαῦρον ἔχουσα, καὶ Ἰνδοφόνου περὶ νίκης
<lb rend="displayNum" n="253" />ἄνθεϊ φυκιόεντι κόμην ἐστέψατο Νύμφη:
<lb rend="displayNum" n="254" />καὶ Θέτις ἀκρήδεμνος ὑπερκύψασα θαλάσσης
<lb rend="displayNum" n="255" />χεῖρας ἐρεισαμένη καὶ Δωρίδι καὶ Πανοπείῃ 
<lb rend="displayNum" n="256" />ἄσμενον ὄμμα τίταινεν ἐπ᾽ εὐθύρσῳ Διονύσῳ.
</p><p><lb rend="displayNum" n="257" />καὶ βυθίη Γαλάτεια θαλασσαίου διὰ κόλπου
<lb rend="displayNum" n="258" />ἡμιφανὴς πεφόρητο διαξύουσα γαλήνην,
<pb id="v.3.p.142" />
<lb rend="displayNum" n="259" />καὶ φονίου Κύκλωπος ἁλιπτοίητον Ἐνυὼ
<lb rend="displayNum" n="260" />δερκομένη δεδόνητο, φόβῳ δ᾽ ἤμειψε παρειάς: 
<lb rend="displayNum" n="261" />ἔλπετο γὰρ Πολύφημον ἰδεῖν κατὰ φύλοπιν Ἰνδῶν
<lb rend="displayNum" n="262" />ἀντία Δηριάδαο συναιχμάζοντα Λυαίῳ:
<lb rend="displayNum" n="263" />ταρβαλέη δ᾽ ἱκέτευε θαλασσαίην Ἀφροδίτην
<lb rend="displayNum" n="264" />υἷα Ποσειδάωνος ἀριστεύοντα σαῶσαι,
<lb rend="displayNum" n="265" />καὶ γενέτην φιλότεκνον ἐφ᾽ υἱέι κυανοχαίτην 
<lb rend="displayNum" n="266" />μαρναμένου λιτάνευε προασπίζειν Πολυφήμου.
<lb rend="displayNum" n="267" />καὶ βυθίου τριόδοντος ἐκυκλώσαντο φορῆα
<lb rend="displayNum" n="268" />θυγατέρες Νηρῆος: ἐρειδόμενος δὲ τριαίνῃ
<lb rend="displayNum" n="269" />πόντιος ἐννοσίγαιος ἐδέρκετο γείτονα χάρμην,
<lb rend="displayNum" n="270" />καὶ στρατὸν εὐθώρηκος ὀπιπεύων Διονύσου, 
<lb rend="displayNum" n="271" />ζηλήμων ὁρόων ἑτέρου Κύκλωπος Ἐνυώ,
<lb rend="displayNum" n="272" />ὑγρομόθῳ Βρομίῳ πολυμεμφέα ῥήξατο φωνήν:
</p><p><lb rend="displayNum" n="273" /><q direct="unspecified">Εἰς ἐνοπήν, φίλε Βάκχε, τόσους Κύκλωπας ἀγείρων,
<lb rend="displayNum" n="274" />καλλείψας δ᾽ ἕνα μοῦνον ἀπόπροθι δηιοτῆτος,
<lb rend="displayNum" n="275" />εἰς χρόνον ἑπταέτηρον ἔχεις πολύκυκλον ἀγῶνα, 
<lb rend="displayNum" n="276" />βόσκων ἀλλοπρόσαλλον ἀτέρμονος ἐλπίδα χάρμης,
<lb rend="displayNum" n="277" />ὅττι τεοῦ μεγάλοιο προασπιστῆρες ἀγῶνος
<lb rend="displayNum" n="278" />πάντες ἑνὸς χατέουσιν ἀνικήτου Πολυφήμου:
<lb rend="displayNum" n="279" />εἰ δὲ τεὴν ἐπὶ δῆριν ἐμὸς πάις ἵκετο Κύκλωψ, 
<lb rend="displayNum" n="281" />πατρῴην δ᾽ ἐλέλιζεν ἐμῆς γλωχῖνα τριαίνης, 
<lb rend="displayNum" n="280" />καί κεν ὑπὲρ πεδίοιο συναιχμάζων Διονύσῳ 
<lb rend="displayNum" n="284" />στήθεα βουκεράοιο διέθλασε Δηριαδῆος, 
<lb rend="displayNum" n="282" />καὶ πολὺν αἰνὸν ὅμιλον ἐμῷ τριόδοντι δαΐζων 
<lb rend="displayNum" n="283" />εἰς μίαν ἠριγένειαν ὅλον γένος ἔκτανεν Ἰνδῶν. 
<lb rend="displayNum" n="285" />υἱὸς ἐμὸς πάλαι <note n="1" place="unspecified" anchored="yes">σο μαρξελλυς: πάλιν μσς. ανδ εδδ.</note> ἄλλος ἔχων ἑκατοντάδα χειρῶν 
<lb rend="displayNum" n="286" />Τιτήνων ὀλετῆρι τεῷ χραίσμησε τοκῆι,
<lb rend="displayNum" n="287" />Αἰγαίων πολύπηχυς, ὅτε Κρόνον εἰς φόβον ἕλκων
<pb id="v.3.p.144" />
<lb rend="displayNum" n="288" />ἠλιβάτων ἐτίταινε πολυσπερὲς ἔθνος ἀγοστῶν,
<lb rend="displayNum" n="289" />ἠέλιον σκιόωσαν ἔχων ὑψαύχενα χαίτην,
<lb rend="displayNum" n="290" />καὶ βλοσυροὶ Τιτῆνες ἐνοσφίσθησαν Ὀλύμπου 
<lb rend="displayNum" n="291" />εὐπαλάμου Βριαρῆος ὑποπτήσσοντες Ἐνυώ.</q>
</p><p><lb rend="displayNum" n="292" />τοῖον ἔπος φθονέων νεμεσήμονι πέφραδε φωνῇ.
<lb rend="displayNum" n="293" />αἰδομένη δὲ Θόωσα κατηφέας εἶχε παρειάς,
<lb rend="displayNum" n="294" />Ἄρεϊ μὴ παρεόντος ἐρωμανέος Πολυφήμου.
</p><p><lb rend="displayNum" n="295" />ὡς δὲ πόνου τέλος ἦεν ἐριφλοίσβοιο κυδοιμοῦ, 
<lb rend="displayNum" n="296" />ἠθάδα πόντον ὄπωπε κατάρρυτον αἵματι Νηρεύς:
<lb rend="displayNum" n="297" />ξανθῆς δ᾽ ἐννοσίγαιος ἐθάμβεε νῶτα θαλάσσης,
<lb rend="displayNum" n="298" />ἰχθύας ἀνδροφάγους ὁρόων καὶ πληθύι νεκρῶν
<lb rend="displayNum" n="299" />γείτονος ἄβροχα νῶτα γεφυρωθέντα θαλάσσης...
<lb rend="displayNum" n="300" />Βακχιάδες τε φάλαγγες ἐπέρρεον αἴθοπι λαῷ. 
</p><p><lb rend="displayNum" n="301" />κεῖτο δὲ δυσμενέων στρατὸς ἄσπετος, ὧν ἐνὶ χάρμῃ
<lb rend="displayNum" n="302" />βαλλομένων ξιφέεσσι καὶ ὀξυτόροισιν ὀιστοῖς.
<lb rend="displayNum" n="303" />τοῦ μὲν ὑπὲρ λαπάρην βέλος ἔμπεσε, τοῦ δὲ τυπέντος
<lb rend="displayNum" n="304" />ἔγχεϊ χαλκείῳ μεσάτης ὑπὲρ ἄντυγα κόρσης
<lb rend="displayNum" n="305" />ὠτειλὴ βεβάθυστο χαρασσομένοιο καρήνου. 
<lb rend="displayNum" n="306" />πολλοὶ δ᾽ ἔνθα καὶ ἔνθα πολυσπερέων ἐλατήρων
<lb rend="displayNum" n="307" />πόντον ἀμοιβαίοισιν ἀνασχίζοντες ἐρετμοῖς
<lb rend="displayNum" n="308" />κυανέην λεύκαινον ἐπασσυτέρην χύσιν ἀφρῷ,
<lb rend="displayNum" n="309" />καὶ πόνος ἦν ἀνόνητος ἐπειγομένων ἐλατήρων,
<lb rend="displayNum" n="310" />συμφερτοὺς δὲ κάλωας ἀοσσητῆρι σιδήρῳ 
<lb rend="displayNum" n="311" />ἰθυντὴρ ἀπέκοψε καὶ ἔσχισεν ἄορι σειρήν.
<pb id="v.3.p.146" />
</p><p><lb rend="displayNum" n="312" />Ἀμφοτέρης δὲ φάλαγγος ἐν ἠέρι ῥοῖζον ἰάλλων
<lb rend="displayNum" n="313" />ἔρρεεν ἀπλανέων δολιχόσκιος ὄμβρος ὀιστῶν:
<lb rend="displayNum" n="314" />ὧν ὁ μὲν ἱστὸν ἔβαλλε μεσαίτατον, ὃς δὲ περήσας
<lb rend="displayNum" n="315" />ἱστίον εὐδίνητον ἐβόμβεε σύνδρομος αὔραις, 
<lb rend="displayNum" n="316" />ἄλλος ἔην προτόνοισι πεπαρμένος, ὃς δὲ μεσόδμῃ
<lb rend="displayNum" n="317" />κεῖτο πεσών, ἕτερος δὲ δι᾽ ἠέρος ἰὸς ἀλήτης
<lb rend="displayNum" n="318" />ἀκροτάτης ἐτύχησεν ἀερσιλόφοιο κεραίης,
<lb rend="displayNum" n="319" />σέλμασι δ᾽ ἄλλος ἔην τετανυσμένος: ἀγχιφανῆ δὲ
<lb rend="displayNum" n="320" />ἄλλα κυβερνητῆρος ἀποπλαγχθέντα κελεύθου 
<lb rend="displayNum" n="321" />ἄστατα πηδαλίοιο διέξεσεν ἄκρα κορύμβου:
<lb rend="displayNum" n="322" />καὶ Φλόγιος κλυτότοξος ὑπηνέμιον βέλος ἕλκων
<lb rend="displayNum" n="323" />ἴκρια νηὸς ἔβαλλε καὶ οὐκ ἐτύχησε Λυαίου.
<lb rend="displayNum" n="324" />ἦν δ᾽ ἐσιδεῖν κατὰ πόντον ἐύπτερον ἰὸν ἀλήτηι
<lb rend="displayNum" n="325" />πουλύποδος σκολιοῖο περιπλεχθέντα κορύμβοις: 
<lb rend="displayNum" n="326" />ἄλλου δ᾽ ἤμβροτεν ἄλλος: Ἐρυθραίῳ δὲ σιδήρῳ
<lb rend="displayNum" n="327" />πομπίλον ἄλλος ἔτυψε καταιχμάζων Διονύσου:
<lb rend="displayNum" n="328" />ἔγχεϊ δ᾽ ἠκόντιζε Κορύμβασος, ὄφρα τυχήσῃ
<lb rend="displayNum" n="329" />ὁλκαίης Σατύροιο, παραΐξασα δὲ λόγχη
<lb rend="displayNum" n="330" />ἰχθύος ὑγροπόροιο κατέγραφε δίζυγον οὐρὴν 
<lb rend="displayNum" n="331" />θηγαλέῃ γλωχῖνι: τιτυσκόμενος δὲ σιδήρῳ
<lb rend="displayNum" n="332" />εἰς σκοπὸν ἀχρήιστον ἀνουτήτου Διονύσου
<lb rend="displayNum" n="333" />Δηριάδης δόρυ πέμπεν, ἀποπλαγχθεῖσα δὲ Βάκχου
<lb rend="displayNum" n="334" />εἰς ῥαχίην δελφῖνος ἐποίπνυε λοίγιος αἰχμή,
<lb rend="displayNum" n="335" />κυρτὸς ὅπῃ λοφιῇσι συνάπτεται ἰχθύος αὐχήν, 
<lb rend="displayNum" n="336" />δελφὶς δ᾽ αὐτοέλικτος ἐθήμονι κυκλάδι νύσσῃ
<lb rend="displayNum" n="337" />ἡμιθανὴς σκίρτησε χορίτιδος ἅλματι Μοίρης:
<lb rend="displayNum" n="338" />πολλοὶ δ᾽ ἔνθα καὶ ἔνθα κυβιστητῆρες ὀλέθρου
<lb rend="displayNum" n="339" />ἰχθύες ὠρχήσαντο χαρασσομένων ἀπὸ νώτων.
</p><p><lb rend="displayNum" n="340" />καὶ Στερόπης προμάχιζεν: ἀερσιπόδης δ᾽ Ἁλιμήδης 
<lb rend="displayNum" n="341" />χειρὶ λαβὼν πρηῶνα θαλασσοτόκοιο κολώνης
<lb rend="displayNum" n="342" />ῥῖψεν ἐπ᾽ ἀντιβίοισιν: ἔδυνε δὲ φοιταλέη νηῦς
<pb id="v.3.p.148" />
<lb rend="displayNum" n="343" />τρηχαλέου βληθεῖσα λίθου τροχοειδέι κύκλῳ.
<lb rend="displayNum" n="344" />καί τις ἀκοντισθεῖσα δι᾽ ὁλκάδος ὁλκάδι γείτων
<lb rend="displayNum" n="345" />ἀμφοτέρας ἔζευξεν ἁλίδρομος ἔγχεος αἰχμή, 
<lb rend="displayNum" n="346" />νῆας ἐπισφίγξασα δύω ξυνήονι δεσμῷ
<lb rend="displayNum" n="347" />στεινομένων νεφεληδόν: ἔην δ᾽ ἑτερόκτυπος ἠχώ.
</p><p><lb rend="displayNum" n="348" />καὶ στόλος ἀμφοτέρων τετράζυγον εἶχεν Ἐνυώ,
<lb rend="displayNum" n="349" />ὧν ὁ μὲν ἀντιπόροιο περὶ ῥάχιν αἴθοπος Εὔρου,
<lb rend="displayNum" n="350" />ὃς δὲ Λιβὸς δροσεροῖο παρὰ πτερόν, ὃς δὲ Βορῆος, 
<lb rend="displayNum" n="351" />καὶ Νοτίην παρὰ πέζαν. ἀμοιβαίῃσι δὲ ῥιπαῖς
<lb rend="displayNum" n="352" />Μορρεὺς μὲν ταχύγουνος ἀφ᾽ ὁλκάδος ὁλκάδα βαίνων
<lb rend="displayNum" n="353" />Βασσαρίδων ἐφόβησεν ἁλιπτοίητον Ἐνυώ,
<lb rend="displayNum" n="354" />ἶσος ἀριστεύων καὶ ἐν ὕδασιν: ἀλλὰ ἑ θύρσῳ
<lb rend="displayNum" n="355" />Εὔιος οὐτήσας διερῆς ἀνεσείρασε χάρμης, 
<lb rend="displayNum" n="356" />καὶ μογέων ὀδύνῃσιν ἐπὶ πτόλιν ᾤχετο Μορρεύς.
</p><p><lb rend="displayNum" n="357" />ὄφρα μὲν ἔνθεον ἕλκος, ὅ μιν λάχε, δαιμονίη χεὶρ
<lb rend="displayNum" n="358" />λυσιπόνου Βραχμῆνος ἀκέσσατο Φοιβάδι τέχνῃ,
<lb rend="displayNum" n="359" />θεσπεσίῃ λάλον ὕμνον ὑποτρύζοντος ἀοιδῇ,
<lb rend="displayNum" n="360" />τόφρα δὲ δυσμενέεσσιν ἐπέχραε Λύδιος Ἄρης. 
</p><p><lb rend="displayNum" n="361" />τοῖσι μὲν ἐγρεκύδοιμος ἕην πλόος, εἶχε δ᾽ Ἐνυὼ
<lb rend="displayNum" n="362" />ναυτιλίης προκέλευθον, ἁλισμαράγου δὲ κυδοιμοῦ
<lb rend="displayNum" n="363" />ἦν κλόνος ἀμφοτέρων ἑτερότροπος: ἀντιβίων γὰρ
<lb rend="displayNum" n="364" />ὅσσοι μὲν κραναοῖσιν ὀιστεύοντο βελέμνοις
<lb rend="displayNum" n="365" />ἢ φονίοις πετάλοισιν ἢ ἔγχεσιν ἠὲ μαχαίραις, 
<lb rend="displayNum" n="366" />χεῖρας ἐρετμώσαντες ἀήθεας εἰς μέλαν ὕδωρ
<lb rend="displayNum" n="367" />ἴθμασιν ἀσταθέεσσιν ἐτυμβεύοντο θαλάσσης:
<lb rend="displayNum" n="368" />εἰ δέ τις εἰς ἅλα πῖπτε τυπεὶς Βρομίοιο μαχητής,
<lb rend="displayNum" n="369" />αἰθύσσων παλάμας ἐπενήχετο κύματα τέμνων
<lb rend="displayNum" n="370" />χερσὶ θαλασσομόθοισιν, ἁλιρροίζῳ δὲ κυδοιμῷ 
<lb rend="displayNum" n="371" />μαρνάμενος ῥοθίοισι μετ᾽ ἀνέρας ἔσχισεν ὕδωρ.
</p><p><lb rend="displayNum" n="372" />εἰναλίης δὲ τάλαντα μάχης ἔκλινε Κρονίων,
<pb id="v.3.p.150" />
<lb rend="displayNum" n="373" />νίκην ὑδατόεσσαν ἐπεντύνων Διονύσῳ:
<lb rend="displayNum" n="374" />καὶ βυθίῳ τριόδοντι κορύσσετο κυανοχαίτης
<lb rend="displayNum" n="375" />μαρνάμενος δηίοισι, καὶ ἄβροχον ἡνιοχεύων 
<lb rend="displayNum" n="376" />ἅρμα Ποσειδάωνος ἐβακχεύθη Μελικέρτης.
<lb rend="displayNum" n="377" />καὶ πισύραις κατὰ πόντον ἐφιππεύοντες ἀέλλαις
<lb rend="displayNum" n="378" />κύματα πυργώσαντες ἐθωρήχθησαν ἀῆται,
<lb rend="displayNum" n="379" />δυσμενέων ἐθέλοντες ἀιστῶσαι στίχα νηῶν, 
<lb rend="displayNum" n="381" />οἱ μὲν Δηριαδῆος ἀρηγόνες, οἱ δὲ Λυαίου: 
<lb rend="displayNum" n="380" />καὶ Ζέφυρος κεκόρυστο, 
<lb rend="displayNum" n="382" />νότος δ᾽ ἐπεσύρισεν Εὔρῳ, 
<lb rend="displayNum" n="383" />καὶ Βορέης Θρήισσαν ἄγων ἀντίπνοον αὔρην
<lb rend="displayNum" n="384" />ἄγρια μαινομένης ἐπεμάστιε νῶτα θαλάσσης.
<lb rend="displayNum" n="385" />καὶ στόλον ἰθύνουσα μαχήμονα Δηριαδῆος
<lb rend="displayNum" n="385" />ὑσμίνης Ἔρις ἦρχε: Διωνύσοιο δὲ νηῶν 
<lb rend="displayNum" n="386" />Ἰνδοφόνῳ παλάμῃ κολπώσατο λαίφεα Νίκη.
<lb rend="displayNum" n="387" />χείλεσι δ᾽ ἰκμαλέοισι μαχήμονα κόχλον ἐρείσας
<lb rend="displayNum" n="388" />εἰναλίῃ σάλπιγγι μέλος μυκήσατο Νηρεύς:
<lb rend="displayNum" n="389" />καὶ Θέτις ἐσμαράγησεν ἐνυαλίης μέλος Ἠχοῦς
<lb rend="displayNum" n="390" />κύμασι πατρῴοισι προασπίζουσα Λυαίου. 
</p><p><lb rend="displayNum" n="391" />Εὐρυμέδων δὲ Κάβειρος ἐθήμονα δαλὸν ἀείρων
<lb rend="displayNum" n="392" />ὑσμίνης δόλον εὗρεν ἀρηγόνα: μηκεδανὴν γὰρ
<lb rend="displayNum" n="393" />νηῦν ἰδίην ἔφλεξεν ἐκούσιον ἁψάμενος πῦρ:
<lb rend="displayNum" n="395" />νεύμασι Βακχείοισι περισκαίρουσα θαλάσσῃ, 
<lb rend="displayNum" n="396" />καὶ λοξαῖς ἑλίκεσσιν ἀφ᾽ ὁλκάδος ὁλκάδα βαίνων
<lb rend="displayNum" n="397" />κύκλον ἐς αὐτοέλικτον ἐνήχετο πυρσὸς ἀλήτης,
<lb rend="displayNum" n="398" />καίων ἔνθα καὶ ἔνθα πολυσπερέων στίχα νηῶν.
<lb rend="displayNum" n="399" />καὶ σέλας ἀθρήσασα πυριβλήτοιο θαλάσσης
<lb rend="displayNum" n="400" />Νηρεῒς ἀκρήδεμνος ἐδύσατο βένθεα πόντου, 
<lb rend="displayNum" n="401" />αἰθομένου φεύγουσα δι᾽ ὕδατος ἰκμαλέον πῦρ.
</p><p><lb rend="displayNum" n="402" />χάζετο δ᾽ Ἰνδὸς ὅμιλος ἐπὶ χθόνα, πόντον ἐάσας:
<lb rend="displayNum" n="403" />καὶ Φαέθων ἐγέλασσεν, ὅτι προτέρους μετὰ δεσμοὺς
<pb id="v.3.p.152" />
<lb rend="displayNum" n="404" />ἐκ πυρὸς Ἡφαίστοιο πάλιν φύγε ναύμαχος Ἄρης.
<lb rend="displayNum" n="405" />Δηριάδης δ᾽ ἀκίχητος ἰδὼν φλόγα σύνδρομον αὔραις 
<lb rend="displayNum" n="406" />εἰς πεδίον πεπότητο θοώτερα γούνατα πάλλων,
<lb rend="displayNum" n="407" />φεύγων ὑγρὸν Ἄρηα θαλασσομόθου Διονύσου.
</p></div1></body></text></TEI.2>