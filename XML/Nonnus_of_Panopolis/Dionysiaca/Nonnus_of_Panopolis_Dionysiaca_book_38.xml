<?xml version="1.0" encoding="utf-8"?>
<TEI.2><text><body><div1 type="book" n="38" org="uniform" sample="complete">
<head><lb rend="displayNum" n="1" />ἧχι τριηκοστὸν πέλεν ὄγδοον, αἴθοπι δαλῷ
<lb rend="displayNum" n="2" />δειλαίου Φαέθοντος ἔχεις μόρον ἡνιοχῆος.</head>
<p><lb rend="displayNum" n="1" />λῦτο δ᾽ ἀγών: λαοὶ δὲ μετήιον ἔνδια λόχμης,
<lb rend="displayNum" n="2" />καὶ σφετέραις κλισίῃσιν ὁμίλεον: ἀγρονόμοι δὲ
<lb rend="displayNum" n="3" />Πᾶνες ἐναυλίζοντο χαραδραίοισι μελάθροις,
<lb rend="displayNum" n="4" />αὐτοπαγῆ ναίοντες ἐρημάδος ἄντρα λεαίνης
<lb rend="displayNum" n="5" />ἑσπέριοι: Σάτυροι δὲ δεδυκότες εἰς σπέος ἄρκτου 
<lb rend="displayNum" n="6" />θηγαλέοις ὀνύχεσσι καὶ οὐ τμητῆρι σιδήρῳ
<lb rend="displayNum" n="7" />πετραίην ἐλάχειαν ἐκοιλαίνοντο χαμεύνην,
<lb rend="displayNum" n="8" />εἰσόκεν ὄρθρος ἔλαμψε σελασφόρος, ἀρτιφανὲς δὲ
<lb rend="displayNum" n="9" />ἀμφοτέροις ἀνέτελλε γαληναίης φάος Ἠοῦς,
<lb rend="displayNum" n="10" />Ἰνδοῖς καὶ Σατύροισιν: ἐπεὶ τότε κυκλάδι νύσσῃ 
<lb rend="displayNum" n="11" />Μυγδονίου πολέμοιο καὶ Ἰνδῴοιο κυδοιμοῦ
<lb rend="displayNum" n="12" />ἀμβολίην ἐτάνυσσεν ἕλιξ χρόνος: οὐδέ τις αὐτοῖς
<lb rend="displayNum" n="13" />οὐ φόνος, οὐ τότε δῆρις: ἔκειτο δὲ τηλόθι χάρμης
<lb rend="displayNum" n="14" />Βακχιὰς ἑξαέτηρος ἀραχνιόωσα βοείη.
</p><p><lb rend="displayNum" n="15" />ἀλλ᾽ ὅτε δὴ πολέμων ἔτος ἕβδομον ἤγαγον Ὧραι, 
<lb rend="displayNum" n="16" />οὐράνιον τότε σῆμα προάγγελον οἴνοπι Βάκχῳ
<lb rend="displayNum" n="17" />φαίνετο, θάμβος ἄπιστον: ἐπεὶ ζόφος ἤματι μέσσῳ
<lb rend="displayNum" n="18" />ἀπροϊδὴς τετάνυστο, κελαινιόωντι δὲ πέπλῳ
<pb id="v.3.p.94" />
<lb rend="displayNum" n="19" />κρυπτόμενον Φαέθοντα μεσημβριὰς εἶχεν ὀμίχλη,
<lb rend="displayNum" n="20" />κλεπτομένης δ᾽ ἀκτῖνος ἐπεσκιόωντο κολῶναι: 
<lb rend="displayNum" n="21" />καὶ πολύς ἔνθα καὶ ἔνθα κατήριπε πυρσὸς ἀλήτης,
<lb rend="displayNum" n="22" />ἅρματος οὐρανίοιο κατάρρυτος: ἄκρα δὲ γαίης
<lb rend="displayNum" n="23" />μυρίος ἔκλυσεν ὄμβρος, ἐκυμαίνοντο δὲ πέτραι
<lb rend="displayNum" n="24" />ἠερίαις λιβάδεσσιν, ἕως μόγις ὑψόθι δίφρου
<lb rend="displayNum" n="25" />ὑψιφανὴς ἀνέτελλε πάλιν πυρόεις Ὑπερίων. 
</p><p><lb rend="displayNum" n="26" />Βάκχῳ δ᾽ ἀσχαλόωντι δι᾽ ἠέρος αἴσιος ἔπτη
<lb rend="displayNum" n="27" />αἰετὸς ὑψικέλευθος, ὄφιν κερόεντα κομίζων
<lb rend="displayNum" n="28" />θηγαλέοις ὀνύχεσσιν: ὁ δὲ θρασὺν αὐχένα κάμπτων
<lb rend="displayNum" n="29" />κύμβαχος αὐτοκύλιστος ἐπωλίσθησεν Ὑδάσπῃ.
<lb rend="displayNum" n="30" />καὶ τρομερὴ νήριθμον ὅλον στρατὸν εἶχε σιωπή: 
<lb rend="displayNum" n="31" />Ἴδμων δ᾽ αἰολόμητις, ἐπεὶ μάθεν ὄργια Μούσης
<lb rend="displayNum" n="32" />οὐρανίης εὔκυκλον ἐπισταμένης ἴτυν ἄστρων,
<lb rend="displayNum" n="33" />ἄτρομος ἵστατο μοῦνος, ἐπεὶ μάθεν ἴδμονι τέχνῃ
<lb rend="displayNum" n="34" />συμπλεκέος Φαέθοντι κατάσκια κύκλα Σελήνης,
<lb rend="displayNum" n="35" />καὶ φλόγα πορφύρουσαν ὑπὸ ζοφοειδέι κώνῳ 
<lb rend="displayNum" n="36" />κλεπτομένου Φαέθοντος ἀθηήτοιο πορείης,
<lb rend="displayNum" n="37" />καὶ πάταγον βρονταῖον ἀρασσομένων νεφελάων,
<lb rend="displayNum" n="38" />αἰθέριον μύκημα, καὶ ἀστράπτοντα κομήτην,
<lb rend="displayNum" n="39" />καὶ δοκίδων ἀκτῖνα, καὶ ἔμπυρον ἅλμα κεραυνοῦ
<lb rend="displayNum" n="40" />τοῖα παρ᾽ Οὐρανίης δεδαημένος ἔργα θεαίνης 
<lb rend="displayNum" n="41" />ἵστατο θαρσήεσσαν ἔχων φρένα: γυῖα δ᾽ ἑκάστου
<lb rend="displayNum" n="42" />λύετο: μαντιπόλος δὲ γέρων γελόωντι προσώπῳ
<lb rend="displayNum" n="43" />Ἴδμων ἐμπεδόμυθον ἔχων ἐπὶ χείλεσι πειθὼ
<lb rend="displayNum" n="44" />λαὸν ὅλον θάρσυνεν, ὅτι χρονίοιο κυδοιμοῦ
<lb rend="displayNum" n="45" />ἐσσομένην μετὰ βαιὸν ἐπίστατο γείτονα νίκην. 
</p><p><lb rend="displayNum" n="46" />καὶ Φρύγιον πολύιδριν ἀνείρετο μάντιν Ἐρεχθεύς,
<pb id="v.3.p.96" />
<lb rend="displayNum" n="47" />σύμβολα παπταίνων ὑπάτου Διός, εἰ πέλε χάρμης
<lb rend="displayNum" n="48" />αἴσια δυσμενέεσσιν ἢ Ἰνδοφόνῳ Διονύσῳ,
<lb rend="displayNum" n="49" />οὐ τόσον ὑσμίνης ποθέων τέλος, ὅσσον ἀκοῦσαι
<lb rend="displayNum" n="50" />μυστιπόλοις ὀάροισι μεμηλότα μῦθον Ὀλύμπου, 
<lb rend="displayNum" n="51" />καὶ στίχας ἀστραίων ἑλίκων καὶ κυκλάδα μήνην,
<lb rend="displayNum" n="52" />καὶ δύσιν ἠματίην Φαεθοντίδος ἄμμορον αἴγλης
<lb rend="displayNum" n="53" />κλεπτομένης. αἰεὶ δὲ θεορρήτων περὶ μύθων
<lb rend="displayNum" n="54" />Ἀτθίδος ἀρχαίης φιλοπευθέες εἰσὶ πολῖται.
</p><p><lb rend="displayNum" n="55" />οὐδὲ γέρων ἀμέλησε θεοπρόπος, ἀλλὰ Λυαίου 
<lb rend="displayNum" n="56" />σείων Εὔια θύρσα καὶ οὐ Πανοπηίδα δάφνην
<lb rend="displayNum" n="57" />τοῖον ἔπος μαντῷον ἀνήρυγεν ἀνθερεῶνος:
</p><p><lb rend="displayNum" n="58" /><q direct="unspecified">Εἰσαΐειν ἐθέλεις φρενοθελγέα μῦθον, Ἐρεχθεῦ,
<lb rend="displayNum" n="59" />ὃν μοῦνοι δεδάασι θεοὶ ναετῆρες Ὀλύμπου;
<lb rend="displayNum" n="60" />λέξω δ᾽, ὥς με δίδαξεν ἐμὸς δαφναῖος Ἀπόλλων. 
<lb rend="displayNum" n="61" />μὴ στεροπὴν τρομέοις, μὴ δείδιθι πυρσὸν ἀλήτην,
<lb rend="displayNum" n="62" />μὴ δρόμον Ἠελίου ζοφοειδέα, μηδὲ Λυαίου
<lb rend="displayNum" n="63" />νίκης ἐσσομένης πρωτάγγελον ὄρνιν Ὀλύμπου:
<lb rend="displayNum" n="64" />ὡς ὅ γε θηγαλέων ὀνύχων κεχαραγμένος αἰχμαῖς,
<lb rend="displayNum" n="65" />ἅρπαγος οἰωνοῖο πεπαρμένος ὀξέι ταρσῷ, 
<lb rend="displayNum" n="66" />εἰς προχοὰς ποταμοῖο δράκων ὤλισθε κεράστης,
<lb rend="displayNum" n="67" />καὶ νέκυν ἑρπηστῆρα γέρων ἔκρυψεν Ὑδάσπης,
<lb rend="displayNum" n="68" />οὕτω Δηριάδην πατρώιον οἶδμα καλύψει
<lb rend="displayNum" n="69" />εἴκελον εἶδος ἔχοντα βοοκραίρῳ γενετῆρι.</q>
</p><p><lb rend="displayNum" n="70" />τοῖα γέρων ἀγόρευε θεηγόρος: ἀμφὶ δὲ μύθῳ 
<lb rend="displayNum" n="71" />μαντιπόλῳ γήθησεν ὅλος στρατός: ἔξοχα δ᾽ ἄλλων
<lb rend="displayNum" n="72" />θαύματι χάρμα κέρασσεν ἀμήτορος ἀστὸς Ἀθήνης,
<lb rend="displayNum" n="73" />τοῖος ἐὼν γλυκερῇσιν ἐπ᾽ ἐλπίσιν, ὡς ἐνὶ μέσσῳ
<lb rend="displayNum" n="74" />κωμάζων Μαραθῶνι μετ᾽ Ἄρεα Δηριαδῆος.
</p><p><lb rend="displayNum" n="75" />καὶ τότε μουνωθέντι φιλοσκοπέλῳ Διονύσῳ 
<pb id="v.3.p.98" />
<lb rend="displayNum" n="76" />σύγγονος οὐρανόθεν Διὸς ἄγγελος ἤλυθεν Ἑρμῆς,
<lb rend="displayNum" n="77" />καί τινα μῦθον ἔειπε παρηγορέων ἐπὶ νίκῃ:
</p><p><lb rend="displayNum" n="78" /><q direct="unspecified">Μὴ τρομέοις τόδε σῆμα, καὶ εἰ πέλεν ἠματίη νύξ:
<lb rend="displayNum" n="79" />τοῦτό σοι, ἄτρομε Βάκχε, πατὴρ ἀνέφηνε Κρονίων
<lb rend="displayNum" n="80" />νίκης Ἰνδοφόνοιο προάγγελον: ἠελίῳ γὰρ 
<lb rend="displayNum" n="81" />δεύτερον ἀστράπτοντι φεραυγέα Βάκχον ἐίσκω,
<lb rend="displayNum" n="82" />καὶ θρασὺν ὀρφναίῃ μελανόχροον Ἰνδὸν ὀμίχλῃ:
<lb rend="displayNum" n="83" />αἰθέρι γὰρ τύπος οὗτος ὁμοίιος: εὐφαέος δὲ
<lb rend="displayNum" n="84" />ὡς ζόφος ἠμάλδυνε καλυπτομένης φάος ἠοῦς,
<lb rend="displayNum" n="85" />καὶ πάλιν ἀντέλλων πυριφεγγέος ὑψόθι δίφρου 
<lb rend="displayNum" n="86" />ἠέλιος ζοφόεσσαν ἀπηκόντιζεν ὀμίχλην,
<lb rend="displayNum" n="87" />οὕτω σῶν βλεφάρων μάλα τηλόθι καὶ σὺ τινάξας
<lb rend="displayNum" n="88" />Ταρταρίης ζοφόεσσαν Ἐρινύος ἄσκοπον ἀχλὺν
<lb rend="displayNum" n="89" />ἀστράψεις κατ᾽ Ἄρηα τὸ δεύτερον ὡς Ὑπερίων.
<lb rend="displayNum" n="90" />τηλίκον οὔ ποτε θαῦμα γέρων τροφὸς <note n="1" place="unspecified" anchored="yes">σο μσς.: χρόνος λυδσιξη.</note> ἤγαγεν Αἰών, 
<lb rend="displayNum" n="91" />ἐξ ὅτε δαιμονίοιο πυρὸς βεβολημένος ἀτμῷ
<lb rend="displayNum" n="92" />κύμβαχος Ἠελίοιο φεραυγέος ἔκπεσε δίφρου
<lb rend="displayNum" n="93" />ἡμιδαὴς Φαέθων, ποταμῷ δ᾽ ἐκρύπτετο Κελτῷ:
<lb rend="displayNum" n="94" />καὶ θρασὺν ἡβητῆρα παρ᾽ ὀφρύσιν Ἠριδανοῖο
<lb rend="displayNum" n="95" />Ἡλιάδες κινυροῖσιν ἔτι στενάχουσι πετήλοις.</q> 
</p><p><lb rend="displayNum" n="96" />ὣς φαμένου Διόνυσος ἐγήθεεν ἐλπίδι νίκης:
<lb rend="displayNum" n="97" />Ἑρμείαν δ᾽ ἐρέεινε, καὶ ἤθελε μᾶλλον ἀκοῦσαι
<lb rend="displayNum" n="98" />Κελτοῖς Ἑσπερίοισι μεμηλότα μῦθον Ὀλύμπου,
<lb rend="displayNum" n="99" />πῶς Φαέθων κεκύλιστο δι᾽ αἰθέρος, ἢ πόθεν αὐταὶ
<lb rend="displayNum" n="100" />Ἡλιάδες παρὰ χεῦμα γοήμονος Ἠριδανοῖο 
<lb rend="displayNum" n="101" />εἰς φυτὸν ἠμείβοντο, καὶ εὐπετάλων ἀπὸ δένδρων
<lb rend="displayNum" n="102" />δάκρυα μαρμαίροντα κατασταλάουσι ῥεέθροις.
</p><p><lb rend="displayNum" n="103" />καί οἱ ἀνειρομένῳ πετάσας στόμα μείλιχος Ἑρμῆς
<lb rend="displayNum" n="104" />θέσκελον ἐρροίβδησεν ἔπος φιλοπευθέι Βάκχῳ:
<pb id="v.3.p.100" />
</p><q direct="unspecified"><p><lb rend="displayNum" n="105" /> Ἀνδρομέου, Διόνυσε, βίου τερψίμβροτε ποιμήν, 
<lb rend="displayNum" n="106" />εἴ σε παλαιγενέων ἐπέων γλυκὺς οἶστρος ἐπείγει,
<lb rend="displayNum" n="107" />μῦθον ὅλον Φαέθοντος ἐγὼ στοιχηδὸν ἐνίψω.
<lb rend="displayNum" n="108" />Ὠκεανὸς κελάδων, μιτρούμενος ἄντυγι κόσμου,
<lb rend="displayNum" n="109" />ἰκμαλέην περὶ νύσσαν ἄγων γαιήοχον ὕδωρ,
<lb rend="displayNum" n="110" />Τηθύος ἀρχεγόνοισιν ὁμιλήσας ὑμεναίοις 
<lb rend="displayNum" n="111" />νυμφίος ὑδατόεις Κλυμένην τέκεν, ἥν ποτε Τηθὺς
<lb rend="displayNum" n="112" />κρείσσονα Νηιάδων διερῷ μαιώσατο μαζῷ
<lb rend="displayNum" n="113" />παρθένον ὁπλοτέρην εὐώλενον, ἧς ἐπὶ μορφῇ
<lb rend="displayNum" n="114" />ἠέλιος λυκάβαντα δυωδεκάμηνον ἑλίσσων,
<lb rend="displayNum" n="115" />αἰθέρος ἑπτάζωνον ἴτυν στεφανηδὸν ὁδεύων, 
<lb rend="displayNum" n="116" />κάμνε πυρὸς ταμίης ἑτέρῳ πυρί: καὶ φλόγα δίφρων
<lb rend="displayNum" n="117" />καὶ σέλας ἀκτίνων ἐβιήσατο πυρσὸς Ἐρώτων,
<lb rend="displayNum" n="118" />ὁππότε φοινίσσοντος ὑπὲρ κέρας Ὠκεανοῖο,
<lb rend="displayNum" n="119" />ἔμπυρον Ἠῴοισιν ἑὸν δέμας ὕδασι λούων,
<lb rend="displayNum" n="120" />παρθένον ἀγχικέλευθον ἐσέδρακεν, ὁππότε γυμνὴ 
<lb rend="displayNum" n="121" />νήχετο πατρῴοισιν ἐπισκαίρουσα ῥεέθροις,
<lb rend="displayNum" n="122" />λουομένη δ᾽ ἤστραπτεν: ἔην δέ τις, ὡς ὅτε δισσῆς
<lb rend="displayNum" n="123" />μαρμαρυγὴν τροχόεσσαν ἀναπλήσασα κεραίης
<lb rend="displayNum" n="124" />ἑσπερίη σελάγιζε δι᾽ ὕδατος ὄμπνια Μήνη.
<lb rend="displayNum" n="125" />ἡμιφανὴς δ᾽ ἀπέδιλος ἐν ὕδασιν ἵστατο κούρη, 
<lb rend="displayNum" n="126" />ἠέλιον ῥοδέῃσιν ὀιστεύουσα παρειαῖς:
<lb rend="displayNum" n="127" />καὶ προχοαῖς κεχάρακτο τύπος χροός: οὐ τότε μίτρη
<lb rend="displayNum" n="128" />κούρης στέρνα κάλυπτε, καταυγάζουσα δὲ λίμνην
<lb rend="displayNum" n="129" />ἀργυφέων εὔκυκλος ἴτυς φοινίσσετο μαζῶν.
</p><p><lb rend="displayNum" n="130" />αἰθερίῳ δ᾽ ἐλατῆρι πατὴρ ἐζεύξατο κούρην: 
<lb rend="displayNum" n="131" />καὶ Κλυμένης ὑμέναιον ἀνέκλαγον εὔποδες Ὧραι
<pb id="v.3.p.102" />
<lb rend="displayNum" n="132" />καὶ γάμον Ἠελίοιο φαεσφόρον: ἀμφὶ δὲ Νύμφαι
<lb rend="displayNum" n="133" />Νηίδες ὠρχήσαντο: παρ᾽ ὑδατόεντι δὲ παστῷ
<lb rend="displayNum" n="134" />εὔλοχος ἀστράπτοντι γάμῳ νυμφεύετο κούρη,
<lb rend="displayNum" n="135" />καὶ ψυχροῖς μελέεσσιν ἐδέξατο θερμὸν ἀκοίτην. 
<lb rend="displayNum" n="136" />ἀστραίης δὲ φάλαγγος ἔην θαλαμηπόλος αἴγλη,
<lb rend="displayNum" n="137" />καὶ μέλος εἰς Ὑμέναιον ἀνέπλεκε Κύπριδος ἀστήρ,
<lb rend="displayNum" n="138" />συζυγίης προκέλευθος Ἑωσφόρος: ἀντὶ δὲ πεύκης
<lb rend="displayNum" n="139" />νυμφιδίην ἀκτῖνα γαμοστόλον εἶχε Σελήνη:
<lb rend="displayNum" n="140" />Ἑσπερίδες δ᾽ ἀλάλαζον: ἑῇ δ᾽ ἅμα Τηθύι νύμφῃ 
<lb rend="displayNum" n="141" />Ὠκεανὸς κελάδησε μέλος πολυπίδακι λαιμῷ.
</p><p><lb rend="displayNum" n="142" />καὶ Κλυμένης γονόεντι γάμῳ κυμαίνετο γαστήρ:
<lb rend="displayNum" n="143" />καὶ βρέφος ὠδίνουσα πεπαινομένου τοκετοῖο
<lb rend="displayNum" n="144" />γείνατο θέσκελον υἷα φαεσφόρον. ἀμφὶ δὲ κούρῳ
<lb rend="displayNum" n="145" />τικτομένῳ κελάδησε μέλος πατρώιος αἰθήρ: 
<lb rend="displayNum" n="146" />Ὠκεανοῦ δὲ θύγατρες ἀποθρῴσκοντα λοχείης
<lb rend="displayNum" n="147" />υἱέα παππῴοισιν ἐφαιδρύναντο λοετροῖς:
<lb rend="displayNum" n="148" />σπάργανα δ᾽ ἀμφεβάλοντο: καὶ ἀστέρες αἴθοπι παλμῷ
<lb rend="displayNum" n="149" />εἰς ῥόον ἀίσσοντες ἐθήμονος Ὠκεανοῖο
<lb rend="displayNum" n="150" />κοῦρον ἐκυκλώσαντο, καὶ Εἰλείθυια Σελήνη 
<lb rend="displayNum" n="151" />μαρμαρυγὴν πέμπουσα σελασφόρον: ἠέλιος δὲ
<lb rend="displayNum" n="152" />υἱέι δῶκεν ἔχειν ἑὸν οὔνομα μάρτυρι μορφῇ
<lb rend="displayNum" n="153" />ἅρμενον: ἠιθέου γὰρ ἐπ᾽ ἀστράπτοντι προσώπῳ
<lb rend="displayNum" n="154" />ἠελίου γενετῆρος ἐπέπρεπε σύγγονος αἴγλη.
</p><p><lb rend="displayNum" n="155" />πολλάκι παιδοκόμοισιν ἐν ἤθεσιν ἁβρὸν ἀθύρων 
<lb rend="displayNum" n="156" />Ὠκεανὸς Φαέθοντα παλινδίνητον ἀείρων
<lb rend="displayNum" n="157" />γαστρὶ μέσῃ κούφιζε, δι᾽ ὑψιπόρου δὲ κελεύθου
<lb rend="displayNum" n="158" />ἄστατον αὐτοέλικτον ἀλήμονι σύνδρομον αὔρῃ
<lb rend="displayNum" n="159" />ἠερόθεν παλίνορσον ἐδέξατο κοῦρον ἀγοστῷ,
<lb rend="displayNum" n="160" />καὶ πάλιν ἠκόντιζεν: ὁ δὲ τροχοειδέι παλμῷ 
<lb rend="displayNum" n="161" />χειρὸς ἐυστρέπτοιο παράτροπος Ὠκεανοῖο
<lb rend="displayNum" n="162" />δινωτῇ στροφάλιγγι κατήριπεν εἰς μέλαν ὕδωρ,
<pb id="v.3.p.104" />
<lb rend="displayNum" n="163" />μάντις ἑοῦ θανάτοιο: γέρων δ᾽ ᾤμωξε νοήσας,
<lb rend="displayNum" n="164" />θέσφατα γινώσκων, πινυτῇ δ᾽ ἔκρυψε σιωπῇ,
<lb rend="displayNum" n="165" />μὴ Κλυμένης φιλόπαιδος ἀπενθέα θυμὸν ἀμύξῃ 
<lb rend="displayNum" n="166" />πικρὰ προθεσπίζων Φαεθοντιάδος λίνα Μοίρης.
</p><p><lb rend="displayNum" n="167" />καὶ πάις ἀρτικόμιστος ἔχων ἀνίουλον ὑπήνην
<lb rend="displayNum" n="168" />πῇ μὲν ἑῆς Κλυμένης δόμον ἄμφεπε, πῇ δὲ καὶ αὐτῆς
<lb rend="displayNum" n="169" />Θρινακίης λειμῶνα μετήιεν, ἧχι θαμίζων
<lb rend="displayNum" n="170" />Λαμπετίῃ παρέμιμνε, βόας καὶ μῆλα νομεύων <gap /> 
<lb rend="displayNum" n="171" />πατρὸς ἑοῦ ζαθέοιο φέρων πόθον ἡνιοχῆος,
<lb rend="displayNum" n="172" />ἄξονα τεχνήεντι συνήρμοσε δούρασι δεσμῷ,
<lb rend="displayNum" n="173" />κυκλώσας τροχόεντα τύπον ψευδήμονι δίφρῳ:
<lb rend="displayNum" n="174" />ἀσκήσας δὲ λέπαδνα καὶ ἀνθοκόμων ἀπὸ κήπων
<lb rend="displayNum" n="175" />πλέξας λεπταλέοισι λύγοις τριέλικτον ἱμάσθλην 
<lb rend="displayNum" n="176" />ἀρνειοῖς πισύροισι νέους ἐπέθηκε χαλινούς:
<lb rend="displayNum" n="177" />καὶ νόθον εὐποίητον Ἑωσφόρον ἀστέρα τεύχων
<lb rend="displayNum" n="178" />ἄνθεσιν ἀργεννοῖσιν, ἴσον τροχοειδέι κύκλῳ,
<lb rend="displayNum" n="179" />θῆκεν ἑῆς προκέλευθον ἐυκνήμιδος ἀπήνης,
<lb rend="displayNum" n="180" />ἀστέρος Ἠῴοιο φέρων τύπον: ἀμφὶ δὲ χαίταις 
<lb rend="displayNum" n="181" />ὄρθιον ἔνθα καὶ ἔνθα φερυγέα δαλὸν ἐρείσας
<lb rend="displayNum" n="182" />ψευδομέναις ἀκτῖσιν ἑὸν μιμεῖτο τοκῆα,
<lb rend="displayNum" n="183" />ἱππεύων στεφανηδὸν ἁλίκτυπον ἄντυγα νήσου.
</p><p><lb rend="displayNum" n="184" />ἀλλ᾽ ὅτ᾽ ἀνηέξητο φέρων εὐάνθεμον ἥβην,
<lb rend="displayNum" n="185" />πολλάκι πατρῴης φλογὸς ἥψατο, χειρὶ δὲ βαιῇ 
<lb rend="displayNum" n="186" />κούφισε θερμὰ λέπαδνα καὶ ἀστερόεσσαν ἱμάσθλην,
<lb rend="displayNum" n="187" />καὶ τροχὸν ἀμφιπόλευε, καὶ ἀμφαφόων δέμας ἵππων
<lb rend="displayNum" n="188" />χιονέαις παλάμῃσιν ἐτέρπετο κοῦρος ἀθύρων:
<lb rend="displayNum" n="189" />δεξιτερῇ δ᾽ ἔψαυε πυριβλήτοιο χαλινοῦ.
<lb rend="displayNum" n="190" />μαίνετο δ᾽ ἱπποσύνης μεθέπων πόθον: ἑζόμενος δὲ 
<lb rend="displayNum" n="191" />γούνασι πατρῴοις ἱκετήσια δάκρυα λείβων
<pb id="v.3.p.106" />
<lb rend="displayNum" n="192" />ᾔτεεν ἔμπυρον ἅρμα καὶ αἰθερίων δρόμον ἵππων.
<lb rend="displayNum" n="193" />καὶ γενέτης ἀνένευεν: ὁ δὲ πλέον ἡδέι μύθῳ
<lb rend="displayNum" n="194" />αἰτίζων λιτάνευε: παρηγορέων δ᾽ ἐπὶ δίφρῳ
<lb rend="displayNum" n="195" />ὑψιπόρῳ νέον υἷα φιλοστόργῳ φάτο φωνῇ: 
</p><p><lb rend="displayNum" n="196" /><q direct="unspecified">ὦ τέκος Ἠελίοιο, φίλον γένος Ὠκεανοῖο,
<lb rend="displayNum" n="197" />ἄλλο γέρας μάστευε: τί σοί ποτε δίφρος Ὀλύμπου;
<lb rend="displayNum" n="198" />ἱπποσύνης ἀκίχητον ἔα δρόμον: οὐ δύνασαι γὰρ
<lb rend="displayNum" n="199" />ἰθύνειν ἐμὸν ἅρμα, τό περ μόγις ἡνιοχεύω.
<lb rend="displayNum" n="200" />οὔ ποτε θοῦρος Ἄρης φλογερῷ κεκόρυστο κεραυνῷ, 
<lb rend="displayNum" n="201" />ἀλλὰ μέλος σάλπιγγι καὶ οὐ βρονταῖον ἀράσσει:
<lb rend="displayNum" n="202" />οὐ νεφέλας Ἥφαιστος ἑοῦ γενετῆρος ἀγείρει,
<lb rend="displayNum" n="203" />οὐ νεφεληγερέτης κικλήσκεται οἷα Κρονίων,
<lb rend="displayNum" n="204" />ἀλλὰ παρ᾽ ἐσχαρεῶνι σιδήρεον ἄκμονα τύπτει,
<lb rend="displayNum" n="205" />ἄσθμασι ποιητοῖσι χέων ποιητὸν ἀήτην: 
<lb rend="displayNum" n="206" />κύκνον ἔχει πτερόεντα, καὶ οὐ ταχὺν ἵππον Ἀπόλλων:
<lb rend="displayNum" n="207" />οὐ στεροπὴν πυρόεσσαν ἀερτάζει γενετῆρος
<lb rend="displayNum" n="208" />Ἑρμῆς ῥάβδον ἔχων, οὐκ αἰγίδα πατρὸς ἀείρει.
<lb rend="displayNum" n="209" />ἀλλ᾽ ἐρέεις: <q direct="unspecified">Ζαγρῆι πόρεν σπινθῆρα κεραυνοῦ.</q>
<lb rend="displayNum" n="210" />Ζαγρεὺς σκηπτὸν ἄειρε, καὶ ὡμίλησεν ὀλέθρῳ. 
<lb rend="displayNum" n="211" />ἅζεο καὶ σύ, τέκος, πανομοίια πήματα πάσχειν.</q>
</p><p><lb rend="displayNum" n="212" />εἶπε, καὶ οὐ παρέπεισε: πάις δὲ γενήτορα νύσσων
<lb rend="displayNum" n="213" />δάκρυσι θερμοτέροισιν ἑοὺς ἐδίηνε χιτῶνας:
<lb rend="displayNum" n="214" />χερσὶ δὲ πατρῴης φλογερῆς ἔψαυσεν ὑπήνης,
<lb rend="displayNum" n="215" />ὀκλαδὸν ἐν δαπέδῳ κυκλούμενον αὐχένα κάμπτων, 
<lb rend="displayNum" n="216" />λισσόμενος: καὶ παῖδα πατὴρ ἐλέαιρε δοκεύων.
<lb rend="displayNum" n="217" />καὶ κινυρὴ Κηυμένη πλέον ᾔτεεν: αὐτὰρ ὁ θυμῷ
<lb rend="displayNum" n="218" />ἔμπεδα γινώσκων ἀμετάτροπα νήματα Μοίρης
<lb rend="displayNum" n="219" />ἀσχαλόων ἐπένευσεν, ἀποσμήξας δὲ χιτῶνι
<lb rend="displayNum" n="220" />μυρομένου Φαέθοντος ἀμειδέος ὄμβρον ὀπωπῆς 
<lb rend="displayNum" n="221" />χείλεα παιδὸς ἔκυσσε, τόσην δ᾽ ἐφθέγξατο φωνήν:
<pb id="v.3.p.108" />
</p><p><lb rend="displayNum" n="222" /><q direct="unspecified">δώδεκα πάντες ἔασι πυρώδεος αἰθέρος οἶκοι,
<lb rend="displayNum" n="223" />ζῳδιακοῦ γλαφυροῖο πεπηγότες ἄντυγι κύκλου,
<lb rend="displayNum" n="224" />κεκριμένοι στοιχηδὸν ἐπήτριμοι, οἷς ἔνι μούνοις
<lb rend="displayNum" n="225" />λοξὴ πουλυέλικτος ἀταρπιτός ἐστι πλανήτων 
<lb rend="displayNum" n="226" />ἀσταθέων. καὶ ἕκαστον ἕλιξ Κρόνος οἶκον ἀμείβει
<lb rend="displayNum" n="227" />ἑρπύζων βαρύγουνος, ἕως μόγις ὀψὲ τελέσσῃ
<lb rend="displayNum" n="228" />εἴκοσι καὶ δέκα κύκλα παλιννόστοιο Σελήνης,
<lb rend="displayNum" n="229" />ζώνης ἑβδομάτης ὑπέρ ἄντυγος: ὑψόθι δ᾽ ἕκτης
<lb rend="displayNum" n="230" />ὠκύτερον γενετῆρος ἔχει δρόμον ἀντίπορος Ζεύς, 
<lb rend="displayNum" n="231" />καὶ δρόμον εἰς λυκάβαντα διέρχεται: ἐν τριτάτῃ δὲ <gap />
<lb rend="displayNum" n="232" />ἤμασιν ἑξήκοντα παρέρχεται ἔμπυρος Ἅρης,
<lb rend="displayNum" n="233" />γείτων σεῖο τοκῆος: ἐπαντέλλων δὲ τετάρτῃ
<lb rend="displayNum" n="234" />αὐτὸς ἐγὼ στεφανηδὸν ὅλον πόλον ἅρμασι τέμνω
<lb rend="displayNum" n="235" />οὐρανίων Ἑλίκων πολυκαμπέα κύκλα διώκων, 
<lb rend="displayNum" n="236" />μέτρα χρόνου πισύρῃσι φέρων κυκλούμενος Ὥραις,
<lb rend="displayNum" n="237" />τὴν αὐτὴν περὶ νύσσαν, ἕως ὅλον οἶκον ὁδεύσω,
<lb rend="displayNum" n="238" />πλήσας ἠθάδα μῆνα τελεσφόρον: οὐδὲ πορείην
<lb rend="displayNum" n="239" />καλλείψας ἀτέλεστον ὀπίστερον οἶμον ἀμείβω,
<lb rend="displayNum" n="240" />οὐδὲ πάλιν προκέλευθον, ἐπεὶ πολυκαμπέες ἄλλοι 
<lb rend="displayNum" n="241" />ἀστέρες ἀντιθέοντες ἀεὶ στείχουσιν ἀλῆται,
<lb rend="displayNum" n="242" />ἂψ δ᾽ ἀνασειράζοντες ἅμα πρόσσω καὶ ὀπίσσω
<lb rend="displayNum" n="243" />ἡμιτελῆ μεθέπουσι παλίλλυτα μέτρα κελεύθου,
<lb rend="displayNum" n="244" />δέγμενοι ἀμφοτέρωθεν ἐμὴν ἑτερόσσυτον αἴγλην:
<lb rend="displayNum" n="245" />οἷς ἔνι λευκαίνουσα πόλον κερόεσσα Σελήνη 
<lb rend="displayNum" n="246" />κύκλον ὅλον πλήσασα σοφῷ πυρὶ μῆνα λοχεύει,
<lb rend="displayNum" n="247" />μεσσοφανής, ἐπίκυρτος, ὅλῳ πλήθουσα προσώπῳ:
<pb id="v.3.p.110" />
<lb rend="displayNum" n="248" />Μήνῃ δ᾽ ἀντικέλευθος ἐγὼ σφαιρηδὸν ἑλίσσων
<lb rend="displayNum" n="249" />μαρμαρυγὴν θρέπτειραν ἀμαλλοτόκου τοκετοῖο
<lb rend="displayNum" n="250" />Ζῳδιακὴν περὶ νύσσαν ἀτέρμονα κύκλον ὁδεύω, 
<lb rend="displayNum" n="251" />τίκτων μέτρα χρόνοιο, καὶ οἴκοθεν οἶκον ἀμείβων
<lb rend="displayNum" n="252" />καὶ τελέσας ἕνα κύκλον ὅλον λυκάβαντα κομίζω.
<lb rend="displayNum" n="253" />ἄκρα δὲ συνδέσμοιο φυλάσσεο, μὴ σχεδὸν ἕρπων,
<lb rend="displayNum" n="254" />ἅρμασιν ὑμετέροις ζοφοειδέα κῶνον ἑλίξας,
<lb rend="displayNum" n="255" />φέγγος ὅλον κλέψειεν <note n="1" place="unspecified" anchored="yes">κλέψειας στεγεμανν: κλέψειεν λυδσηιξη, μσς.</note> ἐπισκιόων σέο δίφρῳ: 
<lb rend="displayNum" n="256" />μηδὲ παριππεύσειας ἐθήμονος ἄντυγα κύκλου:
<lb rend="displayNum" n="257" />μηδὲ τανυπλέκτων ἑλίκων πολυκαμπέι δεσμῷ,
<lb rend="displayNum" n="258" />πέντε παραλλήλων δεδοκημένος ἄντυγα κύκλων,
<lb rend="displayNum" n="259" />οἶστρον ἔχοις, καὶ νύσσαν ὁμήθεα πατρὸς ἐάσῃς,
<lb rend="displayNum" n="260" />μή σε παραπλάγξειαν ἐν αἰθέρι φοιτάδες ἵπποι: 
<lb rend="displayNum" n="261" />μηδὲ διοπτεύων δυοκαίδεκα κύκλα πορείης
<lb rend="displayNum" n="262" />ἐκ δόμου εἰς δόμον ἄλλον ἐπείγεο: καὶ σέο δίφρῳ
<lb rend="displayNum" n="263" />κριὸν ἐφιππεύων μὴ δίζεο Ταῦρον ἐλαύνειν:
<lb rend="displayNum" n="264" />γείτονα μὴ μάστευε προάγγελον ἱστοβοῆος
<lb rend="displayNum" n="265" />σκορπίον ἀστερόφοιτον ὑπὸ Ζυγὸν ἡνιοχεύων, 
<lb rend="displayNum" n="266" />εἰ μὴ ἀναπλήσειας ἐείκοσι καὶ δέκα μοίρας.
<lb rend="displayNum" n="267" />ἀλλὰ σὺ μὲν κλύε μῦθον: ἐγὼ δέ σε πάντα διδάξω.
<lb rend="displayNum" n="268" />κέντρον ὅλου κόσμοιο, μεσόμφαλον ἄστρον Ὀλύμπου,
<lb rend="displayNum" n="269" />κριὸν ἐγὼ μεθέπων ὑψούμενος εἶαρ ἀέξω,
<lb rend="displayNum" n="270" />καὶ τροπικὴν Ζεφύροιο προάγγελον ἄντυγα βαίνων, 
<lb rend="displayNum" n="271" />νύκτα ταλαντεύουσαν ἰσόρροπον ἠριγενείῃ,
<pb id="v.3.p.112" />
<lb rend="displayNum" n="272" />ἰθύνω δροσόεντα χελιδονίης δρόμον Ὥρης:
<lb rend="displayNum" n="273" />κριοῦ δ᾽ ἀντικέλευθον ἐνέρτερον οἶκον ἀμείβων,
<lb rend="displayNum" n="274" />χηλαῖς ἐν διδύμῃσιν ἰσήμερα φέγγεα πέμπων,
<lb rend="displayNum" n="275" />ἐντύνω παλίνορσος ἰσόζυγον ἦμαρ ὀμίχλῃ, 
<lb rend="displayNum" n="276" />καὶ δρόμον εἰνοσίφυλλον ἄγω φθινοπωρίδος Ὥρης,
<lb rend="displayNum" n="277" />φέγγεϊ μειοτέρῳ χθαμαλὴν ἐπὶ νύσσαν ἐλαύνων
<lb rend="displayNum" n="278" />φυλλοχόῳ ἐνὶ μηνί: καὶ ἀνδράσι χεῖμα κομίζω
<lb rend="displayNum" n="279" />ὄμβριον ἰχθυόεντος ὑπὲρ ῥάχιν Αἰγοκερῆος,
<lb rend="displayNum" n="280" />ἀγρονόμοις ἵνα γαῖα φερέσβια δῶρα λοχεύσῃ, 
<lb rend="displayNum" n="281" />νυμφίον ὄμβρον ἔχουσα καὶ εἰλείθυιαν ἐέρσην:
<lb rend="displayNum" n="282" />καὶ θέρος ἐντύνω σταχυηκόμον ἄγγελον ὄμπνης,
<lb rend="displayNum" n="283" />θερμοτέραις ἀκτῖσι πυρώδεα γαῖαν ἱμάσσων,
<lb rend="displayNum" n="284" />ὑψιτενὴς παρὰ νύσσαν ὅτ᾽ εἰς δρόμον ἡνιοχεύω
<lb rend="displayNum" n="285" />καρκίνον, ἀντικέλευθον ἀθαλπέος Αἰγοκερῆος, 
<lb rend="displayNum" n="286" />ἀμφοτέρους καὶ Νεῖλον ὁμοῦ καὶ βότρυν ἀέξων.
<lb rend="displayNum" n="287" />ἀρχόμενος δὲ δρόμοιο μετέρχεο γείτονα Κέρνην,
<lb rend="displayNum" n="288" />Φωσφόρον ἀπλανέος μεθέπων πομπῆα κελεύθου,
<lb rend="displayNum" n="289" />ἱπποσύνης προκέλευθον: ἀμοιβαίῃ δὲ πορείῃ
<lb rend="displayNum" n="290" />σὸν δρόμον ἰθύνουσι δυώδεκα κυκλάδες Ὧραι.</q>
</p><p>
<lb rend="displayNum" n="291" />ὣς εἰπὼν Φαέθοντος ἐπεστήριξε καρήνῳ
<lb rend="displayNum" n="292" />χρυσείην τρυφάλειαν, ἑῷ δέ μιν ἔστεφε πυρσῷ,
<lb rend="displayNum" n="293" />ἑπτατόνους ἀκτῖνας ἐπὶ πλοκάμοισιν ἑλίξας,
<lb rend="displayNum" n="294" />κυκλώσας στεφανηδὸν ἐπ᾽ ἰξύι λευκάδα μίτρην:
<lb rend="displayNum" n="295" />καί μιν ἀνεχλαίνωσεν ἑῷ πυρόεντι χιτῶνι, 
<lb rend="displayNum" n="296" />καὶ πόδα φοινίσσοντι διεσφήκωσε πεδίλῳ.
<lb rend="displayNum" n="297" />παιδὶ δὲ δίφρον ἔδωκε: καὶ ἠῴης ἀπὸ φάτνης
<lb rend="displayNum" n="298" />ἵππους Ἠελίοιο πυρώδεας ἤγαγον Ὧραι:
<lb rend="displayNum" n="299" />καὶ θρασὺς εἰς ζυγὸν ἦλθεν Ἑωσφόρος, ἀμφὶ δὲ φαιδρῷ
<lb rend="displayNum" n="300" />ἵππιον αὐχένα δοῦλον ἐπεκλήισσε λεπάδνῳ. 
</p><p><lb rend="displayNum" n="301" />καὶ Φαέθων ἐπέβαινε: δίδου δέ οἱ ἡνία πάλλειν,
<pb id="v.3.p.114" />
<lb rend="displayNum" n="302" />ἡνία μαρμαίροντα καὶ αἰγλήεσσαν ἱμάσθλην
<lb rend="displayNum" n="303" />ἠέλιος γενέτης: τρομερῇ δ᾽ ἐλελίζετο σιγῇ,
<lb rend="displayNum" n="304" />υἱέα γινώσκων μινυώριον: ἐγγύθι δ᾽ ὄχθης
<lb rend="displayNum" n="305" />ἡμιφανὴς Κλυμένη φλογερῶν ἐπιβήτορα δίφρων 
<lb rend="displayNum" n="306" />δερκομένη φιλότεκνος ἐπάλλετο χάρματι μήτηρ.
</p><p><lb rend="displayNum" n="307" />ἤδη δὲ δροσόεις ἀμαρύσσετο Φωσφόρος ἀστήρ,
<lb rend="displayNum" n="308" />καὶ Φαέθων ἀνέτελλεν Ἑώιον ἄντυγα βαίνων,
<lb rend="displayNum" n="309" />ὕδασι παππῴοισι λελουμένος Ὠκεανοῖο.
<lb rend="displayNum" n="310" />καὶ θρασὺς εὐφαέων ἐλατὴρ ὑψίδρομος ἵππων 
<lb rend="displayNum" n="311" />οὐρανὸν ἐσκοπίαζε χορῷ κεχαραγμένον ἄστρων,
<lb rend="displayNum" n="312" />ἑπτὰ περὶ ζώναις κυκλούμενον: εἶδεν ἀλήτας
<lb rend="displayNum" n="313" />ἀντιπόρους, καὶ γαῖαν ὁμοίιον ἔδρακε κέντρῳ
<lb rend="displayNum" n="314" />μεσσοπαγῆ, δολιχῇσιν ἀνυψωθεῖσαν ἐρίπναις,
<lb rend="displayNum" n="315" />πάντοθι πυργωθεῖσαν ὑπωροφίοισιν ἀήταις: 
<lb rend="displayNum" n="316" />καὶ ποταμοὺς σκοπίαζε, καὶ ὀφρύας Ὠκεανοῖο
<lb rend="displayNum" n="317" />ἂψ ἀνασειράζοντος ἑὸν ῥόον εἰς ἑὸν ὕδωρ.
</p><p><lb rend="displayNum" n="318" />ὄφρα μὲν ὄμμα τίταινεν ἐς αἰθέρα καὶ χύσιν ἄστρων
<lb rend="displayNum" n="319" />καὶ χθονὸς αἰόλα φῦλα καὶ ἄστατα νῶτα θαλάσσης,
<lb rend="displayNum" n="320" />παπταίνων ἑλικηδὸν ἀτέρμονος ἕδρανα κόσμου: 
<lb rend="displayNum" n="321" />τόφρα δὲ δινηθέντες ὑπὸ ζυγὸν αἴθοπες ἵπποι
<lb rend="displayNum" n="322" />ζῳδιακοῦ παράμειβον ἐθήμονος ἄντυγα κύκλου.
<lb rend="displayNum" n="323" />καὶ Φαέθων ἀδίδακτος, ἔχων πυρόεσσαν ἱμάσθλην,
<lb rend="displayNum" n="324" />φαίνετο <note n="1" place="unspecified" anchored="yes">σο μσς.: λυδσιξη μαίνετο.</note> μαστίζων λόφον ἵππιον: οἱ δὲ μανέντες,
<lb rend="displayNum" n="325" />κέντρον ὑποπτήσσοντες ἀφειδέος ἡνιοχῆος, 
<lb rend="displayNum" n="326" />ἀρχαίης ἀέκοντες ὑπὲρ βαλβῖδα κελεύθου
<lb rend="displayNum" n="327" />ἀξονίην παρὰ νύσσαν ἀλήμονες ἔτρεχον ἵπποι,
<lb rend="displayNum" n="328" />δεχνύμενοι κτύπον ἄλλον ἐθήμονος ἡνιοχῆος.
<lb rend="displayNum" n="329" />καὶ Νότιον παρὰ τέρμα καὶ ἄρκτια νῶτα Βορῆος
<lb rend="displayNum" n="330" />ἦν κλόνος. οὐρανίῳ δὲ παριστάμεναι πυλεῶνι 
<lb rend="displayNum" n="331" />ἀλλοφανὲς νόθον ἦμαρ ἐθάμβεον εὔποδες Ὧραι:
<pb id="v.3.p.116" />
<lb rend="displayNum" n="332" />ἔτρεμε δ᾽ ἠριγένεια: καὶ ἴαχε Φωσφόρος ἀστήρ:
</p><p><lb rend="displayNum" n="333" /><q direct="unspecified">πῇ φέρεαι, φίλε κοῦρε; τί μαίνεαι ἵππον ἐλαύνων;
<lb rend="displayNum" n="334" />φείδεο σῆς μάστιγος ἀγήνορος: ἀμφοτέρων δὲ
<lb rend="displayNum" n="335" />πλαζομένων πεφύλαξο καὶ ἀπλανέων χορὸν ἄστρων, 
<lb rend="displayNum" n="336" />μὴ θρασὺς Ὠρίων σε κατακτείνειε μαχαίρῃ,
<lb rend="displayNum" n="337" />μὴ ῥοπάλῳ πυρόεντι γέρων πλήξειε Βοώτης,
<lb rend="displayNum" n="338" />πλαγκτῆς δ᾽ ἱπποσύνης ἔτι φείδεο, μηδέ σε μακρῷ
<lb rend="displayNum" n="339" />γαστέρι τυμβεύσειεν ἐν αἰθέρι Κῆτος Ὀλύμπου:
<lb rend="displayNum" n="340" />μηδέ σε δαιτρεύσειε Λέων, ἢ Ταῦρος Ὀλύμπου 
<lb rend="displayNum" n="341" />αὐχένα κυρτώσας φλογερῇ πλήξειε κεραίῃ:
<lb rend="displayNum" n="342" />ἅζεο Τοξευτῆρα, τιταινομένης ἀπὸ νευρῆς
<lb rend="displayNum" n="343" />μή σε πυριγλώχινι κατακτείνειεν ὀιστῷ.
<lb rend="displayNum" n="344" />μὴ χάος ἄλλο γένοιτο, καὶ αἰθέρος ἄστρα φανείη
<lb rend="displayNum" n="345" />ἤματος ἱσταμένοιο, μεσημβρίζοντι δὲ δίφρῳ 
<lb rend="displayNum" n="346" />ἄστατος ἠριγένεια συναντήσειε Σελήνῃ:</q>
</p><p><lb rend="displayNum" n="347" />ὣς φαμένου Φαέθων πλέον ἤλασεν, ἅρμα παρέλκων
<lb rend="displayNum" n="348" />εἰς Νότον, εἰς Βορέην, Ζεφύρου σχεδόν, ἐγγύθεν Εὔρου.
<lb rend="displayNum" n="349" />καὶ κλόνος αἰθέρος ἦεν, ἀκινήτοιο δὲ κόσμου
<lb rend="displayNum" n="350" />ἁρμονίην ἐτίναξεν: ἐδοχμώθη δὲ καὶ αὐτὸς 
<lb rend="displayNum" n="351" />αἰθέρι δινήεντι μέσος τετορημένος ἄξων.
<lb rend="displayNum" n="352" />καὶ μόγις αὐτοέλικτον ἐλαφρίζων πόλον ἄστρων
<lb rend="displayNum" n="353" />ὀκλαδὸν ἐστήρικτο Λίβυς κυρτούμενος Ἄτλας,
<lb rend="displayNum" n="354" />μείζονα φόρτον ἔχων: καὶ ἰσήμερον ἔκτοθεν Ἄρκτου
<lb rend="displayNum" n="355" />κύκλον ἐπιξύων ἑλικώδεϊ γαστέρος ὁλκῷ 
<lb rend="displayNum" n="356" />σύνδρομος ἀστερόεντι Δράκων ἐπεσύρισε Ταύρῳ,
<lb rend="displayNum" n="357" />καὶ Κυνὶ σειριάοντι Λέων βρυχήσατο λαιμῷ,
<lb rend="displayNum" n="358" />αἰθέρα θερμαίνων μαλερῷ πυρί, καὶ θρασὺς ἔστη
<lb rend="displayNum" n="359" />καρκίνον ὀκταπόδην κλονέων λασιότριχι παλμῷ:
<lb rend="displayNum" n="360" />οὐρανίου δὲ Λέοντος ὀπισθιδίῳ παρὰ ταρσῷ 
<pb id="v.3.p.118" />
<lb rend="displayNum" n="361" />παρθένον ἀγχικέλευθον ἐμάστιε δίψιος οὐρή:
<lb rend="displayNum" n="362" />κούρη δὲ πτερόεσσα παραΐξασα Βοώτην
<lb rend="displayNum" n="363" />ἄξονος ἐγγὺς ἵκανε καὶ ὡμίλησεν Ἁμάξῃ:
<lb rend="displayNum" n="364" />καὶ δυτικὴν παρὰ νύσσαν ἀλήμονα φέγγεα πέμπων
<lb rend="displayNum" n="365" />ἕσπερον ἀντικέλευθον Ἑωσφόρος ὤθεεν ἀστήρ: 
<lb rend="displayNum" n="366" />πλάζετο δ᾽ ἠριγένεια: καὶ ἠθάδος ἀντὶ Λαγωοῦ
<lb rend="displayNum" n="367" />Σείριος αἰθαλόεις ἐδράξατο διψάδος Ἄρκτου:
<lb rend="displayNum" n="368" />διχθὰ δὲ καλλείψαντες, ὁ μὲν Νότον, ὃς δὲ Βορῆα,
<lb rend="displayNum" n="369" />ἰχθύες ἀστερόεντες ἐπεσκίρτησαν Ὀλύμπῳ,
<lb rend="displayNum" n="370" />γείτονες Ὑδροχόοιο: κυβιστητῆρι δὲ παλμῷ 
<lb rend="displayNum" n="371" />σύνδρομος Αἰγοκερῆος, ἕλιξ ὠρχήσατο Δελφίς:
<lb rend="displayNum" n="372" />καὶ Νοτίης ἑλικηδὸν ἀποπλαγχθέντα κελεύθου
<lb rend="displayNum" n="373" />σκορπίον ἀγχικέλευθον, ἑῆς ψαύοντα μαχαίρης,
<lb rend="displayNum" n="374" />ἔτρεμεν Ὠρίων καὶ ἐν ἄστρασι, μὴ βραδὺς ἕρπων
<lb rend="displayNum" n="375" />ἄκρα ποδῶν ξύσειε τὸ δεύτερον ὀξέι κέντρῳ: 
<lb rend="displayNum" n="376" />καὶ σέλας ἡμιτέλεστον ἀποπτύουσα προσώπου
<lb rend="displayNum" n="377" />ἀκροκελαινιόωσα μεσημβριὰς ἄνθορε Μήνη:
<lb rend="displayNum" n="378" />οὐ γὰρ ὑποκλέπτουσα νόθον σέλας ἄρσενι πυρσῷ
<lb rend="displayNum" n="379" />ἀντιπόρου Φαέθοντος ἀμέλγετο σύγγονον αἴγλην:
<lb rend="displayNum" n="380" />πληιάδος δὲ φάλαγγος ἕλιξ ἑπτάστερος ἠχὼ 
<lb rend="displayNum" n="381" />οὐρανὸν ἑπτάζωνον ἐπέβρεμε κυκλάδι φωνῇ:
<lb rend="displayNum" n="382" />καὶ κτύπον αἰθύσσοντες ἰσηρίθμων ἀπὸ λαιμῶν
<lb rend="displayNum" n="383" />ἀστέρες ἀντιθέοντες ἐβακχεύθησαν ἀλῆται:
<lb rend="displayNum" n="384" />Ζῆνα μὲν ὤθεε Κύπρις, Ἄρης Κρόνον, εἰαρινῆς δὲ
<lb rend="displayNum" n="385" />Πλειάδος ἐγγὺς ἵκανεν ἐμὸς μετανάστιος ἀστήρ, 
<lb rend="displayNum" n="386" />ἄστρασι δ᾽ ἑπταπόροις κεράσας ἐμφύλιον αἴγλην
<lb rend="displayNum" n="387" />ἡμιφανὴς ἀνέτελλεν ἐμῇ παρὰ μητέρι Μαίῃ,
<lb rend="displayNum" n="388" />ἅρματος οὐρανίοιο παράτροπος, ᾧ πέλεν αἰεὶ
<pb id="v.3.p.120" />
<lb rend="displayNum" n="389" />σύνδρομος ἢ προκέλευθος ἑώιος, ἑσπέριος δὲ
<lb rend="displayNum" n="390" />ἠελίου δύνοντος ὀπίστερα φέγγεα πέμπει: 
<lb rend="displayNum" n="391" />καί μιν, ὅτε δρόμον ἶσον ἔχων ὶσόμοιρος ὁδεύει,
<lb rend="displayNum" n="392" />ἠελίου κραδίην ἐπεφήμισαν ἴδμονες ἄστρων:
<lb rend="displayNum" n="393" />καὶ δροσεραῖς νιφάδεσσι διάβροχον αὐχένα τείνων
<lb rend="displayNum" n="394" />νυμφίος Εὐρώπης μυκήσατο Ταῦρος Ὀλύμπου,
<lb rend="displayNum" n="395" />εἰς δρόμον ὀρθώσας πόδα καμπύλον: ὀξυτενὲς δὲ 
<lb rend="displayNum" n="396" />δοχμώσας Φαέθοντι κέρας λοξοῖο μετώπου
<lb rend="displayNum" n="397" />οὐρανίην φλογερῇσιν ἐπέκτυπεν ἄντυγα χηλαῖς:
<lb rend="displayNum" n="398" />καὶ θρασὺς ἐκ κολεοῖο παρήορον αἴθοπι μηρῷ
<lb rend="displayNum" n="399" />Ὠρίων ξίφος εἷλκε: καλαύροπα πάλλε Βοώτης:
<lb rend="displayNum" n="400" />καὶ ποδὸς ἀστραίοιο μετάρσια γούνατα πάλλων 
<lb rend="displayNum" n="401" />Πήγασος ἐχρεμέτιζε, καὶ αἰθύσσων πόλον ὁπλῇ
<lb rend="displayNum" n="402" />ἡμιφανὴς Λίβυς ἵππος ἐπέτρεχε γείτονι Κύκνῳ,
<lb rend="displayNum" n="403" />καὶ κοτέων πτερὰ πάλλεν, ὅπως πάλιν ἡνιοχῆα
<lb rend="displayNum" n="404" />ἄλλον ἀκοντίσσειεν ἀπ᾽ αἰθέρος, οἶα καἰ αὐτὸν
<lb rend="displayNum" n="405" />ἄντυγος οὐρανίης ἀπεσείσατο Βελλεροφόντην, 
<lb rend="displayNum" n="406" />οὐκέτι δ᾽ ὑψιπόροιο Βορειάδος ἐγγύθι νύσσης
<lb rend="displayNum" n="407" />ἀλλήλων ἐχόρευον ἐπ᾽ ἰξύι κυκλάδες Ἄρκτοι,
<lb rend="displayNum" n="408" />ἀλλὰ Νότῳ μίσγοντο, καὶ Ἑσπερίῃ παρὰ λίμνῃ
<lb rend="displayNum" n="409" />ἄβροχον ἴχνος ἔλουσαν ἀήθεος Ὠκεανοῖο.
</p><p><lb rend="displayNum" n="410" />Ζεὺς δὲ πατὴρ Φαέθοντα κατεπρήνιξε κεραυνῷ 
<lb rend="displayNum" n="411" />ὑψόθεν αὐτοκύλιστον ὑπὲρ ῥόον Ἠριδανοῖο:
<lb rend="displayNum" n="412" />δήσας δ᾽ ἁρμονίην παλινάγρετον ἥλικι δεσμῷ
<lb rend="displayNum" n="413" />ἵππους Ἠελίῳ πάλιν ὤπασεν, αἰθέριον δὲ
<lb rend="displayNum" n="414" />ἀντολίῃ πόρεν ἅρμα, καὶ ἀρχαίῃ παρὰ νύσσῃ
<lb rend="displayNum" n="415" />ἀμφίπολοι Φαέθοντος ἐπέτρεχον εὔποδες Ὧραι. 
<lb rend="displayNum" n="416" />γαῖα δὲ πᾶσα γέλασσε τὸ δεύτερον: ἠερόθεν δὲ
<lb rend="displayNum" n="417" />ζωοτόκου Διὸς ὄμβρος ὅλας ἐκάθηρεν ἀρούρας,
<lb rend="displayNum" n="418" />καὶ διερῇ ῥαθάμιγγι κατέσβεσε πυρσόν ἀλήτην,
<pb id="v.3.p.122" />
<lb rend="displayNum" n="419" />ὅσσον ἐπὶ χθόνα πᾶσαν ἐριφλεγέων ἀπὸ λαιμῶν
<lb rend="displayNum" n="420" />οὐρανόθεν χρεμέθοντες1 ἀπέπτυον αἴθοπες ἵπποι. 
<lb rend="displayNum" n="421" />Ἠέλιος δ᾽ ἀνέτελλε παλίνδρομον ἅρμα νομεύων:
<lb rend="displayNum" n="422" />καὶ σπόρος ἠέξητο, πάλιν δ᾽ ἐγέλασσαν ἀλωαί.
<lb rend="displayNum" n="423" />δεχνύμεναι προτέρην βιοτήσιον αἰθέρος αἴγλην.
</p><p><lb rend="displayNum" n="424" />Ζεὺς δὲ πατὴρ Φαέθοντα κατεστήριξεν Ὀλύμπῳ
<lb rend="displayNum" n="425" />εἴκελον Ἡνιόχῳ καὶ ἐπώνυμον: οὐράνιον δὲ 
<lb rend="displayNum" n="426" />πήχεϊ μαρμαίροντι σελασφόρον Ἅρμα τιταίνων
<lb rend="displayNum" n="427" />εἰς δρόμον ἀίσσοντος ἔχει τύπον Ἡνιοχῆος,
<lb rend="displayNum" n="428" />οἷα πάλιν ποθέων καὶ ἐν ἄστρασιν ἅρμα τοκῆος.
<lb rend="displayNum" n="429" />καὶ ποταμὸς πυρίκαυτος ἀνήλυθεν εἰς πόλον ἄστρων
<lb rend="displayNum" n="430" />Ζηνὸς ἐπαινήσαντος, ἐν ἀστερόεντι δὲ κύκλῳ 
<lb rend="displayNum" n="431" />Ἠριδανοῦ πυρόεντος ἑλίσσεται ἀγκύλον ὕδωρ.
</p><p><lb rend="displayNum" n="432" />γνωταὶ δ᾽ ὠκυμόροιο δεδουπότος ἡνιοχῆος
<lb rend="displayNum" n="433" />εἰς φυτὸν εἶδος ἄμειψαν, ὀδυρομένων δ᾽ ἀπὀ δένδρων
<lb rend="displayNum" n="434" />ἀφνειὴν πετάλοισι κατασταλάουσιν ἐέρσην.
</p></q></div1></body></text></TEI.2>