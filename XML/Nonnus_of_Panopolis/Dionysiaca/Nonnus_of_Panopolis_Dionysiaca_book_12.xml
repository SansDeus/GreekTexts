<?xml version="1.0" encoding="utf-8"?>
<TEI.2><text><body><div1 type="book" n="12" org="uniform" sample="complete">
<head><lb rend="displayNum" n="1" />δωδεκάτῳ φρένα τέρψον, ὅπῃ νέον ἄνθος Ἐρώτων
<lb rend="displayNum" n="2" />ἄμπελος εἶδος ἀνῆκεν ἐς ἀμπελόεσσαν ὀπώρην.</head>
<p><lb rend="displayNum" n="1" />ὣς αἱ μὲν δυτικοῖο παρ᾽ ὀφρύσιν Ὠκεανοῖο
<lb rend="displayNum" n="2" />ἠελίου γονόεντος ἐναυτίλλοντο μελάθροις.
<lb rend="displayNum" n="3" />τῇσι δὲ νισσομένῃσι συνήντεεν Ἕσπερος ἀστὴρ
<lb rend="displayNum" n="4" />θρῴσκων ἐκ μεγάροιο: διεσσυμένη δὲ καὶ αὐτὴ
<lb rend="displayNum" n="5" />ἀρτιφανὴς ἀνέτελλε βοῶν ἐλάτειρα Σελήνη. 
<lb rend="displayNum" n="6" />αἱ δὲ φερεζώοιο παρ᾽ ὄμμασιν Ἡνιοχῆος
<lb rend="displayNum" n="7" />κάρπιμον ἴχνος ἔκαμψαν. ὁ μὲν δρόμον ἄρτι τελέσσας
<lb rend="displayNum" n="8" />ἠερόθεν νόστησε: πυριγλήνου δ᾽ ἐλατῆρος
<lb rend="displayNum" n="9" />φωσφόρος αἰγλήεις τετράζυγος ἐγγύθι δίφρου
<lb rend="displayNum" n="10" />θήκατο θερμὰ λέπαδνα καὶ ἀστερόεσσαν ἱμάσθλην, 
<lb rend="displayNum" n="11" />γείτονος Ὠκεανοῖο παρὰ προχοῇσι καθήρας
<lb rend="displayNum" n="12" />μυδαλέων ἱδρῶτι πυριτρεφέων δέμας ἵππων:
<lb rend="displayNum" n="13" />πῶλοι δ᾽ αὐχενίας νοτερὰς δονέοντες ἐθείρας
<lb rend="displayNum" n="14" />μαρμαρέοις ὀνύχεσσιν ἐπέκτυπον αἴθοπι φάτνῃ.
<lb rend="displayNum" n="15" />θυγατέρες δὲ Χρόνοιο πέριξ φλογεροῖο θοώκου 
<lb rend="displayNum" n="16" />ἱπτάμεναι <note n="1" place="unspecified" anchored="yes">θυγατέρες ... ἱπτάμεναι μσς., θυγάτερας ... ἱπταμένας λυδσιξη.</note> στεφανηδὸν ἀτειρέος Ἡνιοχῆος
<lb rend="displayNum" n="17" />τέσσαρας ἠσπάζοντο δυώδεκα κυκλάδες Ὧραι,
<lb rend="displayNum" n="18" />δμωίδες Ἠελίοιο, συνήλυδες αἴθοπι δίφρῳ,
<pb id="v.1.p.398" />
<lb rend="displayNum" n="19" />μυστιπόλοι Λυκάβαντος ἀμοιβάδες: ὠγυγίῳ γὰρ
<lb rend="displayNum" n="20" />αὐχένα δοῦλον ἔκαμψαν ὅλου νωμήτορι κόσμου. 
</p><p><lb rend="displayNum" n="21" />καὶ οἱ ἀνηΰτησεν ἔπος σταφυληκόμος Ὥρη
<lb rend="displayNum" n="22" />μάρτυρον ἱκεσίης σχομένη φθινοπωρίδος ἅρπην:
</p><p><lb rend="displayNum" n="23" /><q direct="unspecified"> Ἠέλιε ζείδωρε, φυτηκόμε, κοίρανε καρπῶν,
<lb rend="displayNum" n="24" />οἰνοτόκον πότε βότρυν ἀεξήσουσιν ἀλωαί;
<lb rend="displayNum" n="25" />καὶ μακάρων τίνι τοῦτο γέρας μνηστεύεται Αἰών; 
<lb rend="displayNum" n="26" />ναί, λίτομαι, μὴ κρύπτε, κασιγνήτων ὅτι μούνη
<lb rend="displayNum" n="27" />πασάων ἀγέραστος ἐγὼ πέλον: οὐ γὰρ ὀπώρην,
<lb rend="displayNum" n="28" />οὐ στάχυν, οὐ λειμῶνα, καὶ οὐ Διὸς ὄμβρον ἀέξω.</q>
</p><p><lb rend="displayNum" n="29" />ἔννεπεν: ἐσσομένης δὲ τιθηνήτειραν ὀπώρης
<lb rend="displayNum" n="30" />ἠέλιος θάρσυνε, καὶ ἀντιπόρῳ παρὰ τοίχῳ 
<lb rend="displayNum" n="31" />δάκτυλον ὀρθώσας ἐπεδείκνυε κυκλάδι κούρῃ
<lb rend="displayNum" n="32" />κύρβιας Ἁρμονίης ἑτερόζυγας, αἷς ἔνι κεῖται
<lb rend="displayNum" n="33" />εἰν ἑνὶ θέσφατα πάντα, τά περ πεπρωμένα κόσμῳ
<lb rend="displayNum" n="34" />πρωτογόνοιο Φάνητος ἐπέγραφε μαντιπόλος χείρ,
<lb rend="displayNum" n="35" />καὶ γραφίδων ποίκιλλεν ἐφάρμενον οἶκον ἑκάστῃ. 
<lb rend="displayNum" n="36" />καί τινα μῦθον ἔειπε πυρὸς ταμίης Ὑπερίων:
<lb rend="displayNum" n="37" /><q direct="unspecified">Κύρβιδι μὲν τριτάτῃ, πόθεν ἔσσεται οἰνὰς ὀπώρη,
<lb rend="displayNum" n="38" />γνώσεαι, ἧχι Λέων καὶ Παρθένος: ἐν δὲ τετάρτῃ,
<lb rend="displayNum" n="39" />τίς σταφυλῆς σκηπτοῦχος, ὅπῃ γλυκὺ νέκταρ ἀφύσσων
<lb rend="displayNum" n="40" />γραπτῇ χειρὶ κύπελλον ἀερτάζει Γανυμήδης.</q> 
<lb rend="displayNum" n="41" />τοῖα θεοῦ φαμένοιο, φιλάμπελος ἔτρεχε κούρη
<lb rend="displayNum" n="42" />ὄμματα δινεύουσα, καὶ ὀμφαίῳ παρὰ τοίχῳ
<lb rend="displayNum" n="43" />πρώτην κύρβιν ὄπωπεν ἀτέρμονος ἥλικα κόσμου
<lb rend="displayNum" n="44" />εἰν ἑνὶ πάντα φέρουσαν, ὅσα σκηπτοῦχος Ὀφίων
<pb id="v.1.p.400" />
<lb rend="displayNum" n="45" />ἤνυσεν, ὅσσα τέλεσσε γέρων Κρόνος, ὁππότε τέμνων 
<lb rend="displayNum" n="46" />ἄρσενα πατρὸς ἄροτρα λεχώιον ἤροσεν ὕδωρ,
<lb rend="displayNum" n="47" />σπείρων ἄσπορα νῶτα θυγατρογόνοιο θαλάσσης,
<lb rend="displayNum" n="48" />ὅς ποτε λάινον υἷα κεχηνότι δέξατο λαιμῷ
<lb rend="displayNum" n="49" />Ζηνὸς ψευδομένοιο νόθον δέμας εἰλαπινάζων:
<lb rend="displayNum" n="50" />καὶ λίθος ἐνδομύχων τεκέων μαιώσατο φύτλην 
<lb rend="displayNum" n="51" />φόρτον ἀκοντίζων ἐγκύμονος ἀνθερεῶνος.
<lb rend="displayNum" n="52" />ἀλλ᾽ ὅτε μαρναμένοιο Διὸς πυριλαμπέα νίκην
<lb rend="displayNum" n="53" />καὶ Κρονίου νιφετοῖο χαλαζήεσσαν Ἐνυὼ
<lb rend="displayNum" n="54" />ἀμφίπολος Φαέθοντος ἀελλόπος ἔδρακεν Ὥρη,
<lb rend="displayNum" n="55" />γείτονα δέρκετο κύρβιν ἀμοιβαδίς: εἶχε δὲ κείνη, 
<lb rend="displayNum" n="56" />πῶς βροτέην ὤδινε γονὴν πίτυς, ἢ πόθεν ἄφνω
<lb rend="displayNum" n="57" />δενδρείην γονόεσσαν ἀναπτύξασα λοχείην
<lb rend="displayNum" n="58" />ἄσπορον αὐτοτέλεστον ἀνήρυγεν υἱέα πεύκη,
<lb rend="displayNum" n="59" />καὶ πόθεν ἄστεα πάντα κατέκλυσεν ὑέτιος Ζεὺς
<lb rend="displayNum" n="60" />ἠλιβάτοις πελάγεσσιν ἄγων ὑψούμενον ὕδωρ, 
<lb rend="displayNum" n="61" />πῶς Νότος ἐκ Βορέαο, καὶ ἐκ Λιβὸς Εὖρος ἱμάσσων
<lb rend="displayNum" n="62" />λάρνακα Δευκαλίωνος ἀλήμονα, γείτονα Μήνης,
<lb rend="displayNum" n="63" />εἰς πλόον ἠερόφοιτον ἐκούφισεν ἄμμορον ὅρμου.
<lb rend="displayNum" n="64" />καὶ τριτάτην ὅτε κύρβιν ἐπέδραμεν εὔποδι ταρσῷ
<lb rend="displayNum" n="65" />μυστιπόλος Λυκάβαντος, ἕλιξ στηρίζετο κούρη, 
<lb rend="displayNum" n="66" />μόρσιμα παπταίνουσα πολύτροπα θέσφατα κόσμου,
<lb rend="displayNum" n="67" />γράμματα φοινίσσοντα, σοφῇ κεχαραγμένα μίλτῳ,
<pb id="v.1.p.402" />
<lb rend="displayNum" n="68" />ὁππόσα ποικιλόμυθος ἐπέγραφεν ἀρχέγονος φρήν,
<lb rend="displayNum" n="69" />τοῖα προθεσπίζοντα, καὶ ἐν πινάκεσσιν ἀνέγνω:
</p><p><lb rend="displayNum" n="70" /><q direct="unspecified"> Ἥρης βουκόλος Ἄργος ἐς ὄρνεον εἶδος ἀμείψει 
<lb rend="displayNum" n="71" />φαιδρὸν ἔχων <add>βλοσυρῶν</add> βλεφάρων τύπον <note n="1" place="unspecified" anchored="yes">ἔχων βλεφάρων τύπον μσς., τύπον <add>ἰόλον</add> σξαλιγερ. <add>βλοσυρῶν</add> βλεφάρων ροσε.</note> ἀλλὰ καὶ αὐτὴ
<lb rend="displayNum" n="72" />Ἁρπαλύκη μετὰ λέκτρον ἀλιτροβίων ὑμεναίων
<lb rend="displayNum" n="73" />υἱέα δαιτρεύσασα θυγατρογάμῳ γενετῆρι
<lb rend="displayNum" n="74" />ἠερίην πτερόεσσαν ἐρετμώσειε πορείην
<lb rend="displayNum" n="75" />ὄρνις ἀελλήεσσα: καὶ ἱστοπόνος φιλομήλη 
<lb rend="displayNum" n="76" />ἔσσεται αἰολόδειρος ὑποτρύζουσα χελιδών,
<lb rend="displayNum" n="77" />μαρτυρίην βοόωσα λιπογλώσσοιο σιωπῆς,
<lb rend="displayNum" n="78" />δαίδαλα φωνήεντα σοφῷ γράψασα χιτῶνι:
<lb rend="displayNum" n="79" />καὶ Νιόβη Σιπύλοιο παρὰ σφυρὰ πέτρος ἐχέφρων
<lb rend="displayNum" n="80" />δάκρυσι λαϊνέοισιν ὀδυρομένη στίχα παίδων 
<lb rend="displayNum" n="81" />στήσεται οἰκτρὸν ἄγαλμα. καὶ ἔσσεται αὐτόθι γείτων
<lb rend="displayNum" n="82" />Πύρρος ἐρωμανέων Φρύγιος λίθος, εἰσέτι Ῥείης
<lb rend="displayNum" n="83" />οἶστρον ἔχων ἀθέμιστον ἀνυμφεύτων ὑμεναίων,
<lb rend="displayNum" n="84" />Θίσβη δ᾽ ὑγρὸν ὕδωρ καὶ Πύραμος, ἥλικες ἄμφω,
<lb rend="displayNum" n="85" />ἀλλήλους ποθέοντες: ἐυστεφάνοιο δὲ κούρης 
<pb id="v.1.p.404" />
<lb rend="displayNum" n="86" />μίλακος ἱμείρων Κρόκος ἔσσεται ἄνθος Ἐρώτων:
<lb rend="displayNum" n="87" />καὶ γαμίην μετὰ νύσσαν ἀελλοπόδων Ὑμεναίων
<lb rend="displayNum" n="88" />καὶ Παφίης μετὰ μῆλα λεοντείην ἐπὶ μορφὴν
<lb rend="displayNum" n="89" />Ἄρτεμις οἰστρήσειεν ἀμειβομένην Ἀταλάντην.</q>
<lb rend="displayNum" n="90" />καὶ τὰ μὲν εἰν ἑνὶ πάντα παρέστιχεν ἄστατος Ὥρη, 
<lb rend="displayNum" n="91" />εἰσόκε χῶρον ἵκανεν, ὅπῃ πυρόεις Ὑπερίων
<lb rend="displayNum" n="92" />σύμβολα μαντοσύνης ἀνεμώδεϊ πέφραδε κούρῃ,
<lb rend="displayNum" n="93" />ἧχι Λέων ἐτέτυκτο σελασφόρος, ἧχι καὶ αὐτὴ
<lb rend="displayNum" n="94" />παρθένος ἀστερόεσσα νόθῃ ποικίλλετο μορφῇ
<lb rend="displayNum" n="95" />οἴνοπα βότρυν ἔχουσα, θερειγενὲς ἄνθος ὀπώρης: 
<lb rend="displayNum" n="96" />κεῖθι Χρόνου θυγάτηρ πόδας εὔνασε, ταῦτα δ᾽ ἀνέγνω:
</p><p><lb rend="displayNum" n="97" /><q direct="unspecified">Κισσὸς ἀερσιπότης, ἐρόεις νέος, εἰς φυτὸν ἕρπων
<lb rend="displayNum" n="98" />ἔσται κισσὸς ἕλιξ καὶ ἐν ἔρνεσιν: ἠιθέου δὲ
<lb rend="displayNum" n="99" />ὄρθιος ἐκ Καλάμοιο δόναξ κυρτούμενος αὔραις
<lb rend="displayNum" n="100" />λεπτὸν ἀεξιφύτοιο φανήσεται ἔρνος ἀρούρης, 
<lb rend="displayNum" n="101" />ἡμερίδων στήριγμα: καὶ εἰς φυτὸν εἶδος ἀμείψας
<lb rend="displayNum" n="102" />ἄμπελος ἀμπελόεντι χαρίζεται οὔνομα καρπῷ.</q>
</p><p><lb rend="displayNum" n="103" />ἀλλ᾽ ὅτε θέσφατα ταῦτα θαλυσιὰς ἔδρακε κούρη,
<lb rend="displayNum" n="104" />δίζετο χῶρον ἐκεῖνον, ὅπῃ παρὰ γείτονι τοίχῳ
<lb rend="displayNum" n="105" />ποιητῇ κεχάρακτο τύπῳ Γανυμήδεος εἰκὼν 
<lb rend="displayNum" n="106" />ἰκμάδα νεκταρέην χρυσέῳ στάζουσα κυπέλλῳ,
<lb rend="displayNum" n="107" />ἧχι χαρασσομένων ἐπέων τετράζυγος ὀμφή:
<pb id="v.1.p.406" />
<lb rend="displayNum" n="108" />κεῖθι θεὰ φιλόβοτρυς ἐκώμασεν, εὗρε δὲ νύμφη
<lb rend="displayNum" n="109" />θέσφατα κισσοφόρῳ πεφυλαγμένα ταῦτα Λυαίῳ:
</p><p><lb rend="displayNum" n="110" /><q direct="unspecified">Φοίβῳ Ζεὺς ἐπένευσεν ἔχειν μαντώδεα δάφνην, 
<lb rend="displayNum" n="111" />καὶ ῥόδα φοινίσσοντα ῥοδόχροϊ Κυπρογενείῃ,
<lb rend="displayNum" n="112" />γλαυκὸν Ἀθηναίῃ γλαυκώπιδι θαλλὸν ἐλαίης,
<lb rend="displayNum" n="113" />καὶ στάχυας Δήμητρι, καὶ ἡμερίδας Διονύσῳ.</q>
</p><p><lb rend="displayNum" n="114" />τοῖα μὲν ἐν γραφίδεσσι φιλεύιος ἔδρακε κούρη:
<lb rend="displayNum" n="115" />τερπομένη δ᾽ ἤιξε, κασιγνήτας δὲ λαβοῦσα 
<lb rend="displayNum" n="116" />εἰς ῥόον ἠῴοιο διέστιχεν Ὠκεανοῖο
<lb rend="displayNum" n="117" />ἱπποσύνῃ Φαέθοντος ὁμόδρομος.—οὐ δὲ Λυαίῳ
<lb rend="displayNum" n="118" />φάρμακον ἦν ἑτάροιο δεδουπότος, οὐδὲ χορείης
<lb rend="displayNum" n="119" />μνῆστις ἔην: φιλίῳ δὲ νόον δεδονημένος οἴστρῳ
<lb rend="displayNum" n="120" />αἴλινα πικρὰ λίγαινεν, ἀκηδέστῳ δὲ σιωπῇ 
<lb rend="displayNum" n="121" />χάλκεα νῶτα λέλοιπεν ἀδουπήτοιο βοείης:
<lb rend="displayNum" n="122" />οὐδέ ἑ πηκτὶς ἔτερπεν. ἀμειδήτῳ δὲ προσώπῳ
<lb rend="displayNum" n="123" />οἰκτρὰ κινυρομένοιο φιλοστόργου Διονύσου,
<lb rend="displayNum" n="124" />ἔσχετο μὲν Λυδοῖο ῥόος δονακώδεος Ἕρμου
<lb rend="displayNum" n="125" />κραιπνὰ κυλινδομένου προχοῆς ἀνεμώδεϊ παλμῷ, 
<lb rend="displayNum" n="126" />οὐδὲ ῥέειν μενέαινε: βαθυκτεάνῳ δὲ ῥεέθρῳ
<lb rend="displayNum" n="127" />Πακτωλὸς κροκόεις ἀνεσείρασε πένθιμον ὕδωρ
<lb rend="displayNum" n="128" />ἀνδρὸς ἔχων μίμημα κατηφέος: ἀμφὶ δὲ νεκρῷ
<lb rend="displayNum" n="129" />πηγαίων ἀνέκοψε παλίσσυτον ὁλκὸν ἐναύλων
<lb rend="displayNum" n="130" />Σαγγάριος προχέων Φρύγιον ῥόον: αἰνοτόκου δὲ 
<lb rend="displayNum" n="131" />Τανταλίδος στοναχῇσι διάβροχος ἄπνοος εἰκὼν
<lb rend="displayNum" n="132" />διπλόα δάκρυα χεῦεν, ὀδυρομένου Διονύσου:
<lb rend="displayNum" n="133" />καὶ πίτυς αἰάζουσα συνέμπορος ἥλικι πεύκῃ
<lb rend="displayNum" n="134" />λεπταλέον ψιθύριζεν: ἀκερσικόμου δὲ καὶ αὐτὴ
<lb rend="displayNum" n="135" />Φοίβου δένδρον ἐοῦσα κόμην ἀπεσείσατο δάφνη 
<pb id="v.1.p.408" />
<lb rend="displayNum" n="136" />πενθαλέοις ἀνέμοις: λιπαρὴ δ᾽ ἄτμητος ἐλαίη
<lb rend="displayNum" n="137" />φύλλα χαμαὶ κατέχευε, καὶ εἰ φυτὸν ἦεν Ἀθήνης.
</p><p><lb rend="displayNum" n="138" />τοῖα πόθῳ στενάχοντος ἀδακρύτου Διονύσου
<lb rend="displayNum" n="139" />φρικτὰ μετετρέψαντο παλίλλυτα νήματα Μοίρης:
<lb rend="displayNum" n="140" />καὶ γόον ἀχνυμένοιο παραιφαμένη Διονύσου 
<lb rend="displayNum" n="141" />Ἄτροπος ἐμπεδόμυθος ἀνήρυγεν ἔνθεον ὀμφήν:
</p><p><lb rend="displayNum" n="142" /><q direct="unspecified">Ζώει τοι, Διόνυσε, τεὸς νέος, οὐδὲ περήσει
<lb rend="displayNum" n="143" />πικρὸν ὕδωρ Ἀχέροντος: ἀκαμπέα δ᾽ εὗρεν ὀλέσσαι
<lb rend="displayNum" n="144" />σὸς γόος ἀτρέπτου παλινάγρετα νήματα Μοίρης:
<lb rend="displayNum" n="145" />ἄμπελος οὐ τέθνηκε, καὶ εἰ θάνεν: ἱμερόεν γὰρ 
<lb rend="displayNum" n="146" />εἰς ποτόν, εἰς γλυκὺ νέκταρ ἐγὼ σέο κοῦρον ἀμείψω:
<lb rend="displayNum" n="147" />τὸν μὲν ἐυτροχάλου παλάμης βητάρμονι παλμῷ
<lb rend="displayNum" n="148" />δόρπιον ἁρμονίην διδυμόθροος αὐλὸς ἀράσσων
<lb rend="displayNum" n="149" />ὑμνήσει, Φρύγα ῥυθμὸν ἔχων ἤ Δωρίδα μολπήν:
<lb rend="displayNum" n="150" />ἠέ μιν ἐν θυμέλῃσιν ἀνὴρ εὔρυθμος ἀείσει 
<lb rend="displayNum" n="151" />Ἀονίου καλάμοιο χέων Ἰσμήνιον ἠχὼ
<lb rend="displayNum" n="152" />ἢ ναέταις Μαραθῶνος: ἀνευάξουσι δὲ Μῦσαι
<lb rend="displayNum" n="153" />ἄμπελον ἱμερόεντα σὺν ἀμπελόεντι Λυαίῳ.
<lb rend="displayNum" n="154" />καὶ σκολιὴν πλοκάμοιο λιπὼν ὀφιώδεα μίτρην
<lb rend="displayNum" n="155" />στέμματα βοτρυόεντα περιπλέξεις σέο χαίτῃ, 
<lb rend="displayNum" n="156" />Φοίβῳ ζῆλον ἄγων, ὅτι πένθιμα χειρὶ τιταίνει
<lb rend="displayNum" n="157" />αἴλινα δενδρήεντα φιλοκλαύτων ὑακίνθων,
<lb rend="displayNum" n="158" />καὶ σὺ ποτὸν μεθέπεις, βροτέης ἄμπαυμα γενέθλης,
<lb rend="displayNum" n="159" />νέκταρος οὐρανίου χθόνιον τύπον, ἀνθεμόεν δὲ
<lb rend="displayNum" n="160" />παιδὸς Ἀμυκλαίοιο τεὸς νεὸς νέος εὖχος ἐλέγξει: 
<lb rend="displayNum" n="161" />εἰ δὲ πόλις κείνοιο μαχήμονα χαλκὸν ἀείρει,
<pb id="v.1.p.410" />
<lb rend="displayNum" n="162" />καὶ σέθεν ἠιθέοιο φεραυγέα πατρὶς ἀέξει
<lb rend="displayNum" n="163" />ὑγρὸν ἐρευθομένης ποταμηίδος ὄμβρον ἐέρσης,
<lb rend="displayNum" n="164" />χρυσῷ ὅλη κομόωσα, καὶ οὐ χαίρουσα σιδήρῳ:
<lb rend="displayNum" n="165" />εἰ ποταμοῦ κελάδοντος ἀγάλλεται ἀμφὶ ῥεέθρῳ, 
<lb rend="displayNum" n="166" />φέρτερον Εὐρώταο πέλει Πακτώλιον ὕδωρ.
<lb rend="displayNum" n="167" />Ἄμπελε, πένθος ὄπασσας ἀπενθήτῳ Διονύσῳ,
<lb rend="displayNum" n="168" />ὄφρα μελιρραθάμιγγος ἀεξομένου σέθεν οἴνου
<lb rend="displayNum" n="169" />τερπωλὴν ὀπάσειας ὅλῳ τετράζυγι κόσμῳ
<lb rend="displayNum" n="170" />καὶ σπονδὴν μακάρεσσι καὶ εὐφροσύνην Διονύσῳ: 
<lb rend="displayNum" n="171" />Βάκχος ἄναξ δάκρυσε, βροτῶν ἵνα δάκρυα λύσῃ.</q>
</p><p><lb rend="displayNum" n="172" />ὣς φαμένη γνωτῇσι συνέμπορος ἔστιχε δαίμων.
<lb rend="displayNum" n="173" />καὶ κινυρῷ μέγα θάμβος ἐφαίνετο μάρτυρι Βάκχῳ:
<lb rend="displayNum" n="174" />καὶ γὰρ ἀναΐξας ἐρόεις νέκυς ὡς ὄφις ἕρπων
<lb rend="displayNum" n="175" />ἄμπελος αὐτοτέλεστος ἑὴν ἠλλάξατο μορφήν, 
<lb rend="displayNum" n="176" />καὶ πέλε νήδυμον ἄνθος: ἀμειβομένοιο δὲ νεκροῦ
<lb rend="displayNum" n="177" />γαστὴρ θάμνος ἔην περιμήκετος, ἄκρα δὲ χειρῶν
<lb rend="displayNum" n="178" />ἀκρεμόνες βλάστησαν, ἐνερρίζωντο δὲ ταρσοί,
<lb rend="displayNum" n="179" />βόστρυχα βότρυες ἦσαν, ἐμορφώθη δὲ καὶ αὐτὴ
<lb rend="displayNum" n="180" />νεβρὶς ἀεξομένης πολυδαίδαλον ἄνθος ὀπώρης, 
<lb rend="displayNum" n="181" />ἀμπελόεις δὲ κόρυμβος ἔην δολιχόσκιος αὐχήν,
<lb rend="displayNum" n="182" />ἰσοφυὴς δ᾽ ἀγκῶνι τιταίνετο καμπύλος ὄρπηξ
<lb rend="displayNum" n="183" />οἰδαίνων σταφυλῇσιν, ἀμειβομένου δὲ καρήνου
<lb rend="displayNum" n="184" />γναμπτῆς κυρτὰ κόρυμβα τύπον μιμεῖτο κεραίης.
<lb rend="displayNum" n="185" />κεῖθι φυτῶν στίχες ἦσαν ἀπείρονες: αὐτοτελὴς δὲ 
<lb rend="displayNum" n="186" />ὄρχατος ἀμπελόεις χλοεροὺς ὄρπηκας ἑλίσσων
<lb rend="displayNum" n="187" />οἴνοπι γείτονα δένδρα νέῳ μιτρώσατο καρπῷ.
</p><p><lb rend="displayNum" n="188" />καὶ νέον ἔπλετο θάμβος, ἐπεὶ τότε κοῦρος ἀθύρων,
<lb rend="displayNum" n="189" />εἰς φυτὸν ὑψιπέτηλον ἑὸν πόδα λοξὸν ἑλίσσων,
<lb rend="displayNum" n="190" />κισσὸς ἀερσιπότητος ἑὴν δενδρώσατο μορφήν, 
<pb id="v.1.p.412" />
<lb rend="displayNum" n="191" />καὶ πέλεν ἀγκύλον ἔρνος ἐπώνυμον, ἀρτιφυῆ δὲ
<lb rend="displayNum" n="192" />ὄρχατον ἡμερίδων σκολιῷ μιτρώσατο δεσμῷ.
</p><p><lb rend="displayNum" n="193" />καὶ φιλίοις πετάλοισι κατάσκιον ἔσκεπε κόρσην,
<lb rend="displayNum" n="194" />καὶ πλοκάμους ἐμέθυσσε φιλακρήτων ἀπὸ φύλλων
<lb rend="displayNum" n="195" />κυδιόων Διόνυσος: ἀεξιφύτοιο δὲ κούρου 
<lb rend="displayNum" n="196" />ἄρτι πεπαινομένης ἐδρέψατο καρπὸν ὀπώρης.
<lb rend="displayNum" n="197" />καὶ θεὸς αὐτοδίδακτος ἄτερ ποδὸς ἔκτοθι ληνοῦ,
<lb rend="displayNum" n="198" />βότρυν ἐπισφίγγων παλάμης βεβριθότι καρπῷ,
<lb rend="displayNum" n="199" />χερσὶ περιπλεκέσσι μέθης ὠδῖνα πιέζων
<lb rend="displayNum" n="200" />πορφυρέης ἀνέφηνε νεόρρυτον ὄγκον ὀπώρης, 
<lb rend="displayNum" n="201" />καὶ γλυκερὸν ποτὸν εὗρε: οἰνοχύτου Διονύσου
<lb rend="displayNum" n="202" />λευκὰ διαινομένων ἐρυθαίνετο δάκτυλα χειρῶν.
<lb rend="displayNum" n="203" />καὶ δέπας ἀγκύλον εἶχε βοὸς κέρας: ἡδυπότου δὲ
<lb rend="displayNum" n="204" />χείλεσιν ἀκροτάτοισιν ἐγεύσατο Βάκχος ἐέρσης,
<lb rend="displayNum" n="205" />γεύσατο καὶ καρποῖο, καὶ ἀμφοτέροις φρένα τέρπων 
<lb rend="displayNum" n="206" />μῦθον ἀγηνορέοντος ἀνήρυγεν ἀνθερεῶνος:
<lb rend="displayNum" n="207" /><q direct="unspecified"> Ἀμβροσίην καὶ νέκταρ ἐμοῦ Διός, Ἄμπελε, τίκτεις:
<lb rend="displayNum" n="208" />ἔρνεα δισσὰ φέρων πεφιλημένα καρπὸν Ἀπόλλων
<lb rend="displayNum" n="209" />οὐ φάγε δαφνήεντα καὶ οὐ πίεν ἐξ ὑακίνθου:
<lb rend="displayNum" n="210" />οὐ στάχυς ὠδίνει γλυκερὸν ποτόν: ἵλαθι, Δηώ: 
<lb rend="displayNum" n="211" />εἶδαρ ἐγὼ μερόπεσσι καὶ οὐ πόμα μοῦνον ὀπάσσω.
<lb rend="displayNum" n="212" />Ἄμπελε, καὶ σέο πότμος ἐπήρατος: ἦ ῥα καὶ αὐτῆς
<lb rend="displayNum" n="213" />εἰς σὲ καὶ εἰς σέο κάλλος ἐθηλύνθη λίνα Μοίρης,
<lb rend="displayNum" n="214" />εἰς σὲ καὶ οἰκτίρμων Ἀίδης πέλεν, εἰς σέ καὶ αὐτὴ
<lb rend="displayNum" n="215" />Περσεφόνη τρηχεῖαν ἑὴν ἤμειψε μενοινήν, 
<lb rend="displayNum" n="216" />καὶ σὲ νέκυν ζώγρησε κασιγνήτῳ Διονύσῳ.
<lb rend="displayNum" n="217" />οὐ θάνες, ὡς τέθνηκεν Ἀτύμνιος: οὐ Στυγὸς ὕδωρ,
<lb rend="displayNum" n="218" />οὐ φλόγα Τισιφόνης, οὐκ ἔδρακες ὄμμα Μεγαίρης:
<lb rend="displayNum" n="219" />ζώεις δ᾽ εἰσέτι, κοῦρε, καὶ εἰ θάνες: οὐδέ σε Λήθης
<lb rend="displayNum" n="220" />κρύψεν ὕδωρ, οὐ ξυνὸς ἔχει τάφος: ἀλλὰ καὶ αὐτὴ 
<pb id="v.1.p.414" />
<lb rend="displayNum" n="221" />μορφὴν ὑμετέρην ᾐδέσσατο γαῖα καλύψαι:
<lb rend="displayNum" n="222" />ἀλλὰ φυτόν σε τέλεσσε πατὴρ ἐμὸς υἷα γεραίρων,
<lb rend="displayNum" n="223" />σὸν δέμας εἰς γλυκὺ νέκταρ ἄναξ ἤμειψε Κρονίων.
<lb rend="displayNum" n="224" />οὐ φύσις, ὡς γραπτοῖσι Θεραπναίοισι κορύμβοις,
<lb rend="displayNum" n="225" />αἴλινον ἀκλαύτοισι τεοῖς ἐχάραξε πετήλοις: 
<lb rend="displayNum" n="226" />χροιὴν δ᾽ ὑμετέρην καὶ ἐν ἔρνεσι, κοῦρε, φυλάσσεις:
<lb rend="displayNum" n="227" />σῶν μελέων ἀκτῖνα τεὴ κήρυξε τελευτή:
<lb rend="displayNum" n="228" />οὔ πώ σε προλέλοιπεν ἐρευθαλέη σέο μορφή.
<lb rend="displayNum" n="229" />ἀλλά τεοῦ θανάτου τιμήορος οὔ ποτε λήξω
<lb rend="displayNum" n="230" />θυομένῳ τεὸν οἶνον ἐπισπένδων ὀλετῆρι 
<lb rend="displayNum" n="231" />ἀνδροφόνῳ. σὺ δὲ μῶμον Ἁμαδρυάδεσσιν ἀνάπτεις
<lb rend="displayNum" n="232" />σοῖς ἐρατοῖς πετάλοισιν: ἀπ᾽ εὐόδμων δὲ κορύμβων
<lb rend="displayNum" n="233" />ἰκμάδες ὑμετέρων με περιπνείουσιν Ἐρώτων.
<lb rend="displayNum" n="234" />καρπὸν ἐγὼ μήλοιο πότε κρητῆρι κεράσσω;
<lb rend="displayNum" n="235" />νεκταρέῳ πότε σῦκον ἐπιστάξαιμι κυπέλλῳ; 
<lb rend="displayNum" n="236" />σῦκον ὁμοῦ καὶ μῆλον ἕχει χάριν ἄχρις ὀδόντων.
<lb rend="displayNum" n="237" />οὐ δύναται φυτὸν ἄλλο τεαῖς σταφυλῇσιν ἐρίζειν:
<lb rend="displayNum" n="238" />οὐ ῥόδον, οὐ νάρκισσος ἐύχροος, οὐκ ἀνεμώνη,
<lb rend="displayNum" n="239" />οὐ κρίνον, οὐχ ὑάκινθος ἰσάζεται ἔρνεϊ Βάκχου,
<lb rend="displayNum" n="240" />ὅττι πολυτρίπτοιο νέαις λιβάδεσσιν ὀπώρης 
<lb rend="displayNum" n="241" />σὸν ποτὸν ἄνθεα πάντα δεδέξεται: ἕν ποτὸν ἔσται
<lb rend="displayNum" n="242" />μιγνύμενον πάντεσσι, καὶ εἰς μίαν ἵξεται ὀδμὴν
<lb rend="displayNum" n="243" />ἄνθεσι παντοίοις κεκερασμένον: εἰαρινὴν γὰρ
<lb rend="displayNum" n="244" />κοσμήσει τεὸν ἄνθος ὅλην λειμωνίδα ποίην.
<lb rend="displayNum" n="245" />εἶξον ἐμοί, κλυτότοξε, πολυθρήνων ὅτι φύλλων 
<lb rend="displayNum" n="246" />πενθαλέῳ μίτρωσας ἀπενθέα βόστρυχα δεσμῷ:
<lb rend="displayNum" n="247" />αἴλινα σοῖς πετάλοισι χαράσσεται: εἰ δ᾽ ἐνὶ κήπῳ
<lb rend="displayNum" n="248" />στέμμα φέρει κλυτότοξος, ἐγὼ γλυκὺν οἶνον ἀφύσσω,
<lb rend="displayNum" n="249" />καὶ στέφος ἱμερόεν περιβάλλομαι, ἡδυπότην δὲ
<lb rend="displayNum" n="250" />ἔνδον ἐμῆς κραδίης ὅλον Ἄμπελον αὐτὸν ἀείρω. 
<pb id="v.1.p.416" />
<lb rend="displayNum" n="251" />εἶξον ἐρισταφύλῳ, κορυθαιόλος: αἱματόεις γὰρ
<lb rend="displayNum" n="252" />σπένδει λύθρον Ἄρηι, καὶ ἀμπελόεις Διονύσῳ
<lb rend="displayNum" n="253" />βότρυος οἰνωθέντος ἐρευθιόωσαν ἐέρσην.
<lb rend="displayNum" n="254" />Δηώ, ἐσυλήθης μετὰ Παλλάδος: οὐ γὰρ ἐλαῖαι
<lb rend="displayNum" n="255" />εὐφροσύνην τίκτουσι, καὶ οὐ στάχυς ἀνέρα θέλγει, 
<lb rend="displayNum" n="256" />ὄγχνη καρπὸν ἔχει μελιηδέα, μύρτος ἀέξει
<lb rend="displayNum" n="257" />ἄνθεα κηώεντα, καὶ οὐ φρενοθελγέι καρπῷ
<lb rend="displayNum" n="258" />ἀνδρομέας ἀνέμοισιν ἀκοντίζουσι μερίμνας:
<lb rend="displayNum" n="259" />ὑμείων γενόμην πολὺ φέρτερος: ἡμετέρου γὰρ
<lb rend="displayNum" n="260" />οἴνου μὴ παρεόντος ἀτερπέα δεῖπνα τραπέζης, 
<lb rend="displayNum" n="261" />οἴνου μὴ παρεόντος ἀθελγέες εἰσὶ χορεῖαι.
<lb rend="displayNum" n="262" />εἰ δύνασαι, γλαυκῶπι, τεῆς πίε καρπὸν ἐλαίης:
<lb rend="displayNum" n="263" />σὸν φυτὸν ἀγλαόδωρος ἐμὴ νίκησεν ὀπώρη,
<lb rend="displayNum" n="264" />ὅττι τεᾷ λιπόωντι δέμας χρίουσιν ἐλαίῳ
<lb rend="displayNum" n="265" />ἄνδρες ἀεθλητῆρες ἀτερπέες, αἰνοπαθὴς δὲ 
<lb rend="displayNum" n="266" />εὐνέτιν ἠὲ θύγατρα βαλὼν ξυνήονι πότμῳ,
<lb rend="displayNum" n="267" />ἤ τεκέων φθιμένων ἤ μητέρος ἤ γενετῆρος
<lb rend="displayNum" n="268" />ἀνὴρ πένθος ἔχων, ὅτε γεύσεται ἡδέος οἴνου,
<lb rend="displayNum" n="269" />στυγνὸν ἀεξομένης ἀποσείσεται ὄγκον ἀνίης.
<lb rend="displayNum" n="270" />Ἄμπελε, καὶ μετὰ πότμον ἐυφραίνεις φρένα Βάκχου: 
<lb rend="displayNum" n="271" />πᾶσιν ἐμοῖς μελέεσσιν ἐγῶ σέο πῶμα κεράσσω.
<lb rend="displayNum" n="272" />ἀμφὶ δὲ δένδρεα πάντα κάτω νεύοντι καρήνῳ
<lb rend="displayNum" n="273" />εἴκελα λισσομένῳ κυρτούμενον αὐχένα κάμπτει,
<lb rend="displayNum" n="274" />ὑψιτενῆ δὲ πέτηλα γέρων ἐκλίνατο φοῖνιξ:
<lb rend="displayNum" n="275" />ἀμφὶ δὲ μηλείῃ τανύεις πόδας, ἀμφὶ δὲ συκῇ 
<lb rend="displayNum" n="276" />χεῖρας ἐφαπλώσας ἐπερείδεαι, ὑμετέρην δέ,
<lb rend="displayNum" n="277" />δμωίδες ὣς δέσποιναν, ἐλαφρίζουσιν ὀπώρην,
<lb rend="displayNum" n="278" />εὖτε τιταινομένων πετάλων ἑλικώδεϊ παλμῷ
<lb rend="displayNum" n="279" />ἀμφιπόλων ὑπὲρ ὦμον ἀνέρχεαι: ἀγχιφύτων δὲ
<lb rend="displayNum" n="280" />ἁβρὰ πολυσπερέων ἑτερόχροα φύλλα κορύμβων, 
<lb rend="displayNum" n="281" />οἷα σέθεν κνώσσοντος, ἐπαιθύσσουσι προσώπῳ
<lb rend="displayNum" n="282" />αὔραις φειδομένῃσι καταψύχοντες ἀῆται,
<pb id="v.1.p.418" />
<lb rend="displayNum" n="283" />λεπταλέην ἅτε λάτρις ἐθήμονα ῥιπίδα σείει,
<lb rend="displayNum" n="284" />ψυχρὸν ἑῷ βασιλῆι φέρων ποιητὸν ἀήτην.
<lb rend="displayNum" n="285" />εἰ δὲ μεσημβρίζουσαν ἄγεις Φαέθοντος ἀπειλήν, 
<lb rend="displayNum" n="286" />σῆς σταφυλῆς προκέλευθος ἐτησιὰς ἔρχεται αὔρη
<lb rend="displayNum" n="287" />δίψιον εὐνάζουσα πυρώδεος ἀστέρα Μαίρης,
<lb rend="displayNum" n="288" />ὁππότε θερμαίνει σε θερειγενέος δρόμος Ὥρης
<lb rend="displayNum" n="289" />θάλπων Σειριόεντι πεπαινομένην δρόσον ἀτμῷ.</q>
</p><p><lb rend="displayNum" n="290" />ἔννεπε κυδιόων, προτέρας δ᾽ ἔρριψε μερίμνας 
<lb rend="displayNum" n="291" />φάρμακον ἡβητῆρος ἔχων εὔοδμον ὀπώρην.
</p><p><lb rend="displayNum" n="292" />καὶ τὰ μὲν ἀμπελόεντος ἀείδεται ἀμφὶ κορύμβου,
<lb rend="displayNum" n="293" />πῶς πέλεν ἡβητῆρος ἐπώνυμος. ὑμνοπόλων δὲ
<lb rend="displayNum" n="294" />ἄλλη πρεσβυτέρη πέλεται φάτις, ὥς ποτε γαίῃ
<lb rend="displayNum" n="295" />οὐρανόθεν φερέκαρπος Ὀλύμπιος ἔρρεεν ἰχὼρ 
<lb rend="displayNum" n="296" />καὶ τέκε Βακχιάδος σταφυλῆς ποτόν, ἐν σκοπέλοις δὲ
<lb rend="displayNum" n="297" />αὐτοφυὴς ἀκόμιστος ἀέξετο καρπὸς ὀπώρης:
<lb rend="displayNum" n="298" />οὔ πω δ᾽ ἡμερὶς ἦεν ἐπώνυμος, ἀλλ᾽ ἐνὶ λόχμαις
<lb rend="displayNum" n="299" />ἀγριὰς ἡβώουσα πολυγνάμπτοισι σελίνοις
<lb rend="displayNum" n="300" />οἰνοτόκων βλάστησε φυτῶν εὐάμπελος ὕλη, 
<lb rend="displayNum" n="301" />ὑγρὸν ἀναβλύζουσα βεβυσμένον ὄγκον ἐέρσης:
<lb rend="displayNum" n="302" />καὶ πολὺς ὄρχατος ἦεν, ὅπῃ, στοιχηδὸν ἀνέρπων,
<lb rend="displayNum" n="303" />σείετο φοινίσσων ἐπὶ βότρυϊ βότρυς ἀλήτης:
<lb rend="displayNum" n="304" />ὧν ὁ μὲν ἡμιτέλεστος ἑὰς ὠδῖνας ἀέξων,
<lb rend="displayNum" n="305" />αἰόλα πορφύρων, ἑτερόχροϊ φαίνετο καρπῷ 
<lb rend="displayNum" n="306" />ὃς δὲ φαληριόων ἐπεπαίνετο σύγχροος ἀφρῷ,
<lb rend="displayNum" n="307" />καἰ πολὺς ὤθεεν ἄλλος ὁμόζυγα γείτονα γείτων
<lb rend="displayNum" n="308" />ξανθοφυής, ἕτερος δὲ φυὴν ἰνδάλλετο πίσσῃ
<lb rend="displayNum" n="309" />περκάζων ὅλον ἄνθος, ἀπ᾽ οἰνοτόκων δὲ πετήλων
<lb rend="displayNum" n="310" />σύμφυτον ἀγλαόκαρπον ὅλην ἐμέθυσσεν ἐλαίην: 
<lb rend="displayNum" n="311" />ἄλλου δ᾽ ἀρτιχάρακτος ἐπέτρεχεν ὄμφακι καρπῷ
<lb rend="displayNum" n="312" />βότρυος ἀργυφέοιο μέλας αὐτόσσυτος ἀήρ,
<pb id="v.1.p.420" />
<lb rend="displayNum" n="313" />ὄγκῳ βοτρυόεντι φέρων σφριγόωσαν ὀπώρην
<lb rend="displayNum" n="314" />καὶ πίτυν ἀντικέλευθον ἕλιξ ἔστεψεν ὀπώρης
<lb rend="displayNum" n="315" />συμφερτοῖς σκιόωσα περισκεπὲς ἔρνος ἰάμνοις, 
<lb rend="displayNum" n="316" />καὶ φρένα Πανὸς ἔτερπε: τινασσομένους δὲ Βορῆι
<lb rend="displayNum" n="317" />ἀκρεμόνας πελάσασα παρ᾽ ἀμπελόεντι κορύμβῳ
<lb rend="displayNum" n="318" />αἱμοβαφὴς ἐλέλιζε κόμην εὐώδεα πεύκη.
<lb rend="displayNum" n="319" />ἀμφὶ δέ μιν σκολιῇσι δράκων δινωτὸς ἀκάνθαις
<lb rend="displayNum" n="320" />λαρὸν ἐυρραθάμιγγος ἀμέλγετο νέκταρ ὀπώρης, 
<lb rend="displayNum" n="321" />καὶ βλοσυραῖς γενύεσσι ποτὸν Βακχεῖον ἀμέλξας,
<lb rend="displayNum" n="322" />βότρυος οἰνωθέντος ἐπιστάζων πόμα λαιμῷ,
<lb rend="displayNum" n="323" />πορφυρέῃ ῥαθάμιγγι δράκων φοίνιξεν ὑπήνην.
</p><p><lb rend="displayNum" n="324" />καὶ θεὸς οὐρεσίφοιτος ὄφιν θάμβησε δοκεύων
<lb rend="displayNum" n="325" />οἰνωπῇ ῥαθάμιγγι πεφυρμένον ἀνθερεῶνα: 
<lb rend="displayNum" n="326" />καὶ στικταῖς φολίδεσσι μετάτροπον ὁλκὸν ἑλίξας
<lb rend="displayNum" n="327" />πετραίην βαθύκολπον ἐδύσατο γείτονα χειήν,
<lb rend="displayNum" n="328" />εὔιον ἀθρήσας, ὄφις αἰόλος. εἰσορόων δὲ
<lb rend="displayNum" n="329" />Βάκχος ἐρευθαλέης ἐγκύμονα βότρυν ἐέρσης
<lb rend="displayNum" n="330" />ὀμφαίης ἐνόησε παλαίτερα θέσφατα Ῥείης. 
<lb rend="displayNum" n="331" />καὶ σκοπέλους ἐλάχηνε, πεδοσκαφέος δὲ σιδήρου
<lb rend="displayNum" n="332" />θηγαλέῃ γλωχῖνι μυχὸν κοιλήνατο πέτρης:
<lb rend="displayNum" n="333" />λειήνας δὲ μέτωπα βαθυνομένων κενεώνων
<lb rend="displayNum" n="334" />τάφρον ἐυσταφύλοιο τύπον ποιήσατο ληνοῦ,
<lb rend="displayNum" n="335" />βότρυας ἀμώων νεοθηλέας ὀξέι θύρσῳ, 
<lb rend="displayNum" n="336" />τεύχων ὀψιγόνοιο τύπον γαμψώνυχος ἅρπης.
</p><p><lb rend="displayNum" n="337" />καὶ Σατύρων χορὸς ἦεν ὁμόστολος: ὧν ὁ μὲν αὐτῶν
<lb rend="displayNum" n="338" />λοξὸς ἔην τρυγόων, ὁ δὲ βότρυας ἄγγεϊ κοίλῳ
<lb rend="displayNum" n="339" />δέχνυτο τεμνομένους, ὁ δὲ σύμπλοκα φύλλα δαΐζων
<lb rend="displayNum" n="340" />χλωρὰ φιλακρήτων ἀπεσείσατο λύματα καρπῶν: 
<lb rend="displayNum" n="341" />ἄλλος ἄτερ θύρσοιο καὶ εὐθήκτοιο σιδήρου
<lb rend="displayNum" n="342" />δεξιτερὴν ἀσίδηρον ἐπ᾽ ἀκρεμόνεσσι τιταίνων
<pb id="v.1.p.422" />
<lb rend="displayNum" n="343" />βότρυος εἱλικόεντος ἀπέκλασεν ἄκρα κορύμβου,
<lb rend="displayNum" n="344" />ὀκλάζων ἐπίκυρτον, ἐς ἄμπελον ὄμμα τιταίνων:
<lb rend="displayNum" n="345" />καὶ γλαφυρῷ κενεῶνι χυτὴν ἔστρωσεν ὀπώρην 
<lb rend="displayNum" n="346" />ὀγκώσας σταφυλῇσι μεσόμφαλα νῶτα χαράδρης...
<lb rend="displayNum" n="347" />βότρυας εἱλικόεντας ἐπασσυτέρους θέτο κόλπῳ
<lb rend="displayNum" n="348" />ἐκταδὸν ἔνθα καὶ ἔνθα, καὶ ὡς θημῶνας ἀλωῆς
<lb rend="displayNum" n="349" />πλήσας κόλπον ἅπαντα συνήγαγε κοιλάδι πέτρῃ,
<lb rend="displayNum" n="350" />καὶ σταφυλὴν ἐπάτησε ποδῶν βητάρμονι παλμῷ. 
<lb rend="displayNum" n="351" />καὶ Σάτυροι σείοντες ἐς ἠέρα θυιάδα χαίτην,
<lb rend="displayNum" n="352" />ἰσοφυὲς μίμημα διδασκόμενοι Διονύσου,
<lb rend="displayNum" n="353" />στικτὰ περισφίγξαντες ἐπωμίδι δέρματα νεβρῶν,
<lb rend="displayNum" n="354" />Βακχείης ἀλάλαζον ὁμογλώσσου μέλος ἠχοῦς,
<lb rend="displayNum" n="355" />ποσσὶ πολυσκάρθμοισι περιθλίβοντες ὀπώρην, 
<lb rend="displayNum" n="356" />εὔιον ἀείδοντες: ἐρισταφύλοιο δὲ κόλπου
<lb rend="displayNum" n="357" />οἴνου ἀναβλύζοντος ἐπορφύροντο χαράδραι:
<lb rend="displayNum" n="358" />στεινομένη δὲ πόδεσσιν ἀμοιβαίοισιν ὀπώρη
<lb rend="displayNum" n="359" />λευκὸν ἐρευθαλέης ἀνεκήκιεν ἀφρὸν ἐέρσης.
<lb rend="displayNum" n="360" />καὶ βοέοις ἀρύοντο κεράασιν ἀντὶ κυπέλλων 
<lb rend="displayNum" n="361" />μή πω φαινομένων, ὅθεν ὕστερον ἐξέτι κείνου
<lb rend="displayNum" n="362" />θέσκελον οὔνομα τοῦτο κεραννυμένῳ πέλεν οἴνῳ.
</p><p><lb rend="displayNum" n="363" />καί τις ἀναβλύζων φρενοθελγέος ἰκμάδα Βάκχου
<lb rend="displayNum" n="364" />καμπύλον ἴχνος ἔκαμψε ποδῶν ἑλικώδεϊ παλμῷ,
<lb rend="displayNum" n="365" />δεξιὸν ἐκ λαιοῖο μετήλυδα ταρσὸν ἀμείβων, 
<lb rend="displayNum" n="366" />καὶ λασίας ἐδίηνε γενειάδας ἰκμάδι Βάκχου:
<lb rend="displayNum" n="367" />ἄλλος ἀνεσκίρτησε, μέθης δεδονημένος οἴστρῳ,
<lb rend="displayNum" n="368" />φρικτὸν ἀρασσομένης ἀίων μύκημα βοείης:
<lb rend="displayNum" n="369" />καί τις ἀκεσσιπόνοιο πιὼν ῥόον ἄσχετον οἴνου
<lb rend="displayNum" n="370" />κυανέην ῥοδόεντι ποτῷ πόρφυρεν ὑπήνην: 
<lb rend="displayNum" n="371" />ἄλλος ἄνω τανύων σφαλερὴν ἐπὶ δένδρον ὀπωπὴν
<lb rend="displayNum" n="372" />ἡμιφανῆ σκοπίαζεν ἀνάμπυκα γείτονα Νύμφην,
<pb id="v.1.p.424" />
<lb rend="displayNum" n="373" />καί νύ κεν ὑψιπέτηλον ὀρειάδος εἰς φυτὸν ὕλης
<lb rend="displayNum" n="374" />εἷρπεν ὀλισθηροῖο ποδὸς γαμψώνυχι ταρσῷ,
<lb rend="displayNum" n="375" />εἰ μή μιν Διόνυσος ἐρήτυεν: ἀμφὶ δὲ πηγὰς 
<lb rend="displayNum" n="376" />ἄλλος ἐγερσινόοιο μέθης ἑτερόφρονι παλμῷ
<lb rend="displayNum" n="377" />ὑδρηλὴν ἐδίωκεν ἀνείμονα Νηίδα κούρην,
<lb rend="displayNum" n="378" />καί νύ κε νηχομένην λασίῳ πήχυνεν ἀγοστῷ,
<lb rend="displayNum" n="379" />εἰ μή μιν φθαμένη βυθίῳ κεκάλυπτο ῥεέθρῳ.
<lb rend="displayNum" n="380" />μούνῳ δ᾽ οἰνοποτῆρι Διωνύσῳ πόρε Ῥείη 
<lb rend="displayNum" n="381" />λυσσαλέης ἀμέθυστον ἀλεξήτειραν ἀνάγκης.
</p><p><lb rend="displayNum" n="382" />πολλοὶ δ᾽ εὐκεράων Σατύρων φιλοπαίγμονι ταρσῷ
<lb rend="displayNum" n="383" />εἰς χορὸν οἰστρηθέντες ἐκώμασαν: ὧν ὁ μὲν αὐτῶν
<lb rend="displayNum" n="384" />θερμὸν ἔχων νέον οἶστρον ὑπὸ φρένα, πομπὸν Ἐρώτων,
<lb rend="displayNum" n="385" />πήχεϊ λαχνήεντι μέσην ἠγκάσσατο Βάκχην: 
<lb rend="displayNum" n="386" />ὃς δὲ νοοπλάγκτοιο μέθης δεδονημένος οἴστρῳ
<lb rend="displayNum" n="387" />παρθενικῆς ἀγάμοιο σαόφρονος ἥψατο μίτρης,
<lb rend="displayNum" n="388" />αὖ ἐρύων ἐπὶ Κύπριν ἀπειθέος εἵματα νύμφης,
<lb rend="displayNum" n="389" />χειρὶ δ᾽ ὀπισθοβόλῳ ῥοδέων ἐπαφήσατο μηρῶν:
<lb rend="displayNum" n="390" />καί τις ἀναινομένην ἀνεσείρασε μύστιδα κούρην 
<lb rend="displayNum" n="391" />λαμπάδα νυκτιχόρευτον ἀναπτομένην Διονύσῳ:
<lb rend="displayNum" n="392" />ὃς δὲ περὶ στέρνοις πεφιδημένα δάκτυλα βάλλων
<lb rend="displayNum" n="393" />οἰδαλέην ἔθλιψεν ἀκαμπέος ἄντυγα μαζοῦ.
</p><p><lb rend="displayNum" n="394" />καὶ γλυκερῆς Διόνυσος ἑῆς μετὰ κῶμον ὀπώρης
<lb rend="displayNum" n="395" />δύσατο κυδιόων Κυβεληίδος ἄντρα θεαίνης, 
<lb rend="displayNum" n="396" />κλήματα βοτρυόεντα φιλανθέι χειρὶ τιταίνων,
<lb rend="displayNum" n="397" />Μαιονίην δ᾽ ἐδίδαξεν ἑὴν ἄγρυπνον ἑορτήν.
</p></div1></body></text></TEI.2>