<?xml version="1.0" encoding="utf-8"?>
<TEI.2><text><body><div1 type="book" n="20" org="uniform" sample="complete">
<head><lb rend="displayNum" n="1" />εἰκοστὸν μεθέπει φονίου βουπλῆγα Λυκούργου,
<lb rend="displayNum" n="2" />εἰς βυθὸν ἰχθυόεντα διωκομένου Διονύσου.</head>
<p><lb rend="displayNum" n="1" />λῦτο δ᾽ ἀγών: Σάτυροι δὲ σὺν εὐθύρσῳ Διονύσῳ
<lb rend="displayNum" n="2" />βότρυος ἀφνειοῖσιν ἐναυλίζοντο μελάθροις.
<lb rend="displayNum" n="3" />τοῖσι δὲ δαινυμένοις ἐπεκώμασαν οἰνάδες Ὧραι:
<lb rend="displayNum" n="4" />καὶ κτύπος ἦν τυπάνων ἐπιδόρπιος, ὀξὺ δὲ σύρεγξ
<lb rend="displayNum" n="5" />ἀμφιλαφὴς ἐλίγαινεν, ἀρυόμενοι δὲ κυπέλλοις 
<lb rend="displayNum" n="6" />οἰνοχόοι μογέεσκον ἀλωφήτῳ παρὰ δείπνῳ:
<lb rend="displayNum" n="7" />καὶ πλέον αἰτίζεσκον ὀπάονας οἶνον ἀφύσσειν
<lb rend="displayNum" n="8" />δαιτυμόνες σαίνοντες: ἀνεσκίρτησε δὲ Βάκχη
<lb rend="displayNum" n="9" />κύμβαλα δινεύουσα, φιλοσκάρθμοιο δὲ κούρης
<lb rend="displayNum" n="10" />ἄπλοκος ἀκρήδεμνος ἐσείετο βόστρυχος αὔραις. 
</p><p><lb rend="displayNum" n="11" />καὶ θεὸς ἀμπελόεις, καλέσας Σταφύλοιο γυναῖκα,
<lb rend="displayNum" n="12" />αὐχμὸν ἀποσμήξας ἐπεκόσμεεν οἴνοπι πέπλῳ:
<lb rend="displayNum" n="13" />καὶ Πίθου εὐρυγένειον ὅλον ῥυπόωντα καθήρας
<lb rend="displayNum" n="14" />ἀργεννῷ παλίνορσος ἀνεχλαίνωσε χιτῶνι.
<lb rend="displayNum" n="15" />ῥίψας πένθιμα πέπλα χυτῇ πεπαλαγμένα τέφρῃ: 
<lb rend="displayNum" n="16" />οὐκέτι δ᾽ αὐτοχύτοισι παρήια δάκρυσι δεύων
<lb rend="displayNum" n="17" />βότρυς ἀνεστενάχιζε, Διωνύσῳ δὲ πιθήσας
<lb rend="displayNum" n="18" />φωριαμοὺς ὤιξε θυώδεας: οἰγομένων δὲ
<lb rend="displayNum" n="19" />μαρμαρυγὴ σελάγιζε πολυγλήνων ἀπὸ πέπλων:
<lb rend="displayNum" n="20" />κεῖθεν ἑλὼν Σταφύλου βασιλήια φαιδρὰ τοκῆος 
<pb id="v.2.p.118" />
<lb rend="displayNum" n="21" />δύσατο πορφυρέῳ πεπαλαγμένα φάρεα κόχλῳ,
<lb rend="displayNum" n="22" />καὶ θαλίης ψαύοντι συνειλαπίναζε Λυαίῳ.
</p><p><lb rend="displayNum" n="23" />τοῖσι δὲ τερπομένοισιν ἀνέδραμεν Ἕσπερος ἀστὴρ
<lb rend="displayNum" n="24" />φέγγος ἀναστείλας χοροτερπέος ἠριγενείης.
<lb rend="displayNum" n="25" />δαιτυμόνων δὲ φάλαγγες ἀμοιβαδὶς ἔνδοθεν αὐλῆς 
<lb rend="displayNum" n="26" />ὕπνου δῶρον ἕλοντο βαθυστρώτων ἐπὶ λέκτρων.
<lb rend="displayNum" n="27" />καὶ Πίθος ἄλχι Μάρωνος ἀνήιεν εἰς μίαν εὐνήν,
<lb rend="displayNum" n="28" />νεκταρέης εὔοδμον ἀναβλύζων πόμα ληνοῦ,
<lb rend="displayNum" n="29" />ἀλλήλους δ᾽ ἐμέθυσσαν ἴσην πέμποντες ἀυτμὴν
<lb rend="displayNum" n="30" />πάννυχον. Εὐπετάλη δέ, τιθηνήτειρα Λυαίου, 
<lb rend="displayNum" n="31" />δαλὸν ἀναψαμένη καὶ Βότρυϊ καὶ Διονύσῳ
<lb rend="displayNum" n="32" />δισσὴν ἀμφοτέροις ἁλιπόρφυρον ἔντυεν εὐνήν:
<lb rend="displayNum" n="33" />γείτονι δ᾽ ἐν θαλάμῳ Σατύρων δίχα, νόσφι Λυαίου,
<lb rend="displayNum" n="34" />ἀμφίπολοι στορέσαντο λέχος χρύσειον ἀνάσσῃ.
</p><p><lb rend="displayNum" n="35" />Βάκχῳ δ᾽ ἦλθεν ὄνειρος, Ἔρις πολέμοιο τιθήνη, 
<lb rend="displayNum" n="36" />ἅρμασι μιμηλοῖσιν ἐφεδρήσσουσα λεόντων,
<lb rend="displayNum" n="37" />Ῥείης εἶδος ἔχουσα, φιλοκροτάλοιο θεαίνης:
<lb rend="displayNum" n="38" />καὶ Φόβος ἡνιόχευεν ὀνειρείων ζυγὰ δίφρων
<lb rend="displayNum" n="39" />ἀντιτύποις μελέεσσι νόθος μορφούμενος Ἄττις,
<lb rend="displayNum" n="40" />καὶ θρόον ὀξὺν ἔχων ἁπαλόχροος ἄρσενι μορφῇ 
<lb rend="displayNum" n="41" />ἡνίοχον Κυβέλης ἀπεμάξατο θήλεϊ φωνῇ:
<lb rend="displayNum" n="42" />Βάκχου δ᾽ ὑπναλέοιο παρεστηκυῖα καρήνῳ
<lb rend="displayNum" n="43" />φοιτὰς Ἔρις νεμέσησε, καὶ ἐγρεμόθῳ φάτο φωνῇ:
</p><p><lb rend="displayNum" n="44" /><q direct="unspecified">ὑπνώεις, Διόνυσε θεηγενές: εἰς ἐνοπὴν δὲ
<lb rend="displayNum" n="45" />Δηριάδης καλέει σε, καὶ ἐνθάδε κῶμον ἐγείρεις: 
<lb rend="displayNum" n="46" />μητρυιὴ δ᾽ ὁρόωσα τεὴν φύξηλιν Ἐνυὼ
<lb rend="displayNum" n="47" />Ἥρη κερτομέει σε, σὺ δὲ στρατὸν εἰς χορὸν ἕλκεις.
<lb rend="displayNum" n="48" />αἰδέομαι Κρονίωνι φανήμεναι, ἄζομαι Ἥρην,
<lb rend="displayNum" n="49" />ἄζομαι ἀθανάτους, ὅτι μὴ κάμες ἄξια Ῥείης:
<pb id="v.2.p.120" />
<lb rend="displayNum" n="50" />Τιτήνων δ᾽ ὀλετῆρα, προασπιστῆρα τοκῆος, 
<lb rend="displayNum" n="51" />αὐχένα γαῦρον ἔχοντα κατ᾽ οὐρανὸν Ἄρεα φεύγω,
<lb rend="displayNum" n="52" />ἀσπίδα κουφίζοντα διάβροχον ἠθάδι λύθρῳ:
<lb rend="displayNum" n="53" />καὶ γνωτὴν δέο μᾶλλον, ἀριστογόνοιο τοκῆος
<lb rend="displayNum" n="54" />αὐτοτελῆ γονόεντος ἀμήτορα παῖδα καρήνου,
<lb rend="displayNum" n="55" />Παλλάδα δειμαίνω κορυθαιόλον, ὅττι καὶ αὐτὴ 
<lb rend="displayNum" n="56" />μέμφεται ἄρσενα Βάκχον ἀεργέα θῆλυς Ἀθήνη:
<lb rend="displayNum" n="57" />εἴκαθεν αἰγίδι θύρσος, ἐπεί ποτε Παλλὰς ἀγήνωρ
<lb rend="displayNum" n="58" />αἰγίδα κουφίζουσα πύλας ἔστεψεν Ὀλύμπου,
<lb rend="displayNum" n="59" />Τιτήνων σκεδάσασα θυελλήεσσαν Ἐνυώ,
<lb rend="displayNum" n="60" />πατρῴου δ᾽ ἐγέραιρε σοφὴν ὠδῖνα καρήνου: 
<lb rend="displayNum" n="61" />καὶ σὺ Διὸς γονόεσσαν ἐπαισχύνεις πτύχα μηροῦ.
<lb rend="displayNum" n="62" />ἠνίδε, πῶς γελόωσι καὶ Ἑρμείας καὶ Ἀπόλλων,
<lb rend="displayNum" n="63" />ὃς μὲν ἀερτάζων δίδυμον βέλος εἰσέτι λύθρῳ
<lb rend="displayNum" n="64" />ὑψιλόφων τεκέων πεπαλαγμένον Ἰφιμεδείης,
<lb rend="displayNum" n="65" />ὃς δὲ καταφθιμένοιο πολυβλεφάροιο νομῆος 
<lb rend="displayNum" n="66" />ῥάβδον ἔχων ὀλέτειραν: ἐγὼ δ᾽ ἐμὸν αἰθέρα φεύγω
<lb rend="displayNum" n="67" />μῶμον ἀλυσκάζουσα φυγοπτολέμου Διονύσου.
<lb rend="displayNum" n="68" />θύρσους δ᾽ ἠρεμέοντας ὀπιπεύουσα Λυαίου
<lb rend="displayNum" n="69" />μέμφεται ὀρχηστῆρι φιλοσκοπέλῳ Διονύσῳ
<lb rend="displayNum" n="70" />παρθένος ἰοχέαιρα, κυβερνήτειρα δὲ δίφρου 
<lb rend="displayNum" n="71" />οὐτιδανῶν ἐλάφων, βαλίων ὀλέτειρα λαγωῶν,
<lb rend="displayNum" n="72" />μέμφεται οὐρεσίφοιτος ὀρειάδος ἐγγύθι Ῥείης
<lb rend="displayNum" n="73" />πορδαλίων ἐλατῆρι καὶ ἡνιοχῆι λεόντων.
<lb rend="displayNum" n="74" />παιδὸς ἐμοῦ Διὸς οἶκον ἀναίνομαι: ἐν γὰρ Ὀλύμπῳ
<lb rend="displayNum" n="75" />ἅζομαι αὐχήεσσαν ἀγαλλομένην ἔτι Λητώ, 
<lb rend="displayNum" n="76" />ἰὸν ἐμοὶ τανύουσαν ἑῶν χραισμήτορα λέκτρων,
<lb rend="displayNum" n="77" />γηγενέος Τιτυοῖο ποθοβλήτοιο φονῆα.
<lb rend="displayNum" n="78" />καὶ διδύμαις ὀδύνῃσιν ἱμάσσομαι, ὅττι δοκεύω
<lb rend="displayNum" n="79" />ἀχνυμένην Σεμέλην καὶ ἀγήνορος ἀστέρα Μαίης.
<pb id="v.2.p.122" />
<lb rend="displayNum" n="80" />οὐ σὺ Διὸς τεκέεσσιν όμοίιος: οὐ κτάνες ἰῷ 
<lb rend="displayNum" n="81" />Ὦτον ἀπειλητῆρα καὶ ὑψιπόδην Ἐφιάλτην,
<lb rend="displayNum" n="82" />οὐ Τιτυὸν πτερόεντι τεῷ κατέπεφνες ὀτστῷ.
<lb rend="displayNum" n="83" />οὐ θρασὺν Ὠρίωνα δυσίμερον, οὐ πρόμον Ἥρης
<lb rend="displayNum" n="84" />Ἄργον, ἀεξικάκοιο βοοσκόπον υἱὸν ἀρούρης,
<lb rend="displayNum" n="85" />Ζηνὸς ὀπιπευτῆρα βοοκραίρων ὑμεναίων: 
<lb rend="displayNum" n="86" />ἀλλὰ παρὰ Σταφύλῳ καὶ Βότρυϊ κῶμον ὑφαίνεις,
<lb rend="displayNum" n="87" />ἀκλειὴς ἀσίδηρος ἐποίνιον ὕμνον ἀείδων:
<lb rend="displayNum" n="88" />αἰσχύνεις Σατύρων χθόνιον γένος, ὅττι καὶ αὐτοὶ
<lb rend="displayNum" n="89" />Βακχιάδος ψαύοντες ἀναιμάκτοιο χορείης
<lb rend="displayNum" n="90" />Ἄρεος ἐλπίδα πᾶσαν ἐπετρέψαντο κυπέλλοις. 
<lb rend="displayNum" n="91" />ἔστι καὶ εἰλαπίνη μετὰ φύλοπιν, ἔστι χορεύειν
<lb rend="displayNum" n="92" />Ἰνδῴην μετὰ δῆριν ἔσω Σταφύλοιο μελάθρων:
<lb rend="displayNum" n="93" />πηκτίδες ἄψ αὔουσιν ἐνυαλίην μετὰ νίκην:
<lb rend="displayNum" n="94" />νόσφι πόνων οὐκ ἔστιν ἀνέμβατον αἰθέρα ναίειν:
<lb rend="displayNum" n="95" />οὐ πέλε ῥηιδίη μακάρων ὁδός: ἐξ ἀρετῆς δὲ 
<lb rend="displayNum" n="96" />ἀτραπὸς Οὐλύμποιο θεόσσυτος εἰς πόλον ἕλκει.
<lb rend="displayNum" n="97" />τέτλαθι καὶ σὺ πόνους πολυειδέας: οὐρανίην γὰρ
<lb rend="displayNum" n="98" />Ἥρη σοὶ κοτέουσα Διὸς μαντεύεται αὐλήν.</q>
</p><p><lb rend="displayNum" n="99" />ὥς φαμένη πεπότητο. θεὸς δ᾽ ἀνεπήλατο λέκτρων,
<lb rend="displayNum" n="100" />φρικτὸν ἔχων ἔτι δοῦπον ἀπειλητῆρος ὀνείρου<gap />
</p><p><lb rend="displayNum" n="101" />καὶ θρασὺς ἄνθορε Βότρυς, ἑὸν δ᾽ ἔνδυνε χιτῶνα
<lb rend="displayNum" n="102" />Σιδονίης ἀκτῖνας ἀκοντίζοντα θαλάσσης,
<lb rend="displayNum" n="103" />καὶ χρυσέῳ συνέεργεν ἀρηρότα ταρσὰ πεδίλῳ:
<lb rend="displayNum" n="104" />ὤμοις δ᾽ ἀκαμάτοις διμερῆ κληίδα φυλάσσων
<lb rend="displayNum" n="105" />φαιδρὸν ἁλιχλαίνων περονήσατο φᾶρος ἀνάκτων, 
<lb rend="displayNum" n="106" />πατρῴην λαγόνεσσι βαλὼν ὑψήνορα μίτρην,
<pb id="v.2.p.124" />
<lb rend="displayNum" n="107" />σκῆπτρον ἔχων. Σάτυροι δὲ δαφοινήεσσαν ἀπήνην
<lb rend="displayNum" n="108" />πορδαλίων ἔζευξαν ἐπειγομένῳ Διονύσῳ:
<lb rend="displayNum" n="109" />Σειληνοὶ δ᾽ ἀλάλαζον: ἐμυκήσαντο δὲ Βάκχαι
<lb rend="displayNum" n="110" />θυρσοφόροι: στρατιαὶ δὲ συνήλυδες εἰς μόθον Ἰνδῶν 
<lb rend="displayNum" n="111" />στοιχάδες ἐρρώοντο: καὶ ἔβρεμεν αὐλὸς Ἐνυοῦς:
<lb rend="displayNum" n="112" />κεκριμένας δὲ φάλαγγας ἐκόσμεον ἡγεμονῆες.
<lb rend="displayNum" n="113" />καί τις ὑπὲρ νώτοιο θορὼν ἐπιβήτορι παλμῷ
<lb rend="displayNum" n="114" />εἰς δρόμον ἐσσυμένης λοφίην ἐπεμάστιεν ἄρκτου
<lb rend="displayNum" n="115" />λυσσαλέης: ἕτερος δὲ δασύτριχα γαστέρα νύσσων 
<lb rend="displayNum" n="116" />ἄγριον ἡνιόχευε καλαύροπι ταῦρον ἀλήτην,
<lb rend="displayNum" n="117" />πλευραῖς ἀμφοτέραις κεχαλασμένα ταρσὰ συνάπτων:
<lb rend="displayNum" n="118" />ὅς δὲ δασυστέρνων ῥαχίης ἐπέβαινε λεόντων
<lb rend="displayNum" n="119" />αὐχενίων πλοκάμων δεδραγμένος ἀντὶ χαλινοῦ.
</p><p><lb rend="displayNum" n="120" />καὶ μέγαρον πατρῷον ὁμοῦ καὶ κλῆρον ἐάσας 
<lb rend="displayNum" n="121" />βότρυς ἐρευθήεις, τετράζυγον ἄρμα τιταίνων,
<lb rend="displayNum" n="122" />σύνδρομος ἡνιόχευε φιλοσταφύλῳ Διονύσῳ,
<lb rend="displayNum" n="123" />δμῶας ἔχων κατόπισθε: μέθῃ δ᾽ ἄμα μητέρι νύμφη
<lb rend="displayNum" n="124" />λευκοχίτων ἀνέβαινεν ἐς ἀργυρόκυκλον ἀπήνην,
<lb rend="displayNum" n="125" />καὶ ζυγίων Φασύλεια κυβερνήτειρα λεπάδνων 
<lb rend="displayNum" n="126" />εἰς λόφον ἡμιόνων χρυσέην ἐλέλιζεν ἱμάσθλην:
<lb rend="displayNum" n="127" />καὶ Πίθος εὐρυκάρηνος, ὀπίστερον ἅρμα τιταίνων,
<lb rend="displayNum" n="128" />ἔσπετο θητεύων καὶ Βότρθϊ καὶ Διονύσῳ.
<lb rend="displayNum" n="129" />οὐ μὲν ἔην ἀγέραστος: ἑλὼν δέ μιν εἰς χθόνα Λυδῶν
<lb rend="displayNum" n="130" />Βάκχος ἄναξ ἔστησε μέθης ἐγκύμονι ληνῷ, 
<lb rend="displayNum" n="131" />δεχνύμενον χυτὸν ὄγκον ἐυρραθάμιγγος ὀπώρης
<lb rend="displayNum" n="132" />ἄγγεσιν οἰνοδόκοις, ὅθεν οὔνομα τοῦτο φυλάσσων
<lb rend="displayNum" n="133" />πορφυρέῳ κενεῶνι πίθος παρὰ γείτονι ληνῷ
<lb rend="displayNum" n="134" />ἵσταται Εὔια δῶρα δεδεγμένος εἰσέτι Βάκχου,
<lb rend="displayNum" n="135" />σῆμα Πίθου προτέροιο: καὶ εἰ βροτέην λάχε φωνήν, 
<lb rend="displayNum" n="136" />τοῖον ἔπος Σατύροισιν ἐρεύγετο κῶμον ἀκούων:
</p><p><lb rend="displayNum" n="137" /><q direct="unspecified">εἰμὶ Πίθος, προτέροιο φερώνυμος, ἄγχι δὲ ληνοῦ
<pb id="v.2.p.126" />
<lb rend="displayNum" n="138" />δέχνυμαι ἡμερίδων γλυκερὸν ῥόον: Ἀσσυρίου δὲ
<lb rend="displayNum" n="139" />λάτρις ἐγὼ Σταφύλου καὶ Βότρυος, ἀμφοτέρους δὲ
<lb rend="displayNum" n="140" />νηπιάχους ἔθρεψα γέρων τροφός: εἰσέτι δ᾽ ἄμφω, 
<lb rend="displayNum" n="141" />οἶα πάλιν ζώοντας, ἐμαῖς λαγόνεσσιν ἀείρω.</q>
</p><p><lb rend="displayNum" n="142" />καὶ τὰ μὲν ὣς ἤμελλε μετὰ χρόνον ὀψὲ τελέσσαι
<lb rend="displayNum" n="143" />Βάκχος ἄναξ. περόων δὲ Τύρον καὶ Βύβλον ὁδεύων
<lb rend="displayNum" n="144" />καὶ ποταμοῦ θυόεντος Ἀδώνιδος εὔγαμον ὔδωπ
<lb rend="displayNum" n="145" />καὶ σκόπελον Λιβάνοιο καὶ ἔνδια Κυπρογενείης, 
<lb rend="displayNum" n="146" />Ἀρραβίης ἐπέβαινε, καὶ εὐόδμων ὑπὸ δένδρων
<lb rend="displayNum" n="147" />Νυσιάδος τανύφυλλον ἐθάμβεε δειράδα λόχμης
<lb rend="displayNum" n="148" />καὶ πόλιν αἰπύδμητον, ἀκοντοφόρων τροφὸν ἀνδρῶν.
</p><p><lb rend="displayNum" n="149" />ἔνθά τις, Ἄρεος αἷμα, μιαιφόνος ᾤκεεν ἀνήρ,
<lb rend="displayNum" n="150" />ἤθεσι ῥιγεδανοῖσιν ἔχων μίμημα τοκῆος, 
<lb rend="displayNum" n="151" />ὀθνείους ἀθέμιστος ἀμεμφέας εἰς μόρον ἕλκων,
<lb rend="displayNum" n="152" />αἰνομανὴς Λυκόοργος: ἀποκταμένων δὲ σιδήρῳ
<lb rend="displayNum" n="153" />ἔστεφεν ἀνδρομέοισιν ἑὸν πυλεῶνα καρήνοις
<lb rend="displayNum" n="154" />εἴκελος Οἰνομάῳ καὶ ὁμόχρονος, οὗ ποτε δειλὴ
<lb rend="displayNum" n="155" />πατρὸς ἀνυμφεύτοισι δόμοις ἐφυλάσσετο κούρη 
<lb rend="displayNum" n="156" />χήρη, γηραλέη, γαμίων ἔτι νῆες Ἐρώτων,
<lb rend="displayNum" n="157" />εἰσόκε Τανταλίδης, ἱππήλατον οἶδμα χαράσσων,
<lb rend="displayNum" n="158" />ἄβροχον ἅρμα φέρων τετράζυγον ἐννοσιγαίου
<lb rend="displayNum" n="159" />νυμφίδιον δρόμον εἶχεν, ὅτε τροχοειδέι κύκλῳ
<lb rend="displayNum" n="160" />Μυρτίλος αἰολόμητις ἐπίκλοπον ἤνυσε νίκην 
<lb rend="displayNum" n="161" />μιμηλῷ τελέσας ἀπατήλιον ἄξονα κηρῷ,
<lb rend="displayNum" n="162" />οἶκτον ἔχων καὶ ἔρωτα γοήμονος Ἱπποδαμείης:
<lb rend="displayNum" n="163" />καὶ δρόμος ἦν ἀνόνητος: ὑπ᾽ Ἠελίοιο δὲ δίφρῳ
<lb rend="displayNum" n="164" />κηροπαγὴς φλογόεντι τύπος θερμαίνετο πυρσῷ,
<lb rend="displayNum" n="165" />καὶ τροχὸν ἠκόντιζε λυθεὶς μινυώριος ἄξων. 
<lb rend="displayNum" n="166" />τοῖος ἔην Λυκόοργος ὁμότροπος: ἀχθοφόρους δὲ
<pb id="v.2.p.128" />
<lb rend="displayNum" n="167" />πολλάκις ἐν τριόδοισιν ἀλήμονας ἄνδρας ὁδίτας
<lb rend="displayNum" n="168" />δήσας εἰς δόμον εἷλκεν, Ἐνυαλίῳ δὲ τοκῆι
<lb rend="displayNum" n="169" />δαιτρεύων ἱέρευε: δαϊζομένων δὲ μαχαίρῃ
<lb rend="displayNum" n="170" />ἄκρα λαβὼν ἐπύκαζε κακοξείνους πυλεῶνας. 
<lb rend="displayNum" n="171" />ὡς δ᾽ ὅτε δυσμενέων μετὰ φύλοπιν ὀψὲ μολόντος
<lb rend="displayNum" n="172" />ἀνδρὸς ἀκοντοφόροιο νέης ἀναθήματα νίκης,
<lb rend="displayNum" n="173" />ἀσπίδες ἢ πήληκες, ἐπεκρεμόωντο μελάθρῳ,
<lb rend="displayNum" n="174" />οὕτω καὶ φονίοιο παρὰ προπύλαια Λυκούργου
<lb rend="displayNum" n="175" />ἄκρα ποδῶν καὶ χεῖρες ἐπῃώρηντο θανόντων. 
<lb rend="displayNum" n="176" />καὶ φόνος ἦν: ξενίου δὲ Διὸς παρὰ γείτονι βωμῷ
<lb rend="displayNum" n="177" />ὀθνεῖοι στενάχοντες ἐμιστύλλοντο μαχαίρῃ,
<lb rend="displayNum" n="178" />οἷα βόες καὶ μῆλα, περιρραίνοντο δὲ βωμοὶ
<lb rend="displayNum" n="179" />σφαζομένων, στικτὴ δὲ κόνις φοινίσσετο λύθρῳ
<lb rend="displayNum" n="180" />δώματος ἀμφὶ θύρετρα: βιαζόμενοι δὲ πολῖται 
<lb rend="displayNum" n="181" />ἀντὶ Διὸς σπεύδοντο θυηπολέειν Λυκοόργῳ.
</p><p><lb rend="displayNum" n="182" />Οὐδ᾽ ἔλαθες, Διόνυσε, δολορραφέος φθόνον Ἤρης:
<lb rend="displayNum" n="183" />ἀλλὰ πάλιν κοτέουσα τεῇ θεόπαιδι γενέθλῃ
<lb rend="displayNum" n="184" />ἄγγελον Ἶριν ἔπεμπε δυσάγγελον, ὄφρά σε θέλξῃ
<lb rend="displayNum" n="185" />κλεψινόῳ κεράσασα δόλῳ ψευδήμονα πειθώ: 
<lb rend="displayNum" n="186" />δῶκε δέ οἱ βουπλῆγα θεημάχον, ὄφρα κομίσσῃ
<lb rend="displayNum" n="187" />Ἀρραβίης μεδέοντι, Δρυαντιάδῃ Λυκοόργῳ.
</p><p><lb rend="displayNum" n="188" />οὐδὲ θεὰ δήθυνεν: ἀμειβομένῳ δὲ προσώπῳ
<lb rend="displayNum" n="189" />Ἄρεος ἀντιτύποιο νόθην ἐψεύσατο μορφήν:
<lb rend="displayNum" n="190" />καὶ λόφον εὐπήληκα διαιθύσσουσα καρήνου, 
<lb rend="displayNum" n="191" />δαιδαλέους κροκόεντας ἑοὺς ῥίψασα χιτῶνας,
<lb rend="displayNum" n="192" />κερδαλέῳ θώρηκι καλύπτετο, μαῖα κυδοιμοῦ,
<lb rend="displayNum" n="193" />αἱμαλέῳ θώρηκι, καὶ ἐγρεκύδοιμον ἀπειλὴν
<lb rend="displayNum" n="194" />ἄρσενα κερδαλέη βλοσυρῷ πέμπουσα προσώπῳ
<lb rend="displayNum" n="195" />γλῶσσαν Ἐνυαλίου τροχαλῇ μιμήσατο φωνῇ: 
</p><p><lb rend="displayNum" n="196" /><q direct="unspecified">τέκνον, ἀνικήτου σπόρος Ἄρεος, ἦ ῤα καὶ αὐτὸς
<pb id="v.2.p.130" />
<lb rend="displayNum" n="197" />Βασσαρίδων τρομέεις ἁπαλόχροα θῆλυν ἀπειλήν;
<lb rend="displayNum" n="198" />οὐκ ἀπὸ Θερμώδοντος Ἀμαζόνες εἰσὶ καὶ αὐταί,
<lb rend="displayNum" n="199" />οὐκ ἀπὸ Καυκασίοιο μαχήμονές εἰσι γυναῖκες:
<lb rend="displayNum" n="200" />οὐ θοὰ τόξα φέρουσι καὶ οὐ δονέουσιν ὀιστούς: 
<lb rend="displayNum" n="201" />οὐ θρασὺν ἵππον ἔχουσιν Ἀρήιον: οὐδ᾽ ὑπὲρ ὤμων
<lb rend="displayNum" n="202" />βάρβαρον ἡμιτέλεστον ἐλαφρίζουσι βοείην.
<lb rend="displayNum" n="203" />αἰδέομαι καλέων σε ποτὶ κλόνον, ὅττι γυναῖκες
<lb rend="displayNum" n="204" />δῆριν ἀπειλείουσιν ἀδηρίτῳ Λυκοόργῳ.
<lb rend="displayNum" n="205" />ἠρεμέεις, Λυκόοργε, κορυσσομένου Διονύσου; 
<lb rend="displayNum" n="206" />θνητὸς ἀνὴρ πέλεν οὗτος ἀώριος, οὐκ ἀπὸ φύτλης
<lb rend="displayNum" n="207" />οὐρανίης βλάστησε: Διὸς δέ μιν Ἑλλάδι φήμῃ
<lb rend="displayNum" n="208" />ἔμμεναι ἔπλασε μῦθος: ἐγὼ δ᾽ οὐκ οἶδα πιθέσθαι
<lb rend="displayNum" n="209" />ἀμφὶ τόκου Κρονίωνος, ὅτι βροτὸν ἄρσενι μηρῷ
<lb rend="displayNum" n="210" />υἱέα θῆλυν ἔτικτε πατὴρ ἐμὸς ὑψιμέδων Ζεύς: 
<lb rend="displayNum" n="211" />μύθοις ψευδαλέοις οὐ πείθομαι, εἰ βροτὸς ἀνὴρ
<lb rend="displayNum" n="212" />Ζηνὸς ἐμοῦ τόκον ἔσχεν, ὅθεν βλάστησεν Ἀθήνη:
<lb rend="displayNum" n="213" />Ζεὺς ἐμὸς οὐ δεδάηκεν ἀνάλκιδα παῖδα λοχεῦσαι:
<lb rend="displayNum" n="214" />Ἄρεα σὸν γενέτην ἔχε μάρτυρον: εἶδες Ἀθήνην
<lb rend="displayNum" n="215" />παῖδα Διὸς θήλειαν ἀρειοτέρην Διονύσου. 
<lb rend="displayNum" n="216" />τέκνον ἐμόν, μεθέπεις ἴδιον σθένος, οὐδὲ χατίζεις
<lb rend="displayNum" n="217" />πατρὸς Ἐνυαλίοιο, καὶ εἰ πολέμοισιν ἀνάσσει:
<lb rend="displayNum" n="218" />ἔμπης δ᾽. ἢν ἐθέλῃς, θωρήξομαι, οὐδέ σε λείψω
<lb rend="displayNum" n="219" />μοῦνον ἐνὶ πτολέμοισι: θεὰ δέ σοι, εἰ χρέος εἴη,
<lb rend="displayNum" n="220" />γνωτὴ Ζηνὸς ἄκοιτις ὁμόστολος εἰς μόθον Ἥρη 
<lb rend="displayNum" n="221" />ἕσπεται υἱωνοῖο προασπίζουσα Λυκούργου <gap /></q>
<lb rend="displayNum" n="222" /><q direct="unspecified"><gap />στήσω δ᾽ ὑμετέρου θεοδέγμονος ἔνδοθι νηοῦ
<lb rend="displayNum" n="223" />θύρσους Βασσαρίδων, νόθα δούρατα: Βουκεράων δὲ
<lb rend="displayNum" n="224" />Κενταύρων ἀτίνακτα κεράατα μακρὰ δαΐξας
<lb rend="displayNum" n="225" />τοξοφόρων Ἀράβων κεραελκέα τόξα τελέσσω, 
<pb id="v.2.p.132" />
<lb rend="displayNum" n="226" />ὡς θέμις: ἐκταδίην δὲ ταμὼν δολιχόσκιον οὐρὴν
<lb rend="displayNum" n="227" />Σειληνῶν λασίην τελέσω πλήξιππον ἱμάσθλην.
<lb rend="displayNum" n="228" />ταῦτα μὲν εἰς σὲ φέρω μετὰ φύλοπιν: ἀπτολέμου δὲ
<lb rend="displayNum" n="229" />Βάκχου ξανθὰ πέδιλα γυναικείους τε χιτῶνας
<lb rend="displayNum" n="230" />πορφυρέους καὶ θῆλυν ἐπ᾽ ἰξύι κυκλάδα μίτρην 
<lb rend="displayNum" n="231" />γνωτῇ σεῖο δάμαρτι φυλάξομεν ἀφρογενείῃ,
<lb rend="displayNum" n="232" />ἅρμενα θήλεα δῶρα: γυναιμανέος δὲ Λυαίου
<lb rend="displayNum" n="233" />ἀμφιπόλων στίχα πᾶσαν ἐμοῖς δμώεσσι συνάψω
<lb rend="displayNum" n="234" />εἰς εὐνὴν ἀνάεδνον ἀναγκαίων ὑμεναίων,
<lb rend="displayNum" n="235" />οἷα δορικτήτοισι πέλει θέμις: οὐτιδανοὺς δὲ 
<lb rend="displayNum" n="236" />ἡμερίδων ὄρπηκας, ἐνέα δῶρα Λυαίου,
<lb rend="displayNum" n="237" />θερμοτέρῳ σπινθῆρι δεδέξεται Ἀρραβίη φλόξ.
<lb rend="displayNum" n="238" />καὶ βριαρὴ θεράπαινα χοροπλεκέος Διονύσου
<lb rend="displayNum" n="239" />Βασσαρὶς ἀλλοίην ἐχέτω καὶ ἀήθεα τέχνην
<lb rend="displayNum" n="240" />δώματα ναιετάουσα μετ᾽ οὔρεα, δαιδαλέην δὲ 
<lb rend="displayNum" n="241" />νεβρίδα καλλείψασα δέμας κρύψειε χιτῶνι,
<lb rend="displayNum" n="242" />καρπὸν ἀλετρεύουσα μύλης τροχοειδέι πέτρῳ:
<lb rend="displayNum" n="243" />καὶ στεφάνους ῥίψασα, καὶ ἣν καλέουσιν ὀπώρην,
<lb rend="displayNum" n="244" />ξυνὰ διδασκέσθω μελεδήματα δίζυγι θεσμῷ,
<lb rend="displayNum" n="245" />δμωὶς ἀναγκαίη καὶ Παλλάδι καὶ Κυθερείῃ 
<lb rend="displayNum" n="246" />ἠματίοις ταλάροισι καὶ ἐννυχίοις ὑμεναίοις,
<lb rend="displayNum" n="247" />κερκίδα κουφίζουσα καὶ οὐκέτι κύμβαλα Ῥείης.
<lb rend="displayNum" n="248" />Σειληνοὶ δὲ γέροντες ἐμῆς παρὰ δαῖτα τραπέζης
<lb rend="displayNum" n="249" />εὔιον ἀείσωσι, καὶ ἠθάδος ἀντὶ Λυαίου
<lb rend="displayNum" n="250" />κῶμον ἀνακρούσωσι καὶ Ἄρεϊ καὶ Λυκοόργῳ.</q> 
</p><p><lb rend="displayNum" n="251" />ὣς φαμένου μείδησε θεὰ χρυσόπτερος Ἶρις,
<lb rend="displayNum" n="252" />ψευδαλέην ἴρηκος ἐρετμώσασα πορείην.
</p><p><lb rend="displayNum" n="253" />καί μιν ἰδὼν Λυκόοργος ἑὴν μαντεύσατο νίκην,
<pb id="v.2.p.134" />
<lb rend="displayNum" n="254" />γινώσκων ταχὺν ὄρνιν, ὅτι πτερὰ φοίνια πάλλων
<lb rend="displayNum" n="255" />ἀδρανέας δεδάηκε πελειάδας εἰς φόβον ἕλκεν: 
<lb rend="displayNum" n="256" />εἶδε γάρ, εἶδεν ὄνειρον ὁμοίιον, ὡς παρὰ λόχμῃ
<lb rend="displayNum" n="257" />χαιτήεις κεκόρυστο λέων λυσσώδϊ λαιμῷ
<lb rend="displayNum" n="258" />καὶ βαλίων ἐλάφων κεραὴν ἐδίωκε γενέθλην.
<lb rend="displayNum" n="259" />τοῖον ὄναρ νοέων ἐκορύσσετο θυιάσι Βάκχαις,
<lb rend="displayNum" n="260" />Βασσαρίδας κεμάδεσσιν ἀπειρομόθοισιν ἐίσκων, 
<lb rend="displayNum" n="261" />καὶ πλέον ἔλλαβε θάρσος, ἀναΐξασα δὲ δαίμων
<lb rend="displayNum" n="262" />νεύμασιν Ἡραίοισι προάγγελος ἦλθε Λυαίῳ,
<lb rend="displayNum" n="263" />ταρσὰ ποδῶν πτερόεντι περισφίγξασα πεδίλῳ,
<lb rend="displayNum" n="264" />ῥάβδον ἐλαφρίζουσα, καὶ ὡς Διὸς ἄγγελος Ἑρμῆς
<lb rend="displayNum" n="265" />Βάκχῳ χαλκοχίτωνι δολοπλόκον ἴαχε φωνήν: 
</p><p><lb rend="displayNum" n="266" /><q direct="unspecified">γνωτέ, περισσονόοιο Διὸς τέκος, ἔκτοθι χάρμης
<lb rend="displayNum" n="267" />ὄργια σεῖο κόμιζε φιλοξείνῳ Λυκοόργῳ.
<lb rend="displayNum" n="268" />λεῖπε μόθον, μὴ κτεῖνε φίλους, μὴ φεῦγε γαλήνην,
<lb rend="displayNum" n="269" />ἵλαθι μειλιχίοισι: τίς ἤπιον ἄνδρα δαμάσσει;
<lb rend="displayNum" n="270" />μηδὲ τεοῖς ἱκέτῃσιν ἀναστήσειας Ἐνυώ: 
<lb rend="displayNum" n="271" />μὴ τεὸν ἀστερόεντι δέμας θώρηκι καλύψῃς:
<lb rend="displayNum" n="272" />μὴ κεφαλὴν σφίγξειας ἀερσιλόφῳ τρυφαλείῃ:
<lb rend="displayNum" n="273" />μὴ τρίχα μιτρώσειας ἐχιδνήεντι κορύμβῳ:
<lb rend="displayNum" n="274" />ἀλλὰ λιπὼν σέο θύρσα μιαιφόνα, καὶ κέρας οἴνου
<lb rend="displayNum" n="275" />ἔμπλεον ἡδυπότοιο καὶ ἠθάδα ῥάβδον ἀείρων, 
<lb rend="displayNum" n="276" />εὔια δῶρα τίταινε φιλοσταφύλῳ Λυκοόργῳ:
<lb rend="displayNum" n="277" />ἄρτι δέμας κόσμησον ἀναιμάκτῳ σέο πέπλῳ,
<lb rend="displayNum" n="278" />ἄρτι μέολς πλέξωμεν ἀθωρήκτοιο χορείης,
<lb rend="displayNum" n="279" />καὶ στρατὸς ἠρεμέων μενέτω παρὰ δάσκιον ὕλην,
<lb rend="displayNum" n="280" />μὴ μόθον ἐντύνειε γαληναίῳ βασιλῆι: 
<lb rend="displayNum" n="281" />ἀλλά, βαλὼν πλοκάμοισι φίλον στέφος, ἔρχεο χαίρων
<lb rend="displayNum" n="282" />εἰς δόμον ἀκλήιστον ἑτοιμοτάτου Λυκοόργου,
<lb rend="displayNum" n="283" />ἔρχεο κωμάζων ἅτε νυμφίος: Ἰνδοφόνους δὲ
<lb rend="displayNum" n="284" />θύρσους σεῖο φύλαξον ἀπειθέι Δηριαδῆι.
<pb id="v.2.p.136" />
<lb rend="displayNum" n="285" />οὐ μὲν ἄναξ Λυκόοργος ἀνάλκιδα θυμὸν ἀέξει: 
<lb rend="displayNum" n="286" />ἔστι γὰρ Ἄρεος αἷμα Διιπετές, ἐν δὲ κυδοιμοῖς
<lb rend="displayNum" n="287" />πατρὸς Ἐνυαλίοιο φέρων ἐμφύλιον ἀλκὴν
<lb rend="displayNum" n="288" />οὐδὲ τεοῦ Κρονίωνος ὑποπτήξειεν Ἐνυώ.</q>
</p><p><lb rend="displayNum" n="289" />ὣς φαμένη παρέπεισε, μεταχρονίῳ δὲ πεδίλῳ
<lb rend="displayNum" n="290" />αἰθέρος ἔνδον ἵκανε. δολοφροσύνῃ δὲ θεαίνης 
<lb rend="displayNum" n="291" />ἐγρεμόθους Διόνυσος ἑοὺς ἀπεσείσατο θύρσους
<lb rend="displayNum" n="292" />καὶ κυνέην λοφόεσσαν ἑῶν ἀνέλυσε κομάων
<lb rend="displayNum" n="293" />καὶ σάκος ἀστερόνωτον ἐθήκατο: χειρὶ δὲ γυμνῇ
<lb rend="displayNum" n="294" />πορφυρέης ἤειρε βεβυσμένον ἄγγος ἐέρσης,
<lb rend="displayNum" n="295" />ὀξὺ κέρας καὶ βότρυν ἀπενθέα: μηκεδανὴν δὲ 
<lb rend="displayNum" n="296" />ἄπλοκον ἀμπελόεντι κόμην ἐστέψατο κισσῷ.
<lb rend="displayNum" n="297" />καὶ στρατιὴν εὔοπλον ἐγερσιμόθους τε γυναῖκας
<lb rend="displayNum" n="298" />ἐγγύθι Καρμήλοιο λιπὼν καὶ δίφρα λεόντων
<lb rend="displayNum" n="299" />ἁβροχίτων ἀσίδηρος ἐκώμασε πεζὸς ὁδίτης:
<lb rend="displayNum" n="300" />καὶ μέλος εὐφροσύνης ἐπιδόρπιον ἴαχε σύριγξ, 
<lb rend="displayNum" n="301" />καί φίλιον σύριγμα συνωρίδες ἔβρεμον αὐλῶν
<lb rend="displayNum" n="302" />χερσὶ δὲ δινεύουσα φιλύια ῥόπτρα Λυαίου
<lb rend="displayNum" n="303" />Βασσαρὶς ἐσκίρτησε παρὰ προπύλαια Λυκούργου.
</p><p><lb rend="displayNum" n="304" />καὶ θρασὺς ὡς ἤκουσεν ἄναξ ἀλάλαγμα χορείης,
<lb rend="displayNum" n="305" />αὐλοῦ μελπομένοιο μέλος Βερεκυντίδος ἠχοῦς 
<lb rend="displayNum" n="306" />καὶ καναχὴν σύριγγος, ἀρασσομένης δὲ καὶ αὐτῆς
<lb rend="displayNum" n="307" />μαίνετο παπταίνων διδυμόκτυπα κύκλα βοείης:
<lb rend="displayNum" n="308" />καὶ θεὸν ἀμπελόεντα παρὰ προθύροισι δοκεύων,
<lb rend="displayNum" n="309" />σαρδόνιον γελόων, φιλοκέρτομον ἴαχε φωνήν,
<lb rend="displayNum" n="310" />Βασσαρίδων ἐλατῆρι χέων ἄσπονδον ἀπειλήν: 
</p><p><lb rend="displayNum" n="311" /><q direct="unspecified">ἡμετέρων ὁράᾳς ἀναθήματα ταῦτα μελάθρων;
<lb rend="displayNum" n="312" />καὶ σύ, φίλος, κόσμησον ἐμὸν δόμον ἢ σέο θύρσοις
<lb rend="displayNum" n="313" />ἢ ποσὶν ἢ παλάμῃσιν ἢ αἱματόεντι καρήνῳ.
<lb rend="displayNum" n="314" />εἰ κεραοῖς Σατύροισι, κερασφόρε Βάκχε, κελεύεις,
<lb rend="displayNum" n="315" />ὑμέας ἶσα βόεσσιν ἐμῷ βουπλῆγι δαμάσσω. 
<lb rend="displayNum" n="316" />τοῦτό σοι ἐξ ἐμέθεν ξεινήιον, ὄφρά τις εἴπῃ,
<pb id="v.2.p.138" />
<lb rend="displayNum" n="317" />ἢ θεὸς ἢ μερόπων τις, ὅτι προπύλαια Λυκούργου
<lb rend="displayNum" n="318" />ἡμιτόμοις μελέεσσιν ἐμιτρώθη Διονύσου.
<lb rend="displayNum" n="319" />οὐ παρὰ Βοιωτοῖσιν ἀνάσσομεν, οὐ τάδε Θῆβαι,
<lb rend="displayNum" n="320" />οὐ Σεμέλης δόμος οὗτος, ὅπῃ νόθα τέκνα γυναῖκες 
<lb rend="displayNum" n="321" />ἀστεροπῇ τίκτουσι καὶ ὠδίνουσι κεραυνῷ.
<lb rend="displayNum" n="322" />σείεις οἴνοπα θύρσον, ἐγὼ βουπλῆγα τινάσσω,
<lb rend="displayNum" n="323" />καί σε διατμήξας βοέου κατὰ μέσσα μετώπου
<lb rend="displayNum" n="324" />ὑμετέρην ἐπίκυρτον ἀναρρήξαιμι κεραίην.</q>
</p><p><lb rend="displayNum" n="325" />ὣς εἰπὼν ἐδίωκε Διωνύσοιο τιθήνας 
<lb rend="displayNum" n="326" />θεινομένας βουπλῆγι: φιλοσκάρθμων δὲ γυναικῶν
<lb rend="displayNum" n="327" />ἡ μὲν ἑῆς παλάμης ἀπεσείσατο κύμβαλα Ῥείης,
<lb rend="displayNum" n="328" />ἡ δὲ φιλοκροτάλων ἀπεθήκατο τύμπανα χειρῶν,
<lb rend="displayNum" n="329" />ἄλλη βοτρυόεσσαν ἀνηκόντιζεν ὀπώρην,
<lb rend="displayNum" n="330" />ἄλλη νεκταρέοισι συνωλίσθησε κυπέλλοις: 
<lb rend="displayNum" n="331" />πολλαὶ δ᾽ αὐτοκύλιστον ἀπερρίψαντο κονίῃ
<lb rend="displayNum" n="332" />ἡδυμελῆ σύριγγα καὶ ἔμπνοον αὐλὸν Ἀθήνης.
<lb rend="displayNum" n="333" />ὡς δ᾽ ὅτε τις μετὰ χεῖμα γαληναίῃ παρὰ λόχμῃ
<lb rend="displayNum" n="334" />ἀννεφέλου Φαέθοντος ἰδὼν τερψίμβροτον ὥρην <note n="1" place="unspecified" anchored="yes">τερψίμβροτε ποιμὴν μσς., τηε τεχτ φρομ α ξορρεξτιον ιν φ.</note>
<lb rend="displayNum" n="335" />ποιμὴν κῶμον ἔγειρε, συνωρχήσαντο δὲ Νύμφαι: 
<lb rend="displayNum" n="336" />ἄφνω δ᾽ ἐκ σκοπέλοιο χύθη κυκλούμενον ὕδωρ
<lb rend="displayNum" n="337" />κύμασι πυργωθέντος ὀρεσσιχύτου ποταμοῖο:
<lb rend="displayNum" n="338" />αὐτὰρ ὁ συρίζων ἀπεσείσατο πηκτίδα χειρῶν
<lb rend="displayNum" n="339" />δειμαίνων θρασὺ χεῦμα χαραδραίου ποταμοῖο,
<lb rend="displayNum" n="340" />οἰδαλέῳ μὴ μῆλα κατακρύψειε ῥεέθρῳ: 
<lb rend="displayNum" n="341" />ὣς ὅ γε τερψινόου σκεδάσας ἀλάλαγμα χορείης
<lb rend="displayNum" n="342" />εἰς ὄρος ὑψικάρηνον ἀνάμπυκας ἤλασε Βάκχας:
<lb rend="displayNum" n="343" />καὶ κλονέων ἀχόρευτος ἀλήμονα θῆλυν Ἐνυώ,
<lb rend="displayNum" n="344" />θηγαλέον βουπλῆγα φέρων, κειμήλιον Ἥρης,
<lb rend="displayNum" n="345" />χαλκοχίτων Λυκόοργος ἀτευχέι μάρνατο Βάκχῳ: 
<pb id="v.2.p.140" />
<lb rend="displayNum" n="346" />καὶ κέλαδον βρονταῖον ἐπέκτυπε δύσμαχος Ἥρη,
<lb rend="displayNum" n="347" />μητρυιὴ βαρύδουπος ἐπιβρίθουσα Λυαίῳ,
<lb rend="displayNum" n="348" />καί μιν ἀνεπτοίησε: βαρυζήλου δὲ θεαίνης
<lb rend="displayNum" n="349" />ὕψι κορυσσομένης ἐλελίζετο γούνατα Βάκχου:
<lb rend="displayNum" n="350" />ἔλπετο γὰρ Κρονίωνα προασπίζειν Λυκοόργου, 
<lb rend="displayNum" n="351" />αἰθερίου πατάγοιο τύπον βρονταῖον ἀκούων:
<lb rend="displayNum" n="352" />ταρβαλέοις δὲ πόδεσσι φυγὼν ἀκίχητος ὁδίτης
<lb rend="displayNum" n="353" />γλαυκὸν Ἐρυθραίης ὑπεδύσατο κῦμα θαλάσσης.
</p><p><lb rend="displayNum" n="354" />τὸν δὲ Θέτις βυθίη φιλίῳ πήχυνεν ἀγοστῷ,
<lb rend="displayNum" n="355" />καί μιν ἔσω δύνοντα πολυφλοίσβοιο μελάθρου 
<lb rend="displayNum" n="356" />χερσὶ φιλοξείνοισιν Ἄραψ ἠσπάζετο Νηρεύς:
<lb rend="displayNum" n="357" />τὸν δὲ παρηγορέων φιλίῳ μειλίξατο μύθῳ:
</p><p><lb rend="displayNum" n="358" /><q direct="unspecified">εἰπέ, τί σοι, Διόνυσε, κατηφέες εἰσὶν ὀπωπαί;
<lb rend="displayNum" n="359" />οὔ σε χαμαιγενέων Ἀράβων στρατός, οὔ σε διώκων
<lb rend="displayNum" n="360" />θνητὸς ἀνὴρ νίκησε, καὶ οὐ βροτέην φύγγες αἰχμήν: 
<lb rend="displayNum" n="361" />ἀλλὰ Διὸς Κρονίδαο κασιγνήτη δάμαρ Ἥρη
<lb rend="displayNum" n="362" />οὐρανόθεν κεκόρυστο συναιχμάζουσα Λυκούργῳ,
<lb rend="displayNum" n="363" />Ἥρη καὶ μενέχαρμος Ἄρης καὶ χάλκεος αἰθήρ,
<lb rend="displayNum" n="364" />τέτρατος ἦν Λυκόοργος ὁ τηλίκος: ὑψιμέδων δὲ
<lb rend="displayNum" n="365" />πολλάκι σὸς γενέτης πρόμος αἰθέρος εἴκαθεν Ἥρῃ. 
<lb rend="displayNum" n="366" />σοὶ πλέον ἔσσεται εὖχος, ὅταν μακάρων τις ἐνίψῃ,
<lb rend="displayNum" n="367" />ὅττι Διὸς μεγάλοιο δάμαρ καὶ σύγγονος Ἥρη
<lb rend="displayNum" n="368" />χεῖρας ἑὰς θώρηξεν ἀθωρήκτῳ Διονύσῳ.</q>
</p><p><lb rend="displayNum" n="369" />τοῖα παρηγορέων Βρομίῳ μυθήσατο Νηρεύς.
<lb rend="displayNum" n="370" />καὶ χαροποῖς ῥοθίοισι καλυπτομένου Διονύσου 
<lb rend="displayNum" n="371" />ἀσχαλόων Λυκόοργος ἐς ὕδατα: ῥῆξεν ἰωήν:
</p><p><lb rend="displayNum" n="372" /><q direct="unspecified">αἴθε πατήρ με δίδαξε μετὰ κλόνον ἔργα θαλάσσης,
<lb rend="displayNum" n="373" />ὥς κεν ἀεθλεύσαιμι καὶ ἰχθυβόλων ἐς ἀγῶνα
<pb id="v.2.p.142" />
<lb rend="displayNum" n="374" />ἀγρεύσας Διόνυσον, ὑποβρυχίων δ ἀπὸ κόλπων
<lb rend="displayNum" n="375" />Λυδὸν ἐμὸν θεράποντα τὸ δεύτερον εἰς χθόνα σύρω. 
<lb rend="displayNum" n="376" />ἀλλ᾽, ἐπεὶ οὐ μάθον ἔργα θαλασσοπόρων ἁλιήων
<lb rend="displayNum" n="377" />καὶ βυθίης οὐκ οἶδα δολορραφέος δόλον ἄγρης,
<lb rend="displayNum" n="378" />Λευκοθέης ἔχε δῶμα βαθύρροον, εἰσόκε πόντου
<lb rend="displayNum" n="379" />καὶ σὲ καὶ ὃν καλέουσι μεταστήσω Μελικέρτην,
<lb rend="displayNum" n="380" />σύγγονον αἷμα φέροντα: καὶ οὐ χρέος ἐστὶ σιδήρου, 
<lb rend="displayNum" n="381" />οὐ χθονίου βουπλῆγος ἀφειδέος, ἀλλὰ χατίζω
<lb rend="displayNum" n="382" />ἰχθυβόλων, ἵνα δύντες Ἐρυθραίης βυθὸν ἅ0λμης
<lb rend="displayNum" n="383" />ἐνδόμυχον Διόνυσον ἀφαρπάζωσι θαλάσσης:
<lb rend="displayNum" n="384" />ἰχθυβόλοι, Νηρῆος ἐρευνητῆρες ἐναύλων,
<lb rend="displayNum" n="385" />δίκτυα μὴ νεπόδεσσιν ἐφαπλώσητε θαλάσσης, 
<lb rend="displayNum" n="386" />ἀλλὰ λίνοις Διόνυσον ἐρύσσατε: Λευκοθέη δὲ
<lb rend="displayNum" n="387" />εἰς χθόνα νοστήσειε συναγρευθεῖσα Λυαίῳ,
<lb rend="displayNum" n="388" />καὶ θρασύς εἰς ἐμόν οἶκον ὁμαρτήσειε Παλαίμων
<lb rend="displayNum" n="389" />ἀβρέκτοις μελέεσσιν ὑποδρήσσων Λυκοόργῳ,
<lb rend="displayNum" n="390" />ὄφρα λιπὼν Ἐφύρειον ἁλιτρεφέων δρόμον ἵππων 
<lb rend="displayNum" n="391" />δίφρον ἐμὸν ζεύξειεν ἐπιχθονίῃ παρὰ φάτνῃ,
<lb rend="displayNum" n="392" />αὐτός ὁμοῦ καὶ Βάκχος ὀπάονες: εἷς δόμος ἔστω,
<lb rend="displayNum" n="393" />εἷς δόμος ἀμφοτέροισι, Παλαίμονι καὶ Διονύσῳ.</q>
</p><p><lb rend="displayNum" n="394" />ὣς εἰπὼν κεχόλωτο, καὶ ἠπείλησε θαλάσσῃ
<lb rend="displayNum" n="395" />καὶ πολιῷ Νηρῆι, καὶ ἤθελε πόντον ἱμάσσειν. 
<lb rend="displayNum" n="396" />Ζεύς δὲ πατὴρ ἰάχησεν ἀμαιμακέτῳ Λυκοόργῳ:
</p><p><lb rend="displayNum" n="397" /><q direct="unspecified">ἀφραίνεις, Λυκόοργε, μάτην ἀνέμοισιν ἐρίζων:
<lb rend="displayNum" n="398" />χάζεο σοῖσι πόδεσσιν, ἕως ὁρόωσιν ὀπωπαί.
<lb rend="displayNum" n="399" />ἔκλυες, ὡς τὸ πάροιθεν ὀρεσσιχύτῳ παρὰ πηγῇ
<lb rend="displayNum" n="400" />γυμνὴ Τειρεσίας θηήσατο μοῦνον Ἀθήνην, 
<pb id="v.2.p.144" />
<lb rend="displayNum" n="401" />οὐ δόρυ θοῦρον ἄειρε καὶ οὐ πολέμιζε θεαίνῃ.
<lb rend="displayNum" n="402" />ἔμπης μοῦνον ὄπωπε καὶ ὤλεσε φέγγος ὀπωπῆς.</q>
</p><p><lb rend="displayNum" n="403" />τοῖον ἔπος κατέλεξε δι᾽ ἠέρος ὑψιμέδων Ζεὺς
<lb rend="displayNum" n="404" />δυσσεβίην ὑπέροπλον ὀπιπεύων Λυκοόργου.
</p></div1></body></text></TEI.2>