<?xml version="1.0" encoding="utf-8"?>
<TEI.2><text><body><div1 type="book" n="30" org="uniform" sample="complete">
<head><lb rend="displayNum" n="1" />ἐν δὲ τριηκοστῷ μετὰ νέρτερον οἶκον ἀνάγκης
<lb rend="displayNum" n="2" />Τέκταφον Εὐρυμέδων δεδαϊγμένον Ἄιδι πέμπει.</head>
<p><lb rend="displayNum" n="1" />ὣς ὁ μὲν ἑπτάζωνον ἐς οὐρανὸν ἔδραμεν Ἄρης
<lb rend="displayNum" n="2" />ζηλήμων, βαρύμηνις. ἐς ὑσμίνην δὲ χορεύων
<lb rend="displayNum" n="3" />θαρσήεις Διόνυσος ἐπέχραεν αἴθοπι λαῷ,
<lb rend="displayNum" n="4" />πῇ μὲν ἐνὶ πρώτοισι θορὼν ἐνοσίχθονι παλμῷ,
<lb rend="displayNum" n="5" />πῇ δὲ μέσος προμάχοισιν: ἀκοντιστῆρι δὲ θύρσῳ 
<lb rend="displayNum" n="6" />κυανέης ἤμησε θαλύσια δηιοτῆτος, 
<lb rend="displayNum" n="8" />δυσμενέος δὲ φάλαγγος ἐμαίνετο φῦλα δαΐζων: 
<lb rend="displayNum" n="7" />καὶ Σατύρους θάρσυνεν ἐς Ἄρεα Δηριαδῆος, 
<lb rend="displayNum" n="9" />ὡς ἴδε Βάκχος Ἄρηα λελοιπότα φύλοπιν Ἰνδῶν: 
<lb rend="displayNum" n="10" />ἄλλῳ δ᾽ ἄλλος ἔριζε. κορυμβοφόρου δὲ κυδοιμοῦ 
<lb rend="displayNum" n="11" />δεξιτερὸν στόμα λάβρον ἐπιτρέψας Διονύσῳ
<lb rend="displayNum" n="12" />λαιὸν Ἀρισταῖος κέρας ἔτρεχε δηιοτῆτος.
</p><p><lb rend="displayNum" n="13" />καὶ Βρομίου θεράποντος ὀπιπεύων ἔτι Μορρεὺς
<lb rend="displayNum" n="14" />μαρναμένους πετάλοισι καὶ ἀνθεμόεντι βελέμνῳ
<lb rend="displayNum" n="15" />ἄφρονι Δηριάδῃ πολυθαμβέα ῥήξατο φωνήν: 
</p><p><lb rend="displayNum" n="16" /><q direct="unspecified">Δηριάδη, τί τὸ θάμβος; ἐμοὶ πίπτουσι μαχηταί,
<lb rend="displayNum" n="17" />βαλλόμενοι θύρσοισι καὶ οὐτιδανοῖσι πετήλοις,
<lb rend="displayNum" n="18" />ὁπλοφόρους δ᾽ ὀλέκουσιν ἀνάσπιδες: ἀκλινέες δὲ
<lb rend="displayNum" n="19" />Βασσαρίδες, πελέκεσσι καὶ ἀμφιπλῆγι μαχαίρῃ
<lb rend="displayNum" n="20" />τυπτόμεναι, μίμνουσιν ἀνούτατοι. εἰ θέμις εἰπεῖν, 
<lb rend="displayNum" n="21" />καὶ σύ, λιπών, σκηπτοῦχε, τεὴν χαλκήλατον αἰχμὴν
<pb id="v.2.p.400" />
<lb rend="displayNum" n="22" />οἴνοπα θύρσον ἄειρε μιαιφόνον, ὅττι σιδήρου
<lb rend="displayNum" n="23" />δυσμενέες πολὺ μᾶλλον ἀριστεύουσι κορύμβοις.
<lb rend="displayNum" n="24" />οὕ ποτε τοῖον ὄπωπα μόθου τύπον: οὐτιδανοὶ δὲ
<lb rend="displayNum" n="25" />θύρσοι ἀκοντιστῆρες ἀρείονές εἰσιν ἀκόντων. 
<lb rend="displayNum" n="26" />δὸς καὶ ἐμοὶ κλονέειν χλοερὸν βέλος: ἡμέτεροι γὰρ
<lb rend="displayNum" n="27" />ἀπτολέμου νάρθηκος ἐνικήθησαν ὀιστοί:
<lb rend="displayNum" n="28" />δός μοι ξανθὰ πέδιλα φορήμεναι, ὅττι καὶ αὐταὶ
<lb rend="displayNum" n="29" />ἀρραγέες κνημῖδες ὑπεκλίνοντο κοθόρνοις.
<lb rend="displayNum" n="30" />τί πλέον, εἰ χάλκειον ἔχω σάκος, εὖτε γυναῖκες 
<lb rend="displayNum" n="31" />μᾶλλον ἀριστεύουσιν ἀτευχέες, ἐν δὲ κυδοιμοῖς
<lb rend="displayNum" n="32" />κύμβαλα δινεύουσι, καὶ ὀκλάζουσι μαχηταί,
<lb rend="displayNum" n="33" />καὶ στεφάνοις τρυφάλεια καὶ εἴκαθε νεβρίδι θώρηξ;
<lb rend="displayNum" n="34" />πολλάκι δ᾽ ἀντικέλευθος ἀνουτήτου Διονύσου
<lb rend="displayNum" n="35" />ὠισάμην ἄρρηκτον ἀνασχίσσαι κενεῶνα, 
<lb rend="displayNum" n="36" />πέμπων εὔσκοπα δοῦρα, καὶ ὡς ἔψαυε Λυαίου,
<lb rend="displayNum" n="37" />ὀξυβελὴς ἄγναμπτος ἐκάμπτετο χαλκὸς ἀκόντων.</q>
</p><p><lb rend="displayNum" n="38" />ὣς φαμένου μείδησεν ἄναξ θρασύς, ἀμφὶ δὲ γαμβρῷ
<lb rend="displayNum" n="39" />ὄμματα λοξὰ τίταινε χόλου κήρυκι σιωπῇ:
<lb rend="displayNum" n="40" />καί οἱ ἀπειλήτειραν ἀπερροίβδησεν ἰωήν: 
</p><p><lb rend="displayNum" n="41" /><q direct="unspecified">τί τρομέεις Διόνυσον ἀτευχέα, νήπιε Μορρεῦ;
<lb rend="displayNum" n="42" />ἡδὺς ὁ δειμαίνων Σατύρων παίζουσαν Ἐνυώ.</q>
</p><p><lb rend="displayNum" n="43" />ὣς φάμενος θάρσυνεν ἀταρβέι γαμβρὸν ἀπειλῇ.
<lb rend="displayNum" n="44" />καὶ Βρομίου προμάχοισι πέλωρ ἐκορύσσετο Μορρεύς:
<lb rend="displayNum" n="45" />οὔτασε δ᾽ Εὐρυμέδοντα, μέσον βουβῶνα χαράξας 
<lb rend="displayNum" n="46" />ἔγχεϊ φοινήεντι: διαΐσσουσα δὲ μηροῦ
<lb rend="displayNum" n="47" />πιαλέην τάμε σάρκα λιπόχροα θυιὰς ἀκωκή:
<lb rend="displayNum" n="48" />γούνατι δ᾽ ὀκλάζοντι χαμαὶ πέσε. Χαλκοχίτων δὲ
<lb rend="displayNum" n="49" />Ἄλκων οὐκ ἀμέλησε κασιγνήτοιο πεσόντος,
<lb rend="displayNum" n="50" />ἀλλὰ βιαζομένῳ πρόμος ἤλυθεν ἔγχος ἀείρων 
<lb rend="displayNum" n="51" />καὶ σάκος εὐδίνητον: ὅλον δ᾽ ἐκάλυπτε μαχητήν,
<pb id="v.2.p.402" />
<lb rend="displayNum" n="52" />ἀσπίδι πυργώσας δέμας ἀνέρος, ἀντιβίοις δὲ
<lb rend="displayNum" n="53" />σείων ἔνθα καὶ ἔνθα παλινδίνητον ἀκωκὴν
<lb rend="displayNum" n="54" />γνωτῷ γνωτὸς ἄμυνε: καὶ οὐταμένῳ περιβαίνων,
<lb rend="displayNum" n="55" />οἷα περὶ σκύμνοισι λέων, βρυχήσατο λαιμῷ, 
<lb rend="displayNum" n="56" />χείλεϊ λυσσήεντι χέων Κορυβαντίδα φωνήν.
<lb rend="displayNum" n="57" />καί μιν ὀπιπεύων κυκλούμενον ἴδμονι ταρσῷ 
<lb rend="displayNum" n="60" />γνωτοῦ κεκλιμένοιο προασπιστῆρα Καβείρου 
<lb rend="displayNum" n="58" />ἰσοφυὴς Τυφῶνι πέλωρ βακχεύετο Μορρεύς, 
<lb rend="displayNum" n="59" />γνωτοῖς διχθαδίοις κεκορυθμένος, ὄφρά κε μήτηρ 
<lb rend="displayNum" n="61" />δίζυγα δακρύσειεν ὀλωλότα τέκνα Καβειρώ, 
<lb rend="displayNum" n="62" />εἰς μίνα ἠριγένειαν ἑνὶ τμηθέντα σιδήρῳ.
<lb rend="displayNum" n="63" />καί νύ κεν ἀμφοτέρους ἰσοελκέι δῶκεν ὀλέθρῳ,
<lb rend="displayNum" n="64" />ἀλλὰ διὰ στομάτων βεβιημένον ἄσθμα τιταίνων
<lb rend="displayNum" n="65" />Λήμνιον Εὐρυμέδων γενέτην ἐκαλέσσατο φωνῇ. 
</p><p><lb rend="displayNum" n="66" /><q direct="unspecified">ὦ πάτερ, ἐργοπόνοιο πυρίπνοε κοίρανε τέχνης,
<lb rend="displayNum" n="67" />δός μοι ὀφειλομένην προτέρην χάριν, ὁππότε μούνη
<lb rend="displayNum" n="68" />Σικελίην τρικάρηνον ἁλωιὰς ἥρπασε Δηώ,
<lb rend="displayNum" n="69" />δῶρα καλυπτομένης ὀπτήρια Περσεφονείης,
<lb rend="displayNum" n="70" />ἑσπερίους δ᾽ ἀνέκοψε τεοὺς φυσήτορας ἀσκοὺς 
<lb rend="displayNum" n="71" />καὶ πλατὺν ἐσχαρεῶνα καὶ ἅρπαγα σεῖο πυράγρην:
<lb rend="displayNum" n="72" />ἀλλά μιν ἐπτοίησα προασπίζων γενετῆρος,
<lb rend="displayNum" n="73" />ἄκμονος ὑμετέροιο βοηθόος: ἐξ ἐμέθεν δὲ
<lb rend="displayNum" n="74" />σῷ Σικελῷ σπινθῆρι μέλας θερμαίνεται ἀήρ.
<lb rend="displayNum" n="75" />ῥύεό μοι σέο παῖδα, τὸν ἄγριος οὔτασε Μορρεύς.</q> 
</p><p><lb rend="displayNum" n="76" />εἶπε, καὶ οὐρανόθεν πυρόεις Ἥφαιστος ὀρυύσας
<lb rend="displayNum" n="77" />σύγγονον ἀμφελέλιζε πολυσχιδὲς ἁλλόμενον πῦρ,
<lb rend="displayNum" n="78" />δινεύων παλάμῃ πυρόεν βέλος: ἀμφὶ δὲ δειρὴν
<lb rend="displayNum" n="79" />Μορρέος αὐτοέλικτος ἑλίσσετο πυρσὸς ἐχέφρων,
<lb rend="displayNum" n="80" />αὐχένι μιτρώσας πυριθαλπέος ὁρμὸν ἀνάγκης 
<lb rend="displayNum" n="81" />εἰλυφόων: πυρόεν δὲ μετὰ στέφος ἀνθερεῶνος
<lb rend="displayNum" n="82" />ταρσὸν ἐς ἐσχατόωντα θορὼν ἐπιβήτορι παλμῷ
<lb rend="displayNum" n="83" />ἀμφὶ πόδα προμάχοιο πυρίπλοκον ἔπλεκε σειρήν,
<pb id="v.2.p.404" />
<lb rend="displayNum" n="84" />σείων ἐν δαπέδῳ σταθερὸν σέλας ἅλματι πεζῷ:
<lb rend="displayNum" n="85" />θερμάνθη δὲ κάρηνον ἀναπτομένης τρυφαλείης. 
<lb rend="displayNum" n="86" />καί νύ κεν ἐπρήνικτο τυπεὶς φλογόεντι βελέμνῳ,
<lb rend="displayNum" n="87" />εἰ μὴ Δηριάδαο πατὴρ ἤμυνεν Ὑδάσπης:
<lb rend="displayNum" n="88" />ἧστο γὰρ ὑσμίνην δεδοκημένος ὑψόθι πέτρης,
<lb rend="displayNum" n="89" />ταυροφοὴς νόθον εἶδος ἔχων βροτοειδέι μορφῇ:
<lb rend="displayNum" n="90" />ὅς μιν ἀνεζώγρησε χέων ἀντίπνοον ὕδωρ, 
<lb rend="displayNum" n="91" />ψύχων θερμὸν ἄημα πυριβλήτοιο προσώπου,
<lb rend="displayNum" n="92" />λύματα τεφρήεντα διασμήχων τρυφαλείης:
<lb rend="displayNum" n="93" />Μορρέα δ᾽ ἁρπάξας ζοφερῇ χλαίνωσεν ὀμίχλῃ,
<lb rend="displayNum" n="94" />πορφυρέῃ νεφέλῃ κεκαλυμμένα γυῖα καλύψας,
<lb rend="displayNum" n="95" />μή μιν ἀποκτείνειε σελασφόρος ἀμφιγυήεις, 
<lb rend="displayNum" n="96" />Λήμνιον αἰθύσσων θανατηφόρον ἁπτόμενον πῦρ,
<lb rend="displayNum" n="97" />μὴ προτέρου φθιμένοιο γέρων φιλότεκνος Ὑδάσπης
<lb rend="displayNum" n="98" />γαμβρὸν ἴδῃ πάλιν ἄλλον ὀλωλότα Δηριαδῆος,
<lb rend="displayNum" n="99" />μηδὲ μόρον Μορρῆος ἅμα κλαύσειεν Ὀρόντῃ.
</p><p><lb rend="displayNum" n="100" />Πυρσοφόρος δ᾽ Ἥφαιστος ὅλους ἐδίωκε μαχητὰς 
<lb rend="displayNum" n="101" />ἱσταμένοθς περὶ παῖδα νεούτατον, ὑψόθι δ᾽ ὤμου
<lb rend="displayNum" n="102" />υἱὸν ἐλαφρίζων ἐπερείσατο γείτονι φηγῷ,
<lb rend="displayNum" n="103" />νόσφιν ἀπὸ φλοίσβοιο, καὶ ἐζώγρησε πεσόντα, <note n="1" place="unspecified" anchored="yes">σο μσς.: λυδσιξη παθόντα.</note>
<lb rend="displayNum" n="104" />οὐταμένῳ βουβῶνι φερέσβια φάρμακα πάσσων.
</p><p><lb rend="displayNum" n="105" />οὐδὲ μόθου προτέροιο λελασμένος ἔπλετο Μορρεύς: 
<lb rend="displayNum" n="106" />ἀλλὰ πάλιν κεκόρυστο φυγὼν πυρόεσσαν Ἐνυὼ
<lb rend="displayNum" n="107" />καὶ πρόμον ἀστράπτοντα καὶ αἰθαλόεσσαν ἀκωκήν:
<lb rend="displayNum" n="108" />καὶ Φλόγιον Στροφίοιο πολύστροφον υἷα καχήσας
<lb rend="displayNum" n="109" />ἔκτανεν, ὀρχηστῆρα φιλοσκάρθμου Διονύσου,
<lb rend="displayNum" n="110" />ὅς τις ἀδακρύτοιο παρ᾽ εἰλαπίνῃσι Λυαίου 
<lb rend="displayNum" n="111" />ἀνταιτύπων ἐλέλιζε πολύτροπα δάκτυλα χειρῶν,
<lb rend="displayNum" n="112" />καὶ θάνατον Φαέθοντος ἐχέφρονι χειρὶ τινάσσων
<pb id="v.2.p.406" />
<lb rend="displayNum" n="113" />δαιτυμόνας ποίησεν ἀήθεα δάκρυα λείβειν,
<lb rend="displayNum" n="114" />ψευδαλέου Φαέθοντος ἐπικλαίοντας ὀλέθρῳ:
<lb rend="displayNum" n="115" />καὶ νέον αἰθαλόεντα καὶ αὐτοκύλιστον ὑφαίνων 
<lb rend="displayNum" n="116" />λευγαλέον πόρε πένθος ἀπενθήτῳ Διονύσῳ.
<lb rend="displayNum" n="117" />τοῦτον ἰδὼν σκαίροντα δορυσσόος ἔννεπε Μορρεύς:
</p><p><lb rend="displayNum" n="118" /><q direct="unspecified">ἀλλοῖος χορὸς οὗτος, ὃν ἔπλεκες ἄγχι τραπέζης:
<lb rend="displayNum" n="119" />ὀρχηθμὸν γελόωντα παρὰ κρητῆρι τιταίνων
<lb rend="displayNum" n="120" />ὀρχηθμὸν στονόεντα πόθεν μετὰ δῆριν ὑφαίνεις; 
<lb rend="displayNum" n="121" />εἰ δὲ καὶ οἶστρος ἔχει σε χοροστασίης Διονύσου,
<lb rend="displayNum" n="122" />Ἄιδι μυστιπόλευε, καὶ οὐ γύψοιο χατίζεις
<lb rend="displayNum" n="123" />αὐτοβαφῆ μεθέπων κεκονιμένα κύκλα προσώπου:
<lb rend="displayNum" n="124" />ἢν ἐθέλῃς δέ, χόρευε φιλοθρήνῳ παρὰ Λήθῃ,
<lb rend="displayNum" n="125" />Περσεφόνη δ᾽ ἀγέλαστος ἀγαλλέσθω σέο μολπῇ.</q> 
</p><p><lb rend="displayNum" n="126" />ἔννεπε κυδιόων, καὶ ἐπέδραμεν ἶσος ἀέλλῃ,
<lb rend="displayNum" n="127" />Σειληνοὺς δ᾽ ἐφόβησεν. ἀμαιμακέτῳ δὲ μαχαίρῃ
<lb rend="displayNum" n="128" />Τέκταφος ὡμάρτησε σακέσπαλος, ὅν ποτε δήσας
<lb rend="displayNum" n="129" />Δηριάδης ἔκρυψεν ἕσω γλαφυροῖο βερέθρου.
<lb rend="displayNum" n="130" />οὐδὲ φυγεῖν μόρον εὗρε τὸ δεύτερον: ἐν γὰρ ἀνάγκῃ 
<lb rend="displayNum" n="131" />τίς δύναταί ποτε πότμον ἀπ᾽ ἀνέρος ἐχθρὸν ἐρύκειν,
<lb rend="displayNum" n="132" />νηλὴς πανδαμάτειρα θανεῖν ὅτε Μοῖρα κελεύει;
<lb rend="displayNum" n="133" />οὐ γὰρ Τέκταφον εὗρε δόλος θνήσκοντα σαῶσαι,
<lb rend="displayNum" n="134" />ὃς τότε λυσσώων στρατιὴν ἐδίωξε Λυαίου,
<lb rend="displayNum" n="135" />εὐκεράων Σατύρων φιλοπαίγμονα γυῖα δαΐζων: 
<lb rend="displayNum" n="136" />ἐγρεμόθου δ᾽ ἤμησε Πυλαιέος ἀνθερεῶνα,
<lb rend="displayNum" n="137" />Ὀνθυρίου δὲ μέτωπον ἀφειδέι τύψε μαχαίρῃ,
<lb rend="displayNum" n="138" />καὶ Πίθον εὐρύστερνον ἀπηλοίησε διδήρῳ.
<lb rend="displayNum" n="139" />καί νύ κεν ἄλλον ὅμιλον ἐπασσυτέρων κτάνε Βάκχων,
<lb rend="displayNum" n="140" />ἀλλά μιν Εὐρυμέδων ταχὺς ἔδρακε, καί οἱ ὑπέστη 
<lb rend="displayNum" n="141" />δίστομον ἀντιβίην Κορυβαντίδα χειρὶ τινάσσων:
<lb rend="displayNum" n="142" />ἔθλασε δ᾽ ἄκρα μέτωπα: διχαζομένου δὲ καρήνου
<pb id="v.2.p.408" />
<lb rend="displayNum" n="143" />ὄρθιος αἱμαλέης ἀνεκήκιεν αὐλὸς ἐέρσης:
<lb rend="displayNum" n="144" />καὶ πρόμος εἰς χθόνα πῖπτε, περιρραίνων δὲ κονίην
<lb rend="displayNum" n="145" />ἡμιθανὴς κεκύλιστο, πεδοσκαφέος δὲ μελάθρου 
<lb rend="displayNum" n="146" />ἀρχαίην κακότητα καὶ ὁπλοτέρης λίνα Μοίρης
<lb rend="displayNum" n="147" />ἔστενε, καὶ δολίου μεμνημένος εἰσέτι φίλτρου
<lb rend="displayNum" n="148" />παιδὸς ἀλεξικάκου κινυρῇ βρυχήσατο φωνῇ,
<lb rend="displayNum" n="149" />τοῦ δὲ κινυρομένοιο κατέρρεε δάκρυα λύθρῳ:
</p><p><lb rend="displayNum" n="150" /><q direct="unspecified">μῆτερ ἐμὴ καὶ μαῖα, δολοπλόκε δύσγαμε κούρη, 
<lb rend="displayNum" n="151" />τίπτέ μοι οὐ σχεδὸν ἦλθες, ὅτ᾽ ἐγγύθεν ἦλθον ὀλέθρου;
<lb rend="displayNum" n="152" />νῦν πόθεν οὐ χραίσμησας ἐμοὶ πάλιν, ἄτρομε κούρη;
<lb rend="displayNum" n="153" />πῇ σέο φίλτρον ἔβη φυσίζοον; ἦ ῥα φυλάσσεις
<lb rend="displayNum" n="154" />πιστὰ τεῷ ζώοντι καὶ οὐ θνήσκοντι τοκῆι;
<lb rend="displayNum" n="155" />εἰ δόλος ἐξ Ἀίδαο δυνήσεται ἄνδρα κομίζειν, 
<lb rend="displayNum" n="156" />δίζεό μοι δόλον ἄλλον ἀρείονα, δίζεο βουλὴν
<lb rend="displayNum" n="157" />κερδαλέην θανάτοιο, μετὰ χθονίους κενεῶνας
<lb rend="displayNum" n="158" />ὄφρα πύλας Ἀίδαο καὶ ἐν πολέμοισιν ἀλύξω,
<lb rend="displayNum" n="159" />εἰ πέλε νόστιμος οἶμος ἀνοστήτοιο βερέθρου.</q>
</p><p><lb rend="displayNum" n="160" />τοῖον ἔπος μόγις εἶπε, καὶ οὐκέτι πείθετο φωνή. 
<lb rend="displayNum" n="161" />καὶ γενέτην ὁρόωσα νεούτατον ὑψόθι πύργου
<lb rend="displayNum" n="162" />οἰκτρὴ ποικιλόδακρυς ἀνέβλυε πενθάδα φωνὴν
<lb rend="displayNum" n="163" />ἠερίη: σκολιὴν δὲ κόμην ᾔσχυνε κονίῃ,
<lb rend="displayNum" n="164" />στήθεα γυμνώσασα δαϊζομένοιο χιτῶνος,
<lb rend="displayNum" n="165" />καὶ κεφαλὴν ἤρασσεν: ἀνηκέστῳ δὲ τοκῆι, 
<lb rend="displayNum" n="166" />οἷά περ εἰσαΐοντι, τόσην ἐφθέγξατο φωνήν:
</p><p><lb rend="displayNum" n="167" /><q direct="unspecified">υἱὲ πάτερ βαρύποτμε γαλακτοφόρου σέο κούρης,
<lb rend="displayNum" n="168" />σήμερον ἀπνεύστοις ἐπὶ χείλεσι σεῖο θανόντος
<lb rend="displayNum" n="169" />ποῖον ἔχω γλάγος ἄλλο φερέσβιον, ᾧ ἔπι δειλὴ
<lb rend="displayNum" n="170" />ψυχὴν ὑμετέρην παλινάγρετον εἰς σὲ κομίσσω;
<lb rend="displayNum" n="171" />ποῖον ἐγὼ πάλιν ἄλλον ἀρηγόνα μαζὸν ὀρέξω;
<pb id="v.2.p.410" />
<lb rend="displayNum" n="172" />αἴθε καὶ Ἀιδονῆα δυνήσομαι ἠπεροπεύειν.
<lb rend="displayNum" n="173" />σοί, πάτερ, ἓν γέρας ἄλλο φυλάσσεται: οὐ γὰρ ἐάσω
<lb rend="displayNum" n="174" />μοῦνον ἐνὶ φθιμένοις σε: σὺ δὲ κταμένης σέο κούρης
<lb rend="displayNum" n="175" />δέξο καὶ αὐχένος αἷμα μετὰ προτέρου γάλα μαζοῦ. 
<lb rend="displayNum" n="176" />ἔλθετε, Δηριάδαο φυλάκτορες, ἀντὶ δὲ κείνου
<lb rend="displayNum" n="177" />δείξατέ μοι μυχὸν ἄλλον ἔσω χθονός, ἧχι μολοῦσα
<lb rend="displayNum" n="178" />νεκρὸν ἐμὸν γενετῆρα πάλιν ζώοντα τελέσσω:
<lb rend="displayNum" n="179" />οὐκ Ἀίδης φυλάκεσσιν ὁμοίιος, ὄφρα τελέσσω
<lb rend="displayNum" n="180" />λυσίπονον δόλον ἄλλον ἀοσσητῆρα τοκῆος. 
<lb rend="displayNum" n="181" />ἤθελον ἆορ ἐκεῖνο μιαιφόνον, ὄφρα δαμείην
<lb rend="displayNum" n="182" />πατροφόνῳ βαρύθυμος ὀλισθήσασα σιδήρῳ.
<lb rend="displayNum" n="183" />οὗτος, ὃς ἡμετέρου κεφαλὴν ἔτμηξε τοκῆος,
<lb rend="displayNum" n="184" />κτεῖνε καὶ Ἠερίην μετὰ Τέκταφον, ὄφρά τις εἴπῃ:
<lb rend="displayNum" n="185" /><q direct="unspecified">καὶ γενέτην καὶ παῖδα μιῇ πρήνιξε μαχαίρῃ.</q></q>
</p><p><lb rend="displayNum" n="186" />Ἕννεπε δακρυχέουσα: πόνος δ᾽ ἠέξετο μείζων.
<lb rend="displayNum" n="187" />καὶ διδύμαις στρατιῇσιν ἐπερρίπιζεν Ἐνυώ <gap />
<lb rend="displayNum" n="188" />Ταιναρίδην δ᾽ ἔκτεινε Δασύλλιον ἄορι Μορρεύς,
<lb rend="displayNum" n="189" />μή ποτε δυσμενέεσσιν ἀπορρίψαντα βοείην,
<lb rend="displayNum" n="190" />ἀντιβίοις ἀτίνακτον Ἀμυκλαῖον πολιήτην, 
<lb rend="displayNum" n="191" />γναθμοῦ δεξιτεροῖο παρ᾽ ὀστέον ἔγχος ἐρείσας.
<lb rend="displayNum" n="192" />ἔκτανε δ᾽ Ἀλκιμάχειαν ὀρίδρομον, εἰν ἑνὶ θεσμῷ
<lb rend="displayNum" n="193" />ἠνορέην καὶ κάλλος ὑπέρτερον ἥλικος ἥβης,
<lb rend="displayNum" n="194" />κούρην Ἁρπαλίωνος ἐρισταφύλοιο τοκῆος,
<lb rend="displayNum" n="195" />ἣ πέλε τολμήεσσα καὶ εἰς δόμον ἤλυθεν Ἥρης 
<lb rend="displayNum" n="196" />κισσὸν ἀερτάζουσα, τὸν Ἀργολὶς ἔστυγε δαίμων,
<lb rend="displayNum" n="197" />ὅσσον ἐρευθιόωσαν ἐθήμονα φίλατο ῥοιήν:
<lb rend="displayNum" n="198" />καὶ βρέτας εὐποίητον ἐμάστιεν οἵνοπι θύρσῳ,
<lb rend="displayNum" n="199" />χάλκεον ἀμπελόεντι δέμας πλήσσουσα κορύμβῳ,
<lb rend="displayNum" n="200" />μητρυιὴν βαρύμηνιν ἀτιμάζουσα Λυαίου. 
<lb rend="displayNum" n="201" />οὐδὲ χόλον δασπλῆτα καθαψαμένης φύγεν Ἥρης
<lb rend="displayNum" n="202" />Λημνιὰς Ἀλκιμάχεια θεημάχος: ἀλλ᾽ ἐνὶ γαίῃ
<lb rend="displayNum" n="203" />ὀθνείῃ κτερέιστο, μετὰ πτολέμους δὲ τοκῆα
<pb id="v.2.p.412" />
<lb rend="displayNum" n="204" />οὐκ ἴδεν Ἁρπαλίωνα τὸ δεύτερον, οὐκ ἴδε πάτρην,
<lb rend="displayNum" n="205" />Λῆμνον Ἰησονίης νυμφήιον Ὑψιπυλείης: 
<lb rend="displayNum" n="206" />ἀλλὰ παρὰ ξείνοισι χυτῇ κεκάλυπτο κονίῃ,
<lb rend="displayNum" n="207" />πότμον ἀμειβομένη τιμήορον. ἆ μέγα δειλή,
<lb rend="displayNum" n="208" />ἤμβροτεν Ἁρπαλίωνος, ἐνοσφίσθη δὲ Λυαίου.
</p><p><lb rend="displayNum" n="209" />οὐδὲ δαϊζομένης ζαμενὴς ἐκορέσσατο Μορρεὺς
<lb rend="displayNum" n="210" />μαινάδος Ἀλκιμάχης θεοπαίγμονος: ἀλλὰ καὶ αὐτὴν 
<lb rend="displayNum" n="211" />Ἤλιδα ναιετάουσαν Ὀλύμπιον οὖδας ἀρούρης
<lb rend="displayNum" n="212" />Ἀλφειοῦ παρὰ χεῦμα φιλοστεφάνου ποταμοῖο
<lb rend="displayNum" n="213" />ἔκτανε Κωδώνην ἔτι παρθένον. ἵλατε, Μοῖραι,
<lb rend="displayNum" n="214" />οὐ πλοκάμους ἐλέαιρε μαραινομένοιο καρήνου,
<lb rend="displayNum" n="215" />οὐ ῥοδέην ἀκτῖνα κονιομένοιο προσώπου: 
<lb rend="displayNum" n="216" />οὐδὲ περὶ στέρνοισιν ἴσον τροχοειδέι μήλῳ
<lb rend="displayNum" n="217" />μαζὸν ἰδὼν ἐλέαιρεν, ἀκαμπέα κέντορα μίτρης,
<lb rend="displayNum" n="218" />οὐδὲ βαθυνομένοιο τομὴν ᾐδέσσατο μηροῦ,
<lb rend="displayNum" n="219" />ἀλλὰ τόσον κτάνε κάλλος ἀώριον: οὐταμένη δὲ
<lb rend="displayNum" n="220" />ἡ μὲν ἐπὶ χθονὶ πῖπτεν: ἀπειρεσίας δὲ διώκων 
<lb rend="displayNum" n="221" />μαινάδας εὐπέπλους κορυθαιόλος ἔκτανε Μορρεύς,
<lb rend="displayNum" n="222" />Εὐρυπύλην Στερόπην τε Σόην τ᾽ ἤμησε μαχαίρῃ,
<lb rend="displayNum" n="223" />καὶ Σταφύλην ἐδάιξεν, ἐρευθαλέην τε Γιγαρτὼ
<lb rend="displayNum" n="224" />οὔτασε, καὶ ῥοδόεντος ὑπὲρ μαζοῖο τορήσας
<lb rend="displayNum" n="225" />στέρνα Μελικταίνης φονίῳ πόρφυρε σιδήρῳ. 
</p><p><lb rend="displayNum" n="226" />καὶ φθονεροὶ Τελχῖνες ἐπεστρατόωντο κυδοιμῷ,
<lb rend="displayNum" n="227" />ὃς μὲν ἔχων ἐλάτην περιμήκετον, ὃς δὲ κρανείου
<lb rend="displayNum" n="228" />θάμνον ὅλον πρόρριζον, ὁ δὲ πρηῶνος ἀράξας
<lb rend="displayNum" n="229" />ἄκρον ἀπηλοίησε, καὶ εἰς μόθον ἤιεν Ἰνδῶν
<lb rend="displayNum" n="230" />λᾶαν ἀκοντιστῆρα μεμηνότι πήχεϊ σείων. 
<pb id="v.2.p.414" />
<lb rend="displayNum" n="231" />Ἥρη δ᾽ ἀλλοπρόσαλλος ἐπιβρίθουσα Λυαίῳ
<lb rend="displayNum" n="232" />δῶκε μένος καὶ θάρσος ἀγήνορι Δηριαδῆι,
<lb rend="displayNum" n="233" />καί οἱ ἀριστεύοντι σελασφόρον ὤπασεν αἴγλην
<lb rend="displayNum" n="234" />εἰς φόβον ἀντιβίοισι: κορυσσομένου δὲ φορῆος
<lb rend="displayNum" n="235" />ἀσπίδος Ἰνδῴης ἀμαρύσσετο φοίνιος αἴγλη, 
<lb rend="displayNum" n="236" />καὶ κυνέης σελάγιζεν ὑπὲρ λόφον ἁλλομένη φλόξ.
<lb rend="displayNum" n="237" />καὶ θρασὺς ἔτρεμε Βάκχος, ὅπως ἴδε Δηριαδῆος
<lb rend="displayNum" n="238" />ὀμφαλὸν ἀστράπτοντα πυριβλήτοιο βοείης
<lb rend="displayNum" n="239" />καὶ σέλας ἠερόφοιτον ἀναπτομένης τρυφαλείης:
<lb rend="displayNum" n="240" />τὸν μὲν ἰδὼν Διόνυσος ἐθάμβεεν, οὐδέ οἱ ἔτλη 
<lb rend="displayNum" n="241" />ἀντιάσαι, νοέων δὲ κορυσσομένης δόλον Ἥρης
<lb rend="displayNum" n="242" />ποσσὶν ἀναινομένοισιν ἐχάζετο δηιοτῆτος.
</p><p><lb rend="displayNum" n="243" />καὶ τότε θαρσήεντες ἐπὶ κλόνον ἤιον Ἰνδοί,
<lb rend="displayNum" n="244" />ὑσμίνην Βρομίοιο λελοιπότος: εἰσορόων δὲ
<lb rend="displayNum" n="245" />Δηριάδης ἐδάϊζεν ἐπασσυτέρων στίχα Βάκχων 
<lb rend="displayNum" n="246" />ἐγχείην ἑκάτερθε παλινδίνητον ἑλίσσων.
</p><p><lb rend="displayNum" n="247" />ἀσχαλόων δ᾽ Ἰόβακχος ἀνήιεν εἰς ῥάχιν ὕλης,
<lb rend="displayNum" n="248" />καὶ κλονέειν ἀνέμοισιν ἐπέτρεπεν ἐλπίδα χάρμης,
<lb rend="displayNum" n="249" />μητρυιῆς τρομέων χόλον ἄγριον. ἦλθε δ᾽ Ἀθήνη
<lb rend="displayNum" n="250" />οὐρανόθεν: πρὸ γὰρ ἧκε διάκτορον ὑψιμέδων Ζεύς, 
<lb rend="displayNum" n="251" />γνωτὸν ὅπως φεύγοντα, φόβῳ πεφοβημένον Ἥρης,
<lb rend="displayNum" n="252" />εἰς ἐνοπὴν ἐρύσειε μεταστρέψαντα μενοινήν:
<lb rend="displayNum" n="253" />στῆ δ᾽ ὄπιθεν ξανθῆς δὲ κόμης ἐδράξατο Βάκχου,
<lb rend="displayNum" n="254" />μούνῳ φαινομένη βλοσυρὴ θεός: ἐκ δὲ προσώπου
<lb rend="displayNum" n="255" />μαρμαρυγὴν πυρόεσσαν ἀνηκόντιζον ὀπωπαί: 
<lb rend="displayNum" n="256" />καὶ νοεροὺς σπινθῆρας ἐπιπνείουσα Λυαίῳ
<lb rend="displayNum" n="257" />μεμφομένῃ κοτέουσα φιλοπτολέμῳ φάτο φωνῇ:
</p><q direct="unspecified"><p><lb rend="displayNum" n="258" />πῇ φεύγεις, Διόνυσε; τί σοι φόβος ἀντὶ κυδοιμοῦ;
<lb rend="displayNum" n="259" />πῇ σέθεν ἄλκιμα θύρσα καὶ ἀμπελόεντες ὀιστοί;
<lb rend="displayNum" n="260" />ἀμφὶ σέθεν τίνα μῦθον ἐμῷ Κρονίωνι βοήσω; 
<pb id="v.2.p.416" />
<lb rend="displayNum" n="261" />ποῖον ἴδον κατὰ δῆριν ὀλωλότα κοίρανον Ἰνδῶν;
<lb rend="displayNum" n="262" />ζώει Δηριάδης καὶ μάρναται εἰσέτι Μορρεύς.
<lb rend="displayNum" n="263" />ποίην δ᾽ οὐρανίην ἐπεδείκνυες ἔμφυτον ἀλκήν;
<lb rend="displayNum" n="264" />ἢ Λιβύης ἐπέβης; ἢ Περσέος εἶχες ἀγῶνα;
<lb rend="displayNum" n="265" />ἢ Σθεννοῦς ἴδες ὄμμα λιθώπιδος ἠὲ καὶ αὐτῆς 
<lb rend="displayNum" n="266" />δύσμαχον Εὐρυάλης μυκώμενον ἀνθερεῶνα;
<lb rend="displayNum" n="267" />ἢ πλοκάμους ἐνόησας ἐχιδνοκόμοιο Μεδούσης,
<lb rend="displayNum" n="268" />καί σε πολυσπερέων περιδέδρομε χάσμα δρακόντων;
<lb rend="displayNum" n="269" />οὐ Σεμέλη τέκε παῖδα μαχήμονα: Γοργοφόνον δὲ
<lb rend="displayNum" n="270" />ἄξιον υἷα λόχευσεν ἐμοῦ Διὸς Ἀκρισιώνη: 
<lb rend="displayNum" n="271" />οὐ γὰρ ἐμὴν δρεπάνην πτερόεις ἀπεσείσατο Περσεύς,
</p><p><lb rend="displayNum" n="272" />Ἑρμείαν δὲ γέραιρεν ἑῶν δωτῆρα πεδίλων.
<lb rend="displayNum" n="273" />γείτονα μάρτυν ἔχω πετρώδεα θῆρα θαλάσσης:
<lb rend="displayNum" n="274" />εἴρεό μοι Κηφῆα, τά περ κάμε Περσέος ἅρπη:
<lb rend="displayNum" n="275" />ἀντολίην δ᾽ ἐρέεινε καὶ ἕσπερον: ἀμφότερον γάρ, 
<lb rend="displayNum" n="276" />Νηρεΐδες τρομέουσι τὸν Ἀνδρομέδης παρακοίτην,:
<lb rend="displayNum" n="277" />Ἑσπερίδες μέλπουσι τὸν ἀμητῆρα Μεδούσης.
<lb rend="displayNum" n="278" />Αἰακὸς ἀπτοίητος ὁμοίιος οὐ πέλε Βάκχῳ,
<lb rend="displayNum" n="279" />οὐ φύγε Δηριάδην, οὐκ ἔτρεμε φύλοπιν Ἰνδῶν.
<lb rend="displayNum" n="280" />χθιζὰ πάλιν σε φόβησεν Ἄραψ πρόμος; ἐξέτι κείνου 
<lb rend="displayNum" n="281" />ἅζομαι Ἄρεα θοῦρον ἰδεῖν <note n="1" place="unspecified" anchored="yes">λυδσιξη ἰδὼν, κεψδελλ ἰδεῖν. ατηενα σπεακς.</note> γενετῆρα Δυκούργου,
<lb rend="displayNum" n="282" />ἀδρανίην βοόωντα φυγοπτολέμου Διονύσου.
<lb rend="displayNum" n="283" />σὸς καὶ ἐμὸς γενέτης οὐκ ἔτρεμε δηιοτῆτα,
<lb rend="displayNum" n="284" />εὖτε θεοὶ Τιτῆνες ἐθωρήχθησαν Ὀλύμπῳ.
<lb rend="displayNum" n="285" />ποίην Ὀρσιβόην ληίσσαο δεσπότιν Ἰνδῶν; 
<lb rend="displayNum" n="286" />Χειροβίην οὐκ εἶδε δορικτήτην σέο Ῥείη.
<lb rend="displayNum" n="287" />ἱλήκοι Διὸς εὖχος, ἀδελφεὸν οὔ σε καλέσσω
<pb id="v.2.p.418" />
<lb rend="displayNum" n="288" />Δηριάδην φεύγοντα καὶ ἀπτολέμων γένος Ἰνδῶν.
<lb rend="displayNum" n="289" />ἀλλὰ λαβὼν σέο θύρσα πάλιν μιμνήσκεο χάρμης,
<lb rend="displayNum" n="290" />καὶ στρατιῆς προμάχιζε, κορυσσομένῃσι δὲ Βάκχαις 
<lb rend="displayNum" n="291" />ὄψεαι εὐθώρηκα συναιχμάζουσαν Ἀθήνην,
<lb rend="displayNum" n="292" />αἰγίδα κουφίζουσαν ἀνούτατον ὅπλον Ὀλύμπου.
</p></q><p><lb rend="displayNum" n="293" />ὣς φαμένη Βρομίῳ μένος ἔμπνεεν: αὐτὰρ ὁ θυμῷ
<lb rend="displayNum" n="294" />θαρσήεις πολέμιζε τὸ δεύτερον, ἐσσομένης δὲ
<lb rend="displayNum" n="295" />νίκης ἐλπίδα πᾶσαν ἐπέτρεπε Τριτογενείῃ. 
</p><p><lb rend="displayNum" n="296" />ἔνθα τίνα πρῶτον, τίνα δ᾽ ὕστατον ἔκτανε Βάκχος,
<lb rend="displayNum" n="297" />ὁππότε μιν θάρσυνε μόθων ἀκόρητος Ἀθήνη;
<lb rend="displayNum" n="298" />κτεῖνε μὲν ἀντιβίων ἑκατοντάδα νηλέι θύρσῳ,
<lb rend="displayNum" n="299" />πολλοῖς δ᾽ ἕλκος ὄπασσε πολύτροπον ἔγχεϊ τύπτων
<lb rend="displayNum" n="300" />ἠὲ φυτῶν ἑλίκεσσιν ἢ εὐόρπηκι κορύμβῳ, 
<lb rend="displayNum" n="301" />ἢ λίθον αἰχμάζων κραναὸν βέλος: οἱ δὲ τυπέντες
<lb rend="displayNum" n="302" />δαιμονίῃ καναχηδὸν ἐβακχεύθησαν ἱμάσθλη.
<lb rend="displayNum" n="303" />Φρίγγου δ᾽ οὔτασεν ὦμον ἀριστερὸν ὀξέι θύρσῳ:
<lb rend="displayNum" n="304" />ὃς δὲ θορὼν ἀκίχητος ἐχάζετο: τὸν δὲ φυγόντα
<lb rend="displayNum" n="305" />θηγαλέῳ βουπλῆγι κατεπρήνιξε Μελισσεύς. 
<lb rend="displayNum" n="306" />Ἐγρετίῳ δ᾽ ἐπόρουσε φιλεύιον ἔγχος ἑλίσσων
<lb rend="displayNum" n="307" />θυρσομανὴς Διόνυσος ἑκηβόλος: ἱπταμένη δὲ
<lb rend="displayNum" n="308" />Βακχιὰς ἐρροίζησε δι᾽ ἠέρος ἔγχεος αἰχμὴ
<lb rend="displayNum" n="309" />ἄνδρα βαλεῖν ἐθέλουσα, καὶ Ἐγρετίοιο φυγόντος
<lb rend="displayNum" n="310" />ἔχραε Βωλίγγεσσι, καὶ ἐγρεμόθους Ἀραχώτας 
<lb rend="displayNum" n="311" />εἰς φόβον ἐπτοίησε: φιλακρήτῳ δὲ πετήλῳ
<lb rend="displayNum" n="312" />φρικτὰ δοριθρασέων ἐδαΐζετο φῦλα Σαλαγγῶν:
<lb rend="displayNum" n="313" />καὶ στρατὸς ἐρτοίητο φερεσσακέων Ἀριηνῶν:
<lb rend="displayNum" n="314" />καὶ προμάχους Φρίγγοιο καὶ Ἐγρετίοιο διώκων
<lb rend="displayNum" n="315" />Εὔιος ἐπτοίησεν ὅλον στρατὸν Οὐατοκοίτην: 
<lb rend="displayNum" n="316" />καὶ Λύγον αἱματόεντος ἀπεστυφέλιξε κυδοιμοῦ
<lb rend="displayNum" n="317" />ἀλκήεις Ἰόβακχος: ἐφεδρήσσοντα δὲ δένδρῳ
<lb rend="displayNum" n="318" />οὔτασε Μειλανίωνα δολοπλόκον οἴνοπι θύρσῳ,
<pb id="v.2.p.420" />
<lb rend="displayNum" n="319" />Βασσαρίδας κρυφίοισιν ὀιστεύοντα βελέμνοις:
<lb rend="displayNum" n="320" />ἀλλά μιν ἐζώγρησεν ἀπήμονα δύσμαχος Ἥρη, 
<lb rend="displayNum" n="321" />ὅττι δόλῳ κεκόρυστο καὶ ἔχραε πολλάκι Βάκχαις
<lb rend="displayNum" n="322" />κρυπταδίοις πολέμοισιν: ἀεὶ δέ μιν ἔκρυφε πέτρη
<lb rend="displayNum" n="323" />ἢ φυτὸν ὑψικάρηνον ὑποκλεφθέντα πετήλοις,
<lb rend="displayNum" n="324" />ἀνέρας ἀφράστοισιν ὀιστεύοντα βελέμνοις.
</p><p><lb rend="displayNum" n="325" />Ἰνδοὶ δ᾽ ἀνδροφόνοιο μετεσσεύοντο κυδοιμοῦ 
<lb rend="displayNum" n="326" />ἠνορέην τρομέοντες ἀνικήτου Διονύσου.
</p></div1></body></text></TEI.2>