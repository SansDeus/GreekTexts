<?xml version="1.0" encoding="utf-8"?>
<TEI.2><text><body><div1 type="book" n="5" org="uniform" sample="complete">
<head><lb rend="displayNum" n="1" />πέμπτον ἔτι σκοπίαζε καὶ Ἀκταίωνα νοήσεις,
<lb rend="displayNum" n="2" />τὸν κεμὰς οὐκ ὤδινε, κυνοσπάδα νεβρὸν ἀλήτην.</head>
<p><lb rend="displayNum" n="1" />ἀλλ᾽ ὅτε δὴ πολέμων ὀφιώδεα λήια κείρων
<lb rend="displayNum" n="2" />Κάδμος ὀδοντοφύτων καλάμην ἤμησε Γιγάντων,
<lb rend="displayNum" n="3" />σπένδων λύθρον Ἄρηι θαλύσια δηιοτῆτος,
<lb rend="displayNum" n="4" />φαιδρύνας ἑὰ γυῖα δρακοντοβότῳ παρὰ Δίρκῃ
<lb rend="displayNum" n="5" />Δελφίδα βοῦν ἱέρευσε θεοδμήτων ἐπὶ βωμῶν, 
<lb rend="displayNum" n="6" />Παλλάδι καλὸν ἄγαλμα. Καταρχομένῳ δὲ θυηλὰς
<lb rend="displayNum" n="7" />δίζυγες ἔνθα καὶ ἔνθα περιρραίνοντο κεραῖαι
<lb rend="displayNum" n="8" />οὐλοχύταις: ὁ δὲ γυμνὸν ἑλὼν παρὰ γείτονι μηρῷ
<lb rend="displayNum" n="9" />φάσγανον Ἀσσυρίοιο παρήορον ἐκ τελαμῶνος
<lb rend="displayNum" n="10" />ἀκροτάτην τρίχα τάμνε τανυρρίνοιο <note n="1" place="unspecified" anchored="yes">τηε μσς. ρεαδ τανυρρήνοιο, εδδ ϝαριουσλψ τανυρρίνοιο, ταλαυρίνοιο, τανυκραίροιο. τηε στεμ τανυ—συγγεστς τηατ τηε ποετ μεαντ ηορνς.</note> καρήνου 
<lb rend="displayNum" n="11" />ἄορι κωπήεντι: Θεοκλύμενος δὲ κεραίης
<lb rend="displayNum" n="12" />δραξάμενος μόσχοιο παλίντονον εἴρυσε δειρήν,
<lb rend="displayNum" n="13" />αὐχενίους δὲ τένοντας ἀπηλοίησε Θυέστης
<lb rend="displayNum" n="14" />ἀμφιτόμῳ βουπλῆγι, καὶ αἱμαλέῳ βοὸς ὁλκῷ
<lb rend="displayNum" n="15" />λάινος Ὀγκαίης ἐρυθαίνετο βωμὸς Ἀθήνης, 
<lb rend="displayNum" n="16" />καὶ βοέου κερόεντος ἀρασσομένοιο μετώπου
<lb rend="displayNum" n="17" />πρηνὴς μόσχος ἔπιπτε: δαϊζομένης δὲ σιδήρῳ
<lb rend="displayNum" n="18" />πλευρὰ διατμήξαντες ἐμιστύλαντο μαχαίρῃ,
<lb rend="displayNum" n="19" />καὶ βοέην τρηχεῖαν ἐγυμνώσαντο καλύπτρην
<pb id="v.1.p.170" />
<lb rend="displayNum" n="20" />ἐκταδίην: ὁ δὲ φαιδρὸν ἐπὶ χθονὶ φᾶρος ἑλίξας 
<lb rend="displayNum" n="21" />αὐτὸς ἄναξ πεπόνητο, καὶ εὐφυέων κρέα μηρῶν
<lb rend="displayNum" n="22" />ὠμὰ διατμήξας ἐκαλύψατο δίξυγι δημῷ
<lb rend="displayNum" n="23" />μιστύλλων κατὰ βαιόν, ἐπ᾽ ἀνθρακιῇ δὲ τανύσσας
<lb rend="displayNum" n="24" />σπλάγχνα σιδηρείοισι πεπαρμένα μακρὰ κορύμβοις
<lb rend="displayNum" n="25" />εἴρυσεν, ὀπτήσας ἁπαλῷ πυρί: μεσσοπαγῆ δὲ 
<lb rend="displayNum" n="26" />ἀκροπόρῳ στοιχηδὸν ἄγων τετορημένα χαλκῷ
<lb rend="displayNum" n="27" />ἀνθοκόμου κατέθηκε χαμαιζήλοιο τραπέζης
<lb rend="displayNum" n="28" />δαιτρός, ἐπασσυτέρους ὀβελοὺς ζείοντας ἀείρας.
<lb rend="displayNum" n="29" />καὶ θυόεις ἐλέλικτο δι᾽ ἠέρος ἀτμὸς ἀλήτης
<lb rend="displayNum" n="30" />Ἀσσυρίης λιβάνοιο. τελειομένης δὲ θυηλῆς 
<lb rend="displayNum" n="31" />δεῖπνον ἔην, καὶ Κάδμος ἑλὼν ἐπένειμεν ἑκάστῳ
<lb rend="displayNum" n="32" />κεκριμένης ὀρέγων ἰσοελκέα μοῖραν ἐδωδῆς.
<lb rend="displayNum" n="33" />δαιτυμόνων δὲ φάλαγγες ἐπ᾽ εὐκύκλοιο τραπέζης
<lb rend="displayNum" n="34" />εἰλαπίνης ἀπέθεντο πόθον κεκορηότι θυμῷ.
</p><p><lb rend="displayNum" n="35" />οὐδὲ δρακοντοφόνῳ καμάτων τέλος ἔπλετο Κάδμῳ, 
<lb rend="displayNum" n="36" />ἀλλὰ μεθ᾽ ἑρπηστῆρα, μετ᾽ ἄγρια φῦλα Γιγάντων,
<lb rend="displayNum" n="37" />Ἐκτήνων προμάχοισι καὶ Ἄονι μάρνατο λαῷ
<lb rend="displayNum" n="38" />βάρβαρον ἀμώων στάχυν Ἄρεος, ἀγχιπόροις δὲ
<lb rend="displayNum" n="39" />ἔχραε Τεμμίκεσσι: καλεσσαμένῳ δὲ μαχητὰς
<lb rend="displayNum" n="40" />ποικίλος ἑσμὸς ἵκανε περικτιόνων ἐπικούρων. 
<lb rend="displayNum" n="41" />καὶ διδύμαις στρατιῇσιν Ἔρις ξύνωσεν Ἐνυῷ
<lb rend="displayNum" n="42" />φύλοπιν ὠδίνουσα: συνερχομένων δὲ κυδοιμῷ
<lb rend="displayNum" n="43" />τόξον ἐκυκλώθη, δόρυ πάλλετο, σείετο πήληξ,
<lb rend="displayNum" n="44" />καὶ βέλος ἐρροίζησεν, ἐπ᾽ ὀμφαλόεντι δέ κύκλῳ
<lb rend="displayNum" n="45" />βαλλομένη μυλόεντι λίθῳ σμαράγησε βοείη. 
<lb rend="displayNum" n="46" />καὶ κταμένων ῥέεν αἷμα: πολὺς δ᾽ ἐπὶ φορβάδι γαίῃ
<lb rend="displayNum" n="47" />ἡμιθανής προκάρηνος ἀνὴρ κεκύλιστο κονίῃ.
<lb rend="displayNum" n="48" />καὶ στρατὸς ἀντιβίων ἱκέτης ἐκλίνετο Κάδμῳ:
<lb rend="displayNum" n="49" />λῦτο δ᾽ ἀγών. Φονίην δὲ μετὰ στροφάλιγγα κυδοιμοῦ
<lb rend="displayNum" n="50" />Κάδμος ἀπυργώτοιο θεμείλια πήγνυε Θήβης. 
</p><p><lb rend="displayNum" n="51" />πολλαὶ δ᾽ ἔνθα καὶ ἔνθα μεριζομένων κενεώνων
<lb rend="displayNum" n="52" />αὔλακες ἐτμήγοντο, πολυσχιδέων δὲ κελεύθων
<lb rend="displayNum" n="53" />ἕδρανα καρχαρόδοντι βοῶν κεχάρακτο σιδήρῳ:
<lb rend="displayNum" n="54" />πολλαὶ δ᾽ ἀντιπόρων ἀνέμων τετράζυγι κόσμῳ
<lb rend="displayNum" n="55" />ἔμμοροι ἐν χόρτοισιν ἐμετρήθησαν ἀγυιαί. 
<lb rend="displayNum" n="56" />καὶ πόλις Ἀονίη Τυρίης ποικίλλετο τέχνης
<lb rend="displayNum" n="57" />κάλλεϊ λαϊνέῳ: καὶ ἐποίπνυεν ἄλλος ἐπ᾽ ἄλλῳ
<lb rend="displayNum" n="58" />γειοτόμῳ γλωχῖνι ταμὼν ἑτερόχροα πέτρην
<lb rend="displayNum" n="59" />ἐργατίνης Βοιωτὸν ὑπὸ κλέτας, ἣν παρὰ λόχμῃ
<lb rend="displayNum" n="60" />Τευμησσοῦ δρυόεντος ἐμαιώσαντο κολῶναι, 
<lb rend="displayNum" n="61" />ἣν Ἑλικὼν βλάστησε καὶ ἣν ὤδινε Κιθαιρών.
<lb rend="displayNum" n="62" />καὶ νηοὺς ἐτέλεσσε θεῶν καὶ δώματα φωτῶν
<lb rend="displayNum" n="63" />τορνώσας κανόνεσσιν: ἐπ᾽ ἀρρήκτοις δὲ δομαίοις
<lb rend="displayNum" n="64" />ἑπταπόρῳ πυλεῶνι περίδρομον ἄστυ χαράξας
<lb rend="displayNum" n="65" />οὐρανὸν ἑπτάζωνον ἑῇ μιμήσατο τέχνῃ, 
<lb rend="displayNum" n="66" />ἐσσόμενον ναέταις Ἀμφίονι τεῖχος ἐάσας
<lb rend="displayNum" n="67" />πυργοδόμῳ κιθάρῃ πεφυλαγμένον. οὐρανίοις δὲ
<lb rend="displayNum" n="68" />ἑπτὰ πύλας ἀνέθηκεν ἰσηρίθμοισιν ἀλήταις
<lb rend="displayNum" n="69" />ἰσοτύπους: πρῶτον μὲν ἐς ἑσπέριον κλίμα πήξας
<lb rend="displayNum" n="70" />Ὀγκαίην ἐπένειμε πύλην γλαυκώπιδι Μήνῃ 
<lb rend="displayNum" n="71" />ἐκ βοὸς ὀγκηθμοῖο φερώνυμον, ὅττι καὶ αὐτὴ
<lb rend="displayNum" n="72" />ταυροφυὴς κερόεσσα βοῶν ἐλάτειρα Σελήνη
<lb rend="displayNum" n="73" />τριπλόον εἶδος ἔχουσα πέλει Τριτωνὶς Ἀθήνη:
<lb rend="displayNum" n="74" />δεύτερον Ἑρμάωνι διαυγέι γείτονι Μήνης
<lb rend="displayNum" n="75" />δῶκε γέρας πυλεῶνα: διαγράψας δὲ τετάρτην 
<lb rend="displayNum" n="76" />Ἠλέκτρην Φαέθοντος ἐπώνυμον, ὅττι φανέντος
<pb id="v.1.p.174" />
<lb rend="displayNum" n="77" />σύγχροος Ἠλέκτρης ἀμαρύσσεται ὄρθριος αἴγλη,
<lb rend="displayNum" n="78" />ἠελίῳ πυρόεντι πύλην ἀντώπιον Ἠοῦς
<lb rend="displayNum" n="79" />μεσσατίην ἀνέθηκεν, ἐπεὶ μέσος ἐστὶ πλανήτων:
<lb rend="displayNum" n="80" />πέμπτην δ᾽ Ἄρεϊ δῶκε, πόρε τριτάτην Ἀφροδίτῃ, 
<lb rend="displayNum" n="81" />ἀμφοτέρων ἑκάτερθεν ὅπως Φαέθων μέσος εἴη,
<lb rend="displayNum" n="82" />γείτονα θοῦρον Ἄρηα διατμήγων Ἀφροδίτης:
<lb rend="displayNum" n="83" />ἕκτην Ζηνὸς ἄγαλμα φαεινοτέρῳ κάμε κόσμῳ
<lb rend="displayNum" n="84" />ὑψιφανῆ: πυμάτην δὲ Κρόνου λάχεν ἕβδομος ἀστήρ.
<lb rend="displayNum" n="85" />τοῖον ἕδος ποίησε: καὶ ἱερὸν ἄστυ πολίσσας 
<lb rend="displayNum" n="86" />Αἰγυπτίης ἐκάλεσσεν ὁμώνυμον ἄστεϊ Θήβης,
<lb rend="displayNum" n="87" />ποικίλον ἀσκήσας χθόνιον τύπον, ἶσον Ὀλύμπῳ.
</p><p><lb rend="displayNum" n="88" />Ἀονίων δὲ θύγατρες ἀνεκρούσαντο χορείαις
<lb rend="displayNum" n="89" />Ἁρμονίης ὑμέναιον: ἐπ᾽ εὐθαλάμῳ δὲ μελάθρῳ
<lb rend="displayNum" n="90" />Θρηικίης φθέγξαντο χορίτιδες οὔνομα νύμφης. 
<lb rend="displayNum" n="91" />καὶ Παφίη νεότευκτον ἐκόσμεε παστάδα Κάδμῳ
<lb rend="displayNum" n="92" />παιδὸς ἑῆς μέλπουσα θεοκλήτους ὑμεναίους
<lb rend="displayNum" n="93" />μήτηρ ἱμερόεσσα: πατὴρ δ᾽ ὑπὸ χάρματι κούρης
<lb rend="displayNum" n="94" />γυμνὸς ἄτερ σακέων ὠρχήσατο μείλιχος Ἄρης
<lb rend="displayNum" n="95" />δεξιτερὴν ἀσίδηρον ἐπικλίνων Ἀφροδίτῃ, 
<lb rend="displayNum" n="96" />καὶ γαμίῃ σάλπιγγι μελίζετο θυμὸν <note n="1" place="unspecified" anchored="yes">σο μσς.: εδδ. θεσμὸν, ῥυθμὸν, μῦθον.</note> ἐρώτων
<lb rend="displayNum" n="97" />ἀντίτυπον σύριγγι, σιδηροφόρου δὲ καρήνου
<lb rend="displayNum" n="98" />ἠθάδας εὐπολέμοιο λόφους ἀπεσείσατο χαίτης,
<lb rend="displayNum" n="99" />μιτρώσας πλοκαμῖδας ἀναιμάκτοισι κορύμβοις,
<lb rend="displayNum" n="100" />πλέξας κῶμον Ἔρωτι: σὺν ἀθανάτοις δὲ χορεύων 
<lb rend="displayNum" n="101" />εἰς γάμον Ἁρμονίης Ἰσμήνιος ἦλθεν Ἀπόλλων
<lb rend="displayNum" n="102" />ἑπτατόνῳ κιθάρῃ φιλοτήσιον ὕμνον ἀράσσων:
<pb id="v.1.p.176" />
<lb rend="displayNum" n="103" />καὶ μέλος ἐκρούσαντο βιοσσόον ἐννέα Μοῦσαι,
<lb rend="displayNum" n="104" />καὶ παλάμας ἐλέλιζε Πολύμνια, μαῖα χορείης,
<lb rend="displayNum" n="105" />μιμηλὴν δ᾽ ἐχάραξεν ἀναυδέος εἰκόνα φωνῆς, 
<lb rend="displayNum" n="106" />φθεγγομένη παλάμῃσι σοφὸν τύπον ἔμφρονι σιγῇ,
<lb rend="displayNum" n="107" />ὄμματα δινεύουσα: πολυστρέπτῳ δὲ πεδίλῳ,
<lb rend="displayNum" n="108" />Ζηνὶ χαριζομένη, θαλαμηπόλος ἵστατο Νίκη,
<lb rend="displayNum" n="109" />Κάδμον ἀνευάζουσα, Διὸς πρόμον, ἀμφὶ δὲ παστῷ
<lb rend="displayNum" n="110" />παρθενίοις στομάτεσσι γαμήλιον ἔπλεκε μολπήν, 
<lb rend="displayNum" n="111" />καὶ ποδὸς ἴχνος ἕλισσεν, ἐπ᾽ εὐκύκλῳ δὲ χορείῃ
<lb rend="displayNum" n="112" />αἰδομένη πτερὰ πάλλε παρὰ πτερύγεσσιν Ἐρώτων.
<lb rend="displayNum" n="113" />ἐκ δὲ πολυσπερέων δαΐδων ὁμοφεγγέος αἴγλης
<lb rend="displayNum" n="114" />ἑσπερίης ἀνέτελλε φάος ψευδήμονος Ἠοῦς.
<lb rend="displayNum" n="115" />καὶ λιγυροῖς στομάτεσσι φιλοσκάρθμῳ παρὰ παστῷ 
<lb rend="displayNum" n="116" />πάννυχος ἔπλετο κῶμος ἀκοιμήτοιο χορείης
<lb rend="displayNum" n="117" />μελπομένων:
<lb rend="displayNum" n="115a" />σπεύδων γὰρ ἐς ἀγρύπνους ὑμεναίους<gap /> <note n="1" place="unspecified" anchored="yes">α λινε σεεμς το ηαϝε βεεν ομιττεδ.</note>
<lb rend="displayNum" n="118" />ἠθάδα ῥάβδον ἔλειπεν, ἐπεὶ ταμίη πέλεν ὕπνου.
<lb rend="displayNum" n="119" />καὶ Θήβη χορὸς ἦεν Ὀλύμπιος: ἦν δὲ νοῆσαι
<lb rend="displayNum" n="120" />Κάδμον ὁμοῦ καὶ Ζῆνα μιῆς ψαύοντα τραπέζης. 
</p><p><lb rend="displayNum" n="121" />καὶ γαμίοις θαλάμοισι φέρων νυμφοστόλον ὥρην
<lb rend="displayNum" n="122" />Ἀρκτῴης ἀνέτελλε Δράκων ὁμόφοιτος Ἁμάξης,
<lb rend="displayNum" n="123" />ἄγγελος ἐσσομένων, ὅτι σύννομος ἥλικι νύμφῃ
<lb rend="displayNum" n="124" />ἐκ βροτέης ἤμελλεν ἔχειν ὀφιώδεα μορφὴν
<lb rend="displayNum" n="125" />νυμφίος Ἁρμονίης. μακάρων δέ τις ἄλλος ἐπ᾽ ἄλλῳ 
<lb rend="displayNum" n="126" />εἰς θαλάμους σπεύδοντι γέρας δωρήσατο Κάδμῳ:
<lb rend="displayNum" n="127" />Ζεὺς μὲν πάντα τέλεια: κασιγνήτην δὲ γεραίρων
<lb rend="displayNum" n="128" />Ἥρην πασιμέλουσαν, ἐπεὶ πέλεν Ἄρεϊ μήτηρ,
<lb rend="displayNum" n="129" />ἵππιος ὤπασε δῶρα θαλάσσια κυανοχαίτης:
<pb id="v.1.p.178" />
<lb rend="displayNum" n="130" />Ἑρμῆς σκῆπτρον ἔδωκεν, Ἄρης δόρυ, τόξον Ἀπόλλων, 
<lb rend="displayNum" n="131" />καὶ στέφανον κομόωντα λίθων ἑτερόχροϊ κόσμῳ
<lb rend="displayNum" n="132" />Ἁρμονίης Ἥφαιστος ἐπῃώρησε καρήνῳ,
<lb rend="displayNum" n="133" />χρυσείην κροτάφοισιν ἐπικρεμάσας ἀναδέσμην:
<lb rend="displayNum" n="134" />καὶ θρόνον εὐλάιγγα πόρε χρυσόθρονος Ἥρη:
<lb rend="displayNum" n="135" />Ἄρεα κυδαίνουσα πολυφράδμων Ἀφροδίτη 
<lb rend="displayNum" n="136" />χρύσεον ὁρμὸν ἔχοντα λίθων πολυδαίδαλον αἴγλην
<lb rend="displayNum" n="137" />λευκὸν ἐρευθιόωντι συνήρμοσεν αὐχένι κούρης,
<lb rend="displayNum" n="138" />Ἡφαίστου σοφὸν ἔργον, ὅ περ κάμε Κυπρογενείῃ,
<lb rend="displayNum" n="139" />τοξευτῆρος Ἔρωτος ὅπως ὀπτήριον εἴη:
<lb rend="displayNum" n="140" />ἔλπετο γὰρ Κυθέρειαν ἀεὶ βαρύγουνος ἀκοίτης 
<lb rend="displayNum" n="141" />υἷα τεκεῖν σκάζοντα, ποδῶν μίμημα τοκῆος:
<lb rend="displayNum" n="142" />ἀλλὰ μάτην ἐδόκησε, καὶ ἀρτίπον υἷα νοήσας
<lb rend="displayNum" n="143" />λαμπόμενον πτερύγεσσιν ὁμοίιον υἱέι Μαίης
<lb rend="displayNum" n="144" />ποικίλον ὁρμὸν ἔτευξεν, ὃς ἀστεροφεγγέι νώτῳ
<lb rend="displayNum" n="145" />ὡς ὄφις ἦν ἑλικῶδες ἔχων δέμας: οἷα γὰρ αὐτὴ 
<lb rend="displayNum" n="146" />δίστομος ἀμφίσβαινα μέσῳ μηρύεται ὁλκῷ
<lb rend="displayNum" n="147" />ἰὸν ἀποπτύουσα δι᾽ ἀμφοτέροιο καρήνου,
<lb rend="displayNum" n="148" />ἀμφελελιζομένη μελέων ἑτερόζυγι παλμῷ,
<lb rend="displayNum" n="149" />εἰς κεφαλὴν δὲ κάρηνον ἐφερπύζουσα συνάπτει,
<lb rend="displayNum" n="150" />λοξῇ καμπύλα νῶτα περισκαίρουσα πορείῃ: 
<lb rend="displayNum" n="151" />ὣς ὅ γε ποικίλος ὁρμὸς ἐαγότα νῶτα τιταίνων
<lb rend="displayNum" n="152" />κάμπτετο, κυρτωθεῖσαν ἔχων διδυμάονα δειρήν,
<lb rend="displayNum" n="153" />ἀμφιλαφὴς φολίδεσσιν ἐς ὀμφαλὸν ἄχρις ἱκάνων
<lb rend="displayNum" n="154" />πλεκτὸς ὄφις δικάρηνος: ὑπὸ στροφάλιγγι δὲ τέχνης
<pb id="v.1.p.180" />
<lb rend="displayNum" n="155" />χρύσεος ὁλκαίης ἐλελίζετο κύκλος ἀκάνθης, 
<lb rend="displayNum" n="156" />καί οἱ ἑλισσομένη κεφαλὴ πολυδίνεϊ παλμῷ
<lb rend="displayNum" n="157" />ψευδαλέον σύριγμα διήρυγεν ἀνθερεῶνος.
<lb rend="displayNum" n="158" />καὶ στομάτων ἑκάτερθεν ὅπῃ τέλος ἐστὶ καὶ ἀρχή,
<lb rend="displayNum" n="159" />αἰετὸς ἦν χρύσειος, ἅτε πλατὺν ἠέρα τέμνων,
<lb rend="displayNum" n="160" />ὀρθὸς ἐχιδναίων διδύμων μεσσηγὺ καρήνων, 
<lb rend="displayNum" n="161" />ὑψιφανὴς πτερύγων πισύρων τετράζυγι κημῷ:
<lb rend="displayNum" n="162" />τῇ μὲν ξανθὸς ἴασπις ἐπέτρεχε, τῇ δὲ Σελήνης
<lb rend="displayNum" n="163" />εἶχε λίθον πάνλευκον, ὃς εὐκεράοιο θεαίνης
<lb rend="displayNum" n="164" />λειπομένης μινύθει καὶ ἀέξεται, ὁππότε Μήνη
<lb rend="displayNum" n="165" />ἀρτιφαὴς σέλας ὑγρὸν ἀποστίλβουσα κεραίης 
<lb rend="displayNum" n="166" />ἠελίου γενετῆρος ἀμέλγεται αὐτόγονον πῦρ:
<lb rend="displayNum" n="167" />ἄλλη μάργαρον <note n="1" place="unspecified" anchored="yes">μαρξελλυς σουλδ ρεαδ μάρμαρον, υνδερστανδινγ τηε τοραζ: νοτ α σισε ρεαδινγ, βεξαυσε τηε τοπαζ, ρεαλλψ ξηρψσολιτε, σας δυγ ουτ οφ ζεβοιγετ ισλανδ, νοτ φρομ τηε σεα ιτσελφ ῾ενξ. βριτ. ς.ϝ. περιδοτ᾽.</note> εἶχε φαεσφόρον, οὗ χάριν αἴγλης
<lb rend="displayNum" n="168" />γλαυκὸν Ἐρυθραίης ἀμαρύσσεται οἶδμα θαλάσσης
<lb rend="displayNum" n="169" />λαμπομένης: ἑτέρης δὲ μεσόμφαλος αἰθοπι κόσμῳ
<lb rend="displayNum" n="170" />λεπτοφαὴς σέλας ὑγρὸν ἀπέπτυεν Ἰνδὸς ἀχάτης. 
<lb rend="displayNum" n="171" />ἀλλήλαις δ᾽ ἑκάτερθε συναπτομένων κεφαλάων
<lb rend="displayNum" n="172" />χάσματα δισσὰ δράκοντος ἀνευρύνοντο καρήνων,
<lb rend="displayNum" n="173" />αἰετὸν ἀμφοτέροισι περικλείοντα γενείοις
<lb rend="displayNum" n="174" />σύμπλοκον ἔνθα καὶ ἔνθα: δι᾽ εὐφαέος δὲ προσώπου
<lb rend="displayNum" n="175" />λυχνίδες ἠκόντιζον ἐν ὄμμασι σύμφυτον αἴγλην 
<lb rend="displayNum" n="176" />ὀξὺ σέλας πέμπουσαν, ὁμοίιον αἴθοπι λύχνῳ
<lb rend="displayNum" n="177" />ἁπτομένῳ: κομόων δὲ λίθων πολυειδέι μορφῇ
<lb rend="displayNum" n="178" />πόντος ἔην, γλαυκῆς δὲ λίθος χλοάουσα μαράγδου
<lb rend="displayNum" n="179" />δεξαμένη κρύσταλλον ὁμόζυγον εἴκελον ἀφρῷ
<lb rend="displayNum" n="180" />εἶχε φαληριόωντα μελαινομένης τύπον ἅλμης: 
<lb rend="displayNum" n="181" />τῷ ἔνι δαίδαλα πάντα τετεύχατο, τῷ ἔνι πάντα
<lb rend="displayNum" n="182" />χρυσοφαῆ μάρμαιρεν ἁλίτροφα πώεα λίμνης,
<pb id="v.1.p.182" />
<lb rend="displayNum" n="183" />οἷα περισκαίροντα: πολὺς δέ τις ὑγρὸς ὁδίτης
<lb rend="displayNum" n="184" />μεσσοφανὴς ἐχόρευεν ἐπιξύων ἅλα δελφίς—
<lb rend="displayNum" n="185" />ψευδαλέην δ᾽ ἐλέλιζεν ἑὴν αὐτόσσυτον οὐρήν— 
<lb rend="displayNum" n="186" />καὶ χορὸς ὀρνίθων ἑτερόχροος, ὧν τάχα φαίης
<lb rend="displayNum" n="187" />ἱπταμένων πτερύγων ἀνεμώδεα δοῦπον ἀκούειν,
<lb rend="displayNum" n="188" />ὁρμὸν ἐπεὶ Κυθέρεια γέρας δωρήσατο κούρῃ
<lb rend="displayNum" n="189" />χρύσεον, εὐλάιγγα, παρήορον αὐχένι νύμφης.
</p><p><lb rend="displayNum" n="190" />καὶ γαμίων ζευχθεῖσα πόθων ἰθύντορι κεστῷ 
<lb rend="displayNum" n="191" />Ἁρμονίη πολύπαιδα γονὴν μαιώσατο κόλπῳ
<lb rend="displayNum" n="192" />τικτομένην κατὰ βαιόν: ἀμοιβαίῃ δὲ λοχείῃ
<lb rend="displayNum" n="193" />ἔγκυον ὄγκον ἔλυσε θυγατρογόνου τοκετοῖο,
<lb rend="displayNum" n="194" />τετράκις ἐννέα κύκλα διαπλήσασα Σελήνης.
<lb rend="displayNum" n="195" />πρώτη δ᾽ Αὐτονόη γονίμων ἀνεπήλατο κόλπων 
<lb rend="displayNum" n="196" />μητέρος ἐννεάμηνον ἀναπτύξασα λοχείην
<lb rend="displayNum" n="197" />πρωτοτόκοις ὠδῖσιν: ὁμογνήτῳ δὲ γενέθλῃ
<lb rend="displayNum" n="198" />καλλιφυὴς Ἀθάμαντος ἀέξετο σύγγαμος Ἰνώ,
<lb rend="displayNum" n="199" />μήτηρ δισσοτόκος: τριτάτη δ᾽ ἀνέτελλεν Ἀγαύη,
<lb rend="displayNum" n="200" />ἥ ποτε νυμφευθεῖσα Γιγαντείοις ὑμεναίοις 
<lb rend="displayNum" n="201" />εἴκελον υἷα λόχευσεν ὀδοντοφύτῳ παρακοίτῃ:
<lb rend="displayNum" n="202" />καὶ Χαρίτων ἴνδαλμα ποθοβλήτοιο προσώπου
<lb rend="displayNum" n="203" />Ζηνὶ φυλασσομένη Σεμέλη βλάστησε τετάρτη
<lb rend="displayNum" n="204" />θυγατέρων, μούνῃ δὲ καὶ ὁπλοτέρῃ περ ἐούσῃ
<lb rend="displayNum" n="205" />δῶκεν ἀνικήτοιο φύσις πρεσβήια μορφῆς. 
<lb rend="displayNum" n="206" />ἄρσενα δ᾽ ὀψιτέλεστον ὁμόζυγα θήλεϊ φύτλῃ
<lb rend="displayNum" n="207" />Ἁρμονίη νέον υἷα γεγηθότι γείνατο Κάδμῳ,
<lb rend="displayNum" n="208" />Ἀονίης Πολύδωρον ἑωσφόρον ἀστέρα πάτρης,
<lb rend="displayNum" n="209" />ὁπλότερον Σεμέλης ῥοδοειδέος, ὃν παρὰ Θήβαις
<lb rend="displayNum" n="210" />σκῆπτρα λαβὼν ἀθέμιστος ἄναξ ἀπενόσφισε Πενθεύς. 
<lb rend="displayNum" n="211" />καὶ τὰ μὲν ὣς ἤμελλε γέρων χρόνος ὀψὲ τελέσσαι.
<pb id="v.1.p.184" />
</p><p><lb rend="displayNum" n="212" />Κεκριμένας δὲ θύγατρας ἐπεκλήισσεν ἀκοίταις
<lb rend="displayNum" n="213" />Κάδμος ἀμοιβαίοιο γάμου τετράζυγι παστῷ,
<lb rend="displayNum" n="214" />καὶ λέχος ἄλλο μετ᾽ ἄλλο συνήρμοσε: δωροφόρος γὰρ
<lb rend="displayNum" n="215" />πρῶτος Ἀρισταῖος, Νόμιος καὶ ἐπώνυμος Ἀγρεύς, 
<lb rend="displayNum" n="216" />αἷμα σοφοῦ Φοίβοιο καὶ εὐπαλάμοιο Κυρήνης,
<lb rend="displayNum" n="217" />Αὐτονόην ζυγίων ἀρότων νυμφεύσατο θεσμῷ:
<lb rend="displayNum" n="218" />οὐ μὲν Ἀγηνορίδης πολυφερβέος ἴδμονα τέχνης
<lb rend="displayNum" n="219" />γαμβρὸν ἔχειν ἀπέειπε, βιοσσόον υἱέα Φοίβου,
<lb rend="displayNum" n="220" />ἀλλὰ Διιπετέων ἀνέμων ζωαρκέσιν αὔραις 
<lb rend="displayNum" n="221" />λοίγιον εὐνήσαντι πυρώπιδος ἀστέρα Μαίρης
<lb rend="displayNum" n="222" />παῖδα συνεκλήισσε περισσονόῳ παρακοίτῃ.
<lb rend="displayNum" n="223" />καὶ γάμος ἦν πολύολβος, ἐπεὶ γέρας ἄζυγι κούρῃ
<lb rend="displayNum" n="224" />δῶκε βόας, πόρεν αἶγας, ὀρίτροφον ὤπασε ποίμνην:
<lb rend="displayNum" n="225" />καὶ πολὺς ἀχθοφόρῳ βεβαρημένος ὄγμος ἀνάγκῃ 
<lb rend="displayNum" n="226" />φόρτον ἐλαιήεντος ἐκούφισεν ἀμφιφορῆος,
<lb rend="displayNum" n="227" />ἕδνα γάμων, πολλὴν δὲ σοφῆς ἐκόμισσε μελίσσης
<lb rend="displayNum" n="228" />δαιδαλέην ὠδῖνα πολυτρήτοιο λοχείης.
</p><p><lb rend="displayNum" n="229" />κεῖνος ἀνὴρ πρώτιστος ὀρίδρομος ἅλματι ταρσῶν
<lb rend="displayNum" n="230" />εὗρε φιλοσκοπέλοιο πόνον κεμαδοσσόον ἄγρης, 
<lb rend="displayNum" n="231" />πῶς νοερῷ μυκτῆρι παρὰ σφυρὰ φορβάδος ὕλης
<lb rend="displayNum" n="232" />θηρὸς ἀσημάντοιο κύων μαντεύεται ὀδμήν,
<lb rend="displayNum" n="233" />ὄρθια λοξοκέλευθον ἐπὶ δρόμον οὔατα τείνων,
<lb rend="displayNum" n="234" />καὶ δολίης δεδάηκε πολύπλοκα δίκτυα τέχνης
<lb rend="displayNum" n="235" />καὶ σταλίκων τύπον ὀρθόν, ὑπὲρ ψαμάθοιο δὲ θηρῶν 
<lb rend="displayNum" n="236" />πρώιον ἀτρίπτῳ κεχαραγμένον ἴχνος ἀρούρῃ...<note n="1" place="unspecified" anchored="yes">α ϝερσε ορ μορε σεεμς το ηαϝε φαλλεν ουτ.</note>
<lb rend="displayNum" n="237" />καὶ ποσὶν ἐνδρομίδας θηρήτορα φῶτα διδάξας
<pb id="v.1.p.186" />
<lb rend="displayNum" n="238" />ἄσχετον ἀίσσοντα κυνοσσόον εἰς δρόμον ἄγρης
<lb rend="displayNum" n="239" />πέπλα φαεινομένης ἐπιγουνίδος ἄχρι φορῆσαι,
<lb rend="displayNum" n="240" />μή ποτε θηρητῆρος ἐπειγομένου ποδὸς ὁρμὴ 
<lb rend="displayNum" n="241" />ἂψ ἀνασειράζοιτο καθιεμένοιο χιτῶνος.
<lb rend="displayNum" n="242" />κεῖνος ἀνὴρ ἐνόησε πολυτρήτων στίχα σίμβλων,
<lb rend="displayNum" n="243" />πλαζομένης δ᾽ ἔστησεν ἐρημάδος ἔργα μελίσσης,
<lb rend="displayNum" n="244" />ἥ τις ἔσω λειμῶνος ἀπ᾽ ἄνθεος ἄνθος ἀμείβει
<lb rend="displayNum" n="245" />εἰς φυτὸν ἀγλαόκαρπον, ἐφιπταμένη δὲ κορύμβοις 
<lb rend="displayNum" n="246" />χείλεσιν ἀκροτάτοισιν ἀμέλγεται ἄκρον ἐέρσης:
<lb rend="displayNum" n="247" />καὶ λινέαις ἁψῖσι πολυπλέκτοιο χιτῶνος
<lb rend="displayNum" n="248" />γυῖα περισφίγξας ὀνύχων ἄπο μέχρι κομάων 
<lb rend="displayNum" n="255" />φρικτὰ κορυσσομένης ἐφυλάσσετο κέντρα μελίσσης, 
<lb rend="displayNum" n="249" />καὶ δολίῳ πνιγόεντι πυρὸς τεχνήμονι καπνῷ 
<lb rend="displayNum" n="250" />σινομένην πρήυνεν, ὑπηνέμιον δὲ τινάσσων 
<lb rend="displayNum" n="251" />πυρσὸν ἀπειλητῆρα φιλοσμήνοιο μελίσσης
<lb rend="displayNum" n="252" />δίζυγα χαλκὸν ἄειρεν, ὑπωροφίῃ δὲ λοχείῃ
<lb rend="displayNum" n="253" />βομβηδὸν κλονέοντος ἀσιγήτοιο κυδοιμοῦ
<lb rend="displayNum" n="254" />χειρὶ πολυκροτάλῳ διδυμάονα δοῦπον ἀράσσων 
<lb rend="displayNum" n="256" />καὶ προταμὼν κηροῖο πολυγλώχινα καλύπτρην 
<lb rend="displayNum" n="257" />ἔβλισεν αἰόλα δῶρα μελισταγέος τοκετοῖο.
<lb rend="displayNum" n="258" />πρῶτος ἐυρραθάμιγγος ἀλείφατος εὗρεν ἐέρσην,
<lb rend="displayNum" n="259" />καρπὸν ὅτε βρίθοντι ταμὼν μυλοειδέι πέτρῳ
<lb rend="displayNum" n="260" />πίονας ὑγροτόκοιο γονὰς ἔθλιψεν ἐλαίης. 
<lb rend="displayNum" n="261" />καὶ σκιερῆς πολύδενδρον ὑπὸ κλέτας εὔβοτον ὕλης
<lb rend="displayNum" n="262" />εἰς ἕλος, εἰς λειμῶνα φέρων ἐδίδαξε βοτῆρας
<lb rend="displayNum" n="263" />ἠελίου φαίνοντος ἐς ἕσπερον ἄχρι νομεύειν.
<lb rend="displayNum" n="264" />πλαζομένων δ᾽ ἀκίχητον ἀπειθέα φοιτάδι χηλῇ
<lb rend="displayNum" n="265" />ἑσπομένων βραδὺν οἶμον ὀπισθοπόρων στίχα μήλων 
<lb rend="displayNum" n="266" />εἰς νομὸν ἀνθεμόεντα μιῇ ξύνωσε κελεύθῳ
<lb rend="displayNum" n="267" />αἶγα λαβὼν προκέλευθον ὁμοζήλοιο πορείης.
<lb rend="displayNum" n="268" />καὶ νομίην ἐνόησεν ὀρειάδα Πανὸς ἀοιδήν.
<pb id="v.1.p.188" />
<lb rend="displayNum" n="269" />καὶ πυρὶ σειριάοντα κατεύνασεν ἀστέρα Μαίρης,
<lb rend="displayNum" n="270" />καὶ Διὸς Ἰκμαίοιο θυώδεα βωμὸν ἀνάψας 
<lb rend="displayNum" n="271" />αἵματι ταυρείῳ γλυκερὴν ἐπεχεύατο λοιβὴν
<lb rend="displayNum" n="272" />ποικίλα φοιταλέης ἐπιβώμια δῶρα μελίσσης,
<lb rend="displayNum" n="273" />πλήσας ἁβρὰ κύπελλα μελικρήτου κυκεῶνος:
<lb rend="displayNum" n="274" />Ζεὺς δὲ πατὴρ ἤκουσε καὶ υἱέος υἷα γεραίρων
<lb rend="displayNum" n="275" />πέμψεν ἀλεξικάκων ἀνέμων ἀντίπνοον αὔρην, 
<lb rend="displayNum" n="276" />Σείριον αἰθαλόεντος ἀναστέλλων πυρετοῖο.
<lb rend="displayNum" n="277" />εἰσέτι νῦν κήρυκες Ἀρισταίοιο θυηλῆς
<lb rend="displayNum" n="278" />γαῖαν ἀναψύχουσιν Ἐτήσιαι ἐκ Διὸς αὖραι,
<lb rend="displayNum" n="279" />ὁππότε ποικιλόβοτρυς ἀέξεται οἰνὰς ὀπώρη.
</p><p><lb rend="displayNum" n="280" />τὸν μὲν Ἔρως πόμπευεν ἐς Ἀονίους ὑμεναίους, 
<lb rend="displayNum" n="281" />Φοίβου Κήιον υἷα: βοοστίκτου δὲ θυηλῆς
<lb rend="displayNum" n="282" />πᾶσα πόλις στεφθεῖσα, καὶ ἰθυτμῆτες ἀγυιαὶ
<lb rend="displayNum" n="283" />ὀρχηθμῷ μεμέληντο, παρὰ προπύλαια δὲ παστοῦ
<lb rend="displayNum" n="284" />εἰλιπόδην ὑμέναιον ἐπερρώσαντο πολῖται,
<lb rend="displayNum" n="285" />καὶ μέλος ἱμερόφωνον ἀνεκρούσαντο γυναῖκες, 
<lb rend="displayNum" n="286" />καὶ γαμίῃ σύριγγι συνέκλαγον Ἄονες αὐλοί.
</p><p><lb rend="displayNum" n="287" />ἔνθεν Ἀρισταίοιο καὶ Αὐτονόης ἀπὸ λέκτρων
<lb rend="displayNum" n="288" />Ἀκταίων ἀνέτελλε: φιλοσκοπέλῳ δὲ μενοινῇ
<lb rend="displayNum" n="289" />Ἀγρέος αἷμα φέρων ἀπεμάξατο πάτριον ἄγρην,
<lb rend="displayNum" n="290" />Ἀρτέμιδος θεράπων ὀρεσίδρομος—οὐ νέμεσις δὲ 
<lb rend="displayNum" n="291" />δύσμορον Ἀκταίωνα μαθεῖν μελεδήματα θήρης
<lb rend="displayNum" n="292" />υἱωνὸν γεγαῶτα λεοντοφόνοιο Κυρήνης—:
<lb rend="displayNum" n="293" />οὔ ποτέ μιν φύγεν ἄρκτος ὀρεστιάς, οὐδέ μιν αὐτῆς
<lb rend="displayNum" n="294" />λοίγιον ἐπτοίησε λεχωίδος ὄμμα λεαίνης:
<lb rend="displayNum" n="295" />πολλάκι δ᾽ ὑψιπότητον ἐπιθρῴσκοντα δοκεύων 
<pb id="v.1.p.190" />
<lb rend="displayNum" n="296" />πόρδαλιν ἐπρήνιξεν: ἀεὶ δέ μιν ὑψόθι λόχμης
<lb rend="displayNum" n="297" />ὄμμασι θαμβαλέοισιν ἐδέρκετο μηλονόμος Πὰν
<lb rend="displayNum" n="298" />ὠκείης ἐλάφοιο παραΐσσοντα πορείην.
<lb rend="displayNum" n="299" />ἀλλά οἱ οὐ χραίσμησε ποδῶν δρόμος, οὐδὲ φαρέτρη
<lb rend="displayNum" n="300" />ἤρκεσεν, οὐ βελέων σκοπὸς ὄρθιος, οὐ δόλος ἄγρης: 
<lb rend="displayNum" n="301" />ἀλλά μιν ὤλεσε Μοῖρα, κυνοσπάδα νεβρὸν ἀλήτην,
<lb rend="displayNum" n="302" />Ἰνδῴην μετὰ δῆριν ἔτι πνείοντα κυδοιμοῦ,
<lb rend="displayNum" n="303" />εὖτε τανυπρέμνοιο καθήμενος ὑψόθι θηγοῦ
<lb rend="displayNum" n="304" />λουομένης ἐνόησεν ὅλον δέμας ἰοχεαίρης,
<lb rend="displayNum" n="305" />θηητὴρ δ᾽ ἀκόρητος ἀθηήτοιο θεαίνης 
<lb rend="displayNum" n="306" />ἁγνὸν ἀνυμφεύτοιο δέμας διεμέτρεε κούρης
<lb rend="displayNum" n="307" />ἀγχιφανής: καὶ τὸν μὲν ἀνείμονος εἶδος ἀνάσσης
<lb rend="displayNum" n="308" />ὄμματι λαθριδίῳ δεδοκημένον ὄμματι λοξῷ
<lb rend="displayNum" n="309" />νηιὰς ἀκρήδεμνος ἀπόπροθεν ἔδρακε Νύμθη,
<lb rend="displayNum" n="310" />ταρβαλέη δ᾽ ὀλόλυξεν, ἑῇ δ᾽ ἤγγειλεν ἀνάσσῃ 
<lb rend="displayNum" n="311" />ἀνδρὸς ἐρωμανέος θράσος ἄγριον: ἡμιφανὴς δὲ
<lb rend="displayNum" n="312" />Ἄρτεμις ἁρπάξασα σὺν εἵματι κυκλάδα μίτρην
<lb rend="displayNum" n="313" />παρθενίῳ ζωστῆρι σαόφρονας ἔσκεπε μαζούς,
<lb rend="displayNum" n="314" />καὶ διεροῖς μελέεσσιν ἔσω δύνουσα ῥεέθρων
<lb rend="displayNum" n="315" />αἰδμένη κατὰ βαιὸν ὅλον δέμας ἔκρυφε κούρη. 
</p><p><lb rend="displayNum" n="316" />Ἀκταίων βαρύποτμε, δὲ μὲν λίπεν αὐτίκα μορφὴ
<lb rend="displayNum" n="317" />ἀνδρομέη, πισύρων δὲ ποδῶν ἐδιχάζετο χηλή,
<lb rend="displayNum" n="318" />καὶ τανασὶ γναθμοῖν ἐμηκύνοντο παρειαί,
<lb rend="displayNum" n="319" />κνῆμαι ἐλεπτύνοντο, καὶ ἀυκύλα δοιὰ μετώπῳ
<lb rend="displayNum" n="320" />φύετο μακρὰ κόρυμβα τανυπτόρθοιο κεραίης, 
<lb rend="displayNum" n="321" />καὶ στικτοῖς μελέεσσι νόθη ποικίλλετο μορφή,
<lb rend="displayNum" n="322" />καὶ λάσιον δέμας εἶχεν: ἀελλήεντι δὲ νεβρῷ
<lb rend="displayNum" n="323" />εἰσέτι μοῦνος ἔην νόος ἔμπεδος: ὠκυπόρῳ δὲ
<lb rend="displayNum" n="324" />ἔτρεχεν ἀξείνοιο δι᾽ οὔρεος ἅλματι χηλῆς,
<lb rend="displayNum" n="325" />θηρητὴρ τρομέων θηρήτορας. ἀλλοφθῆ δὲ 
<lb rend="displayNum" n="326" />οὐκέτι τὸν πρὶν ἄνακτα κύνες μάθον: ἀχνυμένης γὰρ
<lb rend="displayNum" n="327" />νεύμασιν ἀτρέπτοισι βαρύφρονος ἰοχεαίρης
<pb id="v.1.p.192" />
<lb rend="displayNum" n="328" />φοιτάδος οἰστρήεντι μεμηνότες ἄσθματι λύσσης
<lb rend="displayNum" n="329" />νεβροφόνων ἐχάραξαν ὁμόζυγον ὄγμον ὀδόντων,
<lb rend="displayNum" n="330" />ψευδομένῃ δ᾽ ἐλάφοιο παραπλαγχθέντες ὀπωπῇ 
<lb rend="displayNum" n="331" />στικτὸν ἐθοινήσαντο νόθον δέμας ἄφρονι λύσσῃ.
<lb rend="displayNum" n="332" />καὶ θεὸς ἄλλο νόησε, κύνας βραδέεσσι γενείοις
<lb rend="displayNum" n="333" />ἔμπνοον Ἀκταίωνα κεκασμένον ἔμφρονι θυμῷ
<lb rend="displayNum" n="334" />δαρδάπτειν κατὰ βαιόν, ἵνα φρένα μᾶλλον ἀμύξῃ
<lb rend="displayNum" n="335" />ὀξυτέραις ὀδύνῃσιν: ὑπὸ βροτέῃ δὲ μενοινῇ 
<lb rend="displayNum" n="336" />πότμον ἑὸν στενάχων κινυρῇ βρυχήσατο φωνῇ:
</p><p><lb rend="displayNum" n="337" /><q direct="unspecified"> Ὄλβιε Τειρεσία, σὺ γὰρ ἔδρακες ἐκτὸς ὀλέθρου
<lb rend="displayNum" n="338" />γυμνὸν ἀναινομένης οἰκτίρμονος εἶδος Ἀθήνης:
<lb rend="displayNum" n="339" />οὐ θάνες, οὐκ ἐλάφοιο δέμας λάχες, οὐδὲ μετώπῳ
<lb rend="displayNum" n="340" />ὑμετέρῳ προβλῶτες ἐπῃώρηντο κεραῖαι: 
<lb rend="displayNum" n="341" />ζώεις σῶν βλεφάρων ὀλέσας φάος: ὑμετέρων δὲ
<lb rend="displayNum" n="342" />ὀφθαλμῶν ἀμάρυγμα νόῳ μετέθηκεν Ἀθήνη:
<lb rend="displayNum" n="343" />χώεται ἰοχέαιρα κακώτερα Τριτογενείης.
<lb rend="displayNum" n="344" />αἴθέ μοι ἄλγος ὄπασσεν ὁμοίιον, αἴθε καὶ αὐτὴ
<lb rend="displayNum" n="345" />ὄμμασιν ἡμετέροισιν ἐπέχραεν ὥς περ Ἀθήνη, 
<lb rend="displayNum" n="346" />αἴθε νόον μετάμειψεν, ἅ περ δέμας: ἀλλοφυὴς γὰρ
<lb rend="displayNum" n="347" />μορφὴ θηρὸς ἔχει με, καὶ ἀνέρος ἦθος ἀέξω.
<lb rend="displayNum" n="348" />σφωιτέρῳ πότε θῆρες ἐπιστενάχουσιν ὀλέθρῳ;
<lb rend="displayNum" n="349" />ἀφραδέες ζώουσι καὶ οὐ νοέουσι τελευτήν.
<lb rend="displayNum" n="350" />μοῦνος ἐγὼ μεθέπω πινυτὸν νόον: ὀλλύμενος δὲ 
<lb rend="displayNum" n="351" />ὀφρύσι θηρείῃσιν ἐχέφρονα δάκρυα λείβω.
<lb rend="displayNum" n="352" />ἄγριοι ἄρτι γένεσθε κύνες πλέον: οὔ ποτε τόσσον
<lb rend="displayNum" n="353" />ἅλματι λυσσήεντι κατεσσεύεσθε λεόντων.
<lb rend="displayNum" n="354" />αἴλινον Ἀκταίωνι, φίλαι, φθέγξασθε, κολῶναι,
<lb rend="displayNum" n="355" />ναί, λίτομαι, καὶ θῆρες ὁμοίιον: εἰπέ, Κιθαιρών, 
<lb rend="displayNum" n="356" />Αὐτονόῃ, τά περ εἶδες, Ἀρισταίῳ δὲ τοκῆι
<pb id="v.1.p.194" />
<lb rend="displayNum" n="357" />δάκρυσι πετραίοισιν ἐμὴν ἀγόρευε τελευτὴν
<lb rend="displayNum" n="358" />καὶ κύνας οἰστρηθέντας ἀφειδέας. ὤμοι ἀνάγκης,
<lb rend="displayNum" n="359" />αὐτὸς ἐμαῖς παλάμῃσιν ἐμοὺς ἔθρεψα φονῆας.
<lb rend="displayNum" n="360" />αἴθε λέων με δάμασσεν ὀρίδρομος, αἴθέ με σύρων 
<lb rend="displayNum" n="361" />πόρδαλις αἰολόνωτος ἀνέσχισεν, αἴθέ με πικροῖς
<lb rend="displayNum" n="362" />ἀμφιπαγεῖς ὀνύχεσσιν ἀφειδέσι λυσσάδες ἄρκτοι
<lb rend="displayNum" n="363" />νεβροφανῆ χαροποῖσιν ἐδαιτρεύσαντο γενείοις,
<lb rend="displayNum" n="364" />μηδὲ κύνες με δάμασσαν ὁμήθεες: οὐκέτι μορφήν,
<lb rend="displayNum" n="365" />οὐκέτι γινώσκουσιν ἐμὴν ἑτερόθροον ἠχώ.</q> 
</p><p><lb rend="displayNum" n="366" />ἡμιθανὴς τάδ᾽ ἔλεξε, καὶ οὐκ ἀίοντα λιτάων
<lb rend="displayNum" n="367" />θηρείῃ κύνα μάργον ἐλίσσετο πενθάδι φωνῇ:
<lb rend="displayNum" n="368" />μύθους μὲν προέηκεν ἐχέφρονας, ἀντὶ δὲ φωνῆς
<lb rend="displayNum" n="369" />ἀνδρομέης κελάδησεν ἀσημάντου θρόος ἠχοῦς.
</p><p><lb rend="displayNum" n="370" />ἤδη δ᾽ αὐτοτέλεστος ὀρεστιὰς ἵπτατο Φήμη 
<lb rend="displayNum" n="371" />Αὐτονόῃ βοόωσα κυνοσπάδα παιδὸς ἀνάγκην,
<lb rend="displayNum" n="372" />οὐ μὲν ὅπως ἐλάφοιο δασύτριχα δύσατο μορφήν,
<lb rend="displayNum" n="373" />ἀλλ᾽ ὅτι μοῦνον ὄλωλε. φιλοστόργῳ δὲ μενοινῇ
<lb rend="displayNum" n="374" />νήλιπος ἀκρήδεμνος ἱμάσσετο πένθεϊ μήτηρ:
<lb rend="displayNum" n="375" />καὶ πλοκάμους ἐδάιξεν, ὅλον δ᾽ ἔρρηξε χιτῶνα, 
<lb rend="displayNum" n="376" />πενθαλέοις δ᾽ ὀνύχεσσιν ἑὰς ἐχάραξε παρειὰς
<lb rend="displayNum" n="377" />αἵματι φοινίξασα, κατὰ στέρνοιο δὲ γυμνοῦ
<lb rend="displayNum" n="378" />παιδοκόμων ἐρύθηνε φερέσβιον ἄντυγα μαζῶν
<lb rend="displayNum" n="379" />μνησαμένη τοκετοῖο: φιλοθρήνου δὲ προσώπου
<lb rend="displayNum" n="380" />δάκρυσιν ἀενάοισιν ἐλούσατο φάρεα νύμφη. 
<lb rend="displayNum" n="381" />καὶ κύνες Ἀκταίωνος ἀπὸ σκοπέλοιο μολόντες
<lb rend="displayNum" n="382" />μῦθον ἐπιστώσαντο δυσάγγελον: ἠιθέου γὰρ
<lb rend="displayNum" n="383" />δάκρυσι σιγαλέοισιν ἐμαντεύοντο τελευτήν.
<lb rend="displayNum" n="384" />μυρομέους δ᾽ ὁρόωσα πολὺ πλέον ἔστενε μήτηρ:
<lb rend="displayNum" n="385" />καὶ πολιὴν πλοκαμίδα λέρων ἀπεκείρατο Κάδμος, 
<lb rend="displayNum" n="386" />Ἁρμονίη δ᾽ ἰάχησε: φιλοκλαύαύτων δὲ γυναικῶν
<lb rend="displayNum" n="387" />συμφερτὴ βαρύδουπος ὅλον δόμον ἔβπεμεν ἠχώ.
<pb id="v.1.p.196" />
</p><p><lb rend="displayNum" n="388" />Αὐτονόη δ᾽ ὁμόφοιτος Ἀρισταίῳ παρακοίτῃ
<lb rend="displayNum" n="389" />ἤιε μαστεύουσα πολύπλανα λείψανα νεκροῦ:
<lb rend="displayNum" n="390" />εἶδε καὶ οὐ γίνωσκεν ἑὸν γόνον, ἔδρακε μορφὴν 
<lb rend="displayNum" n="391" />δαιδαλέης ἐλάφοιο καὶ οὐκ ἴδεν ἀνδρὸς ὀπωπήν,
<lb rend="displayNum" n="392" />πολλάκι δ᾽ ἀγνώστοιο παρέστιχεν ὀστέα νεβροῦ
<lb rend="displayNum" n="393" />ἐν χθονὶ κεκλιμένοιο καὶ οὐ μάθεν: ὀλλυμένου γὰρ
<lb rend="displayNum" n="394" />παιδὸς ἑοῦ δοκέεσκεν ἰδεῖν βροτοειδέα μορφήν.
<lb rend="displayNum" n="395" />δύσμορον Αὐτονόην οὐ μέμφομαι: ἀλλοφυῆ γὰρ 
<lb rend="displayNum" n="396" />λείψανα παιδὸς ὄπωπεν, ἀτεκμάρτου δὲ προσώπου
<lb rend="displayNum" n="397" />γαμφηλὰς ἐνόησε καὶ οὐκ ἴδε κύκλον ὀπωπῆς,
<lb rend="displayNum" n="398" />καὶ κεράων ἔψαυσε καὶ υἱέος οὐ μάθε κόσην:
<lb rend="displayNum" n="399" />λεπταλέους πόδας εὗρε καὶ οὐκ ἐφράσσατο ταρσούς,
<lb rend="displayNum" n="400" />λεπταλέους πόδας εἶδε καὶ οὐκ ἴδε κύκλα πεδίλων. 
<lb rend="displayNum" n="401" />δύσμορον Αὐτονόην οὐ μέμφομαι: οἰχομένου γὰρ
<lb rend="displayNum" n="402" />ὀφθαλμοὺς βροτέους οὐκ ἔδρακεν, οὐκ ἴδε μορφῆς
<lb rend="displayNum" n="403" />ἀνδρομέης ἴνδαλμα, καὶ οὐκ ἐνόηδεν ἰούλων
<lb rend="displayNum" n="404" />ἄνθεϊ πορφυρέῳ κεχαραγμένον ἀνθερεῶνα.
<lb rend="displayNum" n="405" />φοιταλέοις δὲ πόδεσσι διερχομένη ῥάχιν ὕλης 
<lb rend="displayNum" n="406" />τρηχαλέης ἐπάτησε δυσέμβατα νῶτα κολώνης:
<lb rend="displayNum" n="407" />λυσιχίτων ἀπέδιλος: ὀριπλανέων δ᾽ ἀπὸ μόχθων
<lb rend="displayNum" n="408" />νόστιμος εἰς δόμον ἦλθεν: ἐπ᾽ ἀπρήκτῳ δὲ μενοινῇ
<lb rend="displayNum" n="409" />ἀχνυμένη μόγις εὗδε σὺν αἰνοτόκῳ παρακοίτῃ.
<lb rend="displayNum" n="410" />ἄμφω δὲ σκιεροῖσιν ἐφωμίλησαν ὀνείροις, 
<lb rend="displayNum" n="411" />ὄμμασιν ἁρπάξαντες ἀηδονίου πτερὸν Ὕπνου.
</p><p><lb rend="displayNum" n="412" />ψυχὴ δ᾽ ἠιθέοιο κατηφέι πατρὶ παρέστη
<lb rend="displayNum" n="413" />στικτὸν ἔχων ἐλάφου σκιόεν δέμας, ἐκ βλεφάρων δὲ
<lb rend="displayNum" n="414" />ἔμφρονα δάκρυα χεῦε, καὶ ἀνδρομέῃ φάτο φωνῇ:
</p><p><lb rend="displayNum" n="415" /><q direct="unspecified"> Ὦ πάτερ, ὑπνώεις, καὶ ἐμὴν οὐκ οἶδας ἀνάγκην: 
<lb rend="displayNum" n="416" />ἔγρεο καὶ γίνωσκε νόθην ἄγνωστον ὀπωπήν,
<lb rend="displayNum" n="417" />ἔγρεο καὶ πήχυνε φίλης ἐλάφοιο κεραίην,
<pb id="v.1.p.198" />
<lb rend="displayNum" n="418" />καὶ κύσον ἔμφρονα θῆρα, τὸν Αὐτονόης τέκε γαστήρ.
<lb rend="displayNum" n="419" />αὐτὸν ὀπιπεύεις με, τὸν ἔτρεφες: ἀμφότερον γὰρ
<lb rend="displayNum" n="420" />δέρκεαι Ἀκταίωνα καὶ Ἀκταίωνος ἀκούεις. 
<lb rend="displayNum" n="421" />εἰ παλάμην ποθέεις καὶ δάκτυλα παιδὸς ἀφάσσειν,
<lb rend="displayNum" n="422" />προσθιδίους σκοπίαζε πόδας, καὶ χεῖρα νοήσεις:
<lb rend="displayNum" n="423" />εἰ κεφαλὴν ποθέεις, κεφαλὴν ἐλάφοιο δοκεύοις:
<lb rend="displayNum" n="424" />εἰ βροτέους κροτάφους, δολιχάς σκοπίαζε κεραίας:
<lb rend="displayNum" n="425" />εἰ πόδας Ἀκταίωνος, ὀπισθιδίην ἴδε χηλήν: 
<lb rend="displayNum" n="426" />εἰ μελέων τρίχας εἶδες, ἐμοὶ γεγάασι χιτῶνες.
<lb rend="displayNum" n="427" />υἷα, πάτερ, γίνωσκε, τὸν οὐκ ἐσάωσεν Ἀπόλλων:
<lb rend="displayNum" n="428" />υἷα, πάτερ, στενάχιζε, τὸν οὐκ ἐφύλαξε Κιθαιρών.
<lb rend="displayNum" n="429" />ἀλλοφυῆ σέο παῖδα κατηφέι κεῦθε κονίῃ: 
<lb rend="displayNum" n="431" />μή σε παραπλάγξειε νόθη καὶ ἄπιστος ὀπωπή: 
<lb rend="displayNum" n="430" />μή τεὸν ἀκτερέιστον ὀλωλότα νεβρὸν ἐάσῃς. 
<lb rend="displayNum" n="432" />αἴθε, πάτερ, με φύλαξας ἀήθεα θηροσυνάων: 
<lb rend="displayNum" n="433" />οὐκ ἂν ἐγὼ πόθον εἶχον ἐρημάδος ἰοχεαίρης,
<lb rend="displayNum" n="434" />οὐκ ἂν ἐγὼ δέμας εἶδον Ὀλύμπιον. αἴθε δὲ κούρης
<lb rend="displayNum" n="435" />θνητῆς εἶχον ἔρωτα: χαμαιγενέας δὲ γυναῖκας 
<lb rend="displayNum" n="436" />καλλείψας ἑτέροισι καὶ ὠκυμόρους ὑμεναίους
<lb rend="displayNum" n="437" />ἀθανάτην ἐπόθησα: χολωομένης δὲ θεαίνης
<lb rend="displayNum" n="438" />δεῖπνον ἐμῶν σκυλάκων γενόμην, πάτερ: εἰσὶ κολῶναι
<lb rend="displayNum" n="439" />μάρτυρες: εἰ σκοπέλοις οὐ πείθεαι, εἴρεο Νύμφας
<lb rend="displayNum" n="440" />Νηιάδας: δεδάασι δ᾽ ἐμαὶ δρύες: ἰσοτύπους δὲ 
<lb rend="displayNum" n="441" />θῆρας ἐμοὺς ἐρέεινε, καὶ οὓς ἐκάλεσσα νομῆας.
<lb rend="displayNum" n="442" />ἀλλά, πάτερ, πυμάτην πόρε μοι χάριν, ἀφραδέας δὲ
<lb rend="displayNum" n="443" />πένθος ἔχων φιλότεκνον ἐμοὺς μὴ κτεῖνε φονῆας,
<lb rend="displayNum" n="444" />παιδοφόνους οἴκτειρον ἀμεμφέας: ἡμετέραις γὰρ
<lb rend="displayNum" n="445" />θηρείαις ἀέκοντες ἀπεπλάγχθησαν ὀπωπαῖς. 
<lb rend="displayNum" n="446" />τίς δὲ κύων ἐλάθου ποτὲ φείδεται; ἠὲ τίς ἀνὴρ
<lb rend="displayNum" n="447" />νεβροφόνοις σκυλάκεσσι χολώεται; ἆ πόσα δειλοὶ
<lb rend="displayNum" n="448" />κυκλάδας ἔνθα καὶ ἔνθα περιτροχόωσι κολώνας,
<pb id="v.1.p.200" />
<lb rend="displayNum" n="449" />καὶ νέκυν ἰχνεύουσι, τὸν ἔκτανον: ἐκ βλεφάρων δὲ
<lb rend="displayNum" n="450" />δάκρυα μὲν προχέουσιν ἐχέφρονα, καὶ ποσὶν ἄκροις 
<lb rend="displayNum" n="451" />δίκτυα πηχύνουσι φιλοστόργῳ τινὶ δεσμῷ <note n="1" place="unspecified" anchored="yes">σο μσς.: σομε ξονjεξτυρε θεσμῷ.</note>
<lb rend="displayNum" n="452" />ἀνδράσιν ἀχνυμένοισιν ἐοικότες, ἡμετέρῃ δὲ
<lb rend="displayNum" n="453" />πενθαλέαις ὑλακῇσιν ἐπικλαίουσι χαμεύνῃ.
<lb rend="displayNum" n="454" />ναί, λίτομαι, μὴ κτεῖνε γοήμονας: ἡμετέρου γὰρ
<lb rend="displayNum" n="455" />δέρματα λαχνήεντος ἐθηήσαντο προσώπου, 
<lb rend="displayNum" n="456" />οὐδὲ λιταῖς πείθοντο, καὶ οὐκ ἀνέκοψαν ὀδόντας
<lb rend="displayNum" n="457" />ἀλλοίης ἀίοντες ἐμῆς μυκήματα φωνῆς,
<lb rend="displayNum" n="458" />καὶ κινυροῖς στομάτεσσιν ἐμὴν ἐρέεινον ἐρίπνην:
<lb rend="displayNum" n="459" />῾σήμερον Ἀκταίωνά τις ἥρπασεν, εἴπατε, πέτραι,
<lb rend="displayNum" n="460" />πῇ δρόμον ἀμφιέπει κεμαδοσσόον, εἴπατε, Νύμφαι. 
<lb rend="displayNum" n="461" />τοῖα κύνες φθέγξαντο: καὶ ἀντιάχησε κολώνη:
<lb rend="displayNum" n="462" />῾τίς κεμὰς οὐρεσίφοιτος ἔχει κεμαδοσσόον ἄγρην;
<lb rend="displayNum" n="463" />οὐκ ἔλαφον πυθόμην ἐλαφηβόλον: ἀλλοφυὴς δὲ
<lb rend="displayNum" n="464" />Ἀκταίων μετάμειπτο καὶ ἔπλετο νεβρὸς ἐχέφρων,
<lb rend="displayNum" n="465" />ὅς ποτε θῆρας ἔπεφνεν: ὑπ᾽ ἀνδροφόνῳ δὲ καὶ αὐτὸς 
<lb rend="displayNum" n="466" />Ἀγρέος αἷμα φέρων ἀγρεύεται ἰοχεαίρῃ.᾿
<lb rend="displayNum" n="467" />τοῖα μὲν ἀχνυμένων σκυλάκων ἐβόησαν ἐρίπναι.
<lb rend="displayNum" n="468" />πολλάκι δ᾽ Ἄρτεμις εἶπεν ἐμῷ μαστῆρι φονῆι:
<lb rend="displayNum" n="469" />῾λῆγε, κύων βαρύμοχθε, πολυπλανὲς ἴχνος ἑλίσσων:
<lb rend="displayNum" n="470" />δίζεαι Ἀκταίωνα, τὸν ἔνδοθι γαστρὸς ἀείρεις, 
<lb rend="displayNum" n="471" />δίζεαι Ἀκταίωνα, τὸν ἔκτανες: ἢν ἐθελήσῃς,
<lb rend="displayNum" n="472" />ὄψεαι ὀστέα μοῦνα τεῆς ἔτι λείψανα φορβῆς.᾿
<lb rend="displayNum" n="473" />ἀλλά, πάτερ, κατὰ κόσμον ἐμὸν μόρον εἰς σὲ βοήσω.
<lb rend="displayNum" n="474" />θάμνος ἔην τανύφυλλος, ὁ μὲν φυλίης, ὁ δ᾽ ἐλαίης:
<lb rend="displayNum" n="475" />δειλὸς ἐγώ: φυλίης γὰρ ἐπώνυμον ἔρνος ἐάσας 
<lb rend="displayNum" n="476" />πρέμνον ἐς ἀγχικέλευθον ἀνέδραμον ἁγνὸν ἐλαίης
<lb rend="displayNum" n="477" />Ἀρτέμιδος χρόα γυμνὸν ἀθηήτοιο δοκεύων.
<lb rend="displayNum" n="478" />ἀασάμην: διδύμην γὰρ ἀτάσθαλον ὕβριν ἀέξων
<pb id="v.1.p.202" />
<lb rend="displayNum" n="479" />Παλλάδος εἰς φυτὸν ἦλθον, ἰδεῖν δέμας ἰοχεαίρης
<lb rend="displayNum" n="480" />τολμηροῖς βλεφάροισιν, ὅθεν βαρύμηνις ἀπειλὴ 
<lb rend="displayNum" n="481" />ἔχραεν Ἀκταίωνι καὶ Ἀρτέμιδος καὶ Ἀθήνης.
<lb rend="displayNum" n="482" />ἄρτι γὰρ ἱδρώουσα πυραυγέι καύματος ἀτμῷ
<lb rend="displayNum" n="483" />Ἄρτεμις εὐκαμάτοιο μετὰ δρόμον ἠθάδος ἄγρης
<lb rend="displayNum" n="484" />λούετο μὲν καθαροῖσιν ἐν ὕδασι, λουομένης δὲ
<lb rend="displayNum" n="485" />ὀφθαλμοὺς ἀμάρυσσεν ἐμοὺς ἀντώπιος αἴγλη 
<lb rend="displayNum" n="486" />χιονέας ἀκτῖνας ἀκοντίζουσα ῥεέθροις:
<lb rend="displayNum" n="487" />φαίης δ᾽, ὡς παρὰ χεῦμα παλίμπορον Ὠκεανοῖο
<lb rend="displayNum" n="488" />ἑσπερίη σελάγιζε δι᾽ ὕδατος ὄμπνια Μήνη.
<lb rend="displayNum" n="489" />νηιάδες δ᾽ ὀλόλυξαν ὁμήλυδες: ἴαχε Λοξὼ
<lb rend="displayNum" n="490" />σύνθροον Οὖπιν ἔχουσα, γαληναίῳ δὲ ῥεέθρῳ 
<lb rend="displayNum" n="491" />νηχομένην ἀνέκοψε κασιγνήτην Ἑκαέργην.
<lb rend="displayNum" n="492" />καὶ ζόφος ἠερόφοιτος ἐμὰς ἐκάλυψεν ὀπωπάς:
<lb rend="displayNum" n="493" />ἐκ δὲ φυτοῦ προκάρηνος ἐπωλίσθησα κονίῃ,
<lb rend="displayNum" n="494" />καὶ λάχον ἐξαπίνης δέμας αἰόλον, ἀντὶ δὲ μορφῆς
<lb rend="displayNum" n="495" />ἀνδρομέης ἄγνωστον ἐμὸν δέμας ἔσκεπε λάχνη, 
<lb rend="displayNum" n="496" />καὶ κύνες ἀγρευτῆρες ὁμῶς ἐχάραξαν ὀδόντας.
<lb rend="displayNum" n="497" />σιγήσω τόδε πάντα: τί δεύτερον ἄλγος ἐνίψω;
<lb rend="displayNum" n="498" />μή σε καὶ ὑπνώοντα πάλιν στοναχῇσι πελάσσω.
<lb rend="displayNum" n="499" />πολλάκι δένδρον ἐκεῖνο παρέστιχες, ὁππόθι κεῖται
<lb rend="displayNum" n="500" />λείψανον Ἀκταίωνος, ὑπὲρ δαπέδου δὲ λυθέντα 
<lb rend="displayNum" n="501" />πολλάκι δαιδαλέοιο παρήλυθες ὀστέα νεβροῦ
<lb rend="displayNum" n="502" />οἰκτρὰ πολυβρώτων μελέων, μεμερισμένα γαίῃ,
<lb rend="displayNum" n="503" />ἀλλήλων ἀπάνευθεν. ἐγὼ δέ σοι ἄλλο βοήσω
<lb rend="displayNum" n="504" />πιστὸν ἐμοῦ θανάτου σημήιον: ἀρχεκάκου γὰρ
<lb rend="displayNum" n="505" />ὄψεαι ἰοδόκην καὶ ἐμὸν βέλος ἐγγύθι δένδρου, 
<lb rend="displayNum" n="506" />εἰ μὴ καὶ πτερόεντες ἐμορφώθησαν ὀιστοί,
<lb rend="displayNum" n="507" />εἰ μὴ χωομένη πάλιν Ἄρτεμις εἰς φυτὸν ὕλης
<lb rend="displayNum" n="508" />τόξον ἐμὸν μετάμειψεν, ἐμὴν δ᾽ ἤλλαξε φαρέτρην.
<lb rend="displayNum" n="509" />ὄλβιος Ὦτος ἔην, ὅτι μὴ πέλε νεβρὸς ἀλήτης:
<pb id="v.1.p.204" />
<lb rend="displayNum" n="510" />οὐ κύνες Ὠρίωνα κυνοσσόον... αἴθε καὶ αὐτὸν 
<lb rend="displayNum" n="511" />σκορπίος Ἀκταίωνα κατέκτανεν ὀξέι κέντρῳ.
<lb rend="displayNum" n="512" />δειλὸς ἐγώ: κενεὴ γὰρ ἐμὸν νόον ἤπαφε φήμη:
<lb rend="displayNum" n="513" />εἰσαΐων δ᾽, ὅτι Φοῖβος, ἀδελφεὸς ἰοχεαίρης,
<lb rend="displayNum" n="514" />Κυρήνῃ παρίαυεν, ἐμὸν δ᾽ ἔσπειρε τοκῆα,
<lb rend="displayNum" n="515" />Αρτεμιν ὠισάμην ἐμφύλιον εἰς γάμον ἕλκειν. 
<lb rend="displayNum" n="516" />καὶ πάλιν εἰσαΐων, ὅτι νυμφίον ἀργέτις Ἠὼς
<lb rend="displayNum" n="517" />ἥρπασεν Ὠρίωνα καὶ Ἐνδυμίωνα Σελήνη,
<lb rend="displayNum" n="518" />καὶ βροτὸν Ἰασίωνα πόσιν προσπτύξατο Δηώ,
<lb rend="displayNum" n="519" />ὠισάμην, ὅτι τοῖος ἔην νόος ἰοχεαίρης.
<lb rend="displayNum" n="520" />ἀλλά, πάτερ, κτερέιζε νόθην κεραελκέα μορφήν, 
<lb rend="displayNum" n="521" />μηδὲ λίπῃς ἑτέροισι κυσὶν μέλπηθρα γενέσθαι.
<lb rend="displayNum" n="522" />ἢν δὲ κατακρύψῃς ἐμὰ λείψανα κοιλάδι γαίῃ,
<lb rend="displayNum" n="523" />δῶρον ἐμοὶ καὶ τοῦτο χαρίζεο, τόξα καὶ ἰοὺς
<lb rend="displayNum" n="524" />πῆξον ἐμὸν παρὰ τύμβον, ὅ περ γέρας ἐστὶ θανόντων.
<lb rend="displayNum" n="525" />ἀλλὰ βέλος καὶ τόξον ἔα, πάτερ, ὅττι βελέμνοις 
<lb rend="displayNum" n="526" />τέρπεται ἰοχέαιρα καὶ ἀγκύλα τόξα τιταίνει.
<lb rend="displayNum" n="527" />ζωότυπον δ᾽ ἱκέτευε πολύτροπον, ὄφρα χαράξῃ
<lb rend="displayNum" n="528" />στικτὸν ἐμὸν νόθον εἶδος ἀπ᾽ αὐχένος εἰς πόδας ἄκρους:
<lb rend="displayNum" n="529" />μοῦνον ἐμοῦ βροτέοιο τύπον τεύξειε προσώπου,
<lb rend="displayNum" n="530" />πάντες ἵνα γνώωσιν ἐμὴν ψευδήμονα μορφήν. 
<lb rend="displayNum" n="531" />μὴ δέ, πάτερ, γράψειας ἐμὸν μόρον: οὐ δύναται γάρ
<lb rend="displayNum" n="532" />δακρυχέειν ἐμὸν εἶδος ὁμοῦ καὶ πότμον ὁδίτης.</q>
</p><p><lb rend="displayNum" n="533" />εἶπεν ὀνειρείη νοερὴ κεμάς, ἀπροϊδὴς δὲ
<lb rend="displayNum" n="534" />ᾤχετο πωτήεσσα: καὶ Αὐτονόης παρακοίτης
<lb rend="displayNum" n="535" />ἄνθορεν ὀμφήεντος ἀπορρίψας πτερὸν Ὕπνου. 
<lb rend="displayNum" n="536" />ἐκ λεχέων δὲ δάμαρτα πολυπτοίητον ἐγείρας
<lb rend="displayNum" n="537" />πέφραδε θηρείην κεραελκέα παιδὸς ὀπωπήν,
<lb rend="displayNum" n="538" />καὶ μύθους ἀγόρευεν, ὅσους φάτο νεβρὸς ἐχέφρων.
<pb id="v.1.p.206" />
<lb rend="displayNum" n="539" />καὶ γόος ἔπλετο μᾶλλον: Ἀρισταίοιο δὲ νύμφη
<lb rend="displayNum" n="540" />ἤιε μαστεύουσα τὸ δεύτερον, ἀχνυμένη δὲ 
<lb rend="displayNum" n="541" />πυκνὰ τανυπρέμνοιο διέστιχεν ἔνδια λόχμης:
<lb rend="displayNum" n="542" />καὶ κραναῶν στείβουσα δυσέμβατα κύκλα κελεύθων
<lb rend="displayNum" n="543" />κεῖνο μόγις φυτὸν εὗρε μιαιφόνον, εὗρε καὶ αὐτὴν
<lb rend="displayNum" n="544" />ἰοδόκην καὶ τόξον ἐρημαίῳ παρὰ δένδρῳ.
<lb rend="displayNum" n="545" />ὀστέα δ᾽ ἔνθα καὶ ἔνθα χυτῇ <note n="1" place="unspecified" anchored="yes">χυτῇ ηας νο ξλεαρ μεανινγ ηερε. η. J. ροσε συγγεστς το τρανσποσε χυτῇ... πεπτηῶτα ανδ πλαξε τηεμ βετσεεν κωκύουσα ανδ νέκυν ιν 549.</note> μεμερισμένα γαίῃ, 
<lb rend="displayNum" n="546" />λείψανα πεπτηῶτα, μόγις συνελέξατο μήτηρ,
<lb rend="displayNum" n="547" />καὶ φιλίῃ παλάμῃ γλυκερὴν πήχυνε κεραίην,
<lb rend="displayNum" n="548" />καὶ κύσεν αἰνομόροιο δασύτριχα χείλεα νεβροῦ.
<lb rend="displayNum" n="549" />ὀξὺ δὲ κωκύουσα νέκυν τυμβεύσατο μήτηρ,
<lb rend="displayNum" n="550" />πάντα δέ οἱ παρὰ τύμβον ἐπέγραφεν, ὅσσα τοκῆι 
<lb rend="displayNum" n="551" />ἔννυχος Ἀκταίωνος ὀνειρείη φάτο φωνή.
</p><p><lb rend="displayNum" n="552" />ὄφρα μὲν ἔβρεμε πένθος Ἀρισταίοιο μελάθρῳ,
<lb rend="displayNum" n="553" />τόφρα δὲ καλλίστερνος Ἐχίονι τίκτεν Ἀγαύη
<lb rend="displayNum" n="554" />γηγενέος θρασὺν υἷα θεημάχον: ἀρτιφάτου δὲ
<lb rend="displayNum" n="555" />πένθεος ἱσταμένοιο φερώνυμος ἔπλετο Πενθεύς. 
</p><p><lb rend="displayNum" n="556" />καὶ Νεφέλης μετὰ λέκτρα, μετὰ προτέρους ὑμεναίους
<lb rend="displayNum" n="557" />εἰς θαλάμους Ἀθάμαντος ἐκώμασε παρθένος Ἰνώ:
<lb rend="displayNum" n="558" />αἰνοπαθῆ δὲ Λέαρχον ἐγείνατο καὶ Μελικέρτην
<lb rend="displayNum" n="559" />ποντιὰς ἐσσομένη μετανάστιος, οἷα τιθήνη
<lb rend="displayNum" n="560" />παιδοκόμος Βρομίοιο φερέσβιος: ἀμφοτέροις γὰρ 
<lb rend="displayNum" n="561" />μαζὸν ἕνα ξύνωσε Παλαίμονι καὶ Διονύσῳ.
<lb rend="displayNum" n="562" />καὶ Σεμέλη πεφύλακτο φαεινοτέροις ὑμεναίοις:
<pb id="v.1.p.208" />
<lb rend="displayNum" n="563" />ἤδη γὰρ μενέαινε νέον Διόνυσον ἀέξειν,
<lb rend="displayNum" n="564" />ταυροφυὲς μίμημα παλαιγενέος Διονύσου,
<lb rend="displayNum" n="565" />αἰνομόρου Ζαγρῆος ἔχων πόθον ὑψιμέδων Ζεύς, 
<lb rend="displayNum" n="566" />ὃν τέκε Περσεφόνεια δρακοντείῃ Διὸς εὐνῇ
<lb rend="displayNum" n="567" />σύγγαμος οὐδαίοιο μελαγχλαίνου ψευδήμονα μορφήν,
<lb rend="displayNum" n="568" />Ζεὺς ὅτε πουλυέλικτος, ἔχων ψευδήμονα μορφήν,
<lb rend="displayNum" n="569" />μείλιχος ἱμερόεντι δράκων κυκλούμενος ὁλκῷ
<lb rend="displayNum" n="570" />Περσεφόνης σύλησεν ἀνυμφεύτοιο κορείην 
<lb rend="displayNum" n="571" />κευθομένης, ὅτε πάντες, ὅσοι ναετῆρες Ὀλύμπου,
<lb rend="displayNum" n="572" />παιδὶ μιῇ θέλγοντο καὶ ἀγχιγάμου περὶ κούρης
<lb rend="displayNum" n="573" />Κυπριδίην ἔριν εἶχον ἀσυλήτων ὑμεναίων
<lb rend="displayNum" n="574" />δωροφόροι: μή πω δὲ μολὼν ἐπὶ δέμνια Πειθοῦς
<lb rend="displayNum" n="575" />ῥάβδον ἑὴν ἐτίταινε γέρας θαλαμηπόλον Ἑρμῆς, 
<lb rend="displayNum" n="576" />ὤρεγε δ᾽ ἕδνα γάμοιο λύρην εὔυμνον Ἀπόλλων,
<lb rend="displayNum" n="577" />καὶ δόρυ καὶ θώρηκα γαμήλιον ὤπασεν Ἄρης
<lb rend="displayNum" n="578" />ἀσπίδα δῶρον ἄγων νυμφήιον, εὐκελάδου δὲ
<lb rend="displayNum" n="579" />Λήμνιος ἀρτιτέλεστον ἔτι πνείοντα καμίνου
<lb rend="displayNum" n="580" />ποικίλον ὁρμὸν ἔτεινε πολύχροον ἀμφιγυήεις: 
<lb rend="displayNum" n="581" />ἤδη γὰρ προτέρην ἀέκων ἠρνήσατο νύμφην
<lb rend="displayNum" n="582" />Ἄρεϊ βακχευθεῖσαν ὀπιπεύων Ἀφροδίτην:
<lb rend="displayNum" n="583" />δείκνυε καὶ μακάρεσσι γαμοκλόπον ἅρπαγα λέκτρων,
<lb rend="displayNum" n="584" />ἀγγελίῃ Φαέθοντος ἀραχναίῳ τινὶ δεσμῷ
<lb rend="displayNum" n="585" />γυμνῇ γυμνὸν Ἄρηα περισφίγξας Ἀφροδίτῃ. 
<pb id="v.1.p.210" />
<lb rend="displayNum" n="586" />Ζεύς δὲ πατὴρ πολὺ μᾶλλον ἐθέλγετο Περσεφονείῃ:
<lb rend="displayNum" n="587" />καὶ Διὶ παπταίνοντι φυῆς εὐπάρθενον ἥβην
<lb rend="displayNum" n="588" />ὀφθαλμὸς προκέλευθος ἐγίνετο πομπὸς Ἐρώτων,
<lb rend="displayNum" n="589" />Περσεφόνης ἀκόρητος: ὑπὸ κραδίην δέ οἱ αἰεὶ
<lb rend="displayNum" n="590" />λαίλαπες ἐρροίζησαν ἀκοιμήτοιο μερίμνης: 
<lb rend="displayNum" n="591" />καὶ Παφίης κατὰ βαιὸν ἀνήπτετο μείζονι πυρσῷ
<lb rend="displayNum" n="592" />ἐξ ὀλίγου σπινθῆρος: ἐπ᾽ εὐκόλπῳ δὲ θεαίνῃ
<lb rend="displayNum" n="593" />Ζηνὸς ἐρωμανέοντος ἐδουλώθησαν ὀπωπαί.
<lb rend="displayNum" n="594" />καί ποτε χαλκὸν ἔχουσα διαυγέα τέρπετο κούρη
<lb rend="displayNum" n="595" />κάλλεος ἀντιτύποιο δικασπόλον, αὐτομάτῳ δὲ 
<lb rend="displayNum" n="596" />σιγαλέῳ κήρυκι τύπον πιστώσατο μορφῆς
<lb rend="displayNum" n="597" />ψευδαλέον σκιόεντι δέμας κρίνουσα κατόπτρῳ,
<lb rend="displayNum" n="598" />μιμηλὴν δ᾽ ἐγέλασσεν ἐς εἰκόνα: Περσεφόνη δὲ
<lb rend="displayNum" n="599" />αὐτοχάρακτον ἄγαλμα διοπτεύουσα προσώπου
<lb rend="displayNum" n="600" />ψευδομένης νόθον εἶδος ἐδέρκετο Περσεφονείης: 
<lb rend="displayNum" n="601" />καί ποτε διψαλέοιο πυραυγέι καύματος ἀτμῷ
<lb rend="displayNum" n="602" />καρφαλέης φεύγουσα μεσημβρινὸν ἴχνιον Ὥρης
<lb rend="displayNum" n="603" />κερκίδος ἱστοπόνων καμάτων ἀμπαύετο κούρη,
<lb rend="displayNum" n="604" />καὶ διεροὺς ἱδρῶτας ἀποσμήξασα προσώπου,
<lb rend="displayNum" n="605" />σφιγγομένην στέρνοισι σαόφρονα λύσατο μίτρην, 
<lb rend="displayNum" n="606" />καὶ χρόα λυσιπόνοισι καθικμαίνουσα λοετροῖς
<lb rend="displayNum" n="607" />πηγαίῳ πεφόρητο καταψύχοντι ῥεέθρῳ,
<lb rend="displayNum" n="608" />νήματα καλλείψασα πεπαρμένα Παλλάδος ἱστῷ.
<lb rend="displayNum" n="609" />οὐδὲ Διὸς λάθεν ὄμμα πανόψιον: ἀσκεπέος δὲ
<lb rend="displayNum" n="610" />λουομένης ὅλον εἶδος ἐδέρκετο Περσεφονείης: 
<lb rend="displayNum" n="611" />οὐ τόσον ἱμείρων ἐπεμήνατο Κυπρογενείῃ,
<lb rend="displayNum" n="612" />ἣν ποθέων ἀκίχητα γονὴν ἔσπειρεν ἀρούρῃ
<lb rend="displayNum" n="613" />θερμὸν ἀκοντίζων αὐτόσσυτον ἀφρὸν Ἐρώτων,
<lb rend="displayNum" n="614" />ἔνθεν ἀεξιτόκοιο κεραστίδος ἔνδοθι Κύπρου
<lb rend="displayNum" n="615" />Φηρῶν εὐκεράων διδυμόχροος ἤνθεε φύτλη. 
<pb id="v.1.p.212" />
<lb rend="displayNum" n="616" />καὶ μεδέων κόσμοιο καὶ οὐρανὸν ἡνιοχεύων
<lb rend="displayNum" n="617" />εἰς πόθον αὐχένα κάμψεν ὁ τηλίκος: οὐδὲ κεραυνοί,
<lb rend="displayNum" n="618" />οὐ στεροπὴ χραίσμησε κορυσσομένης Ἀφροδίτης:
<lb rend="displayNum" n="619" />Ἥρης δ᾽ οἶκον ἔλειπε, λέχος δ᾽ ἀπέειπε Διώνης,
<lb rend="displayNum" n="620" />Δηοῦς ῥῖψεν ἔρωτα, Θέμιν φύγε, κάλλιπε Λητώ, 
<lb rend="displayNum" n="621" />μούνης δ᾽ εἰς ὑμέναιον ἐθέλγετο Περσεφονείης.
</p></div1></body></text></TEI.2>