<?xml version="1.0" encoding="utf-8"?>
<TEI.2><text><body><div1 type="book" n="40" org="uniform" sample="complete">
<head><lb rend="displayNum" n="1" />τεσσαρακοστὸν ἔχει δεδαϊγμένον ὄρχαμον Ἰνδῶν,
<lb rend="displayNum" n="2" />πῶς δὲ Τύρον Διόνυσος ἐδύσατο, πατρίδα Κάδμου.</head>
<p><lb rend="displayNum" n="1" />οὐ δὲ Δίκην ἀλέεινε πανόψιον, οὐδὲ καὶ αὐτῆς
<lb rend="displayNum" n="2" />ἀρραγέος κλωστῆρος ἀκαμπέα νήματα Μοίρης:
<lb rend="displayNum" n="3" />ἀλλά μιν ἀθρήσασα πεφυζότα Παλλὰς Ἀθήνη—
<lb rend="displayNum" n="4" />ἕζετο γὰρ κατὰ πόντον ἐπὶ προβλῆτος ἐρίπνης,
<lb rend="displayNum" n="5" />ναύμαχον εἰσορόωσα κορυσσομένων μόθον Ἰνδων— 
<lb rend="displayNum" n="6" />ἐκ σκοπιῆς ἀνέπαλτο, καὶ ἄρσενα δύσατο μορφήν:
<lb rend="displayNum" n="7" />κλεψινόοις δ᾽ ὀάροισι παρήπαφεν ὄρχαμον Ἰνδῶν,
<lb rend="displayNum" n="8" />Μορρέος εἶδος ἔχουσα, χαριζομένη δὲ Λυαίῳ
<lb rend="displayNum" n="9" />Δηριάδην ἀνέκοψε, καὶ ὡς ἀλέγουσα κυδοιμοῦ
<lb rend="displayNum" n="10" />φρικτὸν ἀπερροίβδησεν ἔπος πολυμεμφέι φωνῇ: 
</p><p><lb rend="displayNum" n="11" /><q direct="unspecified">Φεύγεις, Δηριάδη; τίνι κάλλιπες Ἄρεα νηῶν;
<lb rend="displayNum" n="12" />πῶς δύνασαι ναέτῃσι φανήμεναι; ἢ πόθεν ἄντην
<lb rend="displayNum" n="13" />ὄψεαι Ὀρσιβόην μενεδήιον, αἴ κεν ἀκούσῃ
<lb rend="displayNum" n="14" />Δηριάδην φεύγοντα καὶ οὐ μίμνοντα γυναῖκας;
<lb rend="displayNum" n="15" />αἴδεο Χειροβίην ῥηξήνορα, μή σε νοήσῃ 
<lb rend="displayNum" n="16" />ὑσμίνην ἀσίδηρον ὑποπτήσσοντα Λυαίου,
<lb rend="displayNum" n="17" />ἣ δόρυ θοῦρον ἔχουσα καὶ ὀχλίζουσα βοείην
<lb rend="displayNum" n="18" />μάρνατο Βασσαρίδεσσι, συνεσπομένη παρακοίτῃ.
<lb rend="displayNum" n="19" />χάζεό μοι Μορρῆι λιπὼν μόθον: ἢν δ᾽ ἐθελήσῃς,
<lb rend="displayNum" n="20" />αὐτὸς ἀριστεύσω καὶ ἀνάλκιδα Βάκχον ὀλέσσω. 
<pb id="v.3.p.156" />
<lb rend="displayNum" n="21" />πενθερὸν οὐ καλέσω σε πεφυζότα, σεῖο δὲ κούρης
<lb rend="displayNum" n="22" />ἔστω Χειροβίης ἕτερος πόσις: αἰδόμενος γὰρ
<lb rend="displayNum" n="23" />καλλείψω τεὸν ἄστυ, καὶ ἵξομαι εἰς χθόνα Μήδων,
<lb rend="displayNum" n="24" />ἵξομαι εἰς Σκυθίην, ἵνα μὴ σέο γαμβρὸς ἀκούσω.
<lb rend="displayNum" n="25" />ἀλλ᾽ ἐρέεις: 'εὔοπλος ἐμὴ δάμαρ οἶδεν Ἐνυώ.' 
<lb rend="displayNum" n="26" />εἰσὶν Ἀμαζονίδες περὶ Καύκασον, ὁππόθι πολλαὶ
<lb rend="displayNum" n="27" />Χειροβίης πολὺ μᾶλλον ἀριστεύουσι γυναῖκες:
<lb rend="displayNum" n="28" />κεῖθι δορικτήτην βριαρὴν ἀνάεδνον ἀκοίτης
<lb rend="displayNum" n="29" />εἰς γάμον, ἢν ἐθέλω, μίαν ἄξομαι: ἐν θαλάμοις γὰρ
<lb rend="displayNum" n="30" />οὐ δέχομαι σέο παῖδα φυγοπτολέμοιο τοκῆος.</q> 
</p><p><lb rend="displayNum" n="31" />ὣς φαμένη παρέπεισεν ἀγήνορα Δηριαδῆα,
<lb rend="displayNum" n="32" />καί οἱ θάρσος ἔδωκε τὸ δεύτερον, ὄφρα δαμείη
<lb rend="displayNum" n="33" />μαρναμένου Βρομίοιο τυπεὶς φθισήνορι θύρσῳ.
<lb rend="displayNum" n="34" />καὶ θρασὺς ἀγνώσσων δολίην παρεοῦσαν Ἀθήνην
<lb rend="displayNum" n="35" />ψευδομένου Μορρῆος ἐλεγχέα μῦθον ἀκούων 
<lb rend="displayNum" n="36" />χείλεσιν αἰδομένοισι παρήγορον ἴαχε φωνήν:
</p><p><lb rend="displayNum" n="37" /><q direct="unspecified">Φείδεο σῶν ἐπέων: τί με μέμφεαι, ἄτρομε Μορρεῦ;
<lb rend="displayNum" n="38" />οὐ πρόμος, οὐ πρόμος οὗτος, ἑὸν δέμας αἰὲν ἀμείβων.
<lb rend="displayNum" n="39" />καὶ γὰρ ἀμηχανέω, τίνι μάρναμαι ἢ τίνα βάλλω:
<lb rend="displayNum" n="40" />σπεύδων μὲν πτερόεντι βαλεῖν Διόνυσον ὀιστῷ, 
<lb rend="displayNum" n="41" />ἢ ξίφεϊ πλήξας μέσον αὐχένος, ἢ δόρυ πέμπων
<lb rend="displayNum" n="42" />οὐτῆσαι ποθέων διὰ γαστέρος, ἀντὶ Λυαίου
<lb rend="displayNum" n="43" />πόρδαλιν αἰολόνωτον ἐπαΐσσοντα κιχάνω...
<lb rend="displayNum" n="44" />μαρναμένου δὲ λέοντος ἐπείγομαι αὐχένα τέμνειν,
<lb rend="displayNum" n="45" />καὶ θρασὺν ἀντὶ λέοντος ὄφιν δασπλῆτα δοκεύω: 
<lb rend="displayNum" n="46" />σπεύδων δ᾽ ἀντὶ δράκοντος ὀπιπεύω ῥάχιν ἄρκτου:
<lb rend="displayNum" n="47" />εἰς λοφιὴν δ᾽ ἐπίκυρτον ἐμὸν δόρυ θοῦρον ἰάλλω,
<lb rend="displayNum" n="48" />ἀλλὰ μάτην τανύω δολιχὸν βέλος: ἀντὶ γὰρ ἄρκτου
<pb id="v.3.p.158" />
<lb rend="displayNum" n="49" />φαίνεται ἠερόφοιτος ἀνούτατος ἱπταμένη φλόξ.
<lb rend="displayNum" n="50" />κάπρον ἰδὼν ἐπιόντα βοὸς μυκηθμὸν ἀκούω, 
<lb rend="displayNum" n="51" />ἀντὶ συός τινα ταῦρον ὑπὲρ λοξοῖο μετώπου
<lb rend="displayNum" n="52" />παπταίνω χαροπῇσιν ἀκοντίζοντα κεραίαις
<lb rend="displayNum" n="53" />ἡμετέρους ἐλέφαντας: ἐγὼ δ᾽ ἐμὸν ἆορ ἑλίσσω
<lb rend="displayNum" n="54" />θηρσὶ πολυσπερέεσσι, καὶ οὐχ ἕνα θῆρα δαμάζω.
<lb rend="displayNum" n="55" />καὶ φυτὸν ἀθρήσας τανύω βέλος, ἀλλὰ φυγόντος 
<lb rend="displayNum" n="56" />νύσσαν ἐς ἠερίην ὁρόω κυρτούμενον ὕδωρ.
<lb rend="displayNum" n="57" />ἔνθεν ἐγὼ τρομέων πολυφάρμακα θαύματα τέχνης
<lb rend="displayNum" n="58" />φύλοπιν ἀλλοπρόσαλλον ἀλυσκάζω Διονύσου:
<lb rend="displayNum" n="59" />ἀλλὰ πάλιν Βρομίῳ θωρήξομαι, ἄχρις ἐλέγξω
<lb rend="displayNum" n="60" />μάγγανα τεχνήεντα δολορραφέος Διονύσου.</q> 
</p><p><lb rend="displayNum" n="61" />ὣς εἰπὼν κεκόρυστο τὸ δεύτερον ἠθάδι λύσσῃ,
<lb rend="displayNum" n="62" />καὶ πάλιν ἐν πεδίῳ μόθος ἔβρεμε, μαρναμένῳ δὲ
<lb rend="displayNum" n="63" />εἰναλίην μετὰ δῆριν ἐθωρήχθη Διονύσῳ:
<lb rend="displayNum" n="64" />καὶ προτέρης Βρομίοιο λελασμένος ἔπλετο νίκης,
<lb rend="displayNum" n="65" />ὁππότε δενδρήεντι περίπλοκος αὐχένα δεσμῷ 
<lb rend="displayNum" n="66" />ἱκεσίην πολύευκτον ἀνέσχεθε μάρτυρι Βάκχῳ:
<lb rend="displayNum" n="67" />ἀλλὰ πάλιν πρόμος ἔσκε θεημάχος: εἶχε δὲ βουλὴν
<lb rend="displayNum" n="68" />διχθαδίην, ἢ Βάκχον ἑλεῖν ἢ δμῶα τελέσσαι.
<lb rend="displayNum" n="69" />τρὶς μὲν ἑὸν δόρυ πέμπε, καὶ ἤμβροτεν ἠέρα βάλλων:
<lb rend="displayNum" n="70" />ἀλλ᾽ ὅτε δὴ τὸ τέταρτον ἐπέδραμεν οἴνοπι Βάκχῳ 
<lb rend="displayNum" n="71" />εἰς σκοπὸν ἀχρήιστον ἐπήορον ἔγχος ἰάλλων
<lb rend="displayNum" n="72" />Δηριάδης ὑπέροπλος, ἑοῦ συνάεθλον ἀγῶνος
<lb rend="displayNum" n="73" />γαμβρὸν ἑὸν καλέεσκε, καὶ οὐκέτι φαίνετο Μορρεύς:
<lb rend="displayNum" n="74" />ἀλλὰ μεταστρέψασα δολοπλόκον εἶδος Ἀθήνη
<lb rend="displayNum" n="75" />δαίμονι βοτρυόεντι παρίστατο: δερκομένου δὲ 
<lb rend="displayNum" n="76" />δείματι θεσπεσίῳ λύτο γούνατα Δηριαδῆος:
<lb rend="displayNum" n="77" />ἔγνω δ᾽ ἀνδρομέης ἀπατήλιον εἰκόνα μορφῆς
<lb rend="displayNum" n="78" />Μορρέος ἀντιτύποιο φέρειν μίμημα προσώπου:
<lb rend="displayNum" n="79" />καὶ δόλον ἠπεροπῆα σοφῆς ἐνόησεν Ἀθήνης.
<pb id="v.3.p.160" />
<lb rend="displayNum" n="80" />τὴν μὲν ἰδὼν Διόνυσος ἐγήθεεν, ἐν κραδίῃ δὲ 
<lb rend="displayNum" n="81" />ψευδομένην γίνωσκε συναιχμάζουσαν Ἀθήνην.
</p><p><lb rend="displayNum" n="82" />καὶ τότε βοτρυόεις κοτέων βακχεύετο δαίμων
<lb rend="displayNum" n="83" />ὑψιτενὴς περίμετρος, ἴσος Παρνησσίδι πέτρῃ:
<lb rend="displayNum" n="84" />Δηριάδην δ᾽ ἐδίωκε ταχύδρομον: αὐτὰρ ὁ φεύγων
<lb rend="displayNum" n="85" />κοῦφος ἐπειγομέναις ἐτιταίνετο σύνδρομος αὔραις: 
<lb rend="displayNum" n="86" />ἀλλ᾽ ὅτε χῶρον ἵκανον, ὅπῃ πολεμητόκον ὕδωρ
<lb rend="displayNum" n="87" />κύματι λυσσώοντι γέρων κελάρυζεν Ὑδάσπης,
<lb rend="displayNum" n="88" />ἤτοι ὁ μὲν ποταμοῖο παρ᾽ ᾐόνας ἄπλετος ἔστη,
<lb rend="displayNum" n="89" />ὡς γενέτην συνάεθλον ἔχων κελάδοντα μαχητὴν
<lb rend="displayNum" n="90" />ὑγρὸν ἀκοντιστῆρα κορυσσομένου Διονύσου, 
<lb rend="displayNum" n="91" />δαίμων δ᾽ ἀμπελόεις ταμεσίχροα θύρσον ἰάλλων
<lb rend="displayNum" n="92" />ἀκρότατον χρόα μοῦνον ἐπέγραφε Δηριαδῆος.
<lb rend="displayNum" n="93" />αὐτὰρ ὁ κισσήεντι τυπεὶς φθισήνορι θαλλῷ
<lb rend="displayNum" n="94" />πατρῴῳ προκάρηνος ἐπωλίσθησε ῥεέθρῳ,
<lb rend="displayNum" n="95" />μηκεδανοῖς μελέεσσι γεφυρώσας ὅλον ὕδωρ 
<lb rend="displayNum" n="96" />αὐτόματος. χρονίην δὲ θεοὶ μετὰ φύλοπιν Ἰνδῶν
<lb rend="displayNum" n="97" />σὺν Διὶ παμμεδέοντι πάλιν νόστησαν Ὀλύμπῳ.
<lb rend="displayNum" n="98" />βάκχοι δ᾽ ἀμφαλάλαζον ἀδηρίτου Διονύσου
<lb rend="displayNum" n="99" />δῆριν ἀνευάζοντες, ἀολλίζοντο δὲ πολλοὶ
<lb rend="displayNum" n="100" />ἔγχεσιν οὐτάζοντες ὅλον χρόα Δηριαδῆος. 
</p><p><lb rend="displayNum" n="101" />Ὀρσιβόη δ᾽ ᾤμωξε πολυθρήνων ἐπὶ πύργων,
<lb rend="displayNum" n="102" />κείμενον ἀρτιδάικτον ὀδυρομένη παρακοίτην:
<lb rend="displayNum" n="103" />πενθαλέοις δ᾽ ὀνύχεσσι κατέγραφε κύκλα προσώπου,
<lb rend="displayNum" n="104" />καὶ σκολιῆς ὤλοψεν ἀκηδέα βότρυν ἐθείρης,
<lb rend="displayNum" n="105" />καὶ κόνιν αἰθαλόεσσαν ἑοῦ κατέχευε καρήνου: 
<lb rend="displayNum" n="108" />Χειροβίη δ᾽ ὀλόλυξε καταφθιμένοιο τοκῆος, 
<lb rend="displayNum" n="106" />κυανέους δ᾽ ἤρασσε βραχίονας, ἀργυδέου δὲ 
<lb rend="displayNum" n="107" />στέρνον ὅλον γύμνωσε διχαζομένοιο χιτῶνος: 
<lb rend="displayNum" n="109" />Πρωτονόη δ᾽ ἀπέδιλος ἑὰς ξύουσα παρειάς, 
<pb id="v.3.p.162" />
<lb rend="displayNum" n="110" />κύκλα κονισαλέοιο καταισχύνουσα προσώπου, 
<lb rend="displayNum" n="111" />κλαῖεν ἐπ᾽ ἀμφοτέροισι καὶ ἀνέρι καὶ γενετῆρι,
<lb rend="displayNum" n="112" />διπλόον ἄλγος ἔχουσα, καὶ ἴαχε πενθάδι φωνῇ:
</p><p><lb rend="displayNum" n="113" /><q direct="unspecified">Ἆνερ, ἀπ᾽ αἰῶνος νέος ὤλεο: κὰδ δ᾽ ἐμὲ χήρην
<lb rend="displayNum" n="114" />ἔλλιπες ἐν μεγάροισιν ἀπειρήτην τοκετοῖο:
<lb rend="displayNum" n="115" />νήπιον οὐ τέκον υἷα παραίφασιν: οὐ μετὰ νίκην 
<lb rend="displayNum" n="116" />νόστιμον ἄνδρα νόησα τὸ δεύτερον, ἀλλὰ σιδήρῳ
<lb rend="displayNum" n="117" />αὐτὸς ἑῷ δέδμητο, καὶ οὔνομα δῶκε ῥεέθροις,
<lb rend="displayNum" n="118" />καὶ θάνεν ἐν ξείνοισιν, ὅπως ἐμὸν ἄνδρα καλέσσω
<lb rend="displayNum" n="119" />ἄσπορον αὐτοδάικτον ἀνόστιμον ὑγρὸν Ὀρόντην.
<lb rend="displayNum" n="120" />μύρομαι ἀμφοτέρους καὶ Δηριάδην καὶ Ὀρόντην, 
<lb rend="displayNum" n="121" />ἶσον ἀποφθιμένους διερὸν μόρον: ἀνδροφόνον γὰρ
<lb rend="displayNum" n="122" />Δηριάδην κρύφε κῦμα, ῤόος δ᾽ ἐκάλυψεν Ὀρόντην.
<lb rend="displayNum" n="123" />μητέρι δ᾽ οὐ γενόμην πανομοίιος: Ὀρσιβόη γὰρ
<lb rend="displayNum" n="124" />θυγατέρων ἤεισε καταφθαμένους ὑμεναίους:
<lb rend="displayNum" n="125" />Πρωτονόης γάμον εἶδεν, ἐδέξατο γαμβρὸν Ὀρόντην, 
<lb rend="displayNum" n="126" />Χειροβίην δ᾽ ἔζευξεν ἀνικήτῳ παρακοίτῃ,
<lb rend="displayNum" n="127" />ὃν τρομέει καὶ Βάκχος ὁ τηλίκος: ἀμφιέπει μὲν
<lb rend="displayNum" n="128" />Χειροβίη ζώοντα φίλον πόσιν, οὐ δέ ἑ θύρσος,
<lb rend="displayNum" n="129" />οὐ ῥόος ἐπρήνιξεν: ἐγὼ δ᾽ ἄρα διπλόα πάσχω,
<lb rend="displayNum" n="130" />ἀνέρος οἰχομένοιο καὶ ὀλλυμένου γενετῆρος. 
<lb rend="displayNum" n="131" />λῆγε, μάτην σέο παῖδα παρηγορέουσα, τιθήνη,
<lb rend="displayNum" n="132" />δός μοι ἔχειν ἐμὸν ἄνδρα, καὶ οὐ γενετῆρα γοήσω:
<lb rend="displayNum" n="133" />δεῖξον ἐμοί τινα παῖδα, παρήγορον ἀνδρὸς ἀνίης. 
<lb rend="displayNum" n="135" />τίς με λαβὼν κομίσειεν ἐς εὐρυρέεθρον Ὑδάσπην, 
<lb rend="displayNum" n="136" />ὄφρα κύσω φίλον οἶδμα μελισταγέος ποταμοῖο; 
<lb rend="displayNum" n="134" />τίς με λαβὼν κομίσειεν ἐς ἱερὰ τέμπεα Δάφνης, 
<lb rend="displayNum" n="137" />ὄφρα περιπτύξαιμι καὶ ἐν προχοῇσιν Ὀρόντην; 
<lb rend="displayNum" n="138" />εἴην ἱμερόεις καὶ ἐγὼ ῥόος: αἴθε καὶ αὐτἠ
<lb rend="displayNum" n="139" />δάκρυσιν ὀμβρηθεῖσα φανήσομαι αὐτόθι πηγή,
<lb rend="displayNum" n="140" />ἧχι θανὼν εὔυδρος ἐμὸς πόσις οἶδμα κυλίνδει, 
<pb id="v.3.p.164" />
<lb rend="displayNum" n="141" />εὐνέτις ὑδατόεσσα: καὶ ἔσσομαι οἷα Κομαιθώ,
<lb rend="displayNum" n="142" />ἣ πάρος ἱμερόεντος ἐρασσαμένη ποταμοῖο
<lb rend="displayNum" n="143" />τέρπεται ἀγκὰς ἔχουσα καὶ εἰσέτι Κύδνον ἀκοίτην,
<lb rend="displayNum" n="145" />ἀνδράσι πὰρ Κιλίκεσσι μεμηλότα μῦθον ἀκούω: 
<lb rend="displayNum" n="146" />οὐ μὲν ἐγὼ ποθέουσα παρέρχομαι ἡδὺν Ὀρόντην,
<lb rend="displayNum" n="147" />οἷα φυγὰς Περίβοια, καὶ οὔ ποτε καμπύλον ὕδωρ
<lb rend="displayNum" n="148" />ἂψ ἀνασειράζουσα φυλάξομαι ὑγρὸν ἀκοίτην.
<lb rend="displayNum" n="149" />εἰ δέ μοι οὐ πέπρωτο θανεῖν παρὰ γείτονι Δάφνῃ,
<lb rend="displayNum" n="150" />κύμασι πατροπάτωρ με κατακρύψειεν Ὑδάσπης, 
<lb rend="displayNum" n="154" />μὴ Σατύρου κερόεντος ἐν ἀγκοίνῃσιν ἰαύσω, 
<lb rend="displayNum" n="151" />μὴ Φρύγα κῶμον ἴδω, μὴ κύμβαλα χερσὶ τινάξω, 
<lb rend="displayNum" n="152" />μὴ τελετὴν τελέσω φιλοπαίγμονα, μηδὲ νοήσω 
<lb rend="displayNum" n="153" />Μαιονίην, μὴ Τμῶλον ἴδω, μὴ δῶμα Λυαίου 
<lb rend="displayNum" n="155" />ἤ ζυγὰ δουλοσύνης βαρυαχθέα, μή τις ἐνίψῃ: 
<lb rend="displayNum" n="156" /><q direct="unspecified">κούρη Δηριάδαο δοριθρασέος βασιλῆος
<lb rend="displayNum" n="157" />ληιδίη μετὰ δῆριν ὑποδρήσσει Διονύσῳ.</q></q>
</p><p><lb rend="displayNum" n="158" />ὣς φαμένης ἐλεεινὰ συνεστενάχοντο γυναῖκες,
<lb rend="displayNum" n="159" />ὧν πάις, ὧν τέθνηκεν ἀδελφεός, ὧς γενετῆρες
<lb rend="displayNum" n="160" />ἢ πόσις ἀρτιγένειος ἀώριος. ἐκ δὲ καρήνου 
<lb rend="displayNum" n="161" />Χειροβίη τίλλουσα κόμην ἤμυξε παρειάς:
<lb rend="displayNum" n="162" />διχθαδίαις δ᾽ ὀδύνῃσιν ἱμάσσετο, καὶ γενετῆρα
<lb rend="displayNum" n="163" />οὐ τόσον ἐστενάχιζεν, ὅσον νεμέσιζεν ἀκοίτῃ:
<lb rend="displayNum" n="164" />ἔκλυε γὰρ Μορρῆος ἐρωμανέουσαν ἀνάγκην
<lb rend="displayNum" n="165" />καὶ δόλον ἠπεροπῆα σαόφρονα Χαλκομεδείης. 
<lb rend="displayNum" n="166" />καί τινα μῦθον ἔειπεν ἑὸν ῥήξασα χιτῶνα:
<pb id="v.3.p.166" />
<lb rend="displayNum" n="167" /><q direct="unspecified">Φειδόμενος μελίης γενέτην ἐμὸν ἔκτανε Μορρεύς:
<lb rend="displayNum" n="168" />οὐδὲ πέλε φθιμένου τιμήορος: ἐχθομένην δὲ
<lb rend="displayNum" n="169" />Χαλκομέδην ποθέων οὐκ ἤλασε θῆλυν Ἐνυώ,
<lb rend="displayNum" n="170" />ἀλλ᾽ ἔτι Βασσαρίδεσσι χαρίζεται. εἴπατε, Μοῖραι: 
<lb rend="displayNum" n="171" />τίς φθόνος Ἰνδῴην πόλιν ἔπραθε; τίς φθόνος ἄφνω
<lb rend="displayNum" n="172" />ἔχραεν ἀμφοτέρῃσι θυγατράσι Δηριαδῆος;
<lb rend="displayNum" n="173" />θνήσκων μὲν κατὰ δῆριν ἑὴν παράκοιτιν Ὀρόντης
<lb rend="displayNum" n="174" />Πρωτονόην ἀκόμιστον ἐθήκατο πενθάδα χήρην,
<lb rend="displayNum" n="175" />Χειροβίην δ᾽ ἀπέειπεν ἔτι ζώουσαν ἀκοίτης. 
<lb rend="displayNum" n="176" />γνωτῆς δ᾽ ἡμετέρης ὀλοώτερα πήματα πάσχω:
<lb rend="displayNum" n="177" />Πρωτονόη πόσιν ἔσχεν ἀοσσητῆρα τιθήνης,
<lb rend="displayNum" n="178" />Χειροβίη πόσιν ἔσχεν ἑῆς δηλήμονα πάτρης,
<lb rend="displayNum" n="179" />αἰχμητὴν ἀνόνητον, ὀπάονα Κυπρογενείης
<lb rend="displayNum" n="180" />ἄλκιμον, ἀλλοπρόσαλλον, ὁμοφρονέοντα Λυαίῳ. 
<lb rend="displayNum" n="181" />εἰς ἐμὲ θωρήχθη καὶ ἐμὸς γάμος: ἡμετέρου γὰρ
<lb rend="displayNum" n="182" />Μορρέος ἱμείροντος ἐσυλήθη πόλις Ἰνδῶν:
<lb rend="displayNum" n="183" />πατρὸς ἐνοσφίσθην χάριν ἀνέρος: ἡ πρὶν ἀγήνωρ
<lb rend="displayNum" n="184" />καὶ θυγάτηρ βασιλῆος, ἐγώ ποτε δεσπότις Ἰνδῶν.
<lb rend="displayNum" n="185" />ἔσσομαι ἀμφιπόλων καὶ ἐγὼ μία: καὶ τάχα δειλὴ 
<lb rend="displayNum" n="186" />δμωίδα Χαλκομέδειαν ἐμὴν δέσποιναν ἐνίψω.
<lb rend="displayNum" n="187" />σήμερον Ἰνδὸν ἔδεθλον ἔχεις, ἀπατήλιε, Μορρεῦ:
<lb rend="displayNum" n="188" />αὔριον αὐτοκέλευστος ἐλεύσεαι εἰς χθόνα Λυδῶν,
<lb rend="displayNum" n="189" />Χαλκομέδης διὰ κάλλος ὑποδρήσσων Διονύσῳ.
<lb rend="displayNum" n="190" />ἀμφαδὰ Χαλκομέδης ἔχε δέμνια, νυμφίε Μορρεῦ: 
<lb rend="displayNum" n="191" />οὐκέτι γὰρ τρομέεις βλοσυρὸν στόμα Δηριαδῆος.
<lb rend="displayNum" n="192" />χάζεο, κικλήσκει σε δράκων πάλιν, ὅς σε διώκει
<lb rend="displayNum" n="193" />φρουρὸν ἀσυλήτοιο γάμου συριγμὸν ἰάλλων.</q>
</p><p><lb rend="displayNum" n="194" />τοῖα μὲν ἀχνυμένη βαρυδάκρυος ἔννεπε νύμφη:
<lb rend="displayNum" n="195" />Πρωτονόη δ᾽ ὀλόλυξε τὸ δεύτερον. ἀμφοτέραις δὲ 
<lb rend="displayNum" n="196" />χεῖρας ἐπικλίνασα κατηφέας ἴαχε μήτηρ:
<pb id="v.3.p.168" />
</p><p><lb rend="displayNum" n="197" /><q direct="unspecified">Πατρίδος ἡμετέρης πέσον ἐλπἱδες: οὐκέτι λεύσσω
<lb rend="displayNum" n="198" />ἀνέρα Δηριαδῆα καὶ οὐκέτι γαμβρὸν Ὀρόντην.
<lb rend="displayNum" n="199" />Δηριάδης τέθνηκεν: ἐσυλήθη πόλις Ἰνδῶν,
<lb rend="displayNum" n="200" />ἀρραγὲς ἤριπε τεῖχος ἐμῆς χθονός: αἴθε καὶ αὐτὴν 
<lb rend="displayNum" n="201" />Βάκχος ἑλὼν ὀλέσῃ με σὺν ὀλλυμένῳ παρακοίτῃ,
<lb rend="displayNum" n="202" />καί με λαβὼν ῥίψειεν ἐς ὠκυρέεθρον Ὑδάσπην,
<lb rend="displayNum" n="203" />γαῖαν ἀναινομένην: ἐχέτω δέ με πενθερὸν ὕδωρ,
<lb rend="displayNum" n="204" />Δηριάδην δ᾽ ἐσίδω καὶ ἐν ὕδασι: μηδὲ νοήσω
<lb rend="displayNum" n="205" />Πρωτονόην ἀέκουσαν ἐφεσπομένην Διονύσῳ, 
<lb rend="displayNum" n="206" />μή ποτε Χειροβίης ἕτερον γόον οἰκτρὸν ἀκούσω
<lb rend="displayNum" n="207" />ἑλκομένης ἐς ἔρωτα δορικτήτων ὑμεναίων:
<lb rend="displayNum" n="208" />μὴ πόσιν ἄλλον ἴδοιμι μετ᾽ ἀνέρα Δηριαδῆα.
<lb rend="displayNum" n="209" />εἴην Νηιάδεσσιν ὀμέστιος, ὅττι καὶ αὐτὴν
<lb rend="displayNum" n="210" />Λευκοθέην ζώουσαν ἐδέξατο κυανοχαίτης, 
<lb rend="displayNum" n="211" />καὶ μία Νηρεΐδων κικλήσκεται, ἀντὶ δὲ λευκῆς
<lb rend="displayNum" n="212" />ἄλλη κυανόπεζα φανήσομαι ὑδριὰς Ἰνώ.</q>
</p><p><lb rend="displayNum" n="213" />τοῖα μὲν ἑλκεχίτωνες ἐπωδύροντο γυναῖκες
<lb rend="displayNum" n="214" />ἱστάμεναι στοιχηδὸν ἐρισμαράγων ἐπὶ πύργων.
</p><p><lb rend="displayNum" n="215" />βάκχοι δ᾽ ἐκροτάλιζον ἀπορρίψαντες Ἐνυώ, 
<lb rend="displayNum" n="216" />τοῖον ἔπος βοόωντες ὁμογλώσσων ἀπὸ λαιμῶν:
</p><p><lb rend="displayNum" n="217" /><q direct="unspecified">Ἠράμεθα μέγα κῦδος: ἐπέφνομεν ὄρχαμον Ἰνδῶν.</q>
</p><p><lb rend="displayNum" n="218" />καὶ γελόων Διόνυσος ἐπάλλετο χάρματι νίκης,
<lb rend="displayNum" n="219" />ἀμπνεύσας δὲ πόνοιο καὶ αἱματόεντος ἀγῶνος
<lb rend="displayNum" n="220" />πρῶτα μὲν ἐκτερέιξεν ἀτυμβεύτων στίχα νεκρῶν, 
<lb rend="displayNum" n="221" />δωμήσας ἕνα τύμβον ἀπείριτον εὐρέι κόλπῳ
<lb rend="displayNum" n="222" />ἄκριτον ἀμφὶ πυρὴν ἑκατόμπεδον: ἀμφὶ δὲ νεκροῖς
<lb rend="displayNum" n="223" />Μυγδονὶς αἰολόμολπος ἐπέκτυπεν αἴλινα σύριγξ,
<lb rend="displayNum" n="224" />καὶ Φρύγες αὐλητῆρες ἀνέπλεκον ἄρσενα μολπὴν
<pb id="v.3.p.170" />
<lb rend="displayNum" n="225" />πενθαλέοις στομάτεσσιν, ἐπωρχήσαντο δὲ Βάκχαι 
<lb rend="displayNum" n="226" />ἁβρὰ μελιζομένοιο Γανύκτορος Εὐάδι φωνῇ:
<lb rend="displayNum" n="227" />καὶ Κλεόχου Βερέκυντες ὑπὸ στόμα δίζυγες αὐλοὶ
<lb rend="displayNum" n="228" />φρικτὸν ἐμυκήσαντο Λίβυν γόον, ὃν πάρος ἄμφω
<lb rend="displayNum" n="229" />Σθεννώ τ᾽ Εὐρυάλη τε μιῇ πολυδειράδι φωνῇ
<lb rend="displayNum" n="230" />ἀρτιτόμῳ ῥοιζηδὸν ἐπεκλαύσαντο Μεδούσῃ 
<lb rend="displayNum" n="231" />φθεγγομένων κεφαλῇσι διηκοσίῃσι δρακόντων,
<lb rend="displayNum" n="232" />ὧν ἄπο μυρομένων σκολιὸν σύριγμα κομάων
<lb rend="displayNum" n="233" />θρῆνον πουλυκάρηνον ἐφημίξαντο Μεδούσης.
</p><p><lb rend="displayNum" n="234" />παυσάμενος δὲ πόνοιο, καὶ ὕδατι γυῖα καθήρας,
<lb rend="displayNum" n="235" />ὤπασε λυσιμόθοισι θεουδέα κοίρανον Ἰνδοῖς, 
<lb rend="displayNum" n="236" />κρινάμενος Μωδαῖον: ἐπὶ ξυνῷ δὲ κυπέλλῳ
<lb rend="displayNum" n="237" />Βάκχοις δαινυμένοισι μιῆς ἥψαντο τραπέζης
<lb rend="displayNum" n="238" />ξανθὸν ὕδωρ πίνοντες ἀπ᾽ οἰνοπόρου ποταμοῖο.
<lb rend="displayNum" n="239" />καὶ χορὸς ἄσπετος ἔσκεν: ἐπεσκίρτησε δὲ πολλὴ
<lb rend="displayNum" n="240" />Βασσαρὶς οἰστρήεντι πέδον κρούουσα πεδίλῳ, 
<lb rend="displayNum" n="241" />καὶ Σάτυρος βαρύδουπον ἐπιρρήσσων χθόνα ταρσῷ
<lb rend="displayNum" n="242" />λοξὰ κυβιστητῆρι ποδῶν βακχεύετο παλμῷ,
<lb rend="displayNum" n="243" />πῆχυν ἐπικλίνων μανιώδεος αὐχένι Βάκχης:
<lb rend="displayNum" n="244" />καὶ πρυλέες Βρομίοιο συνωρχήσαντο βοείαις,
<lb rend="displayNum" n="245" />καὶ τροχαλῆς κλονέοντες ἐνόπλια κύκλα χορείης 
<lb rend="displayNum" n="246" />ῥυθμὸν ἐμιμήσαντο φερεσσακέων Κορυβάντων,
<lb rend="displayNum" n="247" />καὶ στρατὸς ἱππήων κορυθαιόλον εἰς χορὸν ἔστη
<lb rend="displayNum" n="248" />νίκην πανδαμάτειραν ἀνευάζων Διονύσου:
<lb rend="displayNum" n="249" />οὐδέ τις ἄψοφος ἦεν: ὁμογλώσσῳ δ᾽ ἀλαλητῷ
<lb rend="displayNum" n="250" />εἰς πόλον ἑπτάζωνον ἀνέδραμεν εὔιος ἠχώ. 
</p><p><lb rend="displayNum" n="251" />ἀλλ᾽ ὅτε λυσιπόνοιο παρήλυθε κῶμος ἑορτῆς,
<lb rend="displayNum" n="252" />νίκης ληίδα πᾶσαν ἑλὼν μετὰ φύλοπιν Ἰνδῶν
<pb id="v.3.p.172" />
<lb rend="displayNum" n="253" />ἀρχαίης Διόνυσος ἑῆς ἐμνήσατο πάτρης,
<lb rend="displayNum" n="254" />λύσας ἑπταέτηρα θεμείλια δηιοτῆτος.
<lb rend="displayNum" n="255" />καὶ δηίων ὅλον ὄλβον ἐληίζοντο μαχηταί 
<lb rend="displayNum" n="256" />ὧν ὁ μὲν Ἰνδὸν ἴασπιν, ὁ δὲ γραπτῆς ὑακίνθου
<lb rend="displayNum" n="257" />Φοιβάδος εἶχε μέταλλα καὶ ἔγχλοα νῶτα μαράγδου:
<lb rend="displayNum" n="258" />ἄλλος ἐυκρήπιδος ὑπὸ σκοπιῇσιν Ἰμαίου
<lb rend="displayNum" n="259" />ὄρθιον ἴχνος ἔπειγε δορικτήτων ἐλεφάντων,
<lb rend="displayNum" n="260" />ὅς δὲ παρ᾽ Ἡμωδοῖο βαθυσπήλυγγι κολώνῃ 
<lb rend="displayNum" n="261" />ἤλασεν Ἰνδῴων μετανάστιον ἅρμα λεόντων
<lb rend="displayNum" n="262" />κυδιόων, ἕτερος δὲ κατ᾽ αὐχένος ἅμμα πεδήσας
<lb rend="displayNum" n="263" />Μυγδονίην ἔσπευδεν ἐς ᾐόνα πόρδαλιν ἕλκειν:
<lb rend="displayNum" n="264" />καὶ Σάτυρος πεφόρητο, φιλακρήτῳ δὲ πετήλῳ
<lb rend="displayNum" n="265" />στικτὸν ἔχων προκέλευθον ἐκώμασε τίγριν ἱμάσσων: 
<lb rend="displayNum" n="266" />ἄλλος ἄγων νόστησεν ἑῇ Κυβεληίδι νύμφῃ
<lb rend="displayNum" n="267" />φυταλιὴν εὔοδμον ἁλιτρεφέων δονακήων,
<lb rend="displayNum" n="268" />καὶ λίθον ἀστράπτουσαν Ἐρυθραίης γέρας ἅλμης:
<lb rend="displayNum" n="269" />πολλὴ δ᾽ ἐκ θαλάμοιο σὺν ἀρτιγάμῳ παρακοίτῃ
<lb rend="displayNum" n="270" />ληιδίη πλοκάμων μελανόχροος ἕλκετο νύμφη, 
<lb rend="displayNum" n="271" />δέσμιον αὐχένα δοῦλον ὑποζεύξασα λεπάδνῳ.
<lb rend="displayNum" n="272" />χειρὶ δὲ κουφίζουσα ῥυηφενέος χύσιν ὄλβου
<lb rend="displayNum" n="273" />εἰς σκοπιάς Τμώλοιο θεόσσυτος ἤιε Βάκχη,
<lb rend="displayNum" n="274" />κῶμον ἀνευάζουσα παλιννόστῳ Διονύσῳ.
</p><p><lb rend="displayNum" n="275" />καὶ στρατιῇ Διόνυσος ἐδάσσατο ληίδα χάρμης 
<lb rend="displayNum" n="276" />λαὸν ὅλον συνάεθλον ὑπότροπον οἴκαδε πέμπων
<lb rend="displayNum" n="277" />Ἰνδῴην μετὰ δῆριν: ἀπεσσεύοντο δὲ λαοὶ
<lb rend="displayNum" n="278" />μάρμαρα κουφίζοντες Ἑώια δῶρα θαλάσσης,
<lb rend="displayNum" n="279" />ὄρνεά τ᾽ αἰολόμορφα: παλιννόστῳ δὲ πορείῃ
<lb rend="displayNum" n="280" />κῶμον ἀνευάζοντες ἀνικήτῳ Διονύσῳ 
<pb id="v.3.p.174" />
<lb rend="displayNum" n="281" />πάντες ἐβακχεύοντο, πολυκμήτοιο λιπόντες
<lb rend="displayNum" n="282" />μνῆστιν ὅλου πολέμοιο, Βορειάδι σύνδρομον αὔρῃ
<lb rend="displayNum" n="283" />σκιδναμένην: καὶ ἕκαστος ἔχων ἀναθήματα νίκης
<lb rend="displayNum" n="284" />ὄψιμον εἰς δόμον ἦλθε παλίνδρομος. ἀντί δὲ πάτρης
<lb rend="displayNum" n="285" />Ἀστέριος τότε μοῦνος ἀνιπτοπόδων σχεδὸν Ἄρκτων 
<lb rend="displayNum" n="286" />Φάσιδος ἀμφὶ ῥέεθρον ἀθαλπέι νάσσατο γαίῃ
<lb rend="displayNum" n="287" />Μασσαγέτην παρὰ κόλπον, ἑοῦ γενέταο τοκῆος
<lb rend="displayNum" n="288" />ναίων ἀστερόεντος ὑπὸ σφυρὰ δύσνιφα Ταύρου,
<lb rend="displayNum" n="289" />φεύγων Κνώσσιον ἄστυ καὶ ἀρσενόπαιδα γενέθλην,
<lb rend="displayNum" n="290" />Πασιφάην στυγέων καὶ ἑὸν Μίνωα τοκῆα, 
<lb rend="displayNum" n="291" />καὶ Σκυθίην προβέβουλεν ἑῆς χθονός: αὐτὰρ ὁ μούνοις
<lb rend="displayNum" n="292" />Βάκχος ἑοῖς Σατύροισι καὶ Ἰνδοφόνοις ἄμα Βάκχαις
<lb rend="displayNum" n="293" />Καυκασίην μετὰ δῆριν Ἀμαζονίου ποταμοῖο
<lb rend="displayNum" n="294" />Ἀρραβίης ἐπέβαινε τὸ δεύτερον, ἧχι θαμίζων
<lb rend="displayNum" n="295" />λαὸν ἀβακχεύτων Ἀράβων ἐδίδαξεν ἀείρειν 
<lb rend="displayNum" n="296" />μυστιπόλους νάρθηκας: ἀεξιφύτοιο δὲ λόχμης
<lb rend="displayNum" n="297" />Νύσια Βοτρυόεντι κατέστεφεν οὔρεα θαλλῷ.
</p><p><lb rend="displayNum" n="298" />Ἀρραβίης δὲ τένοντα βαθύσκιον ἄλσος ἐάσας
<lb rend="displayNum" n="299" />ἀτραπὸν Ἀσσυρίην διεμέτρεε πεζὸς ὁδίτης,
<lb rend="displayNum" n="300" />καὶ Τυρίων μενέαινεν ἰδεῖν χθόνα πατρίδα Κάδμου: 
<lb rend="displayNum" n="301" />κεῖθι γὰρ ἴχνος ἔκαμψε, καὶ ἄσπετα πέπλα δοκεύων
<lb rend="displayNum" n="302" />θάμβεεν Ἀσσυρίης ἑτερόχροα δαίδαλα τέχνης,
<lb rend="displayNum" n="303" />ἄργυφον εἰσορόων Βαβυλωνίδος ἔργον Ἀράχνης:
<lb rend="displayNum" n="304" />καὶ Τυρίῃ σκοπίαζε δεδευμένα φάρεα κόχλῳ,
<lb rend="displayNum" n="305" />πορφυρέους σπινθῆρας ἀκοντίζοντα θαλάσσης, 
<lb rend="displayNum" n="306" />ἧχι κύων ἁλιεργὸς ἐπ᾽ αἰγιαλοῖσιν ἐρέπτων
<lb rend="displayNum" n="307" />ἐνδόμυχον χαροπῇσι γενειάσι θέσκελον ἰχθὺν
<lb rend="displayNum" n="308" />χιονέας πόρφυρε παρηίδας αἵματι κόχλου,
<pb id="v.3.p.176" />
<lb rend="displayNum" n="309" />χείλεα φοινίξας διερῷ πυρί, τῷ ποτε μούνῳ
<lb rend="displayNum" n="310" />φαιδρὸν ἁλιχλαίνων ἐρυθαίνετο φᾶρος ἀνάκτων. 
</p><p><lb rend="displayNum" n="311" />καὶ πόλιν ἀθρήσας ἐπεγήθεεν, ἣν ἐνοσίχθων
<lb rend="displayNum" n="312" />οὐ διερῷ μίτρωσεν ὅλῳ ζωστῆρι θαλάσσης,
<lb rend="displayNum" n="313" />ἀλλὰ τύπον λάχε τοῖον Ὀλύμπιον, οἷον ὑφαίνει
<lb rend="displayNum" n="314" />ἀγχιτελὴς λείπουσα μιῇ γλωχῖνι σελήνη.
<lb rend="displayNum" n="315" />καί οἱ ὀπιπεύοντι μέσην χθόνα σύζυγον ἅλμῃ 
<lb rend="displayNum" n="316" />διπλόον ἔλλαχε θάμβος, ἐπεὶ Τύρος εἰν ἁλὶ κεῖται
<lb rend="displayNum" n="317" />εἰς χθόνα μοιρηθεῖσα, συναπτομένη δὲ θαλάσσῃ
<lb rend="displayNum" n="318" />τριχθαδίαις λαγόνεσσι μίαν ξυνώσατο μίτρην:
<lb rend="displayNum" n="319" />νηχομένῃ δ᾽ ἀτίνακτος ὁμοίιος ἔπλετο κούρῃ,
<lb rend="displayNum" n="320" />καὶ κεφαλὴν καὶ στέρνα καὶ αὐχένα δῶκε θαλάσσῃ, 
<lb rend="displayNum" n="321" />χεῖρας ἐφαπλώσασα μέση διδυμάονι πόντῳ,
<lb rend="displayNum" n="322" />γείτονι λευκαίνουσα θαλασσαίῳ δέμας ἀφρῷ,
<lb rend="displayNum" n="323" />καὶ πόδας ἀμφοτέρους ἐπερείσατο μητέρι γαίῃ.
<lb rend="displayNum" n="324" />καὶ πόλιν ἐννοσίγαιος ἔχων ἀστεμφέι δεσμῷ
<lb rend="displayNum" n="325" />νυμφίος ὑδατόεις περινήχεται, οἷα συνάπτων 
<lb rend="displayNum" n="326" />πήχεϊ παφλάζοντι περίπλοκον αὐχένα νύμφης.
</p><p><lb rend="displayNum" n="327" />καὶ Τύρον εἰσέτι Βάκχος ἐθάμβεε, τῇ ἔνι μούνῃ
<lb rend="displayNum" n="328" />βουκόλος ἀγχικέλευθος ὁμίλεε γείτονι ναύτῃ
<lb rend="displayNum" n="329" />συρίζων παρὰ θῖνα, καὶ αἰπόλος ἰχθυβολῆι
<lb rend="displayNum" n="330" />δίκτυον αἶ ἐρύοντι, καὶ ἀντιτύποισιν ἐρετμοῖς 
<lb rend="displayNum" n="331" />σχιζομένων ὑδάτων ἐχαράσσετο βῶλος ἀρότρῳ:
<lb rend="displayNum" n="332" />εἰναλίης δ᾽ ὀάριζον ὁμήλυδες ἐγγύθι λόχμης
<lb rend="displayNum" n="333" />ποιμένες... ὑλοτόμοισι, καὶ ἔβρεμεν εἰν ἑνὶ χώρῳ
<lb rend="displayNum" n="334" />φλοῖσβος ἁλός, μύκημα βοῶν, ψιθύρισμα πετήλων,
<lb rend="displayNum" n="335" />πεῖσμα, φυτόν, πλόος, ἄλσος, ὕδωρ, νέες, ὁλκάς, ἐχέτλη, 
<pb id="v.3.p.178" />
<lb rend="displayNum" n="336" />μῆλα, δόναξ, δρεπάνη, σκαφίδες, λίνα, λαίφεα, θώρηξ.
<lb rend="displayNum" n="337" />καὶ τάδε παπταίνων πολυθαμβέα ῥήξατο φωνήν:
</p><p><lb rend="displayNum" n="338" /><q direct="unspecified">Νῆσον ἐν ἠπείρῳ πόθεν ἔδρακον; εἰ θέμις εἰπεῖν,
<lb rend="displayNum" n="339" />τηλίκον οὕ ποτε κάλλος ἐσέδρακον: ὑψιτενῆ γὰρ
<lb rend="displayNum" n="340" />δένδρεα συρίζει παρὰ κύματα, Νηρεΐδος δὲ 
<lb rend="displayNum" n="341" />φθεγγομένης κατὰ πόντον Ἀμαδρυὰς ἐγγὺς ἀκούει,
<lb rend="displayNum" n="342" />καὶ Τυρίοις πελάγεσσι καὶ ἀγχιάλοισιν ἀρούραις
<lb rend="displayNum" n="343" />πνείων ἐκ Λιβάνοιο μεσημβρινὸς ἁβρὸς ἀήτης
<lb rend="displayNum" n="344" />ἄσθματι καρποτόκῳ προχέει νηοσσόον ἀήτην,
<lb rend="displayNum" n="345" />ψύχων ἀγρονόμον καὶ ναυτίλον εἰς πλόον ἕλκων, 
<lb rend="displayNum" n="346" />καὶ χθονίην δρεπάνην βυθίῃ πελάσασα τριαίνῃ
<lb rend="displayNum" n="347" />φθέγγεται ὑγρομέδοντι θαλυσιὰς ἐνθάδε Δηώ,
<lb rend="displayNum" n="348" />κωφῆς ἄβροχον ἅρμα καθιππεύοντι γαλήνης,
<lb rend="displayNum" n="349" />ἰθύνειν δρόμον ἶσον ὁμοζήλων ἐπὶ δίφρων,
<lb rend="displayNum" n="350" />ὄμπνια μαστίζουσα μετάρσια νῶτα δρακόντων. 
<lb rend="displayNum" n="351" />ὦπι πασιμέλουσα, τύπος χθονός, αἰθέρος εἰκών,
<lb rend="displayNum" n="352" />συμφυέος τρίπλευρον ἔχεις τελαμῶνα θαλάσσης.</q>
</p><p><lb rend="displayNum" n="353" />ὣς εἰπὼν παράμειβε δι᾽ ἄστεος ὄμμα τιταίνων:
<lb rend="displayNum" n="354" />καί οἱ ὀπιπεύοντι λιθογλώχινες ἀγυιαὶ
<lb rend="displayNum" n="355" />μαρμαρυγὴν ἀνέφαινον ἀμοιβαίοιο μετάλλου: 
<lb rend="displayNum" n="356" />καὶ προγόνου δόμον εἶδεν Ἀγήνορος, ἔδρακεν αὐλὰς
<lb rend="displayNum" n="357" />καὶ θάλαμον Κάδμοιο, καὶ ἁρπαμένης ποτὲ νύμφης
<lb rend="displayNum" n="358" />Εὐρώπης ἀφύλακτον ἐδύσατο παρθενεῶνα,
<lb rend="displayNum" n="359" />μνῆστιν ἔχων κερόεντος ἑοῦ Διός: ἀρχεγόνους δὲ
<lb rend="displayNum" n="360" />πηγὰς θάμβεε μᾶλλον ὅπῃ χθονίου διὰ κόλπου 
<lb rend="displayNum" n="361" />νάματος ἐκχυμένου παλινάγρετον εἰς μίαν ὤρην
<lb rend="displayNum" n="362" />χεύμασιν αὐτογόνοισι πολυτρεφὲς ἔλυεν ὕδωρ:
<lb rend="displayNum" n="363" />εἶδεν Ἀβαρβαρέης γόνιμον ῥόον, ἔδρακε πηγὴν
<pb id="v.3.p.180" />
<lb rend="displayNum" n="364" />Καλλιρόην ἐρόεσσαν ἐπώνυμον, εἶδε καὶ αὐτῆς
<lb rend="displayNum" n="365" />ἁβρὸν ἐρευγομένης Δροσερῆς νυμφήιον ὕδωρ. 
</p><p><lb rend="displayNum" n="366" />ἀλλ᾽ ὅτε πάντα νόησεν ἑῷ φιλοτερπέι θυμῷ,
<lb rend="displayNum" n="367" />εἰς δόμον Ἀστροχίτωνος ἐκώμασε, καὶ πρόμον ἄστρων
<lb rend="displayNum" n="368" />τοῖον ἔπος βοόων ἐκαλέσσατο μύστιδι φωνῇ:
<lb rend="displayNum" n="369" /><q direct="unspecified">Ἀστροχίτων Ἤρακλες, ἄναξ πυρός ὄρχαμε κόσμου,
<lb rend="displayNum" n="370" />ἠέλιε, βροτέοιο βίου δολιχόσκιε ποιμήν,
<lb rend="displayNum" n="371" />ἱππεύων ἑλικηδὸν ὅλον πόλον αἴθοπι δίκῃ,
<lb rend="displayNum" n="372" />υἷα χρόνου λυκάβαντα δυωδεκάμηνον ἑλίσσων,
<lb rend="displayNum" n="373" />κύκλον ἄγεις μετὰ κύκλον: ἀφ᾽ ὑμετέροιο δὲ δίφρου
<lb rend="displayNum" n="374" />γήραϊ καὶ νεότητι ῥέει μορφούμενος αἰών:
<lb rend="displayNum" n="375" />μαῖα σοφῆς ὠδῖνος ἀμήτορος εἰκόνα Μήνης 
<lb rend="displayNum" n="376" />ὠδίνεις τριέλικτον, ὅτε δροσόεσσα Σελήνη
<lb rend="displayNum" n="377" />σῆς λοχίης ἀκτῖνος ἀμέλγεται ἀντίτυπον πῦρ,
<lb rend="displayNum" n="378" />ταυρείην ἐπίκυρτον ἀολλίζουσα κεραίην:
<lb rend="displayNum" n="379" />παμφαὲς αἰθέρος ὄμμα, φέρεις τετράζυγι δίφρῳ
<lb rend="displayNum" n="380" />χεῖμα μετὰ φθινόπωρον, ἄγεις θέρος εἶαρ ἀμείβων. 
<lb rend="displayNum" n="381" />νὺξ μὲν ἀκοντιστῆρι διωκομένη σέο πυρσῷ
<lb rend="displayNum" n="382" />χάζεται ἀστήρικτος, ὅτε ζυγὸν ἄργυφον ἕλκων
<lb rend="displayNum" n="383" />ἀκροφανὴς ἵππειος ἱμάσσεται ὄρθιος αὐχήν,
<lb rend="displayNum" n="384" />σεῖο δὲ λαμπομένοιο φαάντερον οὐκέτι λάμπων
<lb rend="displayNum" n="385" />ποικίλος εὐφαέεσσι χαράσσεται ἄστρασι λειμών, 
<lb rend="displayNum" n="386" />χεύμασι δ᾽ ἀντολικοῖο λελουμένος Ὠκεανοῖο
<lb rend="displayNum" n="387" />σεισάμενος γονόεσσαν ἀθαλπέος ἰκμάδα χαίτης
<lb rend="displayNum" n="388" />ὄμβρον ἄγεις φερέκαρπον, ἐπ᾽ εὐώδινι δὲ Γαίῃ
<lb rend="displayNum" n="389" />ἠερίης ἠῷον ἐρεύγεαι ἀρδμὸν ἐέρσης,
<lb rend="displayNum" n="390" />καὶ σταχύων ὠδῖνας ἀναλδαίνεις σέο δίσκῳ 
<pb id="v.3.p.182" />
<lb rend="displayNum" n="391" />ῥαίνων ζωοτόκοιο δι᾽ αὔλακος ὄμπνιον ἀκτήν.
<lb rend="displayNum" n="392" />Βῆλος ἐπ᾽ Εὐφρήταο, Λίβυς κεκλημένος Ἄμμων,
<lb rend="displayNum" n="393" />Ἆπις ἔφυς Νειλῷος, Ἄραψ Κρόνος, Ἀσσύριος Ζεύς:
<lb rend="displayNum" n="394" />καὶ ξύλα κηώεντα φέρων γαμψώνυχι ταρσῷ
<lb rend="displayNum" n="395" />χιλιέτης σοφὸς ὄρνις ἐπ᾽ εὐόδμῳ σέο βωμῷ 
<lb rend="displayNum" n="396" />φοίνιξ, τέρμα βίοιο φέρων αὐτόσπορον ἀρχήν,
<lb rend="displayNum" n="397" />τίκτεται ἰσοτύποιο χρόνου παλινάγρετος εἰκών,
<lb rend="displayNum" n="398" />λύσας δ᾽ ἐν πυρὶ γῆρας ἀμείβεται ἐκ πυρὸς ἥβην:
<lb rend="displayNum" n="399" />εἴτε Σάραπις ἔφυς, Αἰγύπτιος ἀννέφελος Ζεύς,
<lb rend="displayNum" n="400" />εἰ Κρόνος, εἰ Φαέθων πολυώνυμος, εἴτε σὺ Μίθρης, 
<lb rend="displayNum" n="401" />ἠέλιος Βαβυλῶνος, ἐν Ἑλλάδι Δελφὸς Ἀπόλλων
<lb rend="displayNum" n="402" />εἰ Γάμος, ὃν σκιεροῖσιν Ἔρως ἔσπειρεν ὀνείροις
<lb rend="displayNum" n="403" />μιμηλῆς τελέων ἀπατήλιον ἵμερον εὐνῆς,
<lb rend="displayNum" n="404" />ἐκ Διὸς ὑπνώοντος ὅτε γλωχῖνι μαχαίρης
<lb rend="displayNum" n="405" />αὐτογάμῳ σπόρον ὑγρὸν ἐπιξύσαντος ἀρούρης 
<lb rend="displayNum" n="406" />οὐρανίαις λιβάδεσσιν ἐμαιώθησαν ἐρίπναι,
<lb rend="displayNum" n="407" />εἴτε σὺ Παιήων ὀδυνήφατος, εἰ πέλες Αἰθὴρ
<lb rend="displayNum" n="408" />ποικίλος, Ἀστροχίτων δὲ φατίζεαι—ἐννύχιοι γὰρ
<lb rend="displayNum" n="409" />οὐρανὸν ἀστερόεντες ἐπαυγάζουσι χιτῶνες—:
<lb rend="displayNum" n="410" />οὔασιν εὐμενέεσσιν ἐμὴν ἀσπάζεο φωνήν.</q> 
</p><p><lb rend="displayNum" n="411" />τοῖον ἔπος Διόνυσος ἀνήρυγεν. ἐξαπίνης δὲ
<lb rend="displayNum" n="412" />ἔνθεον εἶδος ἔχων θεοδέγμονος ἔνδοθι νηοῦ
<lb rend="displayNum" n="413" />Ἀστροχίτων ἤστραψε: πυριγλήνου δὲ προσώπου
<lb rend="displayNum" n="414" />μαρμαρυγὴν ῥοδόεσσαν ἀπηκόντιζον ὀπωπαί:
<lb rend="displayNum" n="415" />καὶ θεὸς αἰγλήεις παλάμην ὤρεξε Λυαίῳ, 
<lb rend="displayNum" n="416" />ποικίλον εἷμα φέρων, τύπον αἰθέρος, εἰκόνα κόσμου,
<lb rend="displayNum" n="417" />στίλβων ξανθὰ γένεια καὶ ἀστερόεσσαν ὑπήνην:
<lb rend="displayNum" n="418" />καί μιν ἐυφραίνων φιλίῃ μείλιξε τραπέζῃ.
<lb rend="displayNum" n="419" />αὐτὰρ ὁ θυμὸν ἔτερπεν ἀδαιτρεύτῳ παρὰ δείπνῳ
<lb rend="displayNum" n="420" />ψαύων ἀμβροσίης καὶ νέκταρος: οὐ νέμεσις δέ, 
<pb id="v.3.p.184" />
<lb rend="displayNum" n="421" />εἰ γλυκὺ νέκταρ ἔπινε μετὰ γλάγος ἄμβροτον Ἥρης:
<lb rend="displayNum" n="422" />εἴρετο δ᾽ Ἀστροχίτωνα χέων φιλοπευθέα φωνήν:
</p><p><lb rend="displayNum" n="423" /><q direct="unspecified">Ἀστροχίτων με δίδασκε, τύπῳ χθονός, εἰκόνι νήσου,
<lb rend="displayNum" n="424" />τίς θεὸς ἄστυ πόλισσε, τίς ἔγραφεν οὐρανίη χείρ;
<lb rend="displayNum" n="425" />τίς σκοπέλους ἀνάειρε καὶ ἐρρίζωσε θαλάσσῃ; 
<lb rend="displayNum" n="426" />τίς κάμε δαίδαλα ταῦτα; πόθεν λάχον οὔνομα πηγαί;
<lb rend="displayNum" n="427" />τίς χθονὶ νῆσον ἔμιξεν ὁμόζυγα μητρὶ θαλάσσῃ;</q>
</p><p><lb rend="displayNum" n="428" />εἶπε: καὶ Ἡρακλέης φιλίῳ μειλίξατο μύθῳ:
<lb rend="displayNum" n="429" /><q direct="unspecified">Βάκχε, σὺ μὲν κλύε μῦθον: ἐγὼ δέ σε πάντα διδάξω.
<lb rend="displayNum" n="430" />ἐνθάδε φῶτες ἔναιον, ὁμόσπορος οὕς ποτε μούνους 
<lb rend="displayNum" n="431" />ἀενάου κόσμοιο συνήλικας ἔδρακεν Αἰών,
<lb rend="displayNum" n="432" />ἁγνὸν ἀνυμφεύτοιο γένος χθονός, ὧν τότε μορφὴν
<lb rend="displayNum" n="433" />αὐτομάτην ὤδινεν ἀνήροτος ἄσπορος ἰλύς:
<lb rend="displayNum" n="434" />οἳ πόλιν ἰσοτύπων δαπέδων αὐτόχθονι τέχνῃ
<lb rend="displayNum" n="435" />πετραίοις ἀτίνακτον ἐπυργώσαντο θεμέθλοις. 
<lb rend="displayNum" n="436" />καί ποτε πηγαίῃσι παρ᾽ εὐύδροισι χαμευναῖς
<lb rend="displayNum" n="437" />ἠελίου πυρόεντος ἱμασσομένης χθονὸς ἀτμῷ
<lb rend="displayNum" n="438" />τερψινόου Ληθαῖον ἀμεργόμενοι πτερὸν Ὕπνου
<lb rend="displayNum" n="439" />εὗδον ὁμοῦ, κραδίῃ δὲ φιλόπτολιν οἶστρον ἀέξων
<lb rend="displayNum" n="440" />γηγενέων στατὸν ἴχνος ἐπῃώρησα καρήνῳ, 
<lb rend="displayNum" n="441" />καὶ βροτέου σκιοειδὲς ἔχων ἴνδαλμα προσώπου
<lb rend="displayNum" n="442" />θέσφατον ὀμφήεντος ἀνήρυγον ἀνθερεῶνος:
<lb rend="displayNum" n="443" /> ὕπνον ἀποσκεδάσαντες ἀεργέα, παῖδες ἀρούρης,
<lb rend="displayNum" n="444" />τεύξατέ μοι ξένον ἅρμα βατῆς ἁλός: ὀξυτόμοις δὲ
<lb rend="displayNum" n="445" />κόψατέ μοι πελέκεσσι ῥάχιν πιτυώδεος ὕλης: 
<lb rend="displayNum" n="446" />τεύξατέ μοι σοφὸν ἔργον: ὑπὸ σταμίνεσσι δὲ πυκνοῖς
<lb rend="displayNum" n="447" />ἰκρία γομφώσαντες ἐπασσυτέρῳ τινὶ κόσμῳ
<pb id="v.3.p.186" />
<lb rend="displayNum" n="448" />συμφερτὴν ἀτίνακτον ἀρηρότι δήσατε δεσμῷ,
<lb rend="displayNum" n="449" />δίφρον ἁλός, σχεδίην πρωτόπλοον, ἣ διὰ πόντου
<lb rend="displayNum" n="450" />ὑμέας ὀχλίζειε: καὶ ἀγκύλον ἄκρον ἀπ᾽ ἄκρου 
<lb rend="displayNum" n="451" />πρωτοπαγὲς δόρυ μακρὸν ὅλον στήριγμα δεχέσθω:
<lb rend="displayNum" n="452" />ἰκρία δὲ σταμίνεσσιν ἀρηρότα δήσατε κύκλῳ,
<lb rend="displayNum" n="453" />τοίχου δουρατέου πυκινὸν τύπον: ὑψιτενὲς δὲ
<lb rend="displayNum" n="454" />σφιγγόμενον δεσμοῖσι μέσον ξύλον ὄρθιον ἔστω:
<lb rend="displayNum" n="455" />καὶ λίνεον πλατὺ φᾶρος ἐφάψατε δούρατι μέσσῳ, 
<lb rend="displayNum" n="456" />συμπλεκέας δὲ κάλωας ἀμοιβαδίς, ὧν ἀπὸ δεσμῶν
<lb rend="displayNum" n="457" />ἐκταδὸν ἠερίῳ κολπώσατε φᾶρος ἀήτῃ
<lb rend="displayNum" n="458" />ἔγκυον ἐξ ἀνέμου νηοσσόον: ἀρτιπαγῆ δὲ
<lb rend="displayNum" n="459" />φράξατε λεπταλέοισι σεσηρότα δούρατα γόμφοις,
<lb rend="displayNum" n="460" />πυκνὰ περιστρώσαντες ὁμοζυγέων ἐπὶ τοίχων 
<lb rend="displayNum" n="461" />ῥίπεσιν οἰσυΐνοις, μὴ φώριον οἶδμα χυθείη
<lb rend="displayNum" n="462" />ἐνδόμυχον γλαφυροῖο κεχηνότι δούρατος ὁλκῷ.
<lb rend="displayNum" n="463" />καὶ σχεδίης οἴηκα κυβερνητῆρα πορείης
<lb rend="displayNum" n="464" />ὑγρῆς ἀτραπιτοῖο πολύστροφον ἡνιοχῆα
<lb rend="displayNum" n="465" />πάντοθι δινεύοντες, ὅπῃ νόος ὑμέας ἕλκει, 
<lb rend="displayNum" n="466" />δουρατέῳ κενεῶνι χαράξατε νῶτα θαλάσσης,
<lb rend="displayNum" n="467" />εἰσόκε χῶρον ἵκοισθε μεμορμένον, ὁππόθι δισσαὶ
<lb rend="displayNum" n="468" />ἀσταθέες πλώουσιν ἀλήμονες εἰν ἁλὶ πέτραι,
<lb rend="displayNum" n="469" />ἃς Φύσις Ἀμβροσίας ἐπεφήμισεν, αἷς ἔνι θάλλει
<lb rend="displayNum" n="470" />ἥλικος αὐτόρριζον ὁμόζυγον ἔρνος ἐλαίης, 
<lb rend="displayNum" n="471" />πέτρης ὑγροπόροιο μεσόμφαλον: ἀκροτάτοις δὲ
<lb rend="displayNum" n="472" />αἰετὸν ἀθρήσητε παρεδρήσσοντα κορύμβοις
<lb rend="displayNum" n="473" />καὶ φιάλην εὔτυκτον: ἀπὸ φλογεροῖο δὲ δένδρου
<lb rend="displayNum" n="474" />θαμβαλέους σπινθῆρας ἐρεύγεται αὐτόματον πῦρ,
<lb rend="displayNum" n="475" />καὶ σέλας ἀφλεγέος περιβόσκεται ἔρνος ἐλαίης: 
<lb rend="displayNum" n="476" />καὶ φυτὸν ὑψιπέτηλον ἕλιξ ὄφις ἀμφιχορεύει,
<lb rend="displayNum" n="477" />ἀμφότερον βλεφάροισι καὶ οὔασι θάμβος ἀέξων:
<pb id="v.3.p.188" />
<lb rend="displayNum" n="478" />οὐ γὰρ ἀερσιπότητον ἐς αἰετὸν ἄψοφος ἕρπων
<lb rend="displayNum" n="479" />λοξὸς ἀπειλητῆρι δράκων περιβάλλεται ὁλκῷ,
<lb rend="displayNum" n="480" />οὐδὲ διαπτύων θανατηφόρον ἰὸν ὀδόντων 
<lb rend="displayNum" n="481" />ὄρνιν ἑαῖς γενύεσσι κατεσθίει, οὐδὲ καὶ αὐτὸς
<lb rend="displayNum" n="482" />αἰετὸς ἑρπηστῆρα πολυσπείρητον ἀκάνθαις
<lb rend="displayNum" n="483" />ἁρπάξας ὀνύχεσσι μετάρσιος ἠέρα τέμνει,
<lb rend="displayNum" n="484" />οὐδέ μιν ὀξυόδοντι καταγράψειε γενείῳ:
<lb rend="displayNum" n="485" />οὐδέ τανυπρέμνοιο φυτοῦ πεφορημένος ὄζοις 
<lb rend="displayNum" n="486" />πυρσὸς ἀδηλήτου περιβόσκεται ἔρνος ἐλαίης,
<lb rend="displayNum" n="487" />οὐδὲ δρακοντείων φολίδων σπείρημα μαραίνει
<lb rend="displayNum" n="488" />σύννομον ἀγχικέλευθον, ὁμοπλεκέων δὲ καὶ αὐτῶν
<lb rend="displayNum" n="489" />οὐ πτερύγων ὄρνιθος ἐφάπτεται ἁλλόμενον πῦρ, 
<lb rend="displayNum" n="492" />ἀλλὰ φυτοῦ κατὰ μέσσα φίλον σέλας ἀτμὸν ἰάλλει: 
<lb rend="displayNum" n="490" />οὐδὲ κύλιξ ἀτίνακτος ἐπήορος ὑψόθι πίπτει 
<lb rend="displayNum" n="491" />σειομένων ἀνέμοισιν ὀλισθήσασα κορύμβων. 
<lb rend="displayNum" n="493" />καὶ σοφὸν ἀγρεύσαντες ὁμόχρονον ὄρνιν ἐλαίης 
<lb rend="displayNum" n="494" />αἰετὸν ὑψιπέτην ἱερεύσατε κυανοχαίτῃ,
<lb rend="displayNum" n="495" />λύθρον ἐπισπένδοντες ἁλιπλανέεσσι κολώναις 
<lb rend="displayNum" n="496" />καὶ Διὶ καὶ μακάρεσσι: καὶ ἄστατος οὐκέτι πέτρη
<lb rend="displayNum" n="497" />πλάζεται ὑγροφόρητος, ἀκινήτοις δὲ θεμέθλοις
<lb rend="displayNum" n="498" />αὐτομάτη ζωσθεῖσα συνάπτεται ἄζυγι πέτρῃ.
<lb rend="displayNum" n="499" />πήξατε δ᾽ ἀμφοτέραις ἐπικείμενον ἄστυ κολώναις
<lb rend="displayNum" n="500" />ἀμφοτέρης ἑκάτερθεν ἐπὶ κρηπῖδι θαλάσσης.' 
<lb rend="displayNum" n="501" />τοῖον ἔπος μαντῷον ἀνήρυγον: ἐγρόμενοι δὲ
<lb rend="displayNum" n="502" />Γηγενέες δεδόνηντο, καὶ οὔασιν αἰὲν ἑκάστου
<lb rend="displayNum" n="503" />θέσκελος ἀπλανέων ἐπεβόμβεε μῦθος ὀνείρων.
<lb rend="displayNum" n="504" />τοῖσι δ᾽ ἐγὼ τέρας ἄλλο μετὰ πτερόεντας ὀνείρους
<lb rend="displayNum" n="505" />ἀχνυμένοις ἀνέφηνα, φιλόκτιτον ἦθος ἀέξων 
<lb rend="displayNum" n="506" />ἐσσόμενος πολιοῦχος: ὑπερκύψας δὲ θαλάσσης
<lb rend="displayNum" n="507" />ἀντίτυπον μίμημα φέρων ἰσόζυγι μορφῇ
<lb rend="displayNum" n="508" />εἰς πλόον αὐτοδίδακτον ἐνήχετο ναυτίλος ἰχθύς:
<lb rend="displayNum" n="509" />τὸν τότε παπταίνοντες ἐοικότα νηὶ θαλάσσης
<pb id="v.3.p.190" />
<lb rend="displayNum" n="510" />καὶ πλόον εὐποίητον ἄτερ καμάτοιο μαθόντες, 
<lb rend="displayNum" n="511" />καὶ σχεδίην πήξαντες ὁμοίιον ἰχθύι πόντου
<lb rend="displayNum" n="512" />ναυτιλίης τύπον ἶσον ἐμιμήσαντο θαλάσσης.
<lb rend="displayNum" n="513" />καὶ πλόος ἦν: πισύρων δὲ λίθων ἰσοελκέι φόρτῳ
<lb rend="displayNum" n="514" />ναυτιλίην ἰσόμετρον ἐπιστώσαντο θαλάσσῃ,
<lb rend="displayNum" n="515" />καὶ γεράνων ἀτίνακτον ἐμιμήσαντο πορείην. 
<lb rend="displayNum" n="516" />αἳ στομάτων ἔντοσθεν ἀοσσητῆρα κελεύθου
<lb rend="displayNum" n="517" />λᾶαν ἐλαφρίζουσι καταχθέα, μή ποτε κείνων
<lb rend="displayNum" n="518" />ἱπταμένων πτερὰ κοῦφα παραπλάγξειεν ἀήτης,
<lb rend="displayNum" n="519" />εἰσόκε χῶρον ἐκεῖνον ἐσέδρακον, ἧχι θυέλλαις
<lb rend="displayNum" n="520" />εἰς πλόον αὐτοκέλευθον ἐναυτίλλοντο κολῶναι. 
<lb rend="displayNum" n="521" />καὶ σχεδίην ἔστησαν ἁλιστεφάνῳ παρὰ νήσῳ,
<lb rend="displayNum" n="522" />καὶ σπιλάδων ἐπέβαινον, ὅπῃ φυτὸν ἦεν Ἀθήνης.
<lb rend="displayNum" n="523" />τοῖσι δὲ μαιομένοισιν ἐφέστιον ὄρνιν ἐλαίης
<lb rend="displayNum" n="524" />αἰετὸς ἠερόφοιτος ἑκούσιον εἰς μόρον ἔστη:
<lb rend="displayNum" n="525" />Γηγενέες δὲ λαβόντες ἐύπτερον ἔνθεον ἄγρην, 
<lb rend="displayNum" n="526" />ἂψ ἀνασειράζοντες ὀπισθοτόνοιο καρήνου
<lb rend="displayNum" n="527" />γυμνὸν ἐφαπλώσαντες ἐλεύθερον ἀνθερεῶνα,
<lb rend="displayNum" n="528" />αἰετὸν αὐτοκέλευθον ἐδαιτρεύσαντο μαχαίρῃ
<lb rend="displayNum" n="529" />Ζηνὶ καὶ ὑγρομέδοντι: δαϊζομένου δὲ σιδήρῳ
<lb rend="displayNum" n="530" />ἔμφρονος οἰωνοῖο νεοσφαγέων ἀπὸ λαιμῶν 
<lb rend="displayNum" n="531" />θέσκελον ἔρρεεν αἷμα, θαλασσοπόρους δὲ κολώνας
<lb rend="displayNum" n="532" />δαιμονίαις λιβάδεσσιν ἐπερρίζωσε θαλάσσῃ
<lb rend="displayNum" n="533" />ἄγχι Τύρου παρὰ πόντον: ἐπ᾽ ἀρραγέεσσι δὲ πέτραις
<lb rend="displayNum" n="534" />Γηγενέες βαθύκολπον ἐδωμήσαντο τιθήνην.
<lb rend="displayNum" n="535" />σοὶ μέν, ἄναξ Διόνυσε, πεδοτρεφὲς αἷμα Γιγάντων 
<lb rend="displayNum" n="536" />ἔννεπον αὐτολόχευτον Ὀλύμπιον, ὄφρα δαείης
<lb rend="displayNum" n="537" />ὑμετέρων προγόνων Τυρίην αὐτόχθονα φύτλην:
<lb rend="displayNum" n="538" />ἀμφὶ δὲ πηγάων μυθήσομαι: ἀρχέγονοι γὰρ
<lb rend="displayNum" n="539" />παρθενικαὶ πάρος ἦσαν ἐχέφρονες, ὧν ἐπὶ μίτρῃ
<pb id="v.3.p.192" />
<lb rend="displayNum" n="540" />θερμὸς Ἔρως κεχόλωτο, καὶ ἱμερόεν βέλος ἕλκων 
<lb rend="displayNum" n="541" />τοῖον ἀλεξιγάμοισιν ἔπος ξυνώσατο Νύμφαις:
<lb rend="displayNum" n="542" />Ν̔ηὶς Ἀβαρβαρέη φιλοπάρθενε, δέξο καὶ αὐτὴ
<lb rend="displayNum" n="543" />τοῦτο βέλος, τό περ ἔσχεν ὅλη φύσις: ἐνθάδε πήξω
<lb rend="displayNum" n="544" />παστάδα Καλλιρόης, Δροσερῆς δ᾽ ὑμέναιον ἀείσω.
<lb rend="displayNum" n="545" />ἀλλ᾽ ἐρέεις: <q direct="unspecified">μεθέπω διερὸν γένος, ἐκ δὲ ῥοάων 
<lb rend="displayNum" n="546" />αὐτοτελὴς γενόμην, καὶ ἐμὴ τροφὸς ἔπλετο πηγή.</q>
<lb rend="displayNum" n="547" />νηιὰς ἦν Κλυμένη καὶ ἀπόσπορος Ὠκεανοῖο:
<lb rend="displayNum" n="548" />ἀλλὰ γάμοις ὑπόειξεν, ἐνυμφεύθη δὲ καὶ αὐτή,
<lb rend="displayNum" n="549" />ὡς ἴδε λάτριν Ἔρωτος ἀρείονα κυανοχαίτην
<lb rend="displayNum" n="550" />οἴστρῳ Κυπριδίῳ δεδονημένον: ἀρχέγονος δὲ 
<lb rend="displayNum" n="551" />Ὠκεανὸς ποταμοῖσι καὶ ὕδασι πᾶσι κελεύων
<lb rend="displayNum" n="552" />Τηθύος οἶδεν ἔρωτα καὶ εὐύδρους ὑμεναίους.
<lb rend="displayNum" n="553" />τέτλαθι καὶ σὺ φέρειν ἴσα Τηθύι. τοσσατίης δὲ
<lb rend="displayNum" n="554" />ἐξ ἁλὸς αἷμα φέρουσα καὶ οὐκ ὀλίγης ἀπὸ πηγῆς
<lb rend="displayNum" n="555" />ἱμείρει Γαλάτεια μελιζομένου Πολυφήμου, 
<lb rend="displayNum" n="556" />καὶ βυθίη χερσαῖον ἔχει πόσιν, ἐκ δὲ θαλάσσης
<lb rend="displayNum" n="557" />πηκτίδι θελγομένη μετανάστιος εἰς χθόνα βαίνει.
<lb rend="displayNum" n="558" />καὶ πηγαὶ δεδάασιν ἐμὸν βέλος: οὔ σε διδάξω
<lb rend="displayNum" n="559" />ἵμερον ὑδατόεντα: ποθοβλήτοιο δὲ πηγῆς
<lb rend="displayNum" n="560" />ἔκλυες ὑγρὸν ἔρωτα Συρηκοσίης Ἀρεθούσης: 
<lb rend="displayNum" n="561" />Ἀλφειὸν δεδάηκας, ὃς ἰκμαλέῳ παρὰ παστῷ
<lb rend="displayNum" n="562" />ὑδρηλαῖς παλάμαις περιβάλλεται ἠθάδα Νύμφην.
<lb rend="displayNum" n="563" />πηγῆς αἷμα φέρουσα τί τέρπεαι ἰοχεαίρῃ;
<lb rend="displayNum" n="564" />Ἄρτεμις οὐ βλάστησεν ἀφ᾽ ὕδατος, ὡς Ἀφροδίτη. 
<lb rend="displayNum" n="566" />ἔννεπε Καλλιρόῃ: Δροσερῇ μὴ κρύπτε καὶ αὐτῇ. 
<lb rend="displayNum" n="565" />Κύπριδι μᾶλλον ὄφελλες ἄγειν χάριν, ὅττι καὶ αὐτὴ 
<lb rend="displayNum" n="566" />αὐχένα κάμψεν Ἔρωτι, καὶ εἰ τροφός ἐστιν Ἐρώτων.
<lb rend="displayNum" n="567" />δέχνυσο κέντρα πόθοιο, καὶ ὑγρονόμον σε καλέσσω
<lb rend="displayNum" n="568" />εἰς γενεήν, ἐς ἔρωτα κασιγνήτην Ἀφροδίτης.᾿
<lb rend="displayNum" n="570" />τοῖον ἔπος κατέλεξεν: ὀπισθοτόνοιο δὲ τόξου 
<pb id="v.3.p.194" />
<lb rend="displayNum" n="571" />τριπλόα πέμπε βέλεμνα, καὶ εὐύδρῳ παρὰ παστῷ
<lb rend="displayNum" n="572" />Νηιάδων φιλότητι συνήρμοσεν υἷας ἀρούρης,
<lb rend="displayNum" n="573" />καὶ Τυρίης ἔσπειρε θεηγενὲς αἷμα γενέθλης.</q>
</p><p><lb rend="displayNum" n="574" />τοῖα μὲν Ἡρακλέης πρόμος αἰθέρος ἔννεπε Βάκχῳ
<lb rend="displayNum" n="575" />τερψινόοις ὀάροισιν: ὁ δέ φρένα τέρπετο μύθῳ, 
<lb rend="displayNum" n="576" />καὶ πόρεν Ἡρακλῆι, τὸν οὐρανίη κάμε τέχνη,
<lb rend="displayNum" n="577" />χρυσοφαῆ κρητῆρα σελασφόρον: Ἡρακλέης δὲ
<lb rend="displayNum" n="578" />ἀστραίῳ Διόνυσον ἀνεχλαίνωσε χιτῶνι
</p><p><lb rend="displayNum" n="579" />καὶ θεὸν ἀστροχίτωνα Τύρου πολιοῦχον ἐάσας
<lb rend="displayNum" n="580" />Ἀσσυρίης ἑτέρης ἐπεβήσατο Βάκχος ἀρούρης. 
</p></div1></body></text></TEI.2>