<?xml version="1.0" encoding="utf-8"?>
<TEI.2><text id="tlg0560.tlg001.perseus-grc1"><body><div1 type="chapter" n="31" org="uniform" sample="complete"><p>
...<pb id="orgpage.197r" /> θρεπτικώτατον καὶ γόνιμον, τὸ δ̓ Ἀνακρέοντος: 
῾οὐκέτι Θρηικίης ἐπιστρέφομαι.᾿ ταύτῃ καὶ τὸ τοῦ
Θεοπόμπου καινὸν ἐπαινετόν: διὰ τὸ ἀνάλογον ἔμοιγε
σημαντικώτατα ἔχειν δοκεῖ: ὅπερ ὁ Κεκίλιος οὐκ οἶδ̓
ὅπως καταμέμφεται. ῾δεινὸς ὢν̓ φησὶν ῾ὁ Φίλιππος
ἀναγκοφαγῆσαι πράγματα.᾿ ἔστιν ἄῤ ὁ ἰδιωτισμὸς
<pb id="p.120" />
ἐνίοτε τοῦ κόσμου παρὰ πολὺ ἐμφανιστικώτερον: ἐπιγινώσκεται
γὰρ αὐτόθεν ἐκ τοῦ κοινοῦ βίου, τὸ δὲ
σύνηθες ἤδη πιστότερον. οὐκοῦν ἐπὶ τοῦ τὰ αἰσχρὰ
καὶ ῥυπαρὰ τλημόνως καὶ μεθ̓ ἡδονῆς ἕνεκα πλεονεξίας
καρτεροῦντος τὸ ἀναγκοφαγεῖν τὰ πράγματα ἐναργέστατα
παρείληπται. <milestone unit="section" n="2" /> ὧδέ πως ἔχει καὶ τὰ Ἡροδότεια: ῾ ὁ
Κλεομένης᾿ φησὶ ῾ μανεὶς τὰς ἑαυτοῦ σάρκας ξιφιδίῳ
κατέτεμεν εἰς λεπτά, ἕως ὅλον καταχορδεύων ἑαυτὸν διέφθειρεν.᾿
καὶ ῾ ὁ Πύθης ἕως τοῦδε ἐπὶ τῆς νεὼς ἐμάχετο,
ἕως ἅπας κατεκρεουργήθη.᾿ ταῦτα γὰρ ἐγγὺς παραξύει
τὸν ἰδιώτην, ἀλλ̓ οὐκ ἰδιωτεύει τῷ σημαντικῶς.
</p></div1></body></text></TEI.2>