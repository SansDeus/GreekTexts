<?xml version="1.0" encoding="utf-8"?>
<TEI.2><text id="tlg0560.tlg001.perseus-grc1"><body><div1 type="chapter" n="26" org="uniform" sample="complete"><p>
Ἐναγώνιος δ̓ ὁμοίως καὶ ἡ τῶν προσώπων ἀντιμετάθεσις
καὶ πολλάκις ἐν μέσοις τοῖς κινδύνοις ποιοῦσα τὸν
ἀκροατὴν δοκεῖν στρέφεσθαι:
φαίης κ̓ ἀκμῆτας καὶ ἀτειρέας
ἄντεσθ̓ ἐν πολέμῳ: ὣς ἐσσυμένως ἐμάχοντο.
καὶ ὁ Ἄρατος
μὴ κείνῳ ἐνὶ μηνὶ περικλύζοιο θαλάσσῃ.
<milestone unit="section" n="2" /> ὧδέ που καὶ ὁ Ἡρόδοτος: ῾ἀπὸ δὲ Ἐλεφαντίνης
πόλεως ἄνω πλεύσεαι, καὶ <pb id="orgpage.195r" /> ἔπειτα ἀφίξῃ ἐς πεδίον λεῖον: 
διεξελθὼν δὲ τοῦτο τὸ χωρίον αὖθις εἰς ἕτερον πλοῖον
ἐμβὰς πλεύσεαι δὔ ἡμέρας, ἔπειτα ἥξεις ἐς πόλιν μεγάλην,
ᾗ ὄνομα Μερόη.᾿ ὁρᾷς, ὦ ἑταῖρε, ὡς παραλαβών σου τὴν
ψυχὴν διὰ τῶν τόπων ἄγει τὴν ἀκοὴν ὄψιν ποιῶν; πάντα
δὲ τὰ τοιαῦτα πρὸς αὐτὰ ἀπερειδόμενα τὰ πρόσωπα ἐπ̓
αὐτῶν ἵστησι τὸν ἀκροατὴν τῶν ἐνεργουμένων. <milestone unit="section" n="3" /> καὶ
ὅταν ὡς οὐ πρὸς ἅπαντας, ἀλλ̓ ὡς πρὸς μόνον τινὰ λαλῇς,
Τυδείδην δ̓ οὐκ ἂν γνοίης, ποτέροισι μετείη,
ἐμπαθέστερόν τε αὐτὸν ἅμα καὶ προσεκτικώτερον καὶ
ἀγῶνος ἔμπλεων ἀποτελέσεις, ταῖς εἰς ἑαυτὸν προσφωνήσεσιν
ἐξεγειρόμενον.
<pb id="p.112" />
</p></div1></body></text></TEI.2>