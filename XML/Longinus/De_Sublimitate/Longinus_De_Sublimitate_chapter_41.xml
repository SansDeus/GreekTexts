<?xml version="1.0" encoding="utf-8"?>
<TEI.2><text id="tlg0560.tlg001.perseus-grc1"><body><div1 type="chapter" n="41" org="uniform" sample="complete"><p>
Μικροποιοῦν δ̓ οὐδὲν οὕτως ἐν τοῖς ὑψηλοῖς, ὡς ῥυθμὸς
κεκλασμένος λόγων καὶ σεσοβημένος, οἷον δὴ πυρρίχιοι
καὶ τροχαῖοι καὶ διχόρειοι, τέλεον εἰς ὀρχηστικὸν συνεκπίπτοντες:
εὐθὺς γὰρ πάντα φαίνεται τὰ κατάρυθμα
κομψὰ καὶ μικροχαρῆ καὶ ἀπαθέστατα διὰ τῆς ὁμοειδίας
ἐπιπολάζοντα: <milestone unit="section" n="2" /> καὶ ἔτι τούτων τὸ χείριστον ὅτι, ὥσπερ
τὰ ᾠδάρια τοὺς ἀκροατὰς ἀπὸ τοῦ πράγματος ἀφέλκει καὶ
ἐφ̓ αὑτὰ βιάζεται, οὕτως καὶ τὰ κατερρυθμισμένα τῶν
λεγομένων οὐ τὸ τοῦ λόγου πάθος ἐνδίδωσι τοῖς ἀκούουσι,
τὸ δὲ τοῦ ῥυθμοῦ, ὡς ἐνίοτε προειδότας τὰς ὀφειλομένας
καταλήξεις αὐτοὺς ὑποκρούειν τοῖς λέγουσι καὶ φθάνοντας
ὡς ἐν χορῷ τινι προαποδιδόναι τὴν βάσιν. <milestone unit="section" n="3" /> ὁμοίως δὲ
ἀμεγέθη καὶ τὰ λίαν συγκείμενα καὶ εἰς μικρὰ καὶ βραχυσύλλαβα
συγκεκομμένα καὶ ὡσανεὶ γόμφοις τισὶν ἐπαλλήλοις
κατ̓ ἐγκοπὰς καὶ σκληρότητας ἐπισυνδεδεμένα.
</p></div1></body></text></TEI.2>