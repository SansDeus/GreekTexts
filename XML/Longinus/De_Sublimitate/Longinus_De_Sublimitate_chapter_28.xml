<?xml version="1.0" encoding="utf-8"?>
<TEI.2><text id="tlg0560.tlg001.perseus-grc1"><body><div1 type="chapter" n="28" org="uniform" sample="complete"><p>
Καὶ μέντοι περίφρασις ὡς οὐχ ὑψηλοποιόν, οὐδεὶς ἂν
οἶμαι διστάσειεν. ὡς γὰρ ἐν μουσικῇ διὰ τῶν παρα<pb id="orgpage.196r" />φώνων 
καλουμένων ὁ κύριος φθόγγος ἡδίων ἀποτελεῖται, οὕτως ἡ
περίφρασις πολλάκις συμφθέγγεται τῇ κυριολογίᾳ καὶ εἰς
κόσμον ἐπὶ πολὺ συνηχεῖ, καὶ μάλιστ̓ ἂν μὴ ἔχῃ φυσῶδές
τι καὶ ἄμουσον ἀλλ̓ ἡδέως κεκραμένον. <milestone unit="section" n="2" /> ἱκανὸς δὲ
τοῦτο τεκμηριῶσαι καὶ Πλάτων κατὰ τὴν εἰσβολὴν τοῦ
Ἐπιταφίου: ῾ἔργῳ μὲν ἡμῖν οἵδ̓ ἔχουσι τὰ προσήκοντα
σφίσιν αὐτοῖς, ὧν τυχόντες πορεύονται τὴν εἱμαρμένην
πορείαν, προπεμφθέντες κοινῇ μὲν ὑπὸ τῆς πόλεως, ἰδίᾳ δὲ
ἕκαστος ὑπὸ τῶν προσηκόντων.᾿ οὐκοῦν τὸν θάνατον εἶπεν
εἱμαρμένην πορείαν, τὸ δὲ τετυχηκέναι τῶν νομιζομένων
<pb id="p.116" />
προπομπήν τινα δημοσίαν ὑπὸ τῆς πατρίδος. ἆρα δὴ
τούτοις μετρίως ὤγκωσε τὴν νόησιν, ἢ ψιλὴν λαβὼν τὴν
λέξιν ἐμελοποίησε, καθάπερ ἁρμονίαν τινὰ τὴν ἐκ τῆς
περιφράσεως περιχεάμενος εὐμέλειαν; <milestone unit="section" n="3" /> καὶ Ξενοφῶν:
῾πόνον δὲ τοῦ ζῆν ἡδέως ἡγεμόνα νομίζετε: κάλλιστον δὲ
πάντων καὶ πολεμικώτατον κτῆμα εἰς τὰς ψυχὰς συγκεκόμισθε:
ἐπαινούμενοι γὰρ μᾶλλον ἢ τοῖς ἄλλοις πᾶσι
χαίρετε.᾿ ἀντὶ τοῦ πονεῖν θέλετε ῾πόνον ἡγεμόνα τοῦ
ζῆν ἡδέως ποιεῖσθἐ εἰπὼν καὶ τἆλλ̓ ὁμοίως ἐπεκτείνας
μεγάλην τινὰ ἔννοιαν τῷ ἐπαίνῳ προσπεριωρίσατο. <milestone unit="section" n="4" /> καὶ
τὸ ἀμίμητον ἐκεῖνο τοῦ Ἡροδότου: ῾τῶν δὲ Σκυθέων τοῖς
συλήσασι τὸ ἱερὸν ἐνέβαλεν ἡ θεὸς θήλειαν νοῦσον.᾿
</p></div1></body></text></TEI.2>