<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp n="*)ioka/sth"><p><milestone ed="p" n="549" unit="card" />
<lb /><milestone ed="P" unit="para" />τί τὴν τυραννίδ᾽, ἀδικίαν εὐδαίμονα,
<lb rend="displayNum" n="550" />τιμᾷς ὑπέρφευ καὶ μέγ᾽ ἥγησαι τόδε;
<lb />περιβλέπεσθαι τίμιον; κενὸν μὲν οὖν.
<lb />ἢ πολλὰ μοχθεῖν πόλλ᾽ ἔχων ἐν δώμασι
<lb />βούλῃ; τί δ᾽ ἔστι τὸ πλέον; ὄνομ᾽ ἔχει μόνον:
<lb />ἐπεὶ τά γ᾽ ἀρκοῦνθ᾽ ἱκανὰ τοῖς γε σώφροσιν.
<lb rend="displayNum" n="555" />οὔτοι τὰ χρήματ᾽ ἴδια κέκτηνται βροτοί,
<lb />τὰ τῶν θεῶν δ᾽ ἔχοντες ἐπιμελούμεθα:
<lb />ὅταν δὲ χρῄζωσ᾽, αὔτ᾽ ἀφαιροῦνται πάλιν.
<lb /><del status="unremarkable">ὁ δ᾽ ὄλβος οὐ βέβαιος, ἀλλ᾽ ἐφήμερος.</del>
<lb /><milestone ed="P" unit="para" />ἄγ᾽, ἤν σ᾽ ἔρωμαι δύο λόγω προθεῖσ᾽ ἅμα,
<lb rend="displayNum" n="560" />πότερα τυραννεῖν ἢ πόλιν σῷσαι θέλεις,
<lb />ἐρεῖς τυραννεῖν; ἢν δὲ νικήσῃ σ᾽ ὅδε;
<lb /><del status="unremarkable">Ἀργεῖά τ᾽ ἔγχη δόρυ τὸ Καδμείων ἕλῃ,</del>
<lb />ὄψῃ δαμασθὲν ἄστυ Θηβαῖον τόδε,
<lb />ὄψῃ δὲ πολλὰς αἰχμαλωτίδας κόρας
<lb rend="displayNum" n="565" />βίᾳ πρὸς ἀνδρῶν πολεμίων πορθουμένας.
<lb />ὀδυνηρὸς ἆρ᾽ ὁ πλοῦτος, ὃν ζητεῖς ἔχειν,
<lb />γενήσεται Θήβαισι, φιλότιμος δὲ σύ.
<lb /><milestone ed="P" unit="para" />σοὶ μὲν τάδ᾽ αὐδῶ. σοὶ δέ, Πολύνεικες, λέγω:
<lb />ἀμαθεῖς Ἄδραστος χάριτας ἔς σ᾽ ἀνήψατο,
<lb rend="displayNum" n="570" />ἀσύνετα δ᾽ ἦλθες καὶ σὺ πορθήσων πόλιν.
<lb />φέρ᾽, ἢν ἕλῃς γῆν τήνδ᾽ — ὃ μὴ τύχοι ποτέ — 
<lb />πρὸς θεῶν, τρόπαια πῶς ἀναστήσεις Διί;
<lb />πῶς δ᾽ αὖ κατάρξῃ θυμάτων, ἑλὼν πάτραν,
<lb />καὶ σκῦλα γράψεις πῶς ἐπ᾽ Ἰνάχου ῥοαῖς;
<lb rend="displayNum" n="575" /><q direct="unspecified">Θήβας πυρώσας τάσδε Πολυνείκης θεοῖς
<lb />ἀσπίδας ἔθηκε;</q> μήποτ᾽, ὦ τέκνον, κλέος
<lb />τοιόνδε σοι γένοιθ᾽ ὑφ᾽ Ἑλλήνων λαβεῖν.
<lb />ἢν δ᾽ αὖ κρατηθῇς καὶ τὰ τοῦδ᾽ ὑπερδράμῃ,
<lb />πῶς Ἄργος ἥξεις μυρίους λιπὼν νεκρούς;
<lb rend="displayNum" n="580" />ἐρεῖ δὲ δή τις: ὦ κακὰ μνηστεύματα
<lb />Ἄδραστε προσθείς, διὰ μιᾶς νύμφης γάμον
<lb />ἀπωλόμεσθα. δύο κακὼ σπεύδεις, τέκνον,
<lb />κείνων στέρεσθαι τῶνδέ τ᾽ ἐν μέσῳ πεσεῖν.
<lb /><milestone ed="P" unit="para" />μέθετον τὸ λίαν, μέθετον: ἀμαθία δυοῖν,
<lb rend="displayNum" n="585" />ἐς ταὔθ᾽ ὅταν μόλητον, ἔχθιστον κακόν.
</p></sp>
<sp>
<speaker>Χορός</speaker><p>
<lb />ὦ θεοί, γένοισθε τῶνδ᾽ ἀπότροποι κακῶν
<lb />καὶ ξύμβασίν τιν᾽ Οἰδίπου τέκνοις δότε.
</p></sp></div2></div1></body></text></TEI.2>