<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="1200" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Χορός</speaker><p>
<lb rend="displayNum" n="1200" />δεῖξόν νυν, ὦ τάλαινα, σὴν νικηφόρον
<lb />ἀστοῖσιν ἄγραν ἣν φέρουσ᾽ ἐλήλυθας.
</p></sp>
<sp>
<speaker>Ἀγαύη</speaker><p>
<lb />ὦ καλλίπυργον ἄστυ Θηβαίας χθονὸς
<lb />ναίοντες, ἔλθεθ᾽ ὡς ἴδητε τήνδ᾽ ἄγραν,
<lb />Κάδμου θυγατέρες θηρὸς ἣν ἠγρεύσαμεν,
<lb rend="displayNum" n="1205" />οὐκ ἀγκυλητοῖς Θεσσαλῶν στοχάσμασιν,
<lb />οὐ δικτύοισιν, ἀλλὰ λευκοπήχεσι
<lb />χειρῶν ἀκμαῖσιν. κᾆτα κομπάζειν χρεὼν
<lb />καὶ λογχοποιῶν ὄργανα κτᾶσθαι μάτην;
<lb />ἡμεῖς δέ γ᾽ αὐτῇ χειρὶ τόνδε θ᾽ εἵλομεν,
<lb rend="displayNum" n="1210" />χωρίς τε θηρὸς ἄρθρα διεφορήσαμεν.
<lb /><milestone ed="P" unit="para" />ποῦ μοι πατὴρ ὁ πρέσβυς; ἐλθέτω πέλας.
<lb />Πενθεύς τ᾽ ἐμὸς παῖς ποῦ 'στιν; αἰρέσθω λαβὼν
<lb />πηκτῶν πρὸς οἴκους κλιμάκων προσαμβάσεις,
<lb />ὡς πασσαλεύσῃ κρᾶτα τριγλύφοις τόδε
<lb rend="displayNum" n="1215" />λέοντος ὃν πάρειμι θηράσασ᾽ ἐγώ.
</p></sp>
<sp>
<speaker>Κάδμος</speaker><p>
<lb />ἕπεσθέ μοι φέροντες ἄθλιον βάρος
<lb />Πενθέως, ἕπεσθε, πρόσπολοι, δόμων πάρος,
<lb />οὗ σῶμα μοχθῶν μυρίοις ζητήμασιν
<lb />φέρω τόδ᾽, εὑρὼν ἐν Κιθαιρῶνος πτυχαῖς
<lb rend="displayNum" n="1220" />διασπαρακτόν, κοὐδὲν ἐν ταὐτῷ πέδῳ
<lb />λαβών, ἐν ὕλῃ κείμενον δυσευρέτῳ.
<lb /><milestone ed="P" unit="para" />ἤκουσα γάρ του θυγατέρων τολμήματα,
<lb />ἤδη κατ᾽ ἄστυ τειχέων ἔσω βεβὼς
<lb />σὺν τῷ γέροντι Τειρεσίᾳ Βακχῶν πάρα:
<lb rend="displayNum" n="1225" />πάλιν δὲ κάμψας εἰς ὄρος κομίζομαι
<lb />τὸν κατθανόντα παῖδα Μαινάδων ὕπο.
<lb />καὶ τὴν μὲν Ἀκτέων᾽ Ἀρισταίῳ ποτὲ
<lb />τεκοῦσαν εἶδον Αὐτονόην Ἰνώ θ᾽ ἅμα
<lb />ἔτ᾽ ἀμφὶ δρυμοὺς οἰστροπλῆγας ἀθλίας,
<lb rend="displayNum" n="1230" />τὴν δ᾽ εἶπέ τίς μοι δεῦρο βακχείῳ ποδὶ
<lb />στείχειν Ἀγαύην, οὐδ᾽ ἄκραντ᾽ ἠκούσαμεν:
<lb />λεύσσω γὰρ αὐτήν, ὄψιν οὐκ εὐδαίμονα.
</p></sp>
<sp>
<speaker>Ἀγαύη</speaker><p>
<lb />πάτερ, μέγιστον κομπάσαι πάρεστί σοι,
<lb />πάντων ἀρίστας θυγατέρας σπεῖραι μακρῷ
<lb rend="displayNum" n="1235" />θνητῶν: ἁπάσας εἶπον, ἐξόχως δ᾽ ἐμέ,
<lb />ἣ τὰς παρ᾽ ἱστοῖς ἐκλιποῦσα κερκίδας
<lb />ἐς μείζον᾽ ἥκω, θῆρας ἀγρεύειν χεροῖν.
<lb />φέρω δ᾽ ἐν ὠλέναισιν, ὡς ὁρᾷς, τάδε
<lb />λαβοῦσα τἀριστεῖα, σοῖσι πρὸς δόμοις
<lb rend="displayNum" n="1240" />ὡς ἀγκρεμασθῇ: σὺ δέ, πάτερ, δέξαι χεροῖν:
<lb />γαυρούμενος δὲ τοῖς ἐμοῖς ἀγρεύμασιν
<lb />κάλει φίλους ἐς δαῖτα: μακάριος γὰρ εἶ,
<lb />μακάριος, ἡμῶν τοιάδ᾽ ἐξειργασμένων.
</p></sp></div1></body></text></TEI.2>