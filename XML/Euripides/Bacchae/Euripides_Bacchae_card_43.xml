<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*dio/nusos"><p><milestone ed="p" n="43" unit="card" />
<lb /><milestone ed="P" unit="para" />Κάδμος μὲν οὖν γέρας τε καὶ τυραννίδα
<lb />Πενθεῖ δίδωσι θυγατρὸς ἐκπεφυκότι,
<lb rend="displayNum" n="45" />ὃς θεομαχεῖ τὰ κατ᾽ ἐμὲ καὶ σπονδῶν ἄπο
<lb />ὠθεῖ μ᾽, ἐν εὐχαῖς τ᾽ οὐδαμοῦ μνείαν ἔχει.
<lb />ὧν οὕνεκ᾽ αὐτῷ θεὸς γεγὼς ἐνδείξομαι
<lb />πᾶσίν τε Θηβαίοισιν. ἐς δ᾽ ἄλλην χθόνα,
<lb />τἀνθένδε θέμενος εὖ, μεταστήσω πόδα,
<lb rend="displayNum" n="50" />δεικνὺς ἐμαυτόν: ἢν δὲ Θηβαίων πόλις
<lb />ὀργῇ σὺν ὅπλοις ἐξ ὄρους βάκχας ἄγειν
<lb />ζητῇ, ξυνάψω μαινάσι στρατηλατῶν.
<lb />ὧν οὕνεκ᾽ εἶδος θνητὸν ἀλλάξας ἔχω
<lb />μορφήν τ᾽ ἐμὴν μετέβαλον εἰς ἀνδρὸς φύσιν.
<lb rend="displayNum" n="55" /><milestone ed="P" unit="para" />ἀλλ᾽, ὦ λιποῦσαι Τμῶλον ἔρυμα Λυδίας,
<lb />θίασος ἐμός, γυναῖκες, ἃς ἐκ βαρβάρων
<lb />ἐκόμισα παρέδρους καὶ ξυνεμπόρους ἐμοί,
<lb />αἴρεσθε τἀπιχώρι᾽ ἐν πόλει Φρυγῶν
<lb />τύμπανα, Ῥέας τε μητρὸς ἐμά θ᾽ εὑρήματα,
<lb rend="displayNum" n="60" />βασίλειά τ᾽ ἀμφὶ δώματ᾽ ἐλθοῦσαι τάδε
<lb />κτυπεῖτε Πενθέως, ὡς ὁρᾷ Κάδμου πόλις.
<lb />ἐγὼ δὲ βάκχαις, ἐς Κιθαιρῶνος πτυχὰς
<lb />ἐλθὼν ἵν᾽ εἰσί, συμμετασχήσω χορῶν.
</p></sp>
</div1>
</body></text></TEI.2>