<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="945" unit="card" />
</p></sp>
<sp>
<speaker>Πενθεύς</speaker><p>
<lb rend="displayNum" n="945" />ἆρ᾽ ἂν δυναίμην τὰς Κιθαιρῶνος πτυχὰς
<lb />αὐταῖσι βάκχαις τοῖς ἐμοῖς ὤμοις φέρειν;
</p></sp>
<sp>
<speaker>Διόνυσος</speaker><p>
<lb />δύναι᾽ ἄν, εἰ βούλοιο: τὰς δὲ πρὶν φρένας
<lb />οὐκ εἶχες ὑγιεῖς, νῦν δ᾽ ἔχεις οἵας σε δεῖ.
</p></sp>
<sp>
<speaker>Πενθεύς</speaker><p>
<lb />μοχλοὺς φέρωμεν; ἢ χεροῖν ἀνασπάσω
<lb rend="displayNum" n="950" />κορυφαῖς ὑποβαλὼν ὦμον ἢ βραχίονα;
</p></sp>
<sp>
<speaker>Διόνυσος</speaker><p>
<lb />μὴ σύ γε τὰ Νυμφῶν διολέσῃς ἱδρύματα
<lb />καὶ Πανὸς ἕδρας ἔνθ᾽ ἔχει συρίγματα.
</p></sp>
<sp>
<speaker>Πενθεύς</speaker><p>
<lb />καλῶς ἔλεξας: οὐ σθένει νικητέον
<lb />γυναῖκας: ἐλάταισιν δ᾽ ἐμὸν κρύψω δέμας.
</p></sp>
<sp>
<speaker>Διόνυσος</speaker><p>
<lb rend="displayNum" n="955" />κρύψῃ σὺ κρύψιν ἥν σε κρυφθῆναι χρεών,
<lb />ἐλθόντα δόλιον μαινάδων κατάσκοπον.
</p></sp>
<sp>
<speaker>Πενθεύς</speaker><p>
<lb />καὶ μὴν δοκῶ σφᾶς ἐν λόχμαις ὄρνιθας ὣς
<lb />λέκτρων ἔχεσθαι φιλτάτοις ἐν ἕρκεσιν.
</p></sp>
<sp>
<speaker>Διόνυσος</speaker><p>
<lb />οὐκοῦν ἐπ᾽ αὐτὸ τοῦτ᾽ ἀποστέλλῃ φύλαξ:
<lb rend="displayNum" n="960" />λήψῃ δ᾽ ἴσως σφᾶς, ἢν σὺ μὴ ληφθῇς πάρος.
</p></sp>
<sp>
<speaker>Πενθεύς</speaker><p>
<lb />κόμιζε διὰ μέσης με Θηβαίας χθονός:
<lb />μόνος γὰρ αὐτῶν εἰμ᾽ ἀνὴρ τολμῶν τόδε.
</p></sp>
<sp>
<speaker>Διόνυσος</speaker><p>
<lb />μόνος σὺ πόλεως τῆσδ᾽ ὑπερκάμνεις, μόνος:
<lb />τοιγάρ σ᾽ ἀγῶνες ἀναμένουσιν οὓς ἐχρῆν.
<lb rend="displayNum" n="965" />ἕπου δέ: πομπὸς <del status="unremarkable">δ᾽</del> εἶμ᾽ ἐγὼ σωτήριος,
<lb />κεῖθεν δ᾽ ἀπάξει σ᾽ ἄλλος.
</p></sp>
<sp>
<speaker>Πενθεύς</speaker><p>
ἡ τεκοῦσά γε.
</p></sp>
<sp>
<speaker>Διόνυσος</speaker><p>
<lb />ἐπίσημον ὄντα πᾶσιν.
</p></sp>
<sp>
<speaker>Πενθεύς</speaker><p>
ἐπὶ τόδ᾽ ἔρχομαι.
</p></sp>
<sp>
<speaker>Διόνυσος</speaker><p>
<lb />φερόμενος ἥξεις  <gap /> 
</p></sp>
<sp>
<speaker>Πενθεύς</speaker><p>
ἁβρότητ᾽ ἐμὴν λέγεις.
</p></sp>
<sp>
<speaker>Διόνυσος</speaker><p>
<lb />ἐν χερσὶ μητρός.
</p></sp>
<sp>
<speaker>Πενθεύς</speaker><p>
καὶ τρυφᾶν μ᾽ ἀναγκάσεις.
</p></sp>
<sp>
<speaker>Διόνυσος</speaker><p>
<lb rend="displayNum" n="970" />τρυφάς γε τοιάσδε.
</p></sp>
<sp>
<speaker>Πενθεύς</speaker><p>
ἀξίων μὲν ἅπτομαι.
</p></sp>
<sp>
<speaker>Διόνυσος</speaker><p>
<lb />δεινὸς σὺ δεινὸς κἀπὶ δείν᾽ ἔρχῃ πάθη,
<lb />ὥστ᾽ οὐρανῷ στηρίζον εὑρήσεις κλέος.
<lb /><milestone ed="P" unit="para" />ἔκτειν᾽, Ἀγαύη, χεῖρας αἵ θ᾽ ὁμόσποροι
<lb />Κάδμου θυγατέρες: τὸν νεανίαν ἄγω
<lb rend="displayNum" n="975" />τόνδ᾽ εἰς ἀγῶνα μέγαν, ὁ νικήσων δ᾽ ἐγὼ
<lb />καὶ Βρόμιος ἔσται. τἄλλα δ᾽ αὐτὸ σημανεῖ.
</p></sp></div1></body></text></TEI.2>