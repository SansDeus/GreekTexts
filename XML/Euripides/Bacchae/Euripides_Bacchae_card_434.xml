<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><p><milestone ed="p" n="434" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Θεράπων</speaker><p>
<lb />Πενθεῦ, πάρεσμεν τήνδ᾽ ἄγραν ἠγρευκότες
<lb rend="displayNum" n="435" />ἐφ᾽ ἣν ἔπεμψας, οὐδ᾽ ἄκρανθ᾽ ὡρμήσαμεν.
<lb />ὁ θὴρ δ᾽ ὅδ᾽ ἡμῖν πρᾶος οὐδ᾽ ὑπέσπασεν
<lb />φυγῇ πόδ᾽, ἀλλ᾽ ἔδωκεν οὐκ ἄκων χέρας
<lb />οὐδ᾽ ὠχρός, οὐδ᾽ ἤλλαξεν οἰνωπὸν γένυν,
<lb />γελῶν δὲ καὶ δεῖν κἀπάγειν ἐφίετο
<lb rend="displayNum" n="440" />ἔμενέ τε, τοὐμὸν εὐτρεπὲς ποιούμενος.
<lb />κἀγὼ δι᾽ αἰδοῦς εἶπον: Ὦ ξέν᾽, οὐχ ἑκὼν
<lb />ἄγω σε, Πενθέως δ᾽ ὅς μ᾽ ἔπεμψ᾽ ἐπιστολαῖς.
<lb /><milestone ed="P" unit="para" />ἃς δ᾽ αὖ σὺ βάκχας εἷρξας, ἃς συνήρπασας
<lb />κἄδησας ἐν δεσμοῖσι πανδήμου στέγης,
<lb rend="displayNum" n="445" />φροῦδαί γ᾽ ἐκεῖναι λελυμέναι πρὸς ὀργάδας
<lb />σκιρτῶσι Βρόμιον ἀνακαλούμεναι θεόν:
<lb />αὐτόματα δ᾽ αὐταῖς δεσμὰ διελύθη ποδῶν
<lb />κλῇδές τ᾽ ἀνῆκαν θύρετρ᾽ ἄνευ θνητῆς χερός.
<lb />πολλῶν δ᾽ ὅδ᾽ ἁνὴρ θαυμάτων ἥκει πλέως
<lb rend="displayNum" n="450" />ἐς τάσδε Θήβας. σοὶ δὲ τἄλλα χρὴ μέλειν.
</p></sp>
<sp>
<speaker>Πενθεύς</speaker><p>
<lb />μέθεσθε χειρῶν τοῦδ᾽: ἐν ἄρκυσιν γὰρ ὢν
<lb />οὐκ ἔστιν οὕτως ὠκὺς ὥστε μ᾽ ἐκφυγεῖν.
<lb /><milestone ed="P" unit="para" />ἀτὰρ τὸ μὲν σῶμ᾽ οὐκ ἄμορφος εἶ, ξένε,
<lb />ὡς ἐς γυναῖκας, ἐφ᾽ ὅπερ ἐς Θήβας πάρει:
<lb rend="displayNum" n="455" />πλόκαμός τε γάρ σου ταναός, οὐ πάλης ὕπο,
<lb />γένυν παρ᾽ αὐτὴν κεχυμένος, πόθου πλέως:
<lb />λευκὴν δὲ χροιὰν ἐκ παρασκευῆς ἔχεις,
<lb />οὐχ ἡλίου βολαῖσιν, ἀλλ᾽ ὑπὸ σκιᾶς,
<lb />τὴν Ἀφροδίτην καλλονῇ θηρώμενος.
<lb rend="displayNum" n="460" />πρῶτον μὲν οὖν μοι λέξον ὅστις εἶ γένος.
</p></sp>
<sp>
<speaker>Διόνυσος</speaker><p>
<lb />οὐ κόμπος οὐδείς: ῥᾴδιον δ᾽ εἰπεῖν τόδε.
<lb />τὸν ἀνθεμώδη Τμῶλον οἶσθά που κλύων.
</p></sp>
<sp>
<speaker>Πενθεύς</speaker><p>
<lb />οἶδ᾽, ὃς τὸ Σάρδεων ἄστυ περιβάλλει κύκλῳ.
</p></sp>
<sp>
<speaker>Διόνυσος</speaker><p>
<lb />ἐντεῦθέν εἰμι, Λυδία δέ μοι πατρίς.
</p></sp>
<sp>
<speaker>Πενθεύς</speaker><p>
<lb rend="displayNum" n="465" />πόθεν δὲ τελετὰς τάσδ᾽ ἄγεις ἐς Ἑλλάδα;
</p></sp>
<sp>
<speaker>Διόνυσος</speaker><p>
<lb />Διόνυσος ἡμᾶς εἰσέβησ᾽, ὁ τοῦ Διός.
</p></sp>
<sp>
<speaker>Πενθεύς</speaker><p>
<lb />Ζεὺς δ᾽ ἔστ᾽ ἐκεῖ τις, ὃς νέους τίκτει θεούς;
</p></sp>
<sp>
<speaker>Διόνυσος</speaker><p>
<lb />οὔκ, ἀλλ᾽ ὁ Σεμέλην ἐνθάδε ζεύξας γάμοις.
</p></sp>
<sp>
<speaker>Πενθεύς</speaker><p>
<lb />πότερα δὲ νύκτωρ σ᾽ ἢ κατ᾽ ὄμμ᾽ ἠνάγκασεν;
</p></sp>
<sp>
<speaker>Διόνυσος</speaker><p>
<lb rend="displayNum" n="470" />ὁρῶν ὁρῶντα, καὶ δίδωσιν ὄργια.
</p></sp>
<sp>
<speaker>Πενθεύς</speaker><p>
<lb />τὰ δ᾽ ὄργι᾽ ἐστὶ τίν᾽ ἰδέαν ἔχοντά σοι;
</p></sp>
<sp>
<speaker>Διόνυσος</speaker><p>
<lb />ἄρρητ᾽ ἀβακχεύτοισιν εἰδέναι βροτῶν.
</p></sp>
<sp>
<speaker>Πενθεύς</speaker><p>
<lb />ἔχει δ᾽ ὄνησιν τοῖσι θύουσιν τίνα;
</p></sp>
<sp>
<speaker>Διόνυσος</speaker><p>
<lb />οὐ θέμις ἀκοῦσαί σ᾽, ἔστι δ᾽ ἄξι᾽ εἰδέναι.
</p></sp>
<sp>
<speaker>Πενθεύς</speaker><p>
<lb rend="displayNum" n="475" />εὖ τοῦτ᾽ ἐκιβδήλευσας, ἵν᾽ ἀκοῦσαι θέλω.
</p></sp></div1></body></text></TEI.2>