<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*teiresi/as"><p><milestone ed="p" n="298" unit="card" />
<lb /><milestone ed="P" unit="para" />μάντις δ᾽ ὁ δαίμων ὅδε: τὸ γὰρ βακχεύσιμον
<lb />καὶ τὸ μανιῶδες μαντικὴν πολλὴν ἔχει:
<lb rend="displayNum" n="300" />ὅταν γὰρ ὁ θεὸς ἐς τὸ σῶμ᾽ ἔλθῃ πολύς,
<lb />λέγειν τὸ μέλλον τοὺς μεμηνότας ποιεῖ.
<lb />Ἄρεώς τε μοῖραν μεταλαβὼν ἔχει τινά:
<lb />στρατὸν γὰρ ἐν ὅπλοις ὄντα κἀπὶ τάξεσιν
<lb />φόβος διεπτόησε πρὶν λόγχης θιγεῖν.
<lb rend="displayNum" n="305" />μανία δὲ καὶ τοῦτ᾽ ἐστὶ Διονύσου πάρα.
<lb />ἔτ᾽ αὐτὸν ὄψῃ κἀπὶ Δελφίσιν πέτραις
<lb />πηδῶντα σὺν πεύκαισι δικόρυφον πλάκα,
<lb />πάλλοντα καὶ σείοντα βακχεῖον κλάδον,
<lb />μέγαν τ᾽ ἀν᾽ Ἑλλάδα. ἀλλ᾽ ἐμοί, Πενθεῦ, πιθοῦ:
<lb rend="displayNum" n="310" />μὴ τὸ κράτος αὔχει δύναμιν ἀνθρώποις ἔχειν,
<lb />μηδ᾽, ἢν δοκῇς μέν, ἡ δὲ δόξα σου νοσῇ,
<lb />φρονεῖν δόκει τι: τὸν θεὸν δ᾽ ἐς γῆν δέχου
<lb />καὶ σπένδε καὶ βάκχευε καὶ στέφου κάρα.
<lb /><milestone ed="P" unit="para" />οὐχ ὁ Διόνυσος σωφρονεῖν ἀναγκάσει
<lb rend="displayNum" n="315" />γυναῖκας ἐς τὴν Κύπριν, ἀλλ᾽ ἐν τῇ φύσει
<lb /><del status="unremarkable">τὸ σωφρονεῖν ἔνεστιν εἰς τὰ πάντ᾽ ἀεί</del>
<lb />τοῦτο σκοπεῖν χρή: καὶ γὰρ ἐν βακχεύμασιν
<lb />οὖσ᾽ ἥ γε σώφρων οὐ διαφθαρήσεται.
<lb /><milestone ed="P" unit="para" />ὁρᾷς, σὺ χαίρεις, ὅταν ἐφεστῶσιν πύλαις
<lb rend="displayNum" n="320" />πολλοί, τὸ Πενθέως δ᾽ ὄνομα μεγαλύνῃ πόλις:
<lb />κἀκεῖνος, οἶμαι, τέρπεται τιμώμενος.
<lb />ἐγὼ μὲν οὖν καὶ Κάδμος, ὃν σὺ διαγελᾷς,
<lb />κισσῷ τ᾽ ἐρεψόμεσθα καὶ χορεύσομεν,
<lb />πολιὰ ξυνωρίς, ἀλλ᾽ ὅμως χορευτέον,
<lb rend="displayNum" n="325" />κοὐ θεομαχήσω σῶν λόγων πεισθεὶς ὕπο.
<lb />μαίνῃ γὰρ ὡς ἄλγιστα, κοὔτε φαρμάκοις
<lb />ἄκη λάβοις ἂν οὔτ᾽ ἄνευ τούτων νοσεῖς.
</p></sp>
<sp>
<speaker>Χορός</speaker><p>
<lb />ὦ πρέσβυ, Φοῖβόν τ᾽ οὐ καταισχύνεις λόγοις,
<lb />τιμῶν τε Βρόμιον σωφρονεῖς, μέγαν θεόν.
</p></sp>
<sp>
<speaker>Κάδμος</speaker><p>
<lb rend="displayNum" n="330" />ὦ παῖ, καλῶς σοι Τειρεσίας παρῄνεσεν.
<lb />οἴκει μεθ᾽ ἡμῶν, μὴ θύραζε τῶν νόμων.
<lb />νῦν γὰρ πέτῃ τε καὶ φρονῶν οὐδὲν φρονεῖς.
<lb />κεἰ μὴ γὰρ ἔστιν ὁ θεὸς οὗτος, ὡς σὺ φῄς,
<lb />παρὰ σοὶ λεγέσθω: καὶ καταψεύδου καλῶς
<lb rend="displayNum" n="335" />ὡς ἔστι, Σεμέλη θ᾽ ἵνα δοκῇ θεὸν τεκεῖν,
<lb />ἡμῖν τε τιμὴ παντὶ τῷ γένει προσῇ.
<lb /><milestone ed="P" unit="para" />ὁρᾷς τὸν Ἀκτέωνος ἄθλιον μόρον,
<lb />ὃν ὠμόσιτοι σκύλακες ἃς ἐθρέψατο
<lb />διεσπάσαντο, κρείσσον᾽ ἐν κυναγίαις
<lb rend="displayNum" n="340" />Ἀρτέμιδος εἶναι κομπάσαντ᾽, ἐν ὀργάσιν.
<lb />ὃ μὴ πάθῃς σύ: δεῦρό σου στέψω κάρα
<lb />κισσῷ: μεθ᾽ ἡμῶν τῷ θεῷ τιμὴν δίδου.
</p></sp>
</div1></body></text></TEI.2>