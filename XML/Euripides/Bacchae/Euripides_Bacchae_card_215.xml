<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="215" unit="card" />
</p></sp>
<sp>
<speaker>Πενθεύς</speaker><p>
<lb rend="displayNum" n="215" />ἔκδημος ὢν μὲν τῆσδ᾽ ἐτύγχανον χθονός,
<lb />κλύω δὲ νεοχμὰ τήνδ᾽ ἀνὰ πτόλιν κακά,
<lb />γυναῖκας ἡμῖν δώματ᾽ ἐκλελοιπέναι
<lb />πλασταῖσι βακχείαισιν, ἐν δὲ δασκίοις
<lb />ὄρεσι θοάζειν, τὸν νεωστὶ δαίμονα
<lb rend="displayNum" n="220" />Διόνυσον, ὅστις ἔστι, τιμώσας χοροῖς:
<lb />πλήρεις δὲ θιάσοις ἐν μέσοισιν ἑστάναι
<lb />κρατῆρας, ἄλλην δ᾽ ἄλλοσ᾽ εἰς ἐρημίαν
<lb />πτώσσουσαν εὐναῖς ἀρσένων ὑπηρετεῖν,
<lb />πρόφασιν μὲν ὡς δὴ μαινάδας θυοσκόους,
<lb rend="displayNum" n="225" />τὴν δ᾽ Ἀφροδίτην πρόσθ᾽ ἄγειν τοῦ Βακχίου.
<lb /><milestone ed="P" unit="para" />ὅσας μὲν οὖν εἴληφα, δεσμίους χέρας
<lb />σῴζουσι πανδήμοισι πρόσπολοι στέγαις:
<lb />ὅσαι δ᾽ ἄπεισιν, ἐξ ὄρους θηράσομαι,
<lb /><del status="unremarkable">Ἰνώ τ᾽ Ἀγαύην θ᾽, ἥ μ᾽ ἔτικτ᾽ Ἐχίονι,
<lb rend="displayNum" n="230" />Ἀκταίονός τε μητέρ᾽, Αὐτονόην λέγω.</del>
<lb />καὶ σφᾶς σιδηραῖς ἁρμόσας ἐν ἄρκυσιν
<lb />παύσω κακούργου τῆσδε βακχείας τάχα.
<lb /><milestone ed="P" unit="para" />λέγουσι δ᾽ ὥς τις εἰσελήλυθε ξένος,
<lb />γόης ἐπῳδὸς Λυδίας ἀπὸ χθονός,
<lb rend="displayNum" n="235" />ξανθοῖσι βοστρύχοισιν εὐοσμῶν κόμην,
<lb />οἰνῶπας ὄσσοις χάριτας Ἀφροδίτης ἔχων,
<lb />ὃς ἡμέρας τε κεὐφρόνας συγγίγνεται
<lb />τελετὰς προτείνων εὐίους νεάνισιν.
<lb />εἰ δ᾽ αὐτὸν εἴσω τῆσδε λήψομαι στέγης,
<lb rend="displayNum" n="240" />παύσω κτυποῦντα θύρσον ἀνασείοντά τε
<lb />κόμας, τράχηλον σώματος χωρὶς τεμών.
<lb /><milestone ed="P" unit="para" />ἐκεῖνος εἶναί φησι Διόνυσον θεόν,
<lb />ἐκεῖνος ἐν μηρῷ ποτ᾽ ἐρράφθαι Διός,
<lb />ὃς ἐκπυροῦται λαμπάσιν κεραυνίαις
<lb rend="displayNum" n="245" />σὺν μητρί, Δίους ὅτι γάμους ἐψεύσατο.
<lb />ταῦτ᾽ οὐχὶ δεινῆς ἀγχόνης ἔστ᾽ ἄξια,
<lb />ὕβρεις ὑβρίζειν, ὅστις ἔστιν ὁ ξένος;
<lb /><milestone ed="P" unit="para" />ἀτὰρ τόδ᾽ ἄλλο θαῦμα, τὸν τερασκόπον
<lb />ἐν ποικίλαισι νεβρίσι Τειρεσίαν ὁρῶ
<lb rend="displayNum" n="250" />πατέρα τε μητρὸς τῆς ἐμῆσ--πολὺν γέλων--
<lb />νάρθηκι βακχεύοντ᾽: ἀναίνομαι, πάτερ,
<lb />τὸ γῆρας ὑμῶν εἰσορῶν νοῦν οὐκ ἔχον.
<lb />οὐκ ἀποτινάξεις κισσόν; οὐκ ἐλευθέραν
<lb />θύρσου μεθήσεις χεῖρ᾽, ἐμῆς μητρὸς πάτερ;
<lb rend="displayNum" n="255" /><milestone ed="P" unit="para" />σὺ ταῦτ᾽ ἔπεισας, Τειρεσία: τόνδ᾽ αὖ θέλεις
<lb />τὸν δαίμον᾽ ἀνθρώποισιν ἐσφέρων νέον
<lb />σκοπεῖν πτερωτοὺς κἀμπύρων μισθοὺς φέρειν.
<lb />εἰ μή σε γῆρας πολιὸν ἐξερρύετο,
<lb />καθῆσ᾽ ἂν ἐν βάκχαισι δέσμιος μέσαις,
<lb rend="displayNum" n="260" />τελετὰς πονηρὰς εἰσάγων: γυναιξὶ γὰρ
<lb />ὅπου βότρυος ἐν δαιτὶ γίγνεται γάνος,
<lb />οὐχ ὑγιὲς οὐδὲν ἔτι λέγω τῶν ὀργίων.
</p></sp>
<sp>
<speaker>Χορός</speaker><p>
<lb />τῆς δυσσεβείας. ὦ ξέν᾽, οὐκ αἰδῇ θεοὺς
<lb />Κάδμον τε τὸν σπείραντα γηγενῆ στάχυν,
<lb rend="displayNum" n="265" />Ἐχίονος δ᾽ ὢν παῖς καταισχύνεις γένος;
</p></sp></div1></body></text></TEI.2>