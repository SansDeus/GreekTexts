<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="epode" org="uniform" sample="complete"><sp><p><milestone ed="p" n="170" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Τειρεσίας</speaker><p>
<lb rend="displayNum" n="170" />τίς ἐν πύλαισι; Κάδμον ἐκκάλει δόμων,
<lb />Ἀγήνορος παῖδ᾽, ὃς πόλιν Σιδωνίαν
<lb />λιπὼν ἐπύργωσ᾽ ἄστυ Θηβαίων τόδε.
<lb />ἴτω τις, εἰσάγγελλε Τειρεσίας ὅτι
<lb />ζητεῖ νιν: οἶδε δ᾽ αὐτὸς ὧν ἥκω πέρι
<lb rend="displayNum" n="175" />ἅ τε ξυνεθέμην πρέσβυς ὢν γεραιτέρῳ,
<lb />θύρσους ἀνάπτειν καὶ νεβρῶν δορὰς ἔχειν
<lb />στεφανοῦν τε κρᾶτα κισσίνοις βλαστήμασιν.
</p></sp>
<sp>
<speaker>Κάδμος</speaker><p>
<lb />ὦ φίλταθ᾽, ὡς σὴν γῆρυν ᾐσθόμην κλύων
<lb />σοφὴν σοφοῦ παρ᾽ ἀνδρός, ἐν δόμοισιν ὤν:
<lb rend="displayNum" n="180" />ἥκω δ᾽ ἕτοιμος τήνδ᾽ ἔχων σκευὴν θεοῦ:
<lb />δεῖ γάρ νιν ὄντα παῖδα θυγατρὸς ἐξ ἐμῆς
<lb /><del status="unremarkable">Διόνυσον ὃς πέφηνεν ἀνθρώποις θεὸς</del>
<lb />ὅσον καθ᾽ ἡμᾶς δυνατὸν αὔξεσθαι μέγαν.
<lb />ποῖ δεῖ χορεύειν, ποῖ καθιστάναι πόδα
<lb rend="displayNum" n="185" />καὶ κρᾶτα σεῖσαι πολιόν; ἐξηγοῦ σύ μοι
<lb />γέρων γέροντι, Τειρεσία: σὺ γὰρ σοφός.
<lb />ὡς οὐ κάμοιμ᾽ ἂν οὔτε νύκτ᾽ οὔθ᾽ ἡμέραν
<lb />θύρσῳ κροτῶν γῆν: ἐπιλελήσμεθ᾽ ἡδέως
<lb />γέροντες ὄντες.
</p></sp>
<sp>
<speaker>Τειρεσίας</speaker><p>
ταὔτ᾽ ἐμοὶ πάσχεις ἄρα:
<lb rend="displayNum" n="190" />κἀγὼ γὰρ ἡβῶ κἀπιχειρήσω χοροῖς.
</p></sp>
<sp>
<speaker>Κάδμος</speaker><p>
<lb />οὐκοῦν ὄχοισιν εἰς ὄρος περάσομεν;
</p></sp>
<sp>
<speaker>Τειρεσίας</speaker><p>
<lb />ἀλλ᾽ οὐχ ὁμοίως ἂν ὁ θεὸς τιμὴν ἔχοι.
</p></sp>
<sp>
<speaker>Κάδμος</speaker><p>
<lb />γέρων γέροντα παιδαγωγήσω σ᾽ ἐγώ.
</p></sp>
<sp>
<speaker>Τειρεσίας</speaker><p>
<lb />ὁ θεὸς ἀμοχθὶ κεῖσε νῷν ἡγήσεται.
</p></sp>
<sp>
<speaker>Κάδμος</speaker><p>
<lb rend="displayNum" n="195" />μόνοι δὲ πόλεως Βακχίῳ χορεύσομεν;
</p></sp>
<sp>
<speaker>Τειρεσίας</speaker><p>
<lb />μόνοι γὰρ εὖ φρονοῦμεν, οἱ δ᾽ ἄλλοι κακῶς.
</p></sp>
<sp>
<speaker>Κάδμος</speaker><p>
<lb />μακρὸν τὸ μέλλειν: ἀλλ᾽ ἐμῆς ἔχου χερός.
</p></sp>
<sp>
<speaker>Τειρεσίας</speaker><p>
<lb />ἰδού, ξύναπτε καὶ ξυνωρίζου χέρα.
</p></sp>
<sp>
<speaker>Κάδμος</speaker><p>
<lb />οὐ καταφρονῶ 'γὼ τῶν θεῶν θνητὸς γεγώς.
</p></sp>
<sp>
<speaker>Τειρεσίας</speaker><p>
<lb rend="displayNum" n="200" />οὐδὲν σοφιζόμεσθα τοῖσι δαίμοσιν.
<lb />πατρίους παραδοχάς, ἅς θ᾽ ὁμήλικας χρόνῳ
<lb />κεκτήμεθ᾽, οὐδεὶς αὐτὰ καταβαλεῖ λόγος,
<lb />οὐδ᾽ εἰ δι᾽ ἄκρων τὸ σοφὸν ηὕρηται φρενῶν.
<lb />ἐρεῖ τις ὡς τὸ γῆρας οὐκ αἰσχύνομαι,
<lb rend="displayNum" n="205" />μέλλων χορεύειν κρᾶτα κισσώσας ἐμόν;
<lb />οὐ γὰρ διῄρηχ᾽ ὁ θεός, οὔτε τὸν νέον
<lb />εἰ χρὴ χορεύειν οὔτε τὸν γεραίτερον,
<lb />ἀλλ᾽ ἐξ ἁπάντων βούλεται τιμὰς ἔχειν
<lb />κοινάς, διαριθμῶν δ᾽ οὐδέν᾽ αὔξεσθαι θέλει.
</p></sp>
<sp>
<speaker>Κάδμος</speaker><p>
<lb rend="displayNum" n="210" />ἐπεὶ σὺ φέγγος, Τειρεσία, τόδ᾽ οὐχ ὁρᾷς,
<lb />ἐγὼ προφήτης σοι λόγων γενήσομαι.
<lb />Πενθεὺς πρὸς οἴκους ὅδε διὰ σπουδῆς περᾷ,
<lb />Ἐχίονος παῖς, ᾧ κράτος δίδωμι γῆς.
<lb />ὡς ἐπτόηται: τί ποτ᾽ ἐρεῖ νεώτερον;
</p></sp></div1></body></text></TEI.2>