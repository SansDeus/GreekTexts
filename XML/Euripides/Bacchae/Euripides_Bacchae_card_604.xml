<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="604" unit="card" />
</p></sp></div2>
<div2 type="trochees" org="uniform" sample="complete">
<sp>
<speaker>Διόνυσος</speaker><p>
<lb />βάρβαροι γυναῖκες, οὕτως ἐκπεπληγμέναι φόβῳ
<lb rend="displayNum" n="605" />πρὸς πέδῳ πεπτώκατ᾽; ᾔσθησθ᾽, ὡς ἔοικε, Βακχίου
<lb />διατινάξαντος † δῶμα Πενθέως: ἀλλ᾽ ἐξανίστατε †
<lb />σῶμα καὶ θαρσεῖτε σαρκὸς ἐξαμείψασαι τρόμον.
</p></sp></div2>
<div2 type="trochees" org="uniform" sample="complete">
<sp>
<speaker>Χορός</speaker><p>
<lb />ὦ φάος μέγιστον ἡμῖν εὐίου βακχεύματος,
<lb />ὡς ἐσεῖδον ἀσμένη σε, μονάδ᾽ ἔχουσ᾽ ἐρημίαν.
</p></sp></div2>
<div2 type="trochees" org="uniform" sample="complete">
<sp>
<speaker>Διόνυσος</speaker><p>
<lb rend="displayNum" n="610" />εἰς ἀθυμίαν ἀφίκεσθ᾽, ἡνίκ᾽ εἰσεπεμπόμην,
<lb />Πενθέως ὡς ἐς σκοτεινὰς ὁρκάνας πεσούμενος;
</p></sp></div2>
<div2 type="trochees" org="uniform" sample="complete">
<sp>
<speaker>Χορός</speaker><p>
<lb />πῶς γὰρ οὔ; τίς μοι φύλαξ ἦν, εἰ σὺ συμφορᾶς τύχοις;
<lb />ἀλλὰ πῶς ἠλευθερώθης ἀνδρὸς ἀνοσίου τυχών;
</p></sp></div2>
<div2 type="trochees" org="uniform" sample="complete">
<sp>
<speaker>Διόνυσος</speaker><p>
<lb />αὐτὸς ἐξέσῳσ᾽ ἐμαυτὸν ῥᾳδίως ἄνευ πόνου.
</p></sp></div2>
<div2 type="trochees" org="uniform" sample="complete">
<sp>
<speaker>Χορός</speaker><p>
<lb rend="displayNum" n="615" />οὐδέ σου συνῆψε χεῖρε δεσμίοισιν ἐν βρόχοις;
</p></sp></div2>
<div2 type="trochees" org="uniform" sample="complete">
<sp>
<speaker>Διόνυσος</speaker><p>
<lb />ταῦτα καὶ καθύβρισ᾽ αὐτόν, ὅτι με δεσμεύειν δοκῶν
<lb />οὔτ᾽ ἔθιγεν οὔθ᾽ ἥψαθ᾽ ἡμῶν, ἐλπίσιν δ᾽ ἐβόσκετο.
<lb />πρὸς φάτναις δὲ ταῦρον εὑρών, οὗ καθεῖρξ᾽ ἡμᾶς ἄγων,
<lb />τῷδε περὶ βρόχους ἔβαλλε γόνασι καὶ χηλαῖς ποδῶν,
<lb rend="displayNum" n="620" />θυμὸν ἐκπνέων, ἱδρῶτα σώματος στάζων ἄπο,
<lb />χείλεσιν διδοὺς ὀδόντας: πλησίον δ᾽ ἐγὼ παρὼν
<lb />ἥσυχος θάσσων ἔλευσσον. ἐν δὲ τῷδε τῷ χρόνῳ
<lb />ἀνετίναξ᾽ ἐλθὼν ὁ Βάκχος δῶμα καὶ μητρὸς τάφῳ
<lb />πῦρ ἀνῆψ᾽: ὃ δ᾽ ὡς ἐσεῖδε, δώματ᾽ αἴθεσθαι δοκῶν,
<lb rend="displayNum" n="625" />ᾖσσ᾽ ἐκεῖσε κᾆτ᾽ ἐκεῖσε, δμωσὶν Ἀχελῷον φέρειν
<lb />ἐννέπων, ἅπας δ᾽ ἐν ἔργῳ δοῦλος ἦν, μάτην πονῶν.
<lb />διαμεθεὶς δὲ τόνδε μόχθον, ὡς ἐμοῦ πεφευγότος,
<lb />ἵεται ξίφος κελαινὸν ἁρπάσας δόμων ἔσω.
<lb />κᾆθ᾽ ὁ Βρόμιος, ὡς ἔμοιγε φαίνεται, δόξαν λέγω,
<lb rend="displayNum" n="630" />φάσμ᾽ ἐποίησεν κατ᾽ αὐλήν: ὃ δ᾽ ἐπὶ τοῦθ᾽ ὡρμημένος
<lb />ᾖσσε κἀκέντει φαεννὸν <add>αἰθέρ᾽</add>, ὡς σφάζων ἐμέ.
<lb />πρὸς δὲ τοῖσδ᾽ αὐτῷ τάδ᾽ ἄλλα Βάκχιος λυμαίνεται:
<lb />δώματ᾽ ἔρρηξεν χαμᾶζε: συντεθράνωται δ᾽ ἅπαν
<lb />πικροτάτους ἰδόντι δεσμοὺς τοὺς ἐμούς: κόπου δ᾽ ὕπο
<lb rend="displayNum" n="635" />διαμεθεὶς ξίφος παρεῖται: πρὸς θεὸν γὰρ ὢν ἀνὴρ
<lb />ἐς μάχην ἐλθεῖν ἐτόλμησε. ἥσυχος δ᾽ ἐκβὰς ἐγὼ
<lb />δωμάτων ἥκω πρὸς ὑμᾶς, Πενθέως οὐ φροντίσας.
<lb /><milestone ed="P" unit="para" />ὡς δέ μοι δοκεῖ — ψοφεῖ γοῦν ἀρβύλη δόμων ἔσω — 
<lb />ἐς προνώπι᾽ αὐτίχ᾽ ἥξει. τί ποτ᾽ ἄρ᾽ ἐκ τούτων ἐρεῖ;
<lb rend="displayNum" n="640" />ῥᾳδίως γὰρ αὐτὸν οἴσω, κἂν πνέων ἔλθῃ μέγα.
<lb />πρὸς σοφοῦ γὰρ ἀνδρὸς ἀσκεῖν σώφρον᾽ εὐοργησίαν.
 </p></sp></div2></div1></body></text></TEI.2>