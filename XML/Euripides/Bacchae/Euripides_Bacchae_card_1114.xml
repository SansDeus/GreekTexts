<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp n="*)aggelos"><p><milestone ed="p" n="1114" unit="card" />
<lb /><milestone ed="P" unit="para" />πρώτη δὲ μήτηρ ἦρξεν ἱερέα φόνου
<lb rend="displayNum" n="1115" />καὶ προσπίτνει νιν: ὃ δὲ μίτραν κόμης ἄπο
<lb />ἔρριψεν, ὥς νιν γνωρίσασα μὴ κτάνοι
<lb />τλήμων Ἀγαύη, καὶ λέγει, παρηίδος
<lb />ψαύων: Ἐγώ τοι, μῆτερ, εἰμί, παῖς σέθεν
<lb />Πενθεύς, ὃν ἔτεκες ἐν δόμοις Ἐχίονος:
<lb rend="displayNum" n="1120" />οἴκτιρε δ᾽ ὦ μῆτέρ με, μηδὲ ταῖς ἐμαῖς
<lb />ἁμαρτίαισι παῖδα σὸν κατακτάνῃς.
<lb /><milestone ed="P" unit="para" />ἣ δ᾽ ἀφρὸν ἐξιεῖσα καὶ διαστρόφους
<lb />κόρας ἑλίσσουσ᾽, οὐ φρονοῦσ᾽ ἃ χρὴ φρονεῖν,
<lb />ἐκ Βακχίου κατείχετ᾽, οὐδ᾽ ἔπειθέ νιν.
<lb rend="displayNum" n="1125" />λαβοῦσα δ᾽ ὠλένης ἀριστερὰν χέρα,
<lb />πλευραῖσιν ἀντιβᾶσα τοῦ δυσδαίμονος
<lb />ἀπεσπάραξεν ὦμον, οὐχ ὑπὸ σθένους,
<lb />ἀλλ᾽ ὁ θεὸς εὐμάρειαν ἐπεδίδου χεροῖν:
<lb />Ἰνὼ δὲ τἀπὶ θάτερ᾽ ἐξειργάζετο,
<lb rend="displayNum" n="1130" />ῥηγνῦσα σάρκας, Αὐτονόη τ᾽ ὄχλος τε πᾶς
<lb />ἐπεῖχε βακχῶν: ἦν δὲ πᾶσ᾽ ὁμοῦ βοή,
<lb />ὃ μὲν στενάζων ὅσον ἐτύγχαν᾽ ἐμπνέων,
<lb />αἳ δ᾽ ἠλάλαζον. ἔφερε δ᾽ ἣ μὲν ὠλένην,
<lb />ἣ δ᾽ ἴχνος αὐταῖς ἀρβύλαις: γυμνοῦντο δὲ
<lb rend="displayNum" n="1135" />πλευραὶ σπαραγμοῖς: πᾶσα δ᾽ ᾑματωμένη
<lb />χεῖρας διεσφαίριζε σάρκα Πενθέως.
<lb /><milestone ed="P" unit="para" />κεῖται δὲ χωρὶς σῶμα, τὸ μὲν ὑπὸ στύφλοις
<lb />πέτραις, τὸ δ᾽ ὕλης ἐν βαθυξύλῳ φόβῃ,
<lb />οὐ ῥᾴδιον ζήτημα: κρᾶτα δ᾽ ἄθλιον,
<lb rend="displayNum" n="1140" />ὅπερ λαβοῦσα τυγχάνει μήτηρ χεροῖν,
<lb />πήξασ᾽ ἐπ᾽ ἄκρον θύρσον ὡς ὀρεστέρου
<lb />φέρει λέοντος διὰ Κιθαιρῶνος μέσου,
<lb />λιποῦσ᾽ ἀδελφὰς ἐν χοροῖσι μαινάδων.
<lb />χωρεῖ δὲ θήρᾳ δυσπότμῳ γαυρουμένη
<lb rend="displayNum" n="1145" />τειχέων ἔσω τῶνδ᾽, ἀνακαλοῦσα Βάκχιον
<lb />τὸν ξυγκύναγον, τὸν ξυνεργάτην ἄγρας,
<lb />τὸν καλλίνικον, ᾧ δάκρυα νικηφορεῖ.
<lb /><milestone ed="P" unit="para" />ἐγὼ μὲν οὖν <add>τῇδ᾽</add> ἐκποδὼν τῇ ξυμφορᾷ
<lb />ἄπειμ᾽, Ἀγαύην πρὶν μολεῖν πρὸς δώματα.
<lb rend="displayNum" n="1150" />τὸ σωφρονεῖν δὲ καὶ σέβειν τὰ τῶν θεῶν
<lb />κάλλιστον: οἶμαι δ᾽ αὐτὸ καὶ σοφώτατον
<lb />θνητοῖσιν εἶναι κτῆμα τοῖσι χρωμένοις.
</p></sp></div2>
</div1>
</body></text></TEI.2>