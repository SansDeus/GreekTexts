<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="1330" unit="card" />
</p></sp>
<sp>
<speaker>Διονυσος</speaker><p>
<lb rend="displayNum" n="1330" />δράκων γενήσῃ μεταβαλών, δάμαρ τε σὴ
<lb />ἐκθηριωθεῖσ᾽ ὄφεος ἀλλάξει τύπον,
<lb />ἣν Ἄρεος ἔσχες Ἁρμονίαν θνητὸς γεγώς.
<lb />ὄχον δὲ μόσχων, χρησμὸς ὡς λέγει Διός,
<lb />ἐλᾷς μετ᾽ ἀλόχου, βαρβάρων ἡγούμενος.
<lb rend="displayNum" n="1335" />πολλὰς δὲ πέρσεις ἀναρίθμῳ στρατεύματι
<lb />πόλεις: ὅταν δὲ Λοξίου χρηστήριον
<lb />διαρπάσωσι, νόστον ἄθλιον πάλιν
<lb />σχήσουσι: σὲ δ᾽ Ἄρης Ἁρμονίαν τε ῥύσεται
<lb />μακάρων τ᾽ ἐς αἶαν σὸν καθιδρύσει βίον.
<lb rend="displayNum" n="1340" /><milestone ed="P" unit="para" />ταῦτ᾽ οὐχὶ θνητοῦ πατρὸς ἐκγεγὼς λέγω
<lb />Διόνυσος, ἀλλὰ Ζηνός: εἰ δὲ σωφρονεῖν
<lb />ἔγνωθ᾽, ὅτ᾽ οὐκ ἠθέλετε, τὸν Διὸς γόνον
<lb />εὐδαιμονεῖτ᾽ ἂν σύμμαχον κεκτημένοι.
</p></sp>
<sp>
<speaker>Κάδμος</speaker><p>
<lb />Διόνυσε, λισσόμεσθά σ᾽, ἠδικήκαμεν.
</p></sp>
<sp>
<speaker>Διόνυσος</speaker><p>
<lb rend="displayNum" n="1345" />ὄψ᾽ ἐμάθεθ᾽ ἡμᾶς, ὅτε δὲ χρῆν, οὐκ ᾔδετε.
</p></sp>
<sp>
<speaker>Κάδμος</speaker><p>
<lb />ἐγνώκαμεν ταῦτ᾽: ἀλλ᾽ ἐπεξέρχῃ λίαν.
</p></sp>
<sp>
<speaker>Διόνυσος</speaker><p>
<lb />καὶ γὰρ πρὸς ὑμῶν θεὸς γεγὼς ὑβριζόμην.
</p></sp>
<sp>
<speaker>Κάδμος</speaker><p>
<lb />ὀργὰς πρέπει θεοὺς οὐχ ὁμοιοῦσθαι βροτοῖς.
</p></sp>
<sp>
<speaker>Διόνυσος</speaker><p>
<lb />πάλαι τάδε Ζεὺς οὑμὸς ἐπένευσεν πατήρ.
</p></sp>
<sp>
<speaker>Ἀγαύη</speaker><p>
<lb rend="displayNum" n="1350" />αἰαῖ, δέδοκται, πρέσβυ, τλήμονες φυγαί.
</p></sp>
<sp>
<speaker>Διόνυσος</speaker><p>
<lb />τί δῆτα μέλλεθ᾽ ἅπερ ἀναγκαίως ἔχει;
</p></sp>
<sp>
<speaker>Κάδμος</speaker><p>
<lb />ὦ τέκνον, ὡς ἐς δεινὸν ἤλθομεν κακὸν
<lb /><add>πάντες,</add> σύ θ᾽ ἡ τάλαινα σύγγονοί τε σαί,
<lb />ἐγώ θ᾽ ὁ τλήμων: βαρβάρους ἀφίξομαι
<lb rend="displayNum" n="1355" />γέρων μέτοικος: ἔτι δέ μοι τὸ θέσφατον
<lb />ἐς Ἑλλάδ᾽ ἀγαγεῖν μιγάδα βάρβαρον στρατόν.
<lb />καὶ τὴν Ἄρεως παῖδ᾽ Ἁρμονίαν, δάμαρτ᾽ ἐμήν,
<lb />δράκων δρακαίνης <add>φύσιν</add> ἔχουσαν ἀγρίαν
<lb />ἄξω 'πὶ βωμοὺς καὶ τάφους Ἑλληνικούς,
<lb rend="displayNum" n="1360" />ἡγούμενος λόγχαισιν: οὐδὲ παύσομαι
<lb />κακῶν ὁ τλήμων, οὐδὲ τὸν καταιβάτην
<lb />Ἀχέροντα πλεύσας ἥσυχος γενήσομαι.
</p></sp>
<sp>
<speaker>Ἀγαύη</speaker><p>
<lb />ὦ πάτερ, ἐγὼ δὲ σοῦ στερεῖσα φεύξομαι.
</p></sp>
<sp>
<speaker>Κάδμος</speaker><p>
<lb />τί μ᾽ ἀμφιβάλλεις χερσίν, ὦ τάλαινα παῖ,
<lb rend="displayNum" n="1365" />ὄρνις ὅπως κηφῆνα πολιόχρων κύκνος;
</p></sp>
<sp>
<speaker>Ἀγαύη</speaker><p>
<lb />ποῖ γὰρ τράπωμαι πατρίδος ἐκβεβλημένη;
</p></sp>
<sp>
<speaker>Κάδμος</speaker><p>
<lb />οὐκ οἶδα, τέκνον: μικρὸς ἐπίκουρος πατήρ.
</p></sp></div1></body></text></TEI.2>