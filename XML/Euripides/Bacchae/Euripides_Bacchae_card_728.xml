<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="trochees" org="uniform" sample="complete"><sp n="*)aggelos"><p><milestone ed="p" n="728" unit="card" />
<lb /><milestone ed="P" unit="para" />κυρεῖ δ᾽ Ἀγαύη πλησίον θρῴσκουσά μου:
<lb />κἀγὼ 'ξεπήδησ᾽ ὡς συναρπάσαι θέλων,
<lb rend="displayNum" n="730" />λόχμην κενώσας ἔνθ᾽ ἐκρυπτόμην δέμας.
<lb />ἣ δ᾽ ἀνεβόησεν: Ὦ δρομάδες ἐμαὶ κύνες,
<lb />θηρώμεθ᾽ ἀνδρῶν τῶνδ᾽ ὕπ᾽: ἀλλ᾽ ἕπεσθέ μοι,
<lb />ἕπεσθε θύρσοις διὰ χερῶν ὡπλισμέναι.
<lb /><milestone ed="P" unit="para" />ἡμεῖς μὲν οὖν φεύγοντες ἐξηλύξαμεν
<lb rend="displayNum" n="735" />βακχῶν σπαραγμόν, αἳ δὲ νεμομέναις χλόην
<lb />μόσχοις ἐπῆλθον χειρὸς ἀσιδήρου μέτα.
<lb />καὶ τὴν μὲν ἂν προσεῖδες εὔθηλον πόριν
<lb />μυκωμένην ἔχουσαν ἐν χεροῖν δίχα,
<lb />ἄλλαι δὲ δαμάλας διεφόρουν σπαράγμασιν.
<lb rend="displayNum" n="740" />εἶδες δ᾽ ἂν ἢ πλεύρ᾽ ἢ δίχηλον ἔμβασιν
<lb />ῥιπτόμεν᾽ ἄνω τε καὶ κάτω: κρεμαστὰ δὲ
<lb />ἔσταζ᾽ ὑπ᾽ ἐλάταις ἀναπεφυρμέν᾽ αἵματι.
<lb />ταῦροι δ᾽ ὑβρισταὶ κἀς κέρας θυμούμενοι
<lb />τὸ πρόσθεν ἐσφάλλοντο πρὸς γαῖαν δέμας,
<lb rend="displayNum" n="745" />μυριάσι χειρῶν ἀγόμενοι νεανίδων.
<lb />θᾶσσον δὲ διεφοροῦντο σαρκὸς ἐνδυτὰ
<lb />ἢ σὲ ξυνάψαι βλέφαρα βασιλείοις κόραις.
<lb />χωροῦσι δ᾽ ὥστ᾽ ὄρνιθες ἀρθεῖσαι δρόμῳ
<lb />πεδίων ὑποτάσεις, αἳ παρ᾽ Ἀσωποῦ ῥοαῖς
<lb rend="displayNum" n="750" />εὔκαρπον ἐκβάλλουσι Θηβαίων στάχυν:
<lb />Ὑσιάς τ᾽ Ἐρυθράς θ᾽, αἳ Κιθαιρῶνος λέπας
<lb />νέρθεν κατῳκήκασιν, ὥστε πολέμιοι,
<lb />ἐπεσπεσοῦσαι πάντ᾽ ἄνω τε καὶ κάτω
<lb />διέφερον: ἥρπαζον μὲν ἐκ δόμων τέκνα:
<lb rend="displayNum" n="755" />ὁπόσα δ᾽ ἐπ᾽ ὤμοις ἔθεσαν, οὐ δεσμῶν ὕπο
<lb />προσείχετ᾽ οὐδ᾽ ἔπιπτεν ἐς μέλαν πέδον,
<lb />οὐ χαλκός, οὐ σίδηρος: ἐπὶ δὲ βοστρύχοις
<lb />πῦρ ἔφερον, οὐδ᾽ ἔκαιεν. οἳ δ᾽ ὀργῆς ὕπο
<lb />ἐς ὅπλ᾽ ἐχώρουν φερόμενοι βακχῶν ὕπο:
<lb rend="displayNum" n="760" />οὗπερ τὸ δεινὸν ἦν θέαμ᾽ ἰδεῖν, ἄναξ.
<lb />τοῖς μὲν γὰρ οὐχ ᾕμασσε λογχωτὸν βέλος,
<lb />κεῖναι δὲ θύρσους ἐξανιεῖσαι χερῶν
<lb />ἐτραυμάτιζον κἀπενώτιζον φυγῇ
<lb />γυναῖκες ἄνδρας, οὐκ ἄνευ θεῶν τινος.
<lb rend="displayNum" n="765" />πάλιν δ᾽ ἐχώρουν ὅθεν ἐκίνησαν πόδα,
<lb />κρήνας ἐπ᾽ αὐτὰς ἃς ἀνῆκ᾽ αὐταῖς θεός.
<lb />νίψαντο δ᾽ αἷμα, σταγόνα δ᾽ ἐκ παρηίδων
<lb />γλώσσῃ δράκοντες ἐξεφαίδρυνον χροός.
<lb /><milestone ed="P" unit="para" />τὸν δαίμον᾽ οὖν τόνδ᾽ ὅστις ἔστ᾽, ὦ δέσποτα,
<lb rend="displayNum" n="770" />δέχου πόλει τῇδ᾽: ὡς τά τ᾽ ἄλλ᾽ ἐστὶν μέγας,
<lb />κἀκεῖνό φασιν αὐτόν, ὡς ἐγὼ κλύω,
<lb />τὴν παυσίλυπον ἄμπελον δοῦναι βροτοῖς.
<lb />οἴνου δὲ μηκέτ᾽ ὄντος οὐκ ἔστιν Κύπρις
<lb />οὐδ᾽ ἄλλο τερπνὸν οὐδὲν ἀνθρώποις ἔτι.
</p></sp>
</div2></div1></body></text></TEI.2>