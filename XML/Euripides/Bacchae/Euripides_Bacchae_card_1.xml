<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<sp n="*dio/nusos">
<speaker>Διόνυσος</speaker><p>
<lb />ἥκω Διὸς παῖς τήνδε Θηβαίων χθόνα
<lb />Διόνυσος, ὃν τίκτει ποθ᾽ ἡ Κάδμου κόρη
<lb />Σεμέλη λοχευθεῖσ᾽ ἀστραπηφόρῳ πυρί:
<lb />μορφὴν δ᾽ ἀμείψας ἐκ θεοῦ βροτησίαν
<lb rend="displayNum" n="5" />πάρειμι Δίρκης νάματ᾽ Ἰσμηνοῦ θ᾽ ὕδωρ.
<lb />ὁρῶ δὲ μητρὸς μνῆμα τῆς κεραυνίας
<lb />τόδ᾽ ἐγγὺς οἴκων καὶ δόμων ἐρείπια
<lb />τυφόμενα Δίου πυρὸς ἔτι ζῶσαν φλόγα,
<lb />ἀθάνατον Ἥρας μητέρ᾽ εἰς ἐμὴν ὕβριν.
<lb rend="displayNum" n="10" />αἰνῶ δὲ Κάδμον, ἄβατον ὃς πέδον τόδε
<lb />τίθησι, θυγατρὸς σηκόν: ἀμπέλου δέ νιν
<lb />πέριξ ἐγὼ 'κάλυψα βοτρυώδει χλόῃ.
<lb /><milestone ed="P" unit="para" />λιπὼν δὲ Λυδῶν τοὺς πολυχρύσους γύας
<lb />Φρυγῶν τε, Περσῶν θ᾽ ἡλιοβλήτους πλάκας
<lb rend="displayNum" n="15" />Βάκτριά τε τείχη τήν τε δύσχιμον χθόνα
<lb />Μήδων ἐπελθὼν Ἀραβίαν τ᾽ εὐδαίμονα
<lb />Ἀσίαν τε πᾶσαν, ἣ παρ᾽ ἁλμυρὰν ἅλα
<lb />κεῖται μιγάσιν Ἕλλησι βαρβάροις θ᾽ ὁμοῦ
<lb />πλήρεις ἔχουσα καλλιπυργώτους πόλεις,
<lb rend="displayNum" n="20" />ἐς τήνδε πρῶτον ἦλθον Ἑλλήνων πόλιν,
<lb />τἀκεῖ χορεύσας καὶ καταστήσας ἐμὰς
<lb />τελετάς, ἵν᾽ εἴην ἐμφανὴς δαίμων βροτοῖς.
<lb /><milestone ed="P" unit="para" />πρώτας δὲ Θήβας τῆσδε γῆς Ἑλληνίδος
<lb />ἀνωλόλυξα, νεβρίδ᾽ ἐξάψας χροὸς
<lb rend="displayNum" n="25" />θύρσον τε δοὺς ἐς χεῖρα, κίσσινον βέλος:
<lb />ἐπεί μ᾽ ἀδελφαὶ μητρός, ἃς ἥκιστα χρῆν,
<lb />Διόνυσον οὐκ ἔφασκον ἐκφῦναι Διός,
<lb />Σεμέλην δὲ νυμφευθεῖσαν ἐκ θνητοῦ τινος
<lb />ἐς Ζῆν᾽ ἀναφέρειν τὴν ἁμαρτίαν λέχους,
<lb rend="displayNum" n="30" />Κάδμου σοφίσμαθ᾽, ὧν νιν οὕνεκα κτανεῖν
<lb />Ζῆν᾽ ἐξεκαυχῶνθ᾽, ὅτι γάμους ἐψεύσατο.
<lb />τοιγάρ νιν αὐτὰς ἐκ δόμων ᾤστρησ᾽ ἐγὼ
<lb />μανίαις, ὄρος δ᾽ οἰκοῦσι παράκοποι φρενῶν:
<lb />σκευήν τ᾽ ἔχειν ἠνάγκασ᾽ ὀργίων ἐμῶν,
<lb rend="displayNum" n="35" />καὶ πᾶν τὸ θῆλυ σπέρμα Καδμείων, ὅσαι
<lb />γυναῖκες ἦσαν, ἐξέμηνα δωμάτων:
<lb />ὁμοῦ δὲ Κάδμου παισὶν ἀναμεμειγμέναι
<lb />χλωραῖς ὑπ᾽ ἐλάταις ἀνορόφοις ἧνται πέτραις.
<lb />δεῖ γὰρ πόλιν τήνδ᾽ ἐκμαθεῖν, κεἰ μὴ θέλει,
<lb rend="displayNum" n="40" />ἀτέλεστον οὖσαν τῶν ἐμῶν βακχευμάτων,
<lb />Σεμέλης τε μητρὸς ἀπολογήσασθαί μ᾽ ὕπερ
<lb />φανέντα θνητοῖς δαίμον᾽ ὃν τίκτει Διί.
</p></sp></div1></body></text></TEI.2>