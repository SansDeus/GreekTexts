<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="343" unit="card" />
<sp>
<speaker>Πενθεύς</speaker><p>
<lb />οὐ μὴ προσοίσεις χεῖρα, βακχεύσεις δ᾽ ἰών,
<lb />μηδ᾽ ἐξομόρξῃ μωρίαν τὴν σὴν ἐμοί;
<lb rend="displayNum" n="345" />τῆς σῆς <add>δ᾽</add> ἀνοίας τόνδε τὸν διδάσκαλον
<lb />δίκην μέτειμι. στειχέτω τις ὡς τάχος,
<lb />ἐλθὼν δὲ θάκους τοῦδ᾽ ἵν᾽ οἰωνοσκοπεῖ
<lb />μοχλοῖς τριαίνου κἀνάτρεψον ἔμπαλιν,
<lb />ἄνω κάτω τὰ πάντα συγχέας ὁμοῦ,
<lb rend="displayNum" n="350" />καὶ στέμματ᾽ ἀνέμοις καὶ θυέλλαισιν μέθες.
<lb />μάλιστα γάρ νιν δήξομαι δράσας τάδε.
<lb /><milestone ed="P" unit="para" />οἳ δ᾽ ἀνὰ πόλιν στείχοντες ἐξιχνεύσατε
<lb />τὸν θηλύμορφον ξένον, ὃς ἐσφέρει νόσον
<lb />καινὴν γυναιξὶ καὶ λέχη λυμαίνεται.
<lb rend="displayNum" n="355" />κἄνπερ λάβητε, δέσμιον πορεύσατε
<lb />δεῦρ᾽ αὐτόν, ὡς ἂν λευσίμου δίκης τυχὼν
<lb />θάνῃ, πικρὰν βάκχευσιν ἐν Θήβαις ἰδών.
</p></sp>
<sp>
<speaker>Τειρεσίας</speaker><p>
<lb />ὦ σχέτλι᾽, ὡς οὐκ οἶσθα ποῦ ποτ᾽ εἶ λόγων.
<lb />μέμηνας ἤδη: καὶ πρὶν ἐξέστης φρενῶν.
<lb rend="displayNum" n="360" />στείχωμεν ἡμεῖς, Κάδμε, κἀξαιτώμεθα
<lb />ὑπέρ τε τούτου καίπερ ὄντος ἀγρίου
<lb />ὑπέρ τε πόλεως τὸν θεὸν μηδὲν νέον
<lb />δρᾶν. ἀλλ᾽ ἕπου μοι κισσίνου βάκτρου μέτα,
<lb />πειρῶ δ᾽ ἀνορθοῦν σῶμ᾽ ἐμόν, κἀγὼ τὸ σόν:
<lb rend="displayNum" n="365" />γέροντε δ᾽ αἰσχρὸν δύο πεσεῖν: ἴτω δ᾽ ὅμως,
<lb />τῷ Βακχίῳ γὰρ τῷ Διὸς δουλευτέον.
<lb />Πενθεὺς δ᾽ ὅπως μὴ πένθος εἰσοίσει δόμοις
<lb />τοῖς σοῖσι, Κάδμε: μαντικῇ μὲν οὐ λέγω,
<lb />τοῖς πράγμασιν δέ: μῶρα γὰρ μῶρος λέγει.
</p></sp></div1></body></text></TEI.2>