<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><milestone ed="p" n="907" unit="card" />
</sp>
<sp>
<speaker>Ὀρέστης</speaker>
<l>ἄλλην τιν᾽ εὐνὴν ἀντὶ σοῦ στέργει πόσις;</l>
</sp>
<sp>
<speaker>Ἑρμιόνη</speaker>
<l>τὴν αἰχμάλωτον Ἕκτορος ξυνευνέτιν.</l>
</sp>
<sp>
<speaker>Ὀρέστης</speaker>
<l>κακόν γ᾽ ἔλεξας, ἄνδρα δίσσ᾽ ἔχειν λέχη.</l>
</sp>
<sp>
<speaker>Ἑρμιόνη</speaker>
<l n="910">τοιαῦτα ταῦτα. κᾆτ᾽ ἔγωγ᾽ ἠμυνάμην.</l>
</sp>
<sp>
<speaker>Ὀρέστης</speaker>
<l>μῶν εἰς γυναῖκ᾽ ἔρραψας οἷα δὴ γυνή;</l>
</sp>
<sp>
<speaker>Ἑρμιόνη</speaker>
<l>φόνον γ᾽ ἐκείνῃ καὶ τέκνῳ νοθαγενεῖ.</l>
</sp>
<sp>
<speaker>Ὀρέστης</speaker>
<l>κἄκτεινας, ἤ τις συμφορά σ᾽ ἀφείλετο;</l>
</sp>
<sp>
<speaker>Ἑρμιόνη</speaker>
<l>γέρων γε Πηλεύς, τοὺς κακίονας σέβων.</l>
</sp>
<sp>
<speaker>Ὀρέστης</speaker>
<l n="915">σοὶ δ᾽ ἦν τις ὅστις τοῦδ᾽ ἐκοινώνει φόνου;</l>
</sp>
<sp>
<speaker>Ἑρμιόνη</speaker>
<l>πατήρ γ᾽ ἐπ᾽ αὐτὸ τοῦτ᾽ ἀπὸ Σπάρτης μολών.</l>
</sp>
<sp>
<speaker>Ὀρέστης</speaker>
<l>κἄπειτα τοῦ γέροντος ἡσσήθη χερί;</l>
</sp>
<sp>
<speaker>Ἑρμιόνη</speaker>
<l>αἰδοῖ γε: καί μ᾽ ἔρημον οἴχεται λιπών.</l>
</sp>
<sp>
<speaker>Ὀρέστης</speaker>
<l>συνῆκα: ταρβεῖς τοῖς δεδραμένοις πόσιν.</l>
</sp>
<sp>
<speaker>Ἑρμιόνη</speaker>
<l n="920">ἔγνως: ὀλεῖ γάρ μ᾽ ἐνδίκως. τί δεῖ λέγειν;</l>
<l>ἀλλ᾽ ἄντομαί σε Δία καλοῦσ᾽ ὁμόγνιον,</l>
<l>πέμψον με χώρας τῆσδ᾽ ὅποι προσωτάτω</l>
<l>ἢ πρὸς πατρῷον μέλαθρον: ὡς δοκοῦσί γε</l>
<l>δόμοι τ᾽ ἐλαύνειν φθέγμ᾽ ἔχοντες οἵδε με,</l>
<l n="925">μισεῖ τε γαῖα Φθιάς. εἰ δ᾽ ἥξει πάρος</l>
<l>Φοίβου λιπὼν μαντεῖον εἰς δόμους πόσις,</l>
<l>κτενεῖ μ᾽ ἐπ᾽ αἰσχίστοισιν: ἢ δουλεύσομεν</l>
<l>νόθοισι λέκτροις ὧν ἐδέσποζον πρὸ τοῦ.</l>
</sp>
<sp>
<speaker>Ὀρέστης</speaker>
<l>πῶς οὖν τάδ᾽, ὡς εἴποι τις, ἐξημάρτανες;</l>
</sp>
<sp>
<speaker>Ἑρμιόνη</speaker>
<l n="930">κακῶν γυναικῶν εἴσοδοί μ᾽ ἀπώλεσαν,</l>
<l>αἵ μοι λέγουσαι τούσδ᾽ ἐχαύνωσαν λόγους:</l>
<l>Σὺ τὴν κακίστην αἰχμάλωτον ἐν δόμοις</l>
<l>δούλην ἀνέξῃ σοὶ λέχους κοινουμένην;</l>
<l>μὰ τὴν ἄνασσαν, οὐκ ἂν ἔν γ᾽ ἐμοῖς δόμοις</l>
<l n="935">βλέπουσ᾽ ἂν αὐγὰς τἄμ᾽ ἐκαρποῦτ᾽ ἂν λέχη.</l>
<l><milestone ed="P" unit="para" />κἀγὼ κλύουσα τούσδε Σειρήνων λόγους,</l>
<l>[σοφῶν πανούργων ποικίλων λαλημάτων,]</l>
 <l>ἐξηνεμώθην μωρίᾳ. τί γάρ μ᾽ ἐχρῆν</l>
<l>πόσιν φυλάσσειν, ᾗ παρῆν ὅσων ἔδει;</l>
<l n="940">πολὺς μὲν ὄλβος: δωμάτων δ᾽ ἠνάσσομεν:</l>
<l>παῖδας δ᾽ ἐγὼ μὲν γνησίους ἔτικτον ἄν,</l>
<l>ἡ δ᾽ ἡμιδούλους τοῖς ἐμοῖς νοθαγενεῖς.</l>
<l>ἀλλ᾽ οὔποτ᾽ οὔποτ᾽ （οὐ γὰρ εἰσάπαξ ἐρῶ）</l>
<l>χρὴ τούς γε νοῦν ἔχοντας, οἷς ἔστιν γυνή,</l>
<l n="945">πρὸς τὴν ἐν οἴκοις ἄλοχον ἐσφοιτᾶν ἐᾶν</l>
<l>γυναῖκας: αὗται γὰρ διδάσκαλοι κακῶν:</l>
<l>ἡ μέν τι κερδαίνουσα συμφθείρει λέχος,</l>
<l>ἡ δ᾽ ἀμπλακοῦσα συννοσεῖν αὑτῇ θέλει,</l>
<l>πολλαὶ δὲ μαργότητι.  κἀντεῦθεν δόμοι</l>
<l n="950">νοσοῦσιν ἀνδρῶν. πρὸς τάδ᾽ εὖ φυλάσσετε</l>
<l>κλῄθροισι καὶ μοχλοῖσι δωμάτων πύλας:</l>
<l>ὑγιὲς γὰρ οὐδὲν αἱ θύραθεν εἴσοδοι</l>
<l>δρῶσιν γυναικῶν, ἀλλὰ πολλὰ καὶ κακά.</l>
</sp>
<sp>
<speaker>Χορός</speaker>
<l>ἄγαν ἐφῆκας γλῶσσαν εἰς τὸ σύμφυτον.</l>
<l n="955">συγγνωστὰ μέν νυν σοὶ τάδ᾽, ἀλλ᾽ ὅμως χρεὼν</l>
<l>κοσμεῖν γυναῖκας τὰς γυναικείας νόσους.</l>
</sp></div2></div1></body></text></TEI.2>