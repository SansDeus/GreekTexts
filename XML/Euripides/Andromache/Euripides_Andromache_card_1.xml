<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<sp n="*)androma/xh">
<speaker>Ἀνδρομάχη</speaker>
<l>Ἀσιάτιδος γῆς σχῆμα, Θηβαία πόλις,</l>
<l>ὅθεν ποθ᾽ ἕδνων σὺν πολυχρύσῳ χλιδῇ</l>
<l>Πριάμου τύραννον ἑστίαν ἀφικόμην</l>
<l>δάμαρ δοθεῖσα παιδοποιὸς Ἕκτορι,</l>
<l n="5">ζηλωτὸς ἔν γε τῷ πρὶν Ἀνδρομάχη χρόνῳ,</l>
<l>νῦν δ᾽, εἴ τις ἄλλη, δυστυχεστάτη γυνή:</l>
<l>[ἐμοῦ πέφυκεν ἢ γενήσεταί ποτε]:</l>
<l>ἥτις πόσιν μὲν Ἕκτορ᾽ ἐξ Ἀχιλλέως</l>
<l>θανόντ᾽ ἐσεῖδον, παῖδά θ᾽ ὃν τίκτω πόσει</l>
<l n="10">ῥιφθέντα πύργων Ἀστυάνακτ᾽ ἀπ᾽ ὀρθίων,</l>
<l>ἐπεὶ τὸ Τροίας εἷλον Ἕλληνες πέδον:</l>
<l>αὐτὴ δὲ δούλη τῶν ἐλευθερωτάτων</l>
<l>οἴκων νομισθεῖσ᾽ Ἑλλάδ᾽ εἰσαφικόμην</l>
<l>τῷ νησιώτῃ Νεοπτολέμῳ δορὸς γέρας</l>
<l n="15">δοθεῖσα λείας Τρωϊκῆς ἐξαίρετον.</l>
<l>Φθίας δὲ τῆσδε καὶ πόλεως Φαρσαλίας</l>
<l>σύγχορτα ναίω πεδί᾽, ἵν᾽ ἡ θαλασσία</l>
<l>Πηλεῖ ξυνῴκει χωρὶς ἀνθρώπων Θέτις</l>
<l>φεύγουσ᾽ ὅμιλον: Θεσσαλὸς δέ νιν λεὼς</l>
<l n="20">Θετίδειον αὐδᾷ θεᾶς χάριν νυμφευμάτων.</l>
<l>ἔνθ᾽ οἶκον ἔσχε τόνδε παῖς Ἀχιλλέως,</l>
<l>Πηλέα δ᾽ ἀνάσσειν γῆς ἐᾷ Φαρσαλίας,</l>
<l>ζῶντος γέροντος σκῆπτρον οὐ θέλων λαβεῖν.</l>
<l>κἀγὼ δόμοις τοῖσδ᾽ ἄρσεν᾽ ἐντίκτω κόρον,</l>
<l n="25">πλαθεῖσ᾽ Ἀχιλλέως παιδί, δεσπότῃ δ᾽ ἐμῷ.</l>
<l><milestone ed="P" unit="para" />καὶ πρὶν μὲν ἐν κακοῖσι κειμένην ὅμως</l>
<l>ἐλπίς μ᾽ ἀεὶ προσῆγε σωθέντος τέκνου</l>
<l>ἀλκήν τιν᾽ εὑρεῖν κἀπικούρησιν δόμον:</l>
<l>ἐπεὶ δὲ τὴν Λάκαιναν Ἑρμιόνην γαμεῖ</l>
<l n="30">τοὐμὸν παρώσας δεσπότης δοῦλον λέχος,</l>
<l>κακοῖς πρὸς αὐτῆς σχετλίοις ἐλαύνομαι.</l>
<l>λέγει γὰρ ὥς νιν φαρμάκοις κεκρυμμένοις</l>
<l>τίθημ᾽ ἄπαιδα καὶ πόσει μισουμένην,</l>
<l>αὐτὴ δὲ ναίειν οἶκον ἀντ᾽ αὐτῆς θέλω</l>
<l n="35">τόνδ᾽, ἐκβαλοῦσα λέκτρα τἀκείνης βίᾳ:</l>
<l>ἁγὼ τὸ πρῶτον οὐχ ἑκοῦσ᾽ ἐδεξάμην,</l>
<l>νῦν δ᾽ ἐκλέλοιπα: Ζεὺς τάδ᾽ εἰδείη μέγας,</l>
<l>ὡς οὐχ ἑκοῦσα τῷδ᾽ ἐκοινώθην λέχει.</l>
<l>ἀλλ᾽ οὔ σφε πείθω, βούλεται δέ με κτανεῖν,</l>
<l n="40">πατήρ τε θυγατρὶ Μενέλεως συνδρᾷ τάδε.</l>
<l>καὶ νῦν κατ᾽ οἴκους ἔστ᾽, ἀπὸ Σπάρτης μολὼν</l>
<l>ἐπ᾽ αὐτὸ τοῦτο: δειματουμένη δ᾽ ἐγὼ</l>
<l>δόμων πάροικον Θέτιδος εἰς ἀνάκτορον</l>
<l>θάσσω τόδ᾽ ἐλθοῦσ᾽, ἤν με κωλύσῃ θανεῖν.</l>
<l n="45">Πηλεύς τε γάρ νιν ἔκγονοί τε Πηλέως</l>
<l>σέβουσιν, ἑρμήνευμα Νηρῇδος γάμων.</l>
<l><milestone ed="P" unit="para" />ὃς δ᾽ ἔστι παῖς μοι μόνος, ὑπεκπέμπω λάθρᾳ</l>
<l>ἄλλους ἐς οἴκους, μὴ θάνῃ φοβουμένη.</l>
<l>ὁ γὰρ φυτεύσας αὐτὸν οὔτ᾽ ἐμοὶ πάρα</l>
<l n="50">προσωφελῆσαι, παιδί τ᾽ οὐδέν ἐστ᾽, ἀπὼν</l>
<l>Δελφῶν κατ᾽ αἶαν, ἔνθα Λοξίᾳ δίκην</l>
<l>δίδωσι μανίας, ᾗ ποτ᾽ εἰς Πυθὼ μολὼν</l>
<l>ᾔτησε Φοῖβον πατρὸς οὗ κτείνει δίκην,</l>
<l>εἴ πως τὰ πρόσθε σφάλματ᾽ ἐξαιτούμενος</l>
<l n="55">θεὸν παράσχοιτ᾽ εἰς τὸ λοιπὸν εὐμενῆ.</l>
</sp>
</div1></body></text></TEI.2>