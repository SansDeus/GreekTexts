<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="epode" org="uniform" sample="complete"><sp><milestone ed="p" n="802" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Τροφός</speaker>
<l>ὦ φίλταται γυναῖκες, ὡς κακὸν κακῷ</l>
<l>διάδοχον ἐν τῇδ᾽ ἡμέρᾳ πορσύνεται.</l>
<l>δέσποινα γὰρ κατ᾽ οἶκον, Ἑρμιόνην λέγω,</l>
<l n="805">πατρός τ᾽ ἐρημωθεῖσα συννοίᾳ θ᾽ ἅμα,</l>
<l>οἷον δέδρακεν ἔργον Ἀνδρομάχην κτανεῖν</l>
<l>καὶ παῖδα βουλεύσασα, κατθανεῖν θέλει,</l>
<l>πόσιν τρέμουσα, μὴ ἀντὶ τῶν δεδραμένων</l>
<l>ἐκ τῶνδ᾽ ἀτίμως δωμάτων ἀποσταλῇ</l>
<l n="810">[ἢ κατθάνῃ κτείνουσα τοὺς οὐ χρὴ κτανεῖν].</l>
<l>μόλις δέ νιν θέλουσαν ἀρτῆσαι δέρην</l>
<l>εἴργουσι φύλακες δμῶες ἔκ τε δεξιᾶς</l>
<l>ξίφη καθαρπάζουσιν ἐξαιρούμενοι.</l>
<l>οὕτω μεταλγεῖ καὶ τὰ πρὶν δεδραμένα</l>
<l n="815">ἔγνωκε πράξασ᾽ οὐ καλῶς. ἐγὼ μὲν οὖν</l>
<l>δέσποιναν εἴργουσ᾽ ἀγχόνης κάμνω, φίλαι:</l>
<l>ὑμεῖς δὲ βᾶσαι τῶνδε δωμάτων ἔσω</l>
<l>θανάτου νιν ἐκλύσασθε: τῶν γὰρ ἠθάδων</l>
<l>φίλων νέοι μολόντες εὐπιθέστεροι.</l>
</sp>
<sp>
<speaker>Χορός</speaker>
<l n="820">καὶ μὴν ἐν οἴκοις προσπόλων ἀκούομεν</l>
<l>βοὴν ἐφ᾽ οἷσιν ἦλθες ἀγγέλλουσα σύ.</l>
<l>δείξειν δ᾽ ἔοικεν ἡ τάλαιν᾽ ὅσον στένει</l>
<l>πράξασα δεινά: δωμάτων γὰρ ἐκπερᾷ</l>
<l>φεύγουσα χεῖρας προσπόλων πόθῳ θανεῖν.</l>
</sp></div1></body></text></TEI.2>