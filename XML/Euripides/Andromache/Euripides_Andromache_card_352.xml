<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)androma/xh"><milestone ed="p" n="352" unit="card" />
<l>οὐ χρὴ 'πὶ μικροῖς μεγάλα πορσύνειν κακὰ</l>
<l>οὐδ᾽, εἰ γυναῖκές ἐσμεν ἀτηρὸν κακόν,</l>
<l>ἄνδρας γυναιξὶν ἐξομοιοῦσθαι φύσιν.</l>
<l n="355">ἡμεῖς γὰρ εἰ σὴν παῖδα φαρμακεύομεν</l>
<l>καὶ νηδὺν ἐξαμβλοῦμεν, ὡς αὕτη λέγει,</l>
<l> —  κόντες οὐκ ἄκοντες, οὐδὲ βώμιοι</l>
<l>πίτνοντες, αὐτοὶ τὴν δίκην ὑφέξομεν</l>
<l>ἐν σοῖσι γαμβροῖς, οἷσιν οὐκ ἐλάσσονα</l>
<l n="360">βλάβην ὀφείλω προστιθεῖσ᾽ ἀπαιδίαν.</l>
<l>ἡμεῖς μὲν οὖν τοιοίδε: τῆς δὲ σῆς φρενὸς</l>
<l>ἕν σου δέδοικα: διὰ γυναικείαν ἔριν</l>
<l>καὶ τὴν τάλαιναν ὤλεσας Φρυγῶν πόλιν.</l>
</sp>
<sp>
<speaker>Χορός</speaker>
<l>ἄγαν ἔλεξας ὡς γυνὴ πρὸς ἄρσενας,</l>
<l>&lt;τὸ δ᾽ ὀξύθυμον τὴν διάγνωσιν κρατεῖ&gt;</l>
<l n="365">καί σου τὸ σῶφρον ἐξετόξευσεν φρενός.</l>
</sp>
<sp>
<speaker>Μενέλαος</speaker>
<l>γύναι, τάδ᾽ ἐστὶ σμικρὰ καὶ μοναρχίας</l>
<l>οὐκ ἄξι᾽, ὡς φῄς, τῆς ἐμῆς οὐδ᾽ Ἑλλάδος.</l>
<l>εὖ δ᾽ ἴσθ᾽, ὅτου τις τυγχάνει χρείαν ἔχων,</l>
<l>τοῦτ᾽ ἔσθ᾽ ἑκάστῳ μεῖζον ἢ Τροίαν ἑλεῖν.</l>
<l n="370">κἀγὼ θυγατρί — μεγάλα γὰρ κρίνω τάδε,</l>
<l>λέχους στέρεσθαι — σύμμαχος καθίσταμαι.</l>
<l>τὰ μὲν γὰρ ἄλλα δεύτερ᾽ ἂν πάσχοι γυνή,</l>
<l>ἀνδρὸς δ᾽ ἁμαρτάνουσ᾽ ἁμαρτάνει βίου.</l>
<l>δούλων δ᾽ ἐκεῖνον τῶν ἐμῶν ἄρχειν χρεὼν</l>
<l n="375">καὶ τῶν ἐκείνου τοὺς ἐμούς, ἡμᾶς τε πρός:</l>
<l>φίλων γὰρ οὐδὲν ἴδιον, οἵτινες φίλοι</l>
<l>ὀρθῶς πεφύκασ᾽, ἀλλὰ κοινὰ χρήματα.</l>
<l>μένων δὲ τοὺς ἀπόντας, εἰ μὴ θήσομαι</l>
<l>τἄμ᾽ ὡς ἄριστα, φαῦλός εἰμι κοὐ σοφός.</l>
<l n="380"><milestone ed="P" unit="para" />ἀλλ᾽ ἐξανίστω τῶνδ᾽ ἀνακτόρων θεᾶς:</l>
<l>ὡς, ἢν θάνῃς σύ, παῖς ὅδ᾽ ἐκφεύγει μόρον,</l>
<l>σοῦ δ᾽ οὐ θελούσης κατθανεῖν, τόνδε κτενῶ.</l>
<l>δυοῖν δ᾽ ἀνάγκη θατέρῳ λιπεῖν βίον.</l>
</sp>
</div1></body></text></TEI.2>