<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><milestone ed="p" n="1047" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Πηλεύς</speaker>
<l>Φθιώτιδες γυναῖκες, ἱστοροῦντί μοι</l>
<l>σημήνατ᾽: ᾐσθόμην γὰρ οὐ σαφῆ λόγον</l>
<l>ὡς δώματ᾽ ἐκλιποῦσα Μενέλεω κόρη</l>
<l n="1050">φρούδη τάδ᾽: ἥκω δ᾽ ἐκμαθεῖν σπουδὴν ἔχων</l>
<l>εἰ ταῦτ᾽ ἀληθῆ: τῶν γὰρ ἐκδήμων φίλων</l>
<l>δεῖ τοὺς κατ᾽ οἶκον ὄντας ἐκπονεῖν τύχας.</l>
</sp>
<sp>
<speaker>Χορός</speaker>
<l>Πηλεῦ, σαφῶς ἤκουσας: οὐδ᾽ ἐμοὶ καλὸν</l>
<l>κρύπτειν ἐν οἷς παροῦσα τυγχάνω κακοῖς:</l>
<l n="1055">βασίλεια γὰρ τῶνδ᾽ οἴχεται φυγὰς δόμων.</l>
</sp>
<sp>
<speaker>Πηλεύς</speaker>
<l>τίνος φόβου τυχοῦσα; διαπέραινέ μοι.</l>
</sp>
<sp>
<speaker>Χορός</speaker>
<l>πόσιν τρέμουσα, μὴ δόμων νιν ἐκβάλῃ.</l>
</sp>
<sp>
<speaker>Πηλεύς</speaker>
<l>μῶν ἀντὶ παιδὸς θανασίμων βουλευμάτων;</l>
</sp>
<sp>
<speaker>Χορός</speaker>
<l>ναί, καὶ γυναικὸς αἰχμαλωτίδος φόβῳ.</l>
</sp>
<sp>
<speaker>Πηλεύς</speaker>
<l n="1060">σὺν πατρὶ δ᾽ οἴκους ἢ τίνος λείπει μέτα;</l>
</sp>
<sp>
<speaker>Χορός</speaker>
<l>Ἀγαμέμνονός νιν παῖς βέβηκ᾽ ἄγων χθονός.</l>
</sp>
<sp>
<speaker>Πηλεύς</speaker>
<l>ποίαν περαίνων ἐλπίδ᾽; ἦ γῆμαι θέλων;</l>
</sp>
<sp>
<speaker>Χορός</speaker>
<l>καὶ σῷ γε παιδὸς παιδὶ πορσύνων μόρον.</l>
</sp>
<sp>
<speaker>Πηλεύς</speaker>
<l>κρυπτὸς καταστὰς ἢ κατ᾽ ὄμμ᾽ ἐλθὼν μάχῃ;</l>
</sp>
<sp>
<speaker>Χορός</speaker>
<l n="1065">ἁγνοῖς ἐν ἱεροῖς Λοξίου Δελφῶν μέτα.</l>
</sp>
<sp>
<speaker>Πηλεύς</speaker>
<l>οἴμοι: τόδ᾽ ἤδη δεινόν. οὐχ ὅσον τάχος</l>
<l>χωρήσεταί τις Πυθικὴν πρὸς ἑστίαν</l>
<l>καὶ τἀνθάδ᾽ ὄντα τοῖς ἐκεῖ λέξει φίλοις,</l>
<l>πρὶν παῖδ᾽ Ἀχιλλέως κατθανεῖν ἐχθρῶν ὕπο;</l>
</sp>
<sp>
<speaker>Ἄγγελος</speaker>
<l n="1070">ὤμοι μοι:</l>
<l>οἵας ὁ τλήμων ἀγγελῶν ἥκω τύχας</l>
<l>σοί τ᾽, ὦ γεραιέ, καὶ φίλοισι δεσπότου.</l>
</sp>
<sp>
<speaker>Πηλεύς</speaker>
<l>αἰαῖ: πρόμαντις θυμὸς ὥς τι προσδοκᾷ.</l>
</sp>
<sp>
<speaker>Ἄγγελος</speaker>
<l>οὐκ ἔστι σοι παῖς παιδός, ὡς μάθῃς, γέρον</l>
<l>Πηλεῦ: τοιάσδε φασγάνων πληγὰς ἔχει</l>
<l n="1075">Δελφῶν ὑπ᾽ ἀνδρῶν καὶ Μυκηναίου ξένου.</l>
</sp>
<sp>
<speaker>Χορός</speaker>
<l>ἆ ἆ, τί δράσεις, ὦ γεραιέ; μὴ πέσῃς:</l>
<l>ἔπαιρε σαυτόν.</l>
</sp>
<sp>
<speaker>Πηλεύς</speaker>
<l>οὐδέν εἰμ᾽: ἀπωλόμην.</l>
<l>φρούδη μὲν αὐδή, φροῦδα δ᾽ ἄρθρα μου κάτω.</l>
</sp>
<sp>
<speaker>Ἄγγελος</speaker>
<l>ἄκουσον, εἰ σοὶ καὶ φίλοις ἀμυναθεῖν</l>
<l n="1080">χρῄζεις, τὸ πραχθέν, σὸν κατορθώσας δέμας.</l>
</sp>
<sp>
<speaker>Πηλεύς</speaker>
<l>ὦ μοῖρα, γήρως ἐσχάτοις πρὸς τέρμασιν</l>
<l>οἵα με τὸν δύστηνον ἀμφιβᾶσ᾽ ἔχεις.</l>
<l>πῶς δ᾽ οἴχεταί μοι παῖς μόνου παιδὸς μόνος;</l>
<l>σήμαιν᾽: ἀκοῦσαι δ᾽ οὐκ ἀκούσθ᾽ ὅμως θέλω.</l>
</sp></div1></body></text></TEI.2>