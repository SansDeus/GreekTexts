<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><milestone ed="p" n="693" unit="card" />
</sp>
<sp>
<speaker>Πηλεύς</speaker>
<l>οἴμοι, καθ᾽ Ἑλλάδ᾽ ὡς κακῶς νομίζεται:</l>
<l>ὅταν τροπαῖα πολεμίων στήσῃ στρατός,</l>
<l n="695">οὐ τῶν πονούντων τοὔργον ἡγοῦνται τόδε,</l>
<l>ἀλλ᾽ ὁ στρατηγὸς τὴν δόκησιν ἄρνυται,</l>
<l>ὃς εἷς μετ᾽ ἄλλων μυρίων πάλλων δόρυ,</l>
<l>οὐδὲν πλέον δρῶν ἑνὸς ἔχει πλείω λόγον.</l>
<l>[σεμνοὶ δ᾽ ἐν ἀρχαῖς ἥμενοι κατὰ πτόλιν</l>
 <l n="700">φρονοῦσι δήμου μεῖζον, ὄντες οὐδένες:</l>
<l>οἱ δ᾽ εἰσὶν αὐτῶν μυρίῳ σοφώτεροι,</l>
<l>εἰ τόλμα προσγένοιτο βούλησίς θ᾽ ἅμα.]</l>
<l>ὡς καὶ σὺ σός τ᾽ ἀδελφὸς ἐξωγκωμένοι</l>
<l>Τροίᾳ κάθησθε τῇ τ᾽ ἐκεῖ στρατηγίᾳ,</l>
<l n="705">μόχθοισιν ἄλλων καὶ πόνοις ἐπηρμένοι.</l>
<l>δείξω δ᾽ ἐγώ σοι μὴ τὸν Ἰδαῖον Πάριν</l>
<l>μείζω νομίζειν Πηλέως ἐχθρόν ποτε,</l>
<l>εἰ μὴ φθερῇ τῆσδ᾽ ὡς τάχιστ᾽ ἀπὸ στέγης</l>
<l>καὶ παῖς ἄτεκνος, ἣν ὅ γ᾽ ἐξ ἡμῶν γεγὼς</l>
<l n="710">ἐλᾷ δι᾽ οἴκων τῶνδ᾽ ἐπισπάσας κόμης</l>
<l>εἰ στερρὸς οὖσα μόσχος οὐκ ἀνέξεται</l>
<l>τίκτοντας ἄλλους, οὐκ ἔχουσ᾽ αὐτὴ τέκνα.</l>
<l>ἀλλ᾽, εἰ τὸ κείνης δυστυχεῖ παίδων πέρι,</l>
<l>ἄπαιδας ἡμᾶς δεῖ καταστῆναι τέκνων;</l>
<l n="715">φθείρεσθε τῆσδε, δμῶες, ὡς ἂν ἐκμάθω</l>
<l>εἴ τίς με λύειν τῆσδε κωλύσει χέρας.</l>
<l><milestone ed="P" unit="para" />ἔπαιρε σαυτήν: ὡς ἐγὼ καίπερ τρέμων</l>
<l>πλεκτὰς ἱμάντων στροφίδας ἐξανήσομαι.</l>
<l>ὧδ᾽, ὦ κάκιστε, τῆσδ᾽ ἐλυμήνω χέρας;</l>
<l n="720">βοῦν ἢ λέοντ᾽ ἤλπιζες ἐντείνειν βρόχοις;</l>
<l>ἢ μὴ ξίφος λαβοῦσ᾽ ἀμυνάθοιτό σε</l>
<l>ἔδεισας; ἕρπε δεῦρ᾽ ὑπ᾽ ἀγκάλας, βρέφος,</l>
<l>ξύλλυε μητρὸς δεσμόν: ἐν Φθίᾳ σ᾽ ἐγὼ</l>
<l>θρέψω μέγαν τοῖσδ᾽ ἐχθρόν. εἰ δ᾽ ἀπῆν δορὸς</l>
<l n="725">τοῖς Σπαρτιάταις δόξα καὶ μάχης ἀγών,</l>
<l>τἄλλ᾽ ὄντες ἴστε μηδενὸς βελτίονες.</l>
</sp>
<sp>
<speaker>Χορός</speaker>
<l>ἀνειμένον τι χρῆμα πρεσβυτῶν γένος</l>
<l>καὶ δυσφύλακτον ὀξυθυμίας ὕπο.</l>
</sp></div2></div1></body></text></TEI.2>