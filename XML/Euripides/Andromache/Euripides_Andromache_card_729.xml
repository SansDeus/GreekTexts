<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><milestone ed="p" n="729" unit="card" />
</sp>
<sp>
<speaker>Μενέλαος</speaker>
<l>ἄγαν προνωπὴς εἰς τὸ λοιδορεῖν φέρῃ:</l>
<l n="730">ἐγὼ δὲ πρὸς βίαν μὲν εἰς Φθίαν μολὼν</l>
<l>οὔτ᾽ οὖν τι δράσω φλαῦρον οὔτε πείσομαι.</l>
<l>καὶ νῦν μέν — οὐ γὰρ ἄφθονον σχολὴν ἔχω</l>
<l>ἄπειμ᾽ ἐς οἴκους: ἔστι γάρ τις οὐ πρόσω</l>
<l>Σπάρτης πόλις τις, ἣ πρὸ τοῦ μὲν ἦν φίλη,</l>
<l n="735">νῦν δ᾽ ἐχθρὰ ποιεῖ: τήνδ᾽ ἐπεξελθεῖν θέλω</l>
<l>στρατηλατήσας χὑποχείριον λαβεῖν.</l>
<l>ὅταν δὲ τἀκεῖ θῶ κατὰ γνώμην ἐμήν,</l>
<l>ἥξω: παρὼν δὲ πρὸς παρόντας ἐμφανῶς</l>
<l>γαμβροὺς διδάξω καὶ διδάξομαι λόγους.</l>
<l n="740">κἂν μὲν κολάζῃ τήνδε καὶ τὸ λοιπὸν ᾖ</l>
<l>σώφρων καθ᾽ ἡμᾶς, σώφρον᾽ ἀντιλήψεται:</l>
<l>θυμούμενος δὲ τεύξεται θυμουμένων</l>
<l>[ἔργοισι δ᾽ ἔργα διάδοχ᾽ ἀντιλήψεται].</l>
 <l>τοὺς σοὺς δὲ μύθους ῥᾳδίως ἐγὼ φέρω:</l>
<l n="745">σκιὰ γὰρ ἀντίστοιχος ὣς φωνὴν ἔχεις,</l>
<l>ἀδύνατος, οὐδὲν ἄλλο πλὴν λέγειν μόνον.</l>
</sp>
<sp>
<speaker>Πηλεύς</speaker>
<l>ἡγοῦ, τέκνον μοι, δεῦρ᾽ ὑπ᾽ ἀγκάλαις σταθείς,</l>
<l>σύ τ᾽, ὦ τάλαινα: χείματος γὰρ ἀγρίου</l>
<l>τυχοῦσα λιμένας ἦλθες εἰς εὐηνέμους.</l>
</sp>
<sp>
<speaker>Ἀνδρομάχη</speaker>
<l n="750">ὦ πρέσβυ, θεοί σοι δοῖεν εὖ καὶ τοῖσι σοῖς,</l>
<l>σῴσαντι παῖδα κἀμὲ τὴν δυσδαίμονα.</l>
<l>ὅρα δὲ μὴ νῷν εἰς ἐρημίαν ὁδοῦ</l>
<l>πτήξαντες οἵδε πρὸς βίαν ἄγωσί με,</l>
<l>γέροντα μὲν σ᾽ ὁρῶντες, ἀσθενῆ δ᾽ ἐμὲ</l>
<l n="755">καὶ παῖδα τόνδε νήπιον: σκόπει τάδε,</l>
<l>μὴ νῦν φυγόντες εἶθ᾽ ἁλῶμεν ὕστερον.</l>
</sp>
<sp>
<speaker>Πηλεύς</speaker>
<l>οὐ μὴ γυναικῶν δειλὸν εἰσοίσεις λόγον:</l>
<l>χώρει: τίς ὑμῶν ἅψεται; κλαίων ἄρα</l>
<l>ψαύσει. θεῶν γὰρ οὕνεχ᾽ ἱππικοῦ τ᾽ ὄχλου</l>
<l n="760">πολλῶν θ᾽ ὁπλιτῶν ἄρχομεν Φθίαν κάτα:</l>
<l>ἡμεῖς δ᾽ ἔτ᾽ ὀρθοὶ κοὐ γέροντες, ὡς δοκεῖς,</l>
<l>ἀλλ᾽ εἴς γε τοιόνδ᾽ ἄνδρ᾽ ἀποβλέψας μόνον</l>
<l>τροπαῖον αὐτοῦ στήσομαι, πρέσβυς περ ὤν.</l>
<l>πολλῶν νέων γὰρ κἂν γέρων εὔψυχος ὢν</l>
<l n="765">κρείσσων: τί γὰρ δεῖ δειλὸν ὄντ᾽ εὐσωματεῖν;</l>
</sp></div2></div1></body></text></TEI.2>