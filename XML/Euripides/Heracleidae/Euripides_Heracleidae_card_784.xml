<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><milestone ed="p" n="784" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Ἄγγελος</speaker>
<l>δέσποινα, μύθους σοί τε †συντομωτάτους:</l>
<l n="785">κλύειν ἐμοί τε τῷδε καλλίστους φέρω†:</l>
<l>νικῶμεν ἐχθροὺς καὶ τροπαῖ᾽ ἱδρύεται</l>
<l>παντευχίαν ἔχοντα πολεμίων σέθεν.</l>
</sp>
<sp>
<speaker>Ἀλκμήνη</speaker>
<l>ὦ φίλταθ᾽, ἥδε σ᾽ ἡμέρα διώλβισεν:</l>
<l>ἠλευθέρωσαι τοῖσδε τοῖς ἀγγέλμασιν.</l>
<l n="790">μιᾶς δ᾽ ἔμ᾽ οὔπω συμφορᾶς ἐλευθεροῖς:</l>
<l>φόβος γὰρ εἴ μοι ζῶσιν οὓς ἐγὼ θέλω.</l>
</sp>
<sp>
<speaker>Ἄγγελος</speaker>
<l>ζῶσιν, μέγιστόν γ᾽ εὐκλεεῖς κατὰ στρατόν.</l>
</sp>
<sp>
<speaker>Ἀλκμήνη</speaker>
<l>ὁ μὲν γέρων οὖν ἔστιν Ἰόλεως ἔτι;</l>
</sp>
<sp>
<speaker>Ἄγγελος</speaker>
<l>μάλιστα, πράξας γ᾽ ἐκ θεῶν κάλλιστα δή.</l>
</sp>
<sp>
<speaker>Ἀλκμήνη</speaker>
<l n="795">τί δ᾽ ἔστι; μῶν τι κεδνὸν ἠγωνίζετο;</l>
</sp>
<sp>
<speaker>Ἄγγελος</speaker>
<l>νέος μεθέστηκ᾽ ἐκ γέροντος αὖθις αὖ.</l>
</sp>
<sp>
<speaker>Ἀλκμήνη</speaker>
<l>θαυμάστ᾽ ἔλεξας: ἀλλά σ᾽ εὐτυχῆ φίλων</l>
<l>μάχης ἀγῶνα πρῶτον ἀγγεῖλαι θέλω.</l>
</sp>
<sp n="*)/aggelos">
<speaker>Ἄγγελος</speaker>
<l>εἷς μου λόγος σοι πάντα σημανεῖ τάδε.</l>
<l n="800">ἐπεὶ γὰρ ἀλλήλοισιν ὁπλίτην στρατὸν</l>
<l>κατὰ στόμ᾽ ἐκτείνοντες ἀντετάξαμεν,</l>
<l>ἐκβὰς τεθρίππων Ὕλλος ἁρμάτων πόδα</l>
<l>ἔστη μέσοισιν ἐν μεταιχμίοις δορός.</l>
<l>κἄπειτ᾽ ἔλεξεν: "Ὦ" στρατήγ᾽ ὃς Ἀργόθεν</l>
<l n="805">ἥκεις, τί τήνδε γαῖαν οὐκ εἰάσαμεν</l>
<l n="805a">&lt;                                                               &gt;</l>
<l n="805b">&lt;                                                               &gt;</l>
<l n="806">καὶ τὰς Μυκήνας οὐδὲν ἐργάσῃ κακὸν</l>
<l>ἀνδρῶν στερήσας: ἀλλ᾽ ἐμοὶ μόνος μόνῳ</l>
<l>μάχην συνάψας, ἢ κτανὼν ἄγου λαβὼν</l>
<l>τοὺς Ἡρακλείους παῖδας ἢ θανὼν ἐμοὶ</l>
<l n="810">τιμὰς πατρῴους καὶ δόμους ἔχειν ἄφες.</l>
<l>στρατὸς δ᾽ ἐπῄνεσ᾽ ἔς τ᾽ ἀπαλλαγὰς πόνων</l>
<l>καλῶς λελέχθαι μῦθον ἔς τ᾽ εὐψυχίαν.</l>
<l>ὁ δ᾽ οὔτε τοὺς κλύοντας αἰδεσθεὶς λόγων</l>
<l>οὔτ᾽ αὐτὸς αὑτοῦ δειλίαν στρατηγὸς ὢν</l>
<l n="815">ἐλθεῖν ἐτόλμησ᾽ ἐγγὺς ἀλκίμου δορός,</l>
<l>ἀλλ᾽ ἦν κάκιστος: εἶτα τοιοῦτος γεγὼς</l>
<l>τοὺς Ἡρακλείους ἦλθε δουλώσων γόνους;</l>
<l>Ὕλλος μὲν οὖν ἀπῴχετ᾽ ἐς τάξιν πάλιν:</l>
<l>μάντεις δ᾽, ἐπειδὴ μονομάχου δι᾽ ἀσπίδος</l>
<l n="820">διαλλαγὰς ἔγνωσαν οὐ τελουμένας,</l>
<l>ἔσφαζον, οὐκ ἔμελλον, ἀλλ᾽ ἀφίεσαν</l>
<l>λαιμῶν βοείων εὐθὺς οὔριον φόνον.</l>
<l>οἱ δ᾽ ἅρματ᾽ εἰσέβαινον, οἱ δ᾽ ὑπ᾽ ἀσπίδων</l>
<l>πλευροῖς ἔχριμπτον πλεύρ᾽: Ἀθηναίων δ᾽ ἄναξ</l>
<l n="825">στρατῷ παρήγγελλ᾽ οἷα χρὴ τὸν εὐγενῆ:</l>
<l>"Ὦ" ξυμπολῖται, τῇ τε βοσκούσῃ χθονὶ</l>
<l>καὶ τῇ τεκούσῃ νῦν τιν᾽ ἀρκέσαι χρεών.</l>
<l>ὁ δ᾽ αὖ τό τ᾽ Ἄργος μὴ καταισχῦναι θέλειν</l>
<l>καὶ τὰς Μυκήνας συμμάχους ἐλίσσετο.</l>
</sp></div1></body></text></TEI.2>