<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<sp n="*)io/laos">
<speaker>Ἰόλαος</speaker>
<l>Πάλαι ποτ᾽ ἐστὶ τοῦτ᾽ ἐμοὶ δεδογμένον:</l>
<l>ὁ μὲν δίκαιος τοῖς πέλας πέφυκ᾽ ἀνὴρ</l>
<l>&lt;βοηθός, αὐτὸς συμφοραῖσιν ἐμπλακείς,&gt;</l>
<l>ὁ δ᾽ ἐς τὸ κέρδος λῆμ᾽ ἔχων ἀνειμένον</l>
<l>πόλει τ᾽ ἄχρηστος καὶ συναλλάσσειν βαρύς,</l>
<l n="5">αὑτῷ δ᾽ ἄριστος: οἶδα δ᾽ οὐ λόγῳ μαθών.</l>
<l>ἐγὼ γὰρ αἰδοῖ καὶ τὸ συγγενὲς σέβων,</l>
<l>ἐξὸν κατ᾽ Ἄργος ἡσύχως ναίειν, πόνων</l>
<l>πλείστων μετέσχον εἷς ἀνὴρ Ἡρακλέει,</l>
<l>ὅτ᾽ ἦν μεθ᾽ ἡμῶν: νῦν δ᾽, ἐπεὶ κατ᾽ οὐρανὸν</l>
<l n="10">ναίει, τὰ κείνου τέκν᾽ ἔχων ὑπὸ πτεροῖς</l>
<l>σῴζω τάδ᾽ αὐτὸς δεόμενος σωτηρίας.</l>
<l>ἐπεὶ γὰρ αὐτῶν γῆς ἀπηλλάχθη πατήρ,</l>
<l>πρῶτον μὲν ἡμᾶς ἤθελ᾽ Εὐρυσθεὺς κτανεῖν:</l>
<l>ἀλλ᾽ ἐξέδραμεν, καὶ πόλις μὲν οἴχεται,</l>
<l n="15">ψυχὴ δ᾽ ἐσώθη. φεύγομεν δ᾽ ἀλώμενοι</l>
<l>ἄλλην ἀπ᾽ ἄλλης ἐξορισθέντες πόλιν.</l>
<l>πρὸς τοῖς γὰρ ἄλλοις καὶ τόδ᾽ Εὐρυσθεὺς κακοῖς</l>
<l>ὕβρισμ᾽ ἐς ἡμᾶς ἠξίωσεν ὑβρίσαι:</l>
<l>πέμπων ὅπου γῆς πυνθάνοιθ᾽ ἱδρυμένους</l>
<l n="20">κήρυκας ἐξαιτεῖ τε κἀξείργει χθονός,</l>
<l>πόλιν προτείνων Ἄργος οὐ σμικρὸν φίλην</l>
<l>ἐχθράν τε θέσθαι, χαὐτὸν εὐτυχοῦνθ᾽ ἅμα.</l>
<l>οἱ δ᾽ ἀσθενῆ μὲν τἀπ᾽ ἐμοῦ δεδορκότες,</l>
<l>σμικροὺς δὲ τούσδε καὶ πατρὸς τητωμένους,</l>
<l n="25">τοὺς κρείσσονας σέβοντες ἐξείργουσι γῆς.</l>
<l>ἐγὼ δὲ σὺν φεύγουσι συμφεύγω τέκνοις</l>
<l>καὶ σὺν κακῶς πράσσουσι συμπράσσω κακῶς,</l>
<l>ὀκνῶν προδοῦναι, μή τις ὧδ᾽ εἴπῃ βροτῶν:</l>
<l>Ἴδεσθ᾽, ἐπειδὴ παισὶν οὐκ ἔστιν πατήρ,</l>
<l n="30">Ἰόλαος οὐκ ἤμυνε συγγενὴς γεγώς.</l>
<l>πάσης δὲ χώρας Ἑλλάδος τητώμενοι,</l>
<l>Μαραθῶνα καὶ σύγκληρον ἐλθόντες χθόνα</l>
<l>ἱκέται καθεζόμεσθα βώμιοι θεῶν</l>
<l>προσωφελῆσαι: πεδία γὰρ τῆσδε χθονὸς</l>
<l n="35">δισσοὺς κατοικεῖν Θησέως παῖδας λόγος</l>
<l>κλήρῳ λαχόντας ἐκ γένους Πανδίονος,</l>
<l>τοῖσδ᾽ ἐγγὺς ὄντας: ὧν ἕκατι τέρμονας</l>
<l>κλεινῶν Ἀθηνῶν τήνδ᾽ ἀφικόμεσθ᾽ ὁδόν.</l>
<l>δυοῖν γερόντοιν δὲ στρατηγεῖται φυγή:</l>
<l n="40">ἐγὼ μὲν ἀμφὶ τοῖσδε καλχαίνων τέκνοις,</l>
<l>ἡ δ᾽ αὖ τὸ θῆλυ παιδὸς Ἀλκμήνη γένος</l>
<l>ἔσωθε ναοῦ τοῦδ᾽ ὑπηγκαλισμένη</l>
<l>σῴζει: νέας γὰρ παρθένους αἰδούμεθα</l>
<l>ὄχλῳ πελάζειν κἀπιβωμιοστατεῖν.</l>
<l n="45">Ὕλλος δ᾽ ἀδελφοί θ᾽ οἷσι πρεσβεύει γένος</l>
<l>ζητοῦσ᾽ ὅπου γῆς πύργον οἰκιούμεθα,</l>
<l>ἢν τῆσδ᾽ ἀπωθώμεσθα πρὸς βίαν χθονός.</l>
</sp></div1></body></text></TEI.2>