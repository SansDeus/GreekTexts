<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><milestone ed="p" n="181" unit="card" />
</sp>
<sp>
<speaker>Ἰόλαος</speaker>
<l>ἄναξ, ὑπάρχει γὰρ τόδ᾽ ἐν τῇ σῇ χθονί,</l>
<l>εἰπεῖν ἀκοῦσαί τ᾽ ἐν μέρει πάρεστί μοι,</l>
<l>κοὐδείς μ᾽ ἀπώσει πρόσθεν, ὥσπερ ἄλλοθι.</l>
<l><milestone ed="P" unit="para" />ἡμῖν δὲ καὶ τῷδ᾽ οὐδέν ἐστιν ἐν μέσῳ:</l>
<l n="185">ἐπεὶ γὰρ Ἄργους οὐ μέτεσθ᾽ ἡμῖν ἔτι,</l>
<l>ψήφῳ δοκῆσαν, ἀλλὰ φεύγομεν πάτραν,</l>
<l>πῶς ἂν δικαίως ὡς Μυκηναίους ἄγοι</l>
<l>ὅδ᾽ ὄντας ἡμᾶς, οὓς ἀπήλασαν χθονός;</l>
<l>ξένοι γάρ ἐσμεν. ἢ τὸν Ἑλλήνων ὅρον</l>
<l n="190">φεύγειν δικαιοῦθ᾽ ὅστις ἂν τἄργος φύγῃ;</l>
<l>οὔκουν Ἀθήνας γ᾽: οὐ γὰρ Ἀργείων φόβῳ</l>
<l>τοὺς Ἡρακλείους παῖδας ἐξελῶσι γῆς.</l>
<l>οὐ γάρ τι Τραχίς ἐστιν οὐδ᾽ Ἀχαιικὸν</l>
<l>πόλισμ᾽, ὅθεν σὺ τούσδε, τῇ δίκῃ μὲν οὔ,</l>
<l n="195">τὸ δ᾽ Ἄργος ὀγκῶν, οἷάπερ καὶ νῦν λέγεις,</l>
<l>ἤλαυνες ἱκέτας βωμίους καθημένους.</l>
<l>εἰ γὰρ τόδ᾽ ἔσται καὶ λόγους κρινοῦσι σούς,</l>
<l>οὐκ οἶδ᾽ Ἀθήνας τάσδ᾽ ἐλευθέρας ἔτι.</l>
<l>ἀλλ᾽ οἶδ᾽ ἐγὼ τὸ τῶνδε λῆμα καὶ φύσιν:</l>
<l n="200">θνῄσκειν θελήσουσ᾽: ἡ γὰρ αἰσχύνη &lt;πάρος&gt;</l>
<l>τοῦ ζῆν παρ᾽ ἐσθλοῖς ἀνδράσιν νομίζεται.</l>
<l><milestone ed="P" unit="para" />πόλει μὲν ἀρκεῖ: καὶ γὰρ οὖν ἐπίφθονον</l>
<l>λίαν ἐπαινεῖν ἐστι, πολλάκις δὲ δὴ</l>
<l>καὐτὸς βαρυνθεὶς οἶδ᾽ ἄγαν αἰνούμενος.</l>
<l n="205">σοὶ δ᾽ ὡς ἀνάγκη τούσδε βούλομαι φράσαι</l>
<l>σῴζειν, ἐπείπερ τῆσδε προστατεῖς χθονός.</l>
<l>Πιτθεὺς μέν ἐστι Πέλοπος, ἐκ δὲ Πιτθέως</l>
<l>Αἴθρα, πατὴρ δ᾽ ἐκ τῆσδε γεννᾶται σέθεν</l>
<l>Θησεύς. πάλιν δὲ τῶνδ᾽ ἄνειμί σοι γένος.</l>
<l n="210">Ἡρακλέης ἦν Ζηνὸς Ἀλκμήνης τε παῖς,</l>
<l>κείνη δὲ Πέλοπος θυγατρός. αὐτανεψίων</l>
<l>πατὴρ ἂν εἴη σός τε χὠ τούτων γεγώς.</l>
<l><milestone ed="P" unit="para" />γένους μὲν ἥκεις ὧδε τοῖσδε, Δημοφῶν:</l>
<l>ἃ δ᾽ ἐκτὸς ἤδη τοῦ προσήκοντός σε δεῖ</l>
<l n="215">τεῖσαι λέγω σοι παισί: φημὶ γάρ ποτε</l>
<l>σύμπλους γενέσθαι τῶνδ᾽ ὑπασπίζων πατρὶ</l>
<l>ζωστῆρα Θησεῖ τὸν πολυκτόνον μέτα,</l>
<l n="217a">&lt;                                                                  &gt;</l>
<l n="217b">&lt;                                                                  &gt;</l>
<l n="218">Ἅιδου τ᾽ ἐρυμνῶν ἐξανήγαγεν μυχῶν</l>
<l>πατέρα σόν: Ἑλλὰς πᾶσα τοῦτο μαρτυρεῖ.</l>
<l n="220">ὧν ἀντιδοῦναί σ᾽ οἵδ᾽ ἀπαιτοῦσιν χάριν</l>
<l>[μήτ᾽ ἐκδοθῆναι μήτε πρὸς βίαν θεῶν</l>
<l>τῶν σῶν ἀποσπασθέντες ἐκπεσεῖν χθονός.</l>
<l>σοὶ γὰρ τόδ᾽ αἰσχρὸν χωρίς, ἔν τε πόλει κακόν,</l>
<l>ἱκέτας ἀλήτας συγγενεῖς — οἴμοι, κακῶν:</l>
<l n="225">βλέψον πρὸς αὐτοὺς βλέψον — ἕλκεσθαι βίᾳ].</l>
<l><milestone ed="P" unit="para" />ἀλλ᾽ ἄντομαί σε καὶ καταστέφω χεροῖν,</l>
<l>μὴ πρὸς γενείου, μηδαμῶς ἀτιμάσῃς</l>
<l>τοὺς Ἡρακλείους παῖδας ἐς χέρας λαβεῖν:</l>
<l>γενοῦ δὲ τοῖσδε συγγενής, γενοῦ φίλος</l>
<l n="230">πατὴρ ἀδελφὸς δεσπότης: ἅπαντα γὰρ</l>
<l>τἄλλ᾽ ἐστὶ κρείσσω πλὴν ὑπ᾽ Ἀργείοις πεσεῖν.</l>
</sp></div1></body></text></TEI.2>