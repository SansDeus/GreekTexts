<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1018" unit="card" />
<sp>
<speaker>Χορός</speaker>
<l>παραινέσαι σοι σμικρόν, Ἀλκμήνη, θέλω,</l>
<l>τὸν ἄνδρ᾽ ἀφεῖναι τόνδ᾽, ἐπεὶ δοκεῖ πόλει.</l>
</sp>
<sp>
<speaker>Ἀλκμήνη</speaker>
<l n="1020">τί δ᾽, ἢν θάνῃ τε καὶ πόλει πιθώμεθα;</l>
</sp>
<sp>
<speaker>Χορός</speaker>
<l>τὰ λῷστ᾽ ἂν εἴη: πῶς τάδ᾽ οὖν γενήσεται;</l>
</sp>
<sp>
<speaker>Ἀλκμήνη</speaker>
<l>ἐγὼ διδάξω ῥᾳδίως: κτανοῦσα γὰρ</l>
<l>τόνδ᾽ εἶτα νεκρὸν τοῖς μετελθοῦσιν φίλων</l>
<l>δώσω: τὸ γὰρ σῶμ᾽ οὐκ ἀπιστήσω χθονί,</l>
<l n="1025">οὗτος δὲ δώσει τὴν δίκην θανὼν ἐμοί.</l>
</sp>
<sp>
<speaker>Ἐυρυσθεύς</speaker>
<l>κτεῖν᾽, οὐ παραιτοῦμαί σε: τήνδε δὲ πτόλιν,</l>
<l>ἐπεί μ᾽ ἀφῆκε καὶ κατῃδέσθη κτανεῖν,</l>
<l>χρησμῷ παλαιῷ Λοξίου δωρήσομαι,</l>
<l>ὃς ὠφελήσει μείζον᾽ ἢ δοκεῖ χρόνῳ.</l>
<l n="1030">θανόντα γάρ με θάψεθ᾽ οὗ τὸ μόρσιμον,</l>
<l>δίας πάροιθε παρθένου Παλληνίδος:</l>
<l>καὶ σοὶ μὲν εὔνους καὶ πόλει σωτήριος</l>
<l>μέτοικος αἰεὶ κείσομαι κατὰ χθονός,</l>
<l>τοῖς τῶνδε δ᾽ ἐκγόνοισι πολεμιώτατος,</l>
<l n="1035">ὅταν μόλωσι δεῦρο σὺν πολλῇ χερὶ</l>
<l>χάριν προδόντες τήνδε. τοιούτων ξένων</l>
<l>προύστητε. πῶς οὖν ταῦτ᾽ ἐγὼ πεπυσμένος</l>
<l>δεῦρ᾽ ἦλθον, ἀλλ᾽ οὐ χρησμὸν ἡζόμην θεοῦ;</l>
<l>Ἥραν νομίζων θεσφάτων κρείσσω πολὺ</l>
<l n="1040">κοὐκ ἂν προδοῦναί μ᾽. ἀλλὰ μήτε μοι χοὰς</l>
<l>μήθ᾽ αἷμ᾽ ἐάσητ᾽ εἰς ἐμὸν στάξαι τάφον.</l>
<l>κακὸν γὰρ αὐτοῖς νόστον ἀντὶ τῶνδ᾽ ἐγὼ</l>
<l>δώσω: διπλοῦν δὲ κέρδος ἕξετ᾽ ἐξ ἐμοῦ:</l>
<l>ὑμᾶς τ᾽ ὀνήσω τούσδε τε βλάψω θανών.</l> 
</sp>
<sp>
<speaker>Ἀλκμήνη</speaker>
<l n="1045">τί δῆτα μέλλετ᾽, εἰ πόλει σωτηρίαν</l>
<l>κατεργάσασθαι τοῖσί τ᾽ ἐξ ἡμῶν χρεών</l>
<l>[κτείνειν τὸν ἄνδρα τόνδ᾽, ἀκούοντες τάδε];</l>
<l>δείκνυσι γὰρ κέλευθον ἀσφαλεστάτην:</l>
<l>ἐχθρὸς μὲν ἁνήρ, ὠφελεῖ δὲ κατθανών.</l>
<l n="1050">κομίζετ᾽ αὐτόν, δμῶες, ἔνθα χρὴ †κυσὶν†</l>
<l>δοῦναι κτανόντας: μὴ γὰρ ἐλπίσῃς ὅπως</l>
<l>αὖθις πατρῴας ζῶν ἔμ᾽ ἐκβαλεῖς χθονός.</l>
</sp></div1></body></text></TEI.2>