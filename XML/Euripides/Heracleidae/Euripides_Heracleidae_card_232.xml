<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><milestone ed="p" n="232" unit="card" />
</sp>
<sp>
<speaker>Χορός</speaker>
<l>ᾤκτιρ᾽ ἀκούσας τούσδε συμφορᾶς, ἄναξ.</l>
<l>τὴν δ᾽ εὐγένειαν τῆς τύχης νικωμένην</l>
<l>νῦν δὴ μάλιστ᾽ ἐσεῖδον: οἵδε γὰρ πατρὸς</l>
<l n="235">ἐσθλοῦ γεγῶτες δυστυχοῦσ᾽ ἀναξίως.</l>
</sp>
<sp>
<speaker>Δημοφῶν</speaker>
<l>τρισσαί μ᾽ ἀναγκάζουσι συννοίας ὁδοί,</l>
<l>Ἰόλαε, τοὺς σοὺς μὴ παρώσασθαι λόγους:</l>
<l>τὸ μὲν μέγιστον Ζεὺς ἐφ᾽ οὗ σὺ βώμιος</l>
<l>θακεῖς νεοσσῶν τήνδ᾽ ἔχων πανήγυριν:</l>
<l n="240">τὸ συγγενές τε καὶ τὸ προυφείλειν καλῶς</l>
<l>πράσσειν παρ᾽ ἡμῶν τούσδε πατρῴαν χάριν:</l>
<l>τό τ᾽ αἰσχρόν, οὗπερ δεῖ μάλιστα φροντίσαι:</l>
<l>εἰ γὰρ παρήσω τόνδε συλᾶσθαι βίᾳ</l>
<l>ξένου πρὸς ἀνδρὸς βωμόν, οὐκ ἐλευθέραν</l>
<l n="245">οἰκεῖν δοκήσω γαῖαν, Ἀργείων δ᾽ ὄκνῳ</l>
<l>ἱκέτας προδοῦναι: καὶ τάδ᾽ ἀγχόνης πέλας.</l>
<l>ἀλλ᾽ ὤφελες μὲν εὐτυχέστερος μολεῖν,</l>
<l>ὅμως δὲ καὶ νῦν μὴ τρέσῃς ὅπως σέ τις</l>
<l>σὺν παισὶ βωμοῦ τοῦδ᾽ ἀποσπάσει βίᾳ.</l>
<l n="250"><milestone ed="P" unit="para" />σὺ δ᾽ Ἄργος ἐλθὼν ταῦτά τ᾽ Εὐρυσθεῖ φράσον,</l>
<l>πρὸς τοῖσδέ τ᾽, εἴ τι τοισίδ᾽ ἐγκαλεῖ ξένοις,</l>
<l>δίκης κυρήσειν: τούσδε δ᾽ οὐκ ἄξεις ποτέ.</l>
</sp></div1></body></text></TEI.2>