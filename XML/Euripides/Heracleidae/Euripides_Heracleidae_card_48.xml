<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)io/laos"><milestone ed="p" n="48" unit="card" />
<l><milestone ed="P" unit="para" />ὦ τέκνα τέκνα, δεῦρο, λαμβάνεσθ᾽ ἐμῶν</l>
<l>πέπλων: ὁρῶ κήρυκα τόνδ᾽ Εὐρυσθέως</l>
<l n="50">στείχοντ᾽ ἐφ᾽ ἡμᾶς, οὗ διωκόμεσθ᾽ ὕπο</l>
<l>πάσης ἀλῆται γῆς ἀπεστερημένοι.</l>
<l>ὦ μῖσος, εἴθ᾽ ὄλοιο χὠ πέμψας &lt;σ᾽&gt; ἀνήρ,</l>
<l>ὡς πολλὰ δὴ καὶ τῶνδε γενναίῳ πατρὶ</l>
<l>ἐκ τοῦδε ταὐτοῦ στόματος ἤγγειλας κακά.</l>
</sp>
<sp>
<speaker>Κῆρυξ</speaker>
<l n="55">ἦ που καθῆσθαι τήνδ᾽ ἕδραν καλὴν δοκεῖς</l>
<l>πόλιν τ᾽ ἀφῖχθαι σύμμαχον, κακῶς φρονῶν:</l>
<l>οὐ γάρ τις ἔστιν ὃς πάροιθ᾽ αἱρήσεται</l>
<l>τὴν σὴν ἀχρεῖον δύναμιν ἀντ᾽ Εὐρυσθέως.</l>
<l>χώρει: τί μοχθεῖς ταῦτ᾽; ἀνίστασθαί σε χρὴ</l>
<l n="60">ἐς Ἄργος, οὗ σε λεύσιμος μένει δίκη.</l>
</sp>
<sp>
<speaker>Ἰόλαος</speaker>
<l>οὐ δῆτ᾽, ἐπεί μοι βωμὸς ἀρκέσει θεοῦ,</l>
<l>ἐλευθέρα τε γαῖ᾽ ἐν ᾗ βεβήκαμεν.</l>
</sp>
<sp>
<speaker>Κῆρυξ</speaker>
<l>βούλῃ πόνον μοι τῇδε προσθεῖναι χερί;</l>
</sp>
<sp>
<speaker>Ἰόλαος</speaker>
<l>οὔτοι βίᾳ γέ μ᾽ οὐδὲ τούσδ᾽ ἄξεις λαβών.</l>
</sp>
<sp>
<speaker>Κῆρυξ</speaker>
<l n="65">γνώσῃ σύ: μάντις δ᾽ ἦσθ᾽ ἄρ᾽ οὐ καλὸς τάδε.</l>
</sp>
<sp>
<speaker>Ἰόλαος</speaker>
<l>οὐκ ἂν γένοιτο τοῦτ᾽ ἐμοῦ ζῶντός ποτε.</l>
</sp>
<sp>
<speaker>Κῆρυξ</speaker>
<l>ἄπερρ᾽: ἐγὼ δὲ τούσδε, κἂν σὺ μὴ θέλῃς,</l>
<l>ἄξω νομίζων, οὗπέρ εἰσ᾽, Εὐρυσθέως.</l>
</sp>
<sp>
<speaker>Ἰόλαος</speaker>
<l>ὦ τὰς Ἀθήνας δαρὸν οἰκοῦντες χρόνον,</l>
<l n="70">ἀμύνεθ᾽: ἱκέται δ᾽ ὄντες ἀγοραίου Διὸς</l>
<l>βιαζόμεσθα καὶ στέφη μιαίνεται</l>
<l>πόλει τ᾽ ὄνειδος καὶ θεῶν ἀτιμίαν.</l>
</sp></div1></body></text></TEI.2>