<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><milestone ed="p" n="928" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Θεράπων</speaker>
<l>δέσποιν᾽, ὁρᾷς μέν, ἀλλ᾽ ὅμως εἰρήσεται,</l>
<l>Εὐρυσθέα σοι τόνδ᾽ ἄγοντες ἥκομεν,</l>
<l n="930">ἄελπτον ὄψιν, τῷδέ τ᾽ οὐχ ἧσσον τύχην:</l>
<l>οὐ γάρ ποτ᾽ ηὔχει χεῖρας ἵξεσθαι σέθεν,</l>
<l>ὅτ᾽ ἐκ Μυκηνῶν πολυπόνῳ σὺν ἀσπίδι</l>
<l>ἔστειχε μείζω τῆς δίκης φρονῶν, πόλιν</l>
<l>πέρσων Ἀθάνας. ἀλλὰ τὴν ἐναντίαν</l>
<l n="935">δαίμων ἔθηκε καὶ μετέστησεν τύχην.</l>
<l><milestone ed="P" unit="para" />Ὕλλος μὲν οὖν ὅ τ᾽ ἐσθλὸς Ἰόλεως βρέτας</l>
<l>Διὸς τροπαίου καλλίνικον ἵστασαν:</l>
<l>ἐμοὶ δὲ πρὸς σὲ τόνδ᾽ ἐπιστέλλουσ᾽ ἄγειν,</l>
<l>τέρψαι θέλοντες σὴν φρέν᾽: ἐκ γὰρ εὐτυχοῦς</l>
<l n="940">ἥδιστον ἐχθρὸν ἄνδρα δυστυχοῦνθ᾽ ὁρᾶν.</l>
</sp>
<sp>
<speaker>Ἀλκμήνη</speaker>
<l>ὦ μῖσος, ἥκεις; εἷλέ σ᾽ ἡ Δίκη χρόνῳ;</l>
<l>πρῶτον μὲν οὖν μοι δεῦρ᾽ ἐπίστρεψον κάρα</l>
<l>καὶ τλῆθι τοὺς σοὺς προσβλέπειν ἐναντίον</l>
<l>ἐχθρούς: κρατῇ γὰρ νῦν γε κοὐ κρατεῖς ἔτι.</l>
<l n="945">ἐκεῖνος εἶ σύ, βούλομαι γὰρ εἰδέναι,</l>
<l>ὃς πολλὰ μὲν τὸν ὄνθ᾽ ὅπου 'στὶ νῦν ἐμὸν</l>
<l>παῖδ᾽ ἀξιώσας, ὦ πανοῦργ᾽, ἐφυβρίσαι</l>
<l n="950">ὕδρας λέοντάς τ᾽ ἐξαπολλύναι λέγων</l>
<l>ἔπεμπες; ἄλλα δ᾽ οἷ᾽ ἐμηχανῶ κακὰ</l>
<l>σιγῶ: μακρὸς γὰρ μῦθος ἂν γένοιτό μοι.</l>
<l n="948">τί γὰρ σὺ κεῖνον οὐκ ἔτλης καθυβρίσαι</l>
<l>ὃς καὶ παρ᾽ Ἅιδην ζῶντά νιν κατήγαγες;</l>
<l n="953">κοὐκ ἤρκεσέν σοι ταῦτα τολμῆσαι μόνον,</l>
<l>ἀλλ᾽ ἐξ ἁπάσης κἀμὲ καὶ τέκν᾽ Ἑλλάδος</l>
<l n="955">ἤλαυνες ἱκέτας δαιμόνων καθημένους,</l>
<l>τοὺς μὲν γέροντας, τοὺς δὲ νηπίους ἔτι.</l>
<l>ἀλλ᾽ ηὗρες ἄνδρας καὶ πόλισμ᾽ ἐλεύθερον,</l>
<l>οἵ σ᾽ οὐκ ἔδεισαν. δεῖ σε κατθανεῖν κακῶς,</l>
<l>καὶ κερδανεῖς ἅπαντα: χρῆν γὰρ οὐχ ἅπαξ</l>
<l n="960">θνῄσκειν σὲ πολλὰ πήματ᾽ ἐξειργασμένον.</l>
</sp>
<sp>
<speaker>Θεράπων</speaker>
<l>οὐκ ἔστ᾽ ἀνυστὸν τόνδε σοι κατακτανεῖν.</l>
</sp>
<sp>
<speaker>Ἀλκμήνη</speaker>
<l>ἄλλως ἄρ᾽ αὐτὸν αἰχμάλωτον εἵλομεν.</l>
</sp>
<sp>
<speaker>&lt;Θεράπων&gt;</speaker>
<l n="962a">&lt;ἄλλως, κατακτανεῖν νιν εἰ πρόθυμος εἶ.&gt;</l>
</sp>
<sp>
<speaker>Ἀλκμήνη</speaker>
<l n="963">εἴργει δὲ δὴ τίς τόνδε μὴ θνῄσκειν νόμος;</l>
</sp>
<sp>
<speaker>Θεράπων</speaker>
<l>τοῖς τῆσδε χώρας προστάταισιν οὐ δοκεῖ.</l>
</sp>
<sp>
<speaker>Ἀλκμήνη</speaker>
<l n="965">τί δὴ τόδ᾽; ἐχθροὺς τοισίδ᾽ οὐ καλὸν κτανεῖν;</l>
</sp>
<sp>
<speaker>Θεράπων</speaker>
<l>οὐχ ὅντιν᾽ ἄν γε ζῶνθ᾽ ἕλωσιν ἐν μάχῃ.</l>
</sp>
<sp>
<speaker>Ἀλκμήνη</speaker>
<l>καὶ ταῦτα δόξανθ᾽ Ὕλλος ἐξηνέσχετο;</l>
</sp>
<sp>
<speaker>Θεράπων</speaker>
<l>χρῆν αὐτόν, οἶμαι, τῇδ᾽ ἀπιστῆσαι χθονί.</l>
</sp>
<sp>
<speaker>Ἀλκμήνη</speaker>
<l>χρῆν τόνδε μὴ ζῆν μηδ᾽ ἔτ᾽ εἰσορᾶν φάος.</l>
</sp>
<sp>
<speaker>&lt;Θεράπων&gt;</speaker>
<l n="969a">&lt;                                                                   &gt;</l>
</sp>
<sp>
<speaker>Ἀλκμήνη</speaker>
<l n="970">τότ᾽ ἠδικήθη πρῶτον οὐ θανὼν ὅδε.</l>
</sp>
<sp>
<speaker>&lt;Θεράπων&gt;</speaker>
<l n="970a">&lt;                                                                    &gt;</l>
</sp>
<sp>
<speaker>Ἀλκμήνη</speaker>
<l n="971">οὔκουν ἔτ᾽ ἐστὶν ἐν καλῷ δοῦναι δίκην;</l>
</sp>
<sp>
<speaker>Θεράπων</speaker>
<l>οὐκ ἔστι τοῦτον ὅστις ἂν κατακτάνοι.</l>
</sp>
<sp>
<speaker>Ἀλκμήνη</speaker>
<l>ἔγωγε: καίτοι φημὶ κἄμ᾽ εἶναί τινα.</l>
</sp>
<sp>
<speaker>Θεράπων</speaker>
<l>πολλὴν ἄρ᾽ ἕξεις μέμψιν, εἰ δράσεις τόδε.</l>
</sp></div1></body></text></TEI.2>