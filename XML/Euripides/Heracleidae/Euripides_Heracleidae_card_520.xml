<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*parqe/nos"><milestone ed="p" n="520" unit="card" />
<l n="520"><milestone ed="P" unit="para" />ἀλλ᾽ οὐδὲ μέντοι, τῶνδε μὲν τεθνηκότων,</l>
<l>αὐτὴ δὲ σωθεῖσ᾽, ἐλπίδ᾽ εὖ πράξειν ἔχω</l>
<l>（πολλοὶ γὰρ ἤδη τῇδε προύδοσαν φίλους）:</l>
 <l>τίς γὰρ κόρην ἔρημον ἢ δάμαρτ᾽ ἔχειν</l>
<l>ἢ παιδοποιεῖν ἐξ ἐμοῦ βουλήσεται;</l>
<l n="525">οὔκουν θανεῖν ἄμεινον ἢ τούτων τυχεῖν</l>
<l>ἀναξίαν; ἄλλῃ δὲ κἂν πρέποι τινὶ</l>
<l>μᾶλλον τάδ᾽, ἥτις μὴ 'πίσημος ὡς ἐγώ.</l>
<l><milestone ed="P" unit="para" />ἡγεῖσθ᾽ ὅπου δεῖ σῶμα κατθανεῖν τόδε</l>
<l>καὶ στεμματοῦτε καὶ †κατάρχεσθ᾽, εἰ δοκεῖ†:</l>
<l n="530">νικᾶτε δ᾽ ἐχθρούς: ἥδε γὰρ ψυχὴ πάρα</l>
<l>ἑκοῦσα κοὐκ ἄκουσα: κἀξαγγέλλομαι</l>
 <l>θνῄσκειν ἀδελφῶν τῶνδε κἀμαυτῆς ὕπερ.</l>
<l>εὕρημα γάρ τοι μὴ φιλοψυχοῦσ᾽ ἐγὼ</l>
<l>κάλλιστον ηὕρηκ᾽, εὐκλεῶς λιπεῖν βίον.</l>
</sp>
<sp>
<speaker>Χορός</speaker>
<l n="535">φεῦ φεῦ, τί λέξω παρθένου μέγαν λόγον</l>
<l>κλύων, ἀδελφῶν ἣ πάρος θέλει θανεῖν;</l>
<l>τούτων τίς ἂν λέξειε γενναίους λόγους</l>
<l>μᾶλλον, τίς ἂν δράσειεν ἀνθρώπων ἔτι;</l>
</sp>
<sp>
<speaker>Ἰόλαος</speaker>
<l>ὦ τέκνον, οὐκ ἔστ᾽ ἄλλοθεν τὸ σὸν κάρα</l>
<l n="540">ἀλλ᾽ ἐξ ἐκείνου: σπέρμα τῆς θείας φρενὸς</l>
<l>πέφυκας Ἡράκλειον: οὐδ᾽ αἰσχύνομαι</l>
<l>τοῖς σοῖς λόγοισι, τῇ τύχῃ δ᾽ ἀλγύνομαι.</l>
<l>ἀλλ᾽ ᾗ γένοιτ᾽ ἂν ἐνδικωτέρως φράσω:</l>
<l>πάσας ἀδελφὰς δεῦρο χρὴ τὰς σὰς καλεῖν,</l>
<l n="545">κᾆθ᾽ ἡ λαχοῦσα θνῃσκέτω γένους ὕπερ:</l>
<l>σὲ δ᾽ οὐ δίκαιον κατθανεῖν ἄνευ πάλου.</l>
</sp>
<sp>
<speaker>Παρθένος</speaker>
<l>οὐκ ἂν θάνοιμι τῇ τύχῃ λαχοῦσ᾽ ἐγώ:</l>
<l>χάρις γὰρ οὐ πρόσεστι: μὴ λέξῃς, γέρον.</l>
<l>ἀλλ᾽, εἰ μὲν ἐνδέχεσθε καὶ βούλεσθέ μοι</l>
<l n="550">χρῆσθαι προθύμῳ, τὴν ἐμὴν ψυχὴν ἐγὼ</l>
<l>δίδωμ᾽ ἑκοῦσα τοῖσδ᾽, ἀναγκασθεῖσα δ᾽ οὔ.</l>
</sp>
<sp>
<speaker>Ἰόλαος</speaker>
<l>φεῦ:</l>
<l>ὅδ᾽ αὖ λόγος σοι τοῦ πρὶν εὐγενέστερος:</l>
<l>κἀκεῖνος ἦν ἄριστος: ἀλλ᾽ ὑπερφέρεις</l>
<l n="555">τόλμῃ τε τόλμαν καὶ λόγῳ χρηστῷ λόγον.</l>
<l>οὐ μὴν κελεύω γ᾽ οὐδ᾽ ἀπεννέπω, τέκνον,</l>
<l>θνῄσκειν σ᾽: ἀδελφοὺς &lt;δ᾽&gt; ὠφελεῖς θανοῦσα σούς.</l>
</sp>
<sp>
<speaker>Παρθένος</speaker>
<l>σοφῶς σε λύεις: μὴ τρέσῃς μιάσματος</l>
<l>τοὐμοῦ μετασχεῖν, ἀλλ᾽ ἐλευθερῶ σ᾽ &lt;ἐγώ&gt; [θάνω].</l>
<l n="560"><milestone ed="P" unit="para" />ἕπου δέ, πρέσβυ （σῇ γὰρ ἐνθανεῖν χερὶ</l>
<l>θέλω）, πέπλοις δὲ σῶμ᾽ ἐμὸν κρύψον παρών:</l>
<l>ἕπου （σφαγῆς γὰρ πρὸς τὸ δεινὸν εἶμ᾽ ἐγώ）,</l>
<l>εἴπερ πέφυκα πατρὸς οὗπερ εὔχομαι.</l>
</sp>
<sp>
<speaker>Ἰόλαος</speaker>
<l>οὐκ ἂν δυναίμην σῷ παρεστάναι μόρῳ.</l>
</sp>
<sp>
<speaker>Παρθένος</speaker>
<l n="565">σὺ δ᾽ ἀλλὰ τοῦδε χρῇζε, μή μ᾽ ἐν ἀρσένων</l>
<l>ἀλλ᾽ ἐν γυναικῶν χερσὶν ἐκπνεῦσαι βίον.</l>
</sp></div1></body></text></TEI.2>