<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><milestone ed="p" n="975" unit="card" />
</sp>
<sp>
<speaker>Ἀλκμήνη</speaker>
<l n="975">φιλῶ πόλιν τήνδ᾽: οὐδὲν ἀντιλεκτέον:</l>
<l>τοῦτον δ᾽, ἐπείπερ χεῖρας ἦλθεν εἰς ἐμάς,</l>
<l>οὐκ ἔστι θνητῶν ὅστις ἐξαιρήσεται.</l>
<l>πρὸς ταῦτα τὴν θρασεῖαν ὅστις ἂν θέλῃ</l>
<l>καὶ τὴν φρονοῦσαν μεῖζον ἢ γυναῖκα χρὴ</l>
<l n="980">λέξει: τὸ δ᾽ ἔργον τοῦτ᾽ ἐμοὶ πεπράξεται.</l>
</sp>
<sp>
<speaker>Χορός</speaker>
<l>δεινόν τι καὶ συγγνωστόν, ὦ γύναι, σ᾽ ἔχει</l>
<l>νεῖκος πρὸς ἄνδρα τόνδε, γιγνώσκω καλῶς.</l>
</sp>
<sp>
<speaker>Ἐυρυσθεύς</speaker>
<l>γύναι, σάφ᾽ ἴσθι μή με θωπεύσοντά σε</l>
<l>μηδ᾽ ἄλλο μηδὲν τῆς ἐμῆς ψυχῆς πέρι</l>
<l n="985">λέξονθ᾽ ὅθεν χρὴ δειλίαν ὀφλεῖν τινα.</l>
<l>ἐγὼ δὲ νεῖκος οὐχ ἑκὼν τόδ᾽ ἠράμην:</l>
<l>ᾔδη γε σοὶ μὲν αὐτανέψιος γεγώς,</l>
<l>τῷ σῷ δὲ παιδὶ συγγενὴς Ἡρακλέει.</l>
<l>ἀλλ᾽ εἴτ᾽ ἔχρῃζον εἴτε μή — θεὸς γὰρ ἦν — </l>
<l n="990">Ἥρα με κάμνειν τήνδ᾽ ἔθηκε τὴν νόσον.</l>
<l>ἐπεὶ δ᾽ ἐκείνῳ δυσμένειαν ἠράμην</l>
<l>κἄγνων ἀγῶνα τόνδ᾽ ἀγωνιούμενος,</l>
<l>πολλῶν σοφιστὴς πημάτων ἐγιγνόμην</l>
<l>καὶ πόλλ᾽ ἔτικτον νυκτὶ συνθακῶν ἀεί,</l>
<l n="995">ὅπως διώσας καὶ κατακτείνας ἐμοὺς</l>
<l>ἐχθροὺς τὸ λοιπὸν μὴ συνοικοίην φόβῳ,</l>
<l>εἰδὼς μὲν οὐκ ἀριθμὸν ἀλλ᾽ ἐτητύμως</l>
<l>ἄνδρ᾽ ὄντα τὸν σὸν παῖδα: καὶ γὰρ ἐχθρὸς ὢν</l>
<l>ἀκούσεται † γ᾽ ἐσθλὰ† χρηστὸς ὢν ἀνήρ.</l>
<l n="1000">κείνου δ᾽ ἀπαλλαχθέντος οὐκ ἐχρῆν μ᾽ ἄρα,</l>
<l>μισούμενον πρὸς τῶνδε καὶ ξυνειδότα</l>
<l>ἔχθραν πατρῴαν, πάντα κινῆσαι πέτρον</l>
<l>κτείνοντα κἀκβάλλοντα καὶ τεχνώμενον;</l>
<l>τοιαῦτα δρῶντι τἄμ᾽ ἐγίγνετ᾽ ἀσφαλῆ.</l>
<l n="1005">οὔκουν σύ γ᾽ ἀναλαβοῦσα τὰς ἐμὰς τύχας</l>
<l>ἐχθροῦ λέοντος δυσγενῆ βλαστήματα</l>
<l>ἤλαυνες ἂν κακοῖσιν, ἀλλὰ σωφρόνως</l>
<l>εἴασας οἰκεῖν Ἄργος. οὔτιν᾽ ἂν πίθοις.</l>
<l><milestone ed="P" unit="para" />νῦν οὖν ἐπειδή μ᾽ οὐ διώλεσαν τότε</l>
<l n="1010">πρόθυμον ὄντα, τοῖσιν Ἑλλήνων νόμοις</l>
<l>οὐχ ἁγνός εἰμι τῷ κτανόντι κατθανών:</l>
<l>πόλις τ᾽ ἀφῆκε σωφρονοῦσα, τὸν θεὸν</l>
<l>μεῖζον τίουσα τῆς ἐμῆς ἔχθρας πολύ.</l>
<l>προσεῖπας, ἀντήκουσας: ἐντεῦθεν †δὲ χρὴ</l>
<l n="1015">τὸν προστρόπαιον τόν τε γενναῖον καλεῖν†.</l>
<l>οὕτω γε μέντοι τἄμ᾽ ἔχεις: θανεῖν μὲν οὐ</l>
<l>χρῄζω, λιπὼν δ᾽ ἂν οὐδὲν ἀχθοίμην βίον.</l>
</sp>
</div1></body></text></TEI.2>