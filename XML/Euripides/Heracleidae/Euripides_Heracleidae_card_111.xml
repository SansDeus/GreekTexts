<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="1" org="uniform" sample="complete"><sp><milestone ed="p" n="111" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Χορός</speaker>
<l>οὔκουν τυράννοις τῆσδε γῆς φράσαντά σε</l>
<l>χρῆν ταῦτα τολμᾶν, ἀλλὰ μὴ βίᾳ ξένους</l>
<l>θεῶν ἀφέλκειν, γῆν σέβοντ᾽ ἐλευθέραν;</l>
</sp>
<sp>
<speaker>Κῆρυξ</speaker>
<l>τίς δ᾽ ἐστὶ χώρας τῆσδε καὶ πόλεως ἄναξ;</l>
</sp>
<sp>
<speaker>Χορός</speaker>
<l n="115">ἐσθλοῦ πατρὸς παῖς Δημοφῶν ὁ Θησέως.</l>
</sp>
<sp>
<speaker>Κῆρυξ</speaker>
<l>πρὸς τοῦτον ἁγὼν ἆρα τοῦδε τοῦ λόγου</l>
<l>μάλιστ᾽ ἂν εἴη: τἄλλα δ᾽ εἴρηται μάτην.</l>
</sp>
<sp>
<speaker>Χορός</speaker>
<l>καὶ μὴν ὅδ᾽ αὐτὸς ἔρχεται σπουδὴν ἔχων</l>
<l>Ἀκάμας τ᾽ ἀδελφός, τῶνδ᾽ ἐπήκοοι λόγων.</l>
</sp>
<sp>
<speaker>Δημοφῶν</speaker>
<l n="120">ἐπείπερ ἔφθης πρέσβυς ὢν νεωτέρους</l>
<l>βοηδρομήσας τήνδ᾽ ἐπ᾽ ἐσχάραν Διός,</l>
<l>λέξον, τίς ὄχλον τόνδ᾽ ἀθροίζεται τύχη;</l>
</sp>
<sp>
<speaker>Χορός</speaker>
<l>ἱκέται κάθηνται παῖδες οἵδ᾽ Ἡρακλέους</l>
<l>βωμὸν καταστέψαντες, ὡς ὁρᾷς, ἄναξ,</l>
<l n="125">πατρός τε πιστὸς Ἰόλεως παραστάτης.</l>
</sp>
<sp>
<speaker>Δημοφῶν</speaker>
<l>τί δῆτ᾽ ἰυγμῶν ἥδ᾽ ἐδεῖτο συμφορά;</l>
</sp>
<sp>
<speaker>Χορός</speaker>
<l>βίᾳ νιν οὗτος τῆσδ᾽ ἀπ᾽ ἐσχάρας ἄγειν</l>
<l>ζητῶν βοὴν ἔστησε κἄσφηλεν γόνυ</l>
<l>γέροντος, ὥστε μ᾽ ἐκβαλεῖν οἴκτῳ δάκρυ.</l>
</sp>
<sp>
<speaker>Δημοφῶν</speaker>
<l n="130">καὶ μὴν στολήν γ᾽ Ἕλληνα καὶ ῥυθμὸν πέπλων</l>
<l>ἔχει, τὰ δ᾽ ἔργα βαρβάρου χερὸς τάδε.</l>
<l>σὸν δὴ τὸ φράζειν ἐστί, μὴ μέλλειν &lt;δ᾽&gt;, ἐμοὶ</l>
<l>ποίας ἀφῖξαι δεῦρο γῆς ὅρους λιπών;</l>
</sp></div1></body></text></TEI.2>