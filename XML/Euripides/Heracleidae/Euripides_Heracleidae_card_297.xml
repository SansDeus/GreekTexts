<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><milestone ed="p" n="297" unit="card" />
</sp>
<sp>
<speaker>Ἰόλαος</speaker>
<l>οὐκ ἔστι τοῦδε παισὶ κάλλιον γέρας,</l>
<l>ἢ πατρὸς ἐσθλοῦ κἀγαθοῦ πεφυκέναι:</l>
<l>[γαμεῖν τ᾽ ἀπ᾽ ἐσθλῶν: ὃς δὲ νικηθεὶς πόθῳ</l>
 <l n="300">κακοῖς ἐκοινώνησεν, οὐκ ἐπαινέσω,</l>
<l>τέκνοις ὄνειδος οὕνεχ᾽ ἡδονῆς λιπεῖν:]</l>
<l>τὸ δυστυχὲς γὰρ ηὑγένει᾽ ἀμύνεται</l>
<l>τῆς δυσγενείας μᾶλλον: ἡμεῖς γὰρ κακῶν</l>
<l>ἐς τοὔσχατον πεσόντες ηὕρομεν φίλους</l>
<l n="305">καὶ ξυγγενεῖς τούσδ᾽, οἳ τοσῆσδ᾽ οἰκουμένης</l>
<l>Ἑλληνίδος γῆς τῶνδε προύστησαν μόνοι.</l>
<l>δότ᾽, ὦ τέκν᾽, αὐτοῖς χεῖρα δεξιάν, δότε,</l>
<l>ὑμεῖς τε παισί, καὶ πέλας προσέλθετε.</l>
<l><milestone ed="P" unit="para" />ὦ παῖδες, ἐς μὲν πεῖραν ἤλθομεν φίλων:</l>
<l n="310">ἢν δ᾽ οὖν ποθ᾽ ὑμῖν νόστος ἐς πάτραν φανῇ</l>
<l>καὶ δώματ᾽ οἰκήσητε καὶ τιμὰς πατρὸς</l>
<l>&lt; πάλιν λάβητε, τῆσδε κοιράνους χθονὸς&gt;</l>
 <l>σωτῆρας αἰεὶ καὶ φίλους νομίζετε,</l>
<l>καὶ μήποτ᾽ ἐς γῆν ἐχθρὸν αἴρεσθαι δόρυ</l>
<l>μέμνησθέ μοι τήνδ᾽, ἀλλὰ φιλτάτην πόλιν</l>
<l n="315">πασῶν νομίζετ᾽. ἄξιοι δ᾽ ὑμῖν σέβειν</l>
<l>οἳ γῆν τοσήνδε καὶ Πελασγικὸν λεὼν</l>
<l>ἡμῶν ἐνηλλάξαντο πολεμίους ἔχειν,</l>
<l>πτωχοὺς ἀλήτας εἰσορῶντες ἀλλ᾽ ὅμως</l>
<l>[οὐκ ἐξέδωκαν οὐδ᾽ ἀπήλασαν χθονός].</l>
 <l n="320">ἐγὼ δὲ καὶ ζῶν &lt;εὐγενῆ σ᾽ οὐ παύσομαι</l>
<l n="320a">πᾶσιν προφαίνων&gt; καὶ θανών, ὅταν θάνω,</l>
<l n="321">πολλῷ σ᾽ ἐπαίνῳ Θησέως ἑστὼς πέλας</l>
<l>ὑψηλὸν ἀρῶ καὶ λέγων τάδ᾽ εὐφρανῶ,</l>
<l>ὡς εὖ τ᾽ ἐδέξω καὶ τέκνοισιν ἤρκεσας</l>
<l>τοῖς Ἡρακλείοις, εὐγενὴς δ᾽ ἀν᾽ Ἑλλάδα</l>
<l n="325">σῴζεις πατρῴαν δόξαν, ἐξ ἐσθλῶν δὲ φὺς</l>
<l>οὐδὲν κακίων τυγχάνεις γεγὼς πατρός,</l>
<l>παύρων μετ᾽ ἄλλων: ἕνα γὰρ ἐν πολλοῖς ἴσως</l>
<l>εὕροις ἂν ὅστις ἐστὶ μὴ χείρων πατρός.</l>
</sp>
<sp>
<speaker>Χορός</speaker>
<l>ἀεί ποθ᾽ ἥδε γαῖα τοῖς ἀμηχάνοις</l>
<l n="330">σὺν τῷ δικαίῳ βούλεται προσωφελεῖν.</l>
<l>τοιγὰρ πόνους δὴ μυρίους ὑπὲρ φίλων</l>
<l>ἤνεγκε, καὶ νῦν τόνδ᾽ ἀγῶν᾽ ὁρῶ πέλας.</l>
</sp></div2></div1></body></text></TEI.2>