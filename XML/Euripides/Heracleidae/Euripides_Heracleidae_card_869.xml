<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><milestone ed="p" n="869" unit="card" />
</sp>
<sp>
<speaker>Ἀλκμήνη</speaker>
<l>ὦ Ζεῦ, χρόνῳ μὲν τἄμ᾽ ἐπεσκέψω κακά,</l>
<l n="870">χάριν δ᾽ ὅμως σοι τῶν πεπραγμένων ἔχω:</l>
<l>καὶ παῖδα τὸν ἐμὸν πρόσθεν οὐ δοκοῦσ᾽ ἐγὼ</l>
<l>θεοῖς ὁμιλεῖν νῦν ἐπίσταμαι σαφῶς.</l>
<l><milestone ed="P" unit="para" />ὦ τέκνα, νῦν δὴ νῦν ἐλεύθεροι πόνων,</l>
<l>ἐλεύθεροι δὲ τοῦ κακῶς ὀλουμένου</l>
<l n="875">Εὐρυσθέως ἔσεσθε καὶ πόλιν πατρὸς</l>
<l>ὄψεσθε, κλήρους δ᾽ ἐμβατεύσετε χθονὸς</l>
<l>καὶ θεοῖς πατρῴοις θύσεθ᾽, ὧν ἀπειργμένοι</l>
<l>ξένοι πλανήτην εἴχετ᾽ ἄθλιον βίον.</l>
<l><milestone ed="P" unit="para" />ἀτὰρ τί κεύθων Ἰόλεως σοφόν ποτε</l>
<l n="880">Εὐρυσθέως ἐφείσαθ᾽ ὥστε μὴ κτανεῖν;</l>
<l>λέξον: παρ᾽ ἡμῖν μὲν γὰρ οὐ σοφὸν τόδε,</l>
<l>ἐχθροὺς λαβόντα μὴ ἀποτείσασθαι δίκην.</l>
</sp>
<sp>
<speaker>Ἄγγελος</speaker>
<l>τὸ σὸν προτιμῶν, ὥς νιν ὀφθαλμοῖς ἴδοις</l>
<l>ταρβοῦντα καὶ σῇ δεσποτούμενον χερί.</l>
<l n="885">οὐ μὴν ἑκόντα γ᾽ αὐτόν, ἀλλὰ πρὸς βίαν</l>
<l>ἔζευξ᾽ ἀνάγκῃ: καὶ γὰρ οὐκ ἐβούλετο</l>
<l>ζῶν ἐς σὸν ἐλθεῖν ὄμμα καὶ δοῦναι δίκην.</l>
<l><milestone ed="P" unit="para" />ἀλλ᾽, ὦ γεραιά, χαῖρε καὶ μέμνησό μοι</l>
<l>ὃ πρῶτον εἶπας, ἡνίκ᾽ ἠρχόμην λόγου,</l>
<l n="890">ἐλευθερώσειν μ᾽: ἐν δὲ τοῖς τοιοῖσδε χρὴ</l>
<l>ἀψευδὲς εἶναι τοῖσι γενναίοις στόμα.</l>
</sp></div1></body></text></TEI.2>