<?xml version="1.0" encoding="utf-8"?>
<TEI.2><text lang="greek"><body><milestone ed="p" n="82" unit="card" />
<div1 type="choral" org="uniform" sample="complete">
<div2 type="anapests" org="uniform" sample="complete">
<sp>
<speaker>Ἴων</speaker><p>
<lb />ἅρματα μὲν τάδε λαμπρὰ τεθρίππων
<lb />Ἥλιος ἤδη λάμπει κατὰ γῆν,
<lb />ἄστρα δὲ φεύγει πυρὶ τῷδ᾽ αἰθέρος
<lb rend="displayNum" n="85" />ἐς νύχθ᾽ ἱεράν:
<lb />Παρνησιάδες δ᾽ ἄβατοι κορυφαὶ
<lb />καταλαμπόμεναι τὴν ἡμερίαν
<lb />ἁψῖδα βροτοῖσι δέχονται.
<lb />σμύρνης δ᾽ ἀνύδρου καπνὸς εἰς ὀρόφους
<lb rend="displayNum" n="90" />Φοίβου πέταται.
<lb />θάσσει δὲ γυνὴ τρίποδα ζάθεον
<lb />Δελφίς, ἀείδουσ᾽ Ἕλλησι βοάς,
<lb />ἃς ἂν Ἀπόλλων κελαδήσῃ.
<lb />ἀλλ᾽, ὦ Φοίβου Δελφοὶ θέραπες,
<lb rend="displayNum" n="95" />τὰς Κασταλίας ἀργυροειδεῖς
<lb />βαίνετε δίνας, καθαραῖς δὲ δρόσοις
<lb />ἀφυδρανάμενοι στείχετε ναούς:
<lb />στόμα τ᾽ εὔφημον φρουρεῖν ἀγαθόν,
<lb />φήμας τ᾽ ἀγαθὰς
<lb rend="displayNum" n="100" />τοῖς ἐθέλουσιν μαντεύεσθαι
<lb />γλώσσης ἰδίας ἀποφαίνειν.
<lb />ἡμεῖς δέ, πόνους οὓς ἐκ παιδὸς
<lb />μοχθοῦμεν ἀεί, πτόρθοισι δάφνης
<lb />στέφεσίν θ᾽ ἱεροῖς ἐσόδους Φοίβου
<lb rend="displayNum" n="105" />καθαρὰς θήσομεν, ὑγραῖς τε πέδον
<lb />ῥανίσιν νοτερόν: πτηνῶν τ᾽ ἀγέλας,
<lb />αἳ βλάπτουσιν σέμν᾽ ἀναθήματα,
<lb />τόξοισιν ἐμοῖς φυγάδας θήσομεν:
<lb />ὡς γὰρ ἀμήτωρ ἀπάτωρ τε γεγὼς
<lb rend="displayNum" n="110" />τοὺς θρέψαντας
<lb />Φοίβου ναοὺς θεραπεύω.
</p></sp></div2></div1></body></text></TEI.2>