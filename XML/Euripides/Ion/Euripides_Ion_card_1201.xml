<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*qera/pwn"><p><milestone ed="p" n="1201" unit="card" />
<lb /><milestone ed="P" unit="para" />καὶ ταῖς μὲν ἄλλαις ἄνοσος ἦν λοιβὴ θεοῦ:
<lb />ἣ δ᾽ ἕζετ᾽ ἔνθ᾽ ὁ καινὸς ἔσπεισεν γόνος,
<lb />ποτοῦ τ᾽ ἐγεύσατ᾽, εὐθὺς εὔπτερον δέμας
<lb />ἔσεισε κἀβάκχευσεν, ἐκ δ᾽ ἔκλαγξ᾽ ὄπα
<lb rend="displayNum" n="1205" />ἀξύνετον αἰάζουσ᾽: ἐθάμβησεν δὲ πᾶς
<lb />θοινατόρων ὅμιλος ὄρνιθος πόνους.
<lb />θνῄσκει δ᾽ ἀπασπαίρουσα, φοινικοσκελεῖς
<lb />χηλὰς παρεῖσα. γυμνὰ δ᾽ ἐκ πέπλων μέλη
<lb />ὑπὲρ τραπέζης ἧχ᾽ ὁ μαντευτὸς γόνος,
<lb rend="displayNum" n="1210" />βοᾷ δέ: Τίς μ᾽ ἔμελλεν ἀνθρώπων κτενεῖν;
<lb />σήμαινε, πρέσβυ: σὴ γὰρ ἡ προθυμία,
<lb />καὶ πῶμα χειρὸς σῆς ἐδεξάμην πάρα.
<lb />εὐθὺς δ᾽ ἐρευνᾷ γραῖαν ὠλένην λαβών,
<lb />ἐπ᾽ αὐτοφώρῳ πρέσβυν ὡς ἔχονθ᾽ ἕλοι.
<lb rend="displayNum" n="1215" />ὤφθη δὲ καὶ κατεῖπ᾽ ἀναγκασθεὶς μόγις
<lb />τόλμας Κρεούσης πώματός τε μηχανάς.
<lb />θεῖ δ᾽ εὐθὺς ἔξω συλλαβὼν θοινάτορας
<lb />ὁ πυθόχρηστος Λοξίου νεανίας,
<lb />κἀν κοιράνοισι Πυθικοῖς σταθεὶς λέγει:
<lb rend="displayNum" n="1220" />Ὦ Γαῖα σεμνή, τῆς Ἐρεχθέως ὕπο,
<lb />ξένης γυναικός, φαρμάκοισι θνῄσκομεν.
<lb />Δελφῶν δ᾽ ἄνακτες ὥρισαν πετρορριφῆ
<lb />θανεῖν ἐμὴν δέσποιναν οὐ ψήφῳ μιᾷ,
<lb />τὸν ἱερὸν ὡς κτείνουσαν ἔν τ᾽ ἀνακτόροις
<lb rend="displayNum" n="1225" />φόνον τιθεῖσαν. πᾶσα δὲ ζητεῖ πόλις
<lb />τὴν ἀθλίως σπεύσασαν ἀθλίαν ὁδόν:
<lb />παίδων γὰρ ἐλθοῦσ᾽ εἰς ἔρον Φοίβου πάρα,
<lb />τὸ σῶμα κοινῇ τοῖς τέκνοις ἀπώλεσεν.
</p></sp>
</div1></body></text></TEI.2>