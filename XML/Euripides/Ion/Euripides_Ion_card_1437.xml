<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="1437" unit="card" />
</p></sp>
<sp>
<speaker>Ἴων</speaker><p>
<lb />ὦ φιλτάτη μοι μῆτερ, ἄσμενός σ᾽ ἰδὼν
<lb />πρὸς ἀσμένας πέπτωκα σὰς παρηίδας.
</p></sp>
<sp>
<speaker>Κρέουσα</speaker><p>
<lb />ὦ τέκνον, ὦ φῶς μητρὶ κρεῖσσον ἡλίου — 
<lb rend="displayNum" n="1440" />συγγνώσεται γὰρ ὁ θεός — ἐν χεροῖν σ᾽ ἔχω,

<lb />ἄελπτον εὕρημ᾽, ὃν κατὰ γᾶς ἐνέρων
<lb />χθόνιον μετὰ Περσεφόνας τ᾽ ἐδόκουν ναίειν.
</p></sp>
<sp>
<speaker>Ἴων</speaker><p>
<lb />ἀλλ᾽, ὦ φίλη μοι μῆτερ, ἐν χεροῖν σέθεν
<lb />ὁ κατθανών τε κοὐ θανὼν φαντάζομαι.
</p></sp></div2>
<div2 type="lyric" org="uniform" sample="complete">
<sp>
<speaker>Κρέουσα</speaker><p>
<lb rend="displayNum" n="1445" />ἰὼ ἰώ, λαμπρᾶς αἰθέρος ἀμπτυχαί,
<lb />τίν᾽ αὐδὰν ἀύσω,
<lb />βοάσω; πόθεν μοι
<lb />συνέκυρσ᾽ ἀδόκητος ἡδονά; πόθεν
<lb />ἐλάβομεν χαράν;
</p></sp>
<sp>
<speaker>Ἴων</speaker><p>
<lb rend="displayNum" n="1450" />ἐμοὶ γενέσθαι πάντα μᾶλλον ἄν ποτε,
<lb />μῆτερ, παρέστη τῶνδ᾽, ὅπως σός εἰμ᾽ ἐγώ.
</p></sp>
<sp>
<speaker>Κρέουσα</speaker><p>
<lb />ἔτι φόβῳ τρέμω.
</p></sp>
<sp>
<speaker>Ἴων</speaker><p>
<lb />μῶν οὐκ ἔχειν μ᾽ ἔχουσα;
</p></sp>
<sp>
<speaker>Κρέουσα</speaker><p>
τὰς γὰρ ἐλπίδας
<lb />ἀπέβαλον πρόσω.
<lb />ἰὼ γύναι, πόθεν πόθεν ἔλαβες ἐμὸν
<lb />βρέφος ἐς ἀγκάλας;
<lb rend="displayNum" n="1455" />τίν᾽ ἀνὰ χεῖρα δόμον ἔβα Λοξίου;
</p></sp>
<sp>
<speaker>Ἴων</speaker><p>
<lb />θεῖον τόδ᾽: ἀλλὰ τἀπίλοιπα τῆς τύχης
<lb />εὐδαιμονοῖμεν, ὡς τὰ πρόσθε δυστυχῆ.
</p></sp>
<sp>
<speaker>Κρέουσα</speaker><p>
<lb />τέκνον, οὐκ ἀδάκρυτος ἐκλοχεύῃ,
<lb />γόοις δὲ ματρὸς ἐκ χερῶν ὁρίζῃ:
<lb rend="displayNum" n="1460" />νῦν δὲ γενειάσιν παρὰ σέθεν πνέω
<lb />μακαριωτάτας τυχοῦσ᾽ ἡδονᾶς.
</p></sp>
<sp>
<speaker>Ἴων</speaker><p>
<lb />τοὐμὸν λέγουσα καὶ τὸ σὸν κοινῶς λέγεις.
</p></sp>
<sp>
<speaker>Κρέουσα</speaker><p>
<lb />ἄπαιδες οὐκέτ᾽ ἐσμὲν οὐδ᾽ ἄτεκνοι:
<lb />δῶμ᾽ ἑστιοῦται, γᾶ δ᾽ ἔχει τυράννους:
<lb rend="displayNum" n="1465" />ἀνηβᾷ δ᾽ Ἐρεχθεύς,
<lb />ὅ τε γηγενέτας δόμος οὐκέτι νύκτα δέρκεται,
<lb />ἀελίου δ᾽ ἀναβλέπει λαμπάσιν.
</p></sp></div2></div1></body></text></TEI.2>