<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp n="*)aqh/na"><p><milestone ed="p" n="1571" unit="card" />
<lb /><milestone ed="P" unit="para" />λαβοῦσα τόνδε παῖδα Κεκροπίαν χθόνα
<lb />χώρει, Κρέουσα, κἀς θρόνους τυραννικοὺς
<lb />ἵδρυσον. ἐκ γὰρ τῶν Ἐρεχθέως γεγὼς
<lb />δίκαιος ἄρχειν τῆς γ᾽ ἐμῆς ὅδε χθονός,
<lb rend="displayNum" n="1575" />ἔσται τ᾽ ἀν᾽ Ἑλλάδ᾽ εὐκλεής. οἱ τοῦδε γὰρ
<lb />παῖδες γενόμενοι τέσσαρες ῥίζης μιᾶς
<lb />ἐπώνυμοι γῆς κἀπιφυλίου χθονὸς
<lb />λαῶν ἔσονται, σκόπελον οἳ ναίουσ᾽ ἐμόν.
<lb />Γελέων μὲν ἔσται πρῶτος: εἶτα δεύτερος
<lb /><add><gap desc="*" /></add>
<lb rend="displayNum" n="1580" />Ὅπλητες Ἀργαδῆς τ᾽, ἐμῆς τ᾽ ἀπ᾽ αἰγίδος
<lb />ἔμφυλον ἕξουσ᾽ Αἰγικορῆς. οἱ τῶνδε δ᾽ αὖ
<lb />παῖδες γενόμενοι σὺν χρόνῳ πεπρωμένῳ
<lb />Κυκλάδας ἐποικήσουσι νησαίας πόλεις
<lb />χέρσους τε παράλους, ὃ σθένος τἠμῇ χθονὶ
<lb rend="displayNum" n="1585" />δίδωσιν: ἀντίπορθμα δ᾽ ἠπείροιν δυοῖν
<lb />πεδία κατοικήσουσιν, Ἀσιάδος τε γῆς
<lb />Εὐρωπίας τε: τοῦδε δ᾽ ὀνόματος χάριν
<lb />Ἴωνες ὀνομασθέντες ἕξουσιν κλέος.
<lb />Ξούθῳ δὲ καὶ σοὶ γίγνεται κοινὸν γένος,
<lb rend="displayNum" n="1590" />Δῶρος μέν, ἔνθεν Δωρὶς ὑμνηθήσεται
<lb />πόλις κατ᾽ αἶαν Πελοπίαν: ὁ δεύτερος
<lb />Ἀχαιός, ὃς γῆς παραλίας Ῥίου πέλας
<lb />τύραννος ἔσται, κἀπισημανθήσεται
<lb />κείνου κεκλῆσθαι λαὸς ὄνομ᾽ ἐπώνυμος.
<lb rend="displayNum" n="1595" />καλῶς δ᾽ Ἀπόλλων πάντ᾽ ἔπραξε: πρῶτα μὲν
<lb />ἄνοσον λοχεύει σ᾽, ὥστε μὴ γνῶναι φίλους:
<lb />ἐπεὶ δ᾽ ἔτικτες τόνδε παῖδα κἀπέθου
<lb />ἐν σπαργάνοισιν, ἁρπάσαντ᾽ ἐς ἀγκάλας
<lb />Ἑρμῆν κελεύει δεῦρο πορθμεῦσαι βρέφος,
<lb rend="displayNum" n="1600" />ἔθρεψέ τ᾽ οὐδ᾽ εἴασεν ἐκπνεῦσαι βίον.
<lb />νῦν οὖν σιώπα, παῖς ὅδ᾽ ὡς πέφυκε σός,
<lb />ἵν᾽ ἡ δόκησις Ξοῦθον ἡδέως ἔχῃ,
<lb />σύ τ᾽ αὖ τὰ σαυτῆς ἀγάθ᾽ ἔχουσ᾽ ἴῃς, γύναι.
<lb />καὶ χαίρετ᾽: ἐκ γὰρ τῆσδ᾽ ἀναψυχῆς πόνων
<lb rend="displayNum" n="1605" />εὐδαίμον᾽ ὑμῖν πότμον ἐξαγγέλλομαι.
</p></sp>
</div2></div1></body></text></TEI.2>