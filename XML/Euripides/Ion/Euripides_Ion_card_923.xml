<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><milestone ed="p" n="923" unit="card" />
<sp>
<speaker>Χορός</speaker><p>
<lb />οἴμοι, μέγας θησαυρὸς ὡς ἀνοίγνυται
<lb />κακῶν, ἐφ᾽ οἷσι πᾶς ἂν ἐκβάλοι δάκρυ.
</p></sp>
<sp>
<speaker>Πρεσβύτης</speaker><p>
<lb rend="displayNum" n="925" />ὦ θύγατερ, οὔτοι σὸν βλέπων ἐμπίμπλαμαι
<lb />πρόσωπον, ἔξω δ᾽ ἐγενόμην γνώμης ἐμῆς.
<lb />κακῶν γὰρ ἄρτι κῦμ᾽ ὑπεξαντλῶν φρενί,
<lb />πρύμνηθεν αἴρει μ᾽ ἄλλο σῶν λόγων ὕπο,
<lb />οὓς ἐκβαλοῦσα τῶν παρεστώτων κακῶν
<lb rend="displayNum" n="930" />μετῆλθες ἄλλων πημάτων κακὰς ὁδούς.
<lb />τί φῄς; τίνα λόγον Λοξίου κατηγορεῖς;
<lb />ποῖον τεκεῖν φῂς παῖδα; ποῦ θεῖναι πόλεως
<lb />θηρσὶν φίλον τύμβευμ᾽; ἄνελθέ μοι πάλιν.
</p></sp>
<sp>
<speaker>Κρέουσα</speaker><p>
<lb />αἰσχύνομαι μέν σ᾽, ὦ γέρον, λέξω δ᾽ ὅμως.
</p></sp>
<sp>
<speaker>Πρεσβύτης</speaker><p>
<lb rend="displayNum" n="935" />ὡς συστενάζειν γ᾽ οἶδα γενναίως φίλοις.
</p></sp>
<sp>
<speaker>Κρέουσα</speaker><p>
<lb />ἄκουε τοίνυν: οἶσθα Κεκροπίας πέτρας
<lb />πρόσβορρον ἄντρον, ἃς Μακρὰς κικλήσκομεν;
</p></sp>
<sp>
<speaker>Πρεσβύτης</speaker><p>
<lb />οἶδ᾽, ἔνθα Πανὸς ἄδυτα καὶ βωμοὶ πέλας.
</p></sp>
<sp>
<speaker>Κρέουσα</speaker><p>
<lb />ἐνταῦθ᾽ ἀγῶνα δεινὸν ἠγωνίσμεθα.
</p></sp>
<sp>
<speaker>Πρεσβύτης</speaker><p>
<lb rend="displayNum" n="940" />τίν᾽; ὡς ἀπαντᾷ δάκρυά μοι τοῖς σοῖς λόγοις.
</p></sp>
<sp>
<speaker>Κρέουσα</speaker><p>
<lb />Φοίβῳ ξυνῆψ᾽ ἄκουσα δύστηνον γάμον.
</p></sp>
<sp>
<speaker>Πρεσβύτης</speaker><p>
<lb />ὦ θύγατερ, ἆρ᾽ ἦν ταῦθ᾽ ἅ γ᾽ ᾐσθόμην ἐγώ;
</p></sp>
<sp>
<speaker>Κρέουσα</speaker><p>
<lb />οὐκ οἶδ᾽: ἀληθῆ δ᾽ εἰ λέγεις φαίημεν ἄν.
</p></sp>
<sp>
<speaker>Πρεσβύτης</speaker><p>
<lb />νόσον κρυφαίαν ἡνίκ᾽ ἔστενες λάθρα;
</p></sp>
<sp>
<speaker>Κρέουσα</speaker><p>
<lb rend="displayNum" n="945" />τότ᾽ ἦν ἃ νῦν σοι φανερὰ σημαίνω κακά.
</p></sp>
<sp>
<speaker>Πρεσβύτης</speaker><p>
<lb />κᾆτ᾽ ἐξέκλεψας πῶς Ἀπόλλωνος γάμους;
</p></sp>
<sp>
<speaker>Κρέουσα</speaker><p>
<lb />ἔτεκον — ἀνάσχου ταῦτ᾽ ἐμοῦ κλύων, γέρον.
</p></sp>
<sp>
<speaker>Πρεσβύτης</speaker><p>
<lb />ποῦ; τίς λοχεύει σ᾽; ἢ μόνη μοχθεῖς τάδε;
</p></sp>
<sp>
<speaker>Κρέουσα</speaker><p>
<lb />μόνη κατ᾽ ἄντρον οὗπερ ἐζεύχθην γάμοις.
</p></sp>
<sp>
<speaker>Πρεσβύτης</speaker><p>
<lb rend="displayNum" n="950" />ὁ παῖς δὲ ποῦ 'στιν; ἵνα σὺ μηκέτ᾽ ᾖς ἄπαις.
</p></sp>
<sp>
<speaker>Κρέουσα</speaker><p>
<lb />τέθνηκεν, ὦ γεραιέ, θηρσὶν ἐκτεθείς.
</p></sp>
<sp>
<speaker>Πρεσβύτης</speaker><p>
<lb />τέθνηκ᾽; Ἀπόλλων δ᾽ ὁ κακὸς οὐδὲν ἤρκεσεν;
</p></sp>
<sp>
<speaker>Κρέουσα</speaker><p>
<lb />οὐκ ἤρκεσ᾽: Ἅιδου δ᾽ ἐν δόμοις παιδεύεται.
</p></sp>
<sp>
<speaker>Πρεσβύτης</speaker><p>
<lb />τίς γάρ νιν ἐξέθηκεν; οὐ γὰρ δὴ σύ γε.
</p></sp>
<sp>
<speaker>Κρέουσα</speaker><p>
<lb rend="displayNum" n="955" />ἡμεῖς, ἐν ὄρφνῃ σπαργανώσαντες πέπλοις.
</p></sp>
<sp>
<speaker>Πρεσβύτης</speaker><p>
<lb />οὐδὲ ξυνῄδει σοί τις ἔκθεσιν τέκνου;
</p></sp>
<sp>
<speaker>Κρέουσα</speaker><p>
<lb />αἱ ξυμφοραί γε καὶ τὸ λανθάνειν μόνον.
</p></sp>
<sp>
<speaker>Πρεσβύτης</speaker><p>
<lb />καὶ πῶς ἐν ἄντρῳ παῖδα σὸν λιπεῖν ἔτλης;
</p></sp>
<sp>
<speaker>Κρέουσα</speaker><p>
<lb />πῶς δ᾽ οἰκτρὰ πολλὰ στόματος ἐκβαλοῦσ᾽ ἔπη — 
</p></sp>
<sp>
<speaker>Πρεσβύτης</speaker><p>
<lb rend="displayNum" n="960" />φεῦ:
<lb />τλήμων σὺ τόλμης, ὁ δὲ θεὸς μᾶλλον σέθεν.
</p></sp>
<sp>
<speaker>Κρέουσα</speaker><p>
<lb />εἰ παῖδά γ᾽ εἶδες χεῖρας ἐκτείνοντά μοι.
</p></sp>
<sp>
<speaker>Πρεσβύτης</speaker><p>
<lb />μαστὸν διώκοντ᾽ ἦ πρὸς ἀγκάλαις πεσεῖν;
</p></sp>
<sp>
<speaker>Κρέουσα</speaker><p>
<lb />ἐνταῦθ᾽, ἵν᾽ οὐκ ὢν ἄδικ᾽ ἔπασχεν ἐξ ἐμοῦ.
</p></sp>
<sp>
<speaker>Πρεσβύτης</speaker><p>
<lb />σοὶ δ᾽ ἐς τί δόξ᾽ ἐσῆλθεν ἐκβαλεῖν τέκνον;
</p></sp>
<sp>
<speaker>Κρέουσα</speaker><p>
<lb rend="displayNum" n="965" />ὡς τὸν θεὸν σῴζοντα τόν γ᾽ αὑτοῦ γόνον.
</p></sp></div2></div1></body></text></TEI.2>