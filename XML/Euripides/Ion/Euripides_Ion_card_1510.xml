<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1510" unit="card" />
</p></sp></div2>
<div2 type="iambic" org="uniform" sample="complete">
<sp>
<speaker>Χορός</speaker><p>
<lb rend="displayNum" n="1510" />μηδεὶς δοκείτω μηδὲν ἀνθρώπων ποτὲ
<lb />ἄελπτον εἶναι πρὸς τὰ τυγχάνοντα νῦν.
</p></sp>
<sp>
<speaker>Ἴων</speaker><p>
<lb />ὦ μεταβαλοῦσα μυρίους ἤδη βροτῶν
<lb />καὶ δυστυχῆσαι καὖθις αὖ πρᾶξαι καλῶς,
<lb />Τύχη, παρ᾽ οἵαν ἤλθομεν στάθμην βίου
<lb rend="displayNum" n="1515" />μητέρα φονεῦσαι καὶ παθεῖν ἀνάξια.
<lb />φεῦ:
<lb />ἆρ᾽ ἐν φαενναῖς ἡλίου περιπτυχαῖς
<lb />ἔνεστι πάντα τάδε καθ᾽ ἡμέραν μαθεῖν;
<lb />φίλον μὲν οὖν σ᾽ εὕρημα, μῆτερ, ηὕρομεν,
<lb />καὶ τὸ γένος οὐδὲν μεμπτόν, ὡς ἡμῖν, τόδε:
<lb rend="displayNum" n="1520" />τὰ δ᾽ ἄλλα πρὸς σὲ βούλομαι μόνην φράσαι.
<lb />δεῦρ᾽ ἔλθ᾽: ἐς οὖς γὰρ τοὺς λόγους εἰπεῖν θέλω
<lb />καὶ περικαλύψαι τοῖσι πράγμασι σκότον.
<lb />ὅρα σύ, μῆτερ: μὴ σφαλεῖσ᾽ ἃ παρθένοις
<lb />ἐγγίγνεται νοσήματ᾽ ἐς κρυπτοὺς γάμους,
<lb rend="displayNum" n="1525" />ἔπειτα τῷ θεῷ προστίθης τὴν αἰτίαν,
<lb />καὶ τοὐμὸν αἰσχρὸν ἀποφυγεῖν πειρωμένη,
<lb />Φοίβῳ τεκεῖν με φῄς, τεκοῦσ᾽ οὐκ ἐκ θεοῦ;
</p></sp>
<sp>
<speaker>Κρέουσα</speaker><p>
<lb />μὰ τὴν παρασπίζουσαν ἅρμασίν ποτε
<lb />Νίκην Ἀθηνᾶν Ζηνὶ γηγενεῖς ἔπι,
<lb rend="displayNum" n="1530" />οὐκ ἔστιν ὅστις σοι πατὴρ θνητῶν, τέκνον,
<lb />ἀλλ᾽ ὅσπερ ἐξέθρεψε, Λοξίας ἄναξ.
</p></sp>
<sp>
<speaker>Ἴων</speaker><p>
<lb />πῶς οὖν τὸν αὑτοῦ παῖδ᾽ ἔδωκ᾽ ἄλλῳ πατρὶ
<lb />Ξούθου τέ φησι παῖδά μ᾽ ἐκπεφυκέναι;
</p></sp>
<sp>
<speaker>Κρέουσα</speaker><p>
<lb />πεφυκέναι μὲν οὐχί, δωρεῖται δέ σε
<lb rend="displayNum" n="1535" />αὑτοῦ γεγῶτα: καὶ γὰρ ἂν φίλος φίλῳ
<lb />δοίη τὸν αὑτοῦ παῖδα δεσπότην δόμων.
</p></sp>
<sp>
<speaker>Ἴων</speaker><p>
<lb />ὁ θεὸς ἀληθὴς ἢ μάτην μαντεύεται,
<lb />ἐμοῦ ταράσσει, μῆτερ, εἰκότως φρένα.
</p></sp>
<sp>
<speaker>Κρέουσα</speaker><p>
<lb />ἄκουε δή νυν ἅμ᾽ ἐσῆλθεν, ὦ τέκνον:
<lb rend="displayNum" n="1540" />εὐεργετῶν σε Λοξίας ἐς εὐγενῆ
<lb />δόμον καθίζει: τοῦ θεοῦ δὲ λεγόμενος,
<lb />οὐκ ἔσχες ἄν ποτ᾽ οὔτε παγκλήρους δόμους
<lb />οὔτ᾽ ὄνομα πατρός. πῶς γάρ, οὗ γ᾽ ἐγὼ γάμους
<lb />ἔκρυπτον αὐτὴ καί σ᾽ ἀπέκτεινον λάθρα;
<lb rend="displayNum" n="1545" />ὃ δ᾽ ὠφελῶν σε προστίθησ᾽ ἄλλῳ πατρί.
</p></sp>
<sp>
<speaker>Ἴων</speaker><p>
<lb />οὐχ ὧδε φαύλως αὔτ᾽ ἐγὼ μετέρχομαι,
<lb />ἀλλ᾽ ἱστορήσω Φοῖβον εἰσελθὼν δόμους,
<lb />εἴτ᾽ εἰμὶ θνητοῦ πατρὸς εἴτε Λοξίου.
<lb />ἔα: τίς οἴκων θυοδόκων ὑπερτελὴς
<lb rend="displayNum" n="1550" />ἀντήλιον πρόσωπον ἐκφαίνει θεῶν;
<lb />φεύγωμεν, ὦ τεκοῦσα, μὴ τὰ δαιμόνων
<lb />ὁρῶμεν — εἰ μὴ καιρός ἐσθ᾽ ἡμᾶς ὁρᾶν.
</p></sp></div2></div1></body></text></TEI.2>