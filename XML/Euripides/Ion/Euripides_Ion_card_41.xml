<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*(ermh=s"><p><milestone ed="p" n="41" unit="card" />
<lb /><milestone ed="P" unit="para" />κυρεῖ δ᾽ ἅμ᾽ ἱππεύοντος ἡλίου κύκλῳ
<lb />προφῆτις ἐσβαίνουσα μαντεῖον θεοῦ:
<lb />ὄψιν δὲ προσβαλοῦσα παιδὶ νηπίῳ
<lb />ἐθαύμασ᾽ εἴ τις Δελφίδων τλαίη κόρη
<lb rend="displayNum" n="45" />λαθραῖον ὠδῖν᾽ ἐς θεοῦ ῥῖψαι δόμον,
<lb />ὑπέρ τε θυμέλας διορίσαι πρόθυμος ἦν:
<lb />οἴκτῳ δ᾽ ἀφῆκεν ὠμότητα — καὶ θεὸς
<lb />συνεργὸς ἦν τῷ παιδὶ μὴ 'κπεσεῖν δόμων — 
<lb />τρέφει δέ νιν λαβοῦσα. τὸν σπείραντα δὲ
<lb rend="displayNum" n="50" />οὐκ οἶδε Φοῖβον οὐδὲ μητέρ᾽ ἧς ἔφυ,
<lb />ὁ παῖς τε τοὺς τεκόντας οὐκ ἐπίσταται.
<lb /><milestone ed="P" unit="para" />νέος μὲν οὖν ὢν ἀμφὶ βωμίους τροφὰς
<lb />ἠλᾶτ᾽ ἀθύρων: ὡς δ᾽ ἀπηνδρώθη δέμας,
<lb />Δελφοί σφ᾽ ἔθεντο χρυσοφύλακα τοῦ θεοῦ
<lb rend="displayNum" n="55" />ταμίαν τε πάντων πιστόν, ἐν δ᾽ ἀνακτόροις
<lb />θεοῦ καταζῇ δεῦρ᾽ ἀεὶ σεμνὸν βίον.
<lb />Κρέουσα δ᾽ ἡ τεκοῦσα τὸν νεανίαν
<lb />Ξούθῳ γαμεῖται συμφορᾶς τοιᾶσδ᾽ ὕπο:
<lb />ἦν ταῖς Ἀθήναις τοῖς τε Χαλκωδοντίδαις,
<lb rend="displayNum" n="60" />οἳ γῆν ἔχουσ᾽ Εὐβοῖδα, πολέμιος κλύδων:
<lb />ὃν συμπονήσας καὶ συνεξελὼν δορὶ
<lb />γάμων Κρεούσης ἀξίωμ᾽ ἐδέξατο,
<lb />οὐκ ἐγγενὴς ὤν, Αἰόλου δὲ τοῦ Διὸς
<lb />γεγὼς Ἀχαιός. χρόνια δὲ σπείρας λέχη
<lb rend="displayNum" n="65" />ἄτεκνός ἐστι, καὶ Κρέουσ᾽: ὧν οὕνεκα
<lb />ἥκουσι πρὸς μαντεῖ᾽ Ἀπόλλωνος τάδε
<lb />ἔρωτι παίδων. Λοξίας δὲ τὴν τύχην
<lb />ἐς τοῦτ᾽ ἐλαύνει, κοὐ λέληθεν, ὡς δοκεῖ.
<lb />δώσει γὰρ εἰσελθόντι μαντεῖον τόδε
<lb rend="displayNum" n="70" />Ξούθῳ τὸν αὑτοῦ παῖδα, καὶ πεφυκέναι
<lb />κείνου σφε φήσει, μητρὸς ὡς ἐλθὼν δόμους
<lb />γνωσθῇ Κρεούσῃ, καὶ γάμοι τε Λοξίου
<lb />κρυπτοὶ γένωνται παῖς τ᾽ ἔχῃ τὰ πρόσφορα.
<lb />Ἴωνα δ᾽ αὐτόν, κτίστορ᾽ Ἀσιάδος χθονός,
<lb rend="displayNum" n="75" />ὄνομα κεκλῆσθαι θήσεται καθ᾽ Ἑλλάδα.
<lb />ἀλλ᾽ ἐς δαφνώδη γύαλα βήσομαι τάδε,
<lb />τὸ κρανθὲν ὡς ἂν ἐκμάθω παιδὸς πέρι.
<lb />ὁρῶ γὰρ ἐκβαίνοντα Λοξίου γόνον
<lb />τόνδ᾽, ὡς πρὸ ναοῦ λαμπρὰ θῇ πυλώματα
<lb rend="displayNum" n="80" />δάφνης κλάδοισιν. ὄνομα δ᾽, οὗ μέλλει τυχεῖν,
<lb />Ἴων᾽ ἐγώ <add>νιν</add> πρῶτος ὀνομάζω θεῶν.
</p></sp>
</div1>
</body></text></TEI.2>