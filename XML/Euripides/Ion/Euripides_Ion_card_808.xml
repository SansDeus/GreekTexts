<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp><p><milestone ed="p" n="808" unit="card" />
</p></sp>
<sp>
<speaker>Πρεσβύτης</speaker><p>
<lb />δέσποινα, προδεδόμεσθα — σὺν γάρ σοι νοσῶ — 
<lb />τοῦ σοῦ πρὸς ἀνδρός, καὶ μεμηχανημένως
<lb rend="displayNum" n="810" />ὑβριζόμεσθα δωμάτων τ᾽ Ἐρεχθέως
<lb />ἐκβαλλόμεσθα. καὶ σὸν οὐ στυγῶν πόσιν
<lb />λέγω, σὲ μέντοι μᾶλλον ἢ κεῖνον φιλῶν:
<lb />ὅστις σε γήμας ξένος ἐπεισελθὼν πόλιν
<lb />καὶ δῶμα καὶ σὴν παραλαβὼν παγκληρίαν,
<lb rend="displayNum" n="815" />ἄλλης γυναικὸς παῖδας ἐκκαρπούμενος
<lb />λάθρα πέφηνεν: ὡς λάθρα δ᾽, ἐγὼ φράσω.
<lb />ἐπεί σ᾽ ἄτεκνον ᾔσθετ᾽, οὐκ ἔστεργέ σοι
<lb />ὅμοιος εἶναι τῆς τύχης τ᾽ ἴσον φέρειν,
<lb />λαβὼν δὲ δοῦλα λέκτρα νυμφεύσας λάθρα
<lb rend="displayNum" n="820" />τὸν παῖδ᾽ ἔφυσεν, ἐξενωμένον δέ τῳ
<lb />Δελφῶν δίδωσιν ἐκτρέφειν. ὃ δ᾽ ἐν θεοῦ
<lb />δόμοισιν ἄφετος, ὡς λάθοι, παιδεύεται.
<lb />νεανίαν δ᾽ ὡς ᾔσθετ᾽ ἐκτεθραμμένον,
<lb />ἐλθεῖν σ᾽ ἔπεισε δεῦρ᾽ ἀπαιδίας χάριν.
<lb rend="displayNum" n="825" />κᾆθ᾽ ὁ θεὸς οὐκ ἐψεύσαθ᾽, ὅδε δ᾽ ἐψεύσατο
<lb />πάλαι τρέφων τὸν παῖδα, κἄπλεκεν πλοκὰς
<lb />τοιάσδ᾽: ἁλοὺς μὲν ἀνέφερ᾽ ἐς τὸν δαίμονα,
<lb />† ἐλθὼν δὲ καὶ τὸν χρόνον ἀμύνεσθαι θέλων †
<lb />τυραννίδ᾽ αὐτῷ περιβαλεῖν ἔμελλε γῆς.
<lb rend="displayNum" n="830" />καινὸν δὲ τοὔνομ᾽ ἀνὰ χρόνον πεπλασμένον
<lb />Ἴων, ἰόντι δῆθεν ὅτι συνήντετο.
</p></sp>
<sp>
<speaker>Χορός</speaker><p>
<lb />οἴμοι, κακούργους ἄνδρας ὡς αἰεὶ στυγῶ,
<lb />οἳ συντιθέντες τἄδικ᾽ εἶτα μηχαναῖς
<lb />κοσμοῦσι. φαῦλον χρηστὸν ἂν λαβεῖν φίλον
<lb rend="displayNum" n="835" />θέλοιμι μᾶλλον ἢ κακὸν σοφώτερον.
</p></sp></div2></div1></body></text></TEI.2>