<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp n="*kre/ousa"><p><milestone ed="p" n="881" unit="card" />
<lb />ὦ τᾶς ἑπταφθόγγου μέλπων
<lb />κιθάρας ἐνοπάν, ἅτ᾽ ἀγραύλοις
<lb />κέρασιν ἐν ἀψύχοις ἀχεῖ
<lb />μουσᾶν ὕμνους εὐαχήτους,
<lb rend="displayNum" n="885" />σοὶ μομφάν, ὦ Λατοῦς παῖ,
<lb />πρὸς τάνδ᾽ αὐγὰν αὐδάσω.
<lb />ἦλθές μοι χρυσῷ χαίταν
<lb />μαρμαίρων, εὖτ᾽ ἐς κόλπους
<lb />κρόκεα πέταλα φάρεσιν ἔδρεπον,
<lb rend="displayNum" n="890" />ἀνθίζειν χρυσανταυγῆ:
<lb />λευκοῖς δ᾽ ἐμφὺς καρποῖσιν
<lb />χειρῶν εἰς ἄντρου κοίτας
<lb />κραυγὰν Ὦ μᾶτέρ μ᾽ αὐδῶσαν
<lb />θεὸς ὁμευνέτας
<lb rend="displayNum" n="895" />ἆγες ἀναιδείᾳ
<lb />Κύπριδι χάριν πράσσων.
<lb />τίκτω δ᾽ ἁ δύστανός σοι
<lb />κοῦρον, τὸν φρίκᾳ ματρὸς
<lb />εἰς εὐνὰν βάλλω τὰν σάν,
<lb rend="displayNum" n="900" />ἵνα με λέχεσι μελέαν μελέοις
<lb />ἐζεύξω τὰν δύστανον.
<lb />οἴμοι μοι: καὶ νῦν ἔρρει
<lb />πτανοῖς ἁρπασθεὶς θοίνα
<lb />παῖς μοι — καὶ σός, τλάμων:
<lb rend="displayNum" n="905" />σὺ δὲ κιθάρᾳ κλάζεις
<lb />παιᾶνας μέλπων.
</p></sp></div2></div1></body></text></TEI.2>