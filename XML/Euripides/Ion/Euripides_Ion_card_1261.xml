<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="trochees" org="uniform" sample="complete"><milestone ed="p" n="1261" unit="card" /></div2>
<div2 type="iambics" org="uniform" sample="complete">
<sp>
<speaker>Ἴων</speaker><p>
<lb />ὦ ταυρόμορφον ὄμμα Κηφισοῦ πατρός,
<lb />οἵαν ἔχιδναν τήνδ᾽ ἔφυσας ἢ πυρὸς
<lb />δράκοντ᾽ ἀναβλέποντα φοινίαν φλόγα,
<lb />ᾗ τόλμα πᾶσ᾽ ἔνεστιν, οὐδ᾽ ἥσσων ἔφυ
<lb rend="displayNum" n="1265" />Γοργοῦς σταλαγμῶν, οἷς ἔμελλέ με κτενεῖν.
<lb />λάζυσθ᾽, ἵν᾽ αὐτῆς τοὺς ἀκηράτους πλόκους
<lb />κόμης καταξήνωσι Παρνασοῦ πλάκες,
<lb />ὅθεν πετραῖον ἅλμα δισκηθήσεται.
<lb />ἐσθλοῦ δ᾽ ἔκυρσα δαίμονος, πρὶν ἐς πόλιν
<lb rend="displayNum" n="1270" />μολεῖν Ἀθηνῶν χὑπὸ μητρυιὰν πεσεῖν.
<lb />ἐν συμμάχοις γὰρ ἀνεμετρησάμην φρένας
<lb />τὰς σάς, ὅσον μοι πῆμα δυσμενής τ᾽ ἔφυς:
<lb />ἔσω γὰρ ἄν με περιβαλοῦσα δωμάτων
<lb />ἄρδην ἂν ἐξέπεμψας εἰς Ἅιδου δόμους.
<lb rend="displayNum" n="1275" />ἀλλ᾽ οὔτε βωμὸς οὔτ᾽ Ἀπόλλωνος δόμος
<lb />σώσει σ᾽: ὁ δ᾽ οἶκτος ὁ σὸς ἐμοὶ κρείσσων πάρα
<lb />καὶ μητρὶ τἠμῇ: καὶ γὰρ εἰ τὸ σῶμά μοι
<lb />ἄπεστιν αὐτῆς, τοὔνομ᾽ οὐκ ἄπεστί πω.
<lb />ἴδεσθε τὴν πανοῦργον, ἐκ τέχνης τέχνην
<lb rend="displayNum" n="1280" />οἵαν ἔπλεξε: βωμὸν ἔπτηξεν θεοῦ,
<lb />ὡς οὐ δίκην δώσουσα τῶν εἰργασμένων.
</p></sp></div2></div1></body></text></TEI.2>