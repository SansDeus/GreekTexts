<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp><p><milestone ed="p" n="836" unit="card" />
</p></sp>
<sp>
<speaker>Πρεσβύτης</speaker><p>
<lb />καὶ τῶνδ᾽ ἁπάντων ἔσχατον πείσῃ κακόν:
<lb />ἀμήτορ᾽, ἀναρίθμητον, ἐκ δούλης τινὸς
<lb />γυναικός, ἐς σὸν δῶμα δεσπότην ἄγειν.
<lb />ἁπλοῦν ἂν ἦν γὰρ τὸ κακόν, εἰ παρ᾽ εὐγενοῦς
<lb rend="displayNum" n="840" />μητρός, πιθών σε, σὴν λέγων ἀπαιδίαν,
<lb />ἐσῴκισ᾽ οἴκους: εἰ δὲ σοὶ τόδ᾽ ἦν πικρόν,
<lb />τῶν Αἰόλου νιν χρῆν ὀρεχθῆναι γάμων.
<lb />ἐκ τῶνδε δεῖ σε δὴ γυναικεῖόν τι δρᾶν:
<lb />ἢ γὰρ ξίφος λαβοῦσαν ἢ δόλῳ τινὶ
<lb rend="displayNum" n="845" />ἢ φαρμάκοισι σὸν κατακτεῖναι πόσιν
<lb />καὶ παῖδα, πρὶν σοὶ θάνατον ἐκ κείνων μολεῖν.
<lb /><del status="unremarkable">εἰ γάρ γ᾽ ὑφήσεις τοῦδ᾽, ἀπαλλάξῃ βίου.
<lb />δυοῖν γὰρ ἐχθροῖν εἰς ἓν ἐλθόντοιν στέγος,
<lb />ἢ θάτερον δεῖ δυστυχεῖν ἢ θάτερον.</del>
<lb rend="displayNum" n="850" />ἐγὼ μὲν οὖν σοι καὶ συνεκπονεῖν θέλω,
<lb />καὶ συμφονεύειν παῖδ᾽ ἐπεισελθὼν δόμους
<lb />οὗ δαῖθ᾽ ὁπλίζει, καὶ τροφεῖα δεσπόταις
<lb />ἀποδοὺς θανεῖν τε ζῶν τε φέγγος εἰσορᾶν.
<lb />ἓν γάρ τι τοῖς δούλοισιν αἰσχύνην φέρει,
<lb rend="displayNum" n="855" />τοὔνομα: τὰ δ᾽ ἄλλα πάντα τῶν ἐλευθέρων
<lb />οὐδὲν κακίων δοῦλος, ὅστις ἐσθλὸς ᾖ.
</p></sp>
<sp>
<speaker>Χορός</speaker><p>
<lb />κἀγώ, φίλη δέσποινα, συμφορὰν θέλω
<lb />κοινουμένη τήνδ᾽ ἢ θανεῖν ἢ ζῆν καλῶς.
</p></sp></div2></div1></body></text></TEI.2>