<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp><p><milestone ed="p" n="859" unit="card" />
</p></sp></div2>
<div2 type="lyric" org="uniform" sample="complete">
<sp n="*kre/ousa">
<speaker>Κρέουσα</speaker><p>
<lb />ὦ ψυχά, πῶς σιγάσω;
<lb rend="displayNum" n="860" />πῶς δὲ σκοτίας ἀναφήνω
<lb />εὐνάς, αἰδοῦς δ᾽ ἀπολειφθῶ;
<lb />τί γὰρ ἐμπόδιον κώλυμ᾽ ἔτι μοι;
<lb />πρὸς τίν᾽ ἀγῶνας τιθέμεσθ᾽ ἀρετῆς;
<lb />οὐ πόσις ἡμῶν προδότης γέγονεν,
<lb rend="displayNum" n="865" />στέρομαι δ᾽ οἴκων, στέρομαι παίδων,
<lb />φροῦδαι δ᾽ ἐλπίδες, ἃς διαθέσθαι
<lb />χρῄζουσα καλῶς οὐκ ἐδυνήθην,
<lb />σιγῶσα γάμους,
<lb />σιγῶσα τόκους πολυκλαύτους;
<lb rend="displayNum" n="870" />ἀλλ᾽ οὐ τὸ Διὸς πολύαστρον ἕδος
<lb />καὶ τὴν ἐπ᾽ ἐμοῖς σκοπέλοισι θεὰν
<lb />λίμνης τ᾽ ἐνύδρου Τριτωνιάδος
<lb />πότνιαν ἀκτάν,
<lb />οὐκέτι κρύψω λέχος, ὡς στέρνων
<lb rend="displayNum" n="875" />ἀπονησαμένη ῥᾴων ἔσομαι.
<lb />στάζουσι κόραι δακρύοισιν ἐμαί,
<lb />ψυχὴ δ᾽ ἀλγεῖ κακοβουλευθεῖσ᾽
<lb />ἔκ τ᾽ ἀνθρώπων ἔκ τ᾽ ἀθανάτων,
<lb />οὓς ἀποδείξω
<lb rend="displayNum" n="880" />λέκτρων προδότας ἀχαρίστους.
</p></sp></div2></div1></body></text></TEI.2>