<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp><p><milestone ed="p" n="1553" unit="card" />
</p></sp>
<sp n="*)aqh/na">
<speaker>Ἀθήνα</speaker><p>
<lb />μὴ φεύγετ᾽: οὐ γὰρ πολεμίαν με φεύγετε,
<lb />ἀλλ᾽ ἔν τ᾽ Ἀθήναις κἀνθάδ᾽ οὖσαν εὐμενῆ.
<lb rend="displayNum" n="1555" />ἐπώνυμος δὲ σῆς ἀφικόμην χθονὸς
<lb />Παλλάς, δρόμῳ σπεύσασ᾽ Ἀπόλλωνος πάρα,
<lb />ὃς ἐς μὲν ὄψιν σφῷν μολεῖν οὐκ ἠξίου,
<lb />μὴ τῶν πάροιθε μέμψις ἐς μέσον μόλῃ,
<lb />ἡμᾶς δὲ πέμπει τοὺς λόγους ὑμῖν φράσαι:
<lb rend="displayNum" n="1560" />ὡς ἥδε τίκτει σ᾽ ἐξ Ἀπόλλωνος πατρός,
<lb />δίδωσι δ᾽ οἷς ἔδωκεν, οὐ φύσασί σε,
<lb />ἀλλ᾽ ὡς νομίζῃ 'ς οἶκον εὐγενέστατον.
<lb />ἐπεὶ δ᾽ ἀνεῴχθη πρᾶγμα μηνυθὲν τόδε,
<lb />θανεῖν σε δείσας μητρὸς ἐκ βουλευμάτων
<lb rend="displayNum" n="1565" />καὶ τήνδε πρὸς σοῦ, μηχαναῖς ἐρρύσατο.
<lb />ἔμελλε δ᾽ αὐτὰ διασιωπήσας ἄναξ
<lb />ἐν ταῖς Ἀθήναις γνωριεῖν ταύτην τε σήν,
<lb />σέ θ᾽ ὡς πέφυκας τῆσδε καὶ Φοίβου πατρός.
<lb />ἀλλ᾽ ὡς περαίνω πρᾶγμα, καὶ χρησμοὺς θεοῦ,
<lb rend="displayNum" n="1570" />ἐφ᾽ οἷσιν ἔζευξ᾽ ἅρματ᾽, εἰσακούσατον.
</p></sp></div2></div1></body></text></TEI.2>