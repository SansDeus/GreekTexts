<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambics" org="uniform" sample="complete"><sp><p><milestone ed="p" n="1369" unit="card" />
</p></sp>
<sp>
<speaker>Ἴων</speaker><p>
<lb />φεῦ φεῦ: κατ᾽ ὄσσων ὡς ὑγρὸν βάλλω δάκρυ,
<lb rend="displayNum" n="1370" />ἐκεῖσε τὸν νοῦν δούς, ὅθ᾽ ἡ τεκοῦσά με
<lb />κρυφαῖα νυμφευθεῖσ᾽ ἀπημπόλα λάθρα
<lb />καὶ μαστὸν οὐκ ὑπέσχεν: ἀλλ᾽ ἀνώνυμος
<lb />ἐν θεοῦ μελάθροις εἶχον οἰκέτην βίον.
<lb />τὰ τοῦ θεοῦ μὲν χρηστά, τοῦ δὲ δαίμονος
<lb rend="displayNum" n="1375" />βαρέα: χρόνον γὰρ ὅν με χρῆν ἐν ἀγκάλαις
<lb />μητρὸς τρυφῆσαι καί τι τερφθῆναι βίου,
<lb />ἀπεστερήθην φιλτάτης μητρὸς τροφῆς.
<lb />τλήμων δὲ χἡ τεκοῦσά μ᾽: ὡς ταὐτὸν πάθος
<lb />πέπονθε, παιδὸς ἀπολέσασα χαρμονάς.
<lb rend="displayNum" n="1380" />καὶ νῦν λαβὼν τήνδ᾽ ἀντίπηγ᾽ οἴσω θεῷ
<lb />ἀνάθημ᾽, ἵν᾽ εὕρω μηδὲν ὧν οὐ βούλομαι.
<lb />εἰ γάρ με δούλη τυγχάνει τεκοῦσά τις,
<lb />εὑρεῖν κάκιον μητέρ᾽ ἢ σιγῶντ᾽ ἐᾶν.
<lb />ὦ Φοῖβε, ναοῖς ἀνατίθημι τήνδε σοῖς — 
<lb rend="displayNum" n="1385" />καίτοι τί πάσχω; τοῦ θεοῦ προθυμίᾳ
<lb />πολεμῶ, τὰ μητρὸς σύμβολ᾽ ὃς σέσωκέ μοι.
<lb />ἀνοικτέον τάδ᾽ ἐστὶ καὶ τολμητέον:
<lb />τὰ γὰρ πεπρωμέν᾽ οὐχ ὑπερβαίην ποτ᾽ ἄν.
<lb /><milestone ed="P" unit="para" />ὦ στέμμαθ᾽ ἱερά, τί ποτέ μοι κεκεύθατε,
<lb rend="displayNum" n="1390" />καὶ σύνδεθ᾽, οἷσι τἄμ᾽ ἐφρουρήθη φίλα;
<lb />ἰδοὺ περίπτυγμ᾽ ἀντίπηγος εὐκύκλου
<lb />ὡς οὐ γεγήρακ᾽ ἔκ τινος θεηλάτου,
<lb />εὐρώς τ᾽ ἄπεστι πλεγμάτων: ὁ δ᾽ ἐν μέσῳ
<lb />χρόνος πολὺς δὴ τοῖσδε θησαυρίσμασιν.
</p></sp></div2></div1></body></text></TEI.2>