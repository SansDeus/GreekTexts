<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*qera/pwn"><p><milestone ed="p" n="1132" unit="card" />
<lb /><milestone ed="P" unit="para" />λαβὼν δὲ μόσχους ᾤχεθ᾽: ὁ δὲ νεανίας
<lb />σεμνῶς ἀτοίχους περιβολὰς σκηνωμάτων
<lb />ὀρθοστάταις ἱδρύεθ᾽, ἡλίου βολὰς
<lb rend="displayNum" n="1135" />καλῶς φυλάξας, οὔτε πρὸς μέσας φλογὸς
<lb />ἀκτῖνας, οὔτ᾽ αὖ πρὸς τελευτώσας βίον,
<lb />πλέθρου σταθμήσας μῆκος εἰς εὐγωνίαν,
<lb />μέτρημ᾽ ἔχουσαν τοὐν μέσῳ γε μυρίων
<lb />ποδῶν ἀριθμόν, ὡς λέγουσιν οἱ σοφοί,
<lb rend="displayNum" n="1140" />ὡς πάντα Δελφῶν λαὸν ἐς θοίνην καλῶν.
<lb />λαβὼν δ᾽ ὑφάσμαθ᾽ ἱερὰ θησαυρῶν πάρα
<lb />κατεσκίαζε, θαύματ᾽ ἀνθρώποις ὁρᾶν.
<lb />πρῶτον μὲν ὀρόφῳ πτέρυγα περιβάλλει πέπλων,
<lb />ἀνάθημα Δίου παιδός, οὓς Ἡρακλέης
<lb rend="displayNum" n="1145" />Ἀμαζόνων σκυλεύματ᾽ ἤνεγκεν θεῷ.
<lb />ἐνῆν δ᾽ ὑφανταὶ γράμμασιν τοιαίδ᾽ ὑφαί,
<lb />Οὐρανὸς ἀθροίζων ἄστρ᾽ ἐν αἰθέρος κύκλῳ.
<lb />ἵππους μὲν ἤλαυν᾽ ἐς τελευταίαν φλόγα
<lb />Ἥλιος, ἐφέλκων λαμπρὸν Ἑσπέρου φάος:
<lb rend="displayNum" n="1150" />μελάμπεπλος δὲ Νὺξ ἀσείρωτον ζυγοῖς
<lb />ὄχημ᾽ ἔπαλλεν, ἄστρα δ᾽ ὡμάρτει θεᾷ:
<lb />Πλειὰς μὲν ᾔει μεσοπόρου δι᾽ αἰθέρος
<lb />ὅ τε ξιφήρης Ὠρίων, ὕπερθε δὲ
<lb />Ἄρκτος στρέφουσ᾽ οὐραῖα χρυσήρη πόλῳ:
<lb rend="displayNum" n="1155" />κύκλος δὲ πανσέληνος ἠκόντιζ᾽ ἄνω
<lb />μηνὸς διχήρης, Ὑάδες τε, ναυτίλοις
<lb />σαφέστατον σημεῖον, ἥ τε φωσφόρος
<lb />Ἕως διώκουσ᾽ ἄστρα. τοίχοισιν δ᾽ ἔπι
<lb />ἤμπισχεν ἄλλα βαρβάρων ὑφάσματα:
<lb rend="displayNum" n="1160" />εὐηρέτμους ναῦς ἀντίας Ἑλληνίσιν,
<lb />καὶ μιξόθηρας φῶτας, ἱππείας τ᾽ ἄγρας
<lb />ἐλάφων, λεόντων τ᾽ ἀγρίων θηράματα.
<lb />κατ᾽ εἰσόδους δὲ Κέκροπα θυγατέρων πέλας
<lb />σπείραισιν εἱλίσσοντ᾽, Ἀθηναίων τινὸς
<lb rend="displayNum" n="1165" />ἀνάθημα: χρυσέους τ᾽ ἐν μέσῳ συσσιτίῳ
<lb />κρατῆρας ἔστησ᾽. ἐν δ᾽ ἄκροισι βὰς ποσὶ
<lb />κῆρυξ ἀνεῖπε τὸν θέλοντ᾽ ἐγχωρίων
<lb />ἐς δαῖτα χωρεῖν. ὡς δ᾽ ἐπληρώθη στέγη,
<lb />στεφάνοισι κοσμηθέντες εὐόχθου βορᾶς
<lb rend="displayNum" n="1170" />ψυχὴν ἐπλήρουν. ὡς δ᾽ ἀνεῖσαν ἡδονήν,
<lb /> — παρελθὼν πρέσβυς ἐς μέσον πέδον
<lb />ἔστη, γέλων δ᾽ ἔθηκε συνδείπνοις πολύν,
<lb />πρόθυμα πράσσων: ἔκ τε γὰρ κρωσσῶν ὕδωρ
<lb />χεροῖν ἔπεμπε νίπτρα, κἀξεθυμία
<lb rend="displayNum" n="1175" />σμύρνης ἱδρῶτα, χρυσέων τ᾽ ἐκπωμάτων
<lb />ἦρχ᾽, αὐτὸς αὑτῷ τόνδε προστάξας πόνον.
</p></sp></div1></body></text></TEI.2>