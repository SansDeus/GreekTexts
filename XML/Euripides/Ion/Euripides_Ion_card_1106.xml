<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><p><milestone ed="p" n="1106" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Θεράπων</speaker><p>
<lb />κλειναὶ γυναῖκες, ποῦ κόρην Ἐρεχθέως,
<lb />δέσποιναν εὕρω; πανταχῇ γὰρ ἄστεως
<lb />ζητῶν νιν ἐξέπλησα κοὐκ ἔχω λαβεῖν.
</p></sp>
<sp>
<speaker>Χορός</speaker><p>
<lb />τί δ᾽ ἔστιν, ὦ ξύνδουλε; τίς προθυμία
<lb rend="displayNum" n="1110" />ποδῶν ἔχει σε, καὶ λόγους τίνας φέρεις;
</p></sp>
<sp>
<speaker>Θεράπων</speaker><p>
<lb />θηρώμεθ᾽: ἀρχαὶ δ᾽ ἁπιχώριοι χθονὸς
<lb />ζητοῦσιν αὐτήν, ὡς θάνῃ πετρουμένη.
</p></sp>
<sp>
<speaker>Χορός</speaker><p>
<lb />οἴμοι, τί λέξεις; οὔτι που λελήμμεθα
<lb />κρυφαῖον ἐς παῖδ᾽ ἐκπορίζουσαι φόνον;
</p></sp>
<sp>
<speaker>Θεράπων</speaker><p>
<lb rend="displayNum" n="1115" />ἔγνως;  — μεθέξεις οὐκ ἐν ὑστάτοις κακοῦ.
</p></sp>
<sp>
<speaker>Χορός</speaker><p>
<lb />ὤφθη δὲ πῶς τὰ κρυπτὰ μηχανήματα;
</p></sp>
<sp>
<speaker>Θεράπων</speaker><p>
<lb />τὸ μὴ δίκαιον τῆς δίκης ἡσσώμενον
<lb />ἐξηῦρεν ὁ θεός, οὐ μιανθῆναι θέλων.
</p></sp>
<sp>
<speaker>Χορός</speaker><p>
<lb />πῶς; ἀντιάζω σ᾽ ἱκέτις ἐξειπεῖν τάδε.
<lb rend="displayNum" n="1120" />πεπυσμέναι γάρ, εἰ θανεῖν ὅμως χρεών,
<lb />ἥδιον ἂν θάνοιμεν, εἴθ᾽ ὁρᾶν φάος.
</p></sp>
<sp n="*qera/pwn">
<speaker>Θεράπων</speaker><p>
<lb />ἐπεὶ θεοῦ μαντεῖον ᾤχετ᾽ ἐκλιπὼν
<lb />πόσις Κρεούσης, παῖδα τὸν καινὸν λαβὼν
<lb />πρὸς δεῖπνα θυσίας θ᾽ ἃς θεοῖς ὡπλίζετο,
<lb rend="displayNum" n="1125" />Ξοῦθος μὲν ᾤχετ᾽ ἔνθα πῦρ πηδᾷ θεοῦ
<lb />βακχεῖον, ὡς σφαγαῖσι Διονύσου πέτρας
<lb />δεύσειε δισσὰς παιδὸς ἀντ᾽ ὀπτηρίων,
<lb />λέξας: Σὺ μὲν νῦν, τέκνον, ἀμφήρεις μένων
<lb />σκηνὰς ἀνίστη τεκτόνων μοχθήμασι.
<lb rend="displayNum" n="1130" />θύσας δὲ Γενέταις Θεοῖσιν ἢν μακρὸν χρόνον
<lb />μένω, παροῦσι δαῖτες ἔστωσαν φίλοις.
</p></sp></div1></body></text></TEI.2>