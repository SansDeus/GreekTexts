<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<sp n="*(ermh=s">
<speaker>Ἑρμῆς</speaker><p>
<lb />Ἄτλας, ὁ χαλκέοισι † νώτοις οὐρανὸν
<lb />θεῶν παλαιὸν οἶκον ἐκτρίβων, θεῶν
<lb />μιᾶς † ἔφυσε Μαῖαν, ἣ 'μ᾽ ἐγείνατο
<lb />Ἑρμῆν μεγίστῳ Ζηνί, δαιμόνων λάτριν.
<lb rend="displayNum" n="5" />ἥκω δὲ Δελφῶν τήνδε γῆν, ἵν᾽ ὀμφαλὸν
<lb />μέσον καθίζων Φοῖβος ὑμνῳδεῖ βροτοῖς
<lb />τά τ᾽ ὄντα καὶ μέλλοντα θεσπίζων ἀεί.
<lb /><milestone ed="P" unit="para" />ἔστιν γὰρ οὐκ ἄσημος Ἑλλήνων πόλις,
<lb />τῆς χρυσολόγχου Παλλάδος κεκλημένη,
<lb rend="displayNum" n="10" />οὗ παῖδ᾽ Ἐρεχθέως Φοῖβος ἔζευξεν γάμοις
<lb />βίᾳ Κρέουσαν, ἔνθα προσβόρρους πέτρας
<lb />Παλλάδος ὑπ᾽ ὄχθῳ τῆς Ἀθηναίων χθονὸς
<lb />Μακρὰς καλοῦσι γῆς ἄνακτες Ἀτθίδος.
<lb />ἀγνὼς δὲ πατρί — τῷ θεῷ γὰρ ἦν φίλον — 
<lb rend="displayNum" n="15" />γαστρὸς διήνεγκ᾽ ὄγκον. ὡς δ᾽ ἦλθεν χρόνος,
<lb />τεκοῦσ᾽ ἐν οἴκοις παῖδ᾽ ἀπήνεγκεν βρέφος
<lb />ἐς ταὐτὸν ἄντρον οὗπερ ηὐνάσθη θεῷ
<lb />Κρέουσα, κἀκτίθησιν ὡς θανούμενον
<lb />κοίλης ἐν ἀντίπηγος εὐτρόχῳ κύκλῳ,
<lb rend="displayNum" n="20" />προγόνων νόμον σῴζουσα τοῦ τε γηγενοῦς
<lb />Ἐριχθονίου. κείνῳ γὰρ ἡ Διὸς κόρη
<lb />φρουρὼ παραζεύξασα φύλακε σώματος
<lb />δισσὼ δράκοντε, παρθένοις Ἀγλαυρίσι
<lb />δίδωσι σῴζειν: ὅθεν Ἐρεχθείδαις ἐκεῖ
<lb rend="displayNum" n="25" />νόμος τις ἔστιν ὄφεσιν ἐν χρυσηλάτοις
<lb />τρέφειν τέκνα. ἀλλ᾽ ἣν εἶχε παρθένος χλιδὴν
<lb />τέκνῳ προσάψασ᾽ ἔλιπεν ὡς θανουμένῳ.
<lb />κἄμ᾽ ὢν ἀδελφὸς Φοῖβος αἰτεῖται τάδε:
<lb />ὦ σύγγον᾽, ἐλθὼν λαὸν εἰς αὐτόχθονα
<lb rend="displayNum" n="30" />κλεινῶν Ἀθηνῶν — οἶσθα γὰρ θεᾶς πόλιν — 
<lb />λαβὼν βρέφος νεογνὸν ἐκ κοίλης πέτρας
<lb />αὐτῷ σὺν ἄγγει σπαργάνοισί θ᾽ οἷς ἔχει
<lb />ἔνεγκε Δελφῶν τἀμὰ πρὸς χρηστήρια,
<lb />καὶ θὲς πρὸς αὐταῖς εἰσόδοις δόμων ἐμῶν.
<lb rend="displayNum" n="35" />τὰ δ᾽ ἄλλ᾽ — ἐμὸς γάρ ἐστιν, ὡς εἰδῇς, ὁ παῖς — 
<lb />ἡμῖν μελήσει. Λοξίᾳ δ᾽ ἐγὼ χάριν
<lb />πράσσων ἀδελφῷ πλεκτὸν ἐξάρας κύτος
<lb />ἤνεγκα, καὶ τὸν παῖδα κρηπίδων ἔπι
<lb />τίθημι ναοῦ τοῦδ᾽, ἀναπτύξας κύτος
<lb rend="displayNum" n="40" />ἑλικτὸν ἀντίπηγος, ὡς ὁρῷθ᾽ ὁ παῖς.
</p></sp></div1></body></text></TEI.2>