<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*qera/pwn"><p><milestone ed="p" n="1177" unit="card" />
<lb /><milestone ed="P" unit="para" />ἐπεὶ δ᾽ ἐς αὐλοὺς ἧκον ἐς κρατῆρά τε
<lb />κοινόν, γέρων ἔλεξ᾽: Ἀφαρπάζειν χρεὼν
<lb />οἰνηρὰ τεύχη σμικρά, μεγάλα δ᾽ ἐσφέρειν,
<lb rend="displayNum" n="1180" />ὡς θᾶσσον ἔλθωσ᾽ οἵδ᾽ ἐς ἡδονὰς φρενῶν.
<lb />ἦν δὴ φερόντων μόχθος ἀργυρηλάτους
<lb />χρυσέας τε φιάλας: ὃ δὲ λαβὼν ἐξαίρετον,
<lb />ὡς τῷ νέῳ δὴ δεσπότῃ χάριν φέρων,
<lb />ἔδωκε πλῆρες τεῦχος, εἰς οἶνον βαλὼν
<lb rend="displayNum" n="1185" />ὅ φασι δοῦναι φάρμακον δραστήριον
<lb />δέσποιναν, ὡς παῖς ὁ νέος ἐκλίποι φάος:
<lb />κοὐδεὶς τάδ᾽ ᾔδειν. ἐν χεροῖν ἔχοντι δὲ
<lb />σπονδὰς μετ᾽ ἄλλων παιδὶ τῷ πεφηνότι
<lb />βλασφημίαν τις οἰκετῶν ἐφθέγξατο:
<lb rend="displayNum" n="1190" />ὁ δ᾽, ὡς ἐν ἱερῷ μάντεσίν τ᾽ ἐσθλοῖς τραφείς,
<lb />οἰωνὸν ἔθετο, κἀκέλευσ᾽ ἄλλον νέον
<lb />κρατῆρα πληροῦν: τὰς δὲ πρὶν σπονδὰς θεοῦ
<lb />δίδωσι γαίᾳ, πᾶσί τ᾽ ἐκσπένδειν λέγει.
<lb />σιγὴ δ᾽ ὑπῆλθεν. ἐκ δ᾽ ἐπίμπλαμεν δρόσου
<lb rend="displayNum" n="1195" />κρατῆρας ἱεροὺς Βυβλίνου τε πώματος.
<lb />κἀν τῷδε μόχθῳ πτηνὸς ἐσπίπτει δόμοις
<lb />κῶμος πελειῶν — Λοξίου γὰρ ἐν δόμοις
<lb />ἄτρεστα ναίουσ᾽ — ὡς δ᾽ ἀπέσπεισαν μέθυ,
<lb />ἐς αὐτὸ χείλη πώματος κεχρημέναι
<lb rend="displayNum" n="1200" />καθῆκαν, εἷλκον δ᾽ εὐπτέρους ἐς αὐχένας.
</p></sp></div1></body></text></TEI.2>