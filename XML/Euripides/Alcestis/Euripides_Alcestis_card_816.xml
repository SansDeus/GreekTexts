<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><milestone ed="p" n="816" unit="card" />
</sp>
<sp>
<speaker>Ἡρακλῆς</speaker>
<l>ἀλλ᾽ ἦ πέπονθα δείν᾽ ὑπὸ ξένων ἐμῶν;</l>
</sp>
<sp>
<speaker>Θεράπων</speaker>
<l>οὐκ ἦλθες ἐν δέοντι δέξασθαι δόμοις.</l>
<l>[πένθος γὰρ ἡμῖν ἐστι: καὶ στολμοὺς βλέπεις</l>
<l>μελαμπέπλους κουράν τε.]</l>
</sp>
<sp>
<speaker>Ἡρακλῆς</speaker>
<l>[τίς δ᾽ ὁ κατθανών;]</l>
<l n="820">μῶν ἢ τέκνων τι φροῦδον ἢ γέρων πατήρ;</l>
</sp>
<sp>
<speaker>Θεράπων</speaker>
<l>γυνὴ μὲν οὖν ὄλωλεν Ἀδμήτου, ξένε.</l>
</sp>
<sp>
<speaker>Ἡρακλῆς</speaker>
<l>τί φῄς; ἔπειτα δῆτά μ᾽ ἐξενίζετε;</l>
</sp>
<sp>
<speaker>Θεράπων</speaker>
<l>ᾐδεῖτο γάρ σε τῶνδ᾽ ἀπώσασθαι δόμων.</l>
</sp>
<sp>
<speaker>Ἡρακλῆς</speaker>
<l>ὦ σχέτλι᾽, οἵας ἤμπλακες ξυναόρου.</l>
</sp>
<sp>
<speaker>Θεράπων</speaker>
<l n="825">ἀπωλόμεσθα πάντες, οὐ κείνη μόνη.</l>
</sp>
<sp>
<speaker>Ἡρακλῆς</speaker>
<l>ἀλλ᾽ ᾐσθόμην μὲν ὄμμ᾽ ἰδὼν δακρυρροοῦν</l>
<l>κουράν τε καὶ πρόσωπον: ἀλλ᾽ ἔπειθέ με</l>
<l>λέγων θυραῖον κῆδος ἐς τάφον φέρειν.</l>
<l>βίᾳ δὲ θυμοῦ τάσδ᾽ ὑπερβαλὼν πύλας</l>
<l n="830">ἔπινον ἀνδρὸς ἐν φιλοξένου δόμοις</l>
<l>πράσσοντος οὕτω. κᾆτα κωμάζω κάρα</l>
<l>στεφάνοις πυκασθείς; ἀλλὰ σοῦ τὸ νῦν φράσαι,</l>
<l>κακοῦ τοσούτου δώμασιν προσκειμένου,</l>
<l>ποῦ καί σφε θάπτει, ποῦ νιν εὑρήσω μολών.</l>
</sp>
<sp>
<speaker>Θεράπων</speaker>
<l n="835">ὀρθὴν παρ᾽ οἶμον ἣ 'πὶ Λάρισαν φέρει</l>
<l>τύμβον κατόψῃ ξεστὸν ἐκ προαστίου.</l>
</sp>
<sp>
<speaker>Ἡρακλῆς</speaker>
<l>ὦ πολλὰ τλᾶσα καρδία καὶ χεὶρ ἐμή,</l>
<l>νῦν δεῖξον οἷον παῖδά σ᾽ ἡ Τιρυνθία</l>
<l>ἐγείνατ᾽ Ἠλεκτρύωνος Ἀλκμήνη Διί.</l>
<l n="840">δεῖ γάρ με σῶσαι τὴν θανοῦσαν ἀρτίως</l>
<l>γυναῖκα κἀς τόνδ᾽ αὖθις ἱδρῦσαι δόμον</l>
<l>Ἄλκηστιν Ἀδμήτῳ θ᾽ ὑπουργῆσαι χάριν.</l>
<l>ἐλθὼν δ᾽ ἄνακτα τὸν μελάμπεπλον νεκρῶν</l>
<l>Θάνατον φυλάξω, καί νιν εὑρήσειν δοκῶ</l>
<l n="845">πίνοντα τύμβου πλησίον προσφαγμάτων.</l>
<l>κἄνπερ λοχαίας αὐτὸν ἐξ ἕδρας συθεὶς</l>
<l>μάρψω, κύκλον δὲ περιβάλω χεροῖν ἐμαῖν,</l>
<l>οὐκ ἔστιν ὅστις αὐτὸν ἐξαιρήσεται</l>
<l>μογοῦντα πλευρά, πρὶν γυναῖκ᾽ ἐμοὶ μεθῇ.</l>
<l n="850">ἢν δ᾽ οὖν ἁμάρτω τῆσδ᾽ ἄγρας καὶ μὴ μόλῃ</l>
<l>πρὸς αἱματηρὸν πέλανον, εἶμι τῶν κάτω</l>
<l>Κόρης Ἄνακτός τ᾽ εἰς ἀνηλίους δόμους,</l>
<l>αἰτήσομαί τε καὶ πέποιθ᾽ ἄξειν ἄνω</l>
<l>Ἄλκηστιν, ὥστε χερσὶν ἐνθεῖναι ξένου,</l>
<l n="855">ὅς μ᾽ ἐς δόμους ἐδέξατ᾽ οὐδ᾽ ἀπήλασεν,</l>
<l>καίπερ βαρείᾳ συμφορᾷ πεπληγμένος,</l>
<l>ἔκρυπτε δ᾽ ὢν γενναῖος, αἰδεσθεὶς ἐμέ.</l>
<l>τίς τοῦδε μᾶλλον Θεσσαλῶν φιλόξενος,</l>
<l>τίς Ἑλλάδ᾽ οἰκῶν; τοιγὰρ οὐκ ἐρεῖ κακὸν</l>
<l n="860">εὐεργετῆσαι φῶτα γενναῖος γεγώς.</l>
</sp></div2></div1></body></text></TEI.2>