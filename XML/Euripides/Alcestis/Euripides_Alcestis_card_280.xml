<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="anapests" org="uniform" sample="complete"><sp><milestone ed="p" n="280" unit="card" />
</sp></div2>
</div1>
<div1 type="episode" org="uniform" sample="complete">
<sp>
<speaker>Ἄλκηστις</speaker>
<l n="280">Ἄδμηθ᾽, ὁρᾷς γὰρ τἀμὰ πράγμαθ᾽ ὡς ἔχει,</l>
<l>λέξαι θέλω σοι πρὶν θανεῖν ἃ βούλομαι.</l>
<l>ἐγώ σε πρεσβεύουσα κἀντὶ τῆς ἐμῆς</l>
<l>ψυχῆς καταστήσασα φῶς τόδ᾽ εἰσορᾶν</l>
<l>θνῄσκω, παρόν μοι μὴ θανεῖν ὑπὲρ σέθεν,</l>
<l n="285">ἀλλ᾽ ἄνδρα τε σχεῖν Θεσσαλῶν ὃν ἤθελον</l>
<l>καὶ δῶμα ναίειν ὄλβιον τυραννίδι.</l>
<l>κοὐκ ἠθέλησα ζῆν ἀποσπασθεῖσα σοῦ</l>
<l>σὺν παισὶν ὀρφανοῖσιν, οὐδ᾽ ἐφεισάμην</l>
<l>ἥβης, ἔχουσ᾽ ἐν οἷς ἐτερπόμην ἐγώ.</l>
<l n="290">καίτοι σ᾽ ὁ φύσας χἠ τεκοῦσα προύδοσαν,</l>
<l>καλῶς μὲν αὐτοῖς †κατθανεῖν ἧκον† βίου,</l>
<l>καλῶς δὲ σῶσαι παῖδα κεὐκλεῶς θανεῖν.</l>
<l>μόνος γὰρ αὐτοῖς ἦσθα, κοὔτις ἐλπὶς ἦν</l>
<l>σοῦ κατθανόντος ἄλλα φιτύσειν τέκνα.</l>
<l n="295">κἀγώ τ᾽ ἂν ἔζων καὶ σὺ τὸν λοιπὸν χρόνον,</l>
<l>κοὐκ ἂν μονωθεὶς σῆς δάμαρτος ἔστενες</l>
<l>καὶ παῖδας ὠρφάνευες. ἀλλὰ ταῦτα μὲν</l>
<l>θεῶν τις ἐξέπραξεν ὥσθ᾽ οὕτως ἔχειν.</l>
<l><milestone ed="P" unit="para" />εἶεν: σύ νύν μοι τῶνδ᾽ ἀπόμνησαι χάριν:</l>
<l n="300">αἰτήσομαι γάρ σ᾽ ἀξίαν μὲν οὔποτε</l>
<l>（ψυχῆς γὰρ οὐδέν ἐστι τιμιώτερον）,</l>
<l>δίκαια δ᾽, ὡς φήσεις σύ: τούσδε γὰρ φιλεῖς</l>
<l>οὐχ ἧσσον ἢ 'γὼ παῖδας, εἴπερ εὖ φρονεῖς:</l>
<l>τούτους ἀνάσχου δεσπότας ἐμῶν δόμων</l>
<l n="305">καὶ μὴ 'πιγήμῃς τοῖσδε μητρυιὰν τέκνοις,</l>
<l>ἥτις κακίων οὖσ᾽ ἐμοῦ γυνὴ φθόνῳ</l>
<l>τοῖς σοῖσι κἀμοῖς παισὶ χεῖρα προσβαλεῖ.</l>
<l>μὴ δῆτα δράσῃς ταῦτά γ᾽, αἰτοῦμαί σ᾽ ἐγώ.</l>
<l>ἐχθρὰ γὰρ ἡ 'πιοῦσα μητρυιὰ τέκνοις</l>
<l n="310">τοῖς πρόσθ᾽, ἐχίδνης οὐδὲν ἠπιωτέρα.</l>
<l>καὶ παῖς μὲν ἄρσην πατέρ᾽ ἔχει πύργον μέγαν</l>
<l>[ὃν καὶ προσεῖπε καὶ προσερρήθη πάλιν]:</l>
<l>σὺ δ᾽, ὦ τέκνον μοι, πῶς κορευθήσῃ καλῶς;</l>
<l>ποίας τυχοῦσα συζύγου τῷ σῷ πατρί;</l>
<l n="315">μή σοί τιν᾽ αἰσχρὰν προσβαλοῦσα κληδόνα</l>
<l>ἥβης ἐν ἀκμῇ σοὺς διαφθείρῃ γάμους.</l>
<l>οὐ γάρ σε μήτηρ οὔτε νυμφεύσει ποτὲ</l>
<l>οὔτ᾽ ἐν τόκοισι σοῖσι θαρσυνεῖ, τέκνον,</l>
<l>παροῦσ᾽, ἵν᾽ οὐδὲν μητρὸς εὐμενέστερον.</l>
<l n="320">δεῖ γὰρ θανεῖν με: καὶ τόδ᾽ οὐκ ἐς αὔριον</l>
<l>οὐδ᾽ ἐς τρίτην μοι †μηνὸς† ἔρχεται κακόν,</l>
<l>ἀλλ᾽ αὐτίκ᾽ ἐν τοῖς οὐκέτ᾽ οὖσι λέξομαι.</l>
<l>χαίροντες εὐφραίνοισθε: καὶ σοὶ μέν, πόσι,</l>
<l>γυναῖκ᾽ ἀρίστην ἔστι κομπάσαι λαβεῖν,</l>
<l n="325">ὑμῖν δέ, παῖδες, μητρὸς ἐκπεφυκέναι.</l>
</sp>
<sp>
<speaker>Χορός</speaker>
<l>θάρσει: πρὸ τούτου γὰρ λέγειν οὐχ ἅζομαι:</l>
<l>δράσει τάδ᾽, εἴπερ μὴ φρενῶν ἁμαρτάνει.</l>
</sp></div1></body></text></TEI.2>