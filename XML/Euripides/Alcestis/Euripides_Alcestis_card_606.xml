<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><milestone ed="p" n="606" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Ἄδμητος</speaker>
<l>ἀνδρῶν Φεραίων εὐμενὴς παρουσία,</l>
<l>νέκυν μὲν ἤδη πάντ᾽ ἔχοντα πρόσπολοι</l>
<l>φέρουσιν ἄρδην πρὸς τάφον τε καὶ πυράν:</l>
<l>ὑμεῖς δὲ τὴν θανοῦσαν, ὡς νομίζεται,</l>
<l n="610">προσείπατ᾽ ἐξιοῦσαν ὑστάτην ὁδόν.</l>
</sp>
<sp>
<speaker>Χορός</speaker>
<l>καὶ μὴν ὁρῶ σὸν πατέρα γηραιῷ ποδὶ</l>
<l>στείχοντ᾽, ὀπαδούς τ᾽ ἐν χεροῖν δάμαρτι σῇ</l>
<l>κόσμον φέροντας, νερτέρων ἀγάλματα.</l>
</sp>
<sp>
<speaker>Φέρης</speaker>
<l>ἥκω κακοῖσι σοῖσι συγκάμνων, τέκνον:</l>
<l n="615">ἐσθλῆς γάρ, οὐδεὶς ἀντερεῖ, καὶ σώφρονος</l>
<l>γυναικὸς ἡμάρτηκας. ἀλλὰ ταῦτα μὲν</l>
<l>φέρειν ἀνάγκη καίπερ ὄντα δύσφορα.</l>
<l>δέχου δὲ κόσμον τόνδε, καὶ κατὰ χθονὸς</l>
<l>ἴτω. τὸ ταύτης σῶμα τιμᾶσθαι χρεών,</l>
<l n="620">ἥτις γε τῆς σῆς προύθανε ψυχῆς, τέκνον,</l>
<l>καί μ᾽ οὐκ ἄπαιδ᾽ ἔθηκεν οὐδ᾽ εἴασε σοῦ</l>
<l>στερέντα γήρᾳ πενθίμῳ καταφθίνειν,</l>
<l>πάσαις δ᾽ ἔθηκεν εὐκλεέστερον βίον</l>
<l>γυναιξίν, ἔργον τλᾶσα γενναῖον τόδε.</l>
<l n="625">ὦ τόνδε μὲν σώσασ᾽, ἀναστήσασα δὲ</l>
<l>ἡμᾶς πίτνοντας, χαῖρε, κἀν Ἅιδου δόμοις</l>
<l>εὖ σοι γένοιτο. φημὶ τοιούτους γάμους</l>
<l>λύειν βροτοῖσιν, ἢ γαμεῖν οὐκ ἄξιον.</l>
</sp></div1></body></text></TEI.2>