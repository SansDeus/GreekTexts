<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<sp>
<speaker>Ἀπόλλων</speaker>
<l>Ὦ δώματ᾽ Ἀδμήτει᾽, ἐν οἷς ἔτλην ἐγὼ</l>
<l>θῆσσαν τράπεζαν αἰνέσαι θεός περ ὤν.</l>
<l>Ζεὺς γὰρ κατακτὰς παῖδα τὸν ἐμὸν αἴτιος</l>
<l>Ἀσκληπιόν, στέρνοισιν ἐμβαλὼν φλόγα:</l>
<l n="5">οὗ δὴ χολωθεὶς τέκτονας Δίου πυρὸς</l>
<l>κτείνω Κύκλωπας: καί με θητεύειν πατὴρ</l>
<l>θνητῷ παρ᾽ ἀνδρὶ τῶνδ᾽ ἄποιν᾽ ἠνάγκασεν.</l>
<l>ἐλθὼν δὲ γαῖαν τήνδ᾽ ἐβουφόρβουν ξένῳ,</l>
<l>καὶ τόνδ᾽ ἔσῳζον οἶκον ἐς τόδ᾽ ἡμέρας.</l>
<l n="10">ὁσίου γὰρ ἀνδρὸς ὅσιος ὢν ἐτύγχανον</l>
<l>παιδὸς Φέρητος, ὃν θανεῖν ἐρρυσάμην,</l>
<l>Μοίρας δολώσας: ᾔνεσαν δέ μοι θεαὶ</l>
<l>Ἄδμητον Ἅιδην τὸν παραυτίκ᾽ ἐκφυγεῖν,</l>
<l>ἄλλον διαλλάξαντα τοῖς κάτω νεκρόν.</l>
<l n="15">πάντας δ᾽ ἐλέγξας καὶ διεξελθὼν φίλους,</l>
<l>[πατέρα γεραιάν θ᾽ ἥ σφ᾽ ἔτικτε μητέρα,]</l>
<l>οὐχ ηὗρε πλὴν γυναικὸς ὅστις ἤθελεν</l>
<l>θανὼν πρὸ κείνου μηκέτ᾽ εἰσορᾶν φάος:</l>
<l>ἣ νῦν κατ᾽ οἴκους ἐν χεροῖν βαστάζεται</l>
<l n="20">ψυχορραγοῦσα: τῇδε γάρ σφ᾽ ἐν ἡμέρᾳ</l>
<l>θανεῖν πέπρωται καὶ μεταστῆναι βίου.</l>
<l>ἐγὼ δέ, μὴ μίασμά μ᾽ ἐν δόμοις κίχῃ,</l>
<l>λείπω μελάθρων τῶνδε φιλτάτην στέγην.</l>
<l>ἤδη δὲ τόνδε Θάνατον εἰσορῶ πέλας,</l>
<l n="25">ἱερέα θανόντων, ὅς νιν εἰς Ἅιδου δόμους</l>
<l>μέλλει κατάξειν: συμμέτρως δ᾽ ἀφίκετο,</l>
<l>φρουρῶν τόδ᾽ ἦμαρ ᾧ θανεῖν αὐτὴν χρεών.</l>
</sp></div1></body></text></TEI.2>