<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><milestone ed="p" n="1006" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Χορός</speaker>
<l>καὶ μὴν ὅδ᾽, ὡς ἔοικεν, Ἀλκμήνης γόνος,</l>
<l>Ἄδμητε, πρὸς σὴν ἑστίαν πορεύεται.</l>
</sp>
<sp>
<speaker>Ἡρακλῆς</speaker>
<l>φίλον πρὸς ἄνδρα χρὴ λέγειν ἐλευθέρως,</l>
<l>Ἄδμητε, μομφὰς δ᾽ οὐχ ὑπὸ σπλάγχνοις ἔχειν</l>
<l n="1010">σιγῶντ᾽. ἐγὼ δὲ σοῖς κακοῖσιν ἠξίουν</l>
<l>ἐγγὺς παρεστὼς ἐξετάζεσθαι φίλος:</l>
<l>σὺ δ᾽ οὐκ ἔφραζες σῆς προκείμενον νέκυν</l>
<l>γυναικός, ἀλλά μ᾽ ἐξένιζες ἐν δόμοις,</l>
<l>ὡς δὴ θυραίου πήματος σπουδὴν ἔχων.</l>
<l n="1015">κἄστεψα κρᾶτα καὶ θεοῖς ἐλειψάμην</l>
<l>σπονδὰς ἐν οἴκοις δυστυχοῦσι τοῖσι σοῖς.</l>
<l>καὶ μέμφομαι μέν, μέμφομαι, παθὼν τάδε:</l>
<l>οὐ μήν σε λυπεῖν &lt;γ᾽&gt; ἐν κακοῖσι βούλομαι.</l>
<l><milestone ed="P" unit="para" />ὧν δ᾽ οὕνεχ᾽ ἥκω δεῦρ᾽ ὑποστρέψας πάλιν</l>
<l n="1020">λέξω: γυναῖκα τήνδε μοι σῶσον λαβών,</l>
<l>ἕως ἂν ἵππους δεῦρο Θρῃκίας ἄγων</l>
<l>ἔλθω, τύραννον Βιστόνων κατακτανών.</l>
<l>πράξας δ᾽ ὃ μὴ τύχοιμι （νοστήσαιμι γάρ）</l>
<l>δίδωμι τήνδε σοῖσι προσπολεῖν δόμοις.</l>
<l n="1025">πολλῷ δὲ μόχθῳ χεῖρας ἦλθεν εἰς ἐμάς:</l>
<l>ἀγῶνα γὰρ πάνδημον εὑρίσκω τινὰς</l>
<l>τιθέντας, ἀθληταῖσιν ἄξιον πόνον,</l>
<l>ὅθεν κομίζω τήνδε νικητήρια</l>
<l>λαβών. τὰ μὲν γὰρ κοῦφα τοῖς νικῶσιν ἦν</l>
<l n="1030">ἵππους ἄγεσθαι, τοῖσι δ᾽ αὖ τὰ μείζονα</l>
<l>νικῶσι, πυγμὴν καὶ πάλην, βουφόρβια:</l>
<l>γυνὴ δ᾽ ἐπ᾽ αὐτοῖς εἵπετ᾽: ἐντυχόντι δὲ</l>
<l>αἰσχρὸν παρεῖναι κέρδος ἦν τόδ᾽ εὐκλεές.</l>
<l>ἀλλ᾽, ὥσπερ εἶπον, σοὶ μέλειν γυναῖκα χρή:</l>
<l n="1035">οὐ γὰρ κλοπαίαν ἀλλὰ σὺν πόνῳ λαβὼν</l>
<l>ἥκω: χρόνῳ δὲ καὶ σύ μ᾽ αἰνέσεις ἴσως.</l>
</sp></div1></body></text></TEI.2>