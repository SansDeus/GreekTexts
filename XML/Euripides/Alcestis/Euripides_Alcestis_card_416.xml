<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="antistrophe" n="1" org="uniform" sample="complete"><sp><milestone ed="p" n="416" unit="card" /></sp>
<sp>
<speaker>Χορός</speaker>
<l n="416">Ἄδμητ᾽, ἀνάγκη τάσδε συμφορὰς φέρειν:</l>
<l>οὐ γάρ τι πρῶτος οὐδὲ λοίσθιος βροτῶν</l>
<l>γυναικὸς ἐσθλῆς ἤμπλακες: γίγνωσκε δὲ</l>
<l>ὡς πᾶσιν ἡμῖν κατθανεῖν ὀφείλεται.</l>
</sp>
<sp>
<speaker>Ἄδμητος</speaker>
<l n="420">ἐπίσταμαί τοι, κοὐκ ἄφνω κακὸν τόδε</l>
<l>προσέπτατ᾽: εἰδὼς δ᾽ αὔτ᾽ ἐτειρόμην πάλαι.</l>
<l>ἀλλ᾽, ἐκφορὰν γὰρ τοῦδε θήσομαι νεκροῦ,</l>
<l>πάρεστε καὶ μένοντες ἀντηχήσατε</l>
<l>παιᾶνα τῷ κάτωθεν ἄσπονδον θεῷ.</l>
<l n="425"><milestone ed="P" unit="para" />πᾶσιν δὲ Θεσσαλοῖσιν ὧν ἐγὼ κρατῶ</l>
<l>πένθους γυναικὸς τῆσδε κοινοῦσθαι λέγω</l>
<l>κουρᾷ ξυρήκει καὶ μελαμπέπλῳ στολῇ:</l>
<l>τέθριππά θ᾽ οἳ ζεύγνυσθε καὶ μονάμπυκας</l>
<l>πώλους, σιδήρῳ τέμνετ᾽ αὐχένων φόβην.</l>
<l n="430">αὐλῶν δὲ μὴ κατ᾽ ἄστυ, μὴ λύρας κτύπος</l>
<l>ἔστω σελήνας δώδεκ᾽ ἐκπληρουμένας.</l>
<l>οὐ γάρ τιν᾽ ἄλλον φίλτερον θάψω νεκρὸν</l>
<l>τοῦδ᾽ οὐδ᾽ ἀμείνον᾽ εἰς ἔμ᾽: ἀξία δέ μοι</l>
<l>τιμῆς, ἐπεὶ τέθνηκεν ἀντ᾽ ἐμοῦ μόνη.</l>
</sp></div2></div1></body></text></TEI.2>