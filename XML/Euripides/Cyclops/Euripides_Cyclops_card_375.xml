<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" org="uniform" sample="complete"><sp><l><milestone ed="p" n="375" unit="card" /></l></sp></div2>
</div1>
<div1 type="episode" org="uniform" sample="complete">
<sp>
<speaker>Ὀδυσσεύς</speaker>
<l n="375">ὦ Ζεῦ, τί λέξω, δείν᾽ ἰδὼν ἄντρων ἔσω</l>
<l>κοὐ πιστά, μύθοις εἰκότ᾽ οὐδ᾽ ἔργοις βροτῶν;</l>
</sp>
<sp>
<speaker>Χορός</speaker>
<l>τί δ᾽ ἔστ᾽, Ὀδυσσεῦ; μῶν τεθοίναται σέθεν</l>
<l>φίλους ἑταίρους ἀνοσιώτατος Κύκλωψ;</l>
</sp>
<sp>
<speaker>Ὀδυσσεύς</speaker>
<l>δισσούς γ᾽ ἀθρήσας κἀπιβαστάσας χεροῖν,</l>
<l n="380">οἳ σαρκὸς εἶχον εὐτραφέστατον πάχος.</l>
</sp>
<sp>
<speaker>Χορός</speaker>
<l>πῶς, ὦ ταλαίπωρ᾽, ἦτε πάσχοντες τάδε;</l>
</sp>
<sp n="*)odusseu/s">
<speaker>Ὀδυσσεύς</speaker>
<l>ἐπεὶ πετραίαν τήνδ᾽ ἐσήλθομεν στέγην,</l>
<l>ἀνέκαυσε μὲν πῦρ πρῶτον, ὑψηλῆς δρυὸς</l>
<l>κορμοὺς πλατείας ἐσχάρας βαλὼν ἔπι,</l>
<l n="385">τρισσῶν ἁμαξῶν ὡς ἀγώγιμον βάρος,</l>
<l n="392">καὶ χάλκεον λέβητ᾽ ἐπέζεσεν πυρί,</l>
<l n="386">ἔπειτα φύλλων ἐλατίνων χαμαιπετῆ</l>
<l>ἔστρωσεν εὐνὴν πλησίον πυρὸς φλογί.</l>
<l>κρατῆρα δ᾽ ἐξέπλησεν ὡς δεκάμφορον,</l>
<l>μόσχους ἀμέλξας, λευκὸν ἐσχέας γάλα,</l>
<l n="390">σκύφος τε κισσοῦ παρέθετ᾽ εἰς εὖρος τριῶν</l>
<l>πήχεων, βάθος δὲ τεσσάρων ἐφαίνετο,</l>
<l n="393">ὀβελούς τ᾽, ἄκρους μὲν ἐγκεκαυμένους πυρί,</l>
<l>ξεστοὺς δὲ δρεπάνῳ τἄλλα, παλιούρου κλάδων,</l>
<l n="395">†Αἰτναῖά τε σφαγεῖα πελέκεων γνάθοις†.</l>
<l>ὡς δ᾽ ἦν ἕτοιμα πάντα τῷ θεοστυγεῖ</l>
<l>Ἅιδου μαγείρῳ, φῶτε συμμάρψας δύο</l>
<l n="399">τὸν μὲν λέβητος ἐς κύτος χαλκήλατον</l>
<l n="398">ἔσφαζ᾽ ἑταίρων τῶν ἐμῶν ῥυθμῷ τινι,</l>
<l n="400">τὸν δ᾽ αὖ, τένοντος ἁρπάσας ἄκρου ποδός,</l>
<l>παίων πρὸς ὀξὺν στόνυχα πετραίου λίθου</l>
<l>ἐγκέφαλον ἐξέρρανε: καὶ διαρταμῶν</l>
<l>λάβρῳ μαχαίρᾳ σάρκας ἐξώπτα πυρί,</l>
<l>τὰ δ᾽ ἐς λέβητ᾽ ἐφῆκεν ἕψεσθαι μέλη.</l>
<l n="405">ἐγὼ δ᾽ ὁ τλήμων δάκρυ᾽ ἀπ᾽ ὀφθαλμῶν χέων</l>
<l>ἐχριμπτόμην Κύκλωπι κἀδιακόνουν:</l>
<l>ἅλλοι δ᾽ ὅπως ὄρνιθες ἐν μυχοῖς πέτρας</l>
<l>πτήξαντες εἶχον, αἷμα δ᾽ οὐκ ἐνῆν χροΐ.</l>
</sp></div1></body></text></TEI.2>