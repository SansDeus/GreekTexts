<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="441" unit="card" />
<sp>
<speaker>Ὀδυσσεύς</speaker>
<l>ἄκουε δή νυν ἣν ἔχω τιμωρίαν</l>
<l>θηρὸς πανούργου σῆς τε δουλείας φυγήν.</l>
</sp>
<sp>
<speaker>Χορός</speaker>
<l>λέγ᾽, ὡς Ἀσιάδος οὐκ ἂν ἥδιον ψόφον</l>
<l>κιθάρας κλύοιμεν ἢ Κύκλωπ᾽ ὀλωλότα.</l>
</sp>
<sp>
<speaker>Ὀδυσσεύς</speaker>
<l n="445">ἐπὶ κῶμον ἕρπειν πρὸς κασιγνήτους θέλει</l>
<l>Κύκλωπας ἡσθεὶς τῷδε Βακχίου ποτῷ. </l>
</sp>
<sp>
<speaker>Χορός</speaker>
<l>ξυνῆκ᾽: ἔρημον ξυλλαβὼν δρυμοῖσί νιν</l>
<l>σφάξαι μενοινᾷς ἢ πετρῶν ὦσαι κάτα.</l>
</sp>
<sp>
<speaker>Ὀδυσσεύς</speaker>
<l>οὐδὲν τοιοῦτον: δόλιος ἡ προθυμία.</l>
</sp>
<sp>
<speaker>Χορός</speaker>
<l n="450">πῶς δαί; σοφόν τοί σ᾽ ὄντ᾽ ἀκούομεν πάλαι.</l>
</sp>
<sp>
<speaker>Ὀδυσσεύς</speaker>
<l>κώμου μὲν αὐτὸν τοῦδ᾽ ἀπαλλάξαι, λέγων</l>
<l>ὡς οὐ Κύκλωψι πῶμα χρὴ δοῦναι τόδε,</l>
<l>μόνον δ᾽ ἔχοντα βίοτον ἡδέως ἄγειν.</l>
<l>ὅταν δ᾽ ὑπνώσσῃ Βακχίου νικώμενος,</l>
<l n="455">ἀκρεμὼν ἐλαίας ἔστιν ἐν δόμοισί τις,</l>
<l>ὃν φασγάνῳ τῷδ᾽ ἐξαποξύνας ἄκρον</l>
<l>ἐς πῦρ καθήσω: κᾆθ᾽ ὅταν κεκαυμένον</l>
<l>ἴδω νιν, ἄρας θερμὸν ἐς μέσην βαλῶ</l>
<l>Κύκλωπος ὄψιν ὄμμα τ᾽ ἐκτήξω πυρί.</l>
<l n="460">ναυπηγίαν δ᾽ ὡσεί τις ἁρμόζων ἀνὴρ</l>
<l>διπλοῖν χαλινοῖν τρύπανον κωπηλατεῖ,</l>
<l>οὕτω κυκλώσω δαλὸν ἐν φαεσφόρῳ</l>
<l>Κύκλωπος ὄψει καὶ συναυανῶ κόρας.</l>
</sp>
<sp>
<speaker>Χορός</speaker>
<l>ἰοὺ ἰού:</l>
<l n="465">γέγηθα μαινόμεσθα τοῖς εὑρήμασιν.</l>
</sp>
<sp>
<speaker>Ὀδυσσεύς</speaker>
<l>κἄπειτα καὶ σὲ καὶ φίλους γέροντά τε</l>
<l>νεὼς μελαίνης κοῖλον ἐμβήσας σκάφος</l>
<l>διπλαῖσι κώπαις τῆσδ᾽ ἀποστελῶ χθονός.</l>
</sp>
<sp>
<speaker>Χορός</speaker>
<l>ἔστ᾽ οὖν ὅπως ἂν ὡσπερεὶ σπονδῆς θεοῦ</l>
<l n="470">κἀγὼ λαβοίμην τοῦ τυφλοῦντος ὄμματα</l>
<l>δαλοῦ; φόνου γὰρ τοῦδε κοινωνεῖν θέλω.</l>
</sp>
<sp>
<speaker>Ὀδυσσεύς</speaker>
<l>δεῖ γοῦν: μέγας γὰρ δαλός, οὗ ξυλληπτέον.</l>
</sp>
<sp>
<speaker>Χορός</speaker>
<l>ὡς κἂν ἁμαξῶν ἑκατὸν ἀραίμην βάρος,</l>
<l>εἰ τοῦ Κύκλωπος τοῦ κακῶς ὀλουμένου </l>
<l n="475">ὀφθαλμὸν ὥσπερ σφηκιὰν ἐκθύψομεν.</l>
</sp>
<sp>
<speaker>Ὀδυσσεύς</speaker>
<l>σιγᾶτέ νυν: δόλον γὰρ ἐξεπίστασαι:</l>
<l>χὤταν κελεύω, τοῖσιν ἀρχιτέκτοσιν</l>
<l>πείθεσθ᾽. ἐγὼ γὰρ ἄνδρας ἀπολιπὼν φίλους</l>
<l>τοὺς ἔνδον ὄντας οὐ μόνος σωθήσομαι.</l>
<l n="480">[καίτοι φύγοιμ᾽ ἂν κἀκβέβηκ᾽ ἄντρου μυχῶν:</l>
<l>ἀλλ᾽ οὐ δίκαιον ἀπολιπόντ᾽ ἐμοὺς φίλους</l>
<l>ξὺν οἷσπερ ἦλθον δεῦρο σωθῆναι μόνον.]</l>
</sp></div1></body></text></TEI.2>