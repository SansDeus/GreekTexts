<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><milestone ed="p" n="566" unit="card" />
</sp>
<sp>
<speaker>Κύκλωψ</speaker>
<l>λάβ᾽, ὦ ξέν᾽, αὐτὸς οἰνοχόος τέ μοι γενοῦ.</l>
</sp>
<sp>
<speaker>Ὀδυσσεύς</speaker>
<l>γιγνώσκεται γοῦν ἅμπελος τἠμῇ χερί.</l>
</sp>
<sp>
<speaker>Κύκλωψ</speaker>
<l>φέρ᾽ ἔγχεόν νυν.</l>
</sp>
<sp>
<speaker>Ὀδυσσεύς</speaker>
<l>ἐγχέω, σίγα μόνον.</l>
</sp>
<sp>
<speaker>Κύκλωψ</speaker>
<l>χαλεπὸν τόδ᾽ εἶπας, ὅστις ἂν πίνῃ πολύν.</l>
</sp>
<sp>
<speaker>Ὀδυσσεύς</speaker>
<l n="570">ἰδού: λαβὼν ἔκπιθι καὶ μηδὲν λίπῃς:</l>
<l>συνεκθανεῖν δὲ σπῶντα χρὴ τῷ πώματι.</l>
</sp>
<sp>
<speaker>Κύκλωψ</speaker>
<l>παπαῖ, σοφόν γε τὸ ξύλον τῆς ἀμπέλου.</l>
</sp>
<sp>
<speaker>Ὀδυσσεύς</speaker>
<l>κἂν μὲν σπάσῃς γε δαιτὶ πρὸς πολλῇ πολύν,</l>
<l>τέγξας ἄδιψον νηδύν, εἰς ὕπνον βαλεῖ, </l>
<l n="575">ἢν δ᾽ ἐλλίπῃς τι, ξηρανεῖ σ᾽ ὁ Βάκχιος.</l>
</sp>
<sp>
<speaker>Κύκλωψ</speaker>
<l>ἰοὺ ἰού:</l>
<l>ὡς ἐξένευσα μόγις: ἄκρατος ἡ χάρις.</l>
<l>ὁ δ᾽ οὐρανός μοι συμμεμιγμένος δοκεῖ</l>
<l>τῇ γῇ φέρεσθαι, τοῦ Διός τε τὸν θρόνον</l>
<l n="580">λεύσσω τὸ πᾶν τε δαιμόνων ἁγνὸν σέβας.</l>
<l>οὐκ ἂν φιλήσαιμ᾽;  αἱ Χάριτες πειρῶσί με.</l>
<l>ἅλις: Γανυμήδη τόνδ᾽ ἔχων ἀναπαύσομαι</l>
<l>κάλλιον ἢ τὰς Χάριτας. ἥδομαι δέ πως</l>
<l>τοῖς παιδικοῖσι μᾶλλον ἢ τοῖς θήλεσιν.</l>
</sp>
<sp>
<speaker>Σιληνός</speaker>
<l n="585">ἐγὼ γὰρ ὁ Διός εἰμι Γανυμήδης, Κύκλωψ;</l>
</sp>
<sp>
<speaker>Κύκλωψ</speaker>
<l>ναὶ μὰ Δί᾽, ὃν ἁρπάζω γ᾽ ἐγὼ 'κ τῆς Δαρδάνου.</l>
</sp>
<sp>
<speaker>Σιληνός</speaker>
<l>ἀπόλωλα, παῖδες: σχέτλια πείσομαι κακά.</l>
</sp>
<sp>
<speaker>Κύκλωψ</speaker>
<l>μέμφῃ τὸν ἐραστὴν κἀντρυφᾷς πεπωκότι;</l>
</sp>
<sp>
<speaker>Σιληνός</speaker>
<l>οἴμοι: πικρότατον οἶνον ὄψομαι τάχα.</l>
</sp>
<sp>
<speaker>Ὀδυσσεύς</speaker>
<l n="590">ἄγε δή, Διονύσου παῖδες, εὐγενῆ τέκνα,</l>
<l>ἔνδον μὲν ἁνήρ: τῷ δ᾽ ὕπνῳ παρειμένος</l>
<l>τάχ᾽ ἐξ ἀναιδοῦς φάρυγος ὠθήσει κρέα.</l>
<l>δαλὸς δ᾽ ἔσωθεν αὐλίων πνέων καπνὸν</l>
<l>παρευτρέπισται, κοὐδὲν ἄλλο πλὴν πυροῦν</l>
<l n="595">Κύκλωπος ὄψιν: ἀλλ᾽ ὅπως ἀνὴρ ἔσῃ.</l>
</sp>
<sp>
<speaker>Χορός</speaker>
<l>πέτρας τὸ λῆμα κἀδάμαντος ἕξομεν.</l>
<l>χώρει δ᾽ ἐς οἴκους πρίν τι τὸν πατέρα παθεῖν</l>
<l>ἀπάλαμνον: ὥς σοι τἀνθάδ᾽ ἐστὶν εὐτρεπῆ.</l>
</sp>
<sp>
<speaker>Ὀδυσσεύς</speaker>
<l>Ἥφαιστ᾽, ἄναξ Αἰτναῖε, γείτονος κακοῦ</l>
<l n="600">λαμπρὸν πυρώσας ὄμμ᾽ ἀπαλλάχθηθ᾽ ἅπαξ,</l>
<l>σύ τ᾽, ὦ μελαίνης Νυκτὸς ἐκπαίδευμ᾽, Ὕπνε, </l>
<l>ἄκρατος ἐλθὲ θηρὶ τῷ θεοστυγεῖ,</l>
<l>καὶ μὴ 'πὶ καλλίστοισι Τρωϊκοῖς πόνοις</l>
<l>αὐτόν τε ναύτας τ᾽ ἀπολέσητ᾽ Ὀδυσσέα</l>
<l n="605">ὑπ᾽ ἀνδρὸς ᾧ θεῶν οὐδὲν ἢ βροτῶν μέλει.</l>
<l>ἢ τὴν τύχην μὲν δαίμον᾽ ἡγεῖσθαι χρεών,</l>
<l>τὰ δαιμόνων δὲ τῆς τύχης ἐλάσσονα.</l>
</sp></div1></body></text></TEI.2>