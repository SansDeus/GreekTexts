<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><milestone ed="p" n="624" unit="card" />
</sp>
<sp>
<speaker>Ὀδυσσεύς</speaker>
<l n="625">σιγᾶτε πρὸς θεῶν, θῆρες, ἡσυχάζετε,</l>
<l>συνθέντες ἄρθρα στόματος: οὐδὲ πνεῖν ἐῶ,</l>
<l>οὐ σκαρδαμύσσειν οὐδὲ χρέμπτεσθαί τινα,</l>
<l>ὡς μὴ 'ξεγερθῇ τὸ κακόν, ἔστ᾽ ἂν ὄμματος</l>
<l>ὄψις Κύκλωπος ἐξαμιλληθῇ πυρί.</l>
</sp>
<sp>
<speaker>Χορός</speaker>
<l>σιγῶμεν ἐγκάψαντες αἰθέρα γνάθοις.</l>
</sp>
<sp>
<speaker>Ὀδυσσεύς</speaker>
<l n="630">ἄγε νυν ὅπως ἅψεσθε τοῦ δαλοῦ χεροῖν</l>
<l>ἔσω μολόντες: διάπυρος δ᾽ ἐστὶν καλῶς.</l>
</sp>
<sp>
<speaker>Χορός</speaker>
<l>οὔκουν σὺ τάξεις οὕστινας πρώτους χρεὼν</l>
<l>καυτὸν μοχλὸν λαβόντας ἐκκάειν τὸ φῶς</l>
<l>Κύκλωπος, ὡς ἂν τῆς τύχης κοινώμεθα;</l>
</sp>
<sp>
<speaker>Χορός α</speaker>
<l n="635">ἡμεῖς μέν ἐσμεν μακροτέρω πρὸ τῶν θυρῶν</l>
<l>ἑστῶτες ὠθεῖν ἐς τὸν ὀφθαλμὸν τὸ πῦρ.</l>
</sp>
<sp>
<speaker>Χορός β</speaker>
<l>ἡμεῖς δὲ χωλοί γ᾽ ἀρτίως γεγενήμεθα.</l>
</sp>
<sp>
<speaker>Χορός α</speaker>
<l>ταὐτὸν πεπόνθατ᾽ ἆρ᾽ ἐμοί: τοὺς γὰρ πόδας</l>
<l>ἑστῶτες ἐσπάσθημεν οὐκ οἶδ᾽ ἐξ ὅτου.</l>
</sp>
<sp>
<speaker>Ὀδυσσεύς</speaker>
<l n="640">ἑστῶτες ἐσπάσθητε;</l>
</sp>
<sp>
<speaker>Χορός α</speaker>
<l>καὶ τά γ᾽ ὄμματα</l>
<l>μέστ᾽ ἐστὶν ἡμῖν κόνεος ἢ τέφρας ποθέν.</l>
</sp>
<sp>
<speaker>Ὀδυσσεύς</speaker>
<l>ἄνδρες πονηροὶ κοὐδὲν οἵδε σύμμαχοι.</l>
</sp>
<sp>
<speaker>Χορός</speaker>
<l>ὁτιὴ τὸ νῶτον τὴν ῥάχιν τ᾽ οἰκτίρομεν</l>
<l>καὶ τοὺς ὀδόντας ἐκβαλεῖν οὐ βούλομαι</l>
<l n="645">τυπτόμενος, αὕτη γίγνεται πονηρία;</l>
<l>ἀλλ᾽ οἶδ᾽ ἐπῳδὴν Ὀρφέως ἀγαθὴν πάνυ,</l>
<l>ὥστ᾽ αὐτόματον τὸν δαλὸν ἐς τὸ κρανίον</l>
<l>στείχονθ᾽ ὑφάπτειν τὸν μονῶπα παῖδα γῆς.</l>
</sp>
<sp>
<speaker>Ὀδυσσεύς</speaker>
<l>πάλαι μὲν ᾔδη σ᾽ ὄντα τοιοῦτον φύσει,</l>
<l n="650">νῦν δ᾽ οἶδ᾽ ἄμεινον. τοῖσι δ᾽ οἰκείοις φίλοις</l>
<l>χρῆσθαί μ᾽ ἀνάγκη. χειρὶ δ᾽ εἰ μηδὲν σθένεις,</l>
<l>ἀλλ᾽ οὖν ἐπεγκέλευέ γ᾽, ὡς εὐψυχίαν</l>
<l>φίλων κελευσμοῖς τοῖσι σοῖς κτησώμεθα.</l>
</sp>
<sp>
<speaker>Χορός</speaker>
<l>δράσω τάδ᾽. ἐν τῷ Καρὶ κινδυνεύσομεν.</l>
<l n="655">κελευσμάτων δ᾽ ἕκατι τυφέσθω Κύκλωψ.</l>
</sp></div2></div1></body></text></TEI.2>