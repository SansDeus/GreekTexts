<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><milestone ed="p" n="273" unit="card" />
</sp>
<sp>
<speaker>Κύκλωψ</speaker>
<l>ψεύδεσθ᾽: ἔγωγε τῷδε τοῦ Ῥαδαμάνθυος</l>
<l>μᾶλλον πέποιθα καὶ δικαιότερον λέγω.</l>
<l n="275">θέλω δ᾽ ἐρέσθαι: πόθεν ἐπλεύσατ᾽, ὦ ξένοι;</l>
<l>ποδαποί; τίς ὑμᾶς ἐξεπαίδευσεν πόλις;</l>
</sp>
<sp>
<speaker>Ὀδυσσεύς</speaker>
<l>Ἰθακήσιοι μὲν τὸ γένος, Ἰλίου δ᾽ ἄπο,</l>
<l>πέρσαντες ἄστυ, πνεύμασιν θαλασσίοις</l>
<l>σὴν γαῖαν ἐξωσθέντες ἥκομεν, Κύκλωψ.</l>
</sp>
<sp>
<speaker>Κύκλωψ</speaker>
<l n="280">ἦ τῆς κακίστης οἳ μετήλθεθ᾽ ἁρπαγὰς</l>
<l>Ἑλένης Σκαμάνδρου γείτον᾽ Ἰλίου πόλιν;</l>
</sp>
<sp>
<speaker>Ὀδυσσεύς</speaker>
<l>οὗτοι, πόνον τὸν δεινὸν ἐξηντληκότες.</l>
</sp>
<sp>
<speaker>Κύκλωψ</speaker>
<l>αἰσχρὸν στράτευμά γ᾽, οἵτινες μιᾶς χάριν</l>
<l>γυναικὸς ἐξεπλεύσατ᾽ ἐς γαῖαν Φρυγῶν.</l>
</sp>
<sp>
<speaker>Ὀδυσσεύς</speaker>
<l n="285">θεοῦ τὸ πρᾶγμα: μηδέν᾽ αἰτιῶ βροτῶν.</l>
<l><milestone ed="P" unit="para" />ἡμεῖς δέ σ᾽, ὦ θεοῦ ποντίου γενναῖε παῖ,</l>
<l>ἱκετεύομέν τε καὶ ψέγομεν ἐλευθέρως:</l>
<l>μὴ τλῇς πρὸς οἴκους σοὺς ἀφιγμένους φίλους</l>
<l>κτανεῖν βοράν τε δυσσεβῆ θέσθαι γνάθοις:</l>
<l n="290">οἳ τὸν σόν, ὦναξ, πατέρ᾽ ἔχειν ναῶν ἕδρας</l>
<l>ἐρρυσάμεσθα γῆς ἐν Ἑλλάδος μυχοῖς:</l>
<l>ἱερᾶς τ᾽ ἄθραυστος Ταινάρου μένει λιμὴν</l>
<l>Μαλέας τ᾽ ἄκρας κευθμῶνες ἥ τε Σουνίου</l>
<l>δίας Ἀθάνας σῶς ὑπάργυρος πέτρα </l>
<l n="295">†Γεραίστιοί τε καταφυγαί: τά θ᾽ Ἑλλάδος</l>
<l>δύσφρον᾽ ὀνείδη Φρυξὶν οὐκ ἐδώκαμεν.†</l>
<l>ὧν καὶ σὺ κοινοῖ: γῆς γὰρ Ἑλλάδος μυχοὺς</l>
<l>οἰκεῖς ὑπ᾽ Αἴτνῃ, τῇ πυριστάκτῳ πέτρᾳ.</l>
<l><milestone ed="P" unit="para" />νόμος δὲ θνητοῖς, εἰ λόγους ἀποστρέφῃ,</l>
<l n="300">ἱκέτας δέχεσθαι ποντίους ἐφθαρμένους</l>
<l>ξένιά τε δοῦναι καὶ πέπλους ἐπαρκέσαι:</l>
<l>&lt;τούτων δίκαιόν σου τυχεῖν ἡμᾶς, ἄναξ,&gt;<note anchored="yes" resp="Kovacs" place="unspecified">ϝερσυμ ξομποσυιτ κοϝαξς.</note></l>
<l>οὐκ ἀμφὶ βουπόροισι πηχθέντας μέλη</l>
<l>ὀβελοῖσι νηδὺν καὶ γνάθον πλῆσαι σέθεν.</l>
<l>ἅλις δὲ Πριάμου γαῖ᾽ ἐχήρωσ᾽ Ἑλλάδα,</l>
<l n="305">πολλῶν νεκρῶν πιοῦσα δοριπετῆ φόνον,</l>
<l>ἀλόχους τ᾽ ἀνάνδρους γραῦς τ᾽ ἄπαιδας ὤλεσεν</l>
<l>πολιούς τε πατέρας. εἰ δὲ τοὺς λελειμμένους</l>
<l>σὺ συμπυρώσας δαῖτ᾽ ἀναλώσεις πικράν,</l>
<l>ποῖ τρέψεταί τις; ἀλλ᾽ ἐμοὶ πιθοῦ, Κύκλωψ:</l>
<l n="310">πάρες τὸ μάργον σῆς γνάθου, τὸ δ᾽ εὐσεβὲς</l>
<l>τῆς δυσσεβείας ἀνθελοῦ: πολλοῖσι γὰρ</l>
<l>κέρδη πονηρὰ ζημίαν ἠμείψατο.</l>
</sp>
<sp>
<speaker>Σιληνός</speaker>
<l>παραινέσαι σοι βούλομαι: τῶν γὰρ κρεῶν</l>
<l>μηδὲν λίπῃς τοῦδ᾽, ἤν τε τὴν γλῶσσαν δάκῃς,</l>
<l n="315">κομψὸς γενήσῃ καὶ λαλίστατος, Κύκλωψ.</l>
</sp></div1></body></text></TEI.2>