<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<sp>
<speaker>Σιληνός</speaker>
<l>Ὦ Βρόμιε, διὰ σὲ μυρίους ἔχω πόνους</l>
<l>νῦν χὤτ᾽ ἐν ἥβῃ τοὐμὸν εὐσθένει δέμας:</l>
<l>πρῶτον μὲν ἡνίκ᾽ ἐμμανὴς Ἥρας ὕπο</l>
<l>Νύμφας ὀρείας ἐκλιπὼν ᾤχου τροφούς:</l>
<l n="5">ἔπειθ᾽ ὅτ᾽ ἀμφὶ γηγενῆ μάχην δορὸς</l>
<l>ἐνδέξιος σῷ ποδὶ παρασπιστὴς βεβὼς</l>
<l>Ἐγκέλαδον ἰτέαν ἐς μέσην θενὼν δορὶ</l>
<l>ἔκτεινα —ιφέρ᾽ ἴδω, τοῦτ᾽ ἰδὼν ὄναρ λέγω;</l>
<l>οὐ μὰ Δί᾽, ἐπεὶ καὶ σκῦλ᾽ ἔδειξα Βακχίῳ.</l>
<l n="10"><milestone ed="P" unit="para" />καὶ νῦν ἐκείνων μείζον᾽ ἐξαντλῶ πόνον.</l>
<l>ἐπεὶ γὰρ Ἥρα σοι γένος Τυρσηνικὸν</l>
<l>λῃστῶν ἐπῶρσεν, ὡς ὁδηθείης μακράν,</l>
<l>&lt;ἐγὼ&gt; πυθόμενος σὺν τέκνοισι ναυστολῶ</l>
<l>σέθεν κατὰ ζήτησιν. ἐν πρύμνῃ δ᾽ ἄκρᾳ</l>
<l n="15">αὐτὸς βεβὼς ηὔθυνον ἀμφῆρες δόρυ,</l>
<l>παῖδες δ᾽ &lt;ἐπ᾽&gt; ἐρετμοῖς ἥμενοι γλαυκὴν ἅλα</l>
<l>ῥοθίοισι λευκαίνοντες ἐζήτουν σ᾽, ἄναξ.</l>
<l>ἤδη δὲ Μαλέας πλησίον πεπλευκότας</l>
<l>ἀπηλιώτης ἄνεμος ἐμπνεύσας δορὶ</l>
<l n="20">ἐξέβαλεν ἡμᾶς τήνδ᾽ ἐς Αἰτναίαν πέτραν,</l>
<l>ἵν᾽ οἱ μονῶπες ποντίου παῖδες θεοῦ </l>
<l>Κύκλωπες οἰκοῦσ᾽ ἄντρ᾽ ἔρημ᾽ ἀνδροκτόνοι.</l>
<l>τούτων ἑνὸς ληφθέντες ἐσμὲν ἐν δόμοις</l>
<l>δοῦλοι: καλοῦσι δ᾽ αὐτὸν ᾧ λατρεύομεν</l>
<l n="25">Πολύφημον: ἀντὶ δ᾽ εὐίων βακχευμάτων</l>
<l>ποίμνας Κύκλωπος ἀνοσίου ποιμαίνομεν.</l>
<l><milestone ed="P" unit="para" />παῖδες μὲν οὖν μοι κλειτύων ἐν ἐσχάτοις</l>
<l>νέμουσι μῆλα νέα νέοι πεφυκότες,</l>
<l>ἐγὼ δὲ πληροῦν πίστρα καὶ σαίρειν στέγας</l>
<l n="30">μένων τέταγμαι τάσδε, τῷδε δυσσεβεῖ</l>
<l>Κύκλωπι δείπνων ἀνοσίων διάκονος.</l>
<l>καὶ νῦν, τὰ προσταχθέντ᾽, ἀναγκαίως ἔχει</l>
<l>σαίρειν σιδηρᾷ τῇδέ μ᾽ ἁρπάγῃ δόμους,</l>
<l>ὡς τόν τ᾽ ἀπόντα δεσπότην Κύκλωπ᾽ ἐμὸν</l>
<l n="35">καθαροῖσιν ἄντροις μῆλά τ᾽ ἐσδεχώμεθα.</l>
<l><milestone ed="P" unit="para" />ἤδη δὲ παῖδας προσνέμοντας εἰσορῶ</l>
<l>ποίμνας. τί ταῦτα; μῶν κρότος σικινίδων</l>
<l>ὁμοῖος ὑμῖν νῦν τε χὤτε Βακχίῳ</l>
<l>κῶμος συνασπίζοντες Ἀλθαίας δόμους</l>
<l n="40">προσῇτ᾽ ἀοιδαῖς βαρβίτων σαυλούμενοι;</l>
</sp></div1></body></text></TEI.2>