<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><milestone ed="p" n="241" unit="card" />
</sp>
<sp>
<speaker>Κύκλωψ</speaker>
<l>ἄληθες; οὔκουν κοπίδας ὡς τάχιστ᾽ ἰὼν</l>
<l>θήξεις μαχαίρας καὶ μέγαν φάκελον ξύλων</l>
<l>ἐπιθεὶς ἀνάψεις; ὡς σφαγέντες αὐτίκα</l>
<l>πλήσουσι νηδὺν τὴν ἐμὴν ἀπ᾽ ἄνθρακος</l>
<l n="245">θερμὴν διδόντες δαῖτα τῷ κρεανόμῳ,</l>
<l>τὰ δ᾽ ἐκ λέβητος ἑφθὰ καὶ τετηκότα.</l>
<l>ὡς ἔκπλεώς γε δαιτός εἰμ᾽ ὀρεσκόου:</l>
<l>ἅλις λεόντων ἐστί μοι θοινωμένῳ</l>
<l>ἐλάφων τε, χρόνιος δ᾽ εἴμ᾽ ἀπ᾽ ἀνθρώπων βορᾶς.</l>
</sp>
<sp>
<speaker>Σιληνός</speaker>
<l n="250">τὰ καινά γ᾽ ἐκ τῶν ἠθάδων, ὦ δέσποτα,</l>
<l>ἡδίον᾽ ἐστίν. οὐ γὰρ οὖν νεωστί γε</l>
<l>ἄλλοι πρὸς οἴκους σοὺς ἀφίκοντο ξένοι.</l>
</sp>
<sp>
<speaker>Ὀδυσσεύς</speaker>
<l>Κύκλωψ, ἄκουσον ἐν μέρει καὶ τῶν ξένων.</l>
<l>ἡμεῖς βορᾶς χρῄζοντες ἐμπολὴν λαβεῖν</l>
<l n="255">σῶν ἆσσον ἄντρων ἤλθομεν νεὼς ἄπο.</l>
<l>τοὺς δ᾽ ἄρνας ἡμῖν οὗτος ἀντ᾽ οἴνου σκύφου</l>
<l>ἀπημπόλα τε κἀδίδου πιεῖν λαβὼν</l>
<l>ἑκὼν ἑκοῦσι, κοὐδὲν ἦν τούτων βίᾳ.</l>
<l>ἀλλ᾽ οὗτος ὑγιὲς οὐδὲν ὧν φησιν λέγει,</l>
<l n="260">ἐπεί γ᾽ ἐλήφθη σοῦ λάθρᾳ πωλῶν τὰ σά.</l>
</sp>
<sp>
<speaker>Σιληνός</speaker>
<l>ἐγώ; κακῶς γ᾽ ἄρ᾽ ἐξόλοι᾽.</l>
</sp>
<sp>
<speaker>Ὀδυσσεύς</speaker>
<l>εἰ ψεύδομαι.</l>
</sp>
<sp>
<speaker>Σιληνός</speaker>
<l>μὰ τὸν Ποσειδῶ τὸν τεκόντα σ᾽, ὦ Κύκλωψ,</l>
<l>μὰ τὸν μέγαν Τρίτωνα καὶ τὸν Νηρέα,</l>
<l>μὰ τὴν Καλυψὼ τάς τε Νηρέως κόρας,</l>
<l n="265">μὰ θαἰερὰ κύματ᾽ ἰχθύων τε πᾶν γένος,</l>
<l>ἀπώμοσ᾽, ὦ κάλλιστον ὦ Κυκλώπιον,</l>
<l>ὦ δεσποτίσκε, μὴ τὰ σ᾽ ἐξοδᾶν ἐγὼ</l>
<l>ξένοισι χρήματ᾽. ἢ κακῶς οὗτοι κακοὶ</l>
<l>οἱ παῖδες ἀπόλοινθ᾽, οὓς μάλιστ᾽ ἐγὼ φιλῶ.</l>
</sp>
<sp>
<speaker>Χορός</speaker>
<l n="270">αὐτὸς ἔχ᾽. ἔγωγε τοῖς ξένοις τὰ χρήματα</l>
<l>περνάντα σ᾽ εἶδον: εἰ δ᾽ ἐγὼ ψευδῆ λέγω,</l>
<l>ἀπόλοιθ᾽ ὁ πατήρ μου: τοὺς ξένους δὲ μὴ ἀδίκει.</l>
</sp></div1></body></text></TEI.2>