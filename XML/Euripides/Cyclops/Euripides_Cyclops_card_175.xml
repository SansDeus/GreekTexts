<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><milestone ed="p" n="175" unit="card" />
</sp>
<sp>
<speaker>Χορός</speaker>
<l n="175">ἄκου᾽, Ὀδυσσεῦ: διαλαλήσωμέν τί σοι.</l>
</sp>
<sp>
<speaker>Ὀδυσσεύς</speaker>
<l>καὶ μὴν φίλοι γε προσφέρεσθε πρὸς φίλον.</l>
</sp>
<sp>
<speaker>Χορός</speaker>
<l>ἐλάβετε Τροίαν τὴν Ἑλένην τε χειρίαν;</l>
</sp>
<sp>
<speaker>Ὀδυσσεύς</speaker>
<l>καὶ πάντα γ᾽ οἶκον Πριαμιδῶν ἐπέρσαμεν.</l>
</sp>
<sp>
<speaker>Χορός</speaker>
<l>οὔκουν, ἐπειδὴ τὴν νεᾶνιν εἵλετε,</l>
<l n="180">ἅπαντες αὐτὴν διεκροτήσατ᾽ ἐν μέρει,</l>
<l>ἐπεί γε πολλοῖς ἥδεται γαμουμένη,</l>
<l>τὴν προδότιν;  ἣ τοὺς θυλάκους τοὺς ποικίλους</l>
<l>περὶ τοῖν σκελοῖν ἰδοῦσα καὶ τὸν χρύσεον </l>
<l>κλῳὸν φοροῦντα περὶ μέσον τὸν αὐχένα</l>
<l n="185">ἐξεπτοήθη, Μενέλεων, ἀνθρώπιον</l>
<l>λῷστον λιποῦσα. μηδαμοῦ γένος ποτὲ</l>
<l>φῦναι γυναικῶν ὤφελ᾽, εἰ μὴ 'μοὶ μόνῳ.</l>
</sp>
<sp>
<speaker>Σιληνός</speaker>
<l>ἰδού: τάδ᾽ ὑμῖν ποιμνίων βοσκήματα,</l>
<l>ἄναξ Ὀδυσσεῦ, μηκάδων ἀρνῶν τροφαί,</l>
<l n="190">πηκτοῦ γάλακτός τ᾽ οὐ σπάνια τυρεύματα.</l>
<l>φέρεσθε: χωρεῖθ᾽ ὡς τάχιστ᾽ ἄντρων ἄπο,</l>
<l>βότρυος ἐμοὶ πῶμ᾽ ἀντιδόντες εὐίου.</l>
<l><milestone ed="P" unit="para" />οἴμοι: Κύκλωψ ὅδ᾽ ἔρχεται: τί δράσομεν;</l>
</sp>
<sp>
<speaker>Ὀδυσσεύς</speaker>
<l>ἀπολώλαμέν τἄρ᾽, ὦ γέρον: ποῖ χρὴ φυγεῖν;</l>
</sp>
<sp>
<speaker>Σιληνός</speaker>
<l n="195">ἔσω πέτρας τῆσδ᾽, οὗπερ ἂν λάθοιτέ γε.</l>
</sp>
<sp>
<speaker>Ὀδυσσεύς</speaker>
<l>δεινὸν τόδ᾽ εἶπας, ἀρκύων μολεῖν ἔσω.</l>
</sp>
<sp>
<speaker>Σιληνός</speaker>
<l>οὐ δεινόν: εἰσὶ καταφυγαὶ πολλαὶ πέτρας.</l>
</sp>
<sp>
<speaker>Ὀδυσσεύς</speaker>
<l>οὐ δῆτ᾽: ἐπεί τἂν μεγάλα γ᾽ ἡ Τροία στένοι,</l>
<l>εἰ φευξόμεσθ᾽ ἕν᾽ ἄνδρα, μυρίον δ᾽ ὄχλον</l>
<l n="200">Φρυγῶν ὑπέστην πολλάκις σὺν ἀσπίδι.</l>
<l>ἀλλ᾽, εἰ θανεῖν δεῖ, κατθανούμεθ᾽ εὐγενῶς</l>
<l>ἢ ζῶντες αἶνον τὸν πάρος συσσώσομεν.</l>
</sp></div1></body></text></TEI.2>