<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1238" unit="card" />
</p></sp>
<sp n="*dio/skouroi">
<speaker>Διόσκουροι</speaker><p>
<lb />Ἀγαμέμνονος παῖ, κλῦθι: δίπτυχοι δέ σε
<lb />καλοῦσι μητρὸς σύγγονοι Διόσκοροι,
<lb rend="displayNum" n="1240" />Κάστωρ κασίγνητός τε Πολυδεύκης ὅδε.
<lb />δεινὸν δὲ ναυσὶν ἀρτίως πόντου σάλον
<lb />παύσαντ᾽ ἀφίγμεθ᾽ Ἄργος, ὡς ἐσείδομεν
<lb />σφαγὰς ἀδελφῆς τῆσδε, μητέρος δὲ σῆς.
<lb />δίκαια μέν νυν ἥδ᾽ ἔχει, σὺ δ᾽ οὐχὶ δρᾷς:
<lb rend="displayNum" n="1245" />Φοῖβός τε, Φοῖβος — ἀλλ᾽ ἄναξ γάρ ἐστ᾽ ἐμός,
<lb />σιγῶ: σοφὸς δ᾽ ὢν οὐκ ἔχρησέ σοι σοφά.
<lb />αἰνεῖν δ᾽ ἀνάγκη ταῦτα: τἀντεῦθεν δὲ χρὴ
<lb />πράσσειν ἃ Μοῖρα Ζεύς τ᾽ ἔκρανε σοῦ πέρι.
<lb /><milestone ed="P" unit="para" />Πυλάδῃ μὲν Ἠλέκτραν δὸς ἄλοχον ἐς δόμους,
<lb rend="displayNum" n="1250" />σὺ δ᾽ Ἄργος ἔκλιπ᾽: οὐ γὰρ ἔστι σοι πόλιν
<lb />τήνδ᾽ ἐμβατεύειν, μητέρα κτείναντι σήν.
<lb />δειναὶ δὲ κῆρές <add>σ᾽</add> αἱ κυνώπιδες θεαὶ
<lb />τροχηλατήσουσ᾽ ἐμμανῆ πλανώμενον.
<lb />ἐλθὼν δ᾽ Ἀθήνας Παλλάδος σεμνὸν βρέτας
<lb rend="displayNum" n="1255" />πρόσπτυξον: εἵρξει γάρ νιν ἐπτοημένας
<lb />δεινοῖς δράκουσιν ὥστε μὴ ψαύειν σέθεν,
<lb />γοργῶφ᾽ ὑπερτείνουσα σῷ κάρᾳ κύκλον.
<lb />ἔστιν δ᾽ Ἄρεώς τις ὄχθος, οὗ πρῶτον θεοὶ
<lb />ἕζοντ᾽ ἐπὶ ψήφοισιν αἵματος πέρι,
<lb rend="displayNum" n="1260" />Ἁλιρρόθιον ὅτ᾽ ἔκταν᾽ ὠμόφρων Ἄρης,
<lb />μῆνιν θυγατρὸς ἀνοσίων νυμφευμάτων,
<lb />πόντου κρέοντος παῖδ᾽, ἵν᾽ εὐσεβεστάτη
<lb />ψῆφος βεβαία τ᾽ ἐστὶν † ἔκ τε τοῦ † θεοῖς.
</p></sp></div2></div1></body></text></TEI.2>