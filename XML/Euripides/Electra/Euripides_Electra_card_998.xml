<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="998" unit="card" />
</p></sp>
<sp>
<speaker>Κλυταιμήστρα</speaker><p>
<lb />ἔκβητ᾽ ἀπήνης, Τρῳάδες, χειρὸς δ᾽ ἐμῆς
<lb />λάβεσθ᾽, ἵν᾽ ἔξω τοῦδ᾽ ὄχου στήσω πόδα.
<lb rend="displayNum" n="1000" />σκύλοισι μὲν γὰρ θεῶν κεκόσμηνται δόμοι
<lb />Φρυγίοις, ἐγὼ δὲ τάσδε, Τρῳάδος χθονὸς
<lb />ἐξαίρετ᾽, ἀντὶ παιδὸς ἣν ἀπώλεσα
<lb />σμικρὸν γέρας, καλὸν δὲ κέκτημαι δόμοις.
</p></sp>
<sp>
<speaker>Ἠλέκτρα</speaker><p>
<lb />οὔκουν ἐγώ — δούλη γὰρ ἐκβεβλημένη
<lb rend="displayNum" n="1005" />δόμων πατρῴων δυστυχεῖς οἰκῶ δόμους — 
<lb />μῆτερ, λάβωμαι μακαρίας τῆς σῆς χερός;
</p></sp>
<sp>
<speaker>Κλυταιμήστρα</speaker><p>
<lb />δοῦλαι πάρεισιν αἵδε, μὴ σύ μοι πόνει.
</p></sp>
<sp>
<speaker>Ἠλέκτρα</speaker><p>
<lb />τί δ᾽; αἰχμάλωτόν τοί μ᾽ ἀπῴκισας δόμων,
<lb />ᾑρημένων δὲ δωμάτων ᾑρήμεθα,
<lb rend="displayNum" n="1010" />ὡς αἵδε, πατρὸς ὀρφαναὶ λελειμμέναι.
</p></sp>
<sp n="*klutaimh/stra">
<speaker>Κλυταιμήστρα</speaker><p>
<lb />τοιαῦτα μέντοι σὸς πατὴρ βουλεύματα
<lb />ἐς οὓς ἐχρῆν ἥκιστ᾽ ἐβούλευσεν φίλων.
<lb />λέξω δὲ  <gap /> καίτοι δόξ᾽ ὅταν λάβῃ κακὴ
<lb />γυναῖκα, γλώσσῃ πικρότης ἔνεστί τις.
<lb rend="displayNum" n="1015" />ὡς μὲν παρ᾽ ἡμῖν, οὐ καλῶς: τὸ πρᾶγμα δὲ
<lb />μαθόντας, ἢν μὲν ἀξίως μισεῖν ἔχῃ,
<lb />στυγεῖν δίκαιον: εἰ δὲ μή, τί δεῖ στυγεῖν;
<lb />ἡμᾶς ἔδωκε Τυνδάρεως τῷ σῷ πατρί,
<lb />οὐχ ὥστε θνῄσκειν, οὐδ᾽ ἃ γειναίμην ἐγώ.
<lb rend="displayNum" n="1020" />κεῖνος δὲ παῖδα τὴν ἐμὴν Ἀχιλλέως
<lb />λέκτροισι πείσας ᾤχετ᾽ ἐκ δόμων ἄγων
<lb />πρυμνοῦχον Αὖλιν, ἔνθ᾽ ὑπερτείνας πυρᾶς
<lb />λευκὴν διήμησ᾽ Ἰφιγόνης παρηΐδα.
<lb />κεἰ μὲν πόλεως ἅλωσιν ἐξιώμενος,
<lb rend="displayNum" n="1025" />ἢ δῶμ᾽ ὀνήσων τἄλλα τ᾽ ἐκσῴζων τέκνα,
<lb />ἔκτεινε πολλῶν μίαν ὕπερ, συγγνώστ᾽ ἂν ἦν:
<lb />νῦν δ᾽ οὕνεχ᾽ Ἑλένη μάργος ἦν ὅ τ᾽ αὖ λαβὼν
<lb />ἄλοχον κολάζειν προδότιν οὐκ ἠπίστατο,
<lb />τούτων ἕκατι παῖδ᾽ ἐμὴν διώλεσεν.
<lb rend="displayNum" n="1030" />ἐπὶ τοῖσδε τοίνυν καίπερ ἠδικημένη
<lb />οὐκ ἠγριώμην οὐδ᾽ ἂν ἔκτανον πόσιν:
<lb />ἀλλ᾽ ἦλθ᾽ ἔχων μοι μαινάδ᾽ ἔνθεον κόρην
<lb />λέκτροις τ᾽ ἐπεισέφρηκε, καὶ νύμφα δύο
<lb />ἐν τοῖσιν αὐτοῖς δώμασιν κατείχομεν.
</p></sp></div2></div1></body></text></TEI.2>