<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1060" unit="card" />
</p></sp>
<sp>
<speaker>Ἠλέκτρα</speaker><p>
<lb rend="displayNum" n="1060" />λέγοιμ᾽ ἄν: ἀρχὴ δ᾽ ἥδε μοι προοιμίου:
<lb />εἴθ᾽ εἶχες, ὦ τεκοῦσα, βελτίους φρένας.
<lb />τὸ μὲν γὰρ εἶδος αἶνον ἄξιον φέρειν
<lb />Ἑλένης τε καὶ σοῦ, δύο δ᾽ ἔφυτε συγγόνω,
<lb />ἄμφω ματαίω Κάστορός τ᾽ οὐκ ἀξίω.
<lb rend="displayNum" n="1065" />ἣ μὲν γὰρ ἁρπασθεῖσ᾽ ἑκοῦσ᾽ ἀπώλετο,
<lb />σὺ δ᾽ ἄνδρ᾽ ἄριστον Ἑλλάδος διώλεσας,
<lb />σκῆψιν προτείνουσ᾽, ὡς ὑπὲρ τέκνου πόσιν
<lb />ἔκτεινας: οὐ γάρ σ᾽ ὡς ἔγωγ᾽ ἴσασιν εὖ.
<lb />ἥτις, θυγατρὸς πρὶν κεκυρῶσθαι σφαγάς,
<lb rend="displayNum" n="1070" />νέον τ᾽ ἀπ᾽ οἴκων ἀνδρὸς ἐξωρμημένου,
<lb />ξανθὸν κατόπτρῳ πλόκαμον ἐξήσκεις κόμης.
<lb />γυνὴ δ᾽, ἀπόντος ἀνδρός ἥτις ἐκ δόμων
<lb />ἐς κάλλος ἀσκεῖ, διάγραφ᾽ ὡς οὖσαν κακήν.
<lb />οὐδὲν γὰρ αὐτὴν δεῖ θύρασιν εὐπρεπὲς
<lb rend="displayNum" n="1075" />φαίνειν πρόσωπον, ἤν τι μὴ ζητῇ κακόν.
<lb />μόνη δὲ πασῶν οἶδ᾽ ἐγὼ σ᾽ Ἑλληνίδων,
<lb />εἰ μὲν τὰ Τρώων εὐτυχοῖ, κεχαρμένην,
<lb />εἰ δ᾽ ἥσσον᾽ εἴη, συννεφοῦσαν ὄμματα,
<lb />Ἀγαμέμνον᾽ οὐ χρῄζουσαν ἐκ Τροίας μολεῖν.
<lb rend="displayNum" n="1080" />καίτοι καλῶς γε σωφρονεῖν παρεῖχέ σοι:
<lb />ἄνδρ᾽ εἶχες οὐ κακίον᾽ Αἰγίσθου πόσιν,
<lb />ὃν Ἑλλὰς αὑτῆς εἵλετο στρατηλάτην:
<lb />Ἑλένης δ᾽ ἀδελφῆς τοιάδ᾽ ἐξειργασμένης
<lb />ἐξῆν κλέος σοι μέγα λαβεῖν: τὰ γὰρ κακὰ
<lb rend="displayNum" n="1085" />παράδειγμα τοῖς ἐσθλοῖσιν εἴσοψίν τ᾽ ἔχει.
<lb /><milestone ed="P" unit="para" />εἰ δ᾽, ὡς λέγεις, σὴν θυγατέρ᾽ ἔκτεινεν πατήρ,
<lb />ἐγὼ τί σ᾽ ἠδίκησ᾽ ἐμός τε σύγγονος;
<lb />πῶς οὐ πόσιν κτείνασα πατρῴους δόμους
<lb />ἡμῖν προσῆψας, ἀλλ᾽ ἐπηνέγκω λέχει
<lb rend="displayNum" n="1090" />τἀλλότρια, μισθοῦ τοὺς γάμους ὠνουμένη;
<lb />κοὔτ᾽ ἀντιφεύγει παιδὸς ἀντὶ σοῦ πόσις,
<lb />οὔτ᾽ ἀντ᾽ ἐμοῦ τέθνηκε, δὶς τόσως ἐμὲ
<lb />κτείνας ἀδελφῆς ζῶσαν. εἰ δ᾽ ἀμείψεται
<lb />φόνον δικάζων φόνος, ἀποκτενῶ σ᾽ ἐγὼ
<lb rend="displayNum" n="1095" />καὶ παῖς Ὀρέστης πατρὶ τιμωρούμενοι:
<lb />εἰ γὰρ δίκαι᾽ ἐκεῖνα, καὶ τάδ᾽ ἔνδικα.
<lb /><del status="unremarkable">ὅστις δὲ πλοῦτον ἢ εὐγένειαν εἰσιδὼν
<lb />γαμεῖ πονηράν, μῶρός ἐστι: μικρὰ γὰρ
<lb />μεγάλων ἀμείνω σώφρον᾽ ἐν δόμοις λέχη.</del>
</p></sp></div2></div1></body></text></TEI.2>