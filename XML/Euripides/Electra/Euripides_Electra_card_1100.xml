<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1100" unit="card" />
</p></sp>
<sp>
<speaker>Χορός</speaker><p>
<del status="unremarkable"><lb rend="displayNum" n="1100" />τύχη γυναικῶν ἐς γάμους. τὰ μὲν γὰρ εὖ,
<lb />τὰ δ᾽ οὐ καλῶς πίπτοντα δέρκομαι βροτῶν.</del>
</p></sp>
<sp>
<speaker>Κλυταιμήστρα</speaker><p>
<lb />ὦ παῖ, πέφυκας πατέρα σὸν στέργειν ἀεί:
<lb />ἔστιν δὲ καὶ τόδ᾽: οἳ μέν εἰσιν ἀρσένων,
<lb />οἳ δ᾽ αὖ φιλοῦσι μητέρας μᾶλλον πατρός.
<lb rend="displayNum" n="1105" />συγγνώσομαί σοι: καὶ γὰρ οὐχ οὕτως ἄγαν
<lb />χαίρω τι, τέκνον, τοῖς δεδραμένοις ἐμοί.
<lb /><milestone ed="P" unit="para" />σὺ δ᾽ ὧδ᾽ ἄλουτος καὶ δυσείματος χρόα
<lb />λεχὼ νεογνῶν ἐκ τόκων πεπαυμένη;
<lb /><milestone ed="P" unit="para" />οἴμοι τάλαινα τῶν ἐμῶν βουλευμάτων:
<lb rend="displayNum" n="1110" />ὡς μᾶλλον ἢ χρῆν ἤλασ᾽ εἰς ὀργὴν πόσιν.
</p></sp>
<sp>
<speaker>Ἠλέκτρα</speaker><p>
<lb />ὀψὲ στενάζεις, ἡνίκ᾽ οὐκ ἔχεις ἄκη.
<lb />πατὴρ μὲν οὖν τέθνηκε: τὸν δ᾽ ἔξω χθονὸς
<lb />πῶς οὐ κομίζῃ παῖδ᾽ ἀλητεύοντα σόν;
</p></sp>
<sp>
<speaker>Κλυταιμήστρα</speaker><p>
<lb />δέδοικα: τοὐμὸν δ᾽, οὐχὶ τοὐκείνου, σκοπῶ.
<lb rend="displayNum" n="1115" />πατρὸς γάρ, ὡς λέγουσι, θυμοῦται φόνῳ.
</p></sp>
<sp>
<speaker>Ἠλέκτρα</speaker><p>
<lb />τί δαὶ πόσιν σὸν ἄγριον εἰς ἡμᾶς ἔχεις;
</p></sp>
<sp>
<speaker>Κλυταιμήστρα</speaker><p>
<lb />τρόποι τοιοῦτοι: καὶ σὺ δ᾽ αὐθάδης ἔφυς.
</p></sp>
<sp>
<speaker>Ἠλέκτρα</speaker><p>
<lb />ἀλγῶ γάρ: ἀλλὰ παύσομαι θυμουμένη.
</p></sp>
<sp>
<speaker>Κλυταιμήστρα</speaker><p>
<lb />καὶ μὴν ἐκεῖνος οὐκέτ᾽ ἔσται σοι βαρύς.
</p></sp>
<sp>
<speaker>Ἠλέκτρα</speaker><p>
<lb rend="displayNum" n="1120" />φρονεῖ μέγ᾽: ἐν γὰρ τοῖς ἐμοῖς ναίει δόμοις.
</p></sp>
<sp>
<speaker>Κλυταιμήστρα</speaker><p>
<lb />ὁρᾷς; ἀν᾽ αὖ σὺ ζωπυρεῖς νείκη νέα.
</p></sp>
<sp>
<speaker>Ἠλέκτρα</speaker><p>
<lb />σιγῶ: δέδοικα γάρ νιν ὡς δέδοικ᾽ ἐγώ.
</p></sp>
<sp>
<speaker>Κλυταιμήστρα</speaker><p>
<lb />παῦσαι λόγων τῶνδε. ἀλλὰ τί μ᾽ ἐκάλεις, τέκνον;
</p></sp>
<sp>
<speaker>Ἠλέκτρα</speaker><p>
<lb />ἤκουσας, οἶμαι, τῶν ἐμῶν λοχευμάτων:
<lb rend="displayNum" n="1125" />τούτων ὕπερ μοι θῦσον — οὐ γὰρ οἶδ᾽ ἐγώ — 
<lb />δεκάτῃ σελήνῃ παιδὸς ὡς νομίζεται:
<lb />τρίβων γὰρ οὐκ εἴμ᾽, ἄτοκος οὖσ᾽ ἐν τῷ πάρος.
</p></sp>
<sp>
<speaker>Κλυταιμήστρα</speaker><p>
<lb />ἄλλης τόδ᾽ ἔργον, ἥ σ᾽ ἔλυσεν ἐκ τόκων.
</p></sp>
<sp>
<speaker>Ἠλέκτρα</speaker><p>
<lb />αὐτὴ 'λόχευον κἄτεκον μόνη βρέφος.
</p></sp>
<sp>
<speaker>Κλυταιμήστρα</speaker><p>
<lb rend="displayNum" n="1130" />οὕτως ἀγείτων οἶκος ἵδρυται φίλων;
</p></sp>
<sp>
<speaker>Ἠλέκτρα</speaker><p>
<lb />πένητας οὐδεὶς βούλεται κτᾶσθαι φίλους.
</p></sp>
<sp>
<speaker>Κλυταιμήστρα</speaker><p>
<lb />ἀλλ᾽ εἶμι, παιδὸς ἀριθμὸν ὡς τελεσφόρον
<lb />θύσω θεοῖσι: σοὶ δ᾽ ὅταν πράξω χάριν
<lb />τήνδ᾽, εἶμ᾽ ἐπ᾽ ἀγρὸν οὗ πόσις θυηπολεῖ
<lb rend="displayNum" n="1135" />νύμφαισιν. ἀλλὰ τούσδ᾽ ὄχους, ὀπάονες,
<lb />φάτναις ἄγοντες πρόσθεθ᾽: ἡνίκ᾽ ἂν δέ με
<lb />δοκῆτε θυσίας τῆσδ᾽ ἀπηλλάχθαι θεοῖς,
<lb />πάρεστε: δεῖ γὰρ καὶ πόσει δοῦναι χάριν.
</p></sp>
<sp>
<speaker>Ἠλέκτρα</speaker><p>
<lb />χώρει πένητας ἐς δόμους: φρούρει δέ μοι
<lb rend="displayNum" n="1140" />μή σ᾽ αἰθαλώσῃ πολύκαπνον στέγος πέπλους.
<lb />θύσεις γὰρ οἷα χρή σε δαίμοσιν θύη.
<lb /><milestone ed="P" unit="para" />κανοῦν δ᾽ ἐνῆρκται καὶ τεθηγμένη σφαγίς,
<lb />ἥπερ καθεῖλε ταῦρον, οὗ πέλας πεσῇ
<lb />πληγεῖσα: νυμφεύσῃ δὲ κἀν Ἅιδου δόμοις
<lb rend="displayNum" n="1145" />ᾧπερ ξυνηῦδες ἐν φάει. τοσήνδ᾽ ἐγὼ
<lb />δώσω χάριν σοι, σὺ δὲ δίκην ἐμοὶ πατρός.</p></sp></div2></div1></body></text></TEI.2>