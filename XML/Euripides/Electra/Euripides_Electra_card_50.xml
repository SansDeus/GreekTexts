<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*au)tourgo/s"><p><milestone ed="p" n="50" unit="card" />
<lb rend="displayNum" n="50" /><milestone ed="P" unit="para" />ὅστις δέ μ᾽ εἶναί φησι μῶρον, εἰ λαβὼν
<lb />νέαν ἐς οἴκους παρθένον μὴ θιγγάνω,
<lb />γνώμης πονηροῖς κανόσιν ἀναμετρούμενος
<lb />τὸ σῶφρον ἴστω καὐτὸς αὖ τοιοῦτος ὤν.
</p></sp>
<sp>
<speaker>Ἠλέκτρα</speaker><p>
<lb />ὦ νὺξ μέλαινα, χρυσέων ἄστρων τροφέ,
<lb rend="displayNum" n="55" />ἐν ᾗ τόδ᾽ ἄγγος τῷδ᾽ ἐφεδρεῦον κάρᾳ
<lb />φέρουσα πηγὰς ποταμίας μετέρχομαι — 
<lb />οὐ δή τι χρείας ἐς τοσόνδ᾽ ἀφιγμένη,
<lb />ἀλλ᾽ ὡς ὕβριν δείξωμεν Αἰγίσθου θεοῖς — 
<lb />γόους τ᾽ ἀφίημ᾽ αἰθέρ᾽ ἐς μέγαν πατρί.
<lb rend="displayNum" n="60" />ἡ γὰρ πανώλης Τυνδαρίς, μήτηρ ἐμή,
<lb />ἐξέβαλέ μ᾽ οἴκων, χάριτα τιθεμένη πόσει:
<lb />τεκοῦσα δ᾽ ἄλλους παῖδας Αἰγίσθῳ πάρα
<lb />πάρεργ᾽ Ὀρέστην κἀμὲ ποιεῖται δόμων — 
</p></sp>
<sp>
<speaker>Αὐτουργός</speaker><p>
<lb />τί γὰρ τάδ᾽, ὦ δύστην᾽, ἐμὴν μοχθεῖς χάριν
<lb rend="displayNum" n="65" />πόνους ἔχουσα, πρόσθεν εὖ τεθραμμένη,
<lb />καὶ ταῦτ᾽ ἐμοῦ λέγοντος οὐκ ἀφίστασαι;
</p></sp>
<sp>
<speaker>Ἠλέκτρα</speaker><p>
<lb />ἐγώ σ᾽ ἴσον θεοῖσιν ἡγοῦμαι φίλον:
<lb />ἐν τοῖς ἐμοῖς γὰρ οὐκ ἐνύβρισας κακοῖς.
<lb />μεγάλη δὲ θνητοῖς μοῖρα συμφορᾶς κακῆς
<lb rend="displayNum" n="70" />ἰατρὸν εὑρεῖν, ὡς ἐγὼ σὲ λαμβάνω.
<lb />δεῖ δή με κἀκέλευστον εἰς ὅσον σθένω
<lb />μόχθου 'πικουφίζουσαν, ὡς ῥᾷον φέρῃς,
<lb />συνεκκομίζειν σοι πόνους. ἅλις δ᾽ ἔχεις
<lb />τἄξωθεν ἔργα: τἀν δόμοις δ᾽ ἡμᾶς χρεὼν
<lb rend="displayNum" n="75" />ἐξευτρεπίζειν. εἰσιόντι δ᾽ ἐργάτῃ
<lb />θύραθεν ἡδὺ τἄνδον εὑρίσκειν καλῶς.
</p></sp>
<sp>
<speaker>Αὐτουργός</speaker><p>
<lb />εἴ τοι δοκεῖ σοι, στεῖχε: καὶ γὰρ οὐ πρόσω
<lb />πηγαὶ μελάθρων τῶνδ᾽. ἐγὼ δ᾽ ἅμ᾽ ἡμέρᾳ
<lb />βοῦς εἰς ἀρούρας ἐσβαλὼν σπερῶ γύας.
<lb rend="displayNum" n="80" />ἀργὸς γὰρ οὐδεὶς θεοὺς ἔχων ἀνὰ στόμα
<lb />βίον δύναιτ᾽ ἂν ξυλλέγειν ἄνευ πόνου.
</p></sp>
</div1></body></text></TEI.2>