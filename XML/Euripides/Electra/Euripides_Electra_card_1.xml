<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<sp n="*au)tourgo/s">
<speaker>Αὐτουργός</speaker><p>
<lb />ὦ γῆς παλαιὸν ἄργος, Ἰνάχου ῥοαί,
<lb />ὅθεν ποτ᾽ ἄρας ναυσὶ χιλίαις Ἄρη
<lb />ἐς γῆν ἔπλευσε Τρῳάδ᾽ Ἀγαμέμνων ἄναξ.
<lb />κτείνας δὲ τὸν κρατοῦντ᾽ ἐν Ἰλιάδι χθονὶ
<lb rend="displayNum" n="5" />Πρίαμον, ἑλών τε Δαρδάνου κλεινὴν πόλιν,
<lb />ἀφίκετ᾽ ἐς τόδ᾽ Ἄργος, ὑψηλῶν δ᾽ ἐπὶ
<lb />ναῶν ἔθηκε σκῦλα πλεῖστα βαρβάρων.
<lb />κἀκεῖ μὲν εὐτύχησεν: ἐν δὲ δώμασι
<lb />θνῄσκει γυναικὸς πρὸς Κλυταιμήστρας δόλῳ
<lb rend="displayNum" n="10" />καὶ τοῦ Θυέστου παιδὸς Αἰγίσθου χερί.
<lb />χὣ μὲν παλαιὰ σκῆπτρα Ταντάλου λιπὼν
<lb />ὄλωλεν, Αἴγισθος δὲ βασιλεύει χθονός,
<lb />ἄλοχον ἐκείνου Τυνδαρίδα κόρην ἔχων.
<lb />οὓς δ᾽ ἐν δόμοισιν ἔλιφ᾽ ὅτ᾽ ἐς Τροίαν ἔπλει,
<lb rend="displayNum" n="15" />ἄρσενά τ᾽ Ὀρέστην θῆλύ τ᾽ Ἠλέκτρας θάλος,
<lb />τὸν μὲν πατρὸς γεραιὸς ἐκκλέπτει τροφεὺς
<lb />μέλλοντ᾽ Ὀρέστην χερὸς ὑπ᾽ Αἰγίσθου θανεῖν
<lb />Στροφίῳ τ᾽ ἔδωκε Φωκέων ἐς γῆν τρέφειν:
<lb />ἣ δ᾽ ἐν δόμοις ἔμεινεν Ἠλέκτρα πατρός,
<lb rend="displayNum" n="20" />ταύτην ἐπειδὴ θαλερὸς εἶχ᾽ ἥβης χρόνος,
<lb />μνηστῆρες ᾔτουν Ἑλλάδος πρῶτοι χθονός.
<lb />δείσας δὲ μή τῳ παῖδ᾽ ἀριστέων τέκοι
<lb />Ἀγαμέμνονος ποινάτορ᾽, εἶχεν ἐν δόμοις
<lb />Αἴγισθος οὐδ᾽ ἥρμοζε νυμφίῳ τινί.
<lb rend="displayNum" n="25" /><milestone ed="P" unit="para" />ἐπεὶ δὲ καὶ τοῦτ᾽ ἦν φόβου πολλοῦ πλέων,
<lb />μή τῳ λαθραίως τέκνα γενναίῳ τέκοι,
<lb />κτανεῖν σφε βουλεύσαντος, ὠμόφρων ὅμως
<lb />μήτηρ νιν ἐξέσῳσεν Αἰγίσθου χερός.
<lb />ἐς μὲν γὰρ ἄνδρα σκῆψιν εἶχ᾽ ὀλωλότα,
<lb rend="displayNum" n="30" />παίδων δ᾽ ἔδεισε μὴ φθονηθείη φόνῳ.
<lb />ἐκ τῶνδε δὴ τοιόνδ᾽ ἐμηχανήσατο
<lb />Αἴγισθος: ὃς μὲν γῆς ἀπηλλάχθη φυγὰς
<lb />Ἀγαμέμνονος παῖς, χρυσὸν εἶφ᾽ ὃς ἂν κτάνῃ,
<lb />ἡμῖν δὲ δὴ δίδωσιν Ἠλέκτραν ἔχειν
<lb rend="displayNum" n="35" />δάμαρτα, πατέρων μὲν Μυκηναίων ἄπο
<lb />γεγῶσιν — οὐ δὴ τοῦτό γ᾽ ἐξελέγχομαι:
<lb />λαμπροὶ γὰρ ἐς γένος γε, χρημάτων δὲ δὴ
<lb />πένητες, ἔνθεν ηὑγένει᾽ ἀπόλλυται — 
<lb />ὡς ἀσθενεῖ δοὺς ἀσθενῆ λάβοι φόβον.
<lb rend="displayNum" n="40" />εἰ γάρ νιν ἔσχεν ἀξίωμ᾽ ἔχων ἀνήρ,
<lb />εὕδοντ᾽ ἂν ἐξήγειρε τὸν Ἀγαμέμνονος
<lb />φόνον δίκη τ᾽ ἂν ἦλθεν Αἰγίσθῳ τότε.
<lb />ἣν οὔποθ᾽ ἁνὴρ ὅδε — σύνοιδέ μοι Κύπρις — 
<lb />ᾔσχυνεν εὐνῇ: παρθένος δ᾽ ἔτ᾽ ἐστὶ δή.
<lb rend="displayNum" n="45" />αἰσχύνομαι γὰρ ὀλβίων ἀνδρῶν τέκνα
<lb />λαβὼν ὑβρίζειν, οὐ κατάξιος γεγώς.
<lb />στένω δὲ τὸν λόγοισι κηδεύοντ᾽ ἐμοὶ
<lb />ἄθλιον Ὀρέστην, εἴ ποτ᾽ εἰς Ἄργος μολὼν
<lb />γάμους ἀδελφῆς δυστυχεῖς ἐσόψεται.
</p></sp></div1></body></text></TEI.2>