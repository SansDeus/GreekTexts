<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="300" unit="card" />
</p></sp>
<sp>
<speaker>Ἠλέκτρα</speaker><p>
<lb rend="displayNum" n="300" />λέγοιμ᾽ ἄν, εἰ χρή — χρὴ δὲ πρὸς φίλον λέγειν — 
<lb />τύχας βαρείας τὰς ἐμὰς κἀμοῦ πατρός.
<lb />ἐπεὶ δὲ κινεῖς μῦθον, ἱκετεύω, ξένε,
<lb />ἄγγελλ᾽ Ὀρέστῃ τἀμὰ καὶ κείνου κακά,
<lb />πρῶτον μὲν οἵοις ἐν πέπλοις αὐλίζομαι,
<lb rend="displayNum" n="305" />πίνῳ θ᾽ ὅσῳ βέβριθ᾽, ὑπὸ στέγαισί τε
<lb />οἵαισι ναίω βασιλικῶν ἐκ δωμάτων,
<lb />αὐτὴ μὲν ἐκμοχθοῦσα κερκίσιν πέπλους,
<lb />ἢ γυμνὸν ἕξω σῶμα κἀστερήσομαι,
<lb />αὐτὴ δὲ πηγὰς ποταμίους φορουμένη,
<lb rend="displayNum" n="310" />ἀνέορτος ἱερῶν καὶ χορῶν τητωμένη.
<lb />ἀναίνομαι γυναῖκας οὖσα παρθένος,
<lb />ἀναίνομαι δὲ Κάστορ᾽, ᾧ πρὶν ἐς θεοὺς
<lb />ἐλθεῖν ἔμ᾽ ἐμνήστευον, οὖσαν ἐγγενῆ.
<lb />μήτηρ δ᾽ ἐμὴ Φρυγίοισιν ἐν σκυλεύμασιν
<lb rend="displayNum" n="315" />θρόνῳ κάθηται, πρὸς δ᾽ ἕδραισιν Ἀσίδες
<lb />δμωαὶ στατίζουσ᾽, ἃς ἔπερσ᾽ ἐμὸς πατήρ,
<lb />Ἰδαῖα φάρη χρυσέαις ἐζευγμέναι
<lb />πόρπαισιν. αἷμα δ᾽ ἔτι πατρὸς κατὰ στέγας
<lb />μέλαν σέσηπεν, ὃς δ᾽ ἐκεῖνον ἔκτανεν,
<lb rend="displayNum" n="320" />ἐς ταὐτὰ βαίνων ἅρματ᾽ ἐκφοιτᾷ πατρί,
<lb />καὶ σκῆπτρ᾽ ἐν οἷς Ἕλλησιν ἐστρατηλάτει
<lb />μιαιφόνοισι χερσὶ γαυροῦται λαβών.
<lb />Ἀγαμέμνονος δὲ τύμβος ἠτιμασμένος
<lb />οὔπω χοάς ποτ᾽ οὐδὲ κλῶνα μυρσίνης
<lb rend="displayNum" n="325" />ἔλαβε, πυρὰ δὲ χέρσος ἀγλαϊσμάτων.
<lb />μέθῃ δὲ βρεχθεὶς τῆς ἐμῆς μητρὸς πόσις
<lb />ὁ κλεινός, ὡς λέγουσιν, ἐνθρῴσκει τάφῳ
<lb rend="displayNum" n="328" />πέτροις τε λεύει μνῆμα λάινον πατρός,
<lb />καὶ τοῦτο τολμᾷ τοὔπος εἰς ἡμᾶς λέγειν:
<lb rend="displayNum" n="330" />ποῦ παῖς Ὀρέστης; ἆρά σοι τύμβῳ καλῶς
<lb />παρὼν ἀμύνει;  — ταῦτ᾽ ἀπὼν ὑβρίζεται.
<lb /><milestone ed="P" unit="para" />ἀλλ᾽, ὦ ξέν᾽, ἱκετεύω σ᾽, ἀπάγγειλον τάδε.
<lb />πολλοὶ δ᾽ ἐπιστέλλουσιν, ἑρμηνεὺς δ᾽ ἐγώ,
<lb />αἱ χεῖρες ἡ γλῶσσ᾽ ἡ ταλαίπωρός τε φρήν,
<lb rend="displayNum" n="335" />κάρα τ᾽ ἐμὸν ξυρῆκες, ὅ τ᾽ ἐκεῖνον τεκών.
<lb />αἰσχρὸν γάρ, εἰ πατὴρ μὲν ἐξεῖλεν Φρύγας,
<lb />ὁ δ᾽ ἄνδρ᾽ ἕν᾽ εἷς ὢν οὐ δυνήσεται κτανεῖν,
<lb />νέος πεφυκὼς κἀξ ἀμείνονος πατρός.
</p></sp>
<sp>
<speaker>Χορός</speaker><p>
<lb />καὶ μὴν δέδορκα τόνδε, σὸν λέγω πόσιν,
<lb rend="displayNum" n="340" />λήξαντα μόχθου πρὸς δόμους ὡρμημένον.
 </p></sp></div1></body></text></TEI.2>