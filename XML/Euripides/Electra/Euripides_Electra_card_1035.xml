<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp n="*klutaimh/stra"><p><milestone ed="p" n="1035" unit="card" />
<lb rend="displayNum" n="1035" /><milestone ed="P" unit="para" />μῶρον μὲν οὖν γυναῖκες, οὐκ ἄλλως λέγω:
<lb />ὅταν δ᾽, ὑπόντος τοῦδ᾽, ἁμαρτάνῃ πόσις
<lb />τἄνδον παρώσας λέκτρα, μιμεῖσθαι θέλει
<lb />γυνὴ τὸν ἄνδρα χἅτερον κτᾶσθαι φίλον.
<lb />κἄπειτ᾽ ἐν ἡμῖν ὁ ψόγος λαμπρύνεται,
<lb rend="displayNum" n="1040" />οἱ δ᾽ αἴτιοι τῶνδ᾽ οὐ κλύουσ᾽ ἄνδρες κακῶς.
<lb />εἰ δ᾽ ἐκ δόμων ἥρπαστο Μενέλεως λάθρᾳ,
<lb />κτανεῖν μ᾽ Ὀρέστην χρῆν, κασιγνήτης πόσιν
<lb />Μενέλαον ὡς σώσαιμι; σὸς δὲ πῶς πατὴρ
<lb />ἠνέσχετ᾽ ἂν ταῦτ᾽; εἶτα τὸν μὲν οὐ θανεῖν
<lb rend="displayNum" n="1045" />κτείνοντα χρῆν τἄμ᾽, ἐμὲ δὲ πρὸς κείνου παθεῖν;
<lb />ἔκτειν᾽, ἐτρέφθην ἥνπερ ἦν πορεύσιμον
<lb />πρὸς τοὺς ἐκείνῳ πολεμίους. φίλων γὰρ ἂν
<lb />τίς ἂν πατρὸς σοῦ φόνον ἐκοινώνησέ μοι;
<lb />λέγ᾽, εἴ τι χρῄζεις, κἀντίθες παρρησίᾳ,
<lb rend="displayNum" n="1050" />ὅπως τέθνηκε σὸς πατὴρ οὐκ ἐνδίκως.
</p></sp>
<sp>
<speaker>Χορός</speaker><p>
<lb />δίκαι᾽ ἔλεξας: ἡ δίκη δ᾽ αἰσχρῶς ἔχει.
<lb />γυναῖκα γὰρ χρὴ πάντα συγχωρεῖν πόσει,
<lb />ἥτις φρενήρης: ᾗ δὲ μὴ δοκεῖ τάδε,
<lb />οὐδ᾽ εἰς ἀριθμὸν τῶν ἐμῶν ἥκει λόγων.
</p></sp>
<sp>
<speaker>Ἠλέκτρα</speaker><p>
<lb rend="displayNum" n="1055" />μέμνησο, μῆτερ, οὓς ἔλεξας ὑστάτους
<lb />λόγους, διδοῦσα πρὸς σέ μοι παρρησίαν.
</p></sp>
<sp>
<speaker>Κλυταιμήστρα</speaker><p>
<lb />καὶ νῦν γέ φημι κοὐκ ἀπαρνοῦμαι, τέκνον.
</p></sp>
<sp>
<speaker>Ἠλέκτρα</speaker><p>
<lb />† ἆρα † κλύουσα, μῆτερ, εἶτ᾽ ἔρξεις κακῶς;
</p></sp>
<sp>
<speaker>Κλυταιμήστρα</speaker><p>
<lb />οὐκ ἔστι, τῇ σῇ δ᾽ ἡδὺ προσθήσω φρενί.
</p></sp></div2></div1></body></text></TEI.2>