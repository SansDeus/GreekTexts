<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp n="*dio/skouroi"><p><milestone ed="p" n="1264" unit="card" />
<lb /><milestone ed="P" unit="para" />ἐνταῦθα καὶ σὲ δεῖ δραμεῖν φόνου πέρι.
<lb rend="displayNum" n="1265" />ἴσαι δέ σ᾽ ἐκσῴζουσι μὴ θανεῖν δίκῃ
<lb />ψῆφοι τεθεῖσαι: Λοξίας γὰρ αἰτίαν
<lb />ἐς αὑτὸν οἴσει, μητέρος χρήσας φόνον.
<lb />καὶ τοῖσι λοιποῖς ὅδε νόμος τεθήσεται,
<lb />νικᾶν ἴσαις ψήφοισι τὸν φεύγοντ᾽ ἀεί.
<lb rend="displayNum" n="1270" />δειναὶ μὲν οὖν θεαὶ τῷδ᾽ ἄχει πεπληγμέναι
<lb />πάγον παρ᾽ αὐτὸν χάσμα δύσονται χθονός,
<lb />σεμνὸν βροτοῖσιν εὐσεβὲς χρηστήριον:
<lb />σὲ δ᾽ Ἀρκάδων χρὴ πόλιν ἐπ᾽ Ἀλφειοῦ ῥοαῖς
<lb />οἰκεῖν Λυκαίου πλησίον σηκώματος:
<lb rend="displayNum" n="1275" />ἐπώνυμος δὲ σοῦ πόλις κεκλήσεται.
<lb /><milestone ed="P" unit="para" />σοὶ μὲν τάδ᾽ εἶπον: τόνδε δ᾽ Αἰγίσθου νέκυν
<lb />Ἄργους πολῖται γῆς καλύψουσιν τάφῳ.
<lb />μητέρα δὲ τὴν σὴν ἄρτι Ναυπλίαν παρὼν
<lb />Μενέλαος, ἐξ οὗ Τρωικὴν εἷλε χθόνα,
<lb rend="displayNum" n="1280" />Ἑλένη τε θάψει: Πρωτέως γὰρ ἐκ δόμων
<lb />ἥκει λιποῦσ᾽ Αἴγυπτον οὐδ᾽ ἦλθεν Φρύγας:
<lb />Ζεὺς δ᾽, ὡς ἔρις γένοιτο καὶ φόνος βροτῶν,
<lb />εἴδωλον Ἑλένης ἐξέπεμψ᾽ ἐς Ἴλιον.
<lb />Πυλάδης μὲν οὖν κόρην τε καὶ δάμαρτ᾽ ἔχων
<lb rend="displayNum" n="1285" />Ἀχαιίδος γῆς οἴκαδ᾽ ἐσπορευέτω,
<lb />καὶ τὸν λόγῳ σὸν πενθερὸν κομιζέτω
<lb />Φωκέων ἐς αἶαν καὶ δότω πλούτου βάρος:
<lb />σὺ δ᾽ Ἰσθμίας γῆς αὐχέν᾽ ἐμβαίνω ποδὶ
<lb />χώρει πρὸς ὄχθον Κεκροπίας εὐδαίμονα.
<lb rend="displayNum" n="1290" />πεπρωμένην γὰρ μοῖραν ἐκπλήσας φόνου
<lb />εὐδαιμονήσεις τῶνδ᾽ ἀπαλλαχθεὶς πόνων.
</p></sp>
</div2></div1></body></text></TEI.2>