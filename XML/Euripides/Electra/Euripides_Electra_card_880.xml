<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" org="uniform" sample="complete"><sp><p><milestone ed="p" n="880" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Ἠλέκτρα</speaker><p>
<lb rend="displayNum" n="880" />ὦ καλλίνικε, πατρὸς ἐκ νικηφόρου
<lb />γεγώς, Ὀρέστα, τῆς ὑπ᾽ Ἰλίῳ μάχης,
<lb />δέξαι κόμης σῆς βοστρύχων ἀνδήματα.
<lb />ἥκεις γὰρ οὐκ ἀχρεῖον ἔκπλεθρον δραμὼν
<lb />ἀγῶν᾽ ἐς οἴκους, ἀλλὰ πολέμιον κτανὼν
<lb rend="displayNum" n="885" />Αἴγισθον, ὃς σὸν πατέρα κἀμὸν ὤλεσε.
<lb />σύ τ᾽, ὦ παρασπίστ᾽, ἀνδρὸς εὐσεβεστάτου
<lb />παίδευμα Πυλάδη, στέφανον ἐξ ἐμῆς χερὸς
<lb />δέχου: φέρῃ γὰρ καὶ σὺ τῷδ᾽ ἴσον μέρος
<lb />ἀγῶνος: αἰεὶ δ᾽ εὐτυχεῖς φαίνοισθέ μοι.
</p></sp>
<sp>
<speaker>Ὀρέστης</speaker><p>
<lb rend="displayNum" n="890" />θεοὺς μὲν ἡγοῦ πρῶτον, Ἠλέκτρα, τύχης
<lb />ἀρχηγέτας τῆσδ᾽, εἶτα κἄμ᾽ ἐπαίνεσον
<lb />τὸν τῶν θεῶν τε τῆς τύχης θ᾽ ὑπηρέτην.
<lb />ἥκω γὰρ οὐ λόγοισιν ἀλλ᾽ ἔργοις κτανὼν
<lb />Αἴγισθον: ὡς δὲ τῷ σάφ᾽ εἰδέναι τάδε
<lb rend="displayNum" n="895" />προσθῶμεν, αὐτὸν τὸν θανόντα σοι φέρω,
<lb />ὃν εἴτε χρῄζεις θηρσὶν ἁρπαγὴν πρόθες,
<lb />ἢ σκῦλον οἰωνοῖσιν, αἰθέρος τέκνοις,
<lb />πήξασ᾽ ἔρεισον σκόλοπι: σὸς γάρ ἐστι νῦν
<lb /><del status="unremarkable">δοῦλος, πάροιθε δεσπότης κεκλημένος.</del>
</p></sp>
<sp>
<speaker>Ἠλέκτρα</speaker><p>
<lb rend="displayNum" n="900" />αἰσχύνομαι μέν, βούλομαι δ᾽ εἰπεῖν ὅμως.
</p></sp>
<sp>
<speaker>Ὀρέστης</speaker><p>
<lb />τί χρῆμα; λέξον: ὡς φόβου γ᾽ ἔξωθεν εἶ.
</p></sp>
<sp>
<speaker>Ἠλέκτρα</speaker><p>
<lb />νεκροὺς ὑβρίζειν, μή μέ τις φθόνῳ βάλῃ.
</p></sp>
<sp>
<speaker>Ὀρέστης</speaker><p>
<lb />οὐκ ἔστιν οὐδεὶς ὅστις ἂν μέμψαιτό σε.
</p></sp>
<sp>
<speaker>Ἠλέκτρα</speaker><p>
<lb />δυσάρεστος ἡμῶν καὶ φιλόψογος πόλις.
</p></sp>
<sp>
<speaker>Ὀρέστης</speaker><p>
<lb rend="displayNum" n="905" />λέγ᾽, εἴ τι χρῄζεις, σύγγον᾽: ἀσπόνδοισι γὰρ
<lb />νόμοισιν ἔχθραν τῷδε συμβεβλήκαμεν.
</p></sp></div1></body></text></TEI.2>