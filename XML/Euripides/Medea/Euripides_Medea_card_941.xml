<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><milestone ed="p" n="941" unit="card" />
</sp>
<sp>
<speaker>Ἰάσων</speaker>
<l>οὐκ οἶδ᾽ ἂν εἰ πείσαιμι, πειρᾶσθαι δὲ χρή.</l>
</sp>
<sp>
<speaker>Μήδεια</speaker>
<l>σὺ δ᾽ ἀλλὰ σὴν κέλευσον ἄντεσθαι πατρὸς</l>
<l>γυναῖκα παῖδας τήνδε μὴ φεύγειν χθόνα.</l>
</sp>
<sp>
<speaker>Ἰάσων</speaker>
<l>μάλιστα, καὶ πείσειν γε δοξάζω σφ᾽ ἐγώ.</l>
</sp>
<sp>
<speaker>Μήδεια</speaker>
<l n="945">εἴπερ γυναικῶν &lt;γ᾽&gt; ἐστι τῶν ἄλλων μία.</l>
<l>συλλήψομαι δὲ τοῦδέ σοι κἀγὼ πόνου:</l>
<l>πέμψω γὰρ αὐτῇ δῶρ᾽ ἃ καλλιστεύεται</l>
<l>τῶν νῦν ἐν ἀνθρώποισιν, οἶδ᾽ ἐγώ, πολὺ</l>
<l>[λεπτόν τε πέπλον καὶ πλόκον χρυσήλατον]</l>
<l n="950">παῖδας φέροντας. ἀλλ᾽ ὅσον τάχος χρεὼν</l>
<l>κόσμον κομίζειν δεῦρο προσπόλων τινά.</l>
<l>εὐδαιμονήσει δ᾽ οὐχ ἕν, ἀλλὰ μυρία,</l>
<l>ἀνδρός τ᾽ ἀρίστου σοῦ τυχοῦσ᾽ ὁμευνέτου</l>
<l>κεκτημένη τε κόσμον ὅν ποθ᾽ Ἥλιος</l>
<l n="955">πατρὸς πατὴρ δίδωσιν ἐκγόνοισιν οἷς.</l>
<l><milestone ed="P" unit="para" />λάζυσθε φερνὰς τάσδε, παῖδες, ἐς χέρας</l>
<l>καὶ τῇ τυράννῳ μακαρίᾳ νύμφῃ δότε</l>
<l>φέροντες: οὔτοι δῶρα μεμπτὰ δέξεται.</l>
</sp>
<sp>
<speaker>Ἰάσων</speaker>
<l>τί δ᾽, ὦ ματαία, τῶνδε σὰς κενοῖς χέρας;</l>
<l n="960">δοκεῖς σπανίζειν δῶμα βασίλειον πέπλων,</l>
<l>δοκεῖς δὲ χρυσοῦ; σῷζε, μὴ δίδου τάδε.</l>
<l>εἴπερ γὰρ ἡμᾶς ἀξιοῖ λόγου τινὸς</l>
<l>γυνή, προθήσει χρημάτων, σάφ᾽ οἶδ᾽ ἐγώ.</l>
</sp>
<sp>
<speaker>Μήδεια</speaker>
<l>μή μοι σύ: πείθειν δῶρα καὶ θεοὺς λόγος:</l>
<l n="965">χρυσὸς δὲ κρείσσων μυρίων λόγων βροτοῖς.</l>
<l>κείνης ὁ δαίμων [κεῖνα νῦν αὔξει θεός,</l>
<l>νέα τυραννεῖ]: τῶν δ᾽ ἐμῶν παίδων φυγὰς</l>
<l>ψυχῆς ἂν ἀλλαξαίμεθ᾽, οὐ χρυσοῦ μόνον.</l>
<l><milestone ed="P" unit="para" />ἀλλ᾽, ὦ τέκν᾽, εἰσελθόντε πλουσίους δόμους</l>
<l n="970">πατρὸς νέαν γυναῖκα, δεσπότιν δ᾽ ἐμήν,</l>
<l>ἱκετεύετ᾽, ἐξαιτεῖσθε μὴ φυγεῖν χθόνα,</l>
<l>κόσμον διδόντες: τοῦδε γὰρ μάλιστα δεῖ,</l>
<l>ἐς χεῖρ᾽ ἐκείνην δῶρα δέξασθαι τάδε.</l>
<l>ἴθ᾽ ὡς τάχιστα: μητρὶ δ᾽ ὧν ἐρᾷ τυχεῖν</l>
<l n="975">εὐάγγελοι γένοισθε πράξαντες καλῶς.</l>
</sp></div1></body></text></TEI.2>