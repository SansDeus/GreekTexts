<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*mh/deia"><milestone ed="p" n="492" unit="card" />
<l><milestone ed="P" unit="para" />ὅρκων δὲ φρούδη πίστις, οὐδ᾽ ἔχω μαθεῖν</l>
<l>εἰ θεοὺς νομίζεις τοὺς τότ᾽ οὐκ ἄρχειν ἔτι</l>
<l>ἢ καινὰ κεῖσθαι θέσμι᾽ ἀνθρώποις τὰ νῦν,</l>
<l n="495">ἐπεὶ σύνοισθά γ᾽ εἰς ἔμ᾽ οὐκ εὔορκος ὤν.</l>
<l>φεῦ δεξιὰ χείρ, ἧς σὺ πόλλ᾽ ἐλαμβάνου</l>
<l>καὶ τῶνδε γονάτων, ὡς μάτην κεχρῴσμεθα</l>
<l>κακοῦ πρὸς ἀνδρός, ἐλπίδων δ᾽ ἡμάρτομεν.</l>
<l><milestone ed="P" unit="para" />ἄγ᾽, ὡς φίλῳ γὰρ ὄντι σοι κοινώσομαι</l>
<l n="500">（δοκοῦσα μὲν τί πρός γε σοῦ πράξειν καλῶς;</l>
<l>ὅμως δ᾽, ἐρωτηθεὶς γὰρ αἰσχίων φανῇ）:</l>
<l>νῦν ποῖ τράπωμαι; πότερα πρὸς πατρὸς δόμους,</l>
<l>οὓς σοὶ προδοῦσα καὶ πάτραν ἀφικόμην;</l>
<l>ἢ πρὸς ταλαίνας Πελιάδας; καλῶς γ᾽ ἂν οὖν</l>
<l n="505">δέξαιντό μ᾽ οἴκοις ὧν πατέρα κατέκτανον.</l>
<l>ἔχει γὰρ οὕτω: τοῖς μὲν οἴκοθεν φίλοις</l>
<l>ἐχθρὰ καθέστηχ᾽, οὓς δέ μ᾽ οὐκ ἐχρῆν κακῶς</l>
<l>δρᾶν, σοὶ χάριν φέρουσα πολεμίους ἔχω.</l>
<l>τοιγάρ με πολλαῖς μακαρίαν Ἑλληνίδων</l>
<l n="510">ἔθηκας ἀντὶ τῶνδε: θαυμαστὸν δέ σε</l>
<l>ἔχω πόσιν καὶ πιστὸν ἡ τάλαιν᾽ ἐγώ,</l>
<l>εἰ φεύξομαί γε γαῖαν ἐκβεβλημένη,</l>
<l>φίλων ἔρημος, σὺν τέκνοις μόνη μόνοις:</l>
<l>καλόν γ᾽ ὄνειδος τῷ  νεωστὶ νυμφίῳ,</l>
<l n="515">πτωχοὺς ἀλᾶσθαι παῖδας ἥ τ᾽ ἔσωσά σε.</l>
<l><milestone ed="P" unit="para" />ὦ Ζεῦ, τί δὴ χρυσοῦ μὲν ὃς κίβδηλος ᾖ</l>
<l>τεκμήρι᾽ ἀνθρώποισιν ὤπασας σαφῆ,</l>
<l>ἀνδρῶν δ᾽ ὅτῳ χρὴ τὸν κακὸν διειδέναι</l>
<l>οὐδεὶς χαρακτὴρ ἐμπέφυκε σώματι;</l>
</sp>
<sp>
<speaker>Χορός</speaker>
<l n="520">δεινή τις ὀργὴ καὶ δυσίατος πέλει, </l>
<l>ὅταν φίλοι φίλοισι συμβάλωσ᾽ ἔριν.</l>
</sp>
</div1></body></text></TEI.2>