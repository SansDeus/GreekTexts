<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><milestone ed="p" n="866" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Ἰάσων</speaker>
<l>ἥκω κελευσθείς: καὶ γὰρ οὖσα δυσμενὴς</l>
<l>οὔ τἂν ἁμάρτοις τοῦδέ γ᾽, ἀλλ᾽ ἀκούσομαι:</l>
<l>τί χρῆμα βούλῃ καινὸν ἐξ ἐμοῦ, γύναι;</l>
</sp>
<sp>
<speaker>Μήδεια</speaker>
<l>Ἰᾶσον, αἰτοῦμαί σε τῶν εἰρημένων</l>
<l n="870">συγγνώμον᾽ εἶναι: τὰς δ᾽ ἐμὰς ὀργὰς φέρειν</l>
<l>εἰκός σ᾽, ἐπεὶ νῷν πόλλ᾽ ὑπείργασται φίλα.</l>
<l>ἐγὼ δ᾽ ἐμαυτῇ διὰ λόγων ἀφικόμην</l>
<l>κἀλοιδόρησα: Σχετλία, τί μαίνομαι</l>
<l>καὶ δυσμεναίνω τοῖσι βουλεύουσιν εὖ,</l>
<l n="875">ἐχθρὰ δὲ γαίας κοιράνοις καθίσταμαι</l>
<l>πόσει θ᾽, ὃς ἡμῖν δρᾷ τὰ συμφορώτατα,</l>
<l>γήμας τύραννον καὶ κασιγνήτους τέκνοις</l>
<l>ἐμοῖς φυτεύων; οὐκ ἀπαλλαχθήσομαι</l>
<l>θυμοῦ   —   τί πάσχω;  —  θεῶν ποριζόντων καλῶς;</l>
<l n="880">οὐκ εἰσὶ μέν μοι παῖδες, οἶδα δὲ χθόνα</l>
<l>φεύγοντας ἡμᾶς καὶ σπανίζοντας φίλων;</l>
<l>ταῦτ᾽ ἐννοηθεῖσ᾽ ᾐσθόμην ἀβουλίαν</l>
<l>πολλὴν ἔχουσα καὶ μάτην θυμουμένη.</l>
<l>νῦν οὖν ἐπαινῶ σωφρονεῖν τέ μοι δοκεῖς</l>
<l n="885">κῆδος τόδ᾽ ἡμῖν προσλαβών, ἐγὼ δ᾽ ἄφρων,</l>
<l>ᾗ χρῆν μετεῖναι τῶνδε τῶν βουλευμάτων</l>
<l>καὶ ξυμπεραίνειν καὶ παρεστάναι λέχει</l>
<l>νύμφῃ τε κηδεύουσαν ἥδεσθαι σέθεν.</l>
<l>ἀλλ᾽ ἐσμὲν οἷόν ἐσμεν, οὐκ ἐρῶ κακόν,</l>
<l n="890">γυναῖκες: οὔκουν χρῆν σ᾽ ὁμοιοῦσθαι φύσιν,</l>
<l>οὐδ᾽ ἀντιτείνειν νήπι᾽ ἀντὶ νηπίων.</l>
<l>παριέμεσθα, καί φαμεν κακῶς φρονεῖν</l>
<l>τότ᾽, ἀλλ᾽ ἄμεινον νῦν βεβούλευμαι τάδε.</l>
<l><milestone ed="P" unit="para" />ὦ τέκνα τέκνα, δεῦρο, λείπετε στέγας,</l>
<l n="895">ἐξέλθετ᾽, ἀσπάσασθε καὶ προσείπατε</l>
<l>πατέρα μεθ᾽ ἡμῶν καὶ διαλλάχθηθ᾽ ἅμα</l>
<l>τῆς πρόσθεν ἔχθρας ἐς φίλους μητρὸς μέτα:</l>
<l>σπονδαὶ γὰρ ἡμῖν καὶ μεθέστηκεν χόλος.</l>
<l>λάβεσθε χειρὸς δεξιᾶς: οἴμοι, κακῶν</l>
<l n="900">ὡς ἐννοοῦμαι δή τι τῶν κεκρυμμένων.</l>
<l>ἆρ᾽, ὦ τέκν᾽, οὕτω καὶ πολὺν ζῶντες χρόνον</l>
<l>φίλην ὀρέξετ᾽ ὠλένην; τάλαιν᾽ ἐγώ,</l>
<l>ὡς ἀρτίδακρύς εἰμι καὶ φόβου πλέα.</l>
<l>χρόνῳ δὲ νεῖκος πατρὸς ἐξαιρουμένη</l>
<l n="905">ὄψιν τέρειναν τήνδ᾽ ἔπλησα δακρύων.</l>
</sp>
<sp>
<speaker>Χορός</speaker>
<l>κἀμοὶ κατ᾽ ὄσσων χλωρὸν ὡρμήθη δάκρυ:</l>
<l>καὶ μὴ προβαίη μεῖζον ἢ τὸ νῦν κακόν.</l>
</sp></div1></body></text></TEI.2>