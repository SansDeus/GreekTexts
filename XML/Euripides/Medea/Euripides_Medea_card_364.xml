<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><milestone ed="p" n="364" unit="card" />
</sp>
<sp>
<speaker>Μήδεια</speaker>
<l>κακῶς πέπρακται πανταχῇ: τίς ἀντερεῖ;</l>
<l n="365">ἀλλ᾽ οὔτι ταύτῃ ταῦτα, μὴ δοκεῖτέ πω,</l>
<l>&lt;μέλλει τελευτᾶν εἴ τι τῇ τέχνῃ σθένω.&gt;<note anchored="yes" lang="la" resp="Kovacs" place="unspecified">Versum composuit Kovacs</note></l>
<l>ἔτ᾽ εἴσ᾽ ἀγῶνες τοῖς νεωστὶ νυμφίοις</l>
<l>καὶ τοῖσι κηδεύσασιν οὐ σμικροὶ πόνοι.</l>
<l>δοκεῖς γὰρ ἄν με τόνδε θωπεῦσαί ποτε</l>
<l>εἰ μή τι κερδαίνουσαν ἢ τεχνωμένην;</l>
<l n="370">οὐδ᾽ ἂν προσεῖπον οὐδ᾽ ἂν ἡψάμην χεροῖν.</l>
<l>ὁ δ᾽ ἐς τοσοῦτον μωρίας ἀφίκετο,</l>
<l>ὥστ᾽, ἐξὸν αὐτῷ  τἄμ᾽ ἑλεῖν βουλεύματα</l>
<l>γῆς ἐκβαλόντι, τήνδ᾽ ἐφῆκεν ἡμέραν</l>
<l>μεῖναί μ᾽, ἐν ᾗ τρεῖς τῶν ἐμῶν ἐχθρῶν νεκροὺς</l>
<l n="375">θήσω, πατέρα τε καὶ κόρην πόσιν τ᾽ ἐμόν.</l>
<l><milestone ed="P" unit="para" />πολλὰς δ᾽ ἔχουσα θανασίμους αὐτοῖς ὁδούς,</l>
<l>οὐκ οἶδ᾽ ὁποίᾳ πρῶτον ἐγχειρῶ, φίλαι:</l>
<l>πότερον ὑφάψω δῶμα νυμφικὸν πυρί,</l>
<l>[ἢ θηκτὸν ὤσω φάσγανον δι᾽ ἥπατος,]</l>
<l n="380">σιγῇ δόμους ἐσβᾶσ᾽, ἵν᾽ ἔστρωται λέχος;</l>
<l>ἀλλ᾽ ἕν τί μοι πρόσαντες: εἰ ληφθήσομαι</l>
<l>δόμους ὑπερβαίνουσα καὶ τεχνωμένη,</l>
<l>θανοῦσα θήσω τοῖς ἐμοῖς ἐχθροῖς γέλων.</l>
<l>κράτιστα τὴν εὐθεῖαν, ᾗ πεφύκαμεν</l>
<l n="385">σοφοὶ μάλιστα, φαρμάκοις αὐτοὺς ἑλεῖν.</l>
<l><milestone ed="P" unit="para" />εἶἑν: καὶ δὴ τεθνᾶσι: τίς με δέξεται πόλις;</l>
<l>τίς γῆν ἄσυλον καὶ δόμους ἐχεγγύους</l>
<l>ξένος παρασχὼν ῥύσεται τοὐμὸν δέμας;</l>
<l>οὐκ ἔστι. μείνασ᾽ οὖν ἔτι σμικρὸν χρόνον,</l>
<l n="390">ἢν μέν τις ἡμῖν πύργος ἀσφαλὴς φανῇ,</l>
<l>δόλῳ μέτειμι τόνδε καὶ σιγῇ φόνον:</l>
<l>ἢν δ᾽ ἐξελαύνῃ ξυμφορά μ᾽ ἀμήχανος,</l>
<l>αὐτὴ ξίφος λαβοῦσα, κεἰ μέλλω θανεῖν,</l>
<l>κτενῶ σφε, τόλμης δ᾽ εἶμι πρὸς τὸ καρτερόν.</l>
<l n="395">οὐ γὰρ μὰ τὴν δέσποιναν ἣν ἐγὼ σέβω</l>
<l>μάλιστα πάντων καὶ ξυνεργὸν εἱλόμην,</l>
<l>Ἑκάτην, μυχοῖς ναίουσαν ἑστίας ἐμῆς,</l>
<l>χαίρων τις αὐτῶν τοὐμὸν ἀλγυνεῖ κέαρ.</l>
<l>πικροὺς δ᾽ ἐγώ σφιν καὶ λυγροὺς θήσω γάμους,</l>
<l n="400">πικρὸν δὲ κῆδος καὶ φυγὰς ἐμὰς χθονός.</l>
<l>ἀλλ᾽ εἶα φείδου μηδὲν ὧν ἐπίστασαι,</l>
<l>Μήδεια, βουλεύουσα καὶ τεχνωμένη:</l>
<l>ἕρπ᾽ ἐς τὸ δεινόν: νῦν ἀγὼν εὐψυχίας.</l>
<l>ὁρᾷς ἃ πάσχεις; οὐ γέλωτα δεῖ σ᾽ ὀφλεῖν</l>
<l n="405">τοῖς Σισυφείοις τοῖσδ᾽ Ἰάσονος γάμοις,</l>
<l>γεγῶσαν ἐσθλοῦ πατρὸς Ἡλίου τ᾽ ἄπο.</l>
<l>ἐπίστασαι δέ: πρὸς δὲ καὶ πεφύκαμεν</l>
<l>γυναῖκες, ἐς μὲν ἔσθλ᾽ ἀμηχανώταται,</l>
<l>κακῶν δὲ πάντων τέκτονες σοφώταται.</l>
</sp></div2></div1></body></text></TEI.2>