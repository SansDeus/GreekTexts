<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*mh/deia"><milestone ed="p" n="1049" unit="card" />
<l><milestone ed="P" unit="para" />καίτοι τί πάσχω; βούλομαι γέλωτ᾽ ὀφλεῖν</l>
<l n="1050">ἐχθροὺς μεθεῖσα τοὺς ἐμοὺς ἀζημίους;</l>
<l>τολμητέον τάδ᾽; ἀλλὰ τῆς ἐμῆς κάκης</l>
<l>τὸ καὶ προσέσθαι μαλθακοὺς λόγους φρενί.</l>
<l>χωρεῖτε, παῖδες, ἐς δόμους. ὅτῳ δὲ μὴ</l>
<l>θέμις παρεῖναι τοῖς ἐμοῖσι θύμασιν,</l>
<l n="1055">αὐτῷ  μελήσει: χεῖρα δ᾽ οὐ διαφθερῶ.</l>
<l>[ἆ ἆ.</l>
<l>μὴ δῆτα, θυμέ, μὴ σύ γ᾽ ἐργάσῃ τάδε:</l>
<l>ἔασον αὐτούς, ὦ τάλαν, φεῖσαι τέκνων:</l>
<l>ἐκεῖ μεθ᾽ ἡμῶν ζῶντες εὐφρανοῦσί σε.</l>
<l>μὰ τοὺς παρ᾽ Ἅιδῃ νερτέρους ἀλάστορας,</l>
<l n="1060">οὔτοι ποτ᾽ ἔσται τοῦθ᾽ ὅπως ἐχθροῖς ἐγὼ</l>
<l>παῖδας παρήσω τοὺς ἐμοὺς καθυβρίσαι.</l>
<l>πάντως σφ᾽ ἀνάγκη κατθανεῖν: ἐπεὶ δὲ χρή,</l>
<l>ἡμεῖς κτενοῦμεν οἵπερ ἐξεφύσαμεν.</l>
<l>πάντως πέπρακται ταῦτα κοὐκ ἐκφεύξεται.]</l>
<l n="1065"><milestone ed="P" unit="para" />καὶ δὴ 'πὶ κρατὶ στέφανος, ἐν πέπλοισι δὲ</l>
<l>νύμφη τύραννος ὄλλυται, σάφ᾽ οἶδ᾽ ἐγώ.</l>
<l>ἀλλ᾽, εἶμι γὰρ δὴ τλημονεστάτην ὁδὸν</l>
<l>καὶ τούσδε πέμψω τλημονεστέραν ἔτι,</l>
<l>παῖδας προσειπεῖν βούλομαι:  δότ᾽, ὦ τέκνα,</l>
<l n="1070">δότ᾽ ἀσπάσασθαι μητρὶ δεξιὰν χέρα.</l>
<l>ὦ φιλτάτη χείρ, φίλτατον δέ μοι στόμα</l>
<l>καὶ σχῆμα καὶ πρόσωπον εὐγενὲς τέκνων,</l>
<l>εὐδαιμονοῖτον, ἀλλ᾽ ἐκεῖ: τὰ δ᾽ ἐνθάδε</l>
<l>πατὴρ ἀφείλετ᾽. ὦ γλυκεῖα προσβολή,</l>
<l n="1075">ὦ μαλθακὸς χρὼς πνεῦμά θ᾽ ἥδιστον τέκνων.</l>
<l>χωρεῖτε χωρεῖτ᾽: οὐκέτ᾽ εἰμὶ προσβλέπειν</l>
<l>οἵα τε †πρὸς ὑμᾶς† ἀλλὰ νικῶμαι κακοῖς.</l>
<l>καὶ μανθάνω μὲν οἷα τολμήσω κακά,</l>
<l>θυμὸς δὲ κρείσσων τῶν ἐμῶν βουλευμάτων,</l>
<l n="1080">ὅσπερ μεγίστων αἴτιος κακῶν βροτοῖς.</l>
</sp>
</div1></body></text></TEI.2>