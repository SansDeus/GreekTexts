<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*mh/deia"><milestone ed="p" n="252" unit="card" />
<l><milestone ed="P" unit="para" />ἀλλ᾽ οὐ γὰρ αὑτὸς πρὸς σὲ κἄμ᾽ ἥκει λόγος:</l>
<l>σοὶ μὲν πόλις θ᾽ ἥδ᾽ ἐστὶ καὶ πατρὸς δόμοι</l>
<l>βίου τ᾽ ὄνησις καὶ φίλων συνουσία,</l>
<l n="255">ἐγὼ δ᾽ ἔρημος ἄπολις οὖσ᾽ ὑβρίζομαι</l>
<l>πρὸς ἀνδρός, ἐκ γῆς βαρβάρου λελῃσμένη,</l>
<l>οὐ μητέρ᾽, οὐκ ἀδελφόν, οὐχὶ συγγενῆ</l>
<l>μεθορμίσασθαι τῆσδ᾽ ἔχουσα συμφορᾶς.</l>
<l>τοσοῦτον οὖν σου τυγχάνειν βουλήσομαι,</l>
<l n="260">ἤν μοι πόρος τις μηχανή τ᾽ ἐξευρεθῇ</l>
<l>πόσιν δίκην τῶνδ᾽ ἀντιτείσασθαι κακῶν</l>
<l>[τὸν δόντα τ᾽ αὐτῷ  θυγατέρ᾽ ἥ τ᾽ ἐγήματο],</l>
<l>σιγᾶν. γυνὴ γὰρ τἄλλα μὲν φόβου πλέα</l>
<l>κακή τ᾽ ἐς ἀλκὴν καὶ σίδηρον εἰσορᾶν:</l>
<l n="265">ὅταν δ᾽ ἐς εὐνὴν ἠδικημένη κυρῇ,</l>
<l>οὐκ ἔστιν ἄλλη φρὴν μιαιφονωτέρα.</l>
</sp>
<sp>
<speaker>Χορός</speaker>
<l>δράσω τάδ᾽: ἐνδίκως γὰρ ἐκτείσῃ πόσιν,</l>
<l>Μήδεια. πενθεῖν δ᾽ οὔ σε θαυμάζω τύχας.</l>
<l>ὁρῶ δὲ καὶ Κρέοντα, τῆσδ᾽ ἄνακτα γῆς,</l>
<l n="270">στείχοντα, καινῶν ἄγγελον βουλευμάτων.</l>
</sp>
<sp>
<speaker>Κρέων</speaker>
<l>σὲ τὴν σκυθρωπὸν καὶ πόσει θυμουμένην,</l>
<l>Μήδει᾽, ἀνεῖπον τῆσδε γῆς ἔξω περᾶν</l>
<l>φυγάδα, λαβοῦσαν δισσὰ σὺν σαυτῇ τέκνα,</l>
<l>καὶ μή τι μέλλειν: ὡς ἐγὼ βραβεὺς λόγου</l>
<l n="275">τοῦδ᾽ εἰμί, κοὐκ ἄπειμι πρὸς δόμους πάλιν</l>
<l>πρὶν ἄν σε γαίας τερμόνων ἔξω βάλω.</l>
</sp>
<sp>
<speaker>Μήδεια</speaker>
<l>αἰαῖ: πανώλης ἡ τάλαιν᾽ ἀπόλλυμαι:</l>
<l>ἐχθροὶ γὰρ ἐξιᾶσι πάντα δὴ κάλων,</l>
<l>κοὐκ ἔστιν ἄτης εὐπρόσοιστος ἔκβασις.</l>
<l n="280">ἐρήσομαι δὲ καὶ κακῶς πάσχουσ᾽ ὅμως:</l>
<l>τίνος μ᾽ ἕκατι γῆς ἀποστέλλεις, Κρέον;</l>
</sp>
<sp>
<speaker>Κρέων</speaker>
<l>δέδοικά σ᾽ （οὐδὲν δεῖ παραμπίσχειν λόγους）</l>
<l>μή μοί τι δράσῃς παῖδ᾽ ἀνήκεστον κακόν.</l>
<l>συμβάλλεται δὲ πολλὰ τοῦδε δείγματα:</l>
<l n="285">σοφὴ πέφυκας καὶ κακῶν πολλῶν ἴδρις,</l>
<l>λυπῇ δὲ λέκτρων ἀνδρὸς ἐστερημένη.</l>
<l>κλύω δ᾽ ἀπειλεῖν σ᾽, ὡς ἀπαγγέλλουσί μοι,</l>
<l>τὸν δόντα καὶ γήμαντα καὶ γαμουμένην</l>
<l>δράσειν τι. ταῦτ᾽ οὖν πρὶν παθεῖν φυλάξομαι.</l>
<l n="290">κρεῖσσον δέ μοι νῦν πρός σ᾽ ἀπεχθέσθαι, γύναι,</l>
<l>ἢ μαλθακισθένθ᾽ ὕστερον μεταστένειν.</l>
</sp></div1></body></text></TEI.2>