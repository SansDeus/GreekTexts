<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><milestone ed="p" n="908" unit="card" />
</sp>
<sp>
<speaker>Ἰάσων</speaker>
<l>αἰνῶ, γύναι, τάδ᾽, οὐδ᾽ ἐκεῖνα μέμφομαι:</l>
<l>εἰκὸς γὰρ ὀργὰς θῆλυ ποιεῖσθαι γένος</l>
<l n="910">γάμου †παρεμπολῶντος† ἀλλοίου πόσει.</l>
<l>ἀλλ᾽ ἐς τὸ λῷον σὸν μεθέστηκεν κέαρ,</l>
<l>ἔγνως δὲ τὴν νικῶσαν, ἀλλὰ τῷ  χρόνῳ,</l>
<l>βουλήν: γυναικὸς ἔργα ταῦτα σώφρονος.</l>
<l>ὑμῖν δέ, παῖδες, οὐκ ἀφροντίστως πατὴρ</l>
<l n="915">πολλὴν ἔθηκε σὺν θεοῖς σωτηρίαν:</l>
<l>οἶμαι γὰρ ὑμᾶς τῆσδε γῆς Κορινθίας</l>
<l>τὰ πρῶτ᾽ ἔσεσθαι σὺν κασιγνήτοις ἔτι.</l>
<l>ἀλλ᾽ αὐξάνεσθε: τἄλλα δ᾽ ἐξεργάζεται</l>
<l>πατήρ τε καὶ θεῶν ὅστις ἐστὶν εὐμενής.</l>
<l n="920">ἴδοιμι δ᾽ ὑμᾶς εὐτραφεῖς ἥβης τέλος</l>
<l>μολόντας, ἐχθρῶν τῶν ἐμῶν ὑπερτέρους.</l>
<l><milestone ed="P" unit="para" />αὕτη, τί χλωροῖς δακρύοις τέγγεις κόρας,</l>
<l>στρέψασα λευκὴν ἔμπαλιν παρηίδα;</l>
<l>κοὐκ ἀσμένη τόνδ᾽ ἐξ ἐμοῦ δέχῃ λόγον;</l>
</sp>
<sp>
<speaker>Μήδεια</speaker>
<l n="925">οὐδέν. τέκνων τῶνδ᾽ ἐννοουμένη πέρι.</l>
</sp>
<sp>
<speaker>Ἰάσων</speaker>
<l n="929">τί δή, τάλαινα, τοῖσδ᾽ ἐπιστένεις τέκνοις;</l>
</sp>
<sp>
<speaker>Μήδεια</speaker>
<l n="930">ἔτικτον αὐτούς: ζῆν δ᾽ ὅτ᾽ ἐξηύχου τέκνα,</l>
<l>ἐσῆλθέ μ᾽ οἶκτος εἰ γενήσεται τάδε.</l>
</sp>
<sp>
<speaker>Ἰάσων</speaker>
<l n="926">θάρσει νυν: εὖ γὰρ τῶνδε θήσομαι πέρι.</l>
</sp>
<sp>
<speaker>Μήδεια</speaker>
<l>δράσω τάδ᾽: οὔτοι σοῖς ἀπιστήσω λόγοις:</l>
<l>γυνὴ δὲ θῆλυ κἀπὶ δακρύοις ἔφυ.</l>
<l n="932"><milestone ed="P" unit="para" />ἀλλ᾽ ὧνπερ οὕνεκ᾽ εἰς ἐμοὺς ἥκεις λόγους,</l>
<l>τὰ μὲν λέλεκται, τῶν δ᾽ ἐγὼ μνησθήσομαι.</l>
<l>ἐπεὶ τυράννοις γῆς μ᾽ ἀποστεῖλαι δοκεῖ</l>
<l n="935">（κἀμοὶ τάδ᾽ ἐστὶ λῷστα, γιγνώσκω καλῶς,</l>
<l>μήτ᾽ ἐμποδὼν σοὶ μήτε κοιράνοις χθονὸς</l>
<l>ναίειν: δοκῶ γὰρ δυσμενὴς εἶναι δόμοις）</l>
<l>ἡμεῖς μὲν ἐκ γῆς τῆσδ᾽ ἀπαροῦμεν φυγῇ,</l>
<l>παῖδες δ᾽ ὅπως ἂν ἐκτραφῶσι σῇ χερί,</l>
<l n="940">αἰτοῦ Κρέοντα τήνδε μὴ φεύγειν χθόνα.</l>
</sp></div1></body></text></TEI.2>