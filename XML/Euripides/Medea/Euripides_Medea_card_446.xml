<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><milestone ed="p" n="446" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Ἰάσων</speaker>
<l>οὐ νῦν κατεῖδον πρῶτον ἀλλὰ πολλάκις</l>
<l>τραχεῖαν ὀργὴν ὡς ἀμήχανον κακόν.</l>
<l>σοὶ γὰρ παρὸν γῆν τήνδε καὶ δόμους ἔχειν</l>
<l>κούφως φερούσῃ κρεισσόνων βουλεύματα,</l>
<l n="450">λόγων ματαίων οὕνεκ᾽ ἐκπεσῇ χθονός.</l>
<l>κἀμοὶ μὲν οὐδὲν πρᾶγμα: μὴ παύσῃ ποτὲ</l>
<l>λέγουσ᾽ Ἰάσον᾽ ὡς κάκιστός ἐστ᾽ ἀνήρ.</l>
<l>ἃ δ᾽ ἐς τυράννους ἐστί σοι λελεγμένα,</l>
<l>πᾶν κέρδος ἡγοῦ ζημιουμένη φυγῇ.</l>
<l n="455">κἀγὼ μὲν αἰεὶ βασιλέων θυμουμένων</l>
<l>ὀργὰς ἀφῄρουν καί σ᾽ ἐβουλόμην μένειν:</l>
<l>σὺ δ᾽ οὐκ ἀνίεις μωρίας, λέγουσ᾽ ἀεὶ</l>
<l>κακῶς τυράννους: τοιγὰρ ἐκπεσῇ χθονός.</l>
<l><milestone ed="P" unit="para" />ὅμως δὲ κἀκ τῶνδ᾽ οὐκ ἀπειρηκὼς φίλοις</l>
<l n="460">ἥκω, τὸ σὸν δὲ προσκοπούμενος, γύναι,</l>
<l>ὡς μήτ᾽ ἀχρήμων σὺν τέκνοισιν ἐκπέσῃς</l>
<l>μήτ᾽ ἐνδεής του: πόλλ᾽ ἐφέλκεται φυγὴ</l>
<l>κακὰ ξὺν αὑτῇ. καὶ γὰρ εἰ σύ με στυγεῖς,</l>
<l>οὐκ ἂν δυναίμην σοὶ κακῶς φρονεῖν ποτε.</l>
</sp>
<sp n="*mh/deia">
<speaker>Μήδεια</speaker>
<l n="465">ὦ παγκάκιστε, τοῦτο γάρ σ᾽ εἰπεῖν ἔχω</l>
<l>γλώσσῃ μέγιστον εἰς ἀνανδρίαν κακόν,</l>
<l>ἦλθες πρὸς ἡμᾶς, ἦλθες ἔχθιστος γεγώς</l>
<l>[θεοῖς τε κἀμοὶ παντί τ᾽ ἀνθρώπων γένει];</l>
<l>οὔτοι θράσος τόδ᾽ ἐστὶν οὐδ᾽ εὐτολμία,</l>
<l n="470">φίλους κακῶς δράσαντ᾽ ἐναντίον βλέπειν,</l>
<l>ἀλλ᾽ ἡ μεγίστη τῶν ἐν ἀνθρώποις νόσων</l>
<l>πασῶν, ἀναίδει᾽. εὖ δ᾽ ἐποίησας μολών:</l>
<l>ἐγώ τε γὰρ λέξασα κουφισθήσομαι</l>
<l>ψυχὴν κακῶς σὲ καὶ σὺ λυπήσῃ κλύων.</l>
<l n="475"><milestone ed="P" unit="para" />ἐκ τῶν δὲ πρώτων πρῶτον ἄρξομαι λέγειν:</l>
<l>ἔσωσά σ᾽, ὡς ἴσασιν Ἑλλήνων ὅσοι</l>
<l>ταὐτὸν συνεισέβησαν Ἀργῷον σκάφος,</l>
<l>πεμφθέντα ταύρων πυρπνόων ἐπιστάτην</l>
<l>ζεύγλαισι καὶ σπεροῦντα θανάσιμον γύην:</l>
<l n="480">δράκοντά θ᾽, ὃς πάγχρυσον ἀμπέχων δέρος</l>
<l>σπείραις ἔσῳζε πολυπλόκοις ἄυπνος ὤν,</l>
<l>κτείνασ᾽ ἀνέσχον σοὶ φάος σωτήριον.</l>
<l>αὐτὴ δὲ πατέρα καὶ δόμους προδοῦσ᾽ ἐμοὺς</l>
<l>τὴν Πηλιῶτιν εἰς Ἰωλκὸν ἱκόμην</l>
<l n="485">σὺν σοί, πρόθυμος μᾶλλον ἢ σοφωτέρα:</l>
<l>Πελίαν τ᾽ ἀπέκτειν᾽, ὥσπερ ἄλγιστον θανεῖν,</l>
<l>παίδων ὕπ᾽ αὐτοῦ, πάντα τ᾽ ἐξεῖλον δόμον.</l>
<l>καὶ ταῦθ᾽ ὑφ᾽ ἡμῶν, ὦ κάκιστ᾽ ἀνδρῶν, παθὼν</l>
<l>προύδωκας ἡμᾶς, καινὰ δ᾽ ἐκτήσω λέχη,</l>
<l n="490">παίδων γεγώτων: εἰ γὰρ ἦσθ᾽ ἄπαις ἔτι,</l>
<l>συγγνώστ᾽ ἂν ἦν σοι τοῦδ᾽ ἐρασθῆναι λέχους.</l>
</sp></div1></body></text></TEI.2>