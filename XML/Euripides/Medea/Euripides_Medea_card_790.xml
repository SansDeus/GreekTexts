<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp n="*mh/deia"><milestone ed="p" n="790" unit="card" />
<l n="790"><milestone ed="P" unit="para" />ἐνταῦθα μέντοι τόνδ᾽ ἀπαλλάσσω λόγον.</l>
<l>ᾤμωξα δ᾽ οἷον ἔργον ἔστ᾽ ἐργαστέον</l>
<l>τοὐντεῦθεν ἡμῖν: τέκνα γὰρ κατακτενῶ</l>
<l>τἄμ᾽: οὔτις ἔστιν ὅστις ἐξαιρήσεται:</l>
<l>δόμον τε πάντα συγχέασ᾽ Ἰάσονος</l>
<l n="795">ἔξειμι γαίας, φιλτάτων παίδων φόνον</l>
<l>φεύγουσα καὶ τλᾶσ᾽ ἔργον ἀνοσιώτατον.</l>
<l>οὐ γὰρ γελᾶσθαι τλητὸν ἐξ ἐχθρῶν, φίλαι.</l>
<l>ἴτω: τί μοι ζῆν κέρδος; οὔτε μοι πατρὶς</l>
<l>οὔτ᾽ οἶκος ἔστιν οὔτ᾽ ἀποστροφὴ κακῶν.</l>
<l n="800">ἡμάρτανον τόθ᾽ ἡνίκ᾽ ἐξελίμπανον</l>
<l>δόμους πατρῴους, ἀνδρὸς Ἕλληνος λόγοις</l>
<l>πεισθεῖσ᾽, ὃς ἡμῖν σὺν θεῷ  τείσει δίκην.</l>
<l>οὔτ᾽ ἐξ ἐμοῦ γὰρ παῖδας ὄψεταί ποτε</l>
<l>ζῶντας τὸ λοιπὸν οὔτε τῆς νεοζύγου</l>
<l n="805">νύμφης τεκνώσει παῖδ᾽, ἐπεὶ κακὴν κακῶς</l>
<l>θανεῖν σφ᾽ ἀνάγκη τοῖς ἐμοῖσι φαρμάκοις.</l>
<l>μηδείς με φαύλην κἀσθενῆ νομιζέτω</l>
<l>μηδ᾽ ἡσυχαίαν, ἀλλὰ θατέρου τρόπου,</l>
<l>βαρεῖαν ἐχθροῖς καὶ φίλοισιν εὐμενῆ:</l>
<l n="810">τῶν γὰρ τοιούτων εὐκλεέστατος βίος.</l>
</sp>
<sp>
<speaker>Χορός</speaker>
<l>ἐπείπερ ἡμῖν τόνδ᾽ ἐκοίνωσας λόγον,</l>
<l>σέ τ᾽ ὠφελεῖν θέλουσα καὶ νόμοις βροτῶν</l>
<l>ξυλλαμβάνουσα δρᾶν σ᾽ ἀπεννέπω τάδε.</l>
</sp>
<sp>
<speaker>Μήδεια</speaker>
<l>οὐκ ἔστιν ἄλλως: σοὶ δὲ συγγνώμη λέγειν</l>
<l n="815">τάδ᾽ ἐστί, μὴ πάσχουσαν, ὡς ἐγώ, κακῶς.</l>
</sp>
<sp>
<speaker>Χορός</speaker>
<l>ἀλλὰ κτανεῖν σὸν σπέρμα τολμήσεις, γύναι;</l>
</sp>
<sp>
<speaker>Μήδεια</speaker>
<l>οὕτω γὰρ ἂν μάλιστα δηχθείη πόσις.</l>
</sp>
<sp>
<speaker>Χορός</speaker>
<l>σὺ δ᾽ ἂν γένοιό γ᾽ ἀθλιωτάτη γυνή.</l>
</sp>
<sp>
<speaker>Μήδεια</speaker>
<l>ἴτω: περισσοὶ πάντες οὑν μέσῳ λόγοι.</l>
<l n="820">ἀλλ᾽ εἶα χώρει καὶ κόμιζ᾽ Ἰάσονα</l>
<l>（ἐς πάντα γὰρ δὴ σοὶ τὰ πιστὰ χρώμεθα）</l>
<l>λέξῃς δὲ μηδὲν τῶν ἐμοὶ δεδογμένων,</l>
<l>εἴπερ φρονεῖς εὖ δεσπόταις γυνή τ᾽ ἔφυς.</l>
</sp></div2></div1></body></text></TEI.2>