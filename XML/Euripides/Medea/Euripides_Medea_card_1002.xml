<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><milestone ed="p" n="1002" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Παιδαγωγός</speaker>
<l>δέσποιν᾽, ἀφεῖνται παῖδες οἵδε σοι φυγῆς,</l>
<l>καὶ δῶρα νύμφη βασιλὶς ἀσμένη χεροῖν</l>
<l>ἐδέξατ᾽: εἰρήνη δὲ τἀκεῖθεν τέκνοις.</l>
<l n="1005"><milestone ed="P" unit="para" />ἔα: τί συγχυθεῖσ᾽ ἕστηκας ἡνίκ᾽ εὐτυχεῖς;</l>
<l>[τί σὴν ἔστρεψας ἔμπαλιν παρηίδα</l>
<l>κοὐκ ἀσμένη τόνδ᾽ ἐξ ἐμοῦ δέχῃ λόγον;]</l>
</sp>
<sp>
<speaker>Μήδεια</speaker>
<l>αἰαῖ.</l>
</sp>
<sp>
<speaker>Παιδαγωγός</speaker>
<l>τάδ᾽ οὐ ξυνῳδὰ τοῖσιν ἐξηγγελμένοις.</l>
</sp>
<sp>
<speaker>Μήδεια</speaker>
<l>αἰαῖ μάλ᾽ αὖθις.</l>
</sp>
<sp>
<speaker>Παιδαγωγός.</speaker>
<l>μῶν τιν᾽ ἀγγέλλων τύχην</l>
<l n="1010">οὐκ οἶδα, δόξης δ᾽ ἐσφάλην εὐαγγέλου;</l>
</sp>
<sp>
<speaker>Μήδεια</speaker>
<l>ἤγγειλας οἷ᾽ ἤγγειλας: οὐ σὲ μέμφομαι.</l>
</sp>
<sp>
<speaker>Παιδαγωγός</speaker>
<l>τί δαὶ κατηφὲς ὄμμα καὶ δακρυρροεῖς;</l>
</sp>
<sp>
<speaker>Μήδεια</speaker>
<l>πολλή μ᾽ ἀνάγκη, πρέσβυ: ταῦτα γὰρ θεοὶ</l>
<l>κἀγὼ κακῶς φρονοῦσ᾽ ἐμηχανησάμην.</l>
</sp>
<sp>
<speaker>Παιδαγωγός</speaker>
<l n="1015">θάρσει: κάτει τοι καὶ σὺ πρὸς τέκνων ἔτι.</l>
</sp>
<sp>
<speaker>Μήδεια</speaker>
<l>ἄλλους κατάξω πρόσθεν ἡ τάλαιν᾽ ἐγώ.</l>
</sp>
<sp>
<speaker>Παιδαγωγός</speaker>
<l>οὔτοι μόνη σὺ σῶν ἀπεζύγης τέκνων:</l>
<l>κούφως φέρειν χρὴ θνητὸν ὄντα συμφοράς.</l>
</sp>
<sp n="*mh/deia">
<speaker>Μήδεια</speaker>
<l>δράσω τάδ᾽. ἀλλὰ βαῖνε δωμάτων ἔσω</l>
<l n="1020">καὶ παισὶ πόρσυν᾽ οἷα χρὴ καθ᾽ ἡμέραν.</l>
<l><milestone ed="P" unit="para" />ὦ τέκνα τέκνα, σφῷν μὲν ἔστι δὴ πόλις</l>
<l>καὶ δῶμ᾽, ἐν ᾧ λιπόντες ἀθλίαν ἐμὲ</l>
<l>οἰκήσετ᾽ αἰεὶ μητρὸς ἐστερημένοι:</l>
<l>ἐγὼ δ᾽ ἐς ἄλλην γαῖαν εἶμι δὴ φυγάς,</l>
<l n="1025">πρὶν σφῷν ὀνάσθαι κἀπιδεῖν εὐδαίμονας,</l>
<l>πρὶν λουτρὰ καὶ γυναῖκα καὶ γαμηλίους</l>
<l>εὐνὰς ἀγῆλαι λαμπάδας τ᾽ ἀνασχεθεῖν.</l>
<l>ὦ δυστάλαινα τῆς ἐμῆς αὐθαδίας.</l>
<l>ἄλλως ἄρ᾽ ὑμᾶς, ὦ τέκν᾽, ἐξεθρεψάμην,</l>
<l n="1030">ἄλλως δ᾽ ἐμόχθουν καὶ κατεξάνθην πόνοις,</l>
<l>στερρὰς ἐνεγκοῦσ᾽ ἐν τόκοις ἀλγηδόνας.</l>
<l>ἦ μήν ποθ᾽ ἡ δύστηνος εἶχον ἐλπίδας</l>
<l>πολλὰς ἐν ὑμῖν, γηροβοσκήσειν τ᾽ ἐμὲ</l>
<l>καὶ κατθανοῦσαν χερσὶν εὖ περιστελεῖν,</l>
<l n="1035">ζηλωτὸν ἀνθρώποισι: νῦν δ᾽ ὄλωλε δὴ</l>
<l>γλυκεῖα φροντίς. σφῷν γὰρ ἐστερημένη</l>
<l>λυπρὸν διάξω βίοτον ἀλγεινόν τ᾽ ἐμόν.</l>
<l>ὑμεῖς δὲ μητέρ᾽ οὐκέτ᾽ ὄμμασιν φίλοις</l>
<l>ὄψεσθ᾽, ἐς ἄλλο σχῆμ᾽ ἀποστάντες βίου.</l>
<l n="1040"><milestone ed="P" unit="para" />φεῦ φεῦ: τί προσδέρκεσθέ μ᾽ ὄμμασιν, τέκνα;</l>
<l>τί προσγελᾶτε τὸν πανύστατον γέλων;</l>
<l>αἰαῖ: τί δράσω; καρδία γὰρ οἴχεται,</l>
<l>γυναῖκες, ὄμμα φαιδρὸν ὡς εἶδον τέκνων.</l>
<l>οὐκ ἂν δυναίμην: χαιρέτω βουλεύματα</l>
<l n="1045">τὰ πρόσθεν: ἄξω παῖδας ἐκ γαίας ἐμούς.</l>
<l>τί δεῖ με πατέρα τῶνδε τοῖς τούτων κακοῖς</l>
<l>λυποῦσαν αὐτὴν δὶς τόσα κτᾶσθαι κακά;</l>
<l>οὐ δῆτ᾽ ἔγωγε: χαιρέτω βουλεύματα.</l>
</sp></div1></body></text></TEI.2>