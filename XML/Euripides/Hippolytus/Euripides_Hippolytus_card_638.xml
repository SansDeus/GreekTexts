<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp n="*(ippo/lutos"><milestone ed="p" n="638" unit="card" />
<l><milestone ed="P" unit="para" />ῥᾷστον δ᾽ ὅτῳ τὸ μηδέν — ἀλλ᾽ ἀνωφελὴς</l>
<l>εὐηθίᾳ κατ᾽ οἶκον ἵδρυται γυνή.</l>
<l n="640">σοφὴν δὲ μισῶ: μὴ γὰρ ἔν γ᾽ ἐμοῖς δόμοις</l>
<l>εἴη φρονοῦσα πλείον᾽ ἢ γυναῖκα χρή.</l>
<l>τὸ γὰρ κακοῦργον μᾶλλον ἐντίκτει Κύπρις</l>
<l>ἐν ταῖς σοφαῖσιν: ἡ δ᾽ ἀμήχανος γυνὴ</l>
<l>γνώμῃ βραχείᾳ μωρίαν ἀφῃρέθη.</l>
<l n="645"><milestone ed="P" unit="para" />χρῆν δ᾽ ἐς γυναῖκα πρόσπολον μὲν οὐ περᾶν,</l>
<l>ἄφθογγα δ᾽ αὐταῖς συγκατοικίζειν δάκη</l>
<l>θηρῶν, ἵν᾽ εἶχον μήτε προσφωνεῖν τινα</l>
<l>μήτ᾽ ἐξ ἐκείνων φθέγμα δέξασθαι πάλιν.</l>
<l>νῦν δ᾽ αἱ μὲν ἔνδον †δρῶσιν αἱ κακαὶ† κακὰ</l>
<l n="650">βουλεύματ᾽, ἔξω δ᾽ ἐκφέρουσι πρόσπολοι.</l>
<l><milestone ed="P" unit="para" />ὡς καὶ σύ γ᾽ ἡμῖν πατρός, ὦ κακὸν κάρα,</l>
<l>λέκτρων ἀθίκτων ἦλθες ἐς συναλλαγάς:</l>
<l>ἁγὼ ῥυτοῖς νασμοῖσιν ἐξομόρξομαι,</l>
<l>ἐς ὦτα κλύζων. πῶς ἂν οὖν εἴην κακός,</l>
<l n="655">ὃς οὐδ᾽ ἀκούσας τοιάδ᾽ ἁγνεύειν δοκῶ;</l>
<l>εὖ δ᾽ ἴσθι, τοὐμόν σ᾽ εὐσεβὲς σῴζει, γύναι:</l>
<l>εἰ μὴ γὰρ ὅρκοις θεῶν ἄφαρκτος ᾑρέθην,</l>
<l>οὐκ ἄν ποτ᾽ ἔσχον μὴ οὐ τάδ᾽ ἐξειπεῖν πατρί.</l>
<l>νῦν δ᾽ ἐκ δόμων μέν, ἔστ᾽ ἂν ἔκδημος χθονὸς</l>
<l n="660">Θησεύς, ἄπειμι: σῖγα δ᾽ ἕξομεν στόμα.</l>
<l>θεάσομαι δὲ σὺν πατρὸς μολὼν ποδὶ</l>
<l>πῶς νιν προσόψῃ καὶ σὺ καὶ δέσποινα σή.</l>
<l>[τῆς σῆς δὲ τόλμης εἴσομαι γεγευμένος.</l>
<l>ὄλοισθε. μισῶν δ᾽ οὔποτ᾽ ἐμπλησθήσομαι</l>
<l n="665">γυναῖκας, οὐδ᾽ εἴ φησί τίς μ᾽ ἀεὶ λέγειν:</l>
<l>ἀεὶ γὰρ οὖν πώς εἰσι κἀκεῖναι κακαί.</l>
<l>ἤ νύν τις αὐτὰς σωφρονεῖν διδαξάτω,</l>
<l>ἢ κἄμ᾽ ἐάτω ταῖσδ᾽ ἐπεμβαίνειν ἀεί.]</l>
</sp>
</div2></div1></body></text></TEI.2>