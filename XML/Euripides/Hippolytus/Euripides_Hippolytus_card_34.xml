<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)afrodi/th"><milestone ed="p" n="34" unit="card" />
<l><milestone ed="P" unit="para" />ἐπεὶ δὲ Θησεὺς Κεκροπίαν λείπει χθόνα</l>
<l n="35">μίασμα φεύγων αἵματος Παλλαντιδῶν</l>
<l>καὶ τήνδε σὺν δάμαρτι ναυστολεῖ χθόνα,</l>
<l>ἐνιαυσίαν ἔκδημον αἰνέσας φυγήν,</l>
<l>ἐνταῦθα δὴ στένουσα κἀκπεπληγμένη</l>
<l>κέντροις ἔρωτος ἡ τάλαιν᾽ ἀπόλλυται</l>
<l n="40">σιγῇ, ξύνοιδε δ᾽ οὔτις οἰκετῶν νόσον.</l>
<l>ἀλλ᾽ οὔτι ταύτῃ τόνδ᾽ ἔρωτα χρὴ πεσεῖν,</l>
<l>δείξω δὲ Θησεῖ πρᾶγμα κἀκφανήσεται.</l>
<l>καὶ τὸν μὲν ἡμῖν πολέμιον νεανίαν</l>
<l>κτενεῖ πατὴρ ἀραῖσιν ἃς ὁ πόντιος</l>
<l n="45">ἄναξ Ποσειδῶν ὤπασεν Θησεῖ γέρας,</l>
<l>μηδὲν μάταιον ἐς τρὶς εὔξασθαι θεῷ.</l>
<l>ἡ δ᾽ εὐκλεὴς μὲν ἀλλ᾽ ὅμως ἀπόλλυται</l>
<l>Φαίδρα: τὸ γὰρ τῆσδ᾽ οὐ προτιμήσω κακὸν</l>
<l>τὸ μὴ οὐ παρασχεῖν τοὺς ἐμοὺς ἐχθροὺς ἐμοὶ</l>
<l n="50">δίκην τοσαύτην ὥστ᾽ ἐμοὶ καλῶς ἔχειν.</l>
<l><milestone ed="P" unit="para" />ἀλλ᾽ εἰσορῶ γὰρ τόνδε παῖδα Θησέως</l>
<l>στείχοντα, θήρας μόχθον ἐκλελοιπότα,</l>
<l>Ἱππόλυτον, ἔξω τῶνδε βήσομαι τόπων.</l>
<l>πολὺς δ᾽ ἅμ᾽ αὐτῷ προσπόλων ὀπισθόπους</l>
<l n="55">κῶμος λέλακεν, Ἄρτεμιν τιμῶν θεὰν</l>
<l>ὕμνοισιν: οὐ γὰρ οἶδ᾽ ἀνεῳγμένας πύλας</l>
<l>Ἅιδου, φάος δὲ λοίσθιον βλέπων τόδε.</l>
</sp>
</div1></body></text></TEI.2>