<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="epode" org="uniform" sample="complete"><sp><milestone ed="p" n="170" unit="card" /></sp></div2>
</div1>
<div1 type="episode" org="uniform" sample="complete">
<div2 type="anapests" org="uniform" sample="complete">
<sp>
<speaker>Χορός</speaker>
<l n="170"> — ἀλλ᾽ ἥδε τροφὸς γεραιὰ πρὸ θυρῶν</l>
<l>τήνδε κομίζουσ᾽ ἔξω μελάθρων.</l>
<l>στυγνὸν δ᾽ ὀφρύων νέφος αὐξάνεται.</l>
<l>τί ποτ᾽ ἔστι μαθεῖν ἔραται ψυχή,</l>
<l>τί δεδήληται</l>
<l n="175">δέμας ἀλλόχροον βασιλείας.</l>
</sp>
<sp>
<speaker>Τροφός</speaker>
<l>ὦ κακὰ θνητῶν στυγεραί τε νόσοι.</l>
<l>τί σ᾽ ἐγὼ δράσω; τί δὲ μὴ δράσω;</l>
<l>τόδε σοι φέγγος, λαμπρὸς ὅδ᾽ αἰθήρ,</l>
<l>ἔξω δὲ δόμων ἤδη νοσερᾶς</l>
<l n="180">δέμνια κοίτης.</l>
<l>δεῦρο γὰρ ἐλθεῖν πᾶν ἔπος ἦν σοι,</l>
<l>τάχα δ᾽ ἐς θαλάμους σπεύσεις τὸ πάλιν.</l>
<l>ταχὺ γὰρ σφάλλῃ κοὐδενὶ χαίρεις,</l>
<l>οὐδέ σ᾽ ἀρέσκει τὸ παρόν, τὸ δ᾽ ἀπὸν</l>
<l n="185">φίλτερον ἡγῇ.</l>
<l>κρεῖσσον δὲ νοσεῖν ἢ θεραπεύειν:</l>
<l>τὸ μέν ἐστιν ἁπλοῦν, τῷ δὲ συνάπτει</l>
<l>λύπη τε φρενῶν χερσίν τε πόνος.</l>
<l>πᾶς δ᾽ ὀδυνηρὸς βίος ἀνθρώπων</l>
<l n="190">κοὐκ ἔστι πόνων ἀνάπαυσις.</l>
<l>ἀλλ᾽ ὅ τι τοῦ ζῆν φίλτερον ἄλλο</l>
<l>σκότος ἀμπίσχων κρύπτει νεφέλαις.</l>
<l>δυσέρωτες δὴ φαινόμεθ᾽ ὄντες</l>
<l>τοῦδ᾽ ὅ τι τοῦτο στίλβει κατὰ γῆν</l>
<l n="195">δι᾽ ἀπειροσύνην ἄλλου βιότου</l>
<l>κοὐκ ἀπόδειξιν τῶν ὑπὸ γαίας,</l>
<l>μύθοις δ᾽ ἄλλως φερόμεσθα.</l>
</sp>
</div2></div1></body></text></TEI.2>