<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><milestone ed="p" n="1060" unit="card" />
</sp>
<sp>
<speaker>Ἱππόλυτος</speaker>
<l n="1060">ὦ θεοί, τί δῆτα τοὐμὸν οὐ λύω στόμα,</l>
<l>ὅστις γ᾽ ὑφ᾽ ὑμῶν, οὓς σέβω, διόλλυμαι;</l>
<l>οὐ δῆτα: πάντως οὐ πίθοιμ᾽ ἂν οὕς με δεῖ,</l>
<l>μάτην δ᾽ ἂν ὅρκους συγχέαιμ᾽ οὓς ὤμοσα.</l>
</sp>
<sp>
<speaker>Θησεύς</speaker>
<l>οἴμοι, τὸ σεμνὸν ὥς μ᾽ ἀποκτενεῖ τὸ σόν.</l>
<l n="1065">οὐκ εἶ πατρῴας ἐκτὸς ὡς τάχιστα γῆς;</l>
</sp>
<sp>
<speaker>Ἱππόλυτος</speaker>
<l>ποῖ δῆθ᾽ ὁ τλήμων τρέψομαι; τίνος ξένων</l>
<l>δόμους ἔσειμι, τῇδ᾽ ἐπ᾽ αἰτίᾳ φυγών;</l>
</sp>
<sp>
<speaker>Θησεύς</speaker>
<l>ὅστις γυναικῶν λυμεῶνας ἥδεται</l>
<l>ξένους κομίζων καὶ ξυνοικούρους κακῶν.</l>
</sp>
<sp>
<speaker>Ἱππόλυτος</speaker>
<l n="1070">αἰαῖ, πρὸς ἧπαρ: δακρύων ἐγγὺς τόδε,</l>
<l>εἰ δὴ κακός γε φαίνομαι δοκῶ τε σοί.</l>
</sp>
<sp>
<speaker>Θησεύς</speaker>
<l>τότε στενάζειν καὶ προγιγνώσκειν σ᾽ ἐχρῆν</l>
<l>ὅτ᾽ ἐς πατρῴαν ἄλοχον ὑβρίζειν ἔτλης.</l>
</sp>
<sp>
<speaker>Ἱππόλυτος</speaker>
<l>ὦ δώματ᾽, εἴθε φθέγμα γηρύσαισθέ μοι</l>
<l n="1075">καὶ μαρτυρήσαιτ᾽ εἰ κακὸς πέφυκ᾽ ἀνήρ.</l>
</sp>
<sp>
<speaker>Θησεύς</speaker>
<l>ἐς τοὺς ἀφώνους μάρτυρας φεύγεις σοφῶς:</l>
<l>τὸ δ᾽ ἔργον οὐ λέγον σε μηνύει κακόν.</l>
</sp>
<sp>
<speaker>Ἱππόλυτος</speaker>
<l>φεῦ:</l>
<l>εἴθ᾽ ἦν ἐμαυτὸν προσβλέπειν ἐναντίον</l>
<l>στάνθ᾽, ὡς ἐδάκρυσ᾽ οἷα πάσχομεν κακά.</l>
</sp>
<sp>
<speaker>Θησεύς</speaker>
<l n="1080">πολλῷ γε μᾶλλον σαυτὸν ἤσκησας σέβειν</l>
<l>ἢ τοὺς τεκόντας ὅσια δρᾶν δίκαιος ὤν.</l>
</sp>
<sp>
<speaker>Ἱππόλυτος</speaker>
<l>ὦ δυστάλαινα μῆτερ, ὦ πικραὶ γοναί:</l>
<l>μηδείς ποτ᾽ εἴη τῶν ἐμῶν φίλων νόθος.</l>
</sp>
<sp>
<speaker>Θησεύς</speaker>
<l>οὐχ ἕλξετ᾽ αὐτόν, δμῶες; οὐκ ἀκούετε</l>
<l n="1085">πάλαι ξενοῦσθαι τόνδε προυννέποντά με;</l>
</sp>
<sp>
<speaker>Ἱππόλυτος</speaker>
<l>κλαίων τις αὐτῶν ἆρ᾽ ἐμοῦ γε θίξεται:</l>
<l>σὺ δ᾽ αὐτός, εἴ σοι θυμός, ἐξώθει χθονός.</l>
</sp>
<sp>
<speaker>Θησεύς</speaker>
<l>δράσω τάδ᾽, εἰ μὴ τοῖς ἐμοῖς πείσῃ λόγοις:</l>
<l>οὐ γάρ τις οἶκτος σῆς μ᾽ ὑπέρχεται φυγῆς.</l>
</sp>
<sp>
<speaker>Ἱππόλυτος</speaker>
<l n="1090">ἄραρεν, ὡς ἔοικεν: ὦ τάλας ἐγώ:</l>
<l>ὡς οἶδα μὲν ταῦτ᾽, οἶδα δ᾽ οὐχ ὅπως φράσω.</l>
<l>ὦ φιλτάτη μοι δαιμόνων Λητοῦς κόρη,</l>
<l>σύνθακε, συγκύναγε, φευξούμεσθα δὴ</l>
<l>κλεινὰς Ἀθήνας. ἀλλὰ χαιρέτω πόλις</l>
<l n="1095">καὶ γαῖ᾽ Ἐρεχθέως: ὦ πέδον Τροζήνιον,</l>
<l>ὡς ἐγκαθηβᾶν πόλλ᾽ ἔχεις εὐδαίμονα,</l>
<l>χαῖρ᾽: ὕστατον γάρ σ᾽ εἰσορῶν προσφθέγγομαι.</l>
<l><milestone ed="P" unit="para" />ἴτ᾽ ὦ νέοι μοι τῆσδε γῆς ὁμήλικες,</l>
<l>προσείπαθ᾽ ἡμᾶς καὶ προπέμψατε χθονός:</l>
<l n="1100">ὡς οὔποτ᾽ ἄλλον ἄνδρα σωφρονέστερον</l>
<l>ὄψεσθε, κεἰ μὴ ταῦτ᾽ ἐμῷ δοκεῖ πατρί.</l>
</sp></div2></div1></body></text></TEI.2>