<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp n="*)/artemis"><milestone ed="p" n="1431" unit="card" />
<l><milestone ed="P" unit="para" />σὺ δ᾽, ὦ γεραιοῦ τέκνον Αἰγέως, λαβὲ</l>
<l>σὸν παῖδ᾽ ἐν ἀγκάλαισι καὶ προσέλκυσαι:</l>
<l>ἄκων γὰρ ὤλεσάς νιν, ἀνθρώποισι δὲ</l>
<l>θεῶν διδόντων εἰκὸς ἐξαμαρτάνειν.</l>
<l n="1435">καὶ σοὶ παραινῶ πατέρα μὴ στυγεῖν σέθεν,</l>
<l>Ἱππόλυτ᾽: ἔχει γὰρ μοῖραν ᾗ διεφθάρης.</l>
<l>καὶ χαῖρ᾽: ἐμοὶ γὰρ οὐ θέμις φθιτοὺς ὁρᾶν</l>
<l>οὐδ᾽ ὄμμα χραίνειν θανασίμοισιν ἐκπνοαῖς:</l>
<l>ὁρῶ δέ σ᾽ ἤδη τοῦδε πλησίον κακοῦ.</l>
</sp>
<sp>
<speaker>Ἱππόλυτος</speaker>
<l n="1440">χαίρουσα καὶ σὺ στεῖχε, παρθέν᾽ ὀλβία:</l>
<l>μακρὰν δὲ λείπεις ῥᾳδίως ὁμιλίαν.</l>
<l>λύω δὲ νεῖκος πατρὶ χρῃζούσης σέθεν:</l>
<l>καὶ γὰρ πάροιθε σοῖς ἐπειθόμην λόγοις.</l>
<l><milestone ed="P" unit="para" />αἰαῖ, κατ᾽ ὄσσων κιγχάνει μ᾽ ἤδη σκότος:</l>
<l n="1445">λαβοῦ, πάτερ, μου καὶ κατόρθωσον δέμας.</l>
</sp>
<sp>
<speaker>Θησεύς</speaker>
<l>οἴμοι, τέκνον, τί δρᾷς με τὸν δυσδαίμονα;</l>
</sp>
<sp>
<speaker>Ἱππόλυτος</speaker>
<l>ὄλωλα καὶ δὴ νερτέρων ὁρῶ πύλας.</l>
</sp>
<sp>
<speaker>Θησεύς</speaker>
<l>ἦ τὴν ἐμὴν ἄναγνον ἐκλιπὼν χέρα;</l>
</sp>
<sp>
<speaker>Ἱππόλυτος</speaker>
<l>οὐ δῆτ᾽, ἐπεί σε τοῦδ᾽ ἐλευθερῶ φόνου.</l>
</sp>
<sp>
<speaker>Θησεύς</speaker>
<l n="1450">τί φῄς; ἀφίης αἵματός μ᾽ ἐλεύθερον;</l>
</sp>
<sp>
<speaker>Ἱππόλυτος</speaker>
<l>τὴν τοξόδαμνον Ἄρτεμιν μαρτύρομαι.</l>
</sp>
<sp>
<speaker>Θησεύς</speaker>
<l>ὦ φίλταθ᾽, ὡς γενναῖος ἐκφαίνῃ πατρί.</l>
</sp>
<sp>
<speaker>Ἱππόλυτος</speaker>
<l>ὦ χαῖρε καὶ σύ, χαῖρε πολλά μοι, πάτερ.</l>
</sp>
<sp>
<speaker>Θησεύς</speaker>
<l>οἴμοι φρενὸς σῆς εὐσεβοῦς τε κἀγαθῆς.</l>
</sp>
<sp>
<speaker>Ἱππόλυτος</speaker>
<l n="1455">τοιῶνδε παίδων γνησίων εὔχου τυχεῖν.</l>
</sp>
<sp>
<speaker>Θησεύς</speaker>
<l>μή νυν προδῷς με, τέκνον, ἀλλὰ καρτέρει.</l>
</sp>
<sp>
<speaker>Ἱππόλυτος</speaker>
<l>κεκαρτέρηται τἄμ᾽: ὄλωλα γάρ, πάτερ.</l>
<l>κρύψον δέ μου πρόσωπον ὡς τάχος πέπλοις.</l>
</sp>
<sp>
<speaker>Θησεύς</speaker>
<l>ὦ κλείν᾽ †Ἀθῆναι Παλλάδος θ᾽ ὁρίσματα,†</l>
<l n="1460">οἵου στερήσεσθ᾽ ἀνδρός. ὦ τλήμων ἐγώ,</l>
<l>ὡς πολλά, Κύπρι, σῶν κακῶν μεμνήσομαι.</l>
</sp></div2></div1></body></text></TEI.2>