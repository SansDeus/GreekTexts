<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="dialogue" org="uniform" sample="complete"><milestone ed="p" n="73" unit="card" />
<sp>
<speaker>Ἱππόλυτος</speaker>
<l>σοὶ τόνδε πλεκτὸν στέφανον ἐξ ἀκηράτου</l>
<l>λειμῶνος, ὦ δέσποινα, κοσμήσας φέρω,</l>
<l n="75">ἔνθ᾽ οὔτε ποιμὴν ἀξιοῖ φέρβειν βοτὰ</l>
<l>οὔτ᾽ ἦλθέ πω σίδηρος, ἀλλ᾽ ἀκήρατον</l>
<l>μέλισσα λειμῶν᾽ ἠρινὴ διέρχεται,</l>
<l>Αἰδὼς δὲ ποταμίαισι κηπεύει δρόσοις,</l>
<l>ὅσοις διδακτὸν μηδὲν ἀλλ᾽ ἐν τῇ φύσει</l>
<l n="80">τὸ σωφρονεῖν εἴληχεν ἐς τὰ πάντ᾽ ἀεί,</l>
<l>τούτοις δρέπεσθαι, τοῖς κακοῖσι δ᾽ οὐ θέμις.</l>
<l>ἀλλ᾽, ὦ φίλη δέσποινα, χρυσέας κόμης</l>
<l>ἀνάδημα δέξαι χειρὸς εὐσεβοῦς ἄπο.</l>
<l>μόνῳ γάρ ἐστι τοῦτ᾽ ἐμοὶ γέρας βροτῶν:</l>
<l n="85">σοὶ καὶ ξύνειμι καὶ λόγοις ἀμείβομαι,</l>
<l>κλύων μὲν αὐδῆς, ὄμμα δ᾽ οὐχ ὁρῶν τὸ σόν.</l>
<l>τέλος δὲ κάμψαιμ᾽ ὥσπερ ἠρξάμην βίου.</l>
</sp>
<sp>
<speaker>Θεράπων</speaker>
<l>ἄναξ — θεοὺς γὰρ δεσπότας καλεῖν χρεών — </l>
<l>ἆρ᾽ ἄν τί μου δέξαιο βουλεύσαντος εὖ;</l>
</sp>
<sp>
<speaker>Ἱππόλυτος</speaker>
<l n="90">καὶ κάρτα γ᾽: ἦ γὰρ οὐ σοφοὶ φαινοίμεθ᾽ ἄν.</l>
</sp>
<sp>
<speaker>Θεράπων</speaker>
<l>οἶσθ᾽ οὖν βροτοῖσιν ὃς καθέστηκεν νόμος;</l>
</sp>
<sp>
<speaker>Ἱππόλυτος</speaker>
<l>οὐκ οἶδα: τοῦ δὲ καί μ᾽ ἀνιστορεῖς πέρι;</l>
</sp>
<sp>
<speaker>Θεράπων</speaker>
<l>μισεῖν τὸ σεμνὸν καὶ τὸ μὴ πᾶσιν φίλον.</l>
</sp>
<sp>
<speaker>Ἱππόλυτος</speaker>
<l>ὀρθῶς γε: τίς δ᾽ οὐ σεμνὸς ἀχθεινὸς βροτῶν;</l>
</sp>
<sp>
<speaker>Θεράπων</speaker>
<l n="95">ἐν δ᾽ εὐπροσηγόροισίν ἐστί τις χάρις;</l>
</sp>
<sp>
<speaker>Ἱππόλυτος</speaker>
<l>πλείστη γε, καὶ κέρδος γε σὺν μόχθῳ βραχεῖ.</l>
</sp>
<sp>
<speaker>Θεράπων</speaker>
<l>ἦ κἀν θεοῖσι ταὐτὸν ἐλπίζεις τόδε;</l>
</sp>
<sp>
<speaker>Ἱππόλυτος</speaker>
<l>εἴπερ γε θνητοὶ θεῶν νόμοισι χρώμεθα.</l>
</sp>
<sp>
<speaker>Θεράπων</speaker>
<l>πῶς οὖν σὺ σεμνὴν δαίμον᾽ οὐ προσεννέπεις;</l>
</sp>
<sp>
<speaker>Ἱππόλυτος</speaker>
<l n="100">τίν᾽; εὐλαβοῦ δὲ μή τί σου σφαλῇ στόμα.</l>
</sp>
<sp>
<speaker>Θεράπων</speaker>
<l>τήνδ᾽, ἣ πύλαισι σαῖς ἐφέστηκεν πέλας.</l>
</sp>
<sp>
<speaker>Ἱππόλυτος</speaker>
<l>πρόσωθεν αὐτὴν ἁγνὸς ὢν ἀσπάζομαι.</l>
</sp>
<sp>
<speaker>Θεράπων</speaker>
<l>σεμνή γε μέντοι κἀπίσημος ἐν βροτοῖς.</l>
</sp>
<sp>
<speaker>Ἱππόλυτος</speaker>
<l n="106">οὐδείς μ᾽ ἀρέσκει νυκτὶ θαυμαστὸς θεῶν.</l>
</sp>
<sp>
<speaker>Θεράπων</speaker>
<l>τιμαῖσιν, ὦ παῖ, δαιμόνων χρῆσθαι χρεών.</l>
</sp>
<sp>
<speaker>Ἱππόλυτος</speaker>
<l n="104">ἄλλοισιν ἄλλος θεῶν τε κἀνθρώπων μέλει.</l>
</sp>
<sp>
<speaker>Θεράπων</speaker>
<l n="105">εὐδαιμονοίης νοῦν ἔχων ὅσον σε δεῖ.</l>
</sp>
<sp>
<speaker>Ἱππόλυτος</speaker>
<l n="108">χωρεῖτ᾽, ὀπαδοί, καὶ παρελθόντες δόμους</l>
<l>σίτων μέλεσθε: τερπνὸν ἐκ κυναγίας</l>
<l n="110">τράπεζα πλήρης: καὶ καταψήχειν χρεὼν</l>
<l>ἵππους, ὅπως ἂν ἅρμασιν ζεύξας ὕπο</l>
<l>βορᾶς κορεσθεὶς γυμνάσω τὰ πρόσφορα.</l>
<l>τὴν σὴν δὲ Κύπριν πόλλ᾽ ἐγὼ χαίρειν λέγω.</l>
</sp>
<sp>
<speaker>Θεράπων</speaker>
<l>ἡμεῖς δέ, τοὺς νέους γὰρ οὐ μιμητέον</l>
<l n="115">φρονοῦντας οὕτως, ὡς πρέπει δούλοις λέγειν</l>
<l>προσευξόμεσθα τοῖσι σοῖς ἀγάλμασιν,</l>
<l>δέσποινα Κύπρι. χρὴ δὲ συγγνώμην ἔχειν:</l>
<l>εἴ τίς σ᾽ ὑφ᾽ ἥβης σπλάγχνον ἔντονον φέρων</l>
<l>μάταια βάζει, μὴ δόκει τούτων κλύειν.</l>
<l n="120">σοφωτέρους γὰρ χρὴ βροτῶν εἶναι θεούς.</l>
</sp></div2></div1></body></text></TEI.2>