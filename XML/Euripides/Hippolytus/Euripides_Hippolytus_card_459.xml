<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="dialogue" org="uniform" sample="complete"><sp n="*trofo/s"><milestone ed="p" n="459" unit="card" />
<l><milestone ed="P" unit="para" />σὺ δ᾽ οὐκ ἀνέξῃ; χρῆν σ᾽ ἐπὶ ῥητοῖς ἄρα</l>
<l n="460">πατέρα φυτεύειν, ἢ 'πὶ δεσπόταις θεοῖς</l>
<l>ἄλλοισιν, εἰ μὴ τούσδε γε στέρξεις νόμους.</l>
<l>πόσους δοκεῖς δὴ κάρτ᾽ ἔχοντας εὖ φρενῶν</l>
<l>νοσοῦνθ᾽ ὁρῶντας λέκτρα μὴ δοκεῖν ὁρᾶν;</l>
<l>πόσους δὲ παισὶ πατέρας ἡμαρτηκόσι</l>
<l n="465">συνεκκομίζειν Κύπριν; ἐν σοφοῖσι γὰρ</l>
<l>τάδ᾽ ἐστὶ θνητῶν, λανθάνειν τὰ μὴ καλά.</l>
<l>οὐδ᾽ ἐκπονεῖν τοι χρὴ βίον λίαν βροτούς:</l>
<l>οὐδὲ στέγην γὰρ ᾗ κατηρεφεῖς δόμοι</l>
<l>καλῶς ἀκριβώσαις ἄν: ἐς δὲ τὴν τύχην</l>
<l n="470">πεσοῦσ᾽ ὅσην σύ, πῶς ἂν ἐκνεῦσαι δοκεῖς;</l>
<l>ἀλλ᾽ εἰ τὰ πλείω χρηστὰ τῶν κακῶν ἔχεις,</l>
<l>ἄνθρωπος οὖσα κάρτα γ᾽ εὖ πράξειας ἄν.</l>
<l><milestone ed="P" unit="para" />ἀλλ᾽, ὦ φίλη παῖ, λῆγε μὲν κακῶν φρενῶν,</l>
<l>λῆξον δ᾽ ὑβρίζουσ᾽: οὐ γὰρ ἄλλο πλὴν ὕβρις</l>
<l n="475">τάδ᾽ ἐστί, κρείσσω δαιμόνων εἶναι θέλειν,</l>
<l>τόλμα δ᾽ ἐρῶσα: θεὸς ἐβουλήθη τάδε.</l>
<l>νοσοῦσα δ᾽ εὖ πως τὴν νόσον καταστρέφου.</l>
<l>εἰσὶν δ᾽ ἐπῳδαὶ καὶ λόγοι θελκτήριοι:</l>
<l>φανήσεταί τι τῆσδε φάρμακον νόσου.</l>
<l n="480">ἦ τἄρ᾽ ἂν ὀψέ γ᾽ ἄνδρες ἐξεύροιεν ἄν,</l>
<l>εἰ μὴ γυναῖκες μηχανὰς εὑρήσομεν.</l>
</sp>
<sp>
<speaker>Χορός</speaker>
<l>Φαίδρα, λέγει μὲν ἥδε χρησιμώτερα</l>
<l>πρὸς τὴν παροῦσαν ξυμφοράν, αἰνῶ δὲ σέ.</l>
<l>ὁ δ᾽ αἶνος οὗτος δυσχερέστερος λόγων</l>
<l n="485">τῶν τῆσδε καί σοι μᾶλλον ἀλγίων κλύειν.</l>
</sp>
</div2></div1></body></text></TEI.2>