<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><milestone ed="p" n="1296" unit="card" />
</sp>
<sp>
<speaker>Ἄρτεμις</speaker>
<l>ἄκουε, Θησεῦ, σῶν κακῶν κατάστασιν.</l>
<l>καίτοι προκόψω γ᾽ οὐδέν, ἀλγυνῶ δέ σε:</l>
<l>ἀλλ᾽ ἐς τόδ᾽ ἦλθον, παιδὸς ἐκδεῖξαι φρένα</l>
<l>τοῦ σοῦ δικαίαν, ὡς ὑπ᾽ εὐκλείας θάνῃ,</l>
<l n="1300">καὶ σῆς γυναικὸς οἶστρον ἢ τρόπον τινὰ</l>
<l>γενναιότητα: τῆς γὰρ ἐχθίστης θεῶν</l>
<l>ἡμῖν ὅσοισι παρθένειος ἡδονὴ</l>
<l>δηχθεῖσα κέντροις παιδὸς ἠράσθη σέθεν.</l>
<l>γνώμῃ δὲ νικᾶν τὴν Κύπριν πειρωμένη</l>
<l n="1305">τροφοῦ διώλετ᾽ οὐχ ἑκοῦσα μηχαναῖς,</l>
<l>ἣ σῷ δι᾽ ὅρκων παιδὶ σημαίνει νόσον.</l>
<l>ὁ δ᾽, ὥσπερ ὢν δίκαιος, οὐκ ἐφέσπετο</l>
<l>λόγοισιν, οὐδ᾽ αὖ πρὸς σέθεν κακούμενος</l>
<l>ὅρκων ἀφεῖλε πίστιν, εὐσεβὴς γεγώς.</l>
<l n="1310">ἡ δ᾽ εἰς ἔλεγχον μὴ πέσῃ φοβουμένη</l>
<l>ψευδεῖς γραφὰς ἔγραψε καὶ διώλεσεν</l>
<l>δόλοισι σὸν παῖδ᾽, ἀλλ᾽ ὅμως ἔπεισέ σε.</l>
</sp>
<sp>
<speaker>Θησεύς</speaker>
<l>οἴμοι.</l>
</sp>
<sp>
<speaker>Ἄρτεμις</speaker>
<l>δάκνει σε, Θησεῦ, μῦθος; ἀλλ᾽ ἔχ᾽ ἥσυχος,</l>
<l>τοὐνθένδ᾽ ἀκούσας ὡς ἂν οἰμώξῃς πλέον.</l>
<l n="1315">ἆρ᾽ οἶσθα πατρὸς τρεῖς ἀρὰς ἔχων σαφεῖς;</l>
<l>ὧν τὴν μίαν παρεῖλες, ὦ κάκιστε σύ,</l>
<l>ἐς παῖδα τὸν σόν, ἐξὸν εἰς ἐχθρόν τινα.</l>
<l>πατὴρ μὲν οὖν σοι πόντιος φρονῶν καλῶς</l>
<l>ἔδωχ᾽ ὅσονπερ χρῆν, ἐπείπερ ᾔνεσεν:</l>
<l n="1320">σὺ δ᾽ ἔν τ᾽ ἐκείνῳ κἀν ἐμοὶ φαίνῃ κακός,</l>
<l>ὃς οὔτε πίστιν οὔτε μάντεων ὄπα</l>
<l>ἔμεινας, οὐκ ἤλεγξας, οὐ χρόνῳ μακρῷ</l>
<l>σκέψιν παρέσχες, ἀλλὰ θᾶσσον ἤ σ᾽ ἐχρῆν</l>
<l>ἀρὰς ἀφῆκας παιδὶ καὶ κατέκτανες.</l>
</sp>
<sp>
<speaker>Θησεύς</speaker>
<l n="1325">δέσποιν᾽, ὀλοίμην.</l>
</sp>
<sp>
<speaker>Ἄρτεμις</speaker>
<l>δείν᾽ ἔπραξας, ἀλλ᾽ ὅμως</l>
<l>ἔτ᾽ ἔστι καί σοι τῶνδε συγγνώμης τυχεῖν:</l>
<l>Κύπρις γὰρ ἤθελ᾽ ὥστε γίγνεσθαι τάδε,</l>
<l>πληροῦσα θυμόν. θεοῖσι δ᾽ ὧδ᾽ ἔχει νόμος:</l>
<l>οὐδεὶς ἀπαντᾶν βούλεται προθυμίᾳ</l>
<l n="1330">τῇ τοῦ θέλοντος, ἀλλ᾽ ἀφιστάμεσθ᾽ ἀεί.</l>
<l>ἐπεί, σάφ᾽ ἴσθι, Ζῆνα μὴ φοβουμένη</l>
<l>οὐκ ἄν ποτ᾽ ἦλθον ἐς τόδ᾽ αἰσχύνης ἐγὼ</l>
<l>ὥστ᾽ ἄνδρα πάντων φίλτατον βροτῶν ἐμοὶ</l>
<l>θανεῖν ἐᾶσαι. τὴν δὲ σὴν ἁμαρτίαν</l>
<l n="1335">τὸ μὴ εἰδέναι μὲν πρῶτον ἐκλύει κάκης:</l>
<l>ἔπειτα σὴ θανοῦσ᾽ ἀνήλωσεν γυνὴ</l>
<l>λόγων ἐλέγχους, ὥστε σὴν πεῖσαι φρένα.</l>
<l><milestone ed="P" unit="para" />μάλιστα μέν νυν σοὶ τάδ᾽ ἔρρωγεν κακά,</l>
<l>λύπη δὲ κἀμοί: τοὺς γὰρ εὐσεβεῖς θεοὶ</l>
<l n="1340">θνῄσκοντας οὐ χαίρουσι: τούς γε μὴν κακοὺς</l>
<l>αὐτοῖς τέκνοισι καὶ δόμοις ἐξόλλυμεν.</l>
</sp></div2></div1></body></text></TEI.2>