<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><milestone ed="p" n="776" unit="card" /></sp></div2>
</div1>
<div1 type="episode" org="uniform" sample="complete">
<sp>
<speaker>Τροφός</speaker>
<stage>ἔσωθεν</stage>
<l>ἰοὺ ἰού:</l>
<l>βοηδρομεῖτε πάντες οἱ πέλας δόμων:</l>
<l>ἐν ἀγχόναις δέσποινα, Θησέως δάμαρ.</l>
</sp>
<sp>
<speaker>Χορός</speaker>
<l>φεῦ φεῦ, πέπρακται: βασιλὶς οὐκέτ᾽ ἔστι δὴ</l>
<l>γυνή, κρεμαστοῖς ἐν βρόχοις ἠρτημένη.</l>
</sp>
<sp>
<speaker>Τροφός</speaker>
<l n="780">οὐ σπεύσετ᾽; οὐκ οἴσει τις ἀμφιδέξιον</l>
<l>σίδηρον, ᾧ τόδ᾽ ἅμμα λύσομεν δέρης;</l>
</sp>
<sp>
<speaker>Χορός</speaker>
<l>φίλαι, τί δρῶμεν; ἦ δοκεῖ περᾶν δόμους</l>
<l>λῦσαί τ᾽ ἄνασσαν ἐξ ἐπισπαστῶν βρόχων;</l>
<l> — τί δ᾽; οὐ πάρεισι πρόσπολοι νεανίαι;</l>
<l n="785"> τὸ πολλὰ πράσσειν οὐκ ἐν ἀσφαλεῖ βίου.</l>
</sp>
<sp>
<speaker>Τροφός</speaker>
<l>ὀρθώσατ᾽ ἐκτείνοντες ἄθλιον νέκυν:</l>
<l>πικρὸν τόδ᾽ οἰκούρημα δεσπόταις ἐμοῖς.</l>
</sp>
<sp>
<speaker>Χορός</speaker>
<l>ὄλωλεν ἡ δύστηνος, ὡς κλύω, γυνή:</l>
<l>ἤδη γὰρ ὡς νεκρόν νιν ἐκτείνουσι δή.</l>
</sp>
<sp>
<speaker>Θησεύς</speaker>
<l n="790">γυναῖκες, ἴστε τίς ποτ᾽ ἐν δόμοις βοὴ</l>
<l>†ἠχὼ βαρεῖα προσπόλων† ἀφίκετο;</l>
<l>οὐ γάρ τί μ᾽ ὡς θεωρὸν ἀξιοῖ δόμος</l>
<l>πύλας ἀνοίξας εὐφρόνως προσεννέπειν.</l>
<l>μῶν Πιτθέως τι γῆρας εἴργασται νέον;</l>
<l n="795">πρόσω μὲν ἤδη βίοτος, ἀλλ᾽ ὅμως ἔτ᾽ ἂν</l>
<l>λυπηρὸς ἡμῖν τούσδ᾽ ἂν ἐκλίποι δόμους.</l>
</sp>
<sp>
<speaker>Χορός</speaker>
<l>οὐκ ἐς γέροντας ἥδε σοι τείνει τύχη,</l>
<l>Θησεῦ: νέοι θανόντες ἀλγύνουσί σε.</l>
</sp>
<sp>
<speaker>Θησεύς</speaker>
<l>οἴμοι: τέκνων μοι μή τι συλᾶται βίος;</l>
</sp>
<sp>
<speaker>Χορός</speaker>
<l n="800">ζῶσιν, θανούσης μητρὸς ὡς ἄλγιστά σοι.</l>
</sp>
<sp>
<speaker>Θησεύς</speaker>
<l>τί φῄς; ὄλωλεν ἄλοχος; ἐκ τίνος τύχης;</l>
</sp>
<sp>
<speaker>Χορός</speaker>
<l>βρόχον κρεμαστὸν ἀγχόνης ἀνήψατο.</l>
</sp>
<sp>
<speaker>Θησεύς</speaker>
<l>λύπῃ παχνωθεῖσ᾽, ἢ ἀπὸ συμφορᾶς τίνος;</l>
</sp>
<sp>
<speaker>Χορός</speaker>
<l>τοσοῦτον ἴσμεν: ἄρτι γὰρ κἀγὼ δόμους,</l>
<l n="805">Θησεῦ, πάρειμι σῶν κακῶν πενθήτρια.</l>
</sp>
<sp>
<speaker>Θησεύς</speaker>
<l>αἰαῖ: τί δῆτα τοῖσδ᾽ ἀνέστεμμαι κάρα</l>
<l>πλεκτοῖσι φύλλοις, δυστυχὴς θεωρὸς ὤν;</l>
<l>χαλᾶτε κλῇθρα, πρόσπολοι, πυλωμάτων,</l>
<l n="825">ἐκλύεθ᾽ ἁρμούς, ὡς ἴδω πικρὰν θέαν</l>
<l n="810">γυναικός, ἥ με κατθανοῦσ᾽ ἀπώλεσεν.</l>
</sp></div1></body></text></TEI.2>