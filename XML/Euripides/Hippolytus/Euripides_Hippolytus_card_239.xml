<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><milestone ed="p" n="239" unit="card" />
</sp>
<sp>
<speaker>Φαίδρα</speaker>
<l>δύστηνος ἐγώ, τί ποτ᾽ εἰργασάμην;</l>
<l n="240">ποῖ παρεπλάγχθην γνώμης ἀγαθῆς;</l>
<l>ἐμάνην, ἔπεσον δαίμονος ἄτῃ.</l>
<l>φεῦ φεῦ, τλήμων.</l>
<l>μαῖα, πάλιν μου κρύψον κεφαλήν,</l>
<l>αἰδούμεθα γὰρ τὰ λελεγμένα μοι.</l>
<l n="245">κρύπτε: κατ᾽ ὄσσων δάκρυ μοι βαίνει,</l>
<l>καὶ ἐπ᾽ αἰσχύνην ὄμμα τέτραπται.</l>
<l>τὸ γὰρ ὀρθοῦσθαι γνώμην ὀδυνᾷ,</l>
<l>τὸ δὲ μαινόμενον κακόν: ἀλλὰ κρατεῖ</l>
<l>μὴ γιγνώσκοντ᾽ ἀπολέσθαι.</l>
</sp>
<sp>
<speaker>Τροφός</speaker>
<l n="250"> κρύπτω: τὸ δ᾽ ἐμὸν πότε δὴ θάνατος</l>
<l>σῶμα καλύψει;</l>
<l>πολλὰ διδάσκει μ᾽ ὁ πολὺς βίοτος:</l>
<l>χρῆν γὰρ μετρίας εἰς ἀλλήλους</l>
<l>φιλίας θνητοὺς ἀνακίρνασθαι</l>
<l n="255">καὶ μὴ πρὸς ἄκρον μυελὸν ψυχῆς,</l>
<l>εὔλυτα δ᾽ εἶναι στέργηθρα φρενῶν</l>
<l>ἀπό τ᾽ ὤσασθαι καὶ ξυντεῖναι.</l>
<l>τὸ δ᾽ ὑπὲρ δισσῶν μίαν ὠδίνειν</l>
<l>ψυχὴν χαλεπὸν βάρος, ὡς κἀγὼ</l>
<l n="260">τῆσδ᾽ ὑπεραλγῶ.</l>
<l>βιότου δ᾽ ἀτρεκεῖς ἐπιτηδεύσεις</l>
<l>φασὶ σφάλλειν πλέον ἢ τέρπειν</l>
<l>τῇ θ᾽ ὑγιείᾳ μᾶλλον πολεμεῖν:</l>
<l>οὕτω τὸ λίαν ἧσσον ἐπαινῶ</l>
<l n="265">τοῦ μηδὲν ἄγαν:</l>
<l>καὶ ξυμφήσουσι σοφοί μοι.</l>
</sp></div2>
<div2 type="dialogue" org="uniform" sample="complete">
</div2></div1></body></text></TEI.2>