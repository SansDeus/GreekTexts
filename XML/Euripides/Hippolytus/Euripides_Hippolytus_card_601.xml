<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><milestone ed="p" n="601" unit="card" />
</sp>
<sp>
<speaker>Ἱππόλυτος</speaker>
<l>ὦ γαῖα μῆτερ ἡλίου τ᾽ ἀναπτυχαί,</l>
<l>οἵων λόγων ἄρρητον εἰσήκουσ᾽ ὄπα.</l>
</sp>
<sp>
<speaker>Τροφός</speaker>
<l>σίγησον, ὦ παῖ, πρίν τιν᾽ αἰσθέσθαι βοῆς.</l>
</sp>
<sp>
<speaker>Ἱππόλυτος</speaker>
<l>οὐκ ἔστ᾽ ἀκούσας δείν᾽ ὅπως σιγήσομαι.</l>
</sp>
<sp>
<speaker>Τροφός</speaker>
<l n="605">ναί, πρός σε τῆς σῆς δεξιᾶς εὐωλένου.</l>
</sp>
<sp>
<speaker>Ἱππόλυτος</speaker>
<l>οὐ μὴ προσοίσεις χεῖρα μηδ᾽ ἅψῃ πέπλων;</l>
</sp>
<sp>
<speaker>Τροφός</speaker>
<l>ὦ πρός σε γονάτων, μηδαμῶς μ᾽ ἐξεργάσῃ.</l>
</sp>
<sp>
<speaker>Ἱππόλυτος</speaker>
<l>τί δ᾽, εἴπερ, ὡς φῄς, μηδὲν εἴρηκας κακόν;</l>
</sp>
<sp>
<speaker>Τροφός</speaker>
<l>ὁ μῦθος, ὦ παῖ, κοινὸς οὐδαμῶς ὅδε.</l>
</sp>
<sp>
<speaker>Ἱππόλυτος</speaker>
<l n="610">τά τοι κάλ᾽ ἐν πολλοῖσι κάλλιον λέγειν.</l>
</sp>
<sp>
<speaker>Τροφός</speaker>
<l>ὦ τέκνον, ὅρκους μηδαμῶς ἀτιμάσῃς.</l>
</sp>
<sp>
<speaker>Ἱππόλυτος</speaker>
<l>ἡ γλῶσσ᾽ ὀμώμοχ᾽, ἡ δὲ φρὴν ἀνώμοτος.</l>
</sp>
<sp>
<speaker>Τροφός</speaker>
<l>ὦ παῖ, τί δράσεις; σοὺς φίλους διεργάσῃ;</l>
</sp>
<sp>
<speaker>Ἱππόλυτος</speaker>
<l>ἀπέπτυσ᾽: οὐδεὶς ἄδικός ἐστί μοι φίλος.</l>
</sp>
<sp>
<speaker>Τροφός</speaker>
<l n="615">σύγγνωθ᾽: ἁμαρτεῖν εἰκὸς ἀνθρώπους, τέκνον.</l>
</sp>
<sp n="*(ippo/lutos">
<speaker>Ἱππόλυτος</speaker>
<l>ὦ Ζεῦ, τί δὴ κίβδηλον ἀνθρώποις κακὸν</l>
<l>γυναῖκας ἐς φῶς ἡλίου κατῴκισας;</l>
<l>εἰ γὰρ βρότειον ἤθελες σπεῖραι γένος,</l>
<l>οὐκ ἐκ γυναικῶν χρῆν παρασχέσθαι τόδε,</l>
<l n="620">ἀλλ᾽ ἀντιθέντας σοῖσιν ἐν ναοῖς βροτοὺς</l>
<l>ἢ χαλκὸν ἢ σίδηρον ἢ χρυσοῦ βάρος</l>
<l>παίδων πρίασθαι σπέρμα του τιμήματος,</l>
<l>τῆς ἀξίας ἕκαστον, ἐν δὲ δώμασιν</l>
<l>ναίειν ἐλευθέροισι θηλειῶν ἄτερ.</l>
<l n="625">[νῦν δ᾽ ἐς δόμους μὲν πρῶτον ἄξεσθαι κακὸν</l>
<l>μέλλοντες ὄλβον δωμάτων ἐκτίνομεν.]</l>
<l>τούτῳ δὲ δῆλον ὡς γυνὴ κακὸν μέγα:</l>
<l>προσθεὶς γὰρ ὁ σπείρας τε καὶ θρέψας πατὴρ</l>
<l>φερνὰς ἀπῴκισ᾽, ὡς ἀπαλλαχθῇ κακοῦ.</l>
<l n="630">ὁ δ᾽ αὖ λαβὼν ἀτηρὸν ἐς δόμους φυτὸν</l>
<l>γέγηθε κόσμον προστιθεὶς ἀγάλματι</l>
<l>καλὸν κακίστῳ καὶ πέπλοισιν ἐκπονεῖ</l>
<l>δύστηνος, ὄλβον δωμάτων ὑπεξελών.</l>
<l>[ἔχει δ᾽ ἀνάγκην: ὥστε κηδεύσας καλῶς</l>
<l n="635">γαμβροῖσι χαίρων σῴζεται πικρὸν λέχος,</l>
<l>ἢ χρηστὰ λέκτρα πενθεροὺς δ᾽ ἀνωφελεῖς</l>
<l>λαβὼν πιέζει τἀγαθῷ τὸ δυστυχές.]</l>
</sp></div2></div1></body></text></TEI.2>