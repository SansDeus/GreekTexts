<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="dialogue" org="uniform" sample="complete"><milestone ed="p" n="486" unit="card" />
<sp>
<speaker>Φαίδρα</speaker>
<l>τοῦτ᾽ ἔσθ᾽ ὃ θνητῶν εὖ πόλεις οἰκουμένας</l>
<l>δόμους τ᾽ ἀπόλλυσ᾽, οἱ καλοὶ λίαν λόγοι.</l>
<l>οὐ γάρ τι τοῖσιν ὠσὶ τερπνὰ χρὴ λέγειν,</l>
<l>ἀλλ᾽ ἐξ ὅτου τις εὐκλεὴς γενήσεται.</l>
</sp>
<sp>
<speaker>Τροφός</speaker>
<l n="490">τί σεμνομυθεῖς; οὐ λόγων εὐσχημόνων</l>
<l>δεῖ σ᾽, ἀλλὰ τἀνδρός. ὡς τάχος διιστέον,</l>
<l>τὸν εὐθὺν ἐξειπόντας ἀμφὶ σοῦ λόγον.</l>
<l>εἰ μὲν γὰρ ἦν σοι μὴ 'πὶ συμφοραῖς βίος</l>
<l>τοιαῖσδε, σώφρων δ᾽ οὖσ᾽ ἐτύγχανες γυνή,</l>
<l n="495">οὐκ ἄν ποτ᾽ εὐνῆς οὕνεχ᾽ ἡδονῆς τε σῆς</l>
<l>προῆγον ἄν σε δεῦρο: νῦν δ᾽ ἀγὼν μέγας</l>
<l>σῶσαι βίον σόν, κοὐκ ἐπίφθονον τόδε.</l>
</sp>
<sp>
<speaker>Φαίδρα</speaker>
<l>ὦ δεινὰ λέξασ᾽, οὐχὶ συγκλῄσεις στόμα</l>
<l>καὶ μὴ μεθήσεις αὖθις αἰσχίστους λόγους;</l>
</sp>
<sp>
<speaker>Τροφός</speaker>
<l n="500">αἴσχρ᾽, ἀλλ᾽ ἀμείνω τῶν καλῶν τάδ᾽ ἐστί σοι:</l>
<l>κρεῖσσον δὲ τοὔργον, εἴπερ ἐκσώσει γέ σε,</l>
<l>ἢ τοὔνομ᾽, ᾧ σὺ κατθανῇ γαυρουμένη.</l>
</sp>
<sp>
<speaker>Φαίδρα</speaker>
<l>ἆ μή σε πρὸς θεῶν — εὖ λέγεις γάρ, αἰσχρὰ δέ — </l>
<l>πέρα προβῇς τῶνδ᾽: ὡς ὑπείργασμαι μὲν εὖ</l>
<l n="505">ψυχὴν ἔρωτι, τᾀσχρὰ δ᾽ ἢν λέγῃς καλῶς,</l>
<l>ἐς τοῦθ᾽ ὃ φεύγω νῦν ἀναλωθήσομαι.</l>
</sp>
<sp>
<speaker>Τροφός</speaker>
<l>εἴ τοι δοκεῖ σοι （χρῆν μὲν οὔ σ᾽ ἁμαρτάνειν:</l>
<l>εἰ δ᾽ οὖν, πιθοῦ μοι: δευτέρα γὰρ ἡ χάρις）,</l>
<l>ἔστιν κατ᾽ οἴκους φίλτρα μοι θελκτήρια</l>
<l n="510">ἔρωτος, ἦλθε δ᾽ ἄρτι μοι γνώμης ἔσω,</l>
<l>ἅ σ᾽ οὔτ᾽ ἐπ᾽ αἰσχροῖς οὔτ᾽ ἐπὶ βλάβῃ φρενῶν</l>
<l>παύσει νόσου τῆσδ᾽, ἢν σὺ μὴ γένῃ κακή.</l>
<l>δεῖ δ᾽ ἐξ ἐκείνου δή τι τοῦ ποθουμένου</l>
<l>σημεῖον, ἢ πλόκον τιν᾽ ἢ πέπλων ἄπο,</l>
<l n="515">λαβεῖν, συνάψαι τ᾽ ἐκ δυοῖν μίαν χάριν.</l>
</sp>
<sp>
<speaker>Φαίδρα</speaker>
<l>πότερα δὲ χριστὸν ἢ ποτὸν τὸ φάρμακον;</l>
</sp>
<sp>
<speaker>Τροφός</speaker>
<l>οὐκ οἶδ᾽: ὀνάσθαι, μὴ μαθεῖν, βούλου, τέκνον.</l>
</sp>
<sp>
<speaker>Φαίδρα</speaker>
<l>δέδοιχ᾽ ὅπως μοι μὴ λίαν φανῇς σοφή.</l>
</sp>
<sp>
<speaker>Τροφός</speaker>
<l>πάντ᾽ ἂν φοβηθεῖσ᾽ ἴσθι: δειμαίνεις δὲ τί;</l>
</sp>
<sp>
<speaker>Φαίδρα</speaker>
<l n="520">μή μοί τι Θησέως τῶνδε μηνύσῃς τόκῳ.</l>
</sp>
<sp>
<speaker>Τροφός</speaker>
<l>ἔασον, ὦ παῖ: ταῦτ᾽ ἐγὼ θήσω καλῶς.</l>
<l>μόνον σύ μοι, δέσποινα ποντία Κύπρι,</l>
<l>συνεργὸς εἴης. τἄλλα δ᾽ οἷ᾽ ἐγὼ φρονῶ</l>
<l>τοῖς ἔνδον ἡμῖν ἀρκέσει λέξαι φίλοις.</l>
</sp></div2>
</div1>
</body></text></TEI.2>