<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)/aggelos"><milestone ed="p" n="1243" unit="card" />
<l><milestone ed="P" unit="para" />πολλοὶ δὲ βουληθέντες ὑστέρῳ ποδὶ</l>
<l>ἐλειπόμεσθα. χὠ μὲν ἐκ δεσμῶν λυθεὶς</l>
<l n="1245">τμητῶν ἱμάντων οὐ κάτοιδ᾽ ὅτῳ τρόπῳ</l>
<l>πίπτει, βραχὺν δὴ βίοτον ἐμπνέων ἔτι:</l>
<l>ἵπποι δ᾽ ἔκρυφθεν καὶ τὸ δύστηνον τέρας</l>
<l>ταύρου λεπαίας οὐ κάτοιδ᾽ ὅποι χθονός.</l>
<l><milestone ed="P" unit="para" />δοῦλος μὲν οὖν ἔγωγε σῶν δόμων, ἄναξ,</l>
<l n="1250">ἀτὰρ τοσοῦτόν γ᾽ οὐ δυνήσομαί ποτε,</l>
<l>τὸν σὸν πιθέσθαι παῖδ᾽ ὅπως ἐστὶν κακός,</l>
<l>οὐδ᾽ εἰ γυναικῶν πᾶν κρεμασθείη γένος</l>
<l>καὶ τὴν ἐν Ἴδῃ γραμμάτων πλήσειέ τις</l>
<l>πεύκην: ἐπεί νιν ἐσθλὸν ὄντ᾽ ἐπίσταμαι.</l>
</sp>
<sp>
<speaker>Χορός</speaker>
<l n="1255">αἰαῖ, κέκρανται συμφορὰ νέων κακῶν,</l>
<l>οὐδ᾽ ἔστι μοίρας τοῦ χρεών τ᾽ ἀπαλλαγή.</l>
</sp>
<sp>
<speaker>Θησεύς</speaker>
<l>μίσει μὲν ἀνδρὸς τοῦ πεπονθότος τάδε</l>
<l>λόγοισιν ἥσθην τοῖσδε: νῦν δ᾽ αἰδούμενος</l>
<l>θεούς τ᾽ ἐκεῖνόν θ᾽, οὕνεκ᾽ ἐστὶν ἐξ ἐμοῦ,</l>
<l n="1260">οὔθ᾽ ἥδομαι τοῖσδ᾽ οὔτ᾽ ἐπάχθομαι κακοῖς.</l>
</sp>
<sp>
<speaker>Ἄγγελος</speaker>
<l>πῶς οὖν; κομίζειν, ἢ τί χρὴ τὸν ἄθλιον</l>
<l>δράσαντας ἡμᾶς σῇ χαρίζεσθαι φρενί;</l>
<l>φρόντιζ᾽: ἐμοῖς δὲ χρώμενος βουλεύμασιν</l>
<l>οὐκ ὠμὸς ἐς σὸν παῖδα δυστυχοῦντ᾽ ἔσῃ.</l>
</sp>
<sp>
<speaker>Θησεύς</speaker>
<l n="1265">κομίζετ᾽ αὐτόν, ὡς ἰδὼν ἐν ὄμμασιν</l>
<l n="1267">λόγοις τ᾽ ἐλέγξω δαιμόνων τε συμφοραῖς.</l>
<l n="1266">τὸν τἄμ᾽ ἀπαρνηθέντα μὴ χρᾶναι λέχη</l>
</sp></div1></body></text></TEI.2>