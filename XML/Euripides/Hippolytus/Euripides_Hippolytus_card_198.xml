<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><milestone ed="p" n="198" unit="card" />
<sp>
<speaker>Φαίδρα</speaker>
<l>αἴρετέ μου δέμας, ὀρθοῦτε κάρα:</l>
<l>λέλυμαι μελέων σύνδεσμα φίλων.</l>
<l n="200">λάβετ᾽ εὐπήχεις χεῖρας, πρόπολοι.</l>
<l>βαρύ μοι κεφαλῆς ἐπίκρανον ἔχειν:</l>
<l>ἄφελ᾽, ἀμπέτασον βόστρυχον ὤμοις.</l>
</sp>
<sp>
<speaker>Τροφός</speaker>
<l>θάρσει, τέκνον, καὶ μὴ χαλεπῶς</l>
<l>μετάβαλλε δέμας:</l>
<l n="205">ῥᾷον δὲ νόσον μετά θ᾽ ἡσυχίας</l>
<l>καὶ γενναίου λήματος οἴσεις.</l>
<l>μοχθεῖν δὲ βροτοῖσιν ἀνάγκη.</l>
</sp>
<sp>
<speaker>Φαίδρα</speaker>
<l>αἰαῖ:</l>
<l>πῶς ἂν δροσερᾶς ἀπὸ κρηνῖδος</l>
<l>καθαρῶν ὑδάτων πῶμ᾽ ἀρυσαίμαν,</l>
<l n="210">ὑπό τ᾽ αἰγείροις ἔν τε κομήτῃ</l>
<l>λειμῶνι κλιθεῖσ᾽ ἀναπαυσαίμαν;</l>
</sp>
<sp>
<speaker>Τροφός</speaker>
<l>ὦ παῖ, τί θροεῖς;</l>
<l>οὐ μὴ παρ᾽ ὄχλῳ τάδε γηρύσῃ</l>
<l>μανίας ἔποχον ῥίπτουσα λόγον;</l>
</sp>
<sp>
<speaker>Φαίδρα</speaker>
<l n="215">πέμπετέ μ᾽ εἰς ὄρος: εἶμι πρὸς ὕλαν</l>
<l>καὶ παρὰ πεύκας, ἵνα θηροφόνοι</l>
<l>στείβουσι κύνες</l>
<l>βαλιαῖς ἐλάφοις ἐγχριμπτόμεναι.</l>
<l>πρὸς θεῶν, ἔραμαι κυσὶ θωύξαι</l>
<l n="220">καὶ παρὰ χαίταν ξανθὰν ῥῖψαι</l>
<l>Θεσσαλὸν ὅρπακ᾽, ἐπίλογχον ἔχουσ᾽</l>
<l>ἐν χειρὶ βέλος.</l>
</sp>
<sp>
<speaker>Τροφός</speaker>
<l>τί ποτ᾽, ὦ τέκνον, τάδε κηραίνεις;</l>
<l>τί κυνηγεσίων καί σοι μελέτη;</l>
<l n="225">τί δὲ κρηναίων νασμῶν ἔρασαι;</l>
<l>πάρα γὰρ δροσερὰ πύργοις συνεχὴς</l>
<l>κλειτύς, ὅθεν σοι πῶμα γένοιτ᾽ ἄν.</l>
</sp>
<sp>
<speaker>Φαίδρα</speaker>
<l>δέσποιν᾽ ἁλίας Ἄρτεμι Λίμνας</l>
<l>καὶ γυμνασίων τῶν ἱπποκρότων,</l>
<l n="230">εἴθε γενοίμαν ἐν σοῖς δαπέδοις,</l>
<l>πώλους Ἐνέτας δαμαλιζομένα.</l>
</sp>
<sp>
<speaker>Τροφός</speaker>
<l>τί τόδ᾽ αὖ παράφρων ἔρριψας ἔπος;</l>
<l>νῦν δὴ μὲν ὄρος βᾶσ᾽ ἐπὶ θήρας</l>
<l>πόθον ἐστέλλου, νῦν δ᾽ αὖ ψαμάθοις</l>
<l n="235">ἐπ᾽ ἀκυμάντοις πώλων ἔρασαι.</l>
<l>τάδε μαντείας ἄξια πολλῆς,</l>
<l>ὅστις σε θεῶν ἀνασειράζει</l>
<l>καὶ παρακόπτει φρένας, ὦ παῖ.</l>
</sp></div2></div1></body></text></TEI.2>