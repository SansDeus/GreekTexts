<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp n="*)/aggelos"><p><milestone ed="p" n="950" unit="card" />
<lb rend="displayNum" n="950" />διπλοῦς δ᾽ ὀπαδοῖς ἦν γέλως φόβος θ᾽ ὁμοῦ.
<lb />καί τις τόδ᾽ εἶπεν, ἄλλος εἰς ἄλλον δρακών:
<lb />Παίζει πρὸς ἡμᾶς δεσπότης ἢ μαίνεται;
<lb />ὁ δ᾽ εἷρπ᾽ ἄνω τε καὶ κάτω κατὰ στέγας,
<lb />μέσον δ᾽ ἐς ἀνδρῶν᾽ ἐσπεσὼν Νίσου πόλιν
<lb rend="displayNum" n="955" />ἥκειν ἔφασκε: δωμάτων τ᾽ ἔσω βεβώς,
<lb />κλιθεὶς ἐς οὖδας, ὡς ἔχει, σκευάζεται
<lb />θοίνην. διελθὼν δ᾽ ὡς βραχὺν χρόνον μονῆς
<lb />Ἰσθμοῦ ναπαίας ἔλεγε προσβαίνειν πλάκας.
<lb />κἀνταῦθα γυμνὸν σῶμα θεὶς πορπαμάτων,
<lb rend="displayNum" n="960" />πρὸς οὐδέν᾽ ἡμιλλᾶτο κἀκηρύσσετο
<lb />αὐτὸς πρὸς αὑτοῦ καλλίνικος οὐδενός,
<lb />ἀκοὴν ὑπειπών. δεινὰ δ᾽ Εὐρυσθεῖ βρέμων
<lb />ἦν ἐν Μυκήναις τῷ λόγῳ. πατὴρ δέ νιν
<lb />θιγὼν κραταιᾶς χειρὸς ἐννέπει τάδε:
<lb rend="displayNum" n="965" />Ὦ παῖ, τί πάσχεις; τίς ὁ τρόπος ξενώσεως
<lb />τῆσδ᾽; οὔ τί που φόνος σ᾽ ἐβάκχευσεν νεκρῶν,
<lb />οὓς ἄρτι καίνεις; ὁ δέ νιν Εὐρυσθέως δοκῶν
<lb />πατέρα προταρβοῦνθ᾽ ἱκέσιον ψαύειν χερός,
<lb />ὠθεῖ, φαρέτραν δ᾽ εὐτρεπῆ σκευάζεται
<lb rend="displayNum" n="970" />καὶ τόξ᾽ ἑαυτοῦ παισί, τοὺς Εὐρυσθέως
<lb />δοκῶν φονεύειν. οἳ δὲ ταρβοῦντες φόβῳ
<lb />ὤρουον ἄλλος ἄλλοσ᾽, ἐς πέπλους ὁ μὲν
<lb />μητρὸς ταλαίνης, ὁ δ᾽ ὑπὸ κίονος σκιάν,
<lb />ἄλλος δὲ βωμὸν ὄρνις ὣς ἔπτηξ᾽ ὕπο.
<lb rend="displayNum" n="975" />βοᾷ δὲ μήτηρ: Ὦ τεκών, τί δρᾷς; τέκνα
<lb />κτείνεις; βοᾷ δὲ πρέσβυς οἰκετῶν τ᾽ ὄχλος.
</p></sp></div2></div1></body></text></TEI.2>