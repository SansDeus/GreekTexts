<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)amfitru/wn"><p><milestone ed="p" n="26" unit="card" />
<lb />γέρων δὲ δή τις ἔστι Καδμείων λόγος
<lb />ὡς ἦν πάρος Δίρκης τις εὐνήτωρ Λύκος
<lb />τὴν ἑπτάπυργον τήνδε δεσπόζων πόλιν,
<lb />τὼ λευκοπώλω πρὶν τυραννῆσαι χθονὸς
<lb rend="displayNum" n="30" />Ἀμφίον᾽ ἠδὲ Ζῆθον, ἐκγόνω Διός.
<lb />οὗ ταὐτὸν ὄνομα παῖς πατρὸς κεκλημένος,
<lb />Καδμεῖος οὐκ ὤν, ἀλλ᾽ ἀπ᾽ Εὐβοίας μολών,
<lb />κτείνει Κρέοντα καὶ κτανὼν ἄρχει χθονός,
<lb />στάσει νοσοῦσαν τήνδ᾽ ἐπεσπεσὼν πόλιν.
<lb rend="displayNum" n="35" />ἡμῖν δὲ κῆδος ἐς Κρέοντ᾽ ἀνημμένον
<lb />κακὸν μέγιστον, ὡς ἔοικε, γίγνεται.
<lb />τοὐμοῦ γὰρ ὄντος παιδὸς ἐν μυχοῖς χθονὸς
<lb />ὁ καινὸς οὗτος τῆσδε γῆς ἄρχων Λύκος
<lb />τοὺς Ἡρακλείους παῖδας ἐξελεῖν θέλει
<lb rend="displayNum" n="40" />κτανὼν δάμαρτά <add>θ᾽</add>, ὡς φόνῳ σβέσῃ φόνον,
<lb />κἄμ᾽ — εἴ τι δὴ χρὴ κἄμ᾽ ἐν ἀνδράσιν λέγειν
<lb />γέροντ᾽ ἀχρεῖον — μή ποθ᾽ οἵδ᾽ ἠνδρωμένοι
<lb />μήτρωσιν ἐκπράξωσιν αἵματος δίκην.
<lb />ἐγὼ δέ — λείπει γάρ με τοῖσδ᾽ ἐν δώμασιν
<lb rend="displayNum" n="45" />τροφὸν τέκνων οἰκουρόν, ἡνίκα χθονὸς
<lb />μέλαιναν ὄρφνην εἰσέβαινε, παῖς ἐμός — 
<lb />σὺν μητρί, τέκνα μὴ θάνωσ᾽ Ἡρακλέους,
<lb />βωμὸν καθίζω τόνδε σωτῆρος Διός,
<lb />ὃν καλλινίκου δορὸς ἄγαλμ᾽ ἱδρύσατο
<lb rend="displayNum" n="50" />Μινύας κρατήσας οὑμὸς εὐγενὴς τόκος.
<lb />πάντων δὲ χρεῖοι τάσδ᾽ ἕδρας φυλάσσομεν,
<lb />σίτων ποτῶν ἐσθῆτος, ἀστρώτῳ πέδῳ
<lb />πλευρὰς τιθέντες: ἐκ γὰρ ἐσφραγισμένοι
<lb />δόμων καθήμεθ᾽ ἀπορίᾳ σωτηρίας.
<lb rend="displayNum" n="55" />φίλων δὲ τοὺς μὲν οὐ σαφεῖς ὁρῶ φίλους,
<lb />οἳ δ᾽ ὄντες ὀρθῶς ἀδύνατοι προσωφελεῖν.
<lb />τοιοῦτον ἀνθρώποισιν ἡ δυσπραξία:
<lb />ἧς μήποθ᾽ ὅστις καὶ μέσως εὔνους ἐμοὶ
<lb />τύχοι, φίλων ἔλεγχον ἀψευδέστατον.
</p></sp>
</div1></body></text></TEI.2>