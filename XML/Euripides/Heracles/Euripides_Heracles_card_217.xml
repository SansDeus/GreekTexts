<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)amfitru/wn"><p><milestone ed="p" n="217" unit="card" />
<lb />φεῦ:
<lb />ὦ γαῖα Κάδμου: καὶ γὰρ ἐς σὲ ἀφίξομαι
<lb />λόγους ὀνειδιστῆρας ἐνδατούμενος:
<lb />τοιαῦτ᾽ ἀμύνεθ᾽ Ἡρακλεῖ τέκνοισί τε;
<lb rend="displayNum" n="220" />ὃς εἷς Μινύαισι πᾶσι διὰ μάχης μολὼν
<lb />Θήβαις ἔθηκεν ὄμμ᾽ ἐλεύθερον βλέπειν.
<lb />οὐδ᾽ Ἑλλάδ᾽ ᾔνεσ᾽ — οὐδ᾽ ἀνέξομαί ποτε
<lb />σιγῶν — κακίστην λαμβάνων ἐς παῖδ᾽ ἐμόν,
<lb />ἣν χρῆν νεοσσοῖς τοῖσδε πῦρ λόγχας ὅπλα
<lb rend="displayNum" n="225" />φέρουσαν ἐλθεῖν, ποντίων καθαρμάτων
<lb />χέρσου τ᾽ ἀμοιβάς — ὧν ἐμόχθησας χάριν.
<lb />τὰ δ᾽, ὦ τέκν᾽, ὑμῖν οὔτε Θηβαίων πόλις
<lb />οὔθ᾽ Ἑλλὰς ἀρκεῖ: πρὸς δ᾽ ἔμ᾽ ἀσθενῆ φίλον
<lb />δεδόρκατ᾽, οὐδὲν ὄντα πλὴν γλώσσης ψόφον.
<lb rend="displayNum" n="230" />ῥώμη γὰρ ἐκλέλοιπεν ἣν πρὶν εἴχομεν,
<lb />γήρᾳ δὲ τρομερὰ γυῖα κἀμαυρὸν σθένος.
<lb />εἰ δ᾽ ἦ νέος τε κἄτι σώματος κρατῶν,
<lb />λαβὼν ἂν ἔγχος τοῦδε τοὺς ξανθοὺς πλόκους
<lb />καθῃμάτωσ᾽ ἄν, ὥστ᾽ Ἀτλαντικῶν πέραν
<lb rend="displayNum" n="235" />φεύγειν ὅρων ἂν δειλίᾳ τοὐμὸν δόρυ.
</p></sp>
<sp>
<speaker>Χορός</speaker><p>
<lb />ἆρ᾽ οὐκ ἀφορμὰς τοῖς λόγοισιν ἁγαθοὶ
<lb />θνητῶν ἔχουσι, κἂν βραδύς τις ᾖ λέγειν;
</p></sp>
<sp>
<speaker>Λύκος</speaker><p>
<lb />σὺ μὲν λέγ᾽ ἡμᾶς οἷς πεπύργωσαι λόγοις,
<lb />ἐγὼ δὲ δράσω σ᾽ ἀντὶ τῶν λόγων κακῶς.
<lb rend="displayNum" n="240" />ἄγ᾽, οἳ μὲν Ἑλικῶν᾽, οἳ δὲ Παρνασοῦ πτυχὰς
<lb />τέμνειν ἄνωχθ᾽ ἐλθόντες ὑλουργοὺς δρυὸς
<lb />κορμούς: ἐπειδὰν δ᾽ ἐσκομισθῶσιν πόλει,
<lb />βωμὸν πέριξ νήσαντες ἀμφήρη ξύλα
<lb />ἐμπίμπρατ᾽ αὐτῶν καὶ πυροῦτε σώματα
<lb rend="displayNum" n="245" />πάντων, ἵν᾽ εἰδῶσ᾽ οὕνεκ᾽ οὐχ ὁ κατθανὼν
<lb />κρατεῖ χθονὸς τῆσδ᾽, ἀλλ᾽ ἐγὼ τὰ νῦν τάδε.
<lb />ὑμεῖς δέ, πρέσβεις, ταῖς ἐμαῖς ἐναντίοι
<lb />γνώμαισιν ὄντες, οὐ μόνον στενάξετε
<lb />τοὺς Ἡρακλείους παῖδας, ἀλλὰ καὶ δόμου
<lb rend="displayNum" n="250" />τύχας, ὅταν πάσχῃ τι, μεμνήσεσθε δὲ
<lb />δοῦλοι γεγῶτες τῆς ἐμῆς τυραννίδος.
</p></sp></div1></body></text></TEI.2>