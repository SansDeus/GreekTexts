<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1255" unit="card" />
</p></sp>
<sp n="*(hraklh=s">
<speaker>Ἡρακλῆς</speaker><p>
<lb rend="displayNum" n="1255" />ἄκουε δή νυν, ὡς ἁμιλληθῶ λόγοις
<lb />πρὸς νουθετήσεις σάς: ἀναπτύξω δέ σοι
<lb />ἀβίωτον ἡμῖν νῦν τε καὶ πάροιθεν ὄν.
<lb />πρῶτον μὲν ἐκ τοῦδ᾽ ἐγενόμην, ὅστις κτανὼν
<lb />μητρὸς γεραιὸν πατέρα προστρόπαιος ὢν
<lb rend="displayNum" n="1260" />ἔγημε τὴν τεκοῦσαν Ἀλκμήνην ἐμέ.
<lb />ὅταν δὲ κρηπὶς μὴ καταβληθῇ γένους
<lb />ὀρθῶς, ἀνάγκη δυστυχεῖν τοὺς ἐκγόνους.
<lb />Ζεὺς δ᾽ — ὅστις ὁ Ζεύς — πολέμιόν μ᾽ ἐγείνατο
<lb />Ἥρᾳ — σὺ μέντοι μηδὲν ἀχθεσθῇς, γέρον:
<lb rend="displayNum" n="1265" />πατέρα γὰρ ἀντὶ Ζηνὸς ἡγοῦμαι σὲ ἐγώ:
<lb />ἔτ᾽ ἐν γάλακτί τ᾽ ὄντι γοργωποὺς ὄφεις
<lb />ἐπεισέφρησε σπαργάνοισι τοῖς ἐμοῖς
<lb />ἡ τοῦ Διὸς σύλλεκτρος, ὡς ὀλοίμεθα.
<lb />ἐπεὶ δὲ σαρκὸς περιβόλαι᾽ ἐκτησάμην
<lb rend="displayNum" n="1270" />ἡβῶντα, μόχθους οὓς ἔτλην τί δεῖ λέγειν;
<lb />ποίους ποτ᾽ ἢ λέοντας ἢ τρισωμάτους
<lb />Τυφῶνας ἢ Γίγαντας ἢ τετρασκελῆ
<lb />κενταυροπληθῆ πόλεμον οὐκ ἐξήνυσα;
<lb />τήν τ᾽ ἀμφίκρανον καὶ παλιμβλαστῆ κύνα
<lb rend="displayNum" n="1275" />ὕδραν φονεύσας μυρίων τ᾽ ἄλλων πόνων
<lb />διῆλθον ἀγέλας κἀς νεκροὺς ἀφικόμην,
<lb />Ἅιδου πυλωρὸν κύνα τρίκρανον ἐς φάος
<lb />ὅπως πορεύσαιμ᾽ ἐντολαῖς Εὐρυσθέως.
<lb />τὸν λοίσθιον δὲ τόνδ᾽ ἔτλην τάλας πόνον,
<lb rend="displayNum" n="1280" />παιδοκτονήσας δῶμα θριγκῶσαι κακοῖς.
<lb />ἥκω δ᾽ ἀνάγκης ἐς τόδ᾽: οὔτ᾽ ἐμαῖς φίλαις
<lb />Θήβαις ἐνοικεῖν ὅσιον: ἢν δὲ καὶ μένω,
<lb />ἐς ποῖον ἱερὸν ἢ πανήγυριν φίλων
<lb />εἶμ᾽; οὐ γὰρ ἄτας εὐπροσηγόρους ἔχω.
<lb rend="displayNum" n="1285" />ἀλλ᾽ Ἄργος ἔλθω; πῶς, ἐπεὶ φεύγω πάτραν;
<lb />φέρ᾽ ἀλλ᾽ ἐς ἄλλην δή τιν᾽ ὁρμήσω πόλιν;
<lb />κἄπειθ᾽ ὑποβλεπώμεθ᾽ ὡς ἐγνωσμένοι,
<lb />γλώσσης πικροῖς κέντροισι κλῃδουχούμενοι:
<lb />Οὐχ οὗτος ὁ Διός, ὃς τέκν᾽ ἔκτεινέν ποτε
<lb rend="displayNum" n="1290" />δάμαρτά τ᾽; οὐ γῆς τῆσδ᾽ ἀποφθαρήσεται;
<lb />κεκλημένῳ δὲ φωτὶ μακαρίῳ ποτὲ
<lb />αἱ μεταβολαὶ λυπηρόν: ᾧ δ᾽ ἀεὶ κακῶς
<lb />ἔστ᾽, οὐδὲν ἀλγεῖ συγγενῶς δύστηνος ὤν.
</p></sp></div2></div1></body></text></TEI.2>