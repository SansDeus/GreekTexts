<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="60" unit="card" />
<sp>
<speaker>Μεγάρα</speaker><p>
<lb rend="displayNum" n="60" />ὦ πρέσβυ, Ταφίων ὅς ποτ᾽ ἐξεῖλες πόλιν
<lb />στρατηλατήσας κλεινὰ Καδμείων δορός,
<lb />ὡς οὐδὲν ἀνθρώποισι τῶν θείων σαφές.
<lb />ἐγὼ γὰρ οὔτ᾽ ἐς πατέρ᾽ ἀπηλάθην τύχης,
<lb />ὃς οὕνεκ᾽ ὄλβου μέγας ἐκομπάσθη ποτέ,
<lb rend="displayNum" n="65" />ἔχων τυραννίδ᾽, ἧς μακραὶ λόγχαι πέρι
<lb />πηδῶσ᾽ ἔρωτι σώματ᾽ εἰς εὐδαίμονα,
<lb />ἔχων δὲ τέκνα: κἄμ᾽ ἔδωκε παιδὶ σῷ
<lb />ἐπίσημον εὐνὴν Ἡρακλεῖ συνοικίσας.
<lb />καὶ νῦν ἐκεῖνα μὲν θανόντ᾽ ἀνέπτατο,
<lb rend="displayNum" n="70" />ἐγὼ δὲ καὶ σὺ μέλλομεν θνῄσκειν, γέρον,
<lb />οἵ θ᾽ Ἡράκλειοι παῖδες, οὓς ὑπὸ πτεροῖς
<lb />σῴζω νεοσσοὺς ὄρνις ὣς ὑφειμένη.
<lb />οἳ δ᾽ εἰς ἔλεγχον ἄλλος ἄλλοθεν πίτνων,
<lb />Ὦ μῆτερ, αὐδᾷ, ποῖ πατὴρ ἄπεστι γῆς;
<lb rend="displayNum" n="75" />τί δρᾷ, πόθ᾽ ἥξει; τῷ νέῳ δ᾽ ἐσφαλμένοι
<lb />ζητοῦσι τὸν τεκόντ᾽: ἐγὼ δὲ διαφέρω
<lb />λόγοισι, μυθεύουσα. θαυμάζων δ᾽ ὅταν
<lb />πύλαι ψοφῶσι, πᾶς ἀνίστησιν πόδα,
<lb />ὡς πρὸς πατρῷον προσπεσούμενοι γόνυ.
<lb rend="displayNum" n="80" />νῦν οὖν τίν᾽ ἐλπίδ᾽ ἢ πέδον σωτηρίας
<lb />ἐξευμαρίζῃ, πρέσβυ; πρὸς σὲ γὰρ βλέπω.
<lb />ὡς οὔτε γαίας ὅρι᾽ ἂν ἐκβαῖμεν λάθρᾳ:
<lb />φυλακαὶ γὰρ ἡμῶν κρείσσονες κατ᾽ ἐξόδους:
<lb />οὔτ᾽ ἐν φίλοισιν ἐλπίδες σωτηρίας
<lb rend="displayNum" n="85" />ἔτ᾽ εἰσὶν ἡμῖν. ἥντιν᾽ οὖν γνώμην ἔχεις
<lb />λέγ᾽ ἐς τὸ κοινόν, μὴ θανεῖν ἕτοιμον ᾖ.
</p></sp>
<sp>
<speaker>Ἀμφιτρύων</speaker><p>
<lb rend="displayNum" n="88" />ὦ θύγατερ, οὔτοι ῥᾴδιον τὰ τοιάδε
<lb />φαύλως παραινεῖν, σπουδάσαντ᾽ ἄνευ πόνου:
<lb rend="displayNum" n="87" />χρόνον δὲ μηκύνωμεν ὄντες ἀσθενεῖς.
</p></sp>
<sp>
<speaker>Μεγάρα</speaker><p>
<lb rend="displayNum" n="90" />λύπης τι προσδεῖς ἢ φιλεῖς οὕτω φάος;
</p></sp>
<sp>
<speaker>Ἀμφιτρύων</speaker><p>
<lb />καὶ τῷδε χαίρω καὶ φιλῶ τὰς ἐλπίδας.
</p></sp>
<sp>
<speaker>Μεγάρα</speaker><p>
<lb />κἀγώ: δοκεῖν δὲ τἀδόκητ᾽ οὐ χρή, γέρον.
</p></sp>
<sp>
<speaker>Ἀμφιτρύων</speaker><p>
<lb />ἐν ταῖς ἀναβολαῖς τῶν κακῶν ἔνεστ᾽ ἄκη.
</p></sp>
<sp>
<speaker>Μεγάρα</speaker><p>
<lb />ὁ δ᾽ ἐν μέσῳ με λυπρὸς ὢν δάκνει χρόνος.
</p></sp>
<sp>
<speaker>Ἀμφιτρύων</speaker><p>
<lb rend="displayNum" n="95" />ἔτ᾽ ἂν γένοιτ᾽, ὦ θύγατερ, οὔριος δρόμος
<lb />ἐκ τῶν παρόντων τῶνδ᾽ ἐμοὶ καὶ σοὶ κακῶν,
<lb />ἔλθοι τ᾽ ἔτ᾽ ἂν παῖς οὑμός, εὐνήτωρ δὲ σός.
<lb />ἀλλ᾽ ἡσύχαζε καὶ δακρυρρόους τέκνων
<lb />πηγὰς ἀφαίρει καὶ παρευκήλει λόγοις,
<lb rend="displayNum" n="100" />κλέπτουσα μύθοις ἀθλίους κλοπὰς ὅμως.
<lb />κάμνουσι γάρ τοι καὶ βροτῶν αἱ συμφοραί,
<lb />καὶ πνεύματ᾽ ἀνέμων οὐκ ἀεὶ ῥώμην ἔχει:
<lb />οἵ τ᾽ εὐτυχοῦντες διὰ τέλους οὐκ εὐτυχεῖς.
<lb />ἐξίσταται γὰρ πάντ᾽ ἀπ᾽ ἀλλήλων δίχα.
<lb rend="displayNum" n="105" />οὗτος δ᾽ ἀνὴρ ἄριστος ὅστις ἐλπίσι
<lb />πέποιθεν αἰεί: τὸ δ᾽ ἀπορεῖν ἀνδρὸς κακοῦ.
</p></sp></div1></body></text></TEI.2>