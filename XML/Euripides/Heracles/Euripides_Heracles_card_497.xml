<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="497" unit="card" />
</p></sp>
<sp>
<speaker>Ἀμφιτρύων</speaker><p>
<lb />σὺ μὲν τὰ νέρθεν εὐτρεπῆ ποιοῦ, γύναι:
<lb />ἐγὼ δὲ σέ, ὦ Ζεῦ, χεῖρ᾽ ἐς οὐρανὸν δικὼν
<lb />αὐδῶ, τέκνοισιν εἴ τι τοισίδ᾽ ὠφελεῖν
<lb rend="displayNum" n="500" />μέλλεις, ἀμύνειν, ὡς τάχ᾽ οὐδὲν ἀρκέσεις.
<lb />καίτοι κέκλησαι πολλάκις: μάτην πονῶ:
<lb />θανεῖν γάρ, ὡς ἔοικ᾽, ἀναγκαίως ἔχει.
<lb />ἀλλ᾽, ὦ γέροντες, μικρὰ μὲν τὰ τοῦ βίου,
<lb />τοῦτον δ᾽ ὅπως ἥδιστα διαπεράσετε,
<lb rend="displayNum" n="505" />ἐξ ἡμέρας ἐς νύκτα μὴ λυπούμενοι.
<lb />ὡς ἐλπίδας μὲν ὁ χρόνος οὐκ ἐπίσταται
<lb />σῴζειν, τὸ δ᾽ αὑτοῦ σπουδάσας διέπτατο.
<lb />ὁρᾶτ᾽ ἔμ᾽ ὅσπερ ἦ περίβλεπτος βροτοῖς
<lb />ὀνομαστὰ πράσσων, καί μ᾽ ἀφείλεθ᾽ ἡ τύχη
<lb rend="displayNum" n="510" />ὥσπερ πτερὸν πρὸς αἰθέρ᾽ ἡμέρᾳ μιᾷ.
<lb />ὁ δ᾽ ὄλβος ὁ μέγας ἥ τε δόξ᾽ οὐκ οἶδ᾽ ὅτῳ
<lb />βέβαιός ἐστι. χαίρετ᾽: ἄνδρα γὰρ φίλον
<lb />πανύστατον νῦν, ἥλικες, δεδόρκατε.
</p></sp>
<sp>
<speaker>Μεγάρα</speaker><p>
<lb />ἔα:
<lb />ὦ πρέσβυ, λεύσσω τἀμὰ φίλτατ᾽: ἢ τί φῶ;
</p></sp>
<sp>
<speaker>Ἀμφιτρύων</speaker><p>
<lb rend="displayNum" n="515" />οὐκ οἶδα, θύγατερ: ἀφασία δὲ κἄμ᾽ ἔχει.
</p></sp>
<sp>
<speaker>Μεγάρα</speaker><p>
<lb />ὅδ᾽ ἐστὶν ὃν γῆς νέρθεν εἰσηκούομεν,
<lb />εἰ μή γ᾽ ὄνειρον ἐν φάει τι λεύσσομεν.
<lb />τί φημί; ποῖ᾽ ὄνειρα κηραίνουσ᾽ ὁρῶ;
<lb />οὐκ ἔσθ᾽ ὅδ᾽ ἄλλος ἀντὶ σοῦ παιδός, γέρον.
<lb rend="displayNum" n="520" />δεῦρ᾽, ὦ τέκν᾽, ἐκκρίμνασθε πατρῴων πέπλων,
<lb />ἴτ᾽ ἐγκονεῖτε, μὴ μεθῆτ᾽, ἐπεὶ Διὸς
<lb />σωτῆρος ὑμῖν οὐδέν ἐσθ᾽ ὅδ᾽ ὕστερος.
</p></sp>
<sp>
<speaker>Ἡρακλῆς</speaker><p>
<lb />ὦ χαῖρε, μέλαθρον πρόπυλά θ᾽ ἑστίας ἐμῆς,
<lb />ὡς ἄσμενός σ᾽ ἐσεῖδον ἐς φάος μολών.
<lb rend="displayNum" n="525" />ἔα: τί χρῆμα; τέκν᾽ ὁρῶ πρὸ δωμάτων
<lb />στολμοῖσι νεκρῶν κρᾶτας ἐξεστεμμένα,
<lb />ὄχλῳ τ᾽ ἐν ἀνδρῶν τὴν ἐμὴν ξυνάορον,
<lb />πατέρα τε δακρύοντα — συμφορὰς τίνας;
<lb />φέρ᾽ ἐκπύθωμαι τῶνδε πλησίον σταθείς:
<lb rend="displayNum" n="530" />γύναι, τί καινὸν ἦλθε δώμασιν χρέος;
</p></sp>
<sp>
<speaker>Μεγάρα</speaker><p>
<lb />ὦ φίλτατ᾽ ἀνδρῶν  <gap /> 
</p></sp>
<sp>
<speaker>Ἀμφιτρύων</speaker><p>
ὦ φάος μολὼν πατρί  <gap /> 
</p></sp>
<sp>
<speaker>Μεγάρα</speaker><p>
<lb />ἥκεις, ἐσώθης εἰς ἀκμὴν ἐλθὼν φίλοις;
</p></sp>
<sp>
<speaker>Ἡρακλῆς</speaker><p>
<lb />τί φῄς; τίν᾽ ἐς ταραγμὸν ἥκομεν, πάτερ;
</p></sp></div2></div1></body></text></TEI.2>