<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="922" unit="card" />
</p></sp>
<sp n="*)/aggelos">
<speaker>Ἄγγελος</speaker><p>
<lb />ἱερὰ μὲν ἦν πάροιθεν ἐσχάρας Διὸς
<lb />καθάρσι᾽ οἴκων, γῆς ἄνακτ᾽ ἐπεὶ κτανὼν
<lb />ἐξέβαλε τῶνδε δωμάτων Ἡρακλέης:
<lb rend="displayNum" n="925" />χορὸς δὲ καλλίμορφος εἱστήκει τέκνων
<lb />πατήρ τε Μεγάρα τ᾽: ἐν κύκλῳ δ᾽ ἤδη κανοῦν
<lb />εἵλικτο βωμοῦ, φθέγμα δ᾽ ὅσιον εἴχομεν.
<lb />μέλλων δὲ δαλὸν χειρὶ δεξιᾷ φέρειν,
<lb />ἐς χέρνιβ᾽ ὡς βάψειεν, Ἀλκμήνης τόκος
<lb rend="displayNum" n="930" />ἔστη σιωπῇ. καὶ χρονίζοντος πατρὸς
<lb />παῖδες προσέσχον ὄμμ᾽: ὁ δ᾽ οὐκέθ᾽ αὑτὸς ἦν,
<lb />ἀλλ᾽ ἐν στροφαῖσιν ὀμμάτων ἐφθαρμένος
<lb />ῥίζας τ᾽ ἐν ὄσσοις αἱματῶπας ἐκβαλὼν
<lb />ἀφρὸν κατέσταζ᾽ εὐτρίχου γενειάδος.
<lb rend="displayNum" n="935" />ἔλεξε δ᾽ ἅμα γέλωτι παραπεπληγμένῳ:
<lb />Πάτερ, τί θύω πρὶν κτανεῖν Εὐρυσθέα
<lb />καθάρσιον πῦρ, καὶ πόνους διπλοῦς ἔχω;
<lb />ἔργον μιᾶς μοι χειρὸς εὖ θέσθαι τάδε:
<lb />ὅταν δ᾽ ἐνέγκω δεῦρο κρᾶτ᾽ Εὐρυσθέως,
<lb rend="displayNum" n="940" />ἐπὶ τοῖσι νῦν θανοῦσιν ἁγνιῶ χέρας.
<lb />ἐκχεῖτε πηγάς, ῥίπτετ᾽ ἐκ χειρῶν κανᾶ.
<lb />τίς μοι δίδωσι τόξα; τίς <add>δ᾽</add> ὅπλον χερός;
<lb />πρὸς τὰς Μυκήνας εἶμι: λάζυσθαι χρεὼν
<lb />μοχλοὺς δικέλλας θ᾽, ὥστε Κυκλώπων βάθρα
<lb rend="displayNum" n="945" />φοίνικι κανόνι καὶ τύκοις ἡρμοσμένα
<lb />στρεπτῷ σιδήρῳ συντριαινῶσαι πάλιν.
<lb />αὐτοῦ δὲ βαίνων ἅρματ᾽ οὐκ ἔχων ἔχειν
<lb />ἔφασκε, δίφρου δ᾽ εἰσέβαινεν ἄντυγας
<lb />κἄθεινε, κέντρον δῆθεν ὡς ἔχων, χερί.
</p></sp></div2></div1></body></text></TEI.2>