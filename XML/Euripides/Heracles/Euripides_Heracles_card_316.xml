<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="316" unit="card" />
</p></sp>
<sp>
<speaker>Ἀμφιτρύων</speaker><p>
<lb />οὔτοι τὸ δειλὸν οὐδὲ τοῦ βίου πόθος
<lb />θανεῖν ἐρύκει μ᾽, ἀλλὰ παιδὶ βούλομαι
<lb />σῷσαι τέκν᾽: ἄλλως δ᾽ ἀδυνάτων ἔοικ᾽ ἐρᾶν.
<lb />ἰδοὺ πάρεστιν ἥδε φασγάνῳ δέρη
<lb rend="displayNum" n="320" />κεντεῖν φονεύειν, ἱέναι πέτρας ἄπο.
<lb />μίαν δὲ νῷν δὸς χάριν, ἄναξ, ἱκνούμεθα:
<lb />κτεῖνόν με καὶ τήνδ᾽ ἀθλίαν παίδων πάρος,
<lb />ὡς μὴ τέκν᾽ εἰσίδωμεν, ἀνόσιον θέαν,
<lb />ψυχορραγοῦντα καὶ καλοῦντα μητέρα
<lb rend="displayNum" n="325" />πατρός τε πατέρα. τἄλλα δ᾽, εἰ πρόθυμος εἶ,
<lb />πρᾶσσ᾽: οὐ γὰρ ἀλκὴν ἔχομεν ὥστε μὴ θανεῖν.
</p></sp>
<sp>
<speaker>Μεγάρα</speaker><p>
<lb />κἀγώ σ᾽ ἱκνοῦμαι χάριτι προσθεῖναι χάριν,
<lb /><add>ἡμῖν</add> ἵν᾽ ἀμφοῖν εἷς ὑπουργήσῃς διπλᾶ:
<lb />κόσμον πάρες μοι παισὶ προσθεῖναι νεκρῶν,
<lb rend="displayNum" n="330" />δόμους ἀνοίξας — νῦν γὰρ ἐκκεκλῄμεθα — 
<lb />ὡς ἀλλὰ ταῦτά γ᾽ ἀπολάχωσ᾽ οἴκων πατρός.
</p></sp>
<sp>
<speaker>Λύκος</speaker><p>
<lb />ἔσται τάδ᾽: οἴγειν κλῇθρα προσπόλοις λέγω.
<lb />κοσμεῖσθ᾽ ἔσω μολόντες: οὐ φθονῶ πέπλων.
<lb />ὅταν δὲ κόσμον περιβάλησθε σώμασιν,
<lb rend="displayNum" n="335" />ἥξω πρὸς ὑμᾶς νερτέρᾳ δώσων χθονί.
</p></sp>
<sp>
<speaker>Μεγάρα</speaker><p>
<lb />ὦ τέκν᾽, ὁμαρτεῖτ᾽ ἀθλίῳ μητρὸς ποδὶ
<lb />πατρῷον ἐς μέλαθρον, οὗ τῆς οὐσίας
<lb />ἄλλοι κρατοῦσι, τὸ δ᾽ ὄνομ᾽ ἔσθ᾽ ἡμῶν ἔτι.
</p></sp>
<sp>
<speaker>Ἀμφιτρύων</speaker><p>
<lb />ὦ Ζεῦ, μάτην ἄρ᾽ ὁμόγαμόν σ᾽ ἐκτησάμην,
<lb rend="displayNum" n="340" />μάτην δὲ παιδὸς κοινεῶν᾽ ἐκλῄζομεν:
<lb />σὺ δ᾽ ἦσθ᾽ ἄρ᾽ ἥσσων ἢ 'δόκεις εἶναι φίλος.
<lb />ἀρετῇ σε νικῶ θνητὸς ὢν θεὸν μέγαν:
<lb />παῖδας γὰρ οὐ προύδωκα τοὺς Ἡρακλέους.
<lb />σὺ δ᾽ ἐς μὲν εὐνὰς κρύφιος ἠπίστω μολεῖν,
<lb rend="displayNum" n="345" />τἀλλότρια λέκτρα δόντος οὐδενὸς λαβών,
<lb />σῴζειν δὲ τοὺς σοὺς οὐκ ἐπίστασαι φίλους.
<lb />ἀμαθής τις εἶ θεός, ἢ δίκαιος οὐκ ἔφυς.
</p></sp></div1></body></text></TEI.2>