<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="252" unit="card" />
</p></sp>
<sp>
<speaker>Χορός</speaker><p>
<lb /> — ὦ γῆς λοχεύμαθ᾽, οὓς Ἄρης σπείρει ποτὲ
<lb />λάβρον δράκοντος ἐξερημώσας γένυν,
<lb />οὐ σκῆπτρα, χειρὸς δεξιᾶς ἐρείσματα,
<lb rend="displayNum" n="255" />ἀρεῖτε καὶ τοῦδ᾽ ἀνδρὸς ἀνόσιον κάρα
<lb />καθαιματώσεθ᾽, ὅστις οὐ Καδμεῖος ὢν
<lb />ἄρχει κάκιστος τῶν νέων ἔπηλυς ὤν;
<lb />ἀλλ᾽ οὐκ ἐμοῦ γε δεσπόσεις χαίρων ποτέ.
<lb /> — οὐδ᾽ ἁπόνησα πόλλ᾽ ἐγὼ καμὼν χερὶ
<lb rend="displayNum" n="260" />ἕξεις. ἀπέρρων δ᾽ ἔνθεν ἦλθες ἐνθάδε,
<lb />ὕβριζ᾽. ἐμοῦ γὰρ ζῶντος οὐ κτενεῖς ποτε
<lb />τοὺς Ἡρακλείους παῖδας. οὐ τοσόνδε γῆς
<lb />ἔνερθ᾽ ἐκεῖνος κρύπτεται λιπὼν τέκνα.
<lb /> — ἐπεὶ σὺ μὲν γῆν τήνδε διολέσας ἔχεις,
<lb rend="displayNum" n="265" />ὃ δ᾽ ὠφελήσας ἀξίων οὐ τυγχάνει.
<lb /> — κἄπειτα πράσσω πόλλ᾽ ἐγώ, φίλους ἐμοὺς
<lb />θανόντας εὖ δρῶν, οὗ φίλων μάλιστα δεῖ;
<lb /> — ὦ δεξιὰ χείρ, ὡς ποθεῖς λαβεῖν δόρυ,
<lb />ἐν δ᾽ ἀσθενείᾳ τὸν πόθον διώλεσας.
<lb rend="displayNum" n="270" />ἐπεί σ᾽ ἔπαυσ᾽ ἂν δοῦλον ἐννέποντά με
<lb />καὶ τάσδε Θήβας εὐκλεῶς ᾠκήσαμεν.
<lb />ἐν αἷς σὺ χαίρεις: οὐ γὰρ εὖ φρονεῖ πόλις
<lb />στάσει νοσοῦσα καὶ κακοῖς βουλεύμασιν.
<lb />οὐ γάρ ποτ᾽ ἂν σὲ δεσπότην ἐκτήσατο.
</p></sp></div1></body></text></TEI.2>