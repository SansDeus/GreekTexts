<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="170" unit="card" />
<sp n="*)amfitru/wn">
<speaker>Ἀμφιτρύων</speaker><p>
<lb rend="displayNum" n="170" />τῷ τοῦ Διὸς μὲν Ζεὺς ἀμυνέτω μέρει
<lb />παιδός: τὸ δ᾽ εἰς ἔμ᾽, Ἡράκλεις, ἐμοὶ μέλει
<lb />λόγοισι τὴν τοῦδ᾽ ἀμαθίαν ὑπὲρ σέθεν
<lb />δεῖξαι: κακῶς γάρ σ᾽ οὐκ ἐατέον κλύειν.
<lb />πρῶτον μὲν οὖν τἄρρητ᾽ — ἐν ἀρρήτοισι γὰρ
<lb rend="displayNum" n="175" />τὴν σὴν νομίζω δειλίαν, Ἡράκλεες — 
<lb />σὺν μάρτυσιν θεοῖς δεῖ μ᾽ ἀπαλλάξαι σέθεν.
<lb />Διὸς κεραυνόν τ᾽ ἠρόμην τέθριππά τε,
<lb />ἐν οἷς βεβηκὼς τοῖσι γῆς βλαστήμασιν
<lb />Γίγασι πλευροῖς πτήν᾽ ἐναρμόσας βέλη
<lb rend="displayNum" n="180" />τὸν καλλίνικον μετὰ θεῶν ἐκώμασεν:
<lb />τετρασκελές θ᾽ ὕβρισμα, Κενταύρων γένος,
<lb />Φολόην ἐπελθών, ὦ κάκιστε βασιλέων,
<lb />ἐροῦ τίν᾽ ἄνδρ᾽ ἄριστον ἐγκρίνειαν ἄν,
<lb />ἢ οὐ παῖδα τὸν ἐμόν, ὃν σὺ φῂς εἶναι δοκεῖν.
<lb rend="displayNum" n="185" />Δίρφυν τ᾽ ἐρωτῶν ἥ σ᾽ ἔθρεψ᾽ Ἀβαντίδα  <gap /> 
<lb />οὐκ ἄν σ᾽ ἐπαινέσειεν: οὐ γὰρ ἔσθ᾽ ὅπου
<lb />ἐσθλόν τι δράσας μάρτυρ᾽ ἂν λάβοις πάτραν.
<lb />τὸ πάνσοφον δ᾽ εὕρημα, τοξήρη σαγήν,
<lb />μέμφῃ: κλύων νῦν τἀπ᾽ ἐμοῦ σοφὸς γενοῦ.
<lb rend="displayNum" n="190" />ἀνὴρ ὁπλίτης δοῦλός ἐστι τῶν ὅπλων
<lb />καὶ τοῖσι συνταχθεῖσιν οὖσι μὴ ἀγαθοῖς
<lb />αὐτὸς τέθνηκε δειλίᾳ τῇ τῶν πέλας,
<lb />θραύσας τε λόγχην οὐκ ἔχει τῷ σώματι
<lb />θάνατον ἀμῦναι, μίαν ἔχων ἀλκὴν μόνον:
<lb rend="displayNum" n="195" />ὅσοι δὲ τόξοις χεῖρ᾽ ἔχουσιν εὔστοχον,
<lb />ἓν μὲν τὸ λῷστον, μυρίους οἰστοὺς ἀφεὶς
<lb />ἄλλοις τὸ σῶμα ῥύεται μὴ κατθανεῖν,
<lb />ἑκὰς δ᾽ ἀφεστὼς πολεμίους ἀμύνεται
<lb />τυφλοῖς ὁρῶντας οὐτάσας τοξεύμασιν
<lb rend="displayNum" n="200" />τὸ σῶμά τ᾽ οὐ δίδωσι τοῖς ἐναντίοις,
<lb />ἐν εὐφυλάκτῳ δ᾽ ἐστί: τοῦτο δ᾽ ἐν μάχῃ
<lb />σοφὸν μάλιστα, δρῶντα πολεμίους κακῶς
<lb />σῴζειν τὸ σῶμα, μὴ 'κ τύχης ὡρμισμένον.
<lb />λόγοι μὲν οἵδε τοῖσι σοῖς ἐναντίαν
<lb rend="displayNum" n="205" />γνώμην ἔχουσι τῶν καθεστώτων πέρι.
<lb />παῖδας δὲ δὴ τί τούσδ᾽ ἀποκτεῖναι θέλεις;
<lb />τί σ᾽ οἵδ᾽ ἔδρασαν; ἕν τί σ᾽ ἡγοῦμαι σοφόν,
<lb />εἰ τῶν ἀρίστων τἄκγον᾽ αὐτὸς ὢν κακὸς
<lb />δέδοικας. ἀλλὰ τοῦθ᾽ ὅμως ἡμῖν βαρύ,
<lb rend="displayNum" n="210" />εἰ δειλίας σῆς κατθανούμεθ᾽ εἵνεκα,
<lb />ὃ χρῆν σ᾽ ὑφ᾽ ἡμῶν τῶν ἀμεινόνων παθεῖν,
<lb />εἰ Ζεὺς δικαίας εἶχεν εἰς ἡμᾶς φρένας.
<lb />εἰ δ᾽ οὖν ἔχειν γῆς σκῆπτρα τῆσδ᾽ αὐτὸς θέλεις,
<lb />ἔασον ἡμᾶς φυγάδας ἐξελθεῖν χθονός:
<lb rend="displayNum" n="215" />βίᾳ δὲ δράσῃς μηδέν, ἢ πείσῃ βίαν,
<lb />ὅταν θεοῦ σοι πνεῦμα μεταβαλὸν τύχῃ.
</p></sp></div1></body></text></TEI.2>