<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="822" unit="card" />
</p></sp>
<sp>
<speaker>Ἶρις</speaker><p>
<lb />θαρσεῖτε Νυκτὸς τήνδ᾽ ὁρῶντες ἔκγονον
<lb />Λύσσαν, γέροντες, κἀμὲ τὴν θεῶν λάτριν
<lb />Ἶριν: πόλει γὰρ οὐδὲν ἥκομεν βλάβος,
<lb rend="displayNum" n="825" />ἑνὸς δ᾽ ἐπ᾽ ἀνδρὸς σῶμα συστρατεύομεν,
<lb />ὅν φασιν εἶναι Ζηνὸς Ἀλκμήνης τ᾽ ἄπο.
<lb />πρὶν μὲν γὰρ ἄθλους ἐκτελευτῆσαι πικρούς,
<lb />τὸ χρή νιν ἐξέσῳζεν, οὐδ᾽ εἴα πατὴρ
<lb />Ζεύς νιν κακῶς δρᾶν οὔτ᾽ ἔμ᾽ οὔθ᾽ Ἥραν ποτέ:
<lb rend="displayNum" n="830" />ἐπεὶ δὲ μόχθους διεπέρασ᾽ Εὐρυσθέως,
<lb />Ἥρα προσάψαι καινὸν αἷμ᾽ αὐτῷ θέλει
<lb />παῖδας κατακτείναντι, συνθέλω δ᾽ ἐγώ.
<lb />ἀλλ᾽ εἶ᾽, ἄτεγκτον συλλαβοῦσα καρδίαν,
<lb />Νυκτὸς κελαινῆς ἀνυμέναιε παρθένε,
<lb rend="displayNum" n="835" />μανίας τ᾽ ἐπ᾽ ἀνδρὶ τῷδε καὶ παιδοκτόνους
<lb />φρενῶν ταραγμοὺς καὶ ποδῶν σκιρτήματα
<lb />ἔλαυνε, κίνει, φόνιον ἐξίει κάλων,
<lb />ὡς ἂν πορεύσας δι᾽ Ἀχερούσιον πόρον
<lb />τὸν καλλίπαιδα στέφανον αὐθέντῃ φόνῳ
<lb rend="displayNum" n="840" />γνῷ μὲν τὸν Ἥρας οἷός ἐστ᾽ αὐτῷ χόλος,
<lb />μάθῃ δὲ τὸν ἐμόν: ἢ θεοὶ μὲν οὐδαμοῦ,
<lb />τὰ θνητὰ δ᾽ ἔσται μεγάλα, μὴ δόντος δίκην.
</p></sp>
<sp>
<speaker>Λύσσα</speaker><p>
<lb />ἐξ εὐγενοῦς μὲν πατρὸς ἔκ τε μητέρος
<lb />πέφυκα, Νυκτὸς Οὐρανοῦ τ᾽ ἀφ᾽ αἵματος:
<lb rend="displayNum" n="845" />† τιμάς τ᾽ ἔχω τάσδ᾽ οὐκ ἀγασθῆναι φίλοις †
<lb />οὐδ᾽ ἥδομαι φοιτῶσ᾽ ἐπ᾽ ἀνθρώπων φίλους,
<lb />παραινέσαι δέ, πρὶν σφαλεῖσαν εἰσιδεῖν,
<lb />Ἥρᾳ θέλω σοί τ᾽, ἢν πίθησθ᾽ ἐμοῖς λόγοις.
<lb />ἀνὴρ ὅδ᾽ οὐκ ἄσημος οὔτ᾽ ἐπὶ χθονὶ
<lb rend="displayNum" n="850" />οὔτ᾽ ἐν θεοῖσιν, οὗ σύ μ᾽ ἐσπέμπεις δόμους:
<lb />ἄβατον δὲ χώραν καὶ θάλασσαν ἀγρίαν
<lb />ἐξημερώσας, θεῶν ἀνέστησεν μόνος
<lb />τιμὰς πιτνούσας ἀνοσίων ἀνδρῶν ὕπο:
<lb /><gap desc="*" />
<lb />σοί τ᾽ οὐ παραινῶ μεγάλα βούλεσθαι κακά.
</p></sp></div1></body></text></TEI.2>