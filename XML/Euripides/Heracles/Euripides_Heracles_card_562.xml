<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="562" unit="card" />
</p></sp>
<sp>
<speaker>Ἡρακλῆς</speaker><p>
<lb />οὐ ῥίψεθ᾽ Ἅιδου τάσδε περιβολὰς κόμης
<lb />καὶ φῶς ἀναβλέψεσθε, τοῦ κάτω σκότου
<lb />φίλας ἀμοιβὰς ὄμμασιν δεδορκότες;
<lb rend="displayNum" n="565" />ἐγὼ δέ — νῦν γὰρ τῆς ἐμῆς ἔργον χερός — 
<lb />πρῶτον μὲν εἶμι καὶ κατασκάψω δόμους
<lb />καινῶν τυράννων, κρᾶτα δ᾽ ἀνόσιον τεμὼν
<lb />ῥίψω κυνῶν ἕλκημα: Καδμείων δ᾽ ὅσους
<lb />κακοὺς ἐφηῦρον εὖ παθόντας ἐξ ἐμοῦ,
<lb rend="displayNum" n="570" />τῷ καλλινίκῳ τῷδ᾽ ὅπλῳ χειρώσομαι:
<lb />τοὺς δὲ πτερωτοῖς διαφορῶν τοξεύμασι
<lb />νεκρῶν ἅπαντ᾽ Ἰσμηνὸν ἐμπλήσω φόνου,
<lb />Δίρκης τε νᾶμα λευκὸν αἱμαχθήσεται.
<lb />τῷ γάρ μ᾽ ἀμύνειν μᾶλλον ἢ δάμαρτι χρὴ
<lb rend="displayNum" n="575" />καὶ παισὶ καὶ  <gap /> γέροντι; χαιρόντων πόνοι:
<lb />μάτην γὰρ αὐτοὺς τῶνδε μᾶλλον ἤνυσα.
<lb />καὶ δεῖ μ᾽ ὑπὲρ τῶνδ᾽, εἴπερ οἵδ᾽ ὑπὲρ πατρός,
<lb />θνῄσκειν ἀμύνοντ᾽: ἢ τί φήσομεν καλὸν
<lb />ὕδρᾳ μὲν ἐλθεῖν ἐς μάχην λέοντί τε
<lb rend="displayNum" n="580" />Εὐρυσθέως πομπαῖσι, τῶν δ᾽ ἐμῶν τέκνων
<lb />οὐκ ἐκπονήσω θάνατον; οὐκ ἄρ᾽ Ἡρακλῆς
<lb />ὁ καλλίνικος ὡς πάροιθε λέξομαι.
</p></sp>
<sp>
<speaker>Χορός</speaker><p>
<lb />δίκαια τοὺς τεκόντας ὠφελεῖν τέκνα,
<lb />πατέρα τε πρέσβυν τήν τε κοινωνὸν γάμων.
</p></sp>
<sp>
<speaker>Ἀμφιτρύων</speaker><p>
<lb rend="displayNum" n="585" />πρὸς σοῦ μέν, ὦ παῖ, τοῖς φίλοις <add>τ᾽</add> εἶναι φίλον
<lb />τά τ᾽ ἐχθρὰ μισεῖν: ἀλλὰ μὴ 'πείγου λίαν.
</p></sp>
<sp>
<speaker>Ἡρακλῆς</speaker><p>
<lb />τί δ᾽ ἐστὶ τῶνδε θᾶσσον ἢ χρεών, πάτερ;
</p></sp>
<sp>
<speaker>Ἀμφιτρύων</speaker><p>
<lb />πολλοὺς πένητας, ὀλβίους δὲ τῷ λόγῳ
<lb />δοκοῦντας εἶναι συμμάχους ἄναξ ἔχει,
<lb rend="displayNum" n="590" />οἳ στάσιν ἔθηκαν καὶ διώλεσαν πόλιν
<lb />ἐφ᾽ ἁρπαγαῖσι τῶν πέλας, τὰ δ᾽ ἐν δόμοις
<lb />δαπάναισι φροῦδα διαφυγόνθ᾽ ὑπ᾽ ἀργίας.
<lb />ὤφθης ἐσελθὼν πόλιν: ἐπεὶ δ᾽ ὤφθης, ὅρα
<lb />ἐχθροὺς ἀθροίσας μὴ παρὰ γνώμην πέσῃς.
</p></sp>
<sp>
<speaker>Ἡρακλῆς</speaker><p>
<lb rend="displayNum" n="595" />μέλει μὲν οὐδὲν εἴ με πᾶσ᾽ εἶδεν πόλις:
<lb />ὄρνιν δ᾽ ἰδών τιν᾽ οὐκ ἐν αἰσίοις ἕδραις,
<lb />ἔγνων πόνον τιν᾽ ἐς δόμους πεπτωκότα:
<lb />ὥστ᾽ ἐκ προνοίας κρύφιος εἰσῆλθον χθόνα.
</p></sp></div2></div1></body></text></TEI.2>