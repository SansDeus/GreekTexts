<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp n="*(hraklh=s"><p><milestone ed="p" n="1294" unit="card" />
<lb />ἐς τοῦτο δ᾽ ἥξειν συμφορᾶς οἶμαί ποτε:
<lb rend="displayNum" n="1295" />φωνὴν γὰρ ἥσει χθὼν ἀπεννέπουσά με
<lb />μὴ θιγγάνειν γῆς καὶ θάλασσα μὴ περᾶν
<lb />πηγαί τε ποταμῶν, καὶ τὸν ἁρματήλατον
<lb />Ἰξίον᾽ ἐν δεσμοῖσιν ἐκμιμήσομαι.
<lb />καὶ ταῦτ᾽ ἄριστα μηδέν᾽ Ἑλλήνων μ᾽ ὁρᾶν,
<lb rend="displayNum" n="1300" />ἐν οἷσιν εὐτυχοῦντες ἦμεν ὄλβιοι.
<lb />τί δῆτά με ζῆν δεῖ; τί κέρδος ἕξομεν
<lb />βίον γ᾽ ἀχρεῖον ἀνόσιον κεκτημένοι;
<lb />χορευέτω δὴ Ζηνὸς ἡ κλεινὴ δάμαρ
<lb />† κρόουσ᾽ Ὀλυμπίου † Ζηνὸς ἀρβύλῃ πόδα.
<lb rend="displayNum" n="1305" />ἔπραξε γὰρ βούλησιν ἣν ἐβούλετο,
<lb />ἄνδρ᾽ Ἑλλάδος τὸν πρῶτον αὐτοῖσιν βάθροις
<lb />ἄνω κάτω στρέψασα.  — τοιαύτῃ θεῷ
<lb />τίς ἂν προσεύχοιθ᾽; ἣ γυναικὸς οὕνεκα
<lb />λέκτρων φθονοῦσα Ζηνὶ τοὺς εὐεργέτας
<lb rend="displayNum" n="1310" />Ἑλλάδος ἀπώλεσ᾽ οὐδὲν ὄντας αἰτίους.
</p></sp>
<sp>
<speaker>Χορός</speaker><p>
<lb />οὐκ ἔστιν ἄλλου δαιμόνων ἀγὼν ὅδε
<lb />ἢ τῆς Διὸς δάμαρτος: εὖ τόδ᾽ αἰσθάνῃ.
</p></sp>
<sp>
<speaker>Θησεύς</speaker><p>
<lb /> <gap /> 
<lb />παραινέσαιμ᾽ ἂν μᾶλλον ἢ πάσχειν κακῶς.
<lb />οὐδεὶς δὲ θνητῶν ταῖς τύχαις ἀκήρατος,
<lb rend="displayNum" n="1315" />οὐ θεῶν, ἀοιδῶν εἴπερ οὐ ψευδεῖς λόγοι.
<lb />οὐ λέκτρ᾽ ἐν ἀλλήλοισιν, ὧν οὐδεὶς νόμος,
<lb />συνῆψαν; οὐ δεσμοῖσι διὰ τυραννίδας
<lb />πατέρας ἐκηλίδωσαν; ἀλλ᾽ οἰκοῦσ᾽ ὅμως
<lb />Ὄλυμπον ἠνέσχοντό θ᾽ ἡμαρτηκότες.
<lb rend="displayNum" n="1320" />καίτοι τί φήσεις, εἰ σὺ μὲν θνητὸς γεγὼς
<lb />φέρεις ὑπέρφευ τὰς τύχας, θεοὶ δὲ μή;
<lb />Θήβας μὲν οὖν ἔκλειπε τοῦ νόμου χάριν,
<lb />ἕπου δ᾽ ἅμ᾽ ἡμῖν πρὸς πόλισμα Παλλάδος.
<lb />ἐκεῖ χέρας σὰς ἁγνίσας μιάσματος,
<lb rend="displayNum" n="1325" />δόμους τε δώσω χρημάτων τ᾽ ἐμῶν μέρος.
<lb />ἃ δ᾽ ἐκ πολιτῶν δῶρ᾽ ἔχω σώσας κόρους
<lb />δὶς ἑπτά, ταῦρον Κνώσιον κατακτανών,
<lb />σοὶ ταῦτα δώσω. πανταχοῦ δέ μοι χθονὸς
<lb />τεμένη δέδασται: ταῦτ᾽ ἐπωνομασμένα
<lb rend="displayNum" n="1330" />σέθεν τὸ λοιπὸν ἐκ βροτῶν κεκλήσεται
<lb />ζῶντος: θανόντα δ᾽, εὖτ᾽ ἂν εἰς Ἅιδου μόλῃς,
<lb />θυσίαισι λαΐνοισί τ᾽ ἐξογκώμασι
<lb />τίμιον ἀνάξει πᾶσ᾽ Ἀθηναίων πόλις.
<lb />καλὸς γὰρ ἀστοῖς στέφανος Ἑλλήνων ὕπο
<lb rend="displayNum" n="1335" />ἄνδρ᾽ ἐσθλὸν ὠφελοῦντας εὐκλείας τυχεῖν.
<lb />κἀγὼ χάριν σοι τῆς ἐμῆς σωτηρίας
<lb />τήνδ᾽ ἀντιδώσω: νῦν γὰρ εἶ χρεῖος φίλων.
<lb />θεοὶ δ᾽ ὅταν τιμῶσιν, οὐδὲν δεῖ φίλων:
<lb />ἅλις γὰρ ὁ θεὸς ὠφελῶν, ὅταν θέλῃ.
</p></sp></div2></div1></body></text></TEI.2>