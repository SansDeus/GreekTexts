<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="epode" org="uniform" sample="complete"><sp><p><milestone ed="p" n="138" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Χορός</speaker><p>
<lb />ἀλλ᾽ εἰσορῶ γὰρ τῆσδε κοίρανον χθονὸς
<lb />Λύκον περῶντα τῶνδε δωμάτων πέλας.
</p></sp>
<sp>
<speaker>Λύκος</speaker><p>
<lb rend="displayNum" n="140" />τὸν Ἡράκλειον πατέρα καὶ ξυνάορον,
<lb />εἰ χρή μ᾽, ἐρωτῶ: χρὴ δ᾽, ἐπεί γε δεσπότης
<lb />ὑμῶν καθέστηχ᾽, ἱστορεῖν ἃ βούλομαι.
<lb />τίν᾽ ἐς χρόνον ζητεῖτε μηκῦναι βίον;
<lb />τίν᾽ ἐλπίδ᾽ ἀλκήν τ᾽ εἰσορᾶτε μὴ θανεῖν;
<lb rend="displayNum" n="145" />ἢ τὸν παρ᾽ Ἅιδῃ πατέρα τῶνδε κείμενον
<lb />πιστεύεθ᾽ ἥξειν; ὡς ὑπὲρ τὴν ἀξίαν
<lb />τὸ πένθος αἴρεσθ᾽, εἰ θανεῖν ὑμᾶς χρεών,
<lb />σὺ μὲν καθ᾽ Ἑλλάδ᾽ ἐκβαλὼν κόμπους κενούς,
<lb />ὡς σύγγαμός σοι Ζεὺς τέκ<add>νου τε κ</add>οινεών,
<lb rend="displayNum" n="150" />σὺ δ᾽ ὡς ἀρίστου φωτὸς ἐκλήθης δάμαρ.
<lb />τί δὴ τὸ σεμνὸν σῷ κατείργασται πόσει,
<lb />ὕδραν ἕλειον εἰ διώλεσε κτανὼν
<lb />ἢ τὸν Νέμειον θῆρα; ὃν ἐν βρόχοις ἑλὼν
<lb />βραχίονός φησ᾽ ἀγχόναισιν ἐξελεῖν.
<lb rend="displayNum" n="155" />τοῖσδ᾽ ἐξαγωνίζεσθε; τῶνδ᾽ ἄρ᾽ οὕνεκα
<lb />τοὺς Ἡρακλείους παῖδας οὐ θνῄσκειν χρεών;
<lb />ὃς ἔσχε δόξαν οὐδὲν ὢν εὐψυχίας
<lb />θηρῶν ἐν αἰχμῇ, τἄλλα δ᾽ οὐδὲν ἄλκιμος,
<lb />ὃς οὔποτ᾽ ἀσπίδ᾽ ἔσχε πρὸς λαιᾷ χερὶ
<lb rend="displayNum" n="160" />οὐδ᾽ ἦλθε λόγχης ἐγγύς, ἀλλὰ τόξ᾽ ἔχων,
<lb />κάκιστον ὅπλον, τῇ φυγῇ πρόχειρος ἦν.
<lb />ἀνδρὸς δ᾽ ἔλεγχος οὐχὶ τόξ᾽ εὐψυχίας,
<lb />ἀλλ᾽ ὃς μένων βλέπει τε κἀντιδέρκεται
<lb />δορὸς ταχεῖαν ἄλοκα τάξιν ἐμβεβώς.
<lb rend="displayNum" n="165" />ἔχει δὲ τοὐμὸν οὐκ ἀναίδειαν, γέρον,
<lb />ἀλλ᾽ εὐλάβειαν: οἶδα γὰρ κατακτανὼν
<lb />Κρέοντα πατέρα τῆσδε καὶ θρόνους ἔχων.
<lb />οὔκουν τραφέντων τῶνδε τιμωροὺς ἐμοὺς
<lb />χρῄζω λιπέσθαι τῶν δεδραμένων δίκην.
</p></sp>
</div1></body></text></TEI.2>