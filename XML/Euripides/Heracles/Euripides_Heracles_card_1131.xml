<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1131" unit="card" />
</p></sp>
<sp>
<speaker>Ἀμφιτρύων</speaker><p>
<lb />ἰδού, θέασαι τάδε τέκνων πεσήματα.
</p></sp>
<sp>
<speaker>Ἡρακλῆς</speaker><p>
<lb />οἴμοι: τίν᾽ ὄψιν τήνδε δέρκομαι τάλας;
</p></sp>
<sp>
<speaker>Ἀμφιτρύων</speaker><p>
<lb />ἀπόλεμον, ὦ παῖ, πόλεμον ἔσπευσας τέκνοις.
</p></sp>
<sp>
<speaker>Ἡρακλῆς</speaker><p>
<lb />τί πόλεμον εἶπας; τούσδε τίς διώλεσε;
</p></sp>
<sp>
<speaker>Ἀμφιτρύων</speaker><p>
<lb rend="displayNum" n="1135" />σὺ καὶ σὰ τόξα καὶ θεῶν ὃς αἴτιος.
</p></sp>
<sp>
<speaker>Ἡρακλῆς</speaker><p>
<lb />τί φῄς; τί δράσας; ὦ κάκ᾽ ἀγγέλλων πάτερ.
</p></sp>
<sp>
<speaker>Ἀμφιτρύων</speaker><p>
<lb />μανείς: ἐρωτᾷς δ᾽ ἄθλι᾽ ἑρμηνεύματα.
</p></sp>
<sp>
<speaker>Ἡρακλῆς</speaker><p>
<lb />ἦ καὶ δάμαρτός εἰμ᾽ ἐγὼ φονεὺς ἐμῆς;
</p></sp>
<sp>
<speaker>Ἀμφιτρύων</speaker><p>
<lb />μιᾶς ἅπαντα χειρὸς ἔργα σῆς τάδε.
</p></sp>
<sp>
<speaker>Ἡρακλῆς</speaker><p>
<lb rend="displayNum" n="1140" />αἰαῖ: στεναγμῶν γάρ με περιβάλλει νέφος.
</p></sp>
<sp>
<speaker>Ἀμφιτρύων</speaker><p>
<lb />τούτων ἕκατι σὰς καταστένω τύχας.
</p></sp>
<sp>
<speaker>Ἡρακλῆς</speaker><p>
<lb />† ἦ γὰρ συνήραξ᾽ οἶκον ἢ βάκχευσ᾽ ἐμόν; †
</p></sp>
<sp>
<speaker>Ἀμφιτρύων</speaker><p>
<lb />οὐκ οἶδα πλὴν ἕν: πάντα δυστυχεῖ τὰ σά.
</p></sp>
<sp>
<speaker>Ἡρακλῆς</speaker><p>
<lb />ποῦ δ᾽ οἶστρος ἡμᾶς ἔλαβε; ποῦ διώλεσεν;
</p></sp>
<sp>
<speaker>Ἀμφιτρύων</speaker><p>
<lb rend="displayNum" n="1145" />ὅτ᾽ ἀμφὶ βωμὸν χεῖρας ἡγνίζου πυρί.
</p></sp>
<sp>
<speaker>Ἡρακλῆς</speaker><p>
<lb />οἴμοι: τί δῆτα φείδομαι ψυχῆς ἐμῆς
<lb />τῶν φιλτάτων μοι γενόμενος παίδων φονεύς;
<lb />κοὐκ εἶμι πέτρας λισσάδος πρὸς ἅλματα
<lb />ἢ φάσγανον πρὸς ἧπαρ ἐξακοντίσας
<lb rend="displayNum" n="1150" />τέκνοις δικαστὴς αἵματος γενήσομαι;
<lb />ἢ σάρκα τὴν ἔμηνεν ἐμπρήσας πυρί,
<lb />δύσκλειαν ἣ μένει μ᾽ ἀπώσομαι βίου;
<lb />ἀλλ᾽ ἐμποδών μοι θανασίμων βουλευμάτων
<lb />Θησεὺς ὅδ᾽ ἕρπει συγγενὴς φίλος τ᾽ ἐμός.
<lb rend="displayNum" n="1155" />ὀφθησόμεσθα, καὶ τεκνοκτόνον μύσος
<lb />ἐς ὄμμαθ᾽ ἥξει φιλτάτῳ ξένων ἐμῶν.
<lb />οἴμοι, τί δράσω; ποῖ κακῶν ἐρημίαν
<lb />εὕρω, πτερωτὸς ἢ κατὰ χθονὸς μολών;
<lb />† φέρ᾽  <gap /> ἄν τι † κρατὶ περιβάλω σκότον.
<lb rend="displayNum" n="1160" />αἰσχύνομαι γὰρ τοῖς δεδραμένοις κακοῖς:
<lb />καὶ τῶνδε προστρόπαιον αἷμα προσλαβὼν
<lb />οὐδὲν κακῶσαι τοὺς ἀναιτίους θέλω.
</p></sp>
<sp>
<speaker>Θησεύς</speaker><p>
<lb />ἥκω σὺν ἄλλοις, οἳ παρ᾽ Ἀσωποῦ ῥοὰς
<lb />μένουσιν, ἔνοπλοι γῆς Ἀθηναίων κόροι,
<lb rend="displayNum" n="1165" />σῷ παιδί, πρέσβυ, σύμμαχον φέρων δόρυ.
<lb />κληδὼν γὰρ ἦλθεν εἰς Ἐρεχθειδῶν πόλιν
<lb />ὡς σκῆπτρα χώρας τῆσδ᾽ ἀναρπάσας Λύκος
<lb />ἐς πόλεμον ὑμῖν καὶ μάχην καθίσταται.
<lb />τίνων δ᾽ ἀμοιβὰς ὧν ὑπῆρξεν Ἡρακλῆς
<lb rend="displayNum" n="1170" />σῴσας με νέρθεν, ἦλθον, εἴ τι δεῖ, γέρον,
<lb />ἢ χειρὸς ὑμᾶς τῆς ἐμῆς ἢ συμμάχων.
<lb />ἔα:
<lb />τί νεκρῶν τῶνδε πληθύει πέδον;
<lb />οὔ που λέλειμμαι καὶ νεωτέρων κακῶν
<lb />ὕστερος ἀφῖγμαι; τίς τάδ᾽ ἔκτεινεν τέκνα;
<lb rend="displayNum" n="1175" />τίνος γεγῶσαν τήνδ᾽ ὁρῶ ξυνάορον;
<lb />οὐ γὰρ δορός γε παῖδες ἵστανται πέλας,
<lb />ἀλλ᾽ ἄλλο πού τι καινὸν εὑρίσκω κακόν.
</p></sp></div2></div1></body></text></TEI.2>