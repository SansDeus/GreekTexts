<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="599" unit="card" />
</p></sp>
<sp>
<speaker>Ἀμφιτρύων</speaker><p>
<lb />καλῶς: παρελθὼν νῦν πρόσειπέ θ᾽ ἑστίαν
<lb rend="displayNum" n="600" />καὶ δὸς πατρῴοις δώμασιν σὸν ὄμμ᾽ ἰδεῖν.
<lb />ἥξει γὰρ αὐτὸς σὴν δάμαρτα καὶ τέκνα
<lb />ἕλξων φονεύσων κἄμ᾽ ἐπισφάξων ἄναξ:
<lb />μένοντι δ᾽ αὐτοῦ πάντα σοι γενήσεται
<lb />τῇ τ᾽ ἀσφαλείᾳ κερδανεῖς: πόλιν δὲ σὴν
<lb rend="displayNum" n="605" />μὴ πρὶν ταράξῃς πρὶν τόδ᾽ εὖ θέσθαι, τέκνον.
</p></sp>
<sp>
<speaker>Ἡρακλῆς</speaker><p>
<lb />δράσω τάδ᾽: εὖ γὰρ εἶπας: εἶμ᾽ ἔσω δόμων.
<lb />χρόνῳ δ᾽ ἀνελθὼν ἐξ ἀνηλίων μυχῶν
<lb />Ἅιδου Κόρης <add>τ᾽</add> ἔνερθεν, οὐκ ἀτιμάσω
<lb />θεοὺς προσειπεῖν πρῶτα τοὺς κατὰ στέγας.
</p></sp>
<sp>
<speaker>Ἀμφιτρύων</speaker><p>
<lb rend="displayNum" n="610" />ἦλθες γὰρ ὄντως δώματ᾽ εἰς Ἅιδου, τέκνον;
</p></sp>
<sp>
<speaker>Ἡρακλῆς</speaker><p>
<lb />καὶ θῆρά γ᾽ ἐς φῶς τὸν τρίκρανον ἤγαγον.
</p></sp>
<sp>
<speaker>Ἀμφιτρύων</speaker><p>
<lb />μάχῃ κρατήσας ἢ θεᾶς δωρήμασιν;
</p></sp>
<sp>
<speaker>Ἡρακλῆς</speaker><p>
<lb />μάχῃ: τὰ μυστῶν δ᾽ ὄργι᾽ εὐτύχησ᾽ ἰδών.
</p></sp>
<sp>
<speaker>Ἀμφιτρύων</speaker><p>
<lb />ἦ καὶ κατ᾽ οἴκους ἐστὶν Εὐρυσθέως ὁ θήρ;
</p></sp>
<sp>
<speaker>Ἡρακλῆς</speaker><p>
<lb rend="displayNum" n="615" />Χθονίας νιν ἄλσος Ἑρμιών τ᾽ ἔχει πόλις.
</p></sp>
<sp>
<speaker>Ἀμφιτρύων</speaker><p>
<lb />οὐδ᾽ οἶδεν Εὐρυσθεύς σε γῆς ἥκοντ᾽ ἄνω;
</p></sp>
<sp>
<speaker>Ἡρακλῆς</speaker><p>
<lb />οὐκ οἶδ᾽: ἵν᾽ ἐλθὼν τἀνθάδ᾽ εἰδείην πάρος.
</p></sp>
<sp>
<speaker>Ἀμφιτρύων</speaker><p>
<lb />χρόνον δὲ πῶς τοσοῦτον ἦσθ᾽ ὑπὸ χθονί;
</p></sp>
<sp>
<speaker>Ἡρακλῆς</speaker><p>
<lb />Θησέα κομίζων ἐχρόνισ᾽ <add>ἐξ</add> Ἅιδου, πάτερ.
</p></sp>
<sp>
<speaker>Ἀμφιτρύων</speaker><p>
<lb rend="displayNum" n="620" />καὶ ποῦ 'στιν; ἢ γῆς πατρίδος οἴχεται πέδον;
</p></sp>
<sp>
<speaker>Ἡρακλῆς</speaker><p>
<lb />βέβηκ᾽ Ἀθήνας νέρθεν ἄσμενος φυγών.
<lb />ἀλλ᾽ εἶ᾽, ὁμαρτεῖτ᾽, ὦ τέκν᾽, ἐς δόμους πατρί:
<lb />καλλίονές τἄρ᾽ εἴσοδοι τῶν ἐξόδων
<lb />πάρεισιν ὑμῖν. ἀλλὰ θάρσος ἴσχετε
<lb rend="displayNum" n="625" />καὶ νάματ᾽ ὄσσων μηκέτ᾽ ἐξανίετε:
<lb />σύ τ᾽, ὦ γύναι μοι, σύλλογον ψυχῆς λαβὲ
<lb />τρόμου τε παῦσαι, καὶ μέθεσθ᾽ ἐμῶν πέπλων:
<lb />οὐ γὰρ πτερωτὸς οὐδὲ φευξείω φίλους.
<lb />ἆ,
<lb />οἵδ᾽ οὐκ ἀφιᾶσ᾽, ἀλλ᾽ ἀνάπτονται πέπλων
<lb rend="displayNum" n="630" />τοσῷδε μᾶλλον: ὧδ᾽ ἔβητ᾽ ἐπὶ ξυροῦ;
<lb />ἄξω λαβών γε τούσδ᾽ ἐφολκίδας χεροῖν,
<lb />ναῦς δ᾽ ὣς ἐφέλξω: καὶ γὰρ οὐκ ἀναίνομαι
<lb />θεράπευμα τέκνων. πάντα τἀνθρώπων ἴσα:
<lb />φιλοῦσι παῖδας οἵ τ᾽ ἀμείνονες βροτῶν
<lb rend="displayNum" n="635" />οἵ τ᾽ οὐδὲν ὄντες: χρήμασιν δὲ διάφοροι:
<lb />ἔχουσιν, οἳ δ᾽ οὔ: πᾶν δὲ φιλότεκνον γένος.
</p></sp></div2></div1></body></text></TEI.2>