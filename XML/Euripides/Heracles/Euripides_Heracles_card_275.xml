<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="275" unit="card" />
</p></sp>
<sp>
<speaker>Μεγάρα</speaker><p>
<lb rend="displayNum" n="275" />γέροντες, αἰνῶ: τῶν φίλων γὰρ οὕνεκα
<lb />ὀργὰς δικαίας τοὺς φίλους ἔχειν χρεών:
<lb />ἡμῶν δ᾽ ἕκατι δεσπόταις θυμούμενοι
<lb />πάθητε μηδέν. τῆς δ᾽ ἐμῆς, Ἀμφιτρύων,
<lb />γνώμης ἄκουσον, ἤν τί σοι δοκῶ λέγειν.
<lb rend="displayNum" n="280" />ἐγὼ φιλῶ μὲν τέκνα: πῶς γὰρ οὐ φιλῶ
<lb />ἅτικτον, ἁμόχθησα; καὶ τὸ κατθανεῖν
<lb />δεινὸν νομίζω: τῷ δ᾽ ἀναγκαίῳ τρόπῳ
<lb />ὃς ἀντιτείνει σκαιὸν ἡγοῦμαι βροτόν.
<lb />ἡμᾶς δ᾽, ἐπειδὴ δεῖ θανεῖν, θνῄσκειν χρεὼν
<lb rend="displayNum" n="285" />μὴ πυρὶ καταξανθέντας, ἐχθροῖσιν γέλων
<lb />διδόντας, οὑμοὶ τοῦ θανεῖν μεῖζον κακόν.
<lb />ὀφείλομεν γὰρ πολλὰ δώμασιν καλά:
<lb />σὲ μὲν δόκησις ἔλαβεν εὐκλεὴς δορός,
<lb />ὥστ᾽ οὐκ ἀνεκτὸν δειλίας θανεῖν σ᾽ ὕπο:
<lb rend="displayNum" n="290" />οὑμὸς δ᾽ ἀμαρτύρητος εὐκλεὴς πόσις,
<lb />ὡς τούσδε παῖδας οὐκ ἂν ἐκσῶσαι θέλοι
<lb />δόξαν κακὴν λαβόντας: οἱ γὰρ εὐγενεῖς
<lb />κάμνουσι τοῖς αἰσχροῖσι τῶν τέκνων ὕπερ,
<lb />ἐμοί τε μίμημ᾽ ἀνδρὸς οὐκ ἀπωστέον.
<lb rend="displayNum" n="295" />σκέψαι δὲ τὴν σὴν ἐλπίδ᾽ ᾗ λογίζομαι:
<lb />ἥξειν νομίζεις παῖδα σὸν γαίας ὕπο;
<lb />καὶ τίς θανόντων ἦλθεν ἐξ Ἅιδου πάλιν;
<lb />ἀλλ᾽ ὡς λόγοισι τόνδε μαλθάξαιμεν ἄν;
<lb />ἥκιστα: φεύγειν σκαιὸν ἄνδρ᾽ ἐχθρὸν χρεών,
<lb rend="displayNum" n="300" />σοφοῖσι δ᾽ εἴκειν καὶ τεθραμμένοις καλῶς:
<lb />ῥᾷον γὰρ αἰδοῦς ὑπολαβὼν φίλ᾽ ἂν τέμοις.
<lb />ἤδη δ᾽ ἐσῆλθέ μ᾽ εἰ παραιτησαίμεθα
<lb />φυγὰς τέκνων τῶνδ᾽: ἀλλὰ καὶ τόδ᾽ ἄθλιον,
<lb />πενίᾳ σὺν οἰκτρᾷ περιβαλεῖν σωτηρίαν:
<lb rend="displayNum" n="305" />ὡς τὰ ξένων πρόσωπα φεύγουσιν φίλοις
<lb />ἓν ἦμαρ ἡδὺ βλέμμ᾽ ἔχειν φασὶν μόνον.
<lb />τόλμα μεθ᾽ ἡμῶν θάνατον, ὃς μένει σ᾽ ὅμως.
<lb />προκαλούμεθ᾽ εὐγένειαν, ὦ γέρον, σέθεν:
<lb />τὰς τῶν θεῶν γὰρ ὅστις ἐκμοχθεῖ τύχας,
<lb rend="displayNum" n="310" />πρόθυμός ἐστιν, ἡ προθυμία δ᾽ ἄφρων:
<lb />ὃ χρὴ γὰρ οὐδεὶς μὴ χρεὼν θήσει ποτέ.
</p></sp>
<sp>
<speaker>Χορός</speaker><p>
<lb />εἰ μὲν σθενόντων τῶν ἐμῶν βραχιόνων
<lb />ἦν τίς σ᾽ ὑβρίζων, ῥᾳδίως ἐπαύσατ᾽ ἄν:
<lb />νῦν δ᾽ οὐδέν ἐσμεν. σὸν δὲ τοὐντεῦθεν σκοπεῖν
<lb rend="displayNum" n="315" />ὅπως διώσῃ τὰς τύχας, Ἀμφιτρύων.
</p></sp></div1></body></text></TEI.2>