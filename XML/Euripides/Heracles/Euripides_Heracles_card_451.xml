<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="451" unit="card" />
</p></sp>
<sp>
<speaker>Μεγάρα</speaker><p>
<lb />εἶἑν: τίς ἱερεύς, τίς σφαγεὺς τῶν δυσπότμων
<lb /><del status="unremarkable">ἢ τῆς ταλαίνης τῆς ἐμῆς ψυχῆς φονεύς;</del>
<lb />ἕτοιμ᾽ ἄγειν τὰ θύματ᾽ εἰς Ἅιδου τάδε.
<lb />ὦ τέκν᾽, ἀγόμεθα ζεῦγος οὐ καλὸν νεκρῶν,
<lb rend="displayNum" n="455" />ὁμοῦ γέροντες καὶ νέοι καὶ μητέρες.
<lb />ὦ μοῖρα δυστάλαιν᾽ ἐμή τε καὶ τέκνων
<lb />τῶνδ᾽, οὓς πανύστατ᾽ ὄμμασιν προσδέρκομαι <gap /> 
<lb />ἔτεκον μὲν ὑμᾶς, πολεμίοις δ᾽ ἐθρεψάμην
<lb />ὕβρισμα κἀπίχαρμα καὶ διαφθοράν.
<lb rend="displayNum" n="460" />φεῦ:
<lb />ἦ πολύ με δόξης ἐξέπαισαν ἐλπίδες,
<lb />ἣν πατρὸς ὑμῶν ἐκ λόγων ποτ᾽ ἤλπισα.
<lb />σοὶ μὲν γὰρ Ἄργος ἔνεμ᾽ ὁ κατθανὼν πατήρ,
<lb />Εὐρυσθέως δ᾽ ἔμελλες οἰκήσειν δόμους
<lb />τῆς καλλικάρπου κράτος ἔχων Πελασγίας,
<lb rend="displayNum" n="465" />στολήν τε θηρὸς ἀμφέβαλλε σῷ κάρᾳ
<lb />λέοντος, ᾗπερ αὐτὸς ἐξωπλίζετο:
<lb />σὺ δ᾽ ἦσθα Θηβῶν τῶν φιλαρμάτων ἄναξ,
<lb />ἔγκληρα πεδία τἀμὰ γῆς κεκτημένος,
<lb />ὡς ἐξέπειθες τὸν κατασπείραντά σε:
<lb rend="displayNum" n="470" />ἐς δεξιάν τε σὴν ἀλεξητήριον
<lb />ξύλον καθίει δαίδαλον, ψευδῆ δόσιν.
<lb />σοὶ δ᾽ ἣν ἔπερσε τοῖς ἑκηβόλοις ποτὲ
<lb />τόξοισι δώσειν Οἰχαλίαν ὑπέσχετο.
<lb />τρεῖς δ᾽ ὄντας <add>ὑμᾶς</add> τριπτύχοις τυραννίσι
<lb rend="displayNum" n="475" />πατὴρ ἐπύργου, μέγα φρονῶν εὐανδρίᾳ:
<lb />ἐγὼ δὲ νύμφας ἠκροθινιαζόμην,
<lb />κήδη συνάψουσ᾽, ἔκ τ᾽ Ἀθηναίων χθονὸς
<lb />Σπάρτης τε Θηβῶν θ᾽, ὡς ἀνημμένοι κάλῳς
<lb />πρυμνησίοισι βίον ἔχοιτ᾽ εὐδαίμονα.
<lb rend="displayNum" n="480" />καὶ ταῦτα φροῦδα: μεταβαλοῦσα δ᾽ ἡ τύχη
<lb />νύμφας μὲν ὑμῖν Κῆρας ἀντέδωκ᾽ ἔχειν,
<lb />ἐμοὶ δὲ δάκρυα λουτρά — δύστηνος φρενῶν.
<lb />πατὴρ δὲ πατρὸς ἑστιᾷ γάμους ὅδε,
<lb />Ἅιδην νομίζων πενθερόν, κῆδος πατρός.
<lb rend="displayNum" n="485" />ὤμοι, τίν᾽ ὑμῶν πρῶτον ἢ τίν᾽ ὕστατον
<lb />πρὸς στέρνα θῶμαι; τῷ προσαρμόσω στόμα;
<lb />τίνος λάβωμαι; πῶς ἂν ὡς ξουθόπτερος
<lb />μέλισσα συνενέγκαιμ᾽ ἂν ἐκ πάντων γόους,
<lb />ἐς ἓν δ᾽ ἐνεγκοῦσ᾽ ἀθρόον ἀποδοίην δάκρυ;
<lb rend="displayNum" n="490" />ὦ φίλτατ᾽, εἴ τις φθόγγος εἰσακούεται
<lb />θνητῶν παρ᾽ Ἅιδῃ, σοὶ τάδ᾽, Ἡράκλεις, λέγω:
<lb />θνῄσκει πατὴρ σὸς καὶ τέκν᾽, ὄλλυμαι δ᾽ ἐγώ,
<lb />ἣ πρὶν μακαρία διὰ σ᾽ ἐκλῃζόμην βροτοῖς.
<lb />ἄρηξον, ἐλθέ: καὶ σκιὰ φάνηθί μοι:
<lb rend="displayNum" n="495" />ἅλις γὰρ ἐλθὼν κἂν ὄναρ γένοιο σύ:
<lb />κακοὶ γάρ εἰσιν οἳ τέκνα κτείνουσι σά.
</p></sp></div2></div1></body></text></TEI.2>