<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="2" org="uniform" sample="complete"><sp><p><milestone ed="p" n="701" unit="card" /></p></sp></div2>
</div1>
<div1 type="episode" org="uniform" sample="complete">
<sp>
<speaker>Λύκος</speaker><p>
<lb />ἐς καιρὸν οἴκων Ἀμφιτρύων ἔξω περᾷ:
<lb />χρόνος γὰρ ἤδη δαρὸς ἐξ ὅτου πέπλοις
<lb />κοσμεῖσθε σῶμα καὶ νεκρῶν ἀγάλμασιν.
<lb />ἀλλ᾽ εἶα, παῖδας καὶ δάμαρθ᾽ Ἡρακλέους
<lb rend="displayNum" n="705" />ἔξω κέλευε τῶνδε φαίνεσθαι δόμων,
<lb />ἐφ᾽ οἷς ὑπέστητ᾽ αὐτεπάγγελτοι θανεῖν.
</p></sp>
<sp>
<speaker>Ἀμφιτρύων</speaker><p>
<lb />ἄναξ, διώκεις μ᾽ ἀθλίως πεπραγότα
<lb />ὕβριν θ᾽ ὑβρίζεις ἐπὶ θανοῦσι τοῖς ἐμοῖς:
<lb />ἃ χρῆν σε μετρίως, κεἰ κρατεῖς, σπουδὴν ἔχειν.
<lb rend="displayNum" n="710" />ἐπεὶ δ᾽ ἀνάγκην προστίθης ἡμῖν θανεῖν,
<lb />στέργειν ἀνάγκη: δραστέον δ᾽ ἃ σοὶ δοκεῖ.
</p></sp>
<sp>
<speaker>Λύκος</speaker><p>
<lb />ποῦ δῆτα Μεγάρα; ποῦ τέκν᾽ Ἀλκμήνης γόνου;
</p></sp>
<sp>
<speaker>Ἀμφιτρύων</speaker><p>
<lb />δοκῶ μὲν αὐτήν, ὡς θύραθεν εἰκάσαι — 
</p></sp>
<sp>
<speaker>Λύκος</speaker><p>
<lb />τί χρῆμα δόξης; τοῦ δ᾽ ἔχεις τεκμήριον;
</p></sp>
<sp>
<speaker>Ἀμφιτρύων</speaker><p>
<lb rend="displayNum" n="715" />ἱκέτιν πρὸς ἁγνοῖς Ἑστίας θάσσειν βάθροις  <gap /> 
</p></sp>
<sp>
<speaker>Λύκος</speaker><p>
<lb />ἀνόνητά γ᾽ ἱκετεύουσαν ἐκσῷσαι βίον.
</p></sp>
<sp>
<speaker>Ἀμφιτρύων</speaker><p>
<lb />καὶ τὸν θανόντα γ᾽ ἀνακαλεῖν μάτην πόσιν.
</p></sp>
<sp>
<speaker>Λύκος</speaker><p>
<lb />ὃ δ᾽ οὐ πάρεστιν οὐδὲ μὴ μόλῃ ποτέ.
</p></sp>
<sp>
<speaker>Ἀμφιτρύων</speaker><p>
<lb />οὔκ, εἴ γε μή τις θεῶν ἀναστήσειέ νιν.
</p></sp>
<sp>
<speaker>Λύκος</speaker><p>
<lb rend="displayNum" n="720" />χώρει πρὸς αὐτὴν κἀκκόμιζε δωμάτων.
</p></sp>
<sp>
<speaker>Ἀμφιτρύων</speaker><p>
<lb />μέτοχος ἂν εἴην τοῦ φόνου δράσας τόδε.
</p></sp>
<sp>
<speaker>Λύκος</speaker><p>
<lb />ἡμεῖς, ἐπειδὴ σοὶ τόδ᾽ ἔστ᾽ ἐνθύμιον,
<lb />οἱ δειμάτων ἔξωθεν ἐκπορεύσομεν
<lb />σὺν μητρὶ παῖδας. δεῦρ᾽ ἕπεσθε, πρόσπολοι,
<lb rend="displayNum" n="725" />ὡς ἂν σχολὴν λύσωμεν ἄσμενοι πόνων.
</p></sp>
<sp>
<speaker>Ἀμφιτρύων</speaker><p>
<lb />σὺ δ᾽ οὖν ἴθ᾽, ἔρχῃ δ᾽ οἷ χρεών: τὰ δ᾽ ἄλλ᾽ ἴσως
<lb />ἄλλῳ μελήσει. προσδόκα δὲ δρῶν κακῶς
<lb />κακόν τι πράξειν. ὦ γέροντες, ἐς καλὸν
<lb />στείχει, βρόχοισι δ᾽ ἀρκύων γενήσεται
<lb rend="displayNum" n="730" />ξιφηφόροισι, τοὺς πέλας δοκῶν κτενεῖν
<lb />ὁ παγκάκιστος. εἶμι δ᾽, ὡς ἴδω νεκρὸν
<lb />πίπτοντ᾽: ἔχει γὰρ ἡδονὰς θνῄσκων ἀνὴρ
<lb />ἐχθρὸς τίνων τε τῶν δεδραμένων δίκην.
</p></sp></div1></body></text></TEI.2>