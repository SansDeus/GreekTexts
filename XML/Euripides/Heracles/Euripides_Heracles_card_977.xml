<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp n="*)/aggelos"><p><milestone ed="p" n="977" unit="card" />
<lb />ὁ δ᾽ ἐξελίσσων παῖδα κίονος κύκλῳ,
<lb />τόρνευμα δεινὸν ποδός, ἐναντίον σταθεὶς
<lb />βάλλει πρὸς ἧπαρ: ὕπτιος δὲ λαΐνους
<lb rend="displayNum" n="980" />ὀρθοστάτας ἔδευσεν ἐκπνέων βίον.
<lb />ὁ δ᾽ ἠλάλαξε κἀπεκόμπασεν τάδε:
<lb />Εἷς μὲν νεοσσὸς ὅδε θανὼν Εὐρυσθέως
<lb />ἔχθραν πατρῴαν ἐκτίνων πέπτωκέ μοι.
<lb />ἄλλῳ δ᾽ ἐπεῖχε τόξ᾽, ὃς ἀμφὶ βωμίαν
<lb rend="displayNum" n="985" />ἔπτηξε κρηπῖδ᾽ ὡς λεληθέναι δοκῶν.
<lb />φθάνει δ᾽ ὁ τλήμων γόνασι προσπεσὼν πατρός,
<lb />καὶ πρὸς γένειον χεῖρα καὶ δέρην βαλών,
<lb />Ὦ φίλτατ᾽, αὐδᾷ, μή μ᾽ ἀποκτείνῃς, πάτερ:
<lb />σός εἰμι, σὸς παῖς: οὐ τὸν Εὐρυσθέως ὀλεῖς.
<lb rend="displayNum" n="990" />ὁ δ᾽ ἀγριωπὸν ὄμμα Γοργόνος στρέφων,
<lb />ὡς ἐντὸς ἔστη παῖς λυγροῦ τοξεύματος,
<lb />μυδροκτύπον μίμημ᾽, ὑπὲρ κάρα βαλὼν
<lb />ξύλον καθῆκε παιδὸς ἐς ξανθὸν κάρα,
<lb />ἔρρηξε δ᾽ ὀστᾶ. δεύτερον δὲ παῖδ᾽ ἑλών,
<lb rend="displayNum" n="995" />χωρεῖ τρίτον θῦμ᾽ ὡς ἐπισφάξων δυοῖν.
<lb />ἀλλὰ φθάνει νιν ἡ τάλαιν᾽ ἔσω δόμων
<lb />μήτηρ ὑπεκλαβοῦσα, καὶ κλῄει πύλας.
<lb />ὁ δ᾽ ὡς ἐπ᾽ αὐτοῖς δὴ Κυκλωπίοισιν ὢν
<lb />σκάπτει μοχλεύει θύρετρα, κἀκβαλὼν σταθμὰ
<lb rend="displayNum" n="1000" />δάμαρτα καὶ παῖδ᾽ ἑνὶ κατέστρωσεν βέλει.
<lb />κἀνθένδε πρὸς γέροντος ἱππεύει φόνον:
<lb />ἀλλ᾽ ἦλθεν εἰκών, ὡς ὁρᾶν ἐφαίνετο,
<lb />Παλλὰς κραδαίνουσ᾽ ἔγχος † ἐπὶ λόφῳ κέαρ †,
<lb />κἄρριψε πέτρον στέρνον εἰς Ἡρακλέους,
<lb rend="displayNum" n="1005" />ὅς νιν φόνου μαργῶντος ἔσχε, κεἰς ὕπνον
<lb />καθῆκε: πίτνει δ᾽ ἐς πέδον, πρὸς κίονα
<lb />νῶτον πατάξας, ὃς πεσήμασι στέγης
<lb />διχορραγὴς ἔκειτο κρηπίδων ἔπι.
<lb rend="displayNum" n="1010" />ἡμεῖς δ᾽ ἐλευθεροῦντες ἐκ δρασμῶν πόδα
<lb rend="displayNum" n="1009" />σὺν τῷ γέροντι δεσμὰ σειραίων βρόχων
<lb rend="displayNum" n="1011" />ἀνήπτομεν πρὸς κίον᾽, ὡς λήξας ὕπνου
<lb />μηδὲν προσεργάσαιτο τοῖς δεδραμένοις.
<lb />εὕδει δ᾽ ὁ τλήμων ὕπνον οὐκ εὐδαίμονα,
<lb />παῖδας φονεύσας καὶ δάμαρτ᾽. ἐγὼ μὲν οὖν
<lb rend="displayNum" n="1015" />οὐκ οἶδα θνητῶν ὅστις ἀθλιώτερος.
</p></sp></div2>
</div1>
</body></text></TEI.2>