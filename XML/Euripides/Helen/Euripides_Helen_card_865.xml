<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="dialogue" org="uniform" sample="complete"><sp><p><milestone ed="p" n="865" unit="card" />
</p></sp>
<sp>
<speaker>Θεονόη</speaker><p>
<lb rend="displayNum" n="865" />ἡγοῦ σύ μοι φέρουσα λαμπτήρων σέλας
<lb />θείου δε σεμνὸν θεσμὸν αἰθέρος μυχούς,
<lb />ὡς πνεῦμα καθαρὸν οὐρανοῦ δεξώμεθα:
<lb />σὺ δ᾽ αὖ κέλευθον εἴ τις ἔβλαψεν ποδὶ
<lb />στείβων ἀνοσίῳ, δὸς καθαρσίῳ φλογί,
<lb rend="displayNum" n="870" />κροῦσον δὲ πεύκην, ἵνα διεξέλθω, πυρός.
<lb />νόμον δὲ τὸν ἐμὸν θεοῖσιν ἀποδοῦσαι πάρος
<lb />ἐφέστιον φλόγ᾽ ἐς δόμους κομίζετε.
<lb /><milestone ed="P" unit="para" />Ἑλένη, τί τἀμὰ — πῶς ἔχει — θεσπίσματα;
<lb />ἥκει πόσις σοι Μενέλεως ὅδ᾽ ἐμφανής,
<lb rend="displayNum" n="875" />νεῶν στερηθεὶς τοῦ τε σοῦ μιμήματος.
<lb />ὦ τλῆμον, οἵους διαφυγὼν ἦλθες πόνους,
<lb />οὐδ᾽ οἶσθα νόστον οἴκαδ᾽ εἴτ᾽ αὐτοῦ μενεῖς:
<lb />ἔρις γὰρ ἐν θεοῖς σύλλογός τε σοῦ πέρι
<lb />ἔσται πάρεδρος Ζηνὶ τῷδ᾽ ἐν ἤματι.
<lb rend="displayNum" n="880" />Ἥρα μέν, ἥ σοι δυσμενὴς πάροιθεν ἦν,
<lb />νῦν ἐστιν εὔνους κἀς πάτραν σῷσαι θέλει
<lb />ξὺν τῇδ᾽, ἵν᾽ Ἑλλὰς τοὺς Ἀλεξάνδρου γάμους,
<lb />δώρημα Κύπριδος, ψευδονυμφεύτους μάθῃ:
<lb />Κύπρις δὲ νόστον σὸν διαφθεῖραι θέλει,
<lb rend="displayNum" n="885" />ὡς μὴ 'ξελεγχθῇ μηδὲ πριαμένη φανῇ 
<lb />τὸ κάλλος, Ἑλένης οὕνεκ᾽, ἀνονήτοις γάμοις.
<lb />τέλος δ᾽ ἐφ᾽ ἡμῖν, εἴθ᾽, ἃ βούλεται Κύπρις,
<lb />λέξασ᾽ ἀδελφῷ σ᾽ ἐνθάδ᾽ ὄντα διολέσω,
<lb />εἴτ᾽ αὖ μεθ᾽ Ἥρας στᾶσα σὸν σώσω βίον,
<lb rend="displayNum" n="890" />κρύψασ᾽ ὁμαίμον᾽, ὅς με προστάσσει τάδε
<lb />εἰπεῖν, ὅταν γῆν τήνδε νοστήσας τύχῃς <gap /> 
<lb /><milestone ed="P" unit="para" />τίς εἶσ᾽ ἀδελφῷ τόνδε σημανῶν ἐμῷ
<lb />παρόνθ᾽, ὅπως ἂν τοὐμὸν ἀσφαλῶς ἔχῃ;
</p></sp></div2></div1></body></text></TEI.2>