<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp n="*)ore/sths"><p><milestone ed="p" n="591" unit="card" />
<lb /><milestone ed="P" unit="para" />ὁρᾷς δ᾽ Ἀπόλλων᾽, ὃς μεσομφάλους ἕδρας
<lb />ναίων βροτοῖσι στόμα νέμει σαφέστατον,
<lb />ᾧ πειθόμεσθα πάνθ᾽ ὅσ᾽ ἂν κεῖνος λέγῃ:
<lb />τούτῳ πιθόμενος τὴν τεκοῦσαν ἔκτανον.
<lb rend="displayNum" n="595" />ἐκεῖνον ἡγεῖσθ᾽ ἀνόσιον καὶ κτείνετε:
<lb />ἐκεῖνος ἥμαρτ᾽, οὐκ ἐγώ. τί χρῆν με δρᾶν;
<lb />ἢ οὐκ ἀξιόχρεως ὁ θεὸς ἀναφέροντί μοι
<lb />μίασμα λῦσαι; ποῖ τις οὖν ἔτ᾽ ἂν φύγοι,
<lb />εἰ μὴ ὁ κελεύσας ῥύσεταί με μὴ θανεῖν;
<lb rend="displayNum" n="600" />ἀλλ᾽ ὡς μὲν οὐκ εὖ μὴ λέγ᾽ εἴργασται τάδε,
<lb />ἡμῖν δὲ τοῖς δράσασιν οὐκ εὐδαιμόνως.
<lb />γάμοι δ᾽ ὅσοις μὲν εὖ καθεστᾶσιν βροτῶν,
<lb />μακάριος αἰών: οἷς δὲ μὴ πίπτουσιν εὖ,
<lb />τά τ᾽ ἔνδον εἰσὶ τά τε θύραζε δυστυχεῖς.
</p></sp>
<sp>
<speaker>Χορός</speaker><p>
<lb rend="displayNum" n="605" />αἰεὶ γυναῖκες ἐμποδὼν ταῖς συμφοραῖς
<lb />ἔφυσαν ἀνδρῶν πρὸς τὸ δυστυχέστερον.
</p></sp>
<sp>
<speaker>Τυνδάρεως</speaker><p>
<lb />ἐπεὶ θρασύνῃ κοὐχ ὑποστέλλῃ λόγῳ,
<lb />οὕτω δ᾽ ἀμείβῃ μ᾽ ὥστε μ᾽ ἀλγῆσαι φρένα,
<lb />μᾶλλόν μ᾽ ἀνάξεις ἐπὶ σὸν ἐξελθεῖν φόνον:
<lb rend="displayNum" n="610" />καλὸν πάρεργον δ᾽ αὐτὸ θήσομαι πόνων
<lb />ὧν εἵνεκ᾽ ἦλθον θυγατρὶ κοσμήσων τάφον.
<lb />μολὼν γὰρ εἰς ἔκκλητον Ἀργείων ὄχλον
<lb />ἑκοῦσαν οὐχ ἑκοῦσαν ἐπισείσω πόλιν
<lb />σοὶ σῇ τ᾽ ἀδελφῇ, λεύσιμον δοῦναι δίκην.
<lb rend="displayNum" n="615" />μᾶλλον δ᾽ ἐκείνη σοῦ θανεῖν ἐστ᾽ ἀξία,
<lb />ἣ τῇ τεκούσῃ σ᾽ ἠγρίωσ᾽, ἐς οὖς ἀεὶ
<lb />πέμπουσα μύθους ἐπὶ τὸ δυσμενέστερον,
<lb />ὀνείρατ᾽ ἀγγέλλουσα τὰ Ἀγαμέμνονος,
<lb />καὶ τοῦθ᾽ — ὃ μισήσειαν — Αἰγίσθου λέχος — 
<lb rend="displayNum" n="620" />οἱ νέρτεροι θεοί: καὶ γὰρ ἐνθάδ᾽ ἦν πικρόν:
<lb />ἕως ὑφῆψε δῶμ᾽ ἀνηφαίστῳ πυρί.
<lb /><milestone ed="P" unit="para" />Μενέλαε, σοὶ δὲ τάδε λέγω δράσω τε πρός:
<lb />εἰ τοὐμὸν ἔχθος ἐναριθμῇ κῆδός τ᾽ ἐμόν,
<lb />μὴ τῷδ᾽ ἀμύνειν φόνον ἐναντίον θεοῖς:
<lb rend="displayNum" n="625" />ἔα δ᾽ ὑπ᾽ ἀστῶν καταφονευθῆναι πέτροις,
<lb />ἢ μὴ 'πίβαινε Σπαρτιάτιδος χθονός.
<lb />τοσαῦτ᾽ ἀκούσας ἴσθι, μηδὲ δυσσεβεῖς
<lb />ἕλῃ, παρώσας εὐσεβεστέρους φίλους:
<lb />ἡμᾶς δ᾽ ἀπ᾽ οἴκων ἄγετε τῶνδε, πρόσπολοι.
</p></sp>
<sp>
<speaker>Ὀρέστης</speaker><p>
<lb rend="displayNum" n="630" />στεῖχ᾽, ὡς ἀθορύβως οὑπιὼν ἡμῖν λόγος
<lb />πρὸς τόνδ᾽ ἵκηται, γῆρας ἀποφυγὼν τὸ σόν.
<lb />Μενέλαε, ποῖ σὸν πόδ᾽ ἐπὶ συννοίᾳ κυκλεῖς,
<lb />διπλῆς μερίμνης διπτύχους ἰὼν ὁδούς;
</p></sp>
<sp>
<speaker>Μενέλαος</speaker><p>
<lb />ἔασον: ἐν ἐμαυτῷ τι συννοούμενος
<lb rend="displayNum" n="635" />ὅποι τράπωμαι τῆς τύχης ἀμηχανῶ.
</p></sp>
<sp>
<speaker>Ὀρέστης</speaker><p>
<lb />μή νυν πέραινε τὴν δόκησιν, ἀλλ᾽ ἐμοὺς
<lb />λόγους ἀκούσας πρόσθε, βουλεύου τότε.
</p></sp>
<sp>
<speaker>Μενέλαος</speaker><p>
<lb />λέγ᾽: εὖ γὰρ εἶπας: ἔστι δ᾽ οὗ σιγὴ λόγου
<lb />κρείσσων γένοιτ᾽ ἄν. ἔστι δ᾽ οὗ σιγῆς λόγος.
</p></sp></div2></div1></body></text></TEI.2>