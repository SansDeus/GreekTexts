<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp><p><milestone ed="p" n="640" unit="card" />
</p></sp>
<sp>
<speaker>Ὀρέστης</speaker><p>
<lb rend="displayNum" n="640" />λέγοιμ᾽ ἂν ἤδη. τὰ μακρὰ τῶν σμικρῶν λόγων
<lb />ἐπίπροσθέν ἐστι καὶ σαφῆ μᾶλλον κλύειν.
<lb />ἐμοὶ σὺ τῶν σῶν, Μενέλεως, μηδὲν δίδου,
<lb />ἃ δ᾽ ἔλαβες ἀπόδος πατρὸς ἐμοῦ λαβὼν πάρα.
<lb /> — οὐ χρήματ᾽ εἶπον: χρήματ᾽, ἢν ψυχὴν ἐμὴν
<lb rend="displayNum" n="645" />σῴσῃς, ἅπερ μοι φίλτατ᾽ ἐστὶ τῶν ἐμῶν.  — 
<lb /><milestone ed="P" unit="para" />ἀδικῶ: λαβεῖν χρή μ᾽ ἀντὶ τοῦδε τοῦ κακοῦ
<lb />ἄδικόν τι παρὰ σοῦ: καὶ γὰρ Ἀγαμέμνων πατὴρ
<lb />ἀδίκως ἀθροίσας Ἑλλάδ᾽ ἦλθ᾽ ὑπ᾽ Ἴλιον,
<lb />οὐκ ἐξαμαρτὼν αὐτός, ἀλλ᾽ ἁμαρτίαν
<lb rend="displayNum" n="650" />τῆς σῆς γυναικὸς ἀδικίαν τ᾽ ἰώμενος.
<lb />ἓν μὲν τόδ᾽ ἡμῖν ἀνθ᾽ ἑνὸς δοῦναί σε χρή.
<lb />ἀπέδοτο δ᾽, ὡς χρὴ τοῖς φίλοισι τοὺς φίλους,
<lb />τὸ σῶμ᾽ ἀληθῶς, σοὶ παρ᾽ ἀσπίδ᾽ ἐκπονῶν,
<lb />ὅπως σὺ τὴν σὴν ἀπολάβοις ξυνάορον.
<lb rend="displayNum" n="655" />ἀπότεισον οὖν μοι ταὐτὸ τοῦτ᾽ ἐκεῖ λαβών,
<lb />μίαν πονήσας ἡμέραν, ἡμῶν ὕπερ
<lb />σωτήριος στάς, μὴ δέκ᾽ ἐκπλήσας ἔτη.
<lb /><milestone ed="P" unit="para" />ἃ δ᾽ Αὐλὶς ἔλαβε σφάγι᾽ ἐμῆς ὁμοσπόρου,
<lb />ἐῶ σ᾽ ἔχειν ταῦθ᾽: Ἑρμιόνην μὴ κτεῖνε σύ.
<lb rend="displayNum" n="660" />δεῖ γὰρ σ᾽ ἐμοῦ πράσσοντος ὡς πράσσω τὰ νῦν
<lb />πλέον φέρεσθαι, κἀμὲ συγγνώμην ἔχειν.
<lb />ψυχὴν δ᾽ ἐμὴν δὸς τῷ ταλαιπώρῳ πατρὶ
<lb />κἀμῆς ἀδελφῆς, παρθένου μακρὸν χρόνον:
<lb />θανὼν γὰρ οἶκον ὀρφανὸν λείψω πατρός.
<lb rend="displayNum" n="665" /><milestone ed="P" unit="para" />ἐρεῖς: ἀδύνατον. αὐτὸ τοῦτο: τοὺς φίλους
<lb />ἐν τοῖς κακοῖς χρὴ τοῖς φίλοισιν ὠφελεῖν:
<lb />ὅταν δ᾽ ὁ δαίμων εὖ διδῷ, τί δεῖ φίλων;
<lb />ἀρκεῖ γὰρ αὐτὸς ὁ θεὸς ὠφελεῖν θέλων.
<lb />φιλεῖν δάμαρτα πᾶσιν Ἕλλησιν δοκεῖς:
<lb rend="displayNum" n="670" />κοὐχ ὑποτρέχων σε τοῦτο θωπείᾳ λέγω:
<lb />ταύτης ἱκνοῦμαί σ᾽ — ὦ μέλεος ἐμῶν κακῶν,
<lb />ἐς οἷον ἥκω. τί δέ; ταλαιπωρεῖν με δεῖ:
<lb />ὑπὲρ γὰρ οἴκου παντὸς ἱκετεύω τάδε.
<lb />ὦ πατρὸς ὅμαιμε θεῖε, τὸν κατὰ χθονὸς
<lb rend="displayNum" n="675" />θανόντ᾽ ἀκούειν τάδε δόκει, ποτωμένην
<lb />ψυχὴν ὑπὲρ σοῦ, καὶ λέγειν ἃ ἐγὼ λέγω,
<lb />ταὔτ᾽ ἔς τε δάκρυα καὶ γόους καὶ συμφοράς.
<lb />εἴρηκα κἀπῄτηκα τὴν σωτηρίαν,
<lb />θηρῶν ὃ πάντες κοὐκ ἐγὼ ζητῶ μόνος.
</p></sp>
<sp>
<speaker>Χορός</speaker><p>
<lb rend="displayNum" n="680" />κἀγώ σ᾽ ἱκνοῦμαι καὶ γυνή περ οὖσ᾽ ὅμως
<lb />τοῖς δεομένοισιν ὠφελεῖν: οἷός τε δ᾽ εἶ.
</p></sp></div2></div1></body></text></TEI.2>