<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp><p><milestone ed="p" n="544" unit="card" />
</p></sp>
<sp n="*)ore/sths">
<speaker>Ὀρέστης</speaker><p>
<lb />ὦ γέρον, ἐγώ τοι πρὸς σὲ δειμαίνω λέγειν,
<lb rend="displayNum" n="545" />ὅπου σὲ μέλλω σήν τε λυπήσειν φρένα.
<lb />ἐγᾦδ᾽, ἀνόσιός εἰμι μητέρα κτανών,
<lb />ὅσιος δέ γ᾽ ἕτερον ὄνομα, τιμωρῶν πατρί.
<lb />ἀπελθέτω δὴ τοῖς λόγοισιν ἐκποδὼν
<lb />τὸ γῆρας ἡμῖν τὸ σόν, ὅ μ᾽ ἐκπλήσσει λόγου,
<lb rend="displayNum" n="550" />καὶ καθ᾽ ὁδὸν εἶμι: νῦν δὲ σὴν ταρβῶ τρίχα.
<lb /><milestone ed="P" unit="para" />τί χρῆν με δρᾶσαι; δύο γὰρ ἀντίθες δυοῖν:
<lb />πατὴρ μὲν ἐφύτευσέν με, σὴ δ᾽ ἔτικτε παῖς,
<lb />τὸ σπέρμ᾽ ἄρουρα παραλαβοῦσ᾽ ἄλλου πάρα:
<lb />ἄνευ δὲ πατρὸς τέκνον οὐκ εἴη ποτ᾽ ἄν.
<lb rend="displayNum" n="555" />ἐλογισάμην οὖν τῷ γένους ἀρχηγέτῃ
<lb />μᾶλλόν με φῦναι τῆς ὑποστάσης τροφάς.
<lb />ἡ σὴ δὲ θυγάτηρ — μητέρ᾽ αἰδοῦμαι λέγειν — 
<lb />ἰδίοισιν ὑμεναίοισι κοὐχὶ σώφροσιν
<lb />ἐς ἀνδρὸς ᾔει λέκτρ᾽: ἐμαυτόν, ἢν λέγω
<lb rend="displayNum" n="560" />κακῶς ἐκείνην, ἐξερῶ: λέξω δ᾽ ὅμως.
<lb />Αἴγισθος ἦν ὁ κρυπτὸς ἐν δόμοις πόσις.
<lb />τοῦτον κατέκτειν᾽, ἐπὶ δ᾽ ἔθυσα μητέρα,
<lb />ἀνόσια μὲν δρῶν, ἀλλὰ τιμωρῶν πατρί.
<lb /><milestone ed="P" unit="para" />ἐφ᾽ οἷς δ᾽ ἀπειλεῖς ὡς πετρωθῆναί με χρή,
<lb rend="displayNum" n="565" />ἄκουσον ὡς ἅπασαν Ἑλλάδ᾽ ὠφελῶ.
<lb />εἰ γὰρ γυναῖκες ἐς τόδ᾽ ἥξουσιν θράσους,
<lb />ἄνδρας φονεύειν, καταφυγὰς ποιούμεναι
<lb />ἐς τέκνα, μαστοῖς τὸν ἔλεον θηρώμεναι,
<lb />παρ᾽ οὐδὲν αὐταῖς ἦν ἂν ὀλλύναι πόσεις
<lb rend="displayNum" n="570" />ἐπίκλημ᾽ ἐχούσαις ὅ τι τύχοι. δράσας δ᾽ ἐγὼ
<lb />δείν᾽, ὡς σὺ κομπεῖς, τόνδ᾽ ἔπαυσα τὸν νόμον.
<lb />μισῶν δὲ μητέρ᾽ ἐνδίκως ἀπώλεσα,
<lb />ἥτις μεθ᾽ ὅπλων ἄνδρ᾽ ἀπόντ᾽ ἐκ δωμάτων
<lb />πάσης ὑπὲρ γῆς Ἑλλάδος στρατηλάτην
<lb rend="displayNum" n="575" />προύδωκε κοὐκ ἔσῳσ᾽ ἀκήρατον λέχος:
<lb />ἐπεὶ δ᾽ ἁμαρτοῦσ᾽ ᾔσθετ᾽, οὐχ αὑτῇ δίκην
<lb />ἐπέθηκεν, ἀλλ᾽, ὡς μὴ δίκην δοίη πόσει,
<lb />ἐζημίωσε πατέρα κἀπέκτειν᾽ ἐμόν.
<lb />πρὸς θεῶν — ἐν οὐ καλῷ μὲν ἐμνήσθην θεῶν,
<lb rend="displayNum" n="580" />φόνον δικάζων: εἰ δὲ δὴ τὰ μητέρος
<lb />σιγῶν ἐπῄνουν, τί μ᾽ ἂν ἔδρασ᾽ ὁ κατθανών;
<lb />οὐκ ἄν με μισῶν ἀνεχόρευ᾽ Ἐρινύσιν;
<lb />ἢ μητρὶ μὲν πάρεισι σύμμαχοι θεαί,
<lb />τῷ δ᾽ οὐ πάρεισι, μᾶλλον ἠδικημένῳ;
<lb rend="displayNum" n="585" />σύ τοι φυτεύσας θυγατέρ᾽, ὦ γέρον, κακὴν
<lb />ἀπώλεσάς με: διὰ τὸ γὰρ κείνης θράσος
<lb />πατρὸς στερηθεὶς ἐγενόμην μητροκτόνος.
<lb />ὁρᾷς, Ὀδυσσέως ἄλοχον οὐ κατέκτανε
<lb />Τηλέμαχος: οὐ γὰρ ἐπεγάμει πόσει πόσιν,
<lb rend="displayNum" n="590" />μένει δ᾽ ἐν οἴκοις ὑγιὲς εὐνατήριον.
</p></sp></div2></div1></body></text></TEI.2>