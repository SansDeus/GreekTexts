<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1425" unit="card" />
</p></sp>
<sp>
<speaker>Χορός</speaker><p>
<lb rend="displayNum" n="1425" />σὺ δ᾽ ἦσθα ποῦ τότ᾽; ἢ πάλαι φεύγεις φόβῳ,
</p></sp>
<sp>
<speaker>Φρύξ</speaker><p>
<lb />Φρυγίοις ἔτυχον Φρυγίοισι νόμοις
<lb />παρὰ βόστρυχον αὔραν αὔραν
<lb />Ἑλένας Ἑλένας εὐπαγεῖ
<lb />κύκλῳ πτερίνῳ πρὸ παρηίδος
<lb rend="displayNum" n="1430" />ἀίσσων βαρβάροις νόμοισιν.
<lb />ἃ δὲ λίνον ἠλακάτᾳ
<lb />δακτύλοις ἕλισσεν,
<lb />νῆμα δ᾽ ἵετο πέδῳ,
<lb />σκύλων Φρυγίων ἐπὶ τύμβον ἀγάλ-
<lb rend="displayNum" n="1435" />ματα συστολίσαι χρῄζουσα λίνῳ,
<lb />φάρεα πορφύρεα, δῶρα Κλυταιμήστρᾳ.
<lb />προσεῖπεν δ᾽ Ὀρέστας
<lb />Λάκαιναν κόραν: ὦ
<lb />Διὸς παῖ, θὲς ἴχνος
<lb rend="displayNum" n="1440" />πέδῳ δεῦρ᾽ ἀποστᾶσα κλισμοῦ,
<lb />Πέλοπος ἐπὶ προπάτορος ἕδραν
<lb />παλαιᾶς ἑστίας,
<lb />ἵν᾽ εἰδῇς λόγους ἐμούς.  — 
<lb />ἄγει δ᾽ ἄγει νιν: ἃ δ᾽ ἐφείπετ᾽,
<lb rend="displayNum" n="1445" />οὐ πρόμαντις ὧν ἔμελλεν:
<lb />ὁ δὲ συνεργὸς ἄλλ᾽ ἔπρασσ᾽
<lb />ἰὼν κακὸς Φωκεύς:
<lb />οὐκ ἐκποδὼν ἴτ᾽; ἀλλ᾽ ἀεὶ κακοὶ Φρύγες.
<lb />ἔκλῃσε δ᾽ ἄλλον ἄλλοσ᾽ ἐν
<lb />στέγαισι: τοὺς μὲν ἐν σταθμοῖ-
<lb />σιν ἱππικοῖσι, τοὺς δ᾽ ἐν ἐξ-
<lb rend="displayNum" n="1450" />έδραισι, τοὺς δ᾽ ἐκεῖσ᾽ ἐκεῖθεν <del status="unremarkable">ἄλλον ἄλ-
<lb />λοσε</del> διαρμόσας ἀποπρὸ δεσποίνας.
</p></sp>
<sp>
<speaker>Χορός</speaker><p>
<lb />τί τοὐπὶ τῷδε συμφορᾶς ἐγίγνετο;
</p></sp>
<sp>
<speaker>Φρύξ</speaker><p>
<lb />Ἰδαία μᾶτερ
<lb />μᾶτερ ὀβρίμα ὀβρίμα,
<lb rend="displayNum" n="1455" />αἰαὶ φονίων παθέων ἀνόμων
<lb />τε κακῶν ἅπερ ἔδρακον ἔδρακον
<lb />ἐν δόμοις τυράννων.
<lb />ἀμφιπορφυρέων πέπλων
<lb />ὑπὸ σκότου ξίφη σπάσα-
<lb />ντες ἄλλος ἄλλοσ᾽ ἐν χεροῖν
<lb />δίνασεν ὄμμα, μή τις παρὼν τύχοι.
<lb rend="displayNum" n="1460" />ὡς κάπροι δ᾽ ὀρέστεροι γυ-
<lb />ναικὸς ἀντίοι σταθέντες
<lb />ἐννέπουσι: Κατθανῇ
<lb />κατθανῇ,
<lb />κακός σ᾽ ἀποκτείνει πόσις,
<lb />κασιγνήτου προδοὺς
<lb />ἐν Ἄργει θανεῖν γόνον.
<lb rend="displayNum" n="1465" />ἃ δ᾽ ἀνίαχεν ἴ-
<lb />αχεν: Ὤμοι μοι.
<lb />λευκὸν δ᾽ ἐμβαλοῦσα πῆχυν στέρνοις
<lb />κτύπησε κρᾶτα μέλεον πλαγᾷ:
<lb />φυγᾷ δὲ ποδὶ τὸ χρυσεοσάνδαλον
<lb />ἴχνος ἔφερεν ἔφερεν: ἐς
<lb />κόμας δὲ δακτύλους δικὼν Ὀρέστας,
<lb rend="displayNum" n="1470" />Μυκηνίδ᾽ ἀρβύλαν προβάς,
<lb />ὤμοις ἀριστεροῖσιν ἀνακλάσας δέρην,
<lb />παίειν λαιμῶν ἔμελ-
<lb rend="displayNum" n="1472b" />λεν εἴσω μέλαν ξίφος.
</p></sp></div2></div1></body></text></TEI.2>