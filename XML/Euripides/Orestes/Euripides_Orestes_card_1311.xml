<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><milestone ed="p" n="1311" unit="card" /></div2>
<div2 type="iambic" org="uniform" sample="complete">
<sp>
<speaker>Χορός</speaker><p>
<lb />σιγᾶτε σιγᾶτ᾽: ᾐσθόμην κτύπου τινὸς
<lb />κέλευθον ἐσπεσόντος ἀμφὶ δώματα.
</p></sp>
<sp>
<speaker>Ἠλέκτρα</speaker><p>
<lb />ὦ φίλταται γυναῖκες, ἐς μέσον φόνον
<lb />ἥδ᾽ Ἑρμιόνη πάρεστι: παύσωμεν βοήν.
<lb rend="displayNum" n="1315" />στείχει γὰρ ἐσπεσοῦσα δικτύων βρόχους.
<lb />καλὸν τὸ θήραμ᾽, ἢν ἁλῷ, γενήσεται.
<lb />πάλιν κατάστηθ᾽ ἡσύχῳ μὲν ὄμματι,
<lb />χρόᾳ δ᾽ ἀδήλῳ τῶν δεδραμένων πέρι:
<lb />κἀγὼ σκυθρωποὺς ὀμμάτων ἕξω κόρας,
<lb rend="displayNum" n="1320" />ὡς δῆθεν οὐκ εἰδυῖα τἀξειργασμένα.
<lb />ὦ παρθέν᾽, ἥκεις τὸν Κλυταιμήστρας τάφον
<lb />στέψασα καὶ σπείσασα νερτέροις χοάς;
</p></sp>
<sp>
<speaker>Ερμιόνη</speaker><p>
<lb />ἥκω, λαβοῦσα πρευμένειαν. ἀλλά μοι
<lb />φόβος τις εἰσελήλυθ᾽, ἥντιν᾽ ἐν δόμοις
<lb rend="displayNum" n="1325" />τηλουρὸς οὖσα δωμάτων κλύω βοήν.
</p></sp>
<sp>
<speaker>Ἠλέκτρα</speaker><p>
<lb />τί δ᾽; ἄξι᾽ ἡμῖν τυγχάνει στεναγμάτων.
</p></sp>
<sp>
<speaker>Ερμιόνη</speaker><p>
<lb />εὔφημος ἴσθι: τί δὲ νεώτερον λέγεις;
</p></sp>
<sp>
<speaker>Ἠλέκτρα</speaker><p>
<lb />θανεῖν Ὀρέστην κἄμ᾽ ἔδοξε τῇδε γῇ.
</p></sp>
<sp>
<speaker>Ερμιόνη</speaker><p>
<lb />μὴ δῆτ᾽, ἐμοῦ γε συγγενεῖς πεφυκότας.
</p></sp>
<sp>
<speaker>Ἠλέκτρα</speaker><p>
<lb rend="displayNum" n="1330" />ἄραρ᾽: ἀνάγκης δ᾽ ἐς ζυγὸν καθέσταμεν.
</p></sp>
<sp>
<speaker>Ερμιόνη</speaker><p>
<lb />ἦ τοῦδ᾽ ἕκατι καὶ βοὴ κατὰ στέγας;
</p></sp>
<sp>
<speaker>Ἠλέκτρα</speaker><p>
<lb />ἱκέτης γὰρ Ἑλένης γόνασι προσπεσὼν βοᾷ — 
</p></sp>
<sp>
<speaker>Ερμιόνη</speaker><p>
<lb />τίς; οὐδὲν οἶδα μᾶλλον, ἢν σὺ μὴ λέγῃς.
</p></sp>
<sp>
<speaker>Ἠλέκτρα</speaker><p>
<lb />τλήμων Ὀρέστης: μὴ θανεῖν, ἐμοῦ θ᾽ ὕπερ.
</p></sp>
<sp>
<speaker>Ερμιόνη</speaker><p>
<lb rend="displayNum" n="1335" />ἐπ᾽ ἀξίοισί τἄρ᾽ ἀνευφημεῖ δόμος.
</p></sp>
<sp>
<speaker>Ἠλέκτρα</speaker><p>
<lb />περὶ τοῦ γὰρ ἄλλου μᾶλλον ἂν φθέγξαιτό τις;
<lb />ἀλλ᾽ ἐλθὲ καὶ μετάσχες ἱκεσίας φίλοις,
<lb />σῇ μητρὶ προσπεσοῦσα τῇ μέγ᾽ ὀλβίᾳ,
<lb />Μενέλαον ἡμᾶς μὴ θανόντας εἰσιδεῖν.
<lb rend="displayNum" n="1340" />ἀλλ᾽, ὦ τραφεῖσα μητρὸς ἐν χεροῖν ἐμῆς,
<lb />οἴκτιρον ἡμᾶς κἀπικούφισον κακῶν.
<lb />ἴθ᾽ εἰς ἀγῶνα δεῦρ᾽, ἐγὼ δ᾽ ἡγήσομαι:
<lb />σωτηρίας γὰρ τέρμ᾽ ἔχεις ἡμῖν μόνη.
</p></sp>
<sp>
<speaker>Ερμιόνη</speaker><p>
<lb />ἰδού, διώκω τὸν ἐμὸν ἐς δόμους πόδα.
<lb rend="displayNum" n="1345" />σώθηθ᾽ ὅσον γε τοὐπ᾽ ἐμέ.
</p></sp>
<sp>
<speaker>Ἠλέκτρα</speaker><p>
ὦ κατὰ στέγας
<lb />φίλοι ξιφήρεις, οὐχὶ συλλήψεσθ᾽ ἄγραν;
</p></sp>
<sp>
<speaker>Ερμιόνη</speaker><p>
<lb />οἲ ἐγώ: τίνας τούσδ᾽ εἰσορῶ;
</p></sp>
<sp>
<speaker>Ὀρέστης</speaker><p>
σιγᾶν χρεών:
<lb />ἡμῖν γὰρ ἥκεις, οὐχὶ σοί, σωτηρία.
</p></sp>
<sp>
<speaker>Ἠλέκτρα</speaker><p>
<lb />ἔχεσθ᾽ ἔχεσθε: φάσγανον δὲ πρὸς δέρῃ
<lb rend="displayNum" n="1350" />βάλλοντες ἡσυχάζεθ᾽, ὡς εἰδῇ τόδε
<lb />Μενέλαος, οὕνεκ᾽ ἄνδρας, οὐ Φρύγας κακούς,
<lb />εὑρὼν ἔπραξεν οἷα χρὴ πράσσειν κακούς.
</p></sp></div2></div1></body></text></TEI.2>