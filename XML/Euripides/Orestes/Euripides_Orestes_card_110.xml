<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="110" unit="card" />
</p></sp>
<sp>
<speaker>Ἑλένη</speaker><p>
<lb rend="displayNum" n="110" />ὀρθῶς ἔλεξας, πείθομαί τέ σοι, κόρη.
<lb /><del status="unremarkable">καὶ πέμψομέν γε θυγατέρ᾽: εὖ γάρ τοι λέγεις.</del>
<lb />ὦ τέκνον, ἔξελθ᾽, Ἑρμιόνη, δόμων πάρος
<lb />καὶ λαβὲ χοὰς τάσδ᾽ ἐν χεροῖν κόμας τ᾽ ἐμάς:
<lb />ἐλθοῦσα δ᾽ ἀμφὶ τὸν Κλυταιμήστρας τάφον
<lb rend="displayNum" n="115" />μελίκρατ᾽ ἄφες γάλακτος οἰνωπόν τ᾽ ἄχνην,
<lb />καὶ στᾶσ᾽ ἐπ᾽ ἄκρου χώματος λέξον τάδε:
<lb />Ἑλένη σ᾽ ἀδελφὴ ταῖσδε δωρεῖται χοαῖς,
<lb />φόβῳ προσελθεῖν μνῆμα σόν, ταρβοῦσά τε
<lb />Ἀργεῖον ὄχλον. πρευμενῆ δ᾽ ἄνωγέ νιν
<lb rend="displayNum" n="120" />ἐμοί τε καὶ σοὶ καὶ πόσει γνώμην ἔχειν
<lb />τοῖν τ᾽ ἀθλίοιν τοῖνδ᾽, οὓς ἀπώλεσεν θεός.
<lb />ἃ δ᾽ εἰς ἀδελφὴν καιρὸς ἐκπονεῖν ἐμέ,
<lb />ἅπανθ᾽ ὑπισχνοῦ νερτέρων δωρήματα.
<lb />ἴθ᾽, ὦ τέκνον μοι, σπεῦδε καὶ χοὰς τάφῳ
<lb rend="displayNum" n="125" />δοῦσ᾽ ὡς τάχιστα τῆς πάλιν μέμνησ᾽ ὁδοῦ.
</p></sp>
<sp>
<speaker>Ἠλέκτρα</speaker><p>
<lb />ὦ φύσις, ἐν ἀνθρώποισιν ὡς μέγ᾽ εἶ κακόν,
<lb />σωτήριόν τε τοῖς καλῶς κεκτημένοις.
<lb />εἴδετε παρ᾽ ἄκρας ὡς ἀπέθρισεν τρίχας,
<lb />σῴζουσα κάλλος; ἔστι δ᾽ ἡ πάλαι γυνή.
<lb rend="displayNum" n="130" />θεοί σε μισήσειαν, ὥς μ᾽ ἀπώλεσας
<lb />καὶ τόνδε πᾶσάν θ᾽ Ἑλλάδα. ὦ τάλαιν᾽ ἐγώ:
<lb />αἵδ᾽ αὖ πάρεισι τοῖς ἐμοῖς θρηνήμασι
<lb />φίλαι ξυνῳδοί: τάχα μεταστήσουσ᾽ ὕπνου
<lb />τόνδ᾽ ἡσυχάζοντ᾽, ὄμμα δ᾽ ἐκτήξουσ᾽ ἐμὸν
<lb rend="displayNum" n="135" />δακρύοις, ἀδελφὸν ὅταν ὁρῶ μεμηνότα.
<lb /><milestone ed="P" unit="para" /><del status="unremarkable">ὦ φίλταται γυναῖκες, ἡσύχῳ ποδὶ
<lb />χωρεῖτε, μὴ ψοφεῖτε, μηδ᾽ ἔστω κτύπος.
<lb />φιλία γὰρ ἡ σὴ πρευμενὴς μέν, ἀλλ᾽ ἐμοὶ
<lb />τόνδ᾽ ἐξεγεῖραι συμφορὰ γενήσεται.</del>
</p></sp></div1></body></text></TEI.2>