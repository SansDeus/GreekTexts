<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="253" unit="card" />
</p></sp>
<sp>
<speaker>Ἠλέκτρα</speaker><p>
<lb />οἴμοι, κασίγνητ᾽, ὄμμα σὸν ταράσσεται,
<lb />ταχὺς δὲ μετέθου λύσσαν, ἄρτι σωφρονῶν.
</p></sp>
<sp>
<speaker>Ὀρέστης</speaker><p>
<lb rend="displayNum" n="255" />ὦ μῆτερ, ἱκετεύω σε, μὴ 'πίσειέ μοι
<lb />τὰς αἱματωποὺς καὶ δρακοντώδεις κόρας.
<lb />αὗται γὰρ αὗται πλησίον θρῴσκουσί μου.
</p></sp>
<sp>
<speaker>Ἠλέκτρα</speaker><p>
<lb />μέν᾽, ὦ ταλαίπωρ᾽, ἀτρέμα σοῖς ἐν δεμνίοις:
<lb />ὁρᾷς γὰρ οὐδὲν ὧν δοκεῖς σάφ᾽ εἰδέναι.
</p></sp>
<sp>
<speaker>Ὀρέστης</speaker><p>
<lb rend="displayNum" n="260" />ὦ Φοῖβ᾽, ἀποκτενοῦσί μ᾽ αἱ κυνώπιδες
<lb />γοργῶπες, ἐνέρων ἱέρεαι, δειναὶ θεαί.
</p></sp>
<sp>
<speaker>Ἠλέκτρα</speaker><p>
<lb />οὔτοι μεθήσω: χεῖρα δ᾽ ἐμπλέξασ᾽ ἐμὴν
<lb />σχήσω σε πηδᾶν δυστυχῆ πηδήματα.
</p></sp>
<sp>
<speaker>Ὀρέστης</speaker><p>
<lb />μέθες: μί᾽ οὖσα τῶν ἐμῶν Ἐρινύων
<lb rend="displayNum" n="265" />μέσον μ᾽ ὀχμάζεις, ὡς βάλῃς ἐς Τάρταρον.
</p></sp>
<sp>
<speaker>Ἠλέκτρα</speaker><p>
<lb />οἲ 'γὼ τάλαινα, τίν᾽ ἐπικουρίαν λάβω,
<lb />ἐπεὶ τὸ θεῖον δυσμενὲς κεκτήμεθα;
</p></sp>
<sp n="*)ore/sths">
<speaker>Ὀρέστης</speaker><p>
<lb />δὸς τόξα μοι κερουλκά, δῶρα Λοξίου,
<lb />οἷς μ᾽ εἶπ᾽ Ἀπόλλων ἐξαμύνασθαι θεάς,
<lb rend="displayNum" n="270" />εἴ μ᾽ ἐκφοβοῖεν μανιάσιν λυσσήμασιν.
<lb />βεβλήσεταί τις θεῶν βροτησίᾳ χερί,
<lb />εἰ μὴ 'ξαμείψει χωρὶς ὀμμάτων ἐμῶν.
<lb />οὐκ εἰσακούετ᾽; οὐχ ὁρᾶθ᾽ ἑκηβόλων
<lb />τόξων πτερωτὰς γλυφίδας ἐξορμωμένας;
<lb rend="displayNum" n="274b" />ἆ ἆ:
<lb rend="displayNum" n="275" />τί δῆτα μέλλετ᾽; ἐξακρίζετ᾽ αἰθέρα
<lb />πτεροῖς: τὰ Φοίβου δ᾽ αἰτιᾶσθε θέσφατα.
<lb rend="displayNum" n="276b" />ἔα:
<lb />τί χρῆμ᾽ ἀλύω, πνεῦμ᾽ ἀνεὶς ἐκ πλευμόνων;
<lb />ποῖ ποῖ ποθ᾽ ἡλάμεσθα δεμνίων ἄπο;
<lb />ἐκ κυμάτων γὰρ αὖθις αὖ γαλήν᾽ ὁρῶ.
</p></sp></div1></body></text></TEI.2>