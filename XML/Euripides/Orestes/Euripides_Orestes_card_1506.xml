<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1506" unit="card" />
</p></sp></div2>
<div2 type="trochees" org="uniform" sample="complete">
<sp>
<speaker>Ὀρέστης</speaker><p>
<lb />ποῦ 'στιν οὗτος ὃς πέφευγεν ἐκ δόμων τοὐμὸν ξίφος;
</p></sp>
<sp>
<speaker>Φρύξ</speaker><p>
<lb />προσκυνῶ σ᾽, ἄναξ, νόμοισι βαρβάροισι προσπίτνων.
</p></sp>
<sp>
<speaker>Ὀρέστης</speaker><p>
<lb />οὐκ ἐν Ἰλίῳ τάδ᾽ ἐστίν, ἀλλ᾽ ἐν Ἀργείᾳ χθονί.
</p></sp>
<sp>
<speaker>Φρύξ</speaker><p>
<lb />πανταχοῦ ζῆν ἡδὺ μᾶλλον ἢ θανεῖν τοῖς σώφροσιν.
</p></sp>
<sp>
<speaker>Ὀρέστης</speaker><p>
<lb rend="displayNum" n="1510" />οὔτι που κραυγὴν ἔθηκας Μενέλεῳ βοηδρομεῖν;
</p></sp>
<sp>
<speaker>Φρύξ</speaker><p>
<lb />σοὶ μὲν οὖν ἔγωγ᾽ ἀμύνειν: ἀξιώτερος γὰρ εἶ.
</p></sp>
<sp>
<speaker>Ὀρέστης</speaker><p>
<lb />ἐνδίκως ἡ Τυνδάρειος ἆρα παῖς διώλετο;
</p></sp>
<sp>
<speaker>Φρύξ</speaker><p>
<lb />ἐνδικώτατ᾽, εἴ γε λαιμοὺς εἶχε τριπτύχους θανεῖν.
</p></sp>
<sp>
<speaker>Ὀρέστης</speaker><p>
<lb />δειλίᾳ γλώσσῃ χαρίζῃ, τἄνδον οὐχ οὕτω φρονῶν.
</p></sp>
<sp>
<speaker>Φρύξ</speaker><p>
<lb rend="displayNum" n="1515" />οὐ γάρ, ἥτις Ἑλλάδ᾽ αὐτοῖς Φρυξὶ διελυμήνατο;
</p></sp>
<sp>
<speaker>Ὀρέστης</speaker><p>
<lb />ὄμοσον — εἰ δὲ μή, κτενῶ σε — μὴ λέγειν ἐμὴν χάριν.
</p></sp>
<sp>
<speaker>Φρύξ</speaker><p>
<lb />τὴν ἐμὴν ψυχὴν κατώμοσ᾽, ἣν ἂν εὐορκοῖμ᾽ ἐγώ.
</p></sp>
<sp>
<speaker>Ὀρέστης</speaker><p>
<lb />ὧδε κἀν Τροίᾳ σίδηρος πᾶσι Φρυξὶν ἦν φόβος;
</p></sp>
<sp>
<speaker>Φρύξ</speaker><p>
<lb />ἄπεχε φάσγανον: πέλας γὰρ δεινὸν ἀνταυγεῖ φόνον.
</p></sp>
<sp>
<speaker>Ὀρέστης</speaker><p>
<lb rend="displayNum" n="1520" />μὴ πέτρος γένῃ δέδοικας ὥστε Γοργόν᾽ εἰσιδών;
</p></sp>
<sp>
<speaker>Φρύξ</speaker><p>
<lb />μὴ μὲν οὖν νεκρός: τὸ Γοργοῦς δ᾽ οὐ κάτοιδ᾽ ἐγὼ κάρα.
</p></sp>
<sp>
<speaker>Ὀρέστης</speaker><p>
<lb />δοῦλος ὢν φοβῇ τὸν Ἅιδην, ὅς σ᾽ ἀπαλλάξει κακῶν;
</p></sp>
<sp>
<speaker>Φρύξ</speaker><p>
<lb />πᾶς ἀνήρ, κἂν δοῦλος ᾖ τις, ἥδεται τὸ φῶς ὁρῶν.
</p></sp>
<sp>
<speaker>Ὀρέστης</speaker><p>
<lb />εὖ λέγεις: σῴζει σε σύνεσις. ἀλλὰ βαῖν᾽ ἔσω δόμων.
</p></sp>
<sp>
<speaker>Φρύξ</speaker><p>
<lb rend="displayNum" n="1525" />οὐκ ἄρα κτενεῖς με;
</p></sp>
<sp>
<speaker>Ὀρέστης</speaker><p>
ἀφεῖσαι.
</p></sp>
<sp>
<speaker>Φρύξ</speaker><p>
καλὸν ἔπος λέγεις τόδε.
</p></sp>
<sp>
<speaker>Ὀρέστης</speaker><p>
<lb />ἀλλὰ μεταβουλευσόμεσθα.
</p></sp>
<sp>
<speaker>Φρύξ</speaker><p>
τοῦτο δ᾽ οὐ καλῶς λέγεις.
</p></sp>
<sp>
<speaker>Ὀρέστης</speaker><p>
<lb />μῶρος, εἰ δοκεῖς με τλῆναι σὴν καθαιμάξαι δέρην:
<lb />οὔτε γὰρ γυνὴ πέφυκας — οὔτ᾽ ἐν ἀνδράσιν σύ γ᾽ εἶ.
<lb />τοῦ δὲ μὴ στῆσαί σε κραυγὴν οὕνεκ᾽ ἐξῆλθον δόμων:
<lb rend="displayNum" n="1530" />ὀξὺ γὰρ βοῆς ἀκοῦσαν Ἄργος ἐξεγείρεται.
<lb />Μενέλεων δ᾽ οὐ τάρβος ἡμῖν ἀναλαβεῖν ἔσω ξίφους:
<lb />ἀλλ᾽ ἴτω ξανθοῖς ἐπ᾽ ὤμων βοστρύχοις γαυρούμενος:
<lb />εἰ γὰρ Ἀργείους ἐπάξει τοῖσδε δώμασιν λαβών,
<lb />τὸν Ἑλένης φόνον διώκων, κἀμὲ μὴ σῴζειν θέλει
<lb rend="displayNum" n="1535" />σύγγονόν τ᾽ ἐμὴν Πυλάδην τε τὸν τάδε ξυνδρῶντά μοι,
<lb />παρθένον τε καὶ δάμαρτα δύο νεκρὼ κατόψεται.
</p></sp></div2></div1></body></text></TEI.2>