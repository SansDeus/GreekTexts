<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)/aggelos"><p><milestone ed="p" n="898" unit="card" />
<lb /><milestone ed="P" unit="para" />ἐπὶ τῷδε δ᾽ ἠγόρευε Διομήδης ἄναξ.
<lb />οὗτος κτανεῖν μὲν οὔτε σὲ οὔτε σύγγονον
<lb rend="displayNum" n="900" />εἴα, φυγῇ δὲ ζημιοῦντας εὐσεβεῖν.
<lb />ἐπερρόθησαν δ᾽ οἳ μὲν ὡς καλῶς λέγοι,
<lb />οἳ δ᾽ οὐκ ἐπῄνουν. κἀπὶ τῷδ᾽ ἀνίσταται
<lb />ἀνήρ τις ἀθυρόγλωσσος, ἰσχύων θράσει,
<lb />Ἀργεῖος οὐκ Ἀργεῖος, ἠναγκασμένος,
<lb rend="displayNum" n="905" />θορύβῳ τε πίσυνος κἀμαθεῖ παρρησίᾳ,
<lb />πιθανὸς ἔτ᾽ αὐτοὺς περιβαλεῖν κακῷ τινι:
<lb /><del status="unremarkable">ὅταν γὰρ ἡδύς τις λόγοις φρονῶν κακῶς
<lb />πείθῃ τὸ πλῆθος, τῇ πόλει κακὸν μέγα:
<lb />ὅσοι δὲ σὺν νῷ χρηστὰ βουλεύουσ᾽ ἀεί,
<lb rend="displayNum" n="910" />κἂν μὴ παραυτίκ᾽, αὖθίς εἰσι χρήσιμοι
<lb />πόλει. θεᾶσθαι δ᾽ ὧδε χρὴ τὸν προστάτην
<lb />ἰδόνθ᾽: ὅμοιον γὰρ τὸ χρῆμα γίγνεται
<lb />τῷ τοὺς λόγους λέγοντι καὶ τιμωμένῳ.</del>
<lb />ὃς εἶπ᾽ Ὀρέστην καὶ σὲ ἀποκτεῖναι πέτροις
<lb rend="displayNum" n="915" />βάλλοντας: ὑπὸ δ᾽ ἔτεινε Τυνδάρεως λόγους
<lb />τῷ σφὼ κατακτείνοντι τοιούτους λέγειν.
<lb /><milestone ed="P" unit="para" />ἄλλος δ᾽ ἀναστὰς ἔλεγε τῷδ᾽ ἐναντία,
<lb />μορφῇ μὲν οὐκ εὐωπός, ἀνδρεῖος δ᾽ ἀνήρ,
<lb />ὀλιγάκις ἄστυ κἀγορᾶς χραίνων κύκλον,
<lb rend="displayNum" n="920" />αὐτουργός — οἵπερ καὶ μόνοι σῴζουσι γῆν — 
<lb />ξυνετὸς δέ, χωρεῖν ὁμόσε τοῖς λόγοις θέλων,
<lb />ἀκέραιος, ἀνεπίπληκτον ἠσκηκὼς βίον:
<lb />ὃς εἶπ᾽ Ὀρέστην παῖδα τὸν Ἀγαμέμνονος
<lb />στεφανοῦν, ὃς ἠθέλησε τιμωρεῖν πατρί,
<lb rend="displayNum" n="925" />κακὴν γυναῖκα κἄθεον κατακτανών,
<lb />ἣ κεῖν᾽ ἀφῄρει, μήθ᾽ ὁπλίζεσθαι χέρα
<lb />μήτε στρατεύειν ἐκλιπόντα δώματα,
<lb />εἰ τἄνδον οἰκουρήμαθ᾽ οἱ λελειμμένοι
<lb />φθείρουσιν, ἀνδρῶν εὔνιδας λωβώμενοι.
<lb rend="displayNum" n="930" />καὶ τοῖς γε χρηστοῖς εὖ λέγειν ἐφαίνετο.
</p></sp></div1></body></text></TEI.2>