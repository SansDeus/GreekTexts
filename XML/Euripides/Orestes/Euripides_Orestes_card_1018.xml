<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1018" unit="card" />
</p></sp>
<sp>
<speaker>Ἠλέκτρα</speaker><p>
<lb />οἲ ἐγώ: πρὸ τύμβου γάρ σ᾽ ὁρῶσ᾽ ἀναστένω,
<lb />ἀδελφέ, καὶ πάροιθε νερτέρου πυρᾶς.
<lb rend="displayNum" n="1020" />οἲ ἐγὼ μάλ᾽ αὖθις: ὥς σ᾽ ἰδοῦσ᾽ ἐν ὄμμασιν
<lb />πανυστάτην πρόσοψιν ἐξέστην φρενῶν.
</p></sp>
<sp>
<speaker>Ὀρέστης</speaker><p>
<lb />οὐ σῖγ᾽ ἀφεῖσα τοὺς γυναικείους γόους
<lb />στέρξεις τὰ κρανθέντ᾽; οἰκτρὰ μὲν τάδ᾽, ἀλλ᾽ ὅμως
<lb /><del status="unremarkable">φέρειν σ᾽ ἀνάγκη τὰς παρεστώσας τύχας</del>.
</p></sp>
<sp>
<speaker>Ἠλέκτρα</speaker><p>
<lb rend="displayNum" n="1025" />καὶ πῶς σιωπῶ; φέγγος εἰσορᾶν θεοῦ
<lb />τόδ᾽ οὐκέθ᾽ ἡμῖν τοῖς ταλαιπώροις μέτα.
</p></sp>
<sp>
<speaker>Ὀρέστης</speaker><p>
<lb />σὺ μή μ᾽ ἀπόκτειν᾽: ἅλις ὑπ᾽ Ἀργείας χερὸς
<lb />τέθνηχ᾽ ὁ τλήμων: τὰ δὲ παρόντ᾽ ἔα κακά.
</p></sp>
<sp>
<speaker>Ἠλέκτρα</speaker><p>
<lb />ὦ μέλεος ἥβης σῆς, Ὀρέστα, καὶ πότμου
<lb rend="displayNum" n="1030" />θανάτου τ᾽ ἀώρου. ζῆν ἐχρῆν σ᾽, ὅτ᾽ οὐκέτ᾽ εἶ.
</p></sp>
<sp>
<speaker>Ὀρέστης</speaker><p>
<lb />μὴ πρὸς θεῶν μοι περιβάλῃς ἀνανδρίαν,
<lb />ἐς δάκρυα πορθμεύουσ᾽ ὑπομνήσει κακῶν.
</p></sp>
<sp>
<speaker>Ἠλέκτρα</speaker><p>
<lb />θανούμεθ᾽: οὐχ οἷόν τε μὴ στένειν κακά.
<lb />πᾶσιν γὰρ οἰκτρὸν ἡ φίλη ψυχὴ βροτοῖς.
</p></sp>
<sp>
<speaker>Ὀρέστης</speaker><p>
<lb rend="displayNum" n="1035" />τόδ᾽ ἦμαρ ἡμῖν κύριον: δεῖ δ᾽ ἢ βρόχους
<lb />ἅπτειν κρεμαστοὺς ἢ ξίφος θήγειν χερί.
</p></sp>
<sp>
<speaker>Ἠλέκτρα</speaker><p>
<lb />σύ νύν μ᾽, ἀδελφέ, μή τις Ἀργείων κτάνῃ
<lb />ὕβρισμα θέμενος τὸν Ἀγαμέμνονος γόνον.
</p></sp>
<sp>
<speaker>Ὀρέστης</speaker><p>
<lb />ἅλις τὸ μητρὸς αἷμ᾽ ἔχω: σὲ δ᾽ οὐ κτενῶ,
<lb rend="displayNum" n="1040" />ἀλλ᾽ αὐτόχειρι θνῇσχ᾽ ὅτῳ βούλῃ τρόπῳ.
</p></sp>
<sp>
<speaker>Ἠλέκτρα</speaker><p>
<lb />ἔσται τάδ᾽: οὐδὲν σοῦ ξίφους λελείψομαι.
<lb />ἀλλ᾽ ἀμφιθεῖναι σῇ δέρῃ θέλω χέρας.
</p></sp>
<sp>
<speaker>Ὀρέστης</speaker><p>
<lb />τέρπου κενὴν ὄνησιν, εἰ τερπνὸν τόδε
<lb />θανάτου πέλας βεβῶσι, περιβαλεῖν χέρας.
</p></sp>
<sp>
<speaker>Ἠλέκτρα</speaker><p>
<lb rend="displayNum" n="1045" />ὦ φίλτατ᾽, ὦ ποθεινὸν ἥδιστόν τ᾽ ἔχων
<lb />τῆς σῆς ἀδελφῆς ὄνομα καὶ ψυχὴν μίαν.
</p></sp>
<sp>
<speaker>Ὀρέστης</speaker><p>
<lb />ἔκ τοί με τήξεις: καί σ᾽ ἀμείψασθαι θέλω
<lb />φιλότητι χειρῶν. τί γὰρ ἔτ᾽ αἰδοῦμαι τάλας;
<lb />ὦ στέρν᾽ ἀδελφῆς, ὦ φίλον πρόσπτυγμ᾽ ἐμόν,
<lb rend="displayNum" n="1050" />τάδ᾽ ἀντὶ παίδων καὶ γαμηλίου λέχους — 
<lb /><del status="unremarkable">προσφθέγματ᾽ ἀμφοῖν τοῖς ταλαιπώροις πάρα</del>.
</p></sp>
<sp>
<speaker>Ἠλέκτρα</speaker><p>
<lb />φεῦ:
<lb />πῶς ἂν ξίφος νὼ ταὐτόν, εἰ θέμις, κτάνοι
<lb />καὶ μνῆμα δέξαιθ᾽ ἕν, κέδρου τεχνάσματα;
</p></sp>
<sp>
<speaker>Ὀρέστης</speaker><p>
<lb />ἥδιστ᾽ ἂν εἴη ταῦθ᾽: ὁρᾷς δὲ δὴ φίλων
<lb rend="displayNum" n="1055" />ὡς ἐσπανίσμεθ᾽, ὥστε κοινωνεῖν τάφου.
</p></sp>
<sp>
<speaker>Ἠλέκτρα</speaker><p>
<lb />οὐδ᾽ εἶφ᾽ ὑπὲρ σοῦ, μὴ θανεῖν σπουδὴν ἔχων,
<lb />Μενέλαος ὁ κακός, ὁ προδότης τοὐμοῦ πατρός;
</p></sp>
<sp>
<speaker>Ὀρέστης</speaker><p>
<lb />οὐδ᾽ ὄμμ᾽ ἔδειξεν, ἀλλ᾽ ἐπὶ σκήπτροις ἔχων
<lb />τὴν ἐλπίδ᾽, εὐλαβεῖτο μὴ σῴζειν φίλους.
<lb rend="displayNum" n="1060" />ἀλλ᾽ εἶ᾽ ὅπως γενναῖα καὶ Ἀγαμέμνονος
<lb />δράσαντε κατθανούμεθ᾽ ἀξιώτατα.
<lb />κἀγὼ μὲν εὐγένειαν ἀποδείξω πόλει,
<lb />παίσας πρὸς ἧπαρ φασγάνῳ: σὲ δ᾽ αὖ χρεὼν
<lb />ὅμοια πράσσειν τοῖς ἐμοῖς τολμήμασιν.
<lb rend="displayNum" n="1065" /><milestone ed="P" unit="para" />Πυλάδη, σὺ δ᾽ ἡμῖν τοῦ φόνου γενοῦ βραβεύς,
<lb />καὶ κατθανόντοιν εὖ περίστειλον δέμας
<lb />θάψον τε κοινῇ πρὸς πατρὸς τύμβον φέρων.
<lb />καὶ χαῖρ᾽: ἐπ᾽ ἔργον δ᾽, ὡς ὁρᾷς, πορεύομαι.
</p></sp></div2></div1></body></text></TEI.2>