<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp><p><milestone ed="p" n="470" unit="card" />
</p></sp>
<sp>
<speaker>Τυνδάρεως</speaker><p>
<lb rend="displayNum" n="470" />ποῦ ποῦ θυγατρὸς τῆς ἐμῆς ἴδω πόσιν,
<lb />Μενέλαον; ἐπὶ γὰρ τῷ Κλυταιμήστρας τάφῳ
<lb />χοὰς χεόμενος ἔκλυον ὡς ἐς Ναυπλίαν
<lb />ἥκοι σὺν ἀλόχῳ πολυετὴς σεσῳσμένος.
<lb />ἄγετέ με: πρὸς γὰρ δεξιὰν αὐτοῦ θέλω
<lb rend="displayNum" n="475" />στὰς ἀσπάσασθαι, χρόνιος εἰσιδὼν φίλον.
</p></sp>
<sp>
<speaker>Μενέλαος</speaker><p>
<lb />ὦ πρέσβυ, χαῖρε, Ζηνὸς ὁμόλεκτρον κάρα.
</p></sp>
<sp>
<speaker>Τυνδάρεως</speaker><p>
<lb />ὦ χαῖρε καὶ σύ, Μενέλεως, κήδευμ᾽ ἐμόν.
<lb /><milestone ed="P" unit="para" />ἔα: τὸ μέλλον ὡς κακὸν τὸ μὴ εἰδέναι.
<lb />ὁ μητροφόντης ὅδε πρὸ δωμάτων δράκων
<lb rend="displayNum" n="480" />στίλβει νοσώδεις ἀστραπάς, στύγημ᾽ ἐμόν.
<lb />Μενέλαε, προσφθέγγῃ νιν, ἀνόσιον κάρα;
</p></sp>
<sp>
<speaker>Μενέλαος</speaker><p>
<lb />τί γάρ; φίλου μοι πατρός ἐστιν ἔκγονος.
</p></sp>
<sp>
<speaker>Τυνδάρεως</speaker><p>
<lb />κείνου γὰρ ὅδε πέφυκε, τοιοῦτος γεγώς;
</p></sp>
<sp>
<speaker>Μενέλαος</speaker><p>
<lb />πέφυκεν: εἰ δὲ δυστυχεῖ, τιμητέος.
</p></sp>
<sp>
<speaker>Τυνδάρεως</speaker><p>
<lb rend="displayNum" n="485" />βεβαρβάρωσαι, χρόνιος ὢν ἐν βαρβάροις.
</p></sp>
<sp>
<speaker>Μενέλαος</speaker><p>
<lb />Ἑλληνικόν τοι τὸν ὁμόθεν τιμᾶν ἀεί.
</p></sp>
<sp>
<speaker>Τυνδάρεως</speaker><p>
<lb />καὶ τῶν νόμων γε μὴ πρότερον εἶναι θέλειν.
</p></sp>
<sp>
<speaker>Μενέλαος</speaker><p>
<lb />πᾶν τοὐξ ἀνάγκης δοῦλόν ἐστ᾽ ἐν τοῖς σοφοῖς.
</p></sp>
<sp>
<speaker>Τυνδάρεως</speaker><p>
<lb />κέκτησό νυν σὺ τοῦτ᾽, ἐγὼ δ᾽ οὐ κτήσομαι.
</p></sp>
<sp>
<speaker>Μενέλαος</speaker><p>
<lb rend="displayNum" n="490" />ὀργὴ γὰρ ἅμα σου καὶ τὸ γῆρας οὐ σοφόν.
</p></sp>
<sp n="*tunda/rews">
<speaker>Τυνδάρεως</speaker><p>
<lb />πρὸς τόνδ᾽ ἀγὼν τίς ἀσοφίας ἥκει πέρι;
<lb />εἰ τὰ καλὰ πᾶσι φανερὰ καὶ τὰ μὴ καλά,
<lb />τούτου τίς ἀνδρῶν ἐγένετ᾽ ἀσυνετώτερος,
<lb />ὅστις τὸ μὲν δίκαιον οὐκ ἐσκέψατο
<lb rend="displayNum" n="495" />οὐδ᾽ ἦλθεν ἐπὶ τὸν κοινὸν Ἑλλήνων νόμον;
<lb />ἐπεὶ γὰρ ἐξέπνευσεν Ἀγαμέμνων βίον
<lb />† πληγεὶς θυγατρὸς τῆς ἐμῆς ὑπὲρ κάρα †,
<lb rend="displayNum" n="499" />αἴσχιστον ἔργον — οὐ γὰρ αἰνέσω ποτέ — 
<lb rend="displayNum" n="500" />χρῆν αὐτὸν ἐπιθεῖναι μὲν αἵματος δίκην,
<lb />ὁσίαν διώκοντ᾽, ἐκβαλεῖν τε δωμάτων
<lb />μητέρα: τὸ σῶφρόν τ᾽ ἔλαβεν ἀντὶ συμφορᾶς
<lb />καὶ τοῦ νόμου τ᾽ ἂν εἴχετ᾽ εὐσεβής τ᾽ ἂν ἦν.
<lb />νῦν δ᾽ ἐς τὸν αὐτὸν δαίμον᾽ ἦλθε μητέρι.
<lb rend="displayNum" n="505" />κακὴν γὰρ αὐτὴν ἐνδίκως ἡγούμενος,
<lb />αὐτὸς κακίων μητέρ᾽ ἐγένετο κτανών.
</p></sp></div2></div1></body></text></TEI.2>