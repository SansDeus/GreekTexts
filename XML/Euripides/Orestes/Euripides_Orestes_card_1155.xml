<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1155" unit="card" />
</p></sp>
<sp>
<speaker>Ὀρέστης</speaker><p>
<lb rend="displayNum" n="1155" />φεῦ:
<lb />οὐκ ἔστιν οὐδὲν κρεῖσσον ἢ φίλος σαφής,
<lb />οὐ πλοῦτος, οὐ τυραννίς: ἀλόγιστον δέ τι
<lb />τὸ πλῆθος ἀντάλλαγμα γενναίου φίλου.
<lb />σὺ γὰρ τά τ᾽ εἰς Αἴγισθον ἐξηῦρες κακὰ
<lb />καὶ πλησίον παρῆσθα κινδύνων ἐμοί,
<lb rend="displayNum" n="1160" />νῦν τ᾽ αὖ δίδως μοι πολεμίων τιμωρίαν
<lb />κοὐκ ἐκποδὼν εἶ — παύσομαί σ᾽ αἰνῶν, ἐπεὶ
<lb />βάρος τι κἀν τῷδ᾽ ἐστίν, αἰνεῖσθαι λίαν.
<lb />ἐγὼ δὲ πάντως ἐκπνέων ψυχὴν ἐμὴν
<lb />δράσας τι χρῄζω τοὺς ἐμοὺς ἐχθροὺς θανεῖν,
<lb rend="displayNum" n="1165" />ἵν᾽ ἀνταναλώσω μὲν οἵ με προύδοσαν,
<lb />στένωσι δ᾽ οἵπερ κἄμ᾽ ἔθηκαν ἄθλιον.
<lb />Ἀγαμέμνονός τοι παῖς πέφυχ᾽, ὃς Ἑλλάδος
<lb />ἦρξ᾽ ἀξιωθείς, οὐ τύραννος, ἀλλ᾽ ὅμως
<lb />ῥώμην θεοῦ τιν᾽ ἔσχε: ὃν οὐ καταισχυνῶ
<lb rend="displayNum" n="1170" />δοῦλον παρασχὼν θάνατον, ἀλλ᾽ ἐλευθέρως
<lb />ψυχὴν ἀφήσω, Μενέλεων δὲ τείσομαι.
<lb />ἑνὸς γὰρ εἰ λαβοίμεθ᾽, εὐτυχοῖμεν ἄν,
<lb />εἴ ποθεν ἄελπτος παραπέσοι σωτηρία
<lb />κτανοῦσι μὴ θανοῦσιν: εὔχομαι τάδε.
<lb rend="displayNum" n="1175" />ὃ βούλομαι γάρ, ἡδὺ καὶ διὰ στόμα
<lb />πτηνοῖσι μύθοις ἀδαπάνως τέρψαι φρένα.
</p></sp>
<sp>
<speaker>Ἠλέκτρα</speaker><p>
<lb />ἐγώ, κασίγνητ᾽, αὐτὸ τοῦτ᾽ ἔχειν δοκῶ,
<lb />σωτηρίαν σοὶ τῷδέ τ᾽ ἐκ τρίτων τ᾽ ἐμοί.
</p></sp>
<sp>
<speaker>Ὀρέστης</speaker><p>
<lb />θεοῦ λέγεις πρόνοιαν. ἀλλὰ ποῦ τόδε;
<lb rend="displayNum" n="1180" />ἐπεὶ τὸ συνετόν γ᾽ οἶδα σῇ ψυχῇ παρόν.
</p></sp>
<sp>
<speaker>Ἠλέκτρα</speaker><p>
<lb />ἄκουε δή νυν: καὶ σὺ δεῦρο νοῦν ἔχε.
</p></sp>
<sp>
<speaker>Ὀρέστης</speaker><p>
<lb />λέγ᾽: ὡς τὸ μέλλειν ἀγάθ᾽ ἔχει τιν᾽ ἡδονήν.
</p></sp>
<sp>
<speaker>Ἠλέκτρα</speaker><p>
<lb />Ἑλένης κάτοισθα θυγατέρ᾽; εἰδότ᾽ ἠρόμην.
</p></sp>
<sp>
<speaker>Ὀρέστης</speaker><p>
<lb />οἶδ᾽, ἣν ἔθρεψεν Ἑρμιόνην μήτηρ ἐμή.
</p></sp>
<sp>
<speaker>Ἠλέκτρα</speaker><p>
<lb rend="displayNum" n="1185" />αὕτη βέβηκε πρὸς Κλυταιμήστρας τάφον.
</p></sp>
<sp>
<speaker>Ὀρέστης</speaker><p>
<lb />τί χρῆμα δράσουσ᾽; ὑποτίθης τίν᾽ ἐλπίδα;
</p></sp>
<sp>
<speaker>Ἠλέκτρα</speaker><p>
<lb />χοὰς κατασπείσουσ᾽ ὑπὲρ μητρὸς τάφῳ.
</p></sp>
<sp>
<speaker>Ὀρέστης</speaker><p>
<lb />καὶ δὴ τί μοι τοῦτ᾽ εἶπας ἐς σωτηρίαν;
</p></sp>
<sp>
<speaker>Ἠλέκτρα</speaker><p>
<lb />ξυλλάβεθ᾽ ὅμηρον τήνδ᾽, ὅταν στείχῃ πάλιν.
</p></sp>
<sp>
<speaker>Ὀρέστης</speaker><p>
<lb rend="displayNum" n="1190" />τίνος τόδ᾽ εἶπας φάρμακον τρισσοῖς φίλοις;
</p></sp>
<sp>
<speaker>Ἠλέκτρα</speaker><p>
<lb />Ἑλένης θανούσης, ἤν τι Μενέλεώς σε δρᾷ
<lb />ἢ τόνδε κἀμέ — πᾶν γὰρ ἓν φίλον τόδε — 
<lb />λέγ᾽ ὡς φονεύσεις Ἑρμιόνην: ξίφος δὲ χρὴ
<lb />δέρῃ πρὸς αὐτῇ παρθένου σπάσαντ᾽ ἔχειν.
<lb rend="displayNum" n="1195" />κἂν μέν σε σῴζῃ μὴ θανεῖν χρῄζων κόρην
<lb />Ἑλένης Μενέλεως πτῶμ᾽ ἰδὼν ἐν αἵματι,
<lb />μέθες πεπᾶσθαι πατρὶ παρθένου δέμας:
<lb />ἢν δ᾽ ὀξυθύμου μὴ κρατῶν φρονήματος
<lb />κτείνῃ σε, καὶ σὺ σφάζε παρθένου δέρην.
<lb rend="displayNum" n="1200" />καί νιν δοκῶ, τὸ πρῶτον ἢν πολὺς παρῇ,
<lb />χρόνῳ μαλάξειν σπλάγχνον: οὔτε γὰρ θρασὺς
<lb />οὔτ᾽ ἄλκιμος πέφυκε. τήνδ᾽ ἡμῖν ἔχω
<lb />σωτηρίας ἔπαλξιν. εἴρηται λόγος.
</p></sp></div2></div1></body></text></TEI.2>