<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp><p><milestone ed="p" n="1625" unit="card" />
</p></sp>
<sp>
<speaker>Ἀπόλλων</speaker><p>
<lb rend="displayNum" n="1625" />Μενέλαε, παῦσαι λῆμ᾽ ἔχων τεθηγμένον:
<lb />Φοῖβός σ᾽ ὁ Λητοῦς παῖς ὅδ᾽ ἐγγὺς ὢν καλῶ:
<lb />σύ θ᾽ ὃς ξιφήρης τῇδ᾽ ἐφεδρεύεις κόρῃ,
<lb />Ὀρέσθ᾽, ἵν᾽ εἰδῇς οὓς φέρων ἥκω λόγους.
<lb />Ἑλένην μὲν ἣν σὺ διολέσαι πρόθυμος ὢν
<lb rend="displayNum" n="1630" />ἥμαρτες, ὀργὴν Μενέλεῳ ποιούμενος,
<lb /><del status="unremarkable">ἥδ᾽ ἐστίν, ἣν ὁρᾶτ᾽ ἐν αἰθέρος πτυχαῖς,
<lb />σεσῳσμένη τε κοὐ θανοῦσα πρὸς σέθεν.</del>
<lb />ἐγώ νιν ἐξέσῳσα κἀπὸ φασγάνου
<lb />τοῦ σοῦ κελευσθεὶς ἥρπασ᾽ ἐκ Διὸς πατρός.
<lb rend="displayNum" n="1635" />Ζηνὸς γὰρ οὖσαν ζῆν νιν ἄφθιτον χρεών,
<lb />Κάστορί τε Πολυδεύκει τ᾽ ἐν αἰθέρος πτυχαῖς
<lb />σύνθακος ἔσται, ναυτίλοις σωτήριος.
<lb />ἄλλην δὲ νύμφην ἐς δόμους κτῆσαι λαβών,
<lb />ἐπεὶ θεοὶ τῷ τῆσδε καλλιστεύματι
<lb rend="displayNum" n="1640" />Ἕλληνας εἰς ἓν καὶ Φρύγας συνήγαγον,
<lb />θανάτους τ᾽ ἔθηκαν, ὡς ἀπαντλοῖεν χθονὸς
<lb />ὕβρισμα θνητῶν ἀφθόνου πληρώματος.
<lb /><milestone ed="P" unit="para" />τὰ μὲν καθ᾽ Ἑλένην ὧδ᾽ ἔχει: σὲ δ᾽ αὖ χρεών,
<lb />Ὀρέστα, γαίας τῆσδ᾽ ὑπερβαλόνθ᾽ ὅρους
<lb rend="displayNum" n="1645" />Παρράσιον οἰκεῖν δάπεδον ἐνιαυτοῦ κύκλον.
<lb />κεκλήσεται δὲ σῆς φυγῆς ἐπώνυμον
<lb />Ἀζᾶσιν Ἀρκάσιν τ᾽ Ὀρέστειον καλεῖν.
<lb />ἐνθένδε δ᾽ ἐλθὼν τὴν Ἀθηναίων πόλιν
<lb />δίκην ὑπόσχες αἵματος μητροκτόνου
<lb rend="displayNum" n="1650" />Εὐμενίσι τρισσαῖς: θεοὶ δέ σοι δίκης βραβῆς
<lb />πάγοισιν ἐν Ἀρείοισιν εὐσεβεστάτην
<lb />ψῆφον διοίσουσ᾽, ἔνθα νικῆσαί σε χρή.
<lb />ἐφ᾽ ἧς δ᾽ ἔχεις, Ὀρέστα, φάσγανον δέρῃ,
<lb />γῆμαι πέπρωταί σ᾽ Ἑρμιόνην: ὃς δ᾽ οἴεται
<lb rend="displayNum" n="1655" />Νεοπτόλεμος γαμεῖν νιν, οὐ γαμεῖ ποτε.
<lb />θανεῖν γὰρ αὐτῷ μοῖρα Δελφικῷ ξίφει,
<lb />δίκας Ἀχιλλέως πατρὸς ἐξαιτοῦντά με.
<lb />Πυλάδῃ δ᾽ ἀδελφῆς λέκτρον, ὥς ποτ᾽ ᾔνεσας,
<lb />δός: ὁ δ᾽ ἐπιών νιν βίοτος εὐδαίμων μένει.
<lb rend="displayNum" n="1660" /><milestone ed="P" unit="para" />Ἄργους δ᾽ Ὀρέστην, Μενέλεως, ἔα κρατεῖν,
<lb />ἐλθὼν δ᾽ ἄνασσε Σπαρτιάτιδος χθονός,
<lb />φερνὰς ἔχων δάμαρτος, ἥ σε μυρίοις
<lb />πόνοις διδοῦσα δεῦρ᾽ ἀεὶ διήνυσεν.
<lb />τὰ πρὸς πόλιν δὲ τῷδ᾽ ἐγὼ θήσω καλῶς,
<lb rend="displayNum" n="1665" />ὅς νιν φονεῦσαι μητέρ᾽ ἐξηνάγκασα.
</p></sp></div2></div1></body></text></TEI.2>