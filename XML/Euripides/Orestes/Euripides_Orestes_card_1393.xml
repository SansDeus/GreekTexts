<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1393" unit="card" />
</p></sp>
<sp>
<speaker>Χορός</speaker><p>
<lb />σαφῶς λέγ᾽ ἡμῖν αὔθ᾽ ἕκαστα τἀν δόμοις.
<lb /><del status="unremarkable">τὰ γὰρ πρὶν οὐκ εὔγνωστα συμβαλοῦσ᾽ ἔχω.</del>
</p></sp>
<sp>
<speaker>Φρύξ</speaker><p>
<lb rend="displayNum" n="1395" />αἴλινον αἴλινον ἀρχὰν θανάτου
<lb />βάρβαροι λέγουσιν, αἰαῖ,
<lb />Ἀσιάδι φωνᾷ, βασιλέων
<lb />ὅταν αἷμα χυθῇ κατὰ γᾶν ξίφεσιν
<lb />σιδαρέοισιν Ἅιδα.
<lb rend="displayNum" n="1400" />ἦλθον ἐς δόμους, ἵν᾽ αὔθ᾽ ἕ-
<lb />καστά σοι λέγω, λέοντες
<lb />Ἕλλανες δύο διδύμω:
<lb />τῷ μὲν ὁ στρατηλάτας πατὴρ ἐκλῄζεθ᾽,
<lb />ὃ δὲ παῖς Στροφίου, κακόμητις ἀνήρ,
<lb />οἷος Ὀδυσσεύς, σιγᾷ δόλιος,
<lb rend="displayNum" n="1405" />πιστὸς δὲ φίλοις, θρασὺς εἰς ἀλκάν,
<lb />ξυνετὸς πολέμου, φόνιός τε δράκων.
<lb />ἔρροι τᾶς ἡσύχου
<lb />προνοίας κακοῦργος ὤν.
<lb />οἳ δὲ πρὸς θρόνους ἔσω
<lb />μολόντες ἇς ἔγημ᾽ ὁ τοξότας Πάρις
<lb rend="displayNum" n="1410" />γυναικός, ὄμμα δακρύοις
<lb />πεφυρμένοι, ταπεινοὶ
<lb />ἕζονθ᾽, ὃ μὲν τὸ κεῖθεν, ὃ δὲ
<lb />τὸ κεῖθεν, ἄλλος ἄλλοθεν πεφραγμένοι.
<lb />περὶ δὲ γόνυ χέρας ἱκεσίους ἔβαλον ἔβαλον
<lb rend="displayNum" n="1415" />Ἑλένας ἄμφω.
<lb />ἀνὰ δὲ δρομάδες ἔθορον ἔθορον
<lb />ἀμφίπολοι Φρύγες:
<lb />προσεῖπε δ᾽ ἄλλος ἄλλον ἐν φόβῳ πεσών,
<lb />μή τις εἴη δόλος.
<lb rend="displayNum" n="1420" />κἀδόκει τοῖς μὲν οὔ,
<lb />τοῖς δ᾽ ἐς ἀρκυστάταν
<lb />μηχανὰν ἐμπλέκειν
<lb />παῖδα τὰν Τυνδαρίδ᾽ ὁ
<lb />μητροφόντας δράκων.
</p></sp></div2></div1></body></text></TEI.2>