<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)/aggelos"><p><milestone ed="p" n="931" unit="card" />
<lb /><milestone ed="P" unit="para" />κοὐδεὶς ἔτ᾽ εἶπε. σὸς δ᾽ ἐπῆλθε σύγγονος,
<lb />ἔλεξε δ᾽: ὦ γῆν Ἰνάχου κεκτημένοι,
<lb /><del status="unremarkable">πάλαι Πελασγοί, Δαναΐδαι δεύτερον,</del>
<lb />ὑμῖν ἀμύνων οὐδὲν ἧσσον ἢ πατρὶ
<lb rend="displayNum" n="935" />ἔκτεινα μητέρ᾽. εἰ γὰρ ἀρσένων φόνος
<lb />ἔσται γυναιξὶν ὅσιος, οὐ φθάνοιτ᾽ ἔτ᾽ ἂν
<lb />θνῄσκοντες, ἢ γυναιξὶ δουλεύειν χρεών:
<lb />τοὐναντίον δὲ δράσετ᾽ ἢ δρᾶσαι χρεών.
<lb />νῦν μὲν γὰρ ἡ προδοῦσα λέκτρ᾽ ἐμοῦ πατρὸς
<lb rend="displayNum" n="940" />τέθνηκεν: εἰ δὲ δὴ κατακτενεῖτ᾽ ἐμέ,
<lb />ὁ νόμος ἀνεῖται, κοὐ φθάνοι θνῄσκων τις ἄν:
<lb />ὡς τῆς γε τόλμης οὐ σπάνις γενήσεται.
<lb /><milestone ed="P" unit="para" />ἀλλ᾽ οὐκ ἔπειθ᾽ ὅμιλον, εὖ δοκῶν λέγειν.
<lb />νικᾷ δ᾽ ἐκεῖνος ὁ κακὸς ἐν πλήθει λέγων,
<lb rend="displayNum" n="945" />ὃς ἠγόρευσε σύγγονον σέ τε κτανεῖν.
<lb />μόλις δ᾽ ἔπεισε μὴ πετρουμένους θανεῖν
<lb />τλήμων Ὀρέστης: αὐτόχειρι δὲ σφαγῇ
<lb />ὑπέσχετ᾽ ἐν τῇδ᾽ ἡμέρᾳ λείψειν βίον
<lb />σὺν σοί. πορεύει δ᾽ αὐτὸν ἐκκλήτων ἄπο
<lb rend="displayNum" n="950" />Πυλάδης δακρύων: σὺν δ᾽ ὁμαρτοῦσιν φίλοι
<lb />κλαίοντες, οἰκτίροντες: ἔρχεται δέ σοι
<lb />πικρὸν θέαμα καὶ πρόσοψις ἀθλία.
<lb />ἀλλ᾽ εὐτρέπιζε φάσγαν᾽ ἢ βρόχον δέρῃ:
<lb />ὡς δεῖ λιπεῖν σε φέγγος: ἡ εὐγένεια δὲ
<lb rend="displayNum" n="955" />οὐδέν σ᾽ ἐπωφέλησεν, οὐδ᾽ ὁ Πύθιος
<lb />τρίποδα καθίζων Φοῖβος, ἀλλ᾽ ἀπώλεσεν.
</p></sp>
<sp>
<speaker><del status="unremarkable">Χορός </del></speaker><p>
<lb />ὦ δυστάλαινα παρθέν᾽, ὡς ξυνηρεφὲς
<lb />πρόσωπον εἰς γῆν σὸν βαλοῦσ᾽ ἄφθογγος εἶ,
<lb />ὡς εἰς στεναγμοὺς καὶ γόους δραμουμένη.]
</p></sp></div1></body></text></TEI.2>