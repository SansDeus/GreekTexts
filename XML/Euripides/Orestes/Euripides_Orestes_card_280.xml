<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)ore/sths"><p><milestone ed="p" n="280" unit="card" />
<lb rend="displayNum" n="280" /><milestone ed="P" unit="para" />σύγγονε, τί κλαίεις κρᾶτα θεῖσ᾽ ἔσω πέπλων;
<lb />αἰσχύνομαί σε, μεταδιδοὺς πόνων ἐμῶν
<lb />ὄχλον τε παρέχων παρθένῳ νόσοις ἐμαῖς.
<lb />μὴ τῶν ἐμῶν ἕκατι συντήκου κακῶν:
<lb />σὺ μὲν γὰρ ἐπένευσας τάδ᾽, εἴργασται δ᾽ ἐμοὶ
<lb rend="displayNum" n="285" />μητρῷον αἷμα: Λοξίᾳ δὲ μέμφομαι,
<lb />ὅστις μ᾽ ἐπάρας ἔργον ἀνοσιώτατον,
<lb />τοῖς μὲν λόγοις ηὔφρανε, τοῖς δ᾽ ἔργοισιν οὔ.
<lb />οἶμαι δὲ πατέρα τὸν ἐμόν, εἰ κατ᾽ ὄμματα
<lb />ἐξιστόρουν νιν, μητέρ᾽ εἰ κτεῖναι χρεών,
<lb rend="displayNum" n="290" />πολλὰς γενείου τοῦδ᾽ ἂν ἐκτεῖναι λιτὰς
<lb />μήποτε τεκούσης ἐς σφαγὰς ὦσαι ξίφος,
<lb />εἰ μήτ᾽ ἐκεῖνος ἀναλαβεῖν ἔμελλε φῶς,
<lb />ἐγώ θ᾽ ὁ τλήμων τοιάδ᾽ ἐκπλήσειν κακά.
<lb />καὶ νῦν ἀνακάλυπτ᾽, ὦ κασιγνήτη, κάρα,
<lb rend="displayNum" n="295" />ἐκ δακρύων τ᾽ ἄπελθε, κεἰ μάλ᾽ ἀθλίως
<lb />ἔχομεν. ὅταν δὲ τἄμ᾽ ἀθυμήσαντ᾽ ἴδῃς,
<lb />σύ μου τὸ δεινὸν καὶ διαφθαρὲν φρενῶν
<lb />ἴσχναινε παραμυθοῦ θ᾽: ὅταν δὲ σὺ στένῃς,
<lb />ἡμᾶς παρόντας χρή σε νουθετεῖν φίλα:
<lb rend="displayNum" n="300" />ἐπικουρίαι γὰρ αἵδε τοῖς φίλοις καλαί.
<lb />ἀλλ᾽, ὦ τάλαινα, βᾶσα δωμάτων ἔσω
<lb />ὕπνῳ τ᾽ ἄυπνον βλέφαρον ἐκταθεῖσα δός,
<lb />σίτων τ᾽ ὄρεξαι λουτρά τ᾽ ἐπιβαλοῦ χροΐ.
<lb />εἰ γὰρ προλείψεις ἢ προσεδρείᾳ νόσον
<lb rend="displayNum" n="305" />κτήσῃ τιν᾽, οἰχόμεσθα: σὲ γὰρ ἔχω μόνην
<lb />ἐπίκουρον, ἄλλων, ὡς ὁρᾷς, ἔρημος ὤν.
</p></sp>
<sp>
<speaker>Ἠλέκτρα</speaker><p>
<lb />οὐκ ἔστι: σὺν σοὶ καὶ θανεῖν αἱρήσομαι
<lb />καὶ ζῆν: ἔχει γὰρ ταὐτόν: ἢν σὺ κατθάνῃς,
<lb />γυνὴ τί δράσω; πῶς μόνη σωθήσομαι,
<lb rend="displayNum" n="310" />ἀνάδελφος ἀπάτωρ ἄφιλος; εἰ δὲ σοὶ δοκεῖ,
<lb />δρᾶν χρὴ τάδ᾽. ἀλλὰ κλῖνον εἰς εὐνὴν δέμας,
<lb />καὶ μὴ τὸ ταρβοῦν κἀκφοβοῦν σ᾽ ἐκ δεμνίων
<lb />ἄγαν ἀποδέχου, μένε δ᾽ ἐπὶ στρωτοῦ λέχους.
<lb />κἂν μὴ νοσῇς γάρ, ἀλλὰ δοξάζῃς νοσεῖν,
<lb rend="displayNum" n="315" />κάματος βροτοῖσιν ἀπορία τε γίγνεται.
</p></sp></div1></body></text></TEI.2>