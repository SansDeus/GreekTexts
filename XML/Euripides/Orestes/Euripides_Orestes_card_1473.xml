<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="1473" unit="card" />
</p></sp>
<sp>
<speaker>Χορός</speaker><p>
<lb />ποῦ δ᾽ ἦτ᾽ ἀμύνειν οἱ κατὰ στέγας Φρύγες;
</p></sp>
<sp>
<speaker>Φρύξ</speaker><p>
<lb />ἰαχᾷ
<lb />δόμων θύρετρα καὶ σταθμοὺς
<lb />μοχλοῖσιν ἐκβαλόντες, ἔνθ᾽ ἐμίμνομεν,
<lb rend="displayNum" n="1475" />βοηδρομοῦμεν ἄλλος ἄλλοθεν στέγης,
<lb />ὃ μὲν πέτρους, ὃ δ᾽ ἀγκύλας,
<lb />ὃ δὲ ξίφος πρόκωπον ἐν χεροῖν ἔχων.
<lb />ἔναντα δ᾽ ἦλθε Πυλάδης
<lb />ἀλίαστος, οἷος οἷος Ἕκ-
<lb rend="displayNum" n="1480" />τωρ ὁ Φρύγιος ἢ τρικόρυθος Αἴας,
<lb />ὃν εἶδον εἶδον ἐν πύλαις
<lb />Πριαμίσι: φασγάνων δ᾽ ἀκμὰς
<lb />συνήψαμεν.
<lb />δὴ τότε διαπρεπεῖς τότ᾽ ἐγένοντο Φρύγες,
<lb />ὅσον Ἄρεως ἀλκὰν
<lb rend="displayNum" n="1485" />ἥσσονες Ἑλλάδος ἐγενόμεθ᾽ αἰχμᾶς,
<lb />ὃ μὲν οἰχόμενος φυγάς, ὃ δὲ νέκυς ὤν,
<lb />ὃ δὲ τραῦμα φέρων, ὃ δὲ λισσόμενος,
<lb />θανάτου προβολάν:
<lb />ὑπὸ σκότον δ᾽ ἐφεύγομεν:
<lb />νεκροὶ δ᾽ ἔπιπτον, οἳ δ᾽ ἔμελλον, οἳ δ᾽ ἔκειντ᾽.
<lb rend="displayNum" n="1490" />ἔμολε δ᾽ ἁ τάλαιν᾽ Ἑρμιόνα δόμους
<lb />ἐπὶ φόνῳ χαμαιπετεῖ ματρός, ἅ
<lb />νιν ἔτεκεν τλάμων.
<lb />ἄθυρσοι δ᾽
<lb />οἷά νιν δραμόντε Βάκχαι
<lb />σκύμνον ἐν χεροῖν ὀρείαν
<lb />ξυνήρπασαν: πάλιν δὲ τὰν Διὸς κόραν
<lb />ἐπὶ σφαγὰν ἔτεινον: ἃ δ᾽
<lb />ἐκ θαλάμων
<lb rend="displayNum" n="1495" />ἐγένετο διαπρὸ δωμάτων
<lb />ἄφαντος, ὦ Ζεῦ καὶ γᾶ
<lb />καὶ φῶς καὶ νύξ,
<lb />ἤτοι φαρμάκοισιν ἢ
<lb />μάγων τέχναις ἢ θεῶν κλοπαῖς.
<lb />τὰ δ᾽ ὕστερ᾽ οὐκέτ᾽ οἶδα: δρα-
<lb />πέτην γὰρ ἐξέκλεπτον ἐκ δόμων πόδα.
<lb rend="displayNum" n="1500" />πολύπονα δὲ πολύπονα πάθεα
<lb />Μενέλεως ἀνασχόμενος ἀνόνητον ἀ-
<lb />πὸ Τροίας ἔλαβε τὸν Ἑλένας γάμον.
</p></sp>
<sp>
<speaker>Χορός</speaker><p>
<lb />καὶ μὴν ἀμείβει καινὸν ἐκ καινῶν τόδε:
<lb />ξιφηφόρον γὰρ εἰσορῶ πρὸ δωμάτων
<lb rend="displayNum" n="1505" />βαίνοντ᾽ Ὀρέστην ἐπτοημένῳ ποδί.
</p></sp></div2></div1></body></text></TEI.2>