<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1069" unit="card" />
</p></sp>
<sp>
<speaker>Πυλάδης</speaker><p>
<lb />ἐπίσχες. ἓν μὲν πρῶτά σοι μομφὴν ἔχω,
<lb rend="displayNum" n="1070" />εἰ ζῆν με χρῄζειν σοῦ θανόντος ἤλπισας.
</p></sp>
<sp>
<speaker>Ὀρέστης</speaker><p>
<lb />τί γὰρ προσήκει κατθανεῖν σ᾽ ἐμοῦ μέτα;
</p></sp>
<sp>
<speaker>Πυλάδης</speaker><p>
<lb />ἤρου; τί δὲ ζῆν σῆς ἑταιρίας ἄτερ;
</p></sp>
<sp>
<speaker>Ὀρέστης</speaker><p>
<lb />οὐκ ἔκτανες σὴν μητέρ᾽, ὡς ἐγὼ τάλας.
</p></sp>
<sp>
<speaker>Πυλάδης</speaker><p>
<lb />σὺν σοί γε κοινῇ: ταὐτὰ καὶ πάσχειν με δεῖ.
</p></sp>
<sp>
<speaker>Ὀρέστης</speaker><p>
<lb rend="displayNum" n="1075" />ἀπόδος τὸ σῶμα πατρί, μὴ σύνθνῃσκέ μοι.
<lb />σοὶ μὲν γὰρ ἔστι πόλις, ἐμοὶ δ᾽ οὐκ ἔστι δή,
<lb />καὶ δῶμα πατρὸς καὶ μέγας πλούτου λιμήν.
<lb />γάμων δὲ τῆς μὲν δυσπότμου τῆσδ᾽ ἐσφάλης,
<lb />ἥν σοι κατηγγύησ᾽ ἑταιρίαν σέβων:
<lb rend="displayNum" n="1080" />σὺ δ᾽ ἄλλο λέκτρον παιδοποίησαι λαβών,
<lb />κῆδος δὲ τοὐμὸν καὶ σὸν οὐκέτ᾽ ἔστι δή.
<lb />ἀλλ᾽, ὦ ποθεινὸν ὄμμ᾽ ὁμιλίας ἐμῆς,
<lb />χαῖρ᾽: οὐ γὰρ ἡμῖν ἔστι τοῦτο, σοί γε μήν:
<lb />οἱ γὰρ θανόντες χαρμάτων τητώμεθα.
</p></sp>
<sp>
<speaker>Πυλάδης</speaker><p>
<lb rend="displayNum" n="1085" />ἦ πολὺ λέλειψαι τῶν ἐμῶν βουλευμάτων.
<lb />μήθ᾽ αἷμά μου δέξαιτο κάρπιμον πέδον,
<lb />μὴ λαμπρὸς αἰθήρ, εἴ σ᾽ ἐγὼ προδούς ποτε
<lb />ἐλευθερώσας τοὐμὸν ἀπολίποιμι σέ.
<lb />καὶ συγκατέκτανον γάρ, οὐκ ἀρνήσομαι,
<lb rend="displayNum" n="1090" />καὶ πάντ᾽ ἐβούλευσ᾽ ὧν σὺ νῦν τίνεις δίκας:
<lb />καὶ ξυνθανεῖν οὖν δεῖ με σοὶ καὶ τῇδ᾽ ὁμοῦ.
<lb />ἐμὴν γὰρ αὐτήν, ἧς <add>γε</add> λέχος ἐπῄνεσα,
<lb />κρίνω δάμαρτα: τί γὰρ ἐρῶ κἀγώ ποτε
<lb />γῆν Δελφίδ᾽ ἐλθὼν Φωκέων ἀκρόπτολιν,
<lb rend="displayNum" n="1095" />ὃς πρὶν μὲν ὑμᾶς δυστυχεῖν φίλος παρῆ,
<lb />νῦν δ᾽ οὐκέτ᾽ εἰμὶ δυστυχοῦντί σοι φίλος;
<lb />οὐκ ἔστιν. ἀλλὰ ταῦτα μὲν κἀμοὶ μέλει:
<lb />ἐπεὶ δὲ κατθανούμεθ᾽, ἐς κοινοὺς λόγους
<lb />ἔλθωμεν, ὡς ἂν Μενέλεως συνδυστυχῇ.
</p></sp>
<sp>
<speaker>Ὀρέστης</speaker><p>
<lb rend="displayNum" n="1100" />ὦ φίλτατ᾽, εἰ γὰρ τοῦτο κατθάνοιμ᾽ ἰδών.
</p></sp>
<sp>
<speaker>Πυλάδης</speaker><p>
<lb />πιθοῦ νυν, ἄμμεινόν τε φασγάνου τομάς.
</p></sp>
<sp>
<speaker>Ὀρέστης</speaker><p>
<lb />μενῶ, τὸν ἐχθρὸν εἴ τι τιμωρήσομαι.
</p></sp>
<sp>
<speaker>Πυλάδης</speaker><p>
<lb />σίγα νυν: ὡς γυναιξὶ πιστεύω βραχύ.
</p></sp>
<sp>
<speaker>Ὀρέστης</speaker><p>
<lb />μηδὲν τρέσῃς τάσδ᾽: ὡς πάρεισ᾽ ἡμῖν φίλαι.
</p></sp></div2></div1></body></text></TEI.2>