<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="866" unit="card" />
</p></sp>
<sp n="*)/aggelos">
<speaker>Ἄγγελος</speaker><p>
<lb />ἐτύγχανον μὲν ἀγρόθεν πυλῶν ἔσω
<lb />βαίνων, πυθέσθαι δεόμενος τά τ᾽ ἀμφὶ σοῦ
<lb />τά τ᾽ ἀμφ᾽ Ὀρέστου: σῷ γὰρ εὔνοιαν πατρὶ
<lb />ἀεί ποτ᾽ εἶχον, καί μ᾽ ἔφερβε σὸς δόμος
<lb rend="displayNum" n="870" />πένητα μέν, χρῆσθαι δὲ γενναῖον φίλοις.
<lb />ὁρῶ δ᾽ ὄχλον στείχοντα καὶ θάσσοντ᾽ ἄκραν,
<lb />οὗ φασι πρῶτον Δαναὸν Αἰγύπτῳ δίκας
<lb />διδόντ᾽ ἀθροῖσαι λαὸν ἐς κοινὰς ἕδρας.
<lb />ἀστῶν δὲ δή τιν᾽ ἠρόμην ἄθροισμ᾽ ἰδών:
<lb rend="displayNum" n="875" />Τί καινὸν Ἄργει; μῶν τι πολεμίων πάρα
<lb />ἄγγελμ᾽ ἀνεπτέρωκε Δαναϊδῶν πόλιν;
<lb />ὃ δ᾽ εἶπ᾽: Ὀρέστην κεῖνον οὐχ ὁρᾷς πέλας
<lb />στείχοντ᾽, ἀγῶνα θανάσιμον δραμούμενον;
<lb /><milestone ed="P" unit="para" />ὁρῶ δ᾽ ἄελπτον φάσμ᾽, ὃ μήποτ᾽ ὤφελον,
<lb rend="displayNum" n="880" />Πυλάδην τε καὶ σὸν σύγγονον στείχονθ᾽ ὁμοῦ,
<lb />τὸν μὲν κατηφῆ καὶ παρειμένον νόσῳ,
<lb />τὸν δ᾽ ὥστ᾽ ἀδελφὸν ἴσα φίλῳ λυπούμενον,
<lb />νόσημα κηδεύοντα παιδαγωγίᾳ.
<lb />ἐπεὶ δὲ πλήρης ἐγένετ᾽ Ἀργείων ὄχλος,
<lb rend="displayNum" n="885" />κῆρυξ ἀναστὰς εἶπε: Τίς χρῄζει λέγειν,
<lb />πότερον Ὀρέστην κατθανεῖν ἢ μὴ χρεών,
<lb />μητροκτονοῦντα; κἀπὶ τῷδ᾽ ἀνίσταται
<lb />Ταλθύβιος, ὃς σῷ πατρὶ συνεπόρθει Φρύγας.
<lb />ἔλεξε δ᾽, ὑπὸ τοῖς δυναμένοισιν ὢν ἀεί,
<lb rend="displayNum" n="890" />διχόμυθα, πατέρα μὲν σὸν ἐκπαγλούμενος,
<lb />σὸν δ᾽ οὐκ ἐπαινῶν σύγγονον, καλοὺς κακοὺς
<lb />λόγους ἑλίσσων, ὅτι καθισταίη νόμους
<lb />ἐς τοὺς τεκόντας οὐ καλούς: τὸ δ᾽ ὄμμ᾽ ἀεὶ
<lb />φαιδρωπὸν ἐδίδου τοῖσιν Αἰγίσθου φίλοις.
<lb rend="displayNum" n="895" />τὸ γὰρ γένος τοιοῦτον: ἐπὶ τὸν εὐτυχῆ
<lb />πηδῶσ᾽ ἀεὶ κήρυκες: ὅδε δ᾽ αὐτοῖς φίλος,
<lb />ὃς ἂν δύνηται πόλεος ἔν τ᾽ ἀρχαῖσιν ᾖ.
</p></sp></div1></body></text></TEI.2>