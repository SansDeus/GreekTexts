<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="antistrophe" n="1" org="uniform" sample="complete"><sp><p><milestone ed="p" n="982" unit="card" /></p></sp></div2>
<div2 type="epode" org="uniform" sample="complete">
<sp><speaker>Ἠλέκτρα</speaker><p>
<lb />μόλοιμι τὰν οὐρανοῦ
<lb />μέσον χθονός <add>τε</add> τεταμέναν
<lb />αἰωρήμασι πέτραν,
<lb />ἁλύσεσιν χρυσέαισι φερομέναν δίναισι,
<lb />βῶλον ἐξ Ὀλύμπου,
<lb />ἵν᾽ ἐν θρήνοισιν ἀναβοάσω
<lb rend="displayNum" n="985" />γέροντι πατρὶ Ταντάλῳ
<lb />ὃς ἔτεκεν ἔτεκε γενέτορας ἐμέθεν δόμων,
<lb />οἳ κατεῖδον ἄτας,
<lb />ποτανὸν μὲν δίωγμα πώλων
<lb />τεθριπποβάμονι στόλῳ Πέλοψ ὅτε
<lb rend="displayNum" n="990" />πελάγεσι διεδίφρευσε, Μυρτίλου φόνον
<lb />δικὼν ἐς οἶδμα πόντου,
<lb />λευκοκύμοσιν
<lb />πρὸς Γεραιστίαις
<lb />ποντίων σάλων
<lb />ᾐόσιν ἁρματεύσας.
<lb rend="displayNum" n="995" />ὅθεν δόμοισι τοῖς ἐμοῖς
<lb />ἦλθ᾽ ἀρὰ πολύστονος,
<lb />λόχευμα ποιμνίοισι Μαιάδος τόκου,
<lb />τὸ χρυσόμαλλον ἀρνὸς ὁπότ᾽
<lb />ἐγένετο τέρας ὀλοὸν ὀλοὸν
<lb rend="displayNum" n="1000" />Ἀτρέος ἱπποβώτα:
<lb />ὅθεν Ἔρις τό τε πτερωτὸν
<lb />ἁλίου μετέβαλεν ἅρμα,
<lb />τὰν πρὸς ἑσπέραν κέλευθον
<lb />οὐρανοῦ προσαρμόσα-
<lb />σα μονόπωλον ἐς Ἀῶ,
<lb rend="displayNum" n="1005" />ἑπταπόρου τε δράμημα Πελειάδος
<lb />εἰς ὁδὸν ἄλλαν Ζεὺς μεταβάλλει,
<lb />τῶνδέ τ᾽ ἀμείβει  <gap /> θανάτους θανά-
<lb />των τά τ᾽ ἐπώνυμα δεῖπνα Θυέστου
<lb />λέκτρα τε Κρήσσας Ἀερόπας δολί-
<lb rend="displayNum" n="1010" />ας δολίοισι γάμοις: τὰ πανύστατα δ᾽
<lb />εἰς ἐμὲ καὶ γενέταν ἐμὸν ἤλυθε
<lb />δόμων πολυπόνοις ἀνάγκαις.
</p></sp></div2></div1></body></text></TEI.2>