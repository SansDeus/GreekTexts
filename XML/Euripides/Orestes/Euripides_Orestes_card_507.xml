<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp n="*tunda/rews"><p><milestone ed="p" n="507" unit="card" />
<lb /><milestone ed="P" unit="para" />ἐρήσομαι δέ, Μενέλεως, τοσόνδε σε:
<lb />εἰ τόνδ᾽ ἀποκτείνειεν ὁμόλεκτρος γυνή,
<lb />χὡ τοῦδε παῖς αὖ μητέρ᾽ ἀνταποκτενεῖ,
<lb rend="displayNum" n="510" />κἄπειθ᾽ ὁ κείνου γενόμενος φόνῳ φόνον
<lb />λύσει, πέρας δὴ ποῖ κακῶν προβήσεται;
<lb />καλῶς ἔθεντο ταῦτα πατέρες οἱ πάλαι:
<lb />ἐς ὀμμάτων μὲν ὄψιν οὐκ εἴων περᾶν
<lb />οὐδ᾽ εἰς ἀπάντημ᾽, ὅστις αἷμ᾽ ἔχων κυροῖ,
<lb rend="displayNum" n="515" />φυγαῖσι δ᾽ ὁσιοῦν, ἀνταποκτείνειν δὲ μή.
<lb />αἰεὶ γὰρ εἷς ἔμελλ᾽ ἐνέξεσθαι φόνῳ,
<lb />τὸ λοίσθιον μίασμα λαμβάνων χεροῖν.
<lb />ἐγὼ δὲ μισῶ μὲν γυναῖκας ἀνοσίους,
<lb />πρώτην δὲ θυγατέρ᾽, ἣ πόσιν κατέκτανεν:
<lb rend="displayNum" n="520" />Ἑλένην τε, τὴν σὴν ἄλοχον, οὔποτ᾽ αἰνέσω
<lb />οὐδ᾽ ἂν προσείποιμ᾽: οὐδὲ σὲ ζηλῶ, κακῆς
<lb />γυναικὸς ἐλθόνθ᾽ οὕνεκ᾽ ἐς Τροίας πέδον.
<lb />ἀμυνῶ δ᾽, ὅσονπερ δυνατός εἰμι, τῷ νόμῳ,
<lb />τὸ θηριῶδες τοῦτο καὶ μιαιφόνον
<lb rend="displayNum" n="525" />παύων, ὃ καὶ γῆν καὶ πόλεις ὄλλυσ᾽ ἀεί.
<lb /><milestone ed="P" unit="para" />ἐπεὶ τίν᾽ εἶχες, ὦ τάλας, ψυχὴν τότε,
<lb />ὅτ᾽ ἐξέβαλλε μαστὸν ἱκετεύουσά σε
<lb />μήτηρ; ἐγὼ μὲν οὐκ ἰδὼν τἀκεῖ κακά,
<lb />δακρύοις γέροντ᾽ ὀφθαλμὸν ἐκτήκω τάλας.
<lb rend="displayNum" n="530" />ἓν <add>δ᾽</add> οὖν λόγοισι τοῖς ἐμοῖς ὁμορροθεῖ:
<lb />μισῇ γε πρὸς θεῶν καὶ τίνεις μητρὸς δίκας,
<lb />μανίαις ἀλαίνων καὶ φόβοις. τί μαρτύρων
<lb />ἄλλων ἀκούειν δεῖ μ᾽, ἅ γ᾽ εἰσορᾶν πάρα;
<lb />ὡς οὖν ἂν εἰδῇς, Μενέλεως, τοῖσιν θεοῖς
<lb rend="displayNum" n="535" />μὴ πρᾶσσ᾽ ἐναντί᾽, ὠφελεῖν τοῦτον θέλων,
<lb />ἔα δ᾽ ὑπ᾽ ἀστῶν καταφονευθῆναι πέτροις,
<lb />ἢ μὴ 'πίβαινε Σπαρτιάτιδος χθονός.
<lb />θυγάτηρ δ᾽ ἐμὴ θανοῦσ᾽ ἔπραξεν ἔνδικα:
<lb />ἀλλ᾽ οὐχὶ πρὸς τοῦτ᾽ εἰκὸς ἦν αὐτὴν θανεῖν.
<lb rend="displayNum" n="540" />ἐγὼ δὲ τἄλλα μακάριος πέφυκ᾽ ἀνήρ,
<lb />πλὴν ἐς θυγατέρας: τοῦτο δ᾽ οὐκ εὐδαιμονῶ.
</p></sp>
<sp>
<speaker>Χορός</speaker><p>
<lb />ζηλωτὸς ὅστις εὐτύχησεν ἐς τέκνα
<lb />καὶ μὴ 'πισήμους συμφορὰς ἐκτήσατο.
</p></sp></div2></div1></body></text></TEI.2>