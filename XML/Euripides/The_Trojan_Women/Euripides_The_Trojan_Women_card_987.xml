<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*(eka/bh"><p><milestone ed="p" n="987" unit="card" />
<lb />ἦν οὑμὸς υἱὸς κάλλος ἐκπρεπέστατος,
<lb />ὁ σὸς δ᾽ ἰδών νιν νοῦς ἐποιήθη Κύπρις:
<lb />τὰ μῶρα γὰρ πάντ᾽ ἐστὶν Ἀφροδίτη βροτοῖς,
<lb rend="displayNum" n="990" />καὶ τοὔνομ᾽ ὀρθῶς ἀφροσύνης ἄρχει θεᾶς.
<lb />ὃν εἰσιδοῦσα βαρβάροις ἐσθήμασι
<lb />χρυσῷ τε λαμπρὸν ἐξεμαργώθης φρένας.
<lb />ἐν μὲν γὰρ Ἄργει μίκρ᾽ ἔχουσ᾽ ἀνεστρέφου,
<lb />Σπάρτης δ᾽ ἀπαλλαχθεῖσα τὴν Φρυγῶν πόλιν
<lb rend="displayNum" n="995" />χρυσῷ ῥέουσαν ἤλπισας κατακλύσειν
<lb />δαπάναισιν: οὐδ᾽ ἦν ἱκανά σοι τὰ Μενέλεω
<lb />μέλαθρα ταῖς σαῖς ἐγκαθυβρίζειν τρυφαῖς.
<lb />εἶἑν: βίᾳ γὰρ παῖδα φῄς <add>σ᾽</add> ἄγειν ἐμόν:
<lb />τίς Σπαρτιατῶν ᾔσθετ᾽; ἢ ποίαν βοὴν
<lb rend="displayNum" n="1000" />ἀνωλόλυξας — Κάστορος νεανίου
<lb />τοῦ συζύγου τ᾽ ἔτ᾽ ὄντος, οὐ κατ᾽ ἄστρα πω;
<lb />ἐπεὶ δὲ Τροίαν ἦλθες Ἀργεῖοί τέ σου
<lb />κατ᾽ ἴχνος, ἦν δὲ δοριπετὴς ἀγωνία,
<lb />εἰ μὲν τὰ τοῦδε κρείσσον᾽ ἀγγέλλοιτό σοι,
<lb rend="displayNum" n="1005" />Μενέλαον ᾔνεις, παῖς ὅπως λυποῖτ᾽ ἐμὸς
<lb />ἔχων ἔρωτος ἀνταγωνιστὴν μέγαν:
<lb />εἰ δ᾽ εὐτυχοῖεν Τρῶες, οὐδὲν ἦν ὅδε.
<lb />ἐς τὴν τύχην δ᾽ ὁρῶσα τοῦτ᾽ ἤσκεις, ὅπως
<lb />ἕποι᾽ ἅμ᾽ αὐτῇ, τῇ ἀρετῇ δ᾽ οὐκ ἤθελες.
<lb rend="displayNum" n="1010" />κἄπειτα πλεκταῖς σῶμα σὸν κλέπτειν λέγεις
<lb />πύργων καθιεῖσ᾽, ὡς μένουσ᾽ ἀκουσίως;
<lb />ποῦ δῆτ᾽ ἐλήφθης ἢ βρόχους ἀρτωμένη
<lb />ἢ φάσγανον θήγουσ᾽, ἃ γενναία γυνὴ
<lb />δράσειεν ἂν ποθοῦσα τὸν πάρος πόσιν;
<lb rend="displayNum" n="1015" />καίτοι σ᾽ ἐνουθέτουν γε πολλὰ πολλάκις:
<lb />Ὦ θύγατερ, ἔξελθ᾽: οἱ δ᾽ ἐμοὶ παῖδες γάμους
<lb />ἄλλους γαμοῦσι, σὲ δ᾽ ἐπὶ ναῦς Ἀχαιϊκὰς
<lb />πέμψω συνεκκλέψασα: καὶ παῦσον μάχης
<lb />Ἕλληνας ἡμᾶς τε. ἀλλὰ σοὶ τόδ᾽ ἦν πικρόν.
<lb rend="displayNum" n="1020" />ἐν τοῖς Ἀλεξάνδρου γὰρ ὕβριζες δόμοις
<lb />καὶ προσκυνεῖσθαι βαρβάρων ὕπ᾽ ἤθελες:
<lb />μεγάλα γὰρ ἦν σοι.  — κἀπὶ τοῖσδε σὸν δέμας
<lb />ἐξῆλθες ἀσκήσασα κἄβλεψας πόσει
<lb />τὸν αὐτὸν αἰθέρ᾽, ὦ κατάπτυστον κάρα:
<lb rend="displayNum" n="1025" />ἣν χρῆν ταπεινὴν ἐν πέπλων ἐρειπίοις,
<lb />φρίκῃ τρέμουσαν, κρᾶτ᾽ ἀπεσκυθισμένην
<lb />ἐλθεῖν, τὸ σῶφρον τῆς ἀναιδείας πλέον
<lb />ἔχουσαν ἐπὶ τοῖς πρόσθεν ἡμαρτημένοις.
<lb />Μενέλα᾽, ἵν᾽ εἰδῇς οἷ τελευτήσω λόγον,
<lb rend="displayNum" n="1030" />στεφάνωσον Ἑλλάδ᾽ ἀξίως τήνδε κτανὼν
<lb />σαυτοῦ, νόμον δὲ τόνδε ταῖς ἄλλαισι θὲς
<lb />γυναιξί, θνῄσκειν ἥτις ἂν προδῷ πόσιν.
</p></sp>
</div1></body></text></TEI.2>