<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="98" unit="card" />
</p></sp>
</div1>
<div1 type="choral" org="uniform" sample="complete">
<div2 type="anapests" org="uniform" sample="complete">
<sp>
<speaker>Ἑκάβη</speaker><p>
<lb />ἄνα, δύσδαιμον, πεδόθεν κεφαλή:
<lb />ἐπάειρε δέρην: οὐκέτι Τροία
<lb rend="displayNum" n="100" />τάδε καὶ βασιλῆς ἐσμεν Τροίας.
<lb />μεταβαλλομένου δαίμονος ἀνέχου.
<lb />πλεῖ κατὰ πορθμόν, πλεῖ κατὰ δαίμονα,
<lb />μηδὲ προσίστω πρῷραν βιότου
<lb />πρὸς κῦμα πλέουσα τύχαισιν.
<lb rend="displayNum" n="105" />αἰαῖ αἰαῖ.
<lb />τί γὰρ οὐ πάρα μοι μελέᾳ στενάχειν,
<lb />ᾗ πατρὶς ἔρρει καὶ τέκνα καὶ πόσις;
<lb />ὦ πολὺς ὄγκος συστελλόμενος
<lb />προγόνων, ὡς οὐδὲν ἄρ᾽ ἦσθα.
<lb rend="displayNum" n="110" />τί με χρὴ σιγᾶν; τί δὲ μὴ σιγᾶν;
<lb /><del status="unremarkable">τί δὲ θρηνῆσαι;</del>
<lb />δύστηνος ἐγὼ τῆς βαρυδαίμονος
<lb />ἄρθρων κλίσεως, ὡς διάκειμαι,
<lb />νῶτ᾽ ἐν στερροῖς λέκτροισι ταθεῖσ᾽.
<lb rend="displayNum" n="115" />οἴμοι κεφαλῆς, οἴμοι κροτάφων
<lb />πλευρῶν θ᾽, ὥς μοι πόθος εἱλίξαι
<lb />καὶ διαδοῦναι νῶτον ἄκανθάν τ᾽
<lb />εἰς ἀμφοτέρους τοίχους, μελέων
<lb />ἐπὶ τοὺς αἰεὶ δακρύων ἐλέγους.
<lb rend="displayNum" n="120" />μοῦσα δὲ χαὕτη τοῖς δυστήνοις
<lb />ἄτας κελαδεῖν ἀχορεύτους.
</p></sp></div2></div1></body></text></TEI.2>