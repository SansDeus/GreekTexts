<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="antistrophe" n="3" org="uniform" sample="complete"><sp n="*)androma/xh"><p><milestone ed="p" n="673" unit="card" />
<lb />σὲ δ᾽, ὦ φίλ᾽ Ἕκτορ, εἶχον ἄνδρ᾽ ἀρκοῦντά μοι
<lb />ξυνέσει γένει πλούτῳ τε κἀνδρείᾳ μέγαν:
<lb rend="displayNum" n="675" />ἀκήρατον δέ μ᾽ ἐκ πατρὸς λαβὼν δόμων
<lb />πρῶτος τὸ παρθένειον ἐζεύξω λέχος.
<lb />καὶ νῦν ὄλωλας μὲν σύ, ναυσθλοῦμαι δ᾽ ἐγὼ
<lb />πρὸς Ἑλλάδ᾽ αἰχμάλωτος ἐς δοῦλον ζυγόν.
<lb />ἆρ᾽ οὐκ ἐλάσσω τῶν ἐμῶν ἔχειν κακῶν
<lb rend="displayNum" n="680" />Πολυξένης ὄλεθρος, ἣν καταστένεις;
<lb />ἐμοὶ γὰρ οὐδ᾽ ὃ πᾶσι λείπεται βροτοῖς
<lb />ξύνεστιν ἐλπίς, οὐδὲ κλέπτομαι φρένας
<lb />πράξειν τι κεδνόν: ἡδὺ δ᾽ ἐστὶ καὶ δοκεῖν.
</p></sp>
<sp>
<speaker>Χορός</speaker><p>
<lb />ἐς ταὐτὸν ἥκεις συμφορᾶς: θρηνοῦσα δὲ
<lb rend="displayNum" n="685" />τὸ σὸν διδάσκεις μ᾽ ἔνθα πημάτων κυρῶ.
</p></sp>
<sp>
<speaker>Ἑκάβη</speaker><p>
<lb />αὐτὴ μὲν οὔπω ναὸς εἰσέβην σκάφος,
<lb />γραφῇ δ᾽ ἰδοῦσα καὶ κλύουσ᾽ ἐπίσταμαι.
<lb />ναύταις γὰρ ἢν μὲν μέτριος ᾖ χειμὼν φέρειν,
<lb />προθυμίαν ἔχουσι σωθῆναι πόνων,
<lb rend="displayNum" n="690" />ὁ μὲν παρ᾽ οἴαχ᾽, ὁ δ᾽ ἐπὶ λαίφεσιν βεβώς,
<lb />ὁ δ᾽ ἄντλον εἴργων ναός: ἢν δ᾽ ὑπερβάλῃ
<lb />πολὺς ταραχθεὶς πόντος, ἐνδόντες τύχῃ
<lb />παρεῖσαν αὑτοὺς κυμάτων δρομήμασιν.
<lb />οὕτω δὲ κἀγὼ πόλλ᾽ ἔχουσα πήματα
<lb rend="displayNum" n="695" />ἄφθογγός εἰμι καὶ παρεῖσ᾽ ἐῶ στόμα:
<lb />νικᾷ γὰρ οὑκ θεῶν με δύστηνος κλύδων.
<lb />ἀλλ᾽, ὦ φίλη παῖ, τὰς μὲν Ἕκτορος τύχας
<lb />ἔασον: οὐ μὴ δάκρυά νιν σώσῃ τὰ σά:
<lb />τίμα δὲ τὸν παρόντα δεσπότην σέθεν,
<lb rend="displayNum" n="700" />φίλον διδοῦσα δέλεαρ ἀνδρὶ σῶν τρόπων.
<lb />κἂν δρᾷς τάδ᾽, ἐς τὸ κοινὸν εὐφρανεῖς φίλους
<lb />καὶ παῖδα τόνδε παιδὸς ἐκθρέψειας ἂν
<lb />Τροίᾳ μέγιστον ὠφέλημ᾽, ἵν᾽ — εἴ ποτε — 
<lb />ἐκ σοῦ γενόμενοι παῖδες Ἴλιον πάλιν
<lb rend="displayNum" n="705" />κατοικίσειαν, καὶ πόλις γένοιτ᾽ ἔτι.
<lb />ἀλλ᾽ ἐκ λόγου γὰρ ἄλλος ἐκβαίνει λόγος,
<lb />τίν᾽ αὖ δέδορκα τόνδ᾽ Ἀχαιϊκὸν λάτριν
<lb />στείχοντα καινῶν ἄγγελον βουλευμάτων;
</p></sp></div2></div1></body></text></TEI.2>