<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="antistrophe" n="3" org="uniform" sample="complete"><sp><p><milestone ed="p" n="634" unit="card" />
</p></sp>
<sp n="*)androma/xh">
<speaker>Ἀνδρομάχη</speaker><p>
<lb />ὦ μῆτερ, † ὦ τεκοῦσα †, κάλλιστον λόγον
<lb rend="displayNum" n="635" />ἄκουσον, ὥς σοι τέρψιν ἐμβαλῶ φρενί.
<lb />τὸ μὴ γενέσθαι τῷ θανεῖν ἴσον λέγω,
<lb />τοῦ ζῆν δὲ λυπρῶς κρεῖσσόν ἐστι κατθανεῖν.
<lb />ἀλγεῖ γὰρ οὐδὲν † τῶν κακῶν ᾐσθημένος: †
<lb />ὁ δ᾽ εὐτυχήσας ἐς τὸ δυστυχὲς πεσὼν
<lb rend="displayNum" n="640" />ψυχὴν ἀλᾶται τῆς πάροιθ᾽ εὐπραξίας.
<lb />κείνη δ᾽, ὁμοίως ὥσπερ οὐκ ἰδοῦσα φῶς,
<lb />τέθνηκε κοὐδὲν οἶδε τῶν αὑτῆς κακῶν.
<lb />ἐγὼ δὲ τοξεύσασα τῆς εὐδοξίας
<lb />λαχοῦσα πλεῖον τῆς τύχης ἡμάρτανον.
<lb rend="displayNum" n="645" />ἃ γὰρ γυναιξὶ σώφρον᾽ ἔσθ᾽ ηὑρημένα,
<lb />ταῦτ᾽ ἐξεμόχθουν Ἕκτορος κατὰ στέγας.
<lb />πρῶτον μέν, ἔνθα — κἂν προσῇ κἂν μὴ προσῇ
<lb rend="displayNum" n="648" />ψόγος γυναιξίν — αὐτὸ τοῦτ᾽ ἐφέλκεται
<lb />κακῶς ἀκούειν, ἥτις οὐκ ἔνδον μένει,
<lb rend="displayNum" n="650" />τούτου παρεῖσα πόθον ἔμιμνον ἐν δόμοις:
<lb />ἔσω τε μελάθρων κομψὰ θηλειῶν ἔπη
<lb />οὐκ εἰσεφρούμην, τὸν δὲ νοῦν διδάσκαλον
<lb />οἴκοθεν ἔχουσα χρηστὸν ἐξήρκουν ἐμοί.
<lb />γλώσσης τε σιγὴν ὄμμα θ᾽ ἥσυχον πόσει
<lb rend="displayNum" n="655" />παρεῖχον: ᾔδη δ᾽ ἁμὲ χρῆν νικᾶν πόσιν,
<lb />κείνῳ τε νίκην ὧν ἐχρῆν παριέναι.
<lb />καὶ τῶνδε κληδὼν ἐς στράτευμ᾽ Ἀχαιϊκὸν
<lb />ἐλθοῦσ᾽ ἀπώλεσέν μ᾽: ἐπεὶ γὰρ ᾑρέθην,
<lb />Ἀχιλλέως με παῖς ἐβουλήθη λαβεῖν
<lb rend="displayNum" n="660" />δάμαρτα: δουλεύσω δ᾽ ἐν αὐθεντῶν δόμοις.
<lb />κεἰ μὲν παρώσασ᾽ Ἕκτορος φίλον κάρα
<lb />πρὸς τὸν παρόντα πόσιν ἀναπτύξω φρένα,
<lb />κακὴ φανοῦμαι τῷ θανόντι: τόνδε δ᾽ αὖ
<lb />στυγοῦσ᾽ ἐμαυτῆς δεσπόταις μισήσομαι.
<lb rend="displayNum" n="665" />καίτοι λέγουσιν ὡς μί᾽ εὐφρόνη χαλᾷ
<lb />τὸ δυσμενὲς γυναικὸς εἰς ἀνδρὸς λέχος:
<lb />ἀπέπτυσ᾽ αὐτήν, ἥτις ἄνδρα τὸν πάρος
<lb />καινοῖσι λέκτροις ἀποβαλοῦσ᾽ ἄλλον φιλεῖ.
<lb />ἀλλ᾽ οὐδὲ πῶλος ἥτις ἂν διαζυγῇ
<lb rend="displayNum" n="670" />τῆς συντραφείσης, ῥᾳδίως ἕλξει ζυγόν.
<lb />καίτοι τὸ θηριῶδες ἄφθογγόν τ᾽ ἔφυ
<lb />ξυνέσει τ᾽ ἄχρηστον τῇ φύσει τε λείπεται.
</p></sp></div2></div1></body></text></TEI.2>