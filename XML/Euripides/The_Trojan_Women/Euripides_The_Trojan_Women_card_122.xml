<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="122" unit="card" />
</p></sp></div2>
<div2 type="lyric" org="uniform" sample="complete">
<sp>
<speaker>Ἑκάβη</speaker><p>
<lb />πρῷραι ναῶν, ὠκείαις
<lb />Ἴλιον ἱερὰν αἳ κώπαις
<lb />δι᾽ ἅλα πορφυροειδέα καὶ
<lb rend="displayNum" n="125" />λιμένας Ἑλλάδος εὐόρμους
<lb />αὐλῶν παιᾶνι στυγνῷ
<lb />συρίγγων τ᾽ εὐφθόγγων φωνᾷ
<lb />βαίνουσαι πλεκτὰν Αἰγύπτου
<lb />παιδείαν ἐξηρτήσασθ᾽,
<lb rend="displayNum" n="130" />αἰαῖ, Τροίας ἐν κόλποις
<lb />τὰν Μενελάου μετανισόμεναι
<lb />στυγνὰν ἄλοχον, Κάστορι λώβαν
<lb />τῷ τ᾽ Εὐρώτᾳ δυσκλείαν,
<lb />ἃ σφάζει μὲν
<lb rend="displayNum" n="135" />τὸν πεντήκοντ᾽ ἀροτῆρα τέκνων
<lb />Πρίαμον, ἐμέ τε μελέαν Ἑκάβαν
<lb />ἐς τάνδ᾽ ἐξώκειλ᾽ ἄταν.
<lb />ὤμοι, θάκους οἵους θάσσω,
<lb />σκηναῖς ἐφέδρους Ἀγαμεμνονίαις.
<lb rend="displayNum" n="140" />δούλα δ᾽ ἄγομαι
<lb />γραῦς ἐξ οἴκων πενθήρη
<lb />κρᾶτ᾽ ἐκπορθηθεῖσ᾽ οἰκτρῶς.
<lb />ἀλλ᾽ ὦ τῶν χαλκεγχέων Τρώων
<lb />ἄλοχοι μέλεαι,
<lb />καὶ κοῦραι <add>κοῦραι</add> δύσνυμφοι,
<lb rend="displayNum" n="145" />τύφεται Ἴλιον, αἰάζωμεν.
<lb />μάτηρ δ᾽ ὡσεί τις πτανοῖς
<lb />ὄρνισιν, ὅπως ἐξάρξω 'γὼ
<lb />κλαγγάν, μολπάν, οὐ τὰν αὐτὰν
<lb />οἵαν ποτὲ δὴ
<lb rend="displayNum" n="150" />σκήπτρῳ Πριάμου διερειδομένα
<lb />ποδὸς ἀρχεχόρου πληγαῖς Φρυγίους
<lb />εὐκόμποις ἐξῆρχον θεούς.
</p></sp></div2></div1></body></text></TEI.2>