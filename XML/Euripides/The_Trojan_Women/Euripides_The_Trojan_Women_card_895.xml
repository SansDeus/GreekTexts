<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="895" unit="card" />
</p></sp>
<sp>
<speaker>Ἑλένη</speaker><p>
<lb rend="displayNum" n="895" />Μενέλαε, φροίμιον μὲν ἄξιον φόβου
<lb />τόδ᾽ ἐστίν: ἐν γὰρ χερσὶ προσπόλων σέθεν
<lb />βίᾳ πρὸ τῶνδε δωμάτων ἐκπέμπομαι.
<lb />ἀτὰρ σχεδὸν μὲν οἶδά σοι μισουμένη,
<lb />ὅμως δ᾽ ἐρέσθαι βούλομαι: γνῶμαι τίνες
<lb rend="displayNum" n="900" />Ἕλλησι καὶ σοὶ τῆς ἐμῆς ψυχῆς πέρι;
</p></sp>
<sp>
<speaker>Μενέλαος</speaker><p>
<lb />οὐκ εἰς ἀκριβὲς ἦλθες, ἀλλ᾽ ἅπας στρατὸς
<lb />κτανεῖν ἐμοί σ᾽ ἔδωκεν, ὅνπερ ἠδίκεις.
</p></sp>
<sp>
<speaker>Ἑλένη</speaker><p>
<lb />ἔξεστιν οὖν πρὸς ταῦτ᾽ ἀμείψασθαι λόγῳ,
<lb />ὡς οὐ δικαίως, ἢν θάνω, θανούμεθα;
</p></sp>
<sp>
<speaker>Μενέλαος</speaker><p>
<lb rend="displayNum" n="905" />οὐκ ἐς λόγους ἐλήλυθ᾽, ἀλλά σε κτενῶν.
</p></sp>
<sp>
<speaker>Ἑκάβη</speaker><p>
<lb />ἄκουσον αὐτῆς, μὴ θάνῃ τοῦδ᾽ ἐνδεής,
<lb />Μενέλαε, καὶ δὸς τοὺς ἐναντίους λόγους
<lb />ἡμῖν κατ᾽ αὐτῆς: τῶν γὰρ ἐν Τροίᾳ κακῶν
<lb />οὐδὲν κάτοισθα. συντεθεὶς δ᾽ ὁ πᾶς λόγος
<lb rend="displayNum" n="910" />κτενεῖ νιν οὕτως ὥστε μηδαμοῦ φυγεῖν.
</p></sp>
<sp>
<speaker>Μενέλαος</speaker><p>
<lb />σχολῆς τὸ δῶρον: εἰ δὲ βούλεται λέγειν,
<lb />ἔξεστι. τῶν σῶν δ᾽ οὕνεχ᾽ — ὡς μάθῃ — λόγων
<lb />δώσω τόδ᾽ αὐτῇ: τῆσδε δ᾽ οὐ δώσω χάριν.
</p></sp>
<sp n="*(ele/nh">
<speaker>Ἑλένη</speaker><p>
<lb />ἴσως με, κἂν εὖ κἂν κακῶς δόξω λέγειν,
<lb rend="displayNum" n="915" />οὐκ ἀνταμείψῃ πολεμίαν ἡγούμενος.
<lb />ἐγὼ δ᾽, ἅ σ᾽ οἶμαι διὰ λόγων ἰόντ᾽ ἐμοῦ
<lb />κατηγορήσειν, ἀντιθεῖσ᾽ ἀμείψομαι
<lb />τοῖς σοῖσι τἀμὰ καὶ τὰ σ᾽ αἰτιάματα.
<lb />πρῶτον μὲν ἀρχὰς ἔτεκεν ἥδε τῶν κακῶν,
<lb rend="displayNum" n="920" />Πάριν τεκοῦσα: δεύτερον δ᾽ ἀπώλεσε
<lb />Τροίαν τε κἄμ᾽ ὁ πρέσβυς οὐ κτανὼν βρέφος,
<lb />δαλοῦ πικρὸν μίμημ᾽, Ἀλέξανδρόν ποτε.
<lb />ἐνθένδε τἀπίλοιπ᾽ ἄκουσον ὡς ἔχει.
<lb />ἔκρινε τρισσὸν ζεῦγος ὅδε τριῶν θεῶν:
<lb rend="displayNum" n="925" />καὶ Παλλάδος μὲν ἦν Ἀλεξάνδρῳ δόσις
<lb />Φρυξὶ στρατηγοῦνθ᾽ Ἑλλάδ᾽ ἐξανιστάναι,
<lb />Ἥρα δ᾽ ὑπέσχετ᾽ Ἀσιάδ᾽ Εὐρώπης θ᾽ ὅρους
<lb />τυραννίδ᾽ ἕξειν, εἴ σφε κρίνειεν Πάρις:
<lb />Κύπρις δὲ τοὐμὸν εἶδος ἐκπαγλουμένη
<lb rend="displayNum" n="930" />δώσειν ὑπέσχετ᾽, εἰ θεὰς ὑπερδράμοι
<lb />κάλλει. τὸν ἔνθεν δ᾽ ὡς ἔχει σκέψαι λόγον:
<lb />νικᾷ Κύπρις θεάς, καὶ τοσόνδ᾽ οὑμοὶ γάμοι
<lb />ὤνησαν Ἑλλάδ᾽: οὐ κρατεῖσθ᾽ ἐκ βαρβάρων,
<lb />οὔτ᾽ ἐς δόρυ σταθέντες, οὐ τυραννίδι.
<lb rend="displayNum" n="935" />ἃ δ᾽ εὐτύχησεν Ἑλλάς, ὠλόμην ἐγὼ
<lb />εὐμορφίᾳ πραθεῖσα, κὠνειδίζομαι
<lb />ἐξ ὧν ἐχρῆν με στέφανον ἐπὶ κάρᾳ λαβεῖν.
<lb />οὔπω με φήσεις αὐτὰ τἀν ποσὶν λέγειν,
<lb />ὅπως ἀφώρμησ᾽ ἐκ δόμων τῶν σῶν λάθρα.
<lb rend="displayNum" n="940" />ἦλθ᾽ οὐχὶ μικρὰν θεὸν ἔχων αὑτοῦ μέτα
<lb />ὁ τῆσδ᾽ ἀλάστωρ, εἴτ᾽ Ἀλέξανδρον θέλεις
<lb />ὀνόματι προσφωνεῖν νιν εἴτε καὶ Πάριν:
<lb />ὅν, ὦ κάκιστε, σοῖσιν ἐν δόμοις λιπὼν
<lb />Σπάρτης ἀπῆρας νηὶ Κρησίαν χθόνα.
</p></sp></div1></body></text></TEI.2>