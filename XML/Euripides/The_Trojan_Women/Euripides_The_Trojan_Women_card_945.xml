<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*(ele/nh"><p><milestone ed="p" n="945" unit="card" />
<lb rend="displayNum" n="945" />εἶἑν.
<lb />οὐ σέ, ἀλλ᾽ ἐμαυτὴν τοὐπὶ τῷδ᾽ ἐρήσομαι:
<lb />τί δὴ φρονοῦσά γ᾽ ἐκ δόμων ἅμ᾽ ἑσπόμην
<lb />ξένῳ, προδοῦσα πατρίδα καὶ δόμους ἐμούς;
<lb />τὴν θεὸν κόλαζε καὶ Διὸς κρείσσων γενοῦ,
<lb />ὃς τῶν μὲν ἄλλων δαιμόνων ἔχει κράτος,
<lb rend="displayNum" n="950" />κείνης δὲ δοῦλός ἐστι: συγγνώμη δ᾽ ἐμοί.
<lb />ἔνθεν δ᾽ ἔχοις ἂν εἰς ἔμ᾽ εὐπρεπῆ λόγον:
<lb />ἐπεὶ θανὼν γῆς ἦλθ᾽ Ἀλέξανδρος μυχούς,
<lb />χρῆν μ᾽, ἡνίκ᾽ οὐκ ἦν θεοπόνητά μου λέχη,
<lb />λιποῦσαν οἴκους ναῦς ἐπ᾽ Ἀργείων μολεῖν.
<lb rend="displayNum" n="955" />ἔσπευδον αὐτὸ τοῦτο: μάρτυρες δέ μοι
<lb />πύργων πυλωροὶ κἀπὸ τειχέων σκοποί,
<lb />οἳ πολλάκις μ᾽ ἐφηῦρον ἐξ ἐπάλξεων
<lb />πλεκταῖσιν ἐς γῆν σῶμα κλέπτουσαν τόδε.
<lb /><del status="unremarkable">βίᾳ δ᾽ ὁ καινός μ᾽ οὗτος ἁρπάσας πόσις
<lb rend="displayNum" n="960" />Δηίφοβος ἄλοχον εἶχεν ἀκόντων Φρυγῶν.</del>
<lb />πῶς οὖν ἔτ᾽ ἂν θνῄσκοιμ᾽ ἂν ἐνδίκως, πόσι,
<lb /> <gap /> 
<lb />πρὸς σοῦ δικαίως, ἣν ὁ μὲν βίᾳ γαμεῖ,
<lb />τὰ δ᾽ οἴκοθεν κεῖν᾽ ἀντὶ νικητηρίων
<lb />πικρῶς ἐδούλευσ᾽; εἰ δὲ τῶν θεῶν κρατεῖν
<lb rend="displayNum" n="965" />βούλῃ, τὸ χρῄζειν ἀμαθές ἐστί σου τόδε.
</p></sp>
<sp>
<speaker>Χορός</speaker><p>
<lb />βασίλει᾽, ἄμυνον σοῖς τέκνοισι καὶ πάτρᾳ
<lb />πειθὼ διαφθείρουσα τῆσδ᾽, ἐπεὶ λέγει
<lb />καλῶς κακοῦργος οὖσα: δεινὸν οὖν τόδε.
</p></sp>
<sp n="*(eka/bh">
<speaker>Ἑκάβη</speaker><p>
<lb />ταῖς θεαῖσι πρῶτα σύμμαχος γενήσομαι
<lb rend="displayNum" n="970" />καὶ τήνδε δείξω μὴ λέγουσαν ἔνδικα.
<lb />ἐγὼ γὰρ Ἥραν παρθένον τε Παλλάδα
<lb />οὐκ ἐς τοσοῦτον ἀμαθίας ἐλθεῖν δοκῶ,
<lb />ὥσθ᾽ ἣ μὲν Ἄργος βαρβάροις ἀπημπόλα,
<lb />Παλλὰς δ᾽ Ἀθήνας Φρυξὶ δουλεύειν ποτέ,
<lb rend="displayNum" n="975" />εἰ παιδιαῖσι καὶ χλιδῇ μορφῆς πέρι
<lb />ἦλθον πρὸς Ἴδην. τοῦ γὰρ οὕνεκ᾽ ἂν θεὰ
<lb />Ἥρα τοσοῦτον ἔσχ᾽ ἔρωτα καλλονῆς;
<lb />πότερον ἀμείνον᾽ ὡς λάβῃ Διὸς πόσιν;
<lb />ἢ γάμον Ἀθηνᾶ θεῶν τίνος θηρωμένη — 
<lb rend="displayNum" n="980" />ἣ παρθενείαν πατρὸς ἐξῃτήσατο,
<lb />φεύγουσα λέκτρα; μὴ ἀμαθεῖς ποίει θεὰς
<lb rend="displayNum" n="982" />τὸ σὸν κακὸν κοσμοῦσα, μὴ οὐ πείσῃς σοφούς.
<lb />Κύπριν δ᾽ ἔλεξας — ταῦτα γὰρ γέλως πολύς — 
<lb />ἐλθεῖν ἐμῷ ξὺν παιδὶ Μενέλεω δόμους.
<lb rend="displayNum" n="985" />οὐκ ἂν μένουσ᾽ ἂν ἥσυχός σ᾽ ἐν οὐρανῷ
<lb />αὐταῖς Ἀμύκλαις ἤγαγεν πρὸς Ἴλιον;
</p></sp></div1></body></text></TEI.2>