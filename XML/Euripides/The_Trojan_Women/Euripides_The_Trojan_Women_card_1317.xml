<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="strophe" n="1" org="uniform" sample="complete"><sp><p><milestone ed="p" n="1317" unit="card" /></p></sp></div2>
<div2 type="antistrophe" n="1" org="uniform" sample="complete">
<sp><speaker>Ἑκάβη</speaker><p>
<lb />ἰὼ θεῶν μέλαθρα καὶ πόλις φίλα,</p></sp>
<sp><speaker>Χορός</speaker><p>
<lb />ἓ ἕ.</p></sp>
<sp><speaker>Ἑκάβη</speaker><p>
<lb />τὰν φόνιον ἔχετε φλόγα δορός τε λόγχαν.</p></sp>
<sp><speaker>Χορός</speaker><p>
<lb />τάχ᾽ ἐς φίλαν γᾶν πεσεῖσθ᾽ ἀνώνυμοι.</p></sp>
<sp><speaker>Ἑκάβη</speaker><p>
<lb rend="displayNum" n="1320" />κόνις δ᾽ ἴσα καπνῷ πτέρυγι πρὸς αἰθέρα
<lb />ᾆστον οἴκων ἐμῶν με θήσει.</p></sp>
<sp><speaker>Χορός</speaker><p>
<lb />ὄνομα δὲ γᾶς ἀφανὲς εἶσιν: ἄλλᾳ δ᾽
<lb />ἄλλο φροῦδον, οὐδ᾽ ἔτ᾽ ἔστιν
<lb />ἁ τάλαινα Τροία.</p></sp>
<sp><speaker>Ἑκάβη</speaker><p>
<lb rend="displayNum" n="1325" />ἐμάθετ᾽, ἐκλύετε;</p></sp>
<sp><speaker>Χορός</speaker><p>
Περγάμων <add>γε</add> κτύπον.</p></sp>
<sp><speaker>Ἑκάβη</speaker><p>
<lb />ἔνοσις ἅπασαν ἔνοσις  <gap /> </p></sp>
<sp><speaker>Χορός</speaker><p>
ἐπικλύσει πόλιν.</p></sp>
<sp><speaker>Ἑκάβη</speaker><p>
<lb />ἰώ:
<lb />τρομερὰ μέλεα, φέρετ᾽ ἐμὸν ἴχνος:
<lb />ἴτ᾽ ἐπί, τάλανα,
<lb rend="displayNum" n="1330" />δούλειον ἁμέραν βίου.</p></sp>
<sp><speaker>Χορός</speaker><p>
<lb />ἰὼ τάλαινα πόλις: ὅμως δὲ
<lb />πρόφερε πόδα σὸν ἐπὶ πλάτας Ἀχαιῶν.</p></sp></div2>
</div1></body>
</text></TEI.2>