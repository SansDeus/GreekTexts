<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><milestone ed="p" n="341" unit="card" />
<sp>
<speaker>Χορός</speaker><p>
<lb />βασίλεια, βακχεύουσαν οὐ λήψῃ κόρην,
<lb />μὴ κοῦφον αἴρῃ βῆμ᾽ ἐς Ἀργείων στρατόν;
</p></sp>
<sp>
<speaker>Ἑκάβη</speaker><p>
<lb />Ἥφαιστε, δᾳδουχεῖς μὲν ἐν γάμοις βροτῶν,
<lb />ἀτὰρ λυγράν γε τήνδ᾽ ἀναιθύσσεις φλόγα
<lb rend="displayNum" n="345" />ἔξω τε μεγάλων ἐλπίδων.
<lb />οἴμοι, τέκνον,
<lb />ὡς οὐχ ὑπ᾽ αἰχμῆς <add>σ᾽</add> οὐδ᾽ ὑπ᾽ Ἀργείου δορὸς
<lb />γάμους γαμεῖσθαι τούσδ᾽ ἐδόξαζόν ποτε.
<lb />παράδος ἐμοὶ φῶς: οὐ γὰρ ὀρθὰ πυρφορεῖς
<lb />μαινὰς θοάζουσ᾽, οὐδέ σ᾽ αἱ τύχαι, τέκνον,
<lb rend="displayNum" n="350" />† ἐσωφρονήκασ᾽ †, ἀλλ᾽ ἔτ᾽ ἐν ταὐτῷ μένεις.
<lb />ἐσφέρετε πεύκας, δάκρυά τ᾽ ἀνταλλάξατε
<lb />τοῖς τῆσδε μέλεσι, Τρῳάδες, γαμηλίοις.
</p></sp>
<sp n="*kasa/ndra">
<speaker>Κασάνδρα</speaker><p>
<lb />μῆτερ, πύκαζε κρᾶτ᾽ ἐμὸν νικηφόρον,
<lb />καὶ χαῖρε τοῖς ἐμοῖσι βασιλικοῖς γάμοις:
<lb rend="displayNum" n="355" />καὶ πέμπε, κἂν μὴ τἀμά σοι πρόθυμά γ᾽ ᾖ,
<lb />ὤθει βιαίως: εἰ γὰρ ἔστι Λοξίας,
<lb />Ἑλένης γαμεῖ με δυσχερέστερον γάμον
<lb />ὁ τῶν Ἀχαιῶν κλεινὸς Ἀγαμέμνων ἄναξ.
<lb />κτενῶ γὰρ αὐτόν, κἀντιπορθήσω δόμους
<lb rend="displayNum" n="360" />ποινὰς ἀδελφῶν καὶ πατρὸς λαβοῦσ᾽ ἐμοῦ  <gap /> 
<lb />ἀλλ᾽ ἄττ᾽ ἐάσω: πέλεκυν οὐχ ὑμνήσομεν,
<lb />ὃς ἐς τράχηλον τὸν ἐμὸν εἶσι χἁτέρων:
<lb />μητροκτόνους τ᾽ ἀγῶνας, οὓς οὑμοὶ γάμοι
<lb />θήσουσιν, οἴκων τ᾽ Ἀτρέως ἀνάστασιν.
<lb rend="displayNum" n="365" />πόλιν δὲ δείξω τήνδε μακαριωτέραν
<lb />ἢ τοὺς Ἀχαιούς, ἔνθεος μέν, ἀλλ᾽ ὅμως
<lb />τοσόνδε γ᾽ ἔξω στήσομαι βακχευμάτων:
<lb />οἳ διὰ μίαν γυναῖκα καὶ μίαν Κύπριν,
<lb />θηρῶντες Ἑλένην, μυρίους ἀπώλεσαν.
<lb rend="displayNum" n="370" />ὁ δὲ στρατηγὸς ὁ σοφὸς ἐχθίστων ὕπερ
<lb />τὰ φίλτατ᾽ ὤλεσ᾽, ἡδονὰς τὰς οἴκοθεν
<lb />τέκνων ἀδελφῷ δοὺς γυναικὸς οὕνεκα,
<lb />καὶ ταῦθ᾽ ἑκούσης κοὐ βίᾳ λελῃσμένης.
<lb />ἐπεὶ δ᾽ ἐπ᾽ ἀκτὰς ἤλυθον Σκαμανδρίους,
<lb rend="displayNum" n="375" />ἔθνῃσκον, οὐ γῆς ὅρι᾽ ἀποστερούμενοι
<lb />οὐδ᾽ ὑψίπυργον πατρίδ᾽: οὓς δ᾽ Ἄρης ἕλοι,
<lb />οὐ παῖδας εἶδον, οὐ δάμαρτος ἐν χεροῖν
<lb />πέπλοις συνεστάλησαν, ἐν ξένῃ δὲ γῇ
<lb />κεῖνται. τὰ δ᾽ οἴκοι τοῖσδ᾽ ὅμοι᾽ ἐγίγνετο:
<lb rend="displayNum" n="380" />χῆραί τ᾽ ἔθνῃσκον, οἳ δ᾽ ἄπαιδες ἐν δόμοις
<lb />ἄλλοις τέκν᾽ ἐκθρέψαντες: οὐδὲ πρὸς τάφοις
<lb />ἔσθ᾽ ὅστις αὐτῶν αἷμα γῇ δωρήσεται.
<lb />ἦ τοῦδ᾽ ἐπαίνου τὸ στράτευμ᾽ ἐπάξιον.  — 
<lb />σιγᾶν ἄμεινον τᾀσχρά, μηδὲ μοῦσά μοι
<lb rend="displayNum" n="385" />γένοιτ᾽ ἀοιδὸς ἥτις ὑμνήσει κακά.
</p></sp></div2></div1></body></text></TEI.2>