<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="1260" unit="card" />
</p></sp>
<sp>
<speaker>Ταλθύβιος</speaker><p>
<lb rend="displayNum" n="1260" />αὐδῶ λοχαγοῖς, οἳ τέταχθ᾽ ἐμπιμπράναι
<lb />Πριάμου τόδ᾽ ἄστυ, μηκέτ᾽ ἀργοῦσαν φλόγα
<lb />ἐν χειρὶ σῴζειν, ἀλλὰ πῦρ ἐνιέναι,
<lb />ὡς ἂν κατασκάψαντες Ἰλίου πόλιν
<lb />στελλώμεθ᾽ οἴκαδ᾽ ἄσμενοι Τροίας ἄπο.
<lb rend="displayNum" n="1265" />ὑμεῖς δ᾽, ἵν᾽ αὑτὸς λόγος ἔχῃ μορφὰς δύο,
<lb />χωρεῖτε, Τρώων παῖδες, ὀρθίαν ὅταν
<lb />σάλπιγγος ἠχὼ δῶσιν ἀρχηγοὶ στρατοῦ,
<lb />πρὸς ναῦς Ἀχαιῶν, ὡς ἀποστέλλησθε γῆς.
<lb />σύ τ᾽, ὦ γεραιὰ δυστυχεστάτη γύναι,
<lb rend="displayNum" n="1270" />ἕπου. μεθήκουσίν σ᾽ Ὀδυσσέως πάρα
<lb />οἵδ᾽, ᾧ σε δούλην κλῆρος ἐκπέμπει πάτρας.
</p></sp>
<sp>
<speaker>Ἑκάβη</speaker><p>
<lb />οἲ 'γὼ τάλαινα: τοῦτο δὴ τὸ λοίσθιον
<lb />καὶ τέρμα πάντων τῶν ἐμῶν ἤδη κακῶν:
<lb />ἔξειμι πατρίδος, πόλις ὑφάπτεται πυρί.
<lb rend="displayNum" n="1275" />ἀλλ᾽, ὦ γεραιὲ πούς, ἐπίσπευσον μόλις,
<lb />ὡς ἀσπάσωμαι τὴν ταλαίπωρον πόλιν.
<lb />ὦ μεγάλα δή ποτ᾽ ἀμπνέουσ᾽ ἐν βαρβάροις
<lb />Τροία, τὸ κλεινὸν ὄνομ᾽ ἀφαιρήσῃ τάχα.
<lb />πιμπρᾶσί σ᾽, ἡμᾶς δ᾽ ἐξάγουσ᾽ ἤδη χθονὸς
<lb rend="displayNum" n="1280" />δούλας: ἰὼ θεοί. καὶ τί τοὺς θεοὺς καλῶ;
<lb />καὶ πρὶν γὰρ οὐκ ἤκουσαν ἀνακαλούμενοι.
<lb />φέρ᾽ ἐς πυρὰν δράμωμεν: ὡς κάλλιστά μοι
<lb />σὺν τῇδε πατρίδι κατθανεῖν πυρουμένῃ.
</p></sp>
<sp>
<speaker>Ταλθύβιος</speaker><p>
<lb />ἐνθουσιᾷς, δύστηνε, τοῖς σαυτῆς κακοῖς.
<lb rend="displayNum" n="1285" />ἀλλ᾽ ἄγετε, μὴ φείδεσθ᾽: Ὀδυσσέως δὲ χρὴ
<lb />ἐς χεῖρα δοῦναι τήνδε καὶ πέμπειν γέρας.
</p></sp></div2></div1></body></text></TEI.2>