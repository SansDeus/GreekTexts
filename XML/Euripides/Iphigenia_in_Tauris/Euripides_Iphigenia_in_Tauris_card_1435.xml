<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1435" unit="card" />
<sp>
<speaker>Ἀθήνα</speaker><p>
<lb rend="displayNum" n="1435" />ποῖ ποῖ διωγμὸν τόνδε πορθμεύεις, ἄναξ
<lb />Θόας; ἄκουσον τῆσδ᾽ Ἀθηναίας λόγους.
<lb />παῦσαι διώκων ῥεῦμά τ᾽ ἐξορμῶν στρατοῦ:
<lb />πεπρωμένος γὰρ θεσφάτοισι Λοξίου
<lb />δεῦρ᾽ ἦλθ᾽ Ὀρέστης, τόν τ᾽ Ἐρινύων χόλον
<lb rend="displayNum" n="1440" />φεύγων ἀδελφῆς τ᾽ Ἄργος ἐσπέμψων δέμας
<lb />ἄγαλμά θ᾽ ἱερὸν εἰς ἐμὴν ἄξων χθόνα,
<lb rend="displayNum" n="1441a" />τῶν νῦν παρόντων πημάτων ἀναψυχάς.
<lb rend="displayNum" n="1442" />πρὸς μὲν σὲ ὅδ᾽ ἡμῖν μῦθος: ὃν δ᾽ ἀποκτενεῖν
<lb />δοκεῖς Ὀρέστην ποντίῳ λαβὼν σάλῳ,
<lb />ἤδη Ποσειδῶν χάριν ἐμὴν ἀκύμονα
<lb rend="displayNum" n="1445" />πόντου τίθησι νῶτα πορθμεύειν πλάτῃ.
<lb /><milestone ed="P" unit="para" />μαθὼν δ᾽, Ὀρέστα, τὰς ἐμὰς ἐπιστολάς — 
<lb />κλύεις γὰρ αὐδὴν καίπερ οὐ παρὼν θεᾶς — 
<lb />χώρει λαβὼν ἄγαλμα σύγγονόν τε σήν.
<lb />ὅταν δ᾽ Ἀθήνας τὰς θεοδμήτους μόλῃς,
<lb rend="displayNum" n="1450" />χῶρός τις ἔστιν Ἀτθίδος πρὸς ἐσχάτοις
<lb />ὅροισι, γείτων δειράδος Καρυστίας,
<lb />ἱερός, Ἁλάς νιν οὑμὸς ὀνομάζει λεώς:
<lb />ἐνταῦθα τεύξας ναὸν ἵδρυσαι βρέτας,
<lb />ἐπώνυμον γῆς Ταυρικῆς πόνων τε σῶν,
<lb rend="displayNum" n="1455" />οὓς ἐξεμόχθεις περιπολῶν καθ᾽ Ἑλλάδα
<lb />οἴστροις Ἐρινύων. Ἄρτεμιν δέ νιν βροτοὶ
<lb />τὸ λοιπὸν ὑμνήσουσι Ταυροπόλον θεάν.
<lb />νόμον τε θὲς τόνδ᾽: ὅταν ἑορτάζῃ λεώς,
<lb />τῆς σῆς σφαγῆς ἄποιν᾽ ἐπισχέτω ξίφος
<lb rend="displayNum" n="1460" />δέρῃ πρὸς ἀνδρὸς αἷμά τ᾽ ἐξανιέτω,
<lb />ὁσίας ἕκατι θεά θ᾽ ὅπως τιμὰς ἔχῃ.
<lb />σὲ δ᾽ ἀμφὶ σεμνάς, Ἰφιγένεια, κλίμακας
<lb />Βραυρωνίας δεῖ τῇδε κλῃδουχεῖν θεᾷ:
<lb />οὗ καὶ τεθάψῃ κατθανοῦσα, καὶ πέπλων
<lb rend="displayNum" n="1465" />ἄγαλμά σοι θήσουσιν εὐπήνους ὑφάς,
<lb />ἃς ἂν γυναῖκες ἐν τόκοις ψυχορραγεῖς
<lb />λίπωσ᾽ ἐν οἴκοις. τάσδε δ᾽ ἐκπέμπειν χθονὸς
<lb />Ἑλληνίδας γυναῖκας ἐξεφίεμαι
<lb />γνώμης δικαίας οὕνεκ᾽
<lb /><add><gap desc="*" /></add>
<lb />ἐκσῴσασα δὲ
<lb rend="displayNum" n="1470" />καὶ πρίν σ᾽ Ἀρείοις ἐν πάγοις ψήφους ἴσας
<lb />κρίνασ᾽, Ὀρέστα: καὶ νόμισμ᾽ ἔσται τόδε,
<lb />νικᾶν ἰσήρεις ὅστις ἂν ψήφους λάβῃ.
<lb />ἀλλ᾽ ἐκκομίζου σὴν κασιγνήτην χθονός,
<lb />Ἀγαμέμνονος παῖ.  — καὶ σὺ μὴ θυμοῦ, Θόας.
</p></sp>
</div1></body></text></TEI.2>