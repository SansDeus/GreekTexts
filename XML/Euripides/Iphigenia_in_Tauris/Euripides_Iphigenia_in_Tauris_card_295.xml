<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*bouko/los"><p><milestone ed="p" n="295" unit="card" />
<lb rend="displayNum" n="295" /><milestone ed="P" unit="para" />ἡμεῖς δὲ συσταλέντες, ὡς θαμβούμενοι,
<lb />σιγῇ καθήμεθ᾽: ὃ δὲ χερὶ σπάσας ξίφος,
<lb />μόσχους ὀρούσας ἐς μέσας λέων ὅπως,
<lb />παίει σιδήρῳ λαγόνας ἐς πλευράς θ᾽ ἱείς,
<lb />δοκῶν Ἐρινῦς θεὰς ἀμύνεσθαι τάδε,
<lb rend="displayNum" n="300" />ὡς αἱματηρὸν πέλαγος ἐξανθεῖν ἁλός.
<lb />κἀν τῷδε πᾶς τις, ὡς ὁρᾷ βουφόρβια
<lb />πίπτοντα καὶ πορθούμεν᾽, ἐξωπλίζετο,
<lb />κόχλους τε φυσῶν συλλέγων τ᾽ ἐγχωρίους:
<lb />πρὸς εὐτραφεῖς γὰρ καὶ νεανίας ξένους
<lb rend="displayNum" n="305" />φαύλους μάχεσθαι βουκόλους ἡγούμεθα.
<lb />πολλοὶ δ᾽ ἐπληρώθημεν ἐν μακρῷ χρόνῳ.
<lb />πίπτει δὲ μανίας πίτυλον ὁ ξένος μεθείς,
<lb />στάζων ἀφρῷ γένειον: ὡς δ᾽ ἐσείδομεν
<lb />προύργου πεσόντα, πᾶς ἀνὴρ ἔσχεν πόνον
<lb rend="displayNum" n="310" />βάλλων ἀράσσων. ἅτερος δὲ τοῖν ξένοιν
<lb />ἀφρόν τ᾽ ἀπέψη σώματός τ᾽ ἐτημέλει
<lb />πέπλων τε προυκάλυπτεν εὐπήνους ὑφάς,
<lb />καραδοκῶν μὲν τἀπιόντα τραύματα,
<lb />φίλον δὲ θεραπείαισιν ἄνδρ᾽ εὐεργετῶν.
<lb rend="displayNum" n="315" />ἔμφρων δ᾽ ἀνᾴξας ὁ ξένος πεσήματος
<lb />ἔγνω κλύδωνα πολεμίων προσκείμενον
<lb />καὶ τὴν παροῦσαν συμφορὰν αὐτοῖν πέλας,
<lb />ᾤμωξέ θ᾽: ἡμεῖς δ᾽ οὐκ ἀνίεμεν πέτροις
<lb />βάλλοντες, ἄλλος ἄλλοθεν προσκείμενοι.
<lb rend="displayNum" n="320" />οὗ δὴ τὸ δεινὸν παρακέλευσμ᾽ ἠκούσαμεν:
<lb />Πυλάδη, θανούμεθ᾽, ἀλλ᾽ ὅπως θανούμεθα
<lb />κάλλισθ᾽: ἕπου μοι, φάσγανον σπάσας χερί.  — 
<lb /><milestone ed="P" unit="para" />ὡς δ᾽ εἴδομεν δίπαλτα πολεμίων ξίφη,
<lb />φυγῇ λεπαίας ἐξεπίμπλαμεν νάπας.
<lb rend="displayNum" n="325" />ἀλλ᾽, εἰ φύγοι τις, ἅτεροι προσκείμενοι
<lb />ἔβαλλον αὐτούς: εἰ δὲ τούσδ᾽ ὠσαίατο,
<lb />αὖθις τὸ νῦν ὑπεῖκον ἤρασσεν πέτροις.
<lb />ἀλλ᾽ ἦν ἄπιστον: μυρίων γὰρ ἐκ χερῶν
<lb />οὐδεὶς τὰ τῆς θεοῦ θύματ᾽ εὐτύχει βαλών.
<lb rend="displayNum" n="330" />μόλις δέ νιν τόλμῃ μὲν οὐ χειρούμεθα,
<lb />κύκλῳ δὲ περιβαλόντες ἐξεκλέψαμεν
<lb />πέτροισι χειρῶν φάσγαν᾽, ἐς δὲ γῆν γόνυ
<lb />καμάτῳ καθεῖσαν. πρὸς δ᾽ ἄνακτα τῆσδε γῆς
<lb />κομίζομέν νιν. ὃ δ᾽ ἐσιδὼν ὅσον τάχος
<lb rend="displayNum" n="335" />ἐς χέρνιβάς τε καὶ σφαγεῖ᾽ ἔπεμπέ σοι.
<lb />ηὔχου δὲ τοιάδ᾽, ὦ νεᾶνί, σοι ξένων
<lb />σφάγια παρεῖναι: κἂν ἀναλίσκῃς ξένους
<lb />τοιούσδε, τὸν σὸν Ἑλλὰς ἀποτείσει φόνον
<lb />δίκας τίνουσα τῆς ἐν Αὐλίδι σφαγῆς.
</p></sp>
<sp>
<speaker>Χορός</speaker><p>
<lb rend="displayNum" n="340" />θαυμάστ᾽ ἔλεξας τὸν μανένθ᾽, ὅστις ποτὲ
<lb />Ἕλληνος ἐκ γῆς πόντον ἦλθεν ἄξενον.
</p></sp>
</div1></body></text></TEI.2>