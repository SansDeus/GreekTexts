<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="342" unit="card" />
<sp>
<speaker>Ἰφιγένεια</speaker><p>
<lb />εἶἑν: σὺ μὲν κόμιζε τοὺς ξένους μολών,
<lb />τὰ δ᾽ ἐνθάδ᾽ ἡμεῖς ὅσια φροντιούμεθα — 
<lb /><milestone ed="P" unit="para" />ὦ καρδία τάλαινα, πρὶν μὲν ἐς ξένους
<lb rend="displayNum" n="345" />γαληνὸς ἦσθα καὶ φιλοικτίρμων ἀεί,
<lb />ἐς θοὑμόφυλον ἀναμετρουμένη δάκρυ,
<lb />Ἕλληνας ἄνδρας ἡνίκ᾽ ἐς χέρας λάβοις.
<lb />νῦν δ᾽ ἐξ ὀνείρων οἷσιν ἠγριώμεθα,
<lb />δοκοῦσ᾽ Ὀρέστην μηκέθ᾽ ἥλιον βλέπειν,
<lb rend="displayNum" n="350" />δύσνουν με λήψεσθ᾽, οἵτινές ποθ᾽ ἥκετε.
<lb />καὶ τοῦτ᾽ ἄρ᾽ ἦν ἀληθές, ᾐσθόμην, φίλαι:
<lb />οἱ δυστυχεῖς γὰρ τοῖσι δυστυχεστέροις
<lb />αὐτοὶ κακῶς πράξαντες οὐ φρονοῦσιν εὖ.
<lb />ἀλλ᾽ οὔτε πνεῦμα Διόθεν ἦλθε πώποτε,
<lb rend="displayNum" n="355" />οὐ πορθμίς, ἥτις διὰ πέτρας Συμπληγάδας
<lb />Ἑλένην ἀπήγαγ᾽ ἐνθάδ᾽, ἥ μ᾽ ἀπώλεσεν,
<lb />Μενέλεών θ᾽, ἵν᾽ αὐτοὺς ἀντετιμωρησάμην,
<lb />τὴν ἐνθάδ᾽ Αὖλιν ἀντιθεῖσα τῆς ἐκεῖ,
<lb />οὗ μ᾽ ὥστε μόσχον Δαναΐδαι χειρούμενοι
<lb rend="displayNum" n="360" />ἔσφαζον, ἱερεὺς δ᾽ ἦν ὁ γεννήσας πατήρ.
<lb />οἴμοι — κακῶν γὰρ τῶν τότ᾽ οὐκ ἀμνημονῶ — 
<lb />ὅσας γενείου χεῖρας ἐξηκόντισα
<lb />γονάτων τε τοῦ τεκόντος, ἐξαρτωμένη,
<lb />λέγουσα τοιάδ᾽: ὦ πάτερ, νυμφεύομαι
<lb rend="displayNum" n="365" />νυμφεύματ᾽ αἰσχρὰ πρὸς σέθεν: μήτηρ δ᾽ ἐμὲ
<lb />σέθεν κατακτείνοντος Ἀργεῖαί τε νῦν
<lb />ὑμνοῦσιν ὑμεναίοισιν, αὐλεῖται δὲ πᾶν
<lb />μέλαθρον: ἡμεῖς δ᾽ ὀλλύμεσθα πρὸς σέθεν.
<lb />Ἅιδης Ἀχιλλεὺς ἦν ἄρ᾽, οὐχ ὁ Πηλέως,
<lb rend="displayNum" n="370" />ὅν μοι προσείσας πόσιν, ἐν ἁρμάτων ὄχοις
<lb />ἐς αἱματηρὸν γάμον ἐπόρθμευσας δόλῳ.
<lb />ἐγὼ δὲ λεπτῶν ὄμμα διὰ καλυμμάτων
<lb />ἔχουσ᾽, ἀδελφόν τ᾽ οὐκ ἀνειλόμην χεροῖν,
<lb /> — ὃς νῦν ὄλωλεν — οὐ κασιγνήτῃ στόμα
<lb rend="displayNum" n="375" />συνῆψ᾽ ὑπ᾽ αἰδοῦς, ὡς ἰοῦσ᾽ ἐς Πηλέως
<lb />μέλαθρα: πολλὰ δ᾽ ἀπεθέμην ἀσπάσματα
<lb />ἐς αὖθις, ὡς ἥξουσ᾽ ἐς Ἄργος αὖ πάλιν.
<lb /><milestone ed="P" unit="para" />ὦ τλῆμον, εἰ τέθνηκας, ἐξ οἵων καλῶν
<lb />ἔρρεις, Ὀρέστα, καὶ πατρὸς ζηλωμάτων — 
<lb rend="displayNum" n="380" />τὰ τῆς θεοῦ δὲ μέμφομαι σοφίσματα,
<lb />ἥτις βροτῶν μὲν ἤν τις ἅψηται φόνου,
<lb />ἢ καὶ λοχείας ἢ νεκροῦ θίγῃ χεροῖν,
<lb />βωμῶν ἀπείργει, μυσαρὸν ὡς ἡγουμένη,
<lb />αὐτὴ δὲ θυσίαις ἥδεται βροτοκτόνοις.
<lb rend="displayNum" n="385" />οὐκ ἔσθ᾽ ὅπως ἔτεκεν ἂν ἡ Διὸς δάμαρ
<lb />Λητὼ τοσαύτην ἀμαθίαν. ἐγὼ μὲν οὖν
<lb />τὰ Ταντάλου θεοῖσιν ἑστιάματα
<lb />ἄπιστα κρίνω, παιδὸς ἡσθῆναι βορᾷ,
<lb />τοὺς δ᾽ ἐνθάδ᾽, αὐτοὺς ὄντας ἀνθρωποκτόνους,
<lb rend="displayNum" n="390" />ἐς τὴν θεὸν τὸ φαῦλον ἀναφέρειν δοκῶ:
<lb />οὐδένα γὰρ οἶμαι δαιμόνων εἶναι κακόν.</p></sp>
</div1>
</body></text></TEI.2>