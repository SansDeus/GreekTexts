<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><milestone ed="p" n="987" unit="card" />
<sp>
<speaker>Χορός</speaker><p>
<lb />δεινή τις ὀργὴ δαιμόνων ἐπέζεσε
<lb />τὸ Ταντάλειον σπέρμα διὰ πόνων τ᾽ ἄγει.
</p></sp>
<sp>
<speaker>Ἰφιγένεια</speaker><p>
<lb />τὸ μὲν πρόθυμον, πρίν σε δεῦρ᾽ ἐλθεῖν, ἔχω
<lb rend="displayNum" n="990" />Ἄργει γενέσθαι καὶ σέ, σύγγον᾽, εἰσιδεῖν.
<lb />θέλω δ᾽ ἅπερ σύ, σέ τε μεταστῆσαι πόνων
<lb />νοσοῦντά τ᾽ οἶκον, οὐχὶ τῷ κτανόντι με
<lb />θυμουμένη, πατρῷον ὀρθῶσαι: θέλω:
<lb />σφαγῆς τε γὰρ σῆς χεῖρ᾽ ἀπαλλάξαιμεν ἂν
<lb rend="displayNum" n="995" />σῴσαιμί τ᾽ οἴκους. τὴν θεὸν δ᾽ ὅπως λάθω
<lb />δέδοικα καὶ τύραννον, ἡνίκ᾽ ἂν κενὰς
<lb />κρηπῖδας εὕρῃ λαΐνας ἀγάλματος.
<lb />πῶς δ᾽ οὐ θανοῦμαι; τίς δ᾽ ἔνεστί μοι λόγος;
<lb />ἀλλ᾽, εἰ μὲν — ἕν τι — τοῦθ᾽ ὁμοῦ γενήσεται,
<lb rend="displayNum" n="1000" />ἄγαλμά τ᾽ οἴσεις κἄμ᾽ ἐπ᾽ εὐπρύμνου νεὼς
<lb />ἄξεις, τὸ κινδύνευμα γίγνεται καλόν:
<lb />τούτου δὲ χωρισθεῖσ᾽ — ἐγὼ μὲν ὄλλυμαι,
<lb />σὺ δ᾽ ἂν τὸ σαυτοῦ θέμενος εὖ νόστου τύχοις.
<lb />οὐ μήν τι φεύγω γ᾽, οὐδέ σ᾽ εἰ θανεῖν χρεὼν
<lb rend="displayNum" n="1005" />σῴσασαν: οὐ γὰρ ἀλλ᾽ ἀνὴρ μὲν ἐκ δόμων
<lb />θανὼν ποθεινός, τὰ δὲ γυναικὸς ἀσθενῆ.
</p></sp>
<sp>
<speaker>Ὀρέστης</speaker><p>
<lb />οὐκ ἂν γενοίμην σοῦ τε καὶ μητρὸς φονεύς:
<lb />ἅλις τὸ κείνης αἷμα: κοινόφρων δὲ σοὶ
<lb />καὶ ζῆν θέλοιμ᾽ ἂν καὶ θανὼν λαχεῖν ἴσον.
<lb rend="displayNum" n="1010" />ἄξω δέ γ᾽, ἤνπερ καὐτὸς ἐνταυθοῖ περῶ,
<lb />πρὸς οἶκον, ἢ σοῦ κατθανὼν μενῶ μέτα.
<lb />γνώμης δ᾽ ἄκουσον: εἰ πρόσαντες ἦν τόδε
<lb />Ἀρτέμιδι, πῶς ἂν Λοξίας ἐθέσπισε
<lb />κομίσαι μ᾽ ἄγαλμα θεᾶς πόλισμ᾽ ἐς Παλλάδος
<lb /><add><gap desc="*" /></add>
<lb rend="displayNum" n="1015" />καὶ σὸν πρόσωπον εἰσιδεῖν; ἅπαντα γὰρ
<lb />συνθεὶς τάδ᾽ εἰς ἓν νόστον ἐλπίζω λαβεῖν.
</p></sp>
</div2></div1></body></text></TEI.2>