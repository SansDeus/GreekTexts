<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="798" unit="card" />
</p></sp>
<sp>
<speaker>Χορός</speaker><p>
<lb />ξέν᾽, οὐ δικαίως τῆς θεοῦ τὴν πρόσπολον
<lb />χραίνεις ἀθίκτοις περιβαλὼν πέπλοις χέρα.
</p></sp>
<sp>
<speaker>Ὀρέστης</speaker><p>
<lb rend="displayNum" n="800" />ὦ συγκασιγνήτη τε κἀκ ταὐτοῦ πατρὸς
<lb />Ἀγαμέμνονος γεγῶσα, μή μ᾽ ἀποστρέφου,
<lb />ἔχουσ᾽ ἀδελφόν, οὐ δοκοῦσ᾽ ἕξειν ποτέ.
</p></sp>
<sp>
<speaker>Ἰφιγένεια</speaker><p>
<lb />ἐγώ σ᾽ ἀδελφὸν τὸν ἐμόν; οὐ παύσῃ λέγων;
<lb />τὸ δ᾽ Ἄργος αὐτοῦ μεστὸν ἥ τε Ναυπλία.
</p></sp>
<sp>
<speaker>Ὀρέστης</speaker><p>
<lb rend="displayNum" n="805" />οὐκ ἔστ᾽ ἐκεῖ σός, ὦ τάλαινα, σύγγονος.
</p></sp>
<sp>
<speaker>Ἰφιγένεια</speaker><p>
<lb />ἀλλ᾽ ἡ Λάκαινα Τυνδαρίς σ᾽ ἐγείνατο;
</p></sp>
<sp>
<speaker>Ὀρέστης</speaker><p>
<lb />Πέλοπός γε παιδὶ παιδός, οὗ 'κπέφυκ᾽ ἐγώ.
</p></sp>
<sp>
<speaker>Ἰφιγένεια</speaker><p>
<lb />τί φῄς; ἔχεις τι τῶνδέ μοι τεκμήριον;
</p></sp>
<sp>
<speaker>Ὀρέστης</speaker><p>
<lb />ἔχω: πατρῴων ἐκ δόμων τι πυνθάνου.
</p></sp>
<sp>
<speaker>Ἰφιγένεια</speaker><p>
<lb rend="displayNum" n="810" />οὐκοῦν λέγειν μὲν χρὴ σέ, μανθάνειν δ᾽ ἐμέ.
</p></sp>
<sp>
<speaker>Ὀρέστης</speaker><p>
<lb />λέγοιμ᾽ ἄν, ἀκοῇ πρῶτον Ἠλέκτρας τάδε:
<lb />Ἀτρέως Θυέστου τ᾽ οἶσθα γενομένην ἔριν;
</p></sp>
<sp>
<speaker>Ἰφιγένεια</speaker><p>
<lb />ἤκουσα: χρυσῆς ἀρνὸς ἦν νείκη πέρι.
</p></sp>
<sp>
<speaker>Ὀρέστης</speaker><p>
<lb />ταῦτ᾽ οὖν ὑφήνασ᾽ οἶσθ᾽ ἐν εὐπήνοις ὑφαῖς;
</p></sp>
<sp>
<speaker>Ἰφιγένεια</speaker><p>
<lb rend="displayNum" n="815" />ὦ φίλτατ᾽, ἐγγὺς τῶν ἐμῶν κάμπτεις φρενῶν.
</p></sp>
<sp>
<speaker>Ὀρέστης</speaker><p>
<lb />εἰκώ τ᾽ ἐν ἱστοῖς ἡλίου μετάστασιν;
</p></sp>
<sp>
<speaker>Ἰφιγένεια</speaker><p>
<lb />ὕφηνα καὶ τόδ᾽ εἶδος εὐμίτοις πλοκαῖς.
</p></sp>
<sp>
<speaker>Ὀρέστης</speaker><p>
<lb />καὶ λούτρ᾽ ἐς Αὖλιν μητρὸς ἀνεδέξω πάρα;
</p></sp>
<sp>
<speaker>Ἰφιγένεια</speaker><p>
<lb />οἶδ᾽: οὐ γὰρ ὁ γάμος ἐσθλὸς ὤν μ᾽ ἀφείλετο.
</p></sp>
<sp>
<speaker>Ὀρέστης</speaker><p>
<lb rend="displayNum" n="820" />τί γάρ; κόμας σὰς μητρὶ δοῦσα σῇ φέρειν;
</p></sp>
<sp>
<speaker>Ἰφιγένεια</speaker><p>
<lb />μνημεῖά γ᾽ ἀντὶ σώματος τοὐμοῦ τάφῳ.
</p></sp>
<sp>
<speaker>Ὀρέστης</speaker><p>
<lb />ἃ δ᾽ εἶδον αὐτός, τάδε φράσω τεκμήρια:
<lb />Πέλοπος παλαιὰν ἐν δόμοις λόγχην πατρός,
<lb />ἣν χερσὶ πάλλων παρθένον Πισάτιδα
<lb rend="displayNum" n="825" />ἐκτήσαθ᾽ Ἱπποδάμειαν, Οἰνόμαον κτανών,
<lb />ἐν παρθενῶσι τοῖσι σοῖς κεκρυμμένην.
</p></sp>
</div2></div1></body></text></TEI.2>