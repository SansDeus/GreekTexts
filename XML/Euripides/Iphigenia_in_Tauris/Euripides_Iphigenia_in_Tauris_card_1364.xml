<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)/aggelos"><p><milestone ed="p" n="1364" unit="card" />
<lb /><milestone ed="P" unit="para" />ἀλλ᾽ οὐδὲν ἧσσον εἰχόμεσθα τῆς ξένης
<lb rend="displayNum" n="1365" />καὶ πρὸς σὲ ἕπεσθαι διεβιαζόμεσθά νιν:
<lb />ὅθεν τὰ δεινὰ πλήγματ᾽ ἦν γενειάδων.
<lb />κεῖνοί τε γὰρ σίδηρον οὐκ εἶχον χεροῖν
<lb />ἡμεῖς τε: πυγμαί τ᾽ ἦσαν ἐγκροτούμεναι,
<lb />καὶ κῶλ᾽ ἀπ᾽ ἀμφοῖν τοῖν νεανίαιν ἅμα
<lb rend="displayNum" n="1370" />ἐς πλευρὰ καὶ πρὸς ἧπαρ ἠκοντίζετο,
<lb />ὡς τῷ ξυνάπτειν καὶ συναποκαμεῖν μέλη.
<lb />δεινοῖς δὲ σημάντροισιν ἐσφραγισμένοι
<lb />ἐφεύγομεν πρὸς κρημνόν, οἳ μὲν ἐν κάρᾳ
<lb />κάθαιμ᾽ ἔχοντες τραύμαθ᾽, οἳ δ᾽ ἐν ὄμμασιν:
<lb rend="displayNum" n="1375" />ὄχθοις δ᾽ ἐπισταθέντες εὐλαβεστέρως
<lb />ἐμαρνάμεσθα καὶ πέτρους ἐβάλλομεν.
<lb />ἀλλ᾽ εἶργον ἡμᾶς τοξόται πρύμνης ἔπι
<lb />σταθέντες ἰοῖς, ὥστ᾽ ἀναστεῖλαι πρόσω.
<lb />κἀν τῷδε — δεινὸς γὰρ κλύδων ὤκειλε ναῦν
<lb rend="displayNum" n="1380" />πρὸς γῆν, φόβος δ᾽ ἦν <add>παρθένῳ</add> τέγξαι πόδα — 
<lb />λαβὼν Ὀρέστης ὦμον εἰς ἀριστερόν,
<lb />βὰς ἐς θάλασσαν κἀπὶ κλίμακος θορών,
<lb />ἔθηκ᾽ ἀδελφὴν ἐντὸς εὐσήμου νεώς,
<lb />τό τ᾽ οὐρανοῦ πέσημα, τῆς Διὸς κόρης
<lb rend="displayNum" n="1385" />ἄγαλμα. ναὸς <add>δ᾽</add> ἐκ μέσης ἐφθέγξατο
<lb />βοή τις: ὦ γῆς Ἑλλάδος ναῦται, νεὼς
<lb />λάβεσθε κώπαις ῥόθιά τ᾽ ἐκλευκαίνετε:
<lb />ἔχομεν γὰρ ὧνπερ οὕνεκ᾽ ἄξενον πόρον
<lb />Συμπληγάδων ἔσωθεν εἰσεπλεύσαμεν.
</p></sp></div1></body></text></TEI.2>