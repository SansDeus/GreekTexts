<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)ifige/neia"><p><milestone ed="p" n="42" unit="card" />
<lb /><milestone ed="P" unit="para" />ἃ καινὰ δ᾽ ἥκει νὺξ φέρουσα φάσματα,
<lb />λέξω πρὸς αἰθέρ᾽, εἴ τι δὴ τόδ᾽ ἔστ᾽ ἄκος.
<lb />ἔδοξ᾽ ἐν ὕπνῳ τῆσδ᾽ ἀπαλλαχθεῖσα γῆς
<lb rend="displayNum" n="45" />οἰκεῖν ἐν Ἄργει, παρθένοισι δ᾽ ἐν μέσαις
<lb />εὕδειν, χθονὸς δὲ νῶτα σεισθῆναι σάλῳ,
<lb />φεύγειν δὲ κἄξω στᾶσα θριγκὸν εἰσιδεῖν
<lb />δόμων πίτνοντα, πᾶν δ᾽ ἐρείψιμον στέγος
<lb />βεβλημένον πρὸς οὖδας ἐξ ἄκρων σταθμῶν.
<lb rend="displayNum" n="50" />μόνος λελεῖφθαι στῦλος εἷς ἔδοξέ μοι
<lb />δόμων πατρῴων, ἐκ δ᾽ ἐπικράνων κόμας
<lb />ξανθὰς καθεῖναι, φθέγμα δ᾽ ἀνθρώπου λαβεῖν,
<lb />κἀγὼ τέχνην τήνδ᾽ ἣν ἔχω ξενοκτόνον
<lb />τιμῶσ᾽ ὑδραίνειν αὐτὸν ὡς θανούμενον,
<lb rend="displayNum" n="55" />κλαίουσα. τοὔναρ δ᾽ ὧδε συμβάλλω τόδε:
<lb />τέθνηκ᾽ Ὀρέστης, οὗ κατηρξάμην ἐγώ.
<lb />στῦλοι γὰρ οἴκων παῖδές εἰσιν ἄρσενες:
<lb />θνῄσκουσι δ᾽ οὓς ἂν χέρνιβες βάλωσ᾽ ἐμαί.
<lb /><del status="unremarkable">οὐδ᾽ αὖ συνάψαι τοὔναρ ἐς φίλους ἔχω:
<lb rend="displayNum" n="60" />Στροφίῳ γὰρ οὐκ ἦν παῖς, ὅτ᾽ ὠλλύμην ἐγώ.</del>
<lb />νῦν οὖν ἀδελφῷ βούλομαι δοῦναι χοὰς
<lb />παροῦσ᾽ ἀπόντι — ταῦτα γὰρ δυναίμεθ᾽ ἄν — 
<lb />σὺν προσπόλοισιν, ἃς ἔδωχ᾽ ἡμῖν ἄναξ
<lb />Ἑλληνίδας γυναῖκας. ἀλλ᾽ ἐξ αἰτίας
<lb rend="displayNum" n="65" />οὔπω τίνος πάρεισιν; εἶμ᾽ ἔσω δόμων
<lb />ἐν οἷσι ναίω τῶνδ᾽ ἀνακτόρων θεᾶς.
</p></sp>
</div1></body></text></TEI.2>