<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)ore/sths"><p><milestone ed="p" n="93" unit="card" />
<lb /><milestone ed="P" unit="para" />ἥκω δὲ πεισθεὶς σοῖς λόγοισιν ἐνθάδε
<lb />ἄγνωστον ἐς γῆν, ἄξενον. σὲ δ᾽ ἱστορῶ,
<lb rend="displayNum" n="95" />Πυλάδη — σὺ γάρ μοι τοῦδε συλλήπτωρ πόνου — 
<lb />τί δρῶμεν; ἀμφίβληστρα γὰρ τοίχων ὁρᾷς
<lb />ὑψηλά: πότερα δωμάτων προσαμβάσεις
<lb />ἐκβησόμεσθα; πῶς ἂν οὖν λάθοιμεν ἄν;
<lb />ἢ χαλκότευκτα κλῇθρα λύσαντες μοχλοῖς — 
<lb rend="displayNum" n="100" />ὧν οὐδὲν ἴσμεν; ἢν δ᾽ ἀνοίγοντες πύλας
<lb />ληφθῶμεν ἐσβάσεις τε μηχανώμενοι,
<lb />θανούμεθ᾽. ἀλλὰ πρὶν θανεῖν, νεὼς ἔπι
<lb />φεύγωμεν, ᾗπερ δεῦρ᾽ ἐναυστολήσαμεν.
</p></sp>
<sp>
<speaker>Πυλάδης</speaker><p>
<lb />φεύγειν μὲν οὐκ ἀνεκτὸν οὐδ᾽ εἰώθαμεν,
<lb rend="displayNum" n="105" />τὸν τοῦ θεοῦ δὲ χρησμὸν οὐ κακιστέον:
<lb />ναοῦ δ᾽ ἀπαλλαχθέντε κρύψωμεν δέμας
<lb />κατ᾽ ἄντρ᾽ ἃ πόντος νοτίδι διακλύζει μέλας — 
<lb />νεὼς ἄπωθεν, μή τις εἰσιδὼν σκάφος
<lb />βασιλεῦσιν εἴπῃ κᾆτα ληφθῶμεν βίᾳ.
<lb rend="displayNum" n="110" />ὅταν δὲ νυκτὸς ὄμμα λυγαίας μόλῃ,
<lb />τολμητέον τοι ξεστὸν ἐκ ναοῦ λαβεῖν
<lb />ἄγαλμα πάσας προσφέροντε μηχανάς.
<lb />ὅρα δέ γ᾽ εἴσω τριγλύφων ὅποι κενὸν
<lb />δέμας καθεῖναι: τοὺς πόνους γὰρ ἁγαθοὶ
<lb rend="displayNum" n="115" />τολμῶσι, δειλοὶ δ᾽ εἰσὶν οὐδὲν οὐδαμοῦ.
</p></sp>
<sp>
<speaker>Ὀρέστης</speaker><p>
<lb />οὔ τοι μακρὸν μὲν ἤλθομεν κώπῃ πόρον,
<lb />ἐκ τερμάτων δὲ νόστον ἀροῦμεν πάλιν.
<lb />ἀλλ᾽ εὖ γὰρ εἶπας, πειστέον: χωρεῖν χρεὼν
<lb />ὅποι χθονὸς κρύψαντε λήσομεν δέμας.
<lb rend="displayNum" n="120" />οὐ γὰρ τὸ τοῦ θεοῦ γ᾽ αἴτιον γενήσεται
<lb />πεσεῖν ἄχρηστον θέσφατον: τολμητέον:
<lb />μόχθος γὰρ οὐδεὶς τοῖς νέοις σκῆψιν φέρει.
</p></sp></div1></body></text></TEI.2>