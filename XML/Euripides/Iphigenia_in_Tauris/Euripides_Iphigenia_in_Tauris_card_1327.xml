<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="1327" unit="card" />
</p></sp>
<sp n="*)/aggelos">
<speaker>Ἄγγελος</speaker><p>
<lb />ἐπεὶ πρὸς ἀκτὰς ἤλθομεν θαλασσίας,
<lb />οὗ ναῦς Ὀρέστου κρύφιος ἦν ὡρμισμένη,
<lb />ἡμᾶς μέν, οὓς σὺ δεσμὰ συμπέμπεις ξένων
<lb rend="displayNum" n="1330" />ἔχοντας, ἐξένευσ᾽ ἀποστῆναι πρόσω
<lb />Ἀγαμέμνονος παῖς, ὡς ἀπόρρητον φλόγα
<lb />θύουσα καὶ καθαρμὸν ὃν μετῴχετο,
<lb />αὐτὴ δ᾽ ὄπισθε δέσμ᾽ ἔχουσα τοῖν ξένοιν
<lb />ἔστειχε χερσί. καὶ τάδ᾽ ἦν ὕποπτα μέν,
<lb rend="displayNum" n="1335" />ἤρεσκε μέντοι σοῖσι προσπόλοις, ἄναξ.
<lb />χρόνῳ δ᾽, ἵν᾽ ἡμῖν δρᾶν τι δὴ δοκοῖ πλέον,
<lb />ἀνωλόλυξε καὶ κατῇδε βάρβαρα
<lb />μέλη μαγεύουσ᾽, ὡς φόνον νίζουσα δή.
<lb />ἐπεὶ δὲ δαρὸν ἦμεν ἥμενοι χρόνον,
<lb rend="displayNum" n="1340" />ἐσῆλθεν ἡμᾶς μὴ λυθέντες οἱ ξένοι
<lb />κτάνοιεν αὐτὴν δραπέται τ᾽ οἰχοίατο.
<lb />φόβῳ δ᾽ ἃ μὴ χρῆν εἰσορᾶν καθήμεθα
<lb />σιγῇ: τέλος δὲ πᾶσιν ἦν αὑτὸς λόγος
<lb />στείχειν ἵν᾽ ἦσαν, καίπερ οὐκ ἐωμένοις.
<lb rend="displayNum" n="1345" /><milestone ed="P" unit="para" />κἀνταῦθ᾽ ὁρῶμεν Ἑλλάδος νεὼς σκάφος
<lb />ταρσῷ κατήρει πίτυλον ἐπτερωμένον,
<lb />ναύτας τε πεντήκοντ᾽ ἐπὶ σκαλμῶν πλάτας
<lb />ἔχοντας, ἐκ δεσμῶν δὲ τοὺς νεανίας
<lb />ἐλευθέρους πρύμνηθεν ἑστῶτας νεώς.
<lb rend="displayNum" n="1350" />κοντοῖς δὲ πρῷραν εἶχον, οἳ δ᾽ ἐπωτίδων
<lb />ἄγκυραν ἐξανῆπτον: οἳ δέ, κλίμακας
<lb />σπεύδοντες, ἦγον διὰ χερῶν πρυμνήσια,
<lb />πόντῳ δὲ δόντες τοῖν ξένοιν καθίεσαν.
<lb />ἡμεῖς δ᾽ ἀφειδήσαντες, ὡς ἐσείδομεν
<lb rend="displayNum" n="1355" />δόλια τεχνήματ᾽, εἰχόμεσθα τῆς ξένης
<lb />πρυμνησίων τε, καὶ δι᾽ εὐθυντηρίας
<lb />οἴακας ἐξῃροῦμεν εὐπρύμνου νεώς.
<lb />λόγοι δ᾽ ἐχώρουν: Τίνι λόγῳ πορθμεύετε
<lb />κλέπτοντες ἐκ γῆς ξόανα καὶ θυηπόλους;
<lb rend="displayNum" n="1360" />τίνος τίς ὢν σὺ τήνδ᾽ ἀπεμπολᾷς χθονός;
<lb />ὁ δ᾽ εἶπ᾽: Ὀρέστης, τῆσδ᾽ ὅμαιμος, ὡς μάθῃς,
<lb />Ἀγαμέμνονος παῖς, τήνδ᾽ ἐμὴν κομίζομαι
<lb />λαβὼν ἀδελφήν, ἣν ἀπώλεσ᾽ ἐκ δόμων.
</p></sp></div1></body></text></TEI.2>