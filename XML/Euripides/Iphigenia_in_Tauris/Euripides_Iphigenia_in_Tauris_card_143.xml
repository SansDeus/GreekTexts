<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="143" unit="card" />
</p></sp>
<sp>
<speaker>Ἰφιγένεια</speaker><p>
<lb />ἰὼ δμωαί,
<lb />δυσθρηνήτοις ὡς θρήνοις
<lb rend="displayNum" n="145" />ἔγκειμαι, τᾶς οὐκ εὐμούσου
<lb />μολπᾶς <del status="unremarkable">βοὰν</del> ἀλύροις ἐλέγοις, αἰαῖ,
<lb />αἰαῖ, κηδείοις οἴκτοισιν:
<lb />αἵ μοι συμβαίνουσ᾽ ἆται,
<lb />σύγγονον ἁμὸν κατακλαιομένα
<lb rend="displayNum" n="150" />ζωᾶς, οἵαν <add>οἵαν</add> ἰδόμαν
<lb />ὄψιν ὀνείρων
<lb />νυκτός, τᾶς ἐξῆλθ᾽ ὄρφνα.
<lb />ὀλόμαν ὀλόμαν:
<lb />οὐκ εἴσ᾽ οἶκοι πατρῷοι:
<lb />οἴμοι <add>μοι</add> φροῦδος γέννα.
<lb rend="displayNum" n="155" />φεῦ φεῦ τῶν Ἄργει μόχθων.
<lb />ἰὼ δαῖμον,
<lb />μόνον ὅς με κασίγνητον συλᾷς
<lb rend="displayNum" n="159" />Ἀίδᾳ πέμψας, ᾧ τάσδε χοὰς
<lb rend="displayNum" n="160" />μέλλω κρατῆρά τε τὸν φθιμένων
<lb />ὑδραίνειν γαίας ἐν νώτοις
<lb />πηγάς τ᾽ οὐρείων ἐκ μόσχων
<lb rend="displayNum" n="164" />Βάκχου τ᾽ οἰνηρὰς λοιβὰς
<lb rend="displayNum" n="165" />ξουθᾶν τε πόνημα μελισσᾶν,
<lb />ἃ νεκροῖς θελκτήρια κεῖται.
<lb rend="displayNum" n="168" />ἀλλ᾽ ἔνδος μοι πάγχρυσον
<lb />τεῦχος καὶ λοιβὰν Ἅιδα.
<lb rend="displayNum" n="170" />ὦ κατὰ γαίας Ἀγαμεμνόνιον
<lb />θάλος, ὡς φθιμένῳ τάδε σοι πέμπω:
<lb />δέξαι δ᾽: οὐ γὰρ πρὸς τύμβον σοι
<lb />ξανθὰν χαίταν, οὐ δάκρυ᾽ οἴσω.
<lb rend="displayNum" n="175" />τηλόσε γὰρ δὴ σᾶς ἀπενάσθην
<lb />πατρίδος καὶ ἐμᾶς, ἔνθα δοκήμασι
<lb />κεῖμαι σφαχθεῖσ᾽ ἁ τλάμων.
</p></sp></div2></div1></body></text></TEI.2>