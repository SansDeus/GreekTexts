<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="687" unit="card" />
</p></sp>
<sp>
<speaker>Ὀρέστης</speaker><p>
<lb />εὔφημα φώνει: τἀμὰ δεῖ φέρειν κακά,
<lb />ἁπλᾶς δὲ λύπας ἐξόν, οὐκ οἴσω διπλᾶς.
<lb />ὃ γὰρ σὺ λυπρὸν κἀπονείδιστον λέγεις,
<lb rend="displayNum" n="690" />ταὔτ᾽ ἔστιν ἡμῖν, εἴ σε συμμοχθοῦντ᾽ ἐμοὶ
<lb />κτενῶ: τὸ μὲν γὰρ εἰς ἔμ᾽ οὐ κακῶς ἔχει,
<lb />πράσσονθ᾽ ἃ πράσσω πρὸς θεῶν, λῦσαι βίον.
<lb />σὺ δ᾽ ὄλβιός τ᾽ εἶ, καθαρά τ᾽, οὐ νοσοῦντ᾽, ἔχεις
<lb />μέλαθρ᾽, ἐγὼ δὲ δυσσεβῆ καὶ δυστυχῆ.
<lb rend="displayNum" n="695" />σωθεὶς δέ, παῖδας ἐξ ἐμῆς ὁμοσπόρου
<lb />κτησάμενος, ἣν ἔδωκά σοι δάμαρτ᾽ ἔχειν — 
<lb />ὄνομά τ᾽ ἐμοῦ γένοιτ᾽ ἄν, οὐδ᾽ ἄπαις δόμος
<lb />πατρῷος οὑμὸς ἐξαλειφθείη ποτ᾽ ἄν.
<lb />ἀλλ᾽ ἕρπε καὶ ζῆ καὶ δόμους οἴκει πατρός.
<lb rend="displayNum" n="700" />ὅταν δ᾽ ἐς Ἑλλάδ᾽ ἵππιόν τ᾽ Ἄργος μόλῃς,
<lb />πρὸς δεξιᾶς σε τῆσδ᾽ ἐπισκήπτω τάδε:
<lb />τύμβον τε χῶσον κἀπίθες μνημεῖά μοι,
<lb />καὶ δάκρυ᾽ ἀδελφὴ καὶ κόμας δότω τάφῳ.
<lb />ἄγγελλε δ᾽ ὡς ὄλωλ᾽ ὑπ᾽ Ἀργείας τινὸς
<lb rend="displayNum" n="705" />γυναικός, ἀμφὶ βωμὸν ἁγνισθεὶς φόνῳ.
<lb />καὶ μὴ προδῷς μου τὴν κασιγνήτην ποτέ,
<lb />ἔρημα κήδη καὶ δόμους ὁρῶν πατρός.
<lb />καὶ χαῖρ᾽: ἐμῶν γὰρ φίλτατόν σ᾽ ηὗρον φίλων,
<lb />ὦ συγκυναγὲ καὶ συνεκτραφεὶς ἐμοί,
<lb rend="displayNum" n="710" />ὦ πόλλ᾽ ἐνεγκὼν τῶν ἐμῶν ἄχθη κακῶν.
<lb /><milestone ed="P" unit="para" />ἡμᾶς δ᾽ ὁ Φοῖβος μάντις ὢν ἐψεύσατο:
<lb />τέχνην δὲ θέμενος ὡς προσώταθ᾽ Ἑλλάδος
<lb />ἀπήλασ᾽, αἰδοῖ τῶν πάρος μαντευμάτων.
<lb />ᾧ πάντ᾽ ἐγὼ δοὺς τἀμὰ καὶ πεισθεὶς λόγοις,
<lb rend="displayNum" n="715" />μητέρα κατακτὰς αὐτὸς ἀνταπόλλυμαι.
</p></sp>
<sp>
<speaker>Πυλάδης</speaker><p>
<lb />ἔσται τάφος σοι, καὶ κασιγνήτης λέχος
<lb />οὐκ ἂν προδοίην, ὦ τάλας, ἐπεί σ᾽ ἐγὼ
<lb />θανόντα μᾶλλον ἢ βλέπονθ᾽ ἕξω φίλον.
<lb />ἀτὰρ τὸ τοῦ θεοῦ σ᾽ οὐ διέφθορέν γέ πω
<lb rend="displayNum" n="720" />μάντευμα: καίτοι γ᾽ ἐγγὺς ἕστηκας φόνου.
<lb />ἀλλ᾽ ἔστιν, ἔστιν, ἡ λίαν δυσπραξία
<lb />λίαν διδοῦσα μεταβολάς, ὅταν τύχῃ.
</p></sp>
<sp>
<speaker>Ὀρέστης</speaker><p>
<lb />σίγα: τὰ Φοίβου δ᾽ οὐδὲν ὠφελεῖ μ᾽ ἔπη:
<lb />γυνὴ γὰρ ἥδε δωμάτων ἔξω περᾷ.
</p></sp></div2></div1></body></text></TEI.2>