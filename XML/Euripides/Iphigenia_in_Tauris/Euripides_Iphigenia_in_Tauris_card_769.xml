<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="769" unit="card" />
</p></sp>
<sp>
<speaker>Ἰφιγένεια</speaker><p>
<lb />ἄγγελλ᾽ Ὀρέστῃ, παιδὶ τῷ Ἀγαμέμνονος:
<lb rend="displayNum" n="770" />Ἡ 'ν Αὐλίδι σφαγεῖσ᾽ ἐπιστέλλει τάδε
<lb />ζῶσ᾽ Ἰφιγένεια, τοῖς ἐκεῖ δ᾽ οὐ ζῶσ᾽ ἔτι — 
</p></sp>
<sp>
<speaker>Ὀρέστης</speaker><p>
<lb />ποῦ δ᾽ ἔστ᾽ ἐκείνη; κατθανοῦσ᾽ ἥκει πάλιν;
</p></sp>
<sp>
<speaker>Ἰφιγένεια</speaker><p>
<lb />ἥδ᾽ ἣν ὁρᾷς σύ: μὴ λόγοις ἔκπλησσέ με.
<lb />Κόμισαί μ᾽ ἐς Ἄργος, ὦ σύναιμε, πρὶν θανεῖν,
<lb rend="displayNum" n="775" />ἐκ βαρβάρου γῆς καὶ μετάστησον θεᾶς
<lb />σφαγίων, ἐφ᾽ οἷσι ξενοφόνους τιμὰς ἔχω.
</p></sp>
<sp>
<speaker>Ὀρέστης</speaker><p>
<lb />Πυλάδη, τί λέξω; ποῦ ποτ᾽ ὄνθ᾽ ηὑρήμεθα;
</p></sp>
<sp>
<speaker>Ἰφιγένεια</speaker><p>
<lb />ἢ σοῖς ἀραία δώμασιν γενήσομαι.
</p></sp>
<sp>
<speaker>Πυλάδης</speaker><p>
<lb />Ὀρέστα — ;
</p></sp>
<sp>
<speaker>Ἰφιγένεια</speaker><p>
ἵν᾽ αὖθις ὄνομα δὶς κλύων μάθῃς.
</p></sp>
<sp>
<speaker>Πυλάδης</speaker><p>
<lb rend="displayNum" n="780" />ὦ θεοί.
</p></sp>
<sp>
<speaker>Ἰφιγένεια</speaker><p>
τί τοὺς θεοὺς ἀνακαλεῖς ἐν τοῖς ἐμοῖς;
</p></sp>
<sp>
<speaker>Πυλάδης</speaker><p>
<lb />οὐδέν: πέραινε δ᾽: ἐξέβην γὰρ ἄλλοσε.
<lb />τάχ᾽ οὐκ ἐρωτῶν σ᾽ εἰς ἄπιστ᾽ ἀφίξομαι.
</p></sp>
<sp>
<speaker>Ἰφιγένεια</speaker><p>
<lb />λέγ᾽ οὕνεκ᾽ ἔλαφον ἀντιδοῦσά μου θεὰ
<lb />Ἄρτεμις ἔσῳσέ μ᾽, ἣν ἔθυσ᾽ ἐμὸς πατήρ,
<lb rend="displayNum" n="785" />δοκῶν ἐς ἡμᾶς ὀξὺ φάσγανον βαλεῖν,
<lb />ἐς τήνδε δ᾽ ᾤκισ᾽ αἶαν. αἵδ᾽ ἐπιστολαί,
<lb />τάδ᾽ ἐστὶ τἀν δέλτοισιν ἐγγεγραμμένα.
</p></sp>
<sp>
<speaker>Πυλάδης</speaker><p>
<lb />ὦ ῥᾳδίοις ὅρκοισι περιβαλοῦσά με,
<lb />κάλλιστα δ᾽ ὀμόσασ᾽, οὐ πολὺν σχήσω χρόνον,
<lb rend="displayNum" n="790" />τὸν δ᾽ ὅρκον ὃν κατώμοσ᾽ ἐμπεδώσομεν.
<lb /><milestone ed="P" unit="para" />ἰδού, φέρω σοι δέλτον ἀποδίδωμί τε,
<lb />Ὀρέστα, τῆσδε σῆς κασιγνήτης πάρα.
</p></sp>
<sp>
<speaker>Ὀρέστης</speaker><p>
<lb />δέχομαι: παρεὶς δὲ γραμμάτων διαπτυχὰς
<lb />τὴν ἡδονὴν πρῶτ᾽ οὐ λόγοις αἱρήσομαι.
<lb rend="displayNum" n="795" /><milestone ed="P" unit="para" />ὦ φιλτάτη μοι σύγγον᾽, ἐκπεπληγμένος
<lb />ὅμως σ᾽ ἀπίστῳ περιβαλὼν βραχίονι
<lb />ἐς τέρψιν εἶμι, πυθόμενος θαυμάστ᾽ ἐμοί.
</p></sp></div2></div1></body></text></TEI.2>