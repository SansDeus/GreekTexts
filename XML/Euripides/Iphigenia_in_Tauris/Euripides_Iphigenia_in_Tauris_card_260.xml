<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp><p><milestone ed="p" n="260" unit="card" />
</p></sp>
<sp n="*bouko/los">
<speaker>Βουκόλος</speaker><p>
<lb rend="displayNum" n="260" />ἐπεὶ τὸν ἐσρέοντα διὰ Συμπληγάδων
<lb />βοῦς ὑλοφορβοὺς πόντον εἰσεβάλλομεν,
<lb />ἦν τις διαρρὼξ κυμάτων πολλῷ σάλῳ
<lb />κοιλωπὸς ἀγμός, πορφυρευτικαὶ στέγαι.
<lb />ἐνταῦθα δισσοὺς εἶδέ τις νεανίας
<lb rend="displayNum" n="265" />βουφορβὸς ἡμῶν, κἀπεχώρησεν πάλιν
<lb />ἄκροισι δακτύλοισι πορθμεύων ἴχνος.
<lb />ἔλεξε δ᾽: Οὐχ ὁρᾶτε; δαίμονές τινες
<lb />θάσσουσιν οἵδε.  — θεοσεβὴς δ᾽ ἡμῶν τις ὢν
<lb />ἀνέσχε χεῖρα καὶ προσηύξατ᾽ εἰσιδών:
<lb rend="displayNum" n="270" />ὦ ποντίας παῖ Λευκοθέας, νεῶν φύλαξ,
<lb />δέσποτα Παλαῖμον, ἵλεως ἡμῖν γενοῦ,
<lb />εἴτ᾽ οὖν ἐπ᾽ ἀκταῖς θάσσετον Διοσκόρω,
<lb />ἢ Νηρέως ἀγάλμαθ᾽, ὃς τὸν εὐγενῆ
<lb />ἔτικτε πεντήκοντα Νηρῄδων χορόν.
<lb rend="displayNum" n="275" /><milestone ed="P" unit="para" />ἄλλος δέ τις μάταιος, ἀνομίᾳ θρασύς,
<lb />ἐγέλασεν εὐχαῖς, ναυτίλους δ᾽ ἐφθαρμένους
<lb />θάσσειν φάραγγ᾽ ἔφασκε τοῦ νόμου φόβῳ,
<lb />κλύοντας ὡς θύοιμεν ἐνθάδε ξένους.
<lb />ἔδοξε δ᾽ ἡμῶν εὖ λέγειν τοῖς πλείοσι,
<lb rend="displayNum" n="280" />θηρᾶν τε τῇ θεῷ σφάγια τἀπιχώρια.
<lb />κἀν τῷδε πέτραν ἅτερος λιπὼν ξένοιν
<lb />ἔστη κάρα τε διετίναξ᾽ ἄνω κάτω
<lb />κἀπεστέναξεν ὠλένας τρέμων ἄκρας,
<lb />μανίαις ἀλαίνων, καὶ βοᾷ κυναγὸς ὥς:
<lb rend="displayNum" n="285" />Πυλάδη, δέδορκας τήνδε; τήνδε δ᾽ οὐχ ὁρᾷς
<lb />Ἅιδου δράκαιναν, ὥς με βούλεται κτανεῖν
<lb />δειναῖς ἐχίδναις εἰς ἔμ᾽ ἐστομωμένη;
<lb />ἣ δ᾽ ἐκ χιτώνων πῦρ πνέουσα καὶ φόνον
<lb />πτεροῖς ἐρέσσει, μητέρ᾽ ἀγκάλαις ἐμὴν
<lb rend="displayNum" n="290" />ἔχουσα — πέτρινον ὄχθον, ὡς ἐπεμβάλῃ.
<lb />οἴμοι, κτενεῖ με: ποῖ φύγω;
<lb rend="displayNum" n="291a" />παρῆν δ᾽ ὁρᾶν
<lb />οὐ ταῦτα μορφῆς σχήματ᾽, ἀλλ᾽ ἠλλάσσετο
<lb />φθογγάς τε μόσχων καὶ κυνῶν ὑλάγματα,
<lb />† ἃς φᾶσ᾽ † Ἐρινῦς ἱέναι μιμήματα.
</p></sp></div1></body></text></TEI.2>