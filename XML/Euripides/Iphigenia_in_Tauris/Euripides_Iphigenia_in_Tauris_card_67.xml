<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="67" unit="card" />
<sp>
<speaker>Ὀρέστης</speaker><p>
<lb />ὅρα, φυλάσσου μή τις ἐν στίβῳ βροτῶν.
</p></sp>
<sp>
<speaker>Πυλάδης</speaker><p>
<lb />ὁρῶ, σκοποῦμαι δ᾽ ὄμμα πανταχῆ στρέφων.
</p></sp>
<sp>
<speaker>Ὀρέστης</speaker><p>
<lb />Πυλάδη, δοκεῖ σοι μέλαθρα ταῦτ᾽ εἶναι θεᾶς
<lb rend="displayNum" n="70" />ἔνθ᾽ Ἀργόθεν ναῦν ποντίαν ἐστείλαμεν;
</p></sp>
<sp>
<speaker>Πυλάδης</speaker><p>
<lb />ἔμοιγ᾽, Ὀρέστα: σοὶ δὲ συνδοκεῖν χρεών.
</p></sp>
<sp>
<speaker>Ὀρέστης</speaker><p>
<lb />καὶ βωμός, Ἕλλην οὗ καταστάζει φόνος;
</p></sp>
<sp>
<speaker>Πυλάδης</speaker><p>
<lb />ἐξ αἱμάτων γοῦν ξάνθ᾽ ἔχει τριχώματα.
</p></sp>
<sp>
<speaker>Ὀρέστης</speaker><p>
<lb />θριγκοῖς δ᾽ ὑπ᾽ αὐτοῖς σκῦλ᾽ ὁρᾷς ἠρτημένα;
</p></sp>
<sp>
<speaker>Πυλάδης</speaker><p>
<lb rend="displayNum" n="75" />τῶν κατθανόντων γ᾽ ἀκροθίνια ξένων.
<lb />ἀλλ᾽ ἐγκυκλοῦντ᾽ ὀφθαλμὸν εὖ σκοπεῖν χρεών.
</p></sp>
<sp n="*)ore/sths">
<speaker>Ὀρέστης</speaker><p>
<lb />ὦ Φοῖβε, ποῖ μ᾽ αὖ τήνδ᾽ ἐς ἄρκυν ἤγαγες
<lb />χρήσας, ἐπειδὴ πατρὸς αἷμ᾽ ἐτεισάμην,
<lb />μητέρα κατακτάς, διαδοχαῖς δ᾽ Ἐρινύων
<lb rend="displayNum" n="80" />ἠλαυνόμεσθα φυγάδες ἔξεδροι χθονὸς
<lb />δρόμους τε πολλοὺς ἐξέπλησα καμπίμους,
<lb />ἐλθὼν δέ σ᾽ ἠρώτησα πῶς τροχηλάτου
<lb />μανίας ἂν ἔλθοιμ᾽ ἐς τέλος πόνων τ᾽ ἐμῶν,
<lb />οὓς ἐξεμόχθουν περιπολῶν καθ᾽ Ἑλλάδα — 
<lb rend="displayNum" n="85" />σὺ δ᾽ εἶπας ἐλθεῖν Ταυρικῆς μ᾽ ὅρους χθονός,
<lb />ἔνθ᾽ Ἄρτεμίς σοι σύγγονος βωμοὺς ἔχοι,
<lb />λαβεῖν τ᾽ ἄγαλμα θεᾶς, ὅ φασιν ἐνθάδε
<lb />ἐς τούσδε ναοὺς οὐρανοῦ πεσεῖν ἄπο:
<lb />λαβόντα δ᾽ ἢ τέχναισιν ἢ τύχῃ τινί,
<lb rend="displayNum" n="90" />κίνδυνον ἐκπλήσαντ᾽, Ἀθηναίων χθονὶ
<lb />δοῦναι — τὸ δ᾽ ἐνθένδ᾽ οὐδὲν ἐρρήθη πέρα — 
<lb />καὶ ταῦτα δράσαντ᾽ ἀμπνοὰς ἕξειν πόνων.
</p></sp></div1></body></text></TEI.2>