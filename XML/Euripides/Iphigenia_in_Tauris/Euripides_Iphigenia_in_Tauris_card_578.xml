<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="578" unit="card" />
</p></sp>
<sp>
<speaker>Ἰφιγένεια</speaker><p>
<lb />ἀκούσατ᾽: ἐς γὰρ δή τιν᾽ ἥκομεν λόγον,
<lb />ὑμῖν τ᾽ ὄνησιν, ὦ ξένοι, σπουδῆς ἅμα
<lb rend="displayNum" n="580" />κἀμοί. τὸ δ᾽ εὖ μάλιστά γ᾽ οὕτω γίγνεται,
<lb />εἰ πᾶσι ταὐτὸν πρᾶγμ᾽ ἀρεσκόντως ἔχει.
<lb />θέλοις ἄν, εἰ σῴσαιμί σ᾽, ἀγγεῖλαί τί μοι
<lb />πρὸς Ἄργος ἐλθὼν τοῖς ἐμοῖς ἐκεῖ φίλοις,
<lb />δέλτον τ᾽ ἐνεγκεῖν, ἥν τις οἰκτίρας ἐμὲ
<lb rend="displayNum" n="585" />ἔγραψεν αἰχμάλωτος, οὐχὶ τὴν ἐμὴν
<lb />φονέα νομίζων χεῖρα, τοῦ νόμου δ᾽ ὕπο
<lb />θνῄσκειν τὰ τῆς θεοῦ, τάδε δίκαι᾽ ἡγουμένης;
<lb />οὐδένα γὰρ εἶχον ὅστις ἀγγείλαι μολὼν
<lb />ἐς Ἄργος αὖθις, τάς <add>τ᾽</add> ἐμὰς ἐπιστολὰς
<lb rend="displayNum" n="590" />πέμψειε σωθεὶς τῶν ἐμῶν φίλων τινί.
<lb />σὺ δ᾽ — εἶ γάρ, ὡς ἔοικας, οὔτε δυσμενὴς
<lb />καὶ τὰς Μυκήνας οἶσθα χοὓς κἀγὼ θέλω — 
<lb />σώθητι, καὶ σὺ μισθὸν οὐκ αἰσχρὸν λαβών,
<lb />κούφων ἕκατι γραμμάτων σωτηρίαν.
<lb rend="displayNum" n="595" />οὗτος δ᾽, ἐπείπερ πόλις ἀναγκάζει τάδε,
<lb />θεᾷ γενέσθω θῦμα χωρισθεὶς σέθεν.
</p></sp>
<sp>
<speaker>Ὀρέστης</speaker><p>
<lb />καλῶς ἔλεξας τἄλλα πλὴν ἕν, ὦ ξένη:
<lb />τὸ γὰρ σφαγῆναι τόνδε μοι βάρος μέγα.
<lb />ὁ ναυστολῶν γάρ εἰμ᾽ ἐγὼ τὰς συμφοράς,
<lb rend="displayNum" n="600" />οὗτος δὲ συμπλεῖ τῶν ἐμῶν μόχθων χάριν.
<lb />οὔκουν δίκαιον ἐπ᾽ ὀλέθρῳ τῷ τοῦδ᾽ ἐμὲ
<lb />χάριν τίθεσθαι καὐτὸν ἐκδῦναι κακῶν.
<lb />ἀλλ᾽ ὣς γενέσθω: τῷδε μὲν δέλτον δίδου:
<lb />πέμψει γὰρ Ἄργος, ὥστε σοι καλῶς ἔχειν:
<lb rend="displayNum" n="605" />ἡμᾶς δ᾽ ὁ χρῄζων κτεινέτω. τὰ τῶν φίλων
<lb />αἴσχιστον ὅστις καταβαλὼν ἐς ξυμφορὰς
<lb />αὐτὸς σέσῳσται. τυγχάνει δ᾽ ὅδ᾽ ὢν φίλος,
<lb />ὃν οὐδὲν ἧσσον ἢ 'μὲ φῶς ὁρᾶν θέλω.
</p></sp>
<sp>
<speaker>Ἰφιγένεια</speaker><p>
<lb />ὦ λῆμ᾽ ἄριστον, ὡς ἀπ᾽ εὐγενοῦς τινος
<lb rend="displayNum" n="610" />ῥίζης πέφυκας τοῖς φίλοις τ᾽ ὀρθῶς φίλος.
<lb />τοιοῦτος εἴη τῶν ἐμῶν ὁμοσπόρων
<lb />ὅσπερ λέλειπται. καὶ γὰρ οὐδ᾽ ἐγώ, ξένοι,
<lb />ἀνάδελφός εἰμι, πλὴν ὅσ᾽ οὐχ ὁρῶσά νιν.
<lb />ἐπεὶ δὲ βούλῃ ταῦτα, τόνδε πέμψομεν
<lb rend="displayNum" n="615" />δέλτον φέροντα, σὺ δὲ θανῇ: πολλὴ δέ τις
<lb />προθυμία σε τοῦδ᾽ ἔχουσα τυγχάνει.
</p></sp></div2></div1></body></text></TEI.2>