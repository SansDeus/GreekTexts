<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><sp><p><milestone ed="p" n="939" unit="card" />
</p></sp>
<sp>
<speaker>Ὀρέστης</speaker><p>
<lb />λέγοιμ᾽ ἄν: ἀρχαὶ δ᾽ αἵδε μοι πολλῶν πόνων.
<lb rend="displayNum" n="940" />ἐπεὶ τὰ μητρὸς ταῦθ᾽ ἃ σιγῶμεν κακὰ
<lb />ἐς χεῖρας ἦλθε, μεταδρομαῖς Ἐρινύων
<lb />ἠλαυνόμεσθα φυγάδες, ἔνθεν μοι πόδα
<lb />ἐς τὰς Ἀθήνας δῆτ᾽ ἔπεμψε Λοξίας,
<lb />δίκην παρασχεῖν ταῖς ἀνωνύμοις θεαῖς.
<lb rend="displayNum" n="945" />ἔστιν γὰρ ὁσία ψῆφος, ἣν Ἄρει ποτὲ
<lb />Ζεὺς εἵσατ᾽ ἔκ του δὴ χερῶν μιάσματος.
<lb />ἐλθὼν δ᾽ ἐκεῖσε — πρῶτα μέν μ᾽ οὐδεὶς ξένων
<lb />ἑκὼν ἐδέξαθ᾽, ὡς θεοῖς στυγούμενον:
<lb />οἳ δ᾽ ἔσχον αἰδῶ, ξένια μονοτράπεζά μοι
<lb rend="displayNum" n="950" />παρέσχον, οἴκων ὄντες ἐν ταὐτῷ στέγει,
<lb />σιγῇ δ᾽ ἐτεκτήναντ᾽ ἀπόφθεγκτόν μ᾽, ὅπως
<lb />δαιτὸς γενοίμην πώματός τ᾽ αὐτοῖς δίχα,
<lb />ἐς δ᾽ ἄγγος ἴδιον ἴσον ἅπασι βακχίου
<lb />μέτρημα πληρώσαντες εἶχον ἡδονήν.
<lb rend="displayNum" n="955" />κἀγὼ 'ξελέγξαι μὲν ξένους οὐκ ἠξίουν,
<lb />ἤλγουν δὲ σιγῇ κἀδόκουν οὐκ εἰδέναι,
<lb />μέγα στενάζων οὕνεκ᾽ ἦ μητρὸς φονεύς.
<lb />κλύω δ᾽ Ἀθηναίοισι τἀμὰ δυστυχῆ
<lb />τελετὴν γενέσθαι, κἄτι τὸν νόμον μένειν,
<lb rend="displayNum" n="960" />χοῆρες ἄγγος Παλλάδος τιμᾶν λεών.
<lb /><milestone ed="P" unit="para" />ὡς δ᾽ εἰς Ἄρειον ὄχθον ἧκον, ἐς δίκην
<lb />ἔστην, ἐγὼ μὲν θάτερον λαβὼν βάθρον,
<lb />τὸ δ᾽ ἄλλο πρέσβειρ᾽ ἥπερ ἦν Ἐρινύων.
<lb />εἰπὼν <add>δ᾽</add> ἀκούσας θ᾽ αἵματος μητρὸς πέρι,
<lb rend="displayNum" n="965" />Φοῖβός μ᾽ ἔσῳσε μαρτυρῶν, ἴσας δέ μοι
<lb />ψήφους διηρίθμησε Παλλὰς ὠλένῃ:
<lb />νικῶν δ᾽ ἀπῆρα φόνια πειρατήρια.
<lb />ὅσαι μὲν οὖν ἕζοντο πεισθεῖσαι δίκῃ,
<lb />ψῆφον παρ᾽ αὐτὴν ἱερὸν ὡρίσαντ᾽ ἔχειν:
<lb rend="displayNum" n="970" />ὅσαι δ᾽ Ἐρινύων οὐκ ἐπείσθησαν νόμῳ,
<lb />δρόμοις ἀνιδρύτοισιν ἠλάστρουν μ᾽ ἀεί,
<lb />ἕως ἐς ἁγνὸν ἦλθον αὖ Φοίβου πέδον,
<lb />καὶ πρόσθεν ἀδύτων ἐκταθείς, νῆστις βορᾶς,
<lb />ἐπώμοσ᾽ αὐτοῦ βίον ἀπορρήξειν θανών,
<lb rend="displayNum" n="975" />εἰ μή με σώσει Φοῖβος, ὅς μ᾽ ἀπώλεσεν.
<lb />ἐντεῦθεν αὐδὴν τρίποδος ἐκ χρυσοῦ λακὼν
<lb />Φοῖβός μ᾽ ἔπεμψε δεῦρο, διοπετὲς λαβεῖν
<lb />ἄγαλμ᾽ Ἀθηνῶν τ᾽ ἐγκαθιδρῦσαι χθονί.
<lb />ἀλλ᾽ ἥνπερ ἡμῖν ὥρισεν σωτηρίαν,
<lb rend="displayNum" n="980" />σύμπραξον: ἢν γὰρ θεᾶς κατάσχωμεν βρέτας,
<lb />μανιῶν τε λήξω καὶ σὲ πολυκώπῳ σκάφει
<lb />στείλας Μυκήναις ἐγκαταστήσω πάλιν.
<lb />ἀλλ᾽, ὦ φιληθεῖσ᾽, ὦ κασίγνητον κάρα,
<lb />σῷσον πατρῷον οἶκον, ἔκσῳσον δ᾽ ἐμέ:
<lb rend="displayNum" n="985" />ὡς τἄμ᾽ ὄλωλε πάντα καὶ τὰ Πελοπιδῶν,
<lb />οὐράνιον εἰ μὴ ληψόμεσθα θεᾶς βρέτας.
</p></sp>
</div2></div1></body></text></TEI.2>