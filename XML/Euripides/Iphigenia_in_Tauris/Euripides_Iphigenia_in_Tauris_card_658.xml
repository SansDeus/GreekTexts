<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><sp><p><milestone ed="p" n="658" unit="card" />
</p></sp>
<sp>
<speaker>Ὀρέστης</speaker><p>
<lb rend="displayNum" n="658" />Πυλάδη, πέπονθας ταὐτὸ πρὸς θεῶν ἐμοί;
</p></sp>
<sp>
<speaker>Πυλάδης</speaker><p>
<lb />οὐκ οἶδ᾽: ἐρωτᾷς οὐ λέγειν ἔχοντά με.
</p></sp>
<sp>
<speaker>Ὀρέστης</speaker><p>
<lb rend="displayNum" n="660" />τίς ἐστὶν ἡ νεᾶνις; ὡς Ἑλληνικῶς
<lb />ἀνήρεθ᾽ ἡμᾶς τούς τ᾽ ἐν Ἰλίῳ πόνους
<lb />νόστον τ᾽ Ἀχαιῶν τόν τ᾽ ἐν οἰωνοῖς σοφὸν
<lb />Κάλχαντ᾽ Ἀχιλλέως τ᾽ ὄνομα, καὶ τὸν ἄθλιον
<lb />Ἀγαμέμνον᾽ ὡς ᾤκτιρ᾽ ἀνηρώτα τέ με
<lb rend="displayNum" n="665" />γυναῖκα παῖδάς τε. ἔστιν ἡ ξένη γένος
<lb />ἐκεῖθεν Ἀργεία τις: οὐ γὰρ ἄν ποτε
<lb />δέλτον τ᾽ ἔπεμπε καὶ τάδ᾽ ἐξεμάνθανεν,
<lb />ὡς κοινὰ πράσσουσ᾽, Ἄργος εἰ πράσσει καλῶς.
</p></sp>
<sp>
<speaker>Πυλάδης</speaker><p>
<lb />ἔφθης με μικρόν: ταὐτὰ δὲ φθάσας λέγεις,
<lb rend="displayNum" n="670" />πλὴν ἕν: τὰ γὰρ τῶν βασιλέων παθήματα
<lb />ἴσασι πάντες, ὧν ἐπιστροφή τις ἦν.
<lb />ἀτὰρ διῆλθον χἅτερον λόγον τινά.
</p></sp>
<sp>
<speaker>Ὀρέστης</speaker><p>
<lb />τίν᾽; ἐς τὸ κοινὸν δοὺς ἄμεινον ἂν μάθοις.
</p></sp>
<sp>
<speaker>Πυλάδης</speaker><p>
<lb />αἰσχρὸν θανόντος σοῦ βλέπειν ἡμᾶς φάος:
<lb rend="displayNum" n="675" />κοινῇ τ᾽ ἔπλευσα  <gap /> δεῖ με καὶ κοινῇ θανεῖν.
<lb />καὶ δειλίαν γὰρ καὶ κάκην κεκτήσομαι
<lb />Ἄργει τε Φωκέων τ᾽ ἐν πολυπτύχῳ χθονί,
<lb />δόξω δὲ τοῖς πολλοῖσι — πολλοὶ γὰρ κακοί — 
<lb />προδοὺς σεσῷσθαί σ᾽ αὐτὸς εἰς οἴκους μόνος
<lb rend="displayNum" n="680" />ἢ καὶ φονεύσας ἐπὶ νοσοῦσι δώμασι
<lb />ῥάψαι μόρον σοι σῆς τυραννίδος χάριν,
<lb />ἔγκληρον ὡς δὴ σὴν κασιγνήτην γαμῶν.
<lb />ταῦτ᾽ οὖν φοβοῦμαι καὶ δι᾽ αἰσχύνης ἔχω,
<lb />κοὐκ ἔσθ᾽ ὅπως οὐ χρὴ συνεκπνεῦσαί μέ σοι
<lb rend="displayNum" n="685" />καὶ σὺν σφαγῆναι καὶ πυρωθῆναι δέμας,
<lb />φίλον γεγῶτα καὶ φοβούμενον ψόγον.
</p></sp></div2></div1></body></text></TEI.2>