<?xml version="1.0" encoding="utf-8"?>
<TEI.2><text lang="greek"><body><div1 type="choral" org="uniform" sample="complete"><div2 type="anapests" org="uniform" sample="complete"><sp><p><milestone ed="p" n="203" unit="card" />
</p></sp>
<sp>
<speaker>Ἰφιγένεια</speaker><p>
<lb />ἐξ ἀρχᾶς μοι δυσδαίμων
<lb />δαίμων τᾶς ματρὸς ζώνας
<lb rend="displayNum" n="205" />καὶ νυκτὸς κείνας: ἐξ ἀρχᾶς
<lb />λόχιαι στερρὰν παιδείαν
<lb />Μοῖραι ξυντείνουσιν θεαί,
<lb />τᾷ μναστευθείσᾳ 'ξ Ἑλλάνων,
<lb />ἃν πρωτόγονον θάλος ἐν θαλάμοις
<lb rend="displayNum" n="210" />Λήδας ἁ τλάμων κούρα
<lb />σφάγιον πατρῴᾳ λώβᾳ
<lb />καὶ θῦμ᾽ οὐκ εὐγάθητον
<lb />ἔτεκεν, ἔτρεφεν εὐκταίαν:
<lb />ἱππείοις δ᾽ ἐν δίφροισι
<lb rend="displayNum" n="215" />ψαμάθων Αὐλίδος ἐπέβασαν
<lb />νύμφαιον, οἴμοι, δύσνυμφον
<lb />τῷ τᾶς Νηρέως κούρας, αἰαῖ.
<lb />νῦν δ᾽ ἀξείνου πόντου ξείνα
<lb />δυσχόρτους οἴκους ναίω,
<lb rend="displayNum" n="220" />ἄγαμος ἄτεκνος ἄπολις ἄφιλος,
<lb />οὐ τὰν Ἄργει μέλπουσ᾽ Ἥραν
<lb />οὐδ᾽ ἱστοῖς ἐν καλλιφθόγγοις
<lb />κερκίδι Παλλάδος Ἀτθίδος εἰκὼ
<lb /><add>καὶ</add> Τιτάνων ποικίλλουσ᾽, ἀλλ᾽
<lb rend="displayNum" n="225" />αἱμόρραντον δυσφόρμιγγα
<lb />ξείνων † αἱμάσσουσ᾽ ἄταν βωμούς, †
<lb />οἰκτράν τ᾽ αἰαζόντων αὐδὰν
<lb />οἰκτρόν τ᾽ ἐκβαλλόντων δάκρυον.
<lb />καὶ νῦν κείνων μέν μοι λάθα,
<lb rend="displayNum" n="230" />τὸν δ᾽ Ἄργει δμαθέντα κλαίω
<lb rend="displayNum" n="232" />σύγγονον, ὃν ἔλιπον ἐπιμαστίδιον,
<lb />ἔτι βρέφος, ἔτι νέον, ἔτι θάλος
<lb />ἐν χερσὶν ματρὸς πρὸς στέρνοις τ᾽
<lb rend="displayNum" n="235" />Ἄργει σκηπτοῦχον Ὀρέσταν.
</p></sp></div2></div1></body></text></TEI.2>