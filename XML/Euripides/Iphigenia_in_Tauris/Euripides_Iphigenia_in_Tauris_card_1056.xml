<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="iambic" org="uniform" sample="complete"><milestone ed="p" n="1056" unit="card" />
<sp>
<speaker>Ἰφιγένεια</speaker><p>
<lb />ὦ φίλταται γυναῖκες, εἰς ὑμᾶς βλέπω,
<lb />καὶ τἄμ᾽ ἐν ὑμῖν ἐστιν ἢ καλῶς ἔχειν
<lb />ἢ μηδὲν εἶναι καὶ στερηθῆναι πάτρας
<lb />φίλου τ᾽ ἀδελφοῦ φιλτάτης τε συγγόνου.
<lb rend="displayNum" n="1060" />καὶ πρῶτα μέν μοι τοῦ λόγου τάδ᾽ ἀρχέτω:
<lb />γυναῖκές ἐσμεν, φιλόφρον ἀλλήλαις γένος
<lb />σῴζειν τε κοινὰ πράγματ᾽ ἀσφαλέσταται.
<lb />σιγήσαθ᾽ ἡμῖν καὶ συνεκπονήσατε
<lb />φυγάς. καλόν τοι γλῶσσ᾽ ὅτῳ πιστὴ παρῇ.
<lb rend="displayNum" n="1065" />ὁρᾶτε δ᾽ ὡς τρεῖς μία τύχη τοὺς φιλτάτους,
<lb />ἢ γῆς πατρῴας νόστον ἢ θανεῖν ἔχει.
<lb />σωθεῖσα δ᾽, ὡς ἂν καὶ σὺ κοινωνῇς τύχης,
<lb />σώσω σ᾽ ἐς Ἑλλάδ᾽. ἀλλὰ πρός σε δεξιᾶς
<lb />σὲ καὶ σὲ ἱκνοῦμαι, σὲ δὲ φίλης παρηίδος,
<lb rend="displayNum" n="1070" />γονάτων τε καὶ τῶν ἐν δόμοισι φιλτάτων
<lb />μητρὸς πατρός τε καὶ τέκνων ὅτῳ κυρεῖ.
<lb />τί φατέ; τίς ὑμῶν φησιν ἢ τίς οὐ θέλειν — 
<lb />φθέγξασθε — ταῦτα; μὴ γὰρ αἰνουσῶν λόγους
<lb />ὄλωλα κἀγὼ καὶ κασίγνητος τάλας.
</p></sp>
<sp>
<speaker>Χορός</speaker><p>
<lb rend="displayNum" n="1075" />θάρσει, φίλη δέσποινα, καὶ σῴζου μόνον:
<lb />ὡς ἔκ γ᾽ ἐμοῦ σοι πάντα σιγηθήσεται — 
<lb />ἴστω μέγας Ζεύς — ὧν ἐπισκήπτεις πέρι.
</p></sp>
<sp>
<speaker>Ἰφιγένεια</speaker><p>
<lb />ὄναισθε μύθων καὶ γένοισθ᾽ εὐδαίμονες.
<lb /><milestone ed="P" unit="para" />σὸν ἔργον ἤδη καὶ σὸν ἐσβαίνειν δόμους:
<lb rend="displayNum" n="1080" />ὡς αὐτίχ᾽ ἥξει τῆσδε κοίρανος χθονός,
<lb />θυσίαν ἐλέγχων εἰ κατείργασται ξένων.
<lb /><milestone ed="P" unit="para" />ὦ πότνι᾽, ἥπερ μ᾽ Αὐλίδος κατὰ πτυχὰς
<lb />δεινῆς ἔσωσας ἐκ πατροκτόνου χερός,
<lb />σῶσόν με καὶ νῦν τούσδε τ᾽: ἢ τὸ Λοξίου
<lb rend="displayNum" n="1085" />οὐκέτι βροτοῖσι διὰ σὲ ἐτήτυμον στόμα.
<lb />ἀλλ᾽ εὐμενὴς ἔκβηθι βαρβάρου χθονὸς
<lb />ἐς τὰς Ἀθήνας: καὶ γὰρ ἐνθάδ᾽ οὐ πρέπει
<lb />ναίειν, παρόν σοι πόλιν ἔχειν εὐδαίμονα.
</p></sp></div2></div1></body></text></TEI.2>