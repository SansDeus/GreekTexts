<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)/aggelos"><p><milestone ed="p" n="1390" unit="card" />
<lb rend="displayNum" n="1390" /><milestone ed="P" unit="para" />οἳ δὲ στεναγμὸν ἡδὺν ἐκβρυχώμενοι
<lb />ἔπαισαν ἅλμην. ναῦς δ᾽, ἕως μὲν ἐντὸς ἦν
<lb />λιμένος, ἐχώρει στόμια, διαπερῶσα δὲ
<lb />λάβρῳ κλύδωνι συμπεσοῦσ᾽ ἠπείγετο:
<lb />δεινὸς γὰρ ἐλθὼν ἄνεμος ἐξαίφνης νεὼς
<lb rend="displayNum" n="1395" />ὠθεῖ παλίμπρυμν᾽ ἱστί᾽: οἳ δ᾽ ἐκαρτέρουν
<lb />πρὸς κῦμα λακτίζοντες: ἐς δὲ γῆν πάλιν
<lb />κλύδων παλίρρους ἦγε ναῦν. σταθεῖσα δὲ
<lb />Ἀγαμέμνονος παῖς ηὔξατ᾽: ὦ Λητοῦς κόρη
<lb />σῷσόν με τὴν σὴν ἱερέαν πρὸς Ἑλλάδα
<lb rend="displayNum" n="1400" />ἐκ βαρβάρου γῆς καὶ κλοπαῖς σύγγνωθ᾽ ἐμαῖς.
<lb />φιλεῖς δὲ καὶ σὺ σὸν κασίγνητον, θεά:
<lb />φιλεῖν δὲ κἀμὲ τοὺς ὁμαίμονας δόκει.
<lb />ναῦται δ᾽ ἐπευφήμησαν εὐχαῖσιν κόρης
<lb />παιᾶνα, γυμνὰς ἐκ <add>πέπλων</add> ἐπωμίδας
<lb rend="displayNum" n="1405" />κώπῃ προσαρμόσαντες ἐκ κελεύσματος.
<lb />μᾶλλον δὲ μᾶλλον πρὸς πέτρας ᾔει σκάφος:
<lb />χὣ μέν τις ἐς θάλασσαν ὡρμήθη ποσίν,
<lb />ἄλλος δὲ πλεκτὰς ἐξανῆπτεν ἀγκύλας.
<lb />κἀγὼ μὲν εὐθὺς πρὸς σὲ δεῦρ᾽ ἀπεστάλην,
<lb rend="displayNum" n="1410" />σοὶ τὰς ἐκεῖθεν σημανῶν, ἄναξ, τύχας.
<lb />ἀλλ᾽ ἕρπε, δεσμὰ καὶ βρόχους λαβὼν χεροῖν:
<lb />εἰ μὴ γὰρ οἶδμα νήνεμον γενήσεται,
<lb />οὐκ ἔστιν ἐλπὶς τοῖς ξένοις σωτηρίας.
<lb />πόντου δ᾽ ἀνάκτωρ Ἴλιόν τ᾽ ἐπισκοπεῖ
<lb rend="displayNum" n="1415" />σεμνὸς Ποσειδῶν, Πελοπίδαις ἐναντίος,
<lb />καὶ νῦν παρέξει τὸν Ἀγαμέμνονος γόνον
<lb />σοὶ καὶ πολίταις, ὡς ἔοικεν, ἐν χεροῖν
<lb />λαβεῖν, ἀδελφήν θ᾽, ἣ φόνον τὸν Αὐλίδι
<lb />ἀμνημόνευτον θεᾷ προδοῦσ᾽ ἁλίσκεται.
</p></sp>
<sp>
<speaker>Χορός</speaker><p>
<lb rend="displayNum" n="1420" />ὦ τλῆμον Ἰφιγένεια, συγγόνου μέτα
<lb />θανῇ πάλιν μολοῦσα δεσποτῶν χέρας.
</p></sp>
<sp>
<speaker>Θόας</speaker><p>
<lb />ὦ πάντες ἀστοὶ τῆσδε βαρβάρου χθονός,
<lb />οὐκ εἶα πώλοις ἐμβαλόντες ἡνίας
<lb />παράκτιοι δραμεῖσθε κἀκβολὰς νεὼς
<lb rend="displayNum" n="1425" />Ἑλληνίδος δέξεσθε, σὺν δὲ τῇ θεῷ
<lb />σπεύδοντες ἄνδρας δυσσεβεῖς θηράσετε,
<lb />οἳ δ᾽ ὠκυπομποὺς ἕλξετ᾽ ἐς πόντον πλάτας;
<lb />ὡς ἐκ θαλάσσης ἔκ τε γῆς ἱππεύμασι
<lb />λαβόντες αὐτοὺς ἢ κατὰ στύφλου πέτρας
<lb rend="displayNum" n="1430" />ῥίψωμεν, ἢ σκόλοψι πήξωμεν δέμας.
<lb /><milestone ed="P" unit="para" />ὑμᾶς δὲ τὰς τῶνδ᾽ ἴστορας βουλευμάτων,
<lb />γυναῖκες, αὖθις, ἡνίκ᾽ ἂν σχολὴν λάβω,
<lb />ποινασόμεσθα: νῦν δὲ τὴν προκειμένην
<lb />σπουδὴν ἔχοντες οὐ μενοῦμεν ἥσυχοι.
</p></sp>
</div1></body></text></TEI.2>