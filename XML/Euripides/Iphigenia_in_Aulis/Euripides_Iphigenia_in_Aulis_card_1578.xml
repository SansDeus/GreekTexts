<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="dialogue" org="uniform" sample="complete"><sp n="*)aggelos"><p><milestone ed="p" n="1578" unit="card" />
<lb /><del status="unremarkable">ἱερεὺς δὲ φάσγανον λαβὼν ἐπεύξατο,
<lb />λαιμόν τ᾽ ἐπεσκοπεῖθ᾽, ἵνα πλήξειεν ἄν:
<lb rend="displayNum" n="1580" />ἐμοὶ δέ τ᾽ ἄλγος οὐ μικρὸν εἰσῄει φρενί,
<lb />κἄστην νενευκώς: θαῦμα δ᾽ ἦν αἴφνης ὁρᾶν.
<lb />πληγῆς κτύπον γὰρ πᾶς τις ᾔσθετ᾽ ἂν σαφῶς,
<lb />τὴν παρθένον δ᾽ οὐκ εἶδεν οὗ γῆς εἰσέδυ.
<lb />βοᾷ δ᾽ ἱερεύς, ἅπας δ᾽ ἐπήχησε στρατός,
<lb rend="displayNum" n="1585" />ἄελπτον εἰσιδόντες ἐκ θεῶν τινος
<lb />φάσμ᾽, οὗ γε μηδ᾽ ὁρωμένου πίστις παρῆν:
<lb />ἔλαφος γὰρ ἀσπαίρουσ᾽ ἔκειτ᾽ ἐπὶ χθονὶ
<lb />ἰδεῖν μεγίστη διαπρεπής τε τὴν θέαν,
<lb />ἧς αἵματι βωμὸς ἐραίνετ᾽ ἄρδην τῆς θεοῦ.
<lb rend="displayNum" n="1590" />κἀν τῷδε Κάλχας πῶς δοκεῖς χαίρων ἔφη:
<lb />Ὦ τοῦδ᾽ Ἀχαιῶν κοίρανοι κοινοῦ στρατοῦ,
<lb />ὁρᾶτε τήνδε θυσίαν, ἣν ἡ θεὸς
<lb />προύθηκε βωμίαν, ἔλαφον ὀρειδρόμον;
<lb />ταύτην μάλιστα τῆς κόρης ἀσπάζεται,
<lb rend="displayNum" n="1595" />ὡς μὴ μιάνῃ βωμὸν εὐγενεῖ φόνῳ.
<lb />ἡδέως τε τοῦτ᾽ ἐδέξατο, καὶ πλοῦν οὔριον
<lb />δίδωσιν ἡμῖν Ἰλίου τ᾽ ἐπιδρομάς.
<lb />πρὸς ταῦτα πᾶς τις θάρσος αἶρε ναυβάτης,
<lb />χώρει τε πρὸς ναῦν: ὡς ἡμέρᾳ τῇδε δεῖ
<lb rend="displayNum" n="1600" />λιπόντας ἡμᾶς Αὐλίδος κοίλους μυχοὺς
<lb />Αἴγαιον οἶδμα διαπερᾶν.
<lb />ἐπεὶ δ᾽ ἅπαν
<lb />κατηνθρακώθη θῦμ᾽ ἐν Ἡφαίστου φλογί,
<lb />τὰ πρόσφορ᾽ ηὔξαθ᾽, ὡς τύχοι νόστου στρατός.
<lb />πέμπει δ᾽ Ἀγαμέμνων μ᾽ ὥστε σοι φράσαι τάδε,
<lb rend="displayNum" n="1605" />λέγειν θ᾽ ὁποίας ἐκ θεῶν μοίρας κυρεῖ
<lb />καὶ δόξαν ἔσχεν ἄφθιτον καθ᾽ Ἑλλάδα.
<lb />ἐγὼ παρὼν δὲ καὶ τὸ πρᾶγμ᾽ ὁρῶν λέγω:
<lb />ἡ παῖς σαφῶς σοι πρὸς θεοὺς ἀφίπτατο.
<lb />λύπης δ᾽ ἀφαίρει καὶ πόσει πάρες χόλον:
<lb rend="displayNum" n="1610" />ἀπροσδόκητα δὲ βροτοῖς τὰ τῶν θεῶν,
<lb />σώζουσί θ᾽ οὓς φιλοῦσιν. ἦμαρ γὰρ τόδε
<lb />θανοῦσαν εἶδε καὶ βλέπουσαν παῖδα σήν.</del>
</p></sp>
<sp>
<speaker>Χορός</speaker><p>
<del status="unremarkable"><lb />ὡς ἥδομαί τοι ταῦτ᾽ ἀκούσασ᾽ ἀγγέλου:
<lb />ζῶν δ᾽ ἐν θεοῖσι σὸν μένειν φράζει τέκος.
</del></p></sp>
</div2></div1></body></text></TEI.2>