<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="dialogue" org="uniform" sample="complete"><sp n="*)axilleu/s"><p><milestone ed="p" n="944" unit="card" />
<lb />ἐγὼ κάκιστος ἦν ἄρ᾽ Ἀργείων ἀνήρ,
<lb rend="displayNum" n="945" />ἐγὼ τὸ μηδέν, Μενέλεως δ᾽ ἐν ἀνδράσιν,
<lb />ὡς οὐχὶ Πηλέως, ἀλλ᾽ ἀλάστορος γεγώς,
<lb />εἴπερ φονεύει τοὐμὸν ὄνομα σῷ πόσει.
<lb />μὰ τὸν δι᾽ ὑγρῶν κυμάτων τεθραμμένον
<lb />Νηρέα, φυτουργὸν Θέτιδος ἥ μ᾽ ἐγείνατο,
<lb rend="displayNum" n="950" />οὐχ ἅψεται σῆς θυγατρὸς Ἀγαμέμνων ἄναξ,
<lb />οὐδ᾽ εἰς ἄκραν χεῖρ᾽, ὥστε προσβαλεῖν πέπλοις:
<lb />ἢ Σίπυλος ἔσται πόλις, ὅρισμα βαρβάρων,
<lb />ὅθεν πεφύκασ᾽ οἱ στρατηλάται γένος,
<lb />Φθίας δὲ τοὔνομ᾽ οὐδαμοῦ κεκλήσεται.
<lb rend="displayNum" n="955" />πικροὺς δὲ προχύτας χέρνιβάς τ᾽ ἀνάξεται
<lb />Κάλχας ὁ μάντις. τίς δὲ μάντις ἔστ᾽ ἀνήρ,
<lb />ὃς ὀλίγ᾽ ἀληθῆ, πολλὰ δὲ ψευδῆ λέγει
<lb />τυχών, ὅταν δὲ μὴ τύχῃ, διοίχεται;
<lb />οὐ τῶν γάμων ἕκατι — μυρίαι κόραι
<lb rend="displayNum" n="960" />θηρῶσι λέκτρον τοὐμόν — εἴρηται τόδε:
<lb />ἀλλ᾽ ὕβριν ἐς ἡμᾶς ὕβρισ᾽ Ἀγαμέμνων ἄναξ.
<lb />χρῆν δ᾽ αὐτὸν αἰτεῖν τοὐμὸν ὄνομ᾽ ἐμοῦ πάρα,
<lb />θήραμα παιδός: ἡ Κλυταιμήστρα δ᾽ ἐμοὶ
<lb />μάλιστ᾽ ἐπείσθη θυγατέρ᾽ ἐκδοῦναι πόσει.
<lb rend="displayNum" n="965" />ἔδωκά τἂν Ἕλλησιν, εἰ πρὸς Ἴλιον
<lb />ἐν τῷδ᾽ ἔκαμνε νόστος: οὐκ ἠρνούμεθ᾽ ἂν
<lb />τὸ κοινὸν αὔξειν ὧν μέτ᾽ ἐστρατευόμην.
<lb />νῦν δ᾽ οὐδέν εἰμι, παρὰ δὲ τοῖς στρατηλάταις
<lb />ἐν εὐμαρεῖ με δρᾶν τε καὶ μὴ δρᾶν κακῶς.
<lb rend="displayNum" n="970" />τάχ᾽ εἴσεται σίδηρος, ὃν πρὶν ἐς Φρύγας
<lb />ἐλθεῖν, † φόνου κηλῖσιν αἵματι † χρανῶ,
<lb />εἴ τίς με τὴν σὴν θυγατέρ᾽ ἐξαιρήσεται.
<lb />ἀλλ᾽ ἡσύχαζε: θεὸς ἐγὼ πέφηνά σοι
<lb />μέγιστος, οὐκ ὤν: ἀλλ᾽ ὅμως γενήσομαι.
</p></sp>
<sp>
<speaker>Χορός</speaker><p>
<lb rend="displayNum" n="975" />ἔλεξας, ὦ παῖ Πηλέως, σοῦ τ᾽ ἄξια
<lb />καὶ τῆς ἐναλίας δαίμονος, σεμνῆς θεοῦ.
</p></sp>
<sp n="*klutaimh/stra">
<speaker>Κλυταιμήστρα</speaker><p>
<lb />φεῦ:
<lb />πῶς ἄν σ᾽ ἐπαινέσαιμι μὴ λίαν λόγοις,
<lb />μηδ᾽ ἐνδεὴς τοῦδ᾽ ἀπολέσαιμι τὴν χάριν;
<lb />αἰνούμενοι γὰρ οἱ ἀγαθοὶ τρόπον τινὰ
<lb rend="displayNum" n="980" />μισοῦσι τοὺς αἰνοῦντας, ἢν αἰνῶσ᾽ ἄγαν.
<lb />αἰσχύνομαι δὲ παραφέρουσ᾽ οἰκτροὺς λόγους,
<lb />ἰδίᾳ νοσοῦσα: σὺ δ᾽ ἄνοσος κακῶν ἐμῶν.
<lb />ἀλλ᾽ οὖν ἔχει τοι σχῆμα, κἂν ἄπωθεν ᾖ
<lb />ἀνὴρ ὁ χρηστός, δυστυχοῦντας ὠφελεῖν.
<lb rend="displayNum" n="985" />οἴκτιρε δ᾽ ἡμᾶς: οἰκτρὰ γὰρ πεπόνθαμεν:
<lb />ἣ πρῶτα μέν σε γαμβρὸν οἰηθεῖσ᾽ ἔχειν,
<lb />κενὴν κατέσχον ἐλπίδ᾽: εἶτά σοι τάχα
<lb />ὄρνις γένοιτ᾽ ἂν τοῖσι μέλλουσιν γάμοις
<lb />θανοῦσ᾽ ἐμὴ παῖς, ὅ σε φυλάξασθαι χρεών.
<lb rend="displayNum" n="990" />ἀλλ᾽ εὖ μὲν ἀρχὰς εἶπας, εὖ δὲ καὶ τέλη:
<lb />σοῦ γὰρ θέλοντος παῖς ἐμὴ σωθήσεται.
</p></sp></div2></div1></body></text></TEI.2>