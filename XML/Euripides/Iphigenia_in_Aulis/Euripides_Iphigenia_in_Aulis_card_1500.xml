<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="lyric" org="uniform" sample="complete"><milestone ed="p" n="1500" unit="card" /></div2>
<div2 type="lyric" org="uniform" sample="complete">
<sp>
<speaker>Χορός</speaker><p>
<lb rend="displayNum" n="1500" />καλεῖς πόλισμα Περσέως,
<lb />Κυκλωπίων πόνον χερῶν;
</p></sp>
<sp>
<speaker>Ἰφιγένεια</speaker><p>
<lb />ἐθρέψαθ᾽ Ἑλλάδι με φάος:
<lb />θανοῦσα δ᾽ οὐκ ἀναίνομαι.
</p></sp>
<sp>
<speaker>Χορός</speaker><p>
<lb />κλέος γὰρ οὔ σε μὴ λίπῃ.
</p></sp>
<sp>
<speaker>Ἰφιγένεια</speaker><p>
<lb rend="displayNum" n="1505" />ἰὼ ἰώ.
<lb />λαμπαδοῦχος ἁμέρα
<lb />Διός τε φέγγος, ἕτερον ἕτερον
<lb />αἰῶνα καὶ μοῖραν οἰκήσομεν.
<lb />χαῖρέ μοι, φίλον φάος.
</p></sp>
<sp>
<speaker>Χορός</speaker><p>
<lb rend="displayNum" n="1510" />ἰὼ ἰώ.
<lb />ἴδεσθε τὰν Ἰλίου
<lb />καὶ Φρυγῶν ἑλέπτολιν
<lb />στείχουσαν, ἐπὶ κάρα στέφη
<lb />βαλουμέναν χερνίβων τε παγάς,
<lb />βωμόν γε δαίμονος θεᾶς
<lb rend="displayNum" n="1515" />ῥανίσιν αἱματορρύτοις
<lb />χρανοῦσαν εὐφυῆ τε σώματος δέρην
<lb /><del status="unremarkable">σφαγεῖσαν.</del> εὔδροσοι παγαὶ
<lb />πατρῷαι μένουσι χέρνιβές τέ σε
<lb />στρατός τ᾽ Ἀχαιῶν θέλων
<lb rend="displayNum" n="1520" />Ἰλίου πόλιν μολεῖν.
<lb />ἀλλὰ τὰν Διὸς κόραν
<lb />κλῄσωμεν Ἄρτεμιν,
<lb />θεῶν ἄνασσαν, ὡς ἐπ᾽ εὐτυχεῖ πότμῳ.
<lb />ὦ πότνια, πότνια, θύμασιν βροτησίοις
<lb rend="displayNum" n="1525" />χαρεῖσα, πέμψον ἐς Φρυγῶν
<lb />γαῖαν Ἑλλάνων στρατὸν
<lb />† καὶ δολόεντα Τροίας ἕδη,
<lb />Ἀγαμέμνονά τε λόγχαις
<lb />Ἑλλάδι κλεινότατον στέφανον
<lb rend="displayNum" n="1530" />δὸς ἀμφὶ κάρα ἑὸν †
<lb />κλέος ἀείμνηστον ἀμφιθεῖναι.
</p></sp>
</div2></div1></body></text></TEI.2>