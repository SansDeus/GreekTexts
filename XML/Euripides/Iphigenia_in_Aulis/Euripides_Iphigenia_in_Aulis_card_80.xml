<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*)agame/mnwn"><p><milestone ed="p" n="80" unit="card" />
<lb rend="displayNum" n="80" />τοὐντεῦθεν οὖν Ἕλληνες ᾁξαντες δορί,
<lb />τεύχη λαβόντες στενόπορ᾽ Αὐλίδος βάθρα
<lb />ἥκουσι τῆσδε, ναυσὶν ἀσπίσιν θ᾽ ὁμοῦ
<lb />ἵπποις τε πολλοῖς ἅρμασίν τ᾽ ἠσκημένοι.
<lb />κἀμὲ στρατηγεῖν † κἆτα Μενέλεω χάριν †
<lb rend="displayNum" n="85" />εἵλοντο, σύγγονόν γε. τἀξίωμα δὲ
<lb />ἄλλος τις ὤφελ᾽ ἀντ᾽ ἐμοῦ λαβεῖν τόδε.
<lb />ἠθροισμένου δὲ καὶ ξυνεστῶτος στρατοῦ
<lb />ἥμεσθ᾽ ἀπλοίᾳ χρώμενοι κατ᾽ Αὐλίδα.
<lb />Κάλχας δ᾽ ὁ μάντις ἀπορίᾳ κεχρημένοις
<lb rend="displayNum" n="90" />ἀνεῖλεν Ἰφιγένειαν ἣν ἔσπειρ᾽ ἐγὼ
<lb />Ἀρτέμιδι θῦσαι τῇ τόδ᾽ οἰκούσῃ πέδον,
<lb />καὶ πλοῦν τ᾽ ἔσεσθαι καὶ κατασκαφὰς Φρυγῶν
<lb /><del status="unremarkable">θύσασι, μὴ θύσασι δ᾽ οὐκ εἶναι τάδε.</del>
<lb />κλύων δ᾽ ἐγὼ ταῦτ᾽, ὀρθίῳ κηρύγματι
<lb rend="displayNum" n="95" />Ταλθύβιον εἶπον πάντ᾽ ἀφιέναι στρατόν,
<lb />ὡς οὔποτ᾽ ἂν τλὰς θυγατέρα κτανεῖν ἐμήν.
<lb />οὗ δή μ᾽ ἀδελφὸς πάντα προσφέρων λόγον
<lb />ἔπεισε τλῆναι δεινά. κἀν δέλτου πτυχαῖς
<lb />γράψας ἔπεμψα πρὸς δάμαρτα τὴν ἐμὴν
<lb rend="displayNum" n="100" />πέμπειν Ἀχιλλεῖ θυγατέρ᾽ ὡς γαμουμένην,
<lb />τό τ᾽ ἀξίωμα τἀνδρὸς ἐκγαυρούμενος,
<lb />συμπλεῖν τ᾽ Ἀχαιοῖς οὕνεκ᾽ οὐ θέλοι λέγων,
<lb />εἰ μὴ παρ᾽ ἡμῶν εἶσιν ἐς Φθίαν λέχος:
<lb />πειθὼ γὰρ εἶχον τήνδε πρὸς δάμαρτ᾽ ἐμήν,
<lb rend="displayNum" n="105" /><del status="unremarkable">ψευδῆ συνάψας ἀντὶ παρθένου γάμον.
<lb />μόνοι δ᾽ Ἀχαιῶν ἴσμεν ὡς ἔχει τάδε
<lb />Κάλχας Ὀδυσσεὺς Μενέλεώς θ᾽. ἃ δ᾽ οὐ καλῶς
<lb />ἔγνων τότ᾽, αὖθις μεταγράφω καλῶς πάλιν
<lb />ἐς τήνδε δέλτον, ἣν κατ᾽ εὐφρόνης σκιὰν
<lb rend="displayNum" n="110" />λύοντα καὶ συνδοῦντά μ᾽ εἰσεῖδες, γέρον.
<lb />ἀλλ᾽ εἶα χώρει τάσδ᾽ ἐπιστολὰς λαβὼν
<lb />πρὸς Ἄργος. ἃ δὲ κέκευθε δέλτος ἐν πτυχαῖς,
<lb />λόγῳ φράσω σοι πάντα τἀγγεγραμμένα:
<lb />πιστὸς γὰρ ἀλόχῳ τοῖς τ᾽ ἐμοῖς δόμοισιν εἶ.</del>
</p></sp>
</div1></body></text></TEI.2>