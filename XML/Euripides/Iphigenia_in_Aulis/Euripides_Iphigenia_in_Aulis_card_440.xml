<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="dialogue" org="uniform" sample="complete"><milestone ed="p" n="440" unit="card" />
<sp>
<speaker>Ἀγαμέμνων</speaker><p>
<lb rend="displayNum" n="440" />ἐπῄνεσ᾽, ἀλλὰ στεῖχε δωμάτων ἔσω:
<lb />τὰ δ᾽ ἄλλ᾽ ἰούσης τῆς τύχης ἔσται καλῶς.
<lb />οἴμοι, τί φῶ δύστηνος; ἄρξωμαι πόθεν;
<lb />ἐς οἷ᾽ ἀνάγκης ζεύγματ᾽ ἐμπεπτώκαμεν.
<lb />ὑπῆλθε δαίμων, ὥστε τῶν σοφισμάτων
<lb rend="displayNum" n="445" />πολλῷ γενέσθαι τῶν ἐμῶν σοφώτερος.
<lb />ἡ δυσγένεια δ᾽ ὡς ἔχει τι χρήσιμον.
<lb />καὶ γὰρ δακρῦσαι ῥᾳδίως αὐτοῖς ἔχει,
<lb />ἅπαντά τ᾽ εἰπεῖν. τῷ δὲ γενναίῳ φύσιν
<lb />ἄνολβα ταῦτα. προστάτην δὲ τοῦ βίου
<lb rend="displayNum" n="450" />τὸν ὄγκον ἔχομεν τῷ τ᾽ ὄχλῳ δουλεύομεν.
<lb />ἐγὼ γὰρ ἐκβαλεῖν μὲν αἰδοῦμαι δάκρυ,
<lb />τὸ μὴ δακρῦσαι δ᾽ αὖθις αἰδοῦμαι τάλας,
<lb />ἐς τὰς μεγίστας συμφορὰς ἀφιγμένος.
<lb />εἶἑν: τί φήσω πρὸς δάμαρτα τὴν ἐμήν;
<lb rend="displayNum" n="455" />πῶς δέξομαί νιν; ποῖον ὄμμα συμβαλῶ;
<lb />καὶ γάρ μ᾽ ἀπώλεσ᾽ ἐπὶ κακοῖς ἅ μοι πάρος
<lb />ἐλθοῦσ᾽ ἄκλητος. εἰκότως δ᾽ ἅμ᾽ ἕσπετο
<lb />θυγατρὶ νυμφεύσουσα καὶ τὰ φίλτατα
<lb />δώσουσ᾽, ἵν᾽ ἡμᾶς ὄντας εὑρήσει κακούς.
<lb rend="displayNum" n="460" />τὴν δ᾽ αὖ τάλαιναν παρθένον — τί παρθένον;
<lb />Ἅιδης νιν, ὡς ἔοικε, νυμφεύσει τάχα — 
<lb />ὡς ᾤκτισ᾽: οἶμαι γάρ νιν ἱκετεύσειν τάδε:
<lb />Ὦ πάτερ, ἀποκτενεῖς με; τοιούτους γάμους
<lb />γήμειας αὐτὸς χὥστις ἐστί σοι φίλος.
<lb rend="displayNum" n="465" />παρὼν δ᾽ Ὀρέστης ἐγγὺς ἀναβοήσεται
<lb />οὐ συνετὰ συνετῶς: ἔτι γάρ ἐστι νήπιος.
<lb />αἰαῖ, τὸν Ἑλένης ὥς μ᾽ ἀπώλεσεν γάμον
<lb />γήμας ὁ Πριάμου Πάρις, ὃς εἴργασται τάδε.
</p></sp>
<sp>
<speaker>Χορός</speaker><p>
<lb />κἀγὼ κατῴκτιρ᾽, ὡς γυναῖκα δεῖ ξένην
<lb rend="displayNum" n="470" />ὑπὲρ τυράννων συμφορᾶς καταστένειν.
</p></sp>
</div2></div1></body></text></TEI.2>