<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><milestone ed="p" n="115" unit="card" />
<sp>
<speaker>Ἀγαμέμνων</speaker><p>
<lb rend="displayNum" n="115" />πέμπω σοι πρὸς ταῖς πρόσθεν
<lb />δέλτους, ὦ Λήδας ἔρνος  <gap /> 
</p></sp>
<sp>
<speaker>Πρεσβύτης</speaker><p>
<lb />λέγε καὶ σήμαιν᾽, ἵνα καὶ γλώσσῃ
<lb />σύντονα τοῖς σοῖς γράμμασιν αὐδῶ.
</p></sp>
<sp>
<speaker>Ἀγαμέμνων</speaker><p>
<lb />μὴ στέλλειν τὰν σὰν ἶνιν πρὸς
<lb rend="displayNum" n="120" />τὰν κολπώδη πτέρυγ᾽ Εὐβοίας
<lb />Αὖλιν ἀκλύσταν.
<lb />εἰς ἄλλας ὥρας γὰρ δὴ
<lb />παιδὸς δαίσομεν ὑμεναίους.
</p></sp>
<sp>
<speaker>Πρεσβύτης</speaker><p>
<lb />καὶ πῶς Ἀχιλεὺς λέκτρων ἀπλακὼν
<lb rend="displayNum" n="125" />οὐ μέγα φυσῶν θυμὸν ἐπαρεῖ
<lb />σοὶ σῇ τ᾽ ἀλόχῳ;
<lb />τόδε καὶ δεινόν: σήμαιν᾽ ὅ τι φῄς.
</p></sp>
<sp>
<speaker>Ἀγαμέμνων</speaker><p>
<lb />ὄνομ᾽, οὐκ ἔργον, παρέχων Ἀχιλεὺς
<lb />οὐκ οἶδε γάμους, οὐδ᾽ ὅ τι πράσσομεν,
<lb rend="displayNum" n="130" />οὐδ᾽ ὅτι κείνῳ παῖδ᾽ ἐπεφήμισα
<lb />νυμφείους εἰς ἀγκώνων
<lb />εὐνὰς ἐκδώσειν λέκτροις.
</p></sp>
<sp>
<speaker>Πρεσβύτης</speaker><p>
<lb />δεινά γ᾽ ἐτόλμας, Ἀγάμεμνον ἄναξ,
<lb />ὃς τῷ τῆς θεᾶς σὴν παῖδ᾽ ἄλοχον
<lb rend="displayNum" n="135" />φατίσας ἦγες σφάγιον Δαναοῖς.
</p></sp>
<sp>
<speaker>Ἀγαμέμνων</speaker><p>
<lb />οἴμοι, γνώμας ἐξέσταν,
<lb />αἰαῖ, πίπτω δ᾽ εἰς ἄταν.
<lb rend="displayNum" n="139" />ἀλλ᾽ ἴθ᾽ ἐρέσσων σὸν πόδα, γήρᾳ
<lb rend="displayNum" n="140" />μηδὲν ὑπείκων.
</p></sp>
<sp>
<speaker>Πρεσβύτης</speaker><p>
σπεύδω, βασιλεῦ.
</p></sp>
<sp>
<speaker>Ἀγαμέμνων</speaker><p>
<lb />μή νυν μήτ᾽ ἀλσώδεις ἵζου
<lb />κρήνας μήθ᾽ ὕπνῳ θελχθῇς.
</p></sp>
<sp>
<speaker>Πρεσβύτης</speaker><p>
<lb />εὔφημα θρόει.
</p></sp>
<sp>
<speaker>Ἀγαμέμνων</speaker><p>
<lb />πάντῃ δὲ πόρον σχιστὸν ἀμείβων
<lb rend="displayNum" n="145" />λεῦσσε, φυλάσσων μή τίς σε λάθῃ
<lb />τροχαλοῖσιν ὄχοις παραμειψαμένη
<lb />παῖδα κομίζουσ᾽ ἐνθάδ᾽ ἀπήνη
<lb />Δαναῶν πρὸς ναῦς.
</p></sp>
<sp>
<speaker>Πρεσβύτης</speaker><p>
<lb />ἔσται τάδε.
</p></sp>
<sp>
<speaker>Ἀγαμέμνων</speaker><p>
κλῄθρων δ᾽ ἐξόρμοις
<lb rend="displayNum" n="150" />ἤν νιν πομπαῖς ἀντήσῃς,
<lb />πάλιν εἰσόρμα, σεῖε χαλινούς,
<lb />ἐπὶ Κυκλώπων ἱεὶς θυμέλας.
</p></sp>
<sp>
<speaker>Πρεσβύτης</speaker><p>
<lb />πιστὸς δὲ φράσας τάδε πῶς ἔσομαι,
<lb />λέγε, παιδὶ σέθεν τῇ σῇ τ᾽ ἀλόχῳ;
</p></sp>
<sp>
<speaker>Ἀγαμέμνων</speaker><p>
<lb rend="displayNum" n="155" />σφραγῖδα φύλασσ᾽ ἣν ἐπὶ δέλτῳ
<lb />τήνδε κομίζεις. ἴθι. λευκαίνει
<lb />τόδε φῶς ἤδη λάμπουσ᾽ ἠὼς
<lb />πῦρ τε τεθρίππων τῶν Ἀελίου:
<lb rend="displayNum" n="160" />σύλλαβε μόχθων.
<lb />θνητῶν δ᾽ ὄλβιος ἐς τέλος οὐδεὶς
<lb />οὐδ᾽ εὐδαίμων:
<lb />οὔπω γὰρ ἔφυ τις ἄλυπος.
</p></sp></div2>
</div1>
</body></text></TEI.2>