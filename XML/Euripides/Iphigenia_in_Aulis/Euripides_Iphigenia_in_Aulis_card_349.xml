<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="trochees" org="uniform" sample="complete"><sp n="*mene/laos"><p><milestone ed="p" n="349" unit="card" />
<lb />ταῦτα μέν σε πρῶτ᾽ ἐπῆλθον, ἵνα σε πρῶθ᾽ ηὗρον κακόν.
<lb rend="displayNum" n="350" />ὡς δ᾽ ἐς Αὖλιν ἦλθες αὖθις χὡ Πανελλήνων στρατός,
<lb />οὐδὲν ἦσθ᾽, ἀλλ᾽ ἐξεπλήσσου τῇ τύχῃ τῇ τῶν θεῶν,
<lb />οὐρίας πομπῆς σπανίζων: Δαναΐδαι δ᾽ ἀφιέναι
<lb />ναῦς διήγγελλον, μάτην δὲ μὴ πονεῖν ἐν Αὐλίδι.
<lb />ὡς ἄνολβον εἶχες ὄμμα σύγχυσίν τ᾽, εἰ μὴ νεῶν
<lb rend="displayNum" n="355" />χιλίων ἄρχων τὸ Πριάμου πεδίον ἐμπλήσεις δορός.
<lb />κἀμὲ παρεκάλεις: Τί δράσω; τίνα δὲ πόρον εὕρω πόθεν;  — 
<lb />ὥστε μὴ στερέντα σ᾽ ἀρχῆς ἀπολέσαι καλὸν κλέος.
<lb />κᾆτ᾽, ἐπεὶ Κάλχας ἐν ἱεροῖς εἶπε σὴν θῦσαι κόρην
<lb />Ἀρτέμιδι, καὶ πλοῦν ἔσεσθαι Δαναΐδαις, ἡσθεὶς φρένας
<lb rend="displayNum" n="360" />ἄσμενος θύσειν ὑπέστης παῖδα: καὶ πέμπεις ἑκών,
<lb />οὐ βίᾳ — μὴ τοῦτο λέξῃς — σῇ δάμαρτι, παῖδα σὴν
<lb />δεῦρ᾽ ἀποστέλλειν, Ἀχιλλεῖ πρόφασιν ὡς γαμουμένην.
<lb />κᾆθ᾽ ὑποστρέψας λέληψαι μεταβαλὼν ἄλλας γραφάς,
<lb />ὡς φονεὺς οὐκέτι θυγατρὸς σῆς ἔσῃ. μάλιστά γε.
<lb rend="displayNum" n="365" />οὗτος αὑτός ἐστιν αἰθὴρ ὃς τάδ᾽ ἤκουσεν σέθεν.
<lb />μυρίοι δέ τοι πεπόνθασ᾽ αὐτό: πρὸς τὰ πράγματα
<lb />ἐκπονοῦσ᾽ ἔχοντες, εἶτα δ᾽ ἐξεχώρησαν κακῶς,
<lb />τὰ μὲν ὑπὸ γνώμης πολιτῶν ἀσυνέτου, τὰ δ᾽ ἐνδίκως
<lb />ἀδύνατοι γεγῶτες αὐτοὶ διαφυλάξασθαι πόλιν.
<lb rend="displayNum" n="370" />Ἑλλάδος μάλιστ᾽ ἔγωγε τῆς ταλαιπώρου στένω,
<lb />ἥ, θέλουσα δρᾶν τι κεδνόν, βαρβάρους τοὺς οὐδένας
<lb />καταγελῶντας ἐξανήσει διὰ σὲ καὶ τὴν σὴν κόρην.
<lb />μηδέν᾽ ἀνδρείας ἕκατι προστάτην θείμην χθονός,
<lb />μηδ᾽ ὅπλων ἄρχοντα: νοῦν χρὴ τὸν στρατηλάτην ἔχειν:
<lb rend="displayNum" n="375" />πόλεος ὡς ἄρχων ἀνὴρ πᾶς, ξύνεσιν ἢν ἔχων τύχῃ.
</p></sp>
</div2></div1></body></text></TEI.2>