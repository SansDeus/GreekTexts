<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="dialogue" org="uniform" sample="complete"><milestone ed="p" n="402" unit="card" />
<sp>
<speaker>Χορός</speaker><p>
<lb />οἵδ᾽ αὖ διάφοροι τῶν πάρος λελεγμένων
<lb />μύθων, καλῶς δ᾽ ἔχουσι, φείδεσθαι τέκνων.
</p></sp>
<sp>
<speaker>Μενέλαος</speaker><p>
<lb />αἰαῖ, φίλους ἄρ᾽ οὐχὶ κεκτήμην τάλας.
</p></sp>
<sp>
<speaker>Ἀγαμέμνων</speaker><p>
<lb rend="displayNum" n="405" />εἰ τοὺς φίλους γε μὴ θέλεις ἀπολλύναι.
</p></sp>
<sp>
<speaker>Μενέλαος</speaker><p>
<lb />δείξεις δὲ ποῦ μοι πατρὸς ἐκ ταὐτοῦ γεγώς;
</p></sp>
<sp>
<speaker>Ἀγαμέμνων</speaker><p>
<lb />συνσωφρονεῖν σοι βούλομ᾽, ἀλλ᾽ οὐ συννοσεῖν.
</p></sp>
<sp>
<speaker>Μενέλαος</speaker><p>
<lb />ἐς κοινὸν ἀλγεῖν τοῖς φίλοισι χρὴ φίλους.
</p></sp>
<sp>
<speaker>Ἀγαμέμνων</speaker><p>
<lb />εὖ δρῶν παρακάλει μ᾽, ἀλλὰ μὴ λυπῶν ἐμέ.
</p></sp>
<sp>
<speaker>Μενέλαος</speaker><p>
<lb rend="displayNum" n="410" />οὐκ ἄρα δοκεῖ σοι τάδε πονεῖν σὺν Ἑλλάδι;
</p></sp>
<sp>
<speaker>Ἀγαμέμνων</speaker><p>
<lb />Ἑλλὰς δὲ σὺν σοὶ κατὰ θεὸν νοσεῖ τινα.
</p></sp>
<sp>
<speaker>Μενέλαος</speaker><p>
<lb />σκήπτρῳ νυν αὔχει, σὸν κασίγνητον προδούς.
<lb />ἐγὼ δ᾽ ἐπ᾽ ἄλλας εἶμι μηχανάς τινας
<lb />φίλους τ᾽ ἐπ᾽ ἄλλους — 
</p></sp>
<sp>
<speaker>Αγγελος Α</speaker><p>
ὦ Πανελλήνων ἄναξ,
<lb rend="displayNum" n="415" />Ἀγάμεμνον, ἥκω παῖδά σοι τὴν σὴν ἄγων,
<lb />ἣν Ἰφιγένειαν ὠνόμαζες ἐν δόμοις.
<lb />μήτηρ δ᾽ ὁμαρτεῖ, σῆς Κλυταιμήστρας δέμας,
<lb />καὶ παῖς Ὀρέστης, ὥς τι τερφθείης ἰδών,
<lb />χρόνον παλαιὸν δωμάτων ἔκδημος ὤν.
<lb rend="displayNum" n="420" />ἀλλ᾽ ὡς μακρὰν ἔτεινον, εὔρυτον παρὰ
<lb />κρήνην ἀναψύχουσι θηλύπουν βάσιν,
<lb />αὐταί τε πῶλοί τ᾽: ἐς δὲ λειμώνων χλόην
<lb />καθεῖμεν αὐτάς, ὡς βορᾶς γευσαίατο.
<lb />ἐγὼ δὲ πρόδρομος σῆς παρασκευῆς χάριν
<lb rend="displayNum" n="425" />ἥκω: πέπυσται γὰρ στρατός — ταχεῖα γὰρ
<lb />διῇξε φήμη — παῖδα σὴν ἀφιγμένην.
<lb />πᾶς δ᾽ ἐς θένα ὅμιλος ἔρχεται δρόμῳ,
<lb />σὴν παῖδ᾽ ὅπως ἴδωσιν: οἱ δ᾽ εὐδαίμονες
<lb />ἐν πᾶσι κλεινοὶ καὶ περίβλεπτοι βροτοῖς.
<lb rend="displayNum" n="430" />λέγουσι δ᾽: Ὑμέναιός τις ἢ τί πράσσεται;
<lb />ἢ πόθον ἔχων θυγατρὸς Ἀγαμέμνων ἄναξ
<lb />ἐκόμισε παῖδα; τῶν δ᾽ ἂν ἤκουσας τάδε:
<lb />Ἀρτέμιδι προτελίζουσι τὴν νεάνιδα,
<lb />Αὐλίδος ἀνάσσῃ. τίς νιν ἄξεταί ποτε;
<lb rend="displayNum" n="435" />ἀλλ᾽ εἶα, τἀπὶ τοισίδ᾽ ἐξάρχου κανᾶ,
<lb />στεφανοῦσθε κρᾶτα καὶ σύ, Μενέλεως ἄναξ,
<lb />ὑμέναιον εὐτρέπιζε καὶ κατὰ στέγας
<lb />λωτὸς βοάσθω καὶ ποδῶν ἔστω κτύπος:
<lb />φῶς γὰρ τόδ᾽ ἥκει μακάριον τῇ παρθένῳ.
</p></sp>
</div2></div1></body></text></TEI.2>