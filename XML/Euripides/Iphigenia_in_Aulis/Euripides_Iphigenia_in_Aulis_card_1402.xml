<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="trochees" org="uniform" sample="complete"><milestone ed="p" n="1402" unit="card" /></div2>
<div2 type="dialogue" org="uniform" sample="complete">
<sp>
<speaker>Χορός</speaker><p>
<lb />τὸ μὲν σόν, ὦ νεᾶνι, γενναίως ἔχει:
<lb />τὸ τῆς τύχης δὲ καὶ τὸ τῆς θεοῦ νοσεῖ.
</p></sp>
<sp>
<speaker>Ἀχιλλεύς</speaker><p>
<lb />Ἀγαμέμνονος παῖ, μακάριόν μέ τις θεῶν
<lb rend="displayNum" n="1405" />ἔμελλε θήσειν, εἰ τύχοιμι σῶν γάμων.
<lb />ζηλῶ δὲ σοῦ μὲν Ἑλλάδ᾽, Ἑλλάδος δὲ σέ.
<lb />εὖ γὰρ τόδ᾽ εἶπας ἀξίως τε πατρίδος:
<lb />τὸ θεομαχεῖν γὰρ ἀπολιποῦσ᾽, ὅ σου κρατεῖ,
<lb />ἐξελογίσω τὰ χρηστὰ τἀναγκαῖά τε.
<lb rend="displayNum" n="1410" />μᾶλλον δὲ λέκτρων σῶν πόθος μ᾽ ἐσέρχεται
<lb />ἐς τὴν φύσιν βλέψαντα: γενναία γὰρ εἶ.
<lb />ὅρα δ᾽: ἐγὼ γὰρ βούλομαί σ᾽ εὐεργετεῖν
<lb />λαβεῖν τ᾽ ἐς οἴκους: ἄχθομαί τ᾽, ἴστω Θέτις,
<lb />εἰ μή σε σώσω Δαναΐδαισι διὰ μάχης
<lb rend="displayNum" n="1415" />ἐλθών. ἄθρησον: ὁ θάνατος δεινὸν κακόν.
</p></sp>
<sp>
<speaker>Ἰφιγένεια</speaker><p>
<lb />λέγω τάδ᾽ οὐδὲν οὐδέν᾽ εὐλαβουμένη.
<lb />ἡ Τυνδαρὶς παῖς διὰ τὸ σῶμ᾽ ἀρκεῖ μάχας
<lb />ἀνδρῶν τιθεῖσα καὶ φόνους: σὺ δ᾽, ὦ ξένε,
<lb />μὴ θνῇσκε δι᾽ ἐμὲ μηδ᾽ ἀποκτείνῃς τινά,
<lb rend="displayNum" n="1420" />ἔα δὲ σῷσαί μ᾽ Ἑλλάδ᾽, ἢν δυνώμεθα.
</p></sp>
<sp>
<speaker>Ἀχιλλεύς</speaker><p>
<lb />ὦ λῆμ᾽ ἄριστον, οὐκ ἔχω πρὸς τοῦτ᾽ ἔτι
<lb />λέγειν, ἐπεί σοι τάδε δοκεῖ: γενναῖα γὰρ
<lb />φρονεῖς: τί γὰρ τἀληθὲς οὐκ εἴποι τις ἄν;
<lb />ὅμως δ᾽, ἴσως γὰρ κἂν μεταγνοίης τάδε,
<lb rend="displayNum" n="1425" /><del status="unremarkable">ὡς οὖν ἂν εἰδῇς τἀπ᾽ ἐμοῦ λελεγμένα,</del>
<lb />ἐλθὼν τάδ᾽ ὅπλα θήσομαι βωμοῦ πέλας,
<lb />ὡς οὐκ ἐάσων σ᾽ ἀλλὰ κωλύσων θανεῖν.
<lb />χρήσῃ δὲ καὶ σὺ τοῖς ἐμοῖς λόγοις τάχα,
<lb />ὅταν πέλας σῆς φάσγανον δέρης ἴδῃς.
<lb rend="displayNum" n="1430" />οὔκουν ἐάσω σ᾽ ἀφροσύνῃ τῇ σῇ θανεῖν:
<lb />ἐλθὼν δὲ σὺν ὅπλοις τοῖσδε πρὸς ναὸν θεᾶς
<lb />καραδοκήσω σὴν ἐκεῖ παρουσίαν.
</p></sp>
</div2></div1></body></text></TEI.2>