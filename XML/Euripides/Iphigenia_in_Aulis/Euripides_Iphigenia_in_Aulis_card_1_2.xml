<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1" unit="card" />
<div2 type="anapests" org="uniform" sample="complete">
<sp>
<speaker>Ἀγαμέμνων</speaker><p>
<lb rend="displayNum" n="1" />Ὦ πρέσβυ, δόμων τῶνδε πάροιθεν
<lb />στεῖχε.
</p></sp>
<sp>
<speaker>Πρεσβύτης</speaker><p>
στείχω. τί δὲ καινουργεῖς,
<lb />Ἀγάμεμνον ἄναξ;
</p></sp>
<sp>
<speaker>Ἀγαμέμνων</speaker><p>
σπεύσεις;
</p></sp>
<sp>
<speaker>Πρεσβύτης</speaker><p>
σπεύδω.
<lb />μάλα τοι γῆρας τοὐμὸν ἄυπνον
<lb rend="displayNum" n="5" />καὶ ἐπ᾽ ὀφθαλμοῖς ὀξὺ πάρεστιν.
</p></sp>
<sp>
<speaker>Ἀγαμέμνων</speaker><p>
<lb />τίς ποτ᾽ ἄρ᾽ ἀστὴρ ὅδε πορθμεύει;
</p></sp>
<sp>
<speaker>Πρεσβύτης</speaker><p>
<lb />Σείριος ἐγγὺς τῆς ἑπταπόρου
<lb />Πλειάδος ᾁσσων ἔτι μεσσήρης.
</p></sp>
<sp>
<speaker>Ἀγαμέμνων</speaker><p>
<lb />οὔκουν φθόγγος γ᾽ οὔτ᾽ ὀρνίθων
<lb rend="displayNum" n="10" />οὔτε θαλάσσης: σιγαὶ δ᾽ ἀνέμων
<lb />τόνδε κατ᾽ Εὔριπον ἔχουσιν.
</p></sp>
<sp>
<speaker>Πρεσβύτης</speaker><p>
<lb />τί δὲ σὺ σκηνῆς ἐκτὸς ἀίσσεις,
<lb />Ἀγάμεμνον ἄναξ;
<lb />ἔτι δ᾽ ἡσυχία τῇδε κατ᾽ Αὖλιν
<lb rend="displayNum" n="15" />καὶ ἀκίνητοι φυλακαὶ τειχέων.
<lb />στείχωμεν ἔσω.
</p></sp>
<sp>
<speaker>Ἀγαμέμνων</speaker><p>
ζηλῶ σέ, γέρον,
<lb />ζηλῶ δ᾽ ἀνδρῶν ὃς ἀκίνδυνον
<lb />βίον ἐξεπέρασ᾽ ἀγνὼς ἀκλεής:
<lb />τοὺς δ᾽ ἐν τιμαῖς ἧσσον ζηλῶ.
</p></sp>
<sp>
<speaker>Πρεσβύτης</speaker><p>
<lb rend="displayNum" n="20" />καὶ μὴν τὸ καλόν γ᾽ ἐνταῦθα βίου.
</p></sp>
<sp>
<speaker>Ἀγαμέμνων</speaker><p>
<lb />τοῦτο δέ γ᾽ ἐστὶν τὸ καλὸν σφαλερόν,
<lb />καὶ τὸ πρότιμον
<lb />γλυκὺ μέν, λυπεῖ δὲ προσιστάμενον.
<lb />τοτὲ μὲν τὰ θεῶν οὐκ ὀρθωθέντ᾽
<lb rend="displayNum" n="25" />ἀνέτρεψε βίον, τοτὲ δ᾽ ἀνθρώπων
<lb />γνῶμαι πολλαὶ
<lb />καὶ δυσάρεστοι διέκναισαν.
</p></sp>
<sp>
<speaker>Πρεσβύτης</speaker><p>
<lb />οὐκ ἄγαμαι ταῦτ᾽ ἀνδρὸς ἀριστέως.
<lb />οὐκ ἐπὶ πᾶσίν σ᾽ ἐφύτευσ᾽ ἀγαθοῖς,
<lb rend="displayNum" n="30" />Ἀγάμεμνον, Ἀτρεύς.
<lb />δεῖ δέ σε χαίρειν καὶ λυπεῖσθαι:
<lb />θνητὸς γὰρ ἔφυς. κἂν μὴ σὺ θέλῃς,
<lb />τὰ θεῶν οὕτω βουλόμεν᾽ ἔσται.
<lb />σὺ δὲ λαμπτῆρος φάος ἀμπετάσας
<lb rend="displayNum" n="35" />δέλτον τε γράφεις
<lb />τήνδ᾽ ἣν πρὸ χερῶν ἔτι βαστάζεις,
<lb />καὶ ταὐτὰ πάλιν γράμματα συγχεῖς
<lb />καὶ σφραγίζεις λύεις τ᾽ ὀπίσω
<lb />ῥίπτεις τε πέδῳ πεύκην, θαλερὸν
<lb rend="displayNum" n="40" />κατὰ δάκρυ χέων,
<lb />καὶ τῶν ἀπόρων οὐδενὸς ἐνδεῖς
<lb />μὴ οὐ μαίνεσθαι.
<lb />τί πονεῖς; τί νέον περὶ σοί, βασιλεῦ;
<lb />φέρε κοίνωσον μῦθον ἐς ἡμᾶς.
<lb rend="displayNum" n="45" />πρὸς <add>δ᾽</add> ἄνδρ᾽ ἀγαθὸν πιστόν τε φράσεις:
<lb />σῇ γάρ μ᾽ ἀλόχῳ τότε Τυνδάρεως
<lb />πέμπει φερνὴν
<lb />συννυμφοκόμον τε δίκαιον.
</p></sp>
</div2></div1></body></text></TEI.2>