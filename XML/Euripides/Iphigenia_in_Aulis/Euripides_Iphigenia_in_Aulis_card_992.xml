<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="dialogue" org="uniform" sample="complete"><sp n="*klutaimh/stra"><p><milestone ed="p" n="992" unit="card" />
<lb />βούλῃ νιν ἱκέτιν σὸν περιπτύξαι γόνυ;
<lb />ἀπαρθένευτα μὲν τάδ᾽: εἰ δέ σοι δοκεῖ,
<lb />ἥξει, δι᾽ αἰδοῦς ὄμμ᾽ ἔχουσ᾽ ἐλεύθερον.
<lb rend="displayNum" n="995" />εἰ δ᾽ οὐ παρούσης ταὐτὰ τεύξομαι σέθεν,
<lb />μενέτω κατ᾽ οἴκους: σεμνὰ γὰρ σεμνύνεται.
<lb />ὅμως δ᾽ ὅσον γε δυνατὸν αἰδεῖσθαι χρεών.
</p></sp>
<sp>
<speaker>Ἀχιλλεύς</speaker><p>
<lb />σὺ μήτε σὴν παῖδ᾽ ἔξαγ᾽ ὄψιν εἰς ἐμήν,
<lb />μήτ᾽ εἰς ὄνειδος ἀμαθὲς ἔλθωμεν, γύναι:
<lb rend="displayNum" n="1000" />στρατὸς γὰρ ἀθρόος, ἀργὸς ὢν τῶν οἴκοθεν,
<lb />λέσχας πονηρὰς καὶ κακοστόμους φιλεῖ.
<lb />πάντως δέ μ᾽ ἱκετεύοντέ θ᾽ ἥξετ᾽ εἰς ἴσον,
<lb />εἴ τ᾽ ἀνικέτευτος: εἷς ἐμοὶ γάρ ἐστ᾽ ἀγὼν
<lb />μέγιστος ὑμᾶς ἐξαπαλλάξαι κακῶν.
<lb rend="displayNum" n="1005" />ὡς ἕν γ᾽ ἀκούσασ᾽ ἴσθι, μὴ ψευδῶς μ᾽ ἐρεῖν:
<lb />ψευδῆ λέγων δὲ καὶ μάτην ἐγκερτομῶν,
<lb />θάνοιμι: μὴ θάνοιμι δ᾽, ἢν σῴσω κόρην.
</p></sp>
<sp>
<speaker>Κλυταιμήστρα</speaker><p>
<lb />ὄναιο συνεχῶς δυστυχοῦντας ὠφελῶν.
</p></sp>
<sp>
<speaker>Ἀχιλλεύς</speaker><p>
<lb />ἄκουε δή νυν, ἵνα τὸ πρᾶγμ᾽ ἔχῃ καλῶς.
</p></sp>
<sp>
<speaker>Κλυταιμήστρα</speaker><p>
<lb rend="displayNum" n="1010" />τί τοῦτ᾽ ἔλεξας; ὡς ἀκουστέον γέ σου.
</p></sp>
<sp>
<speaker>Ἀχιλλεύς</speaker><p>
<lb />† πειθώμεθ᾽ αὖτις † πατέρα βέλτιον φρονεῖν.
</p></sp>
<sp>
<speaker>Κλυταιμήστρα</speaker><p>
<lb />κακός τίς ἐστι καὶ λίαν ταρβεῖ στρατόν.
</p></sp>
<sp>
<speaker>Ἀχιλλεύς</speaker><p>
<lb />ἀλλ᾽ οἱ λόγοι γε καταπαλαίουσιν λόγους.
</p></sp>
<sp>
<speaker>Κλυταιμήστρα</speaker><p>
<lb />ψυχρὰ μὲν ἐλπίς: ὅ τι δὲ χρή με δρᾶν φράσον.
</p></sp>
<sp>
<speaker>Ἀχιλλεύς</speaker><p>
<lb rend="displayNum" n="1015" />ἱκέτευ᾽ ἐκεῖνον πρῶτα μὴ κτείνειν τέκνα:
<lb />ἢν δ᾽ ἀντιβαίνῃ, πρὸς ἐμέ σοι πορευτέον.
<lb />ᾗ γὰρ τὸ χρῇζον ἐπίθετ᾽, οὐ τοὐμὸν χρεὼν
<lb />χωρεῖν: ἔχει γὰρ αὐτὸ τὴν σωτηρίαν.
<lb />κἀγώ τ᾽ ἀμείνων πρὸς φίλον γενήσομαι,
<lb rend="displayNum" n="1020" />στρατός τ᾽ ἂν οὐ μέμψαιτό μ᾽, εἰ τὰ πράγματα
<lb />λελογισμένως πράσσοιμι μᾶλλον ἢ σθένει.
<lb />† καλῶς δὲ κρανθέντων <del status="unremarkable">καὶ</del> πρὸς ἡδονὴν φίλοις
<lb />σοί τ᾽ ἂν γένοιτο κἂν ἐμοῦ χωρὶς τάδε. †
</p></sp>
<sp>
<speaker>Κλυταιμήστρα</speaker><p>
<lb />ὡς σώφρον᾽ εἶπας. δραστέον δ᾽ ἅ σοι δοκεῖ.
<lb rend="displayNum" n="1025" />ἢν δ᾽ αὖ τι μὴ πράσσωμεν ὧν ἐγὼ θέλω,
<lb />ποῦ σ᾽ αὖθις ὀψόμεσθα, ποῦ; χρή μ᾽ ἀθλίαν
<lb />ἐλθοῦσαν εὑρεῖν σὴν χέρ᾽ ἐπίκουρον κακῶν;
</p></sp>
<sp>
<speaker>Ἀχιλλεύς</speaker><p>
<lb />ἡμεῖς σε φύλακες οὗ χρεὼν φυλάξομεν,
<lb />μή τίς σ᾽ ἴδῃ στείχουσαν ἐπτοημένην
<lb rend="displayNum" n="1030" />Δαναῶν δι᾽ ὄχλου: μηδὲ πατρῷον δόμον
<lb />αἴσχυν᾽: ὁ γάρ τοι Τυνδάρεως οὐκ ἄξιος
<lb />κακῶς ἀκούειν: ἐν γὰρ Ἕλλησιν μέγας.
</p></sp>
<sp>
<speaker>Κλυταιμήστρα</speaker><p>
<lb />ἔστιν τάδ᾽: ἄρχε: σοί με δουλεύειν χρεών.
<lb />εἰ δ᾽ εἰσὶ θεοί, δίκαιος ὢν ἀνὴρ <add>θεῶν</add>
<lb rend="displayNum" n="1035" />ἐσθλῶν κυρήσεις: εἰ δὲ μή, τί δεῖ πονεῖν;
</p></sp></div2>
</div1>
</body></text></TEI.2>