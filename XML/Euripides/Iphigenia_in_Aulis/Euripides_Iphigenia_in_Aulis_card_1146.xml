<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1146" unit="card" />
<sp n="*klutaimh/stra">
<speaker>Κλυταιμήστρα</speaker><p>
<lb />ἄκουε δή νυν: ἀνακαλύψω γὰρ λόγους,
<lb />κοὐκέτι παρῳδοῖς χρησόμεσθ᾽ αἰνίγμασιν.
<lb />πρῶτον μέν, ἵνα σοι πρῶτα τοῦτ᾽ ὀνειδίσω,
<lb />ἔγημας ἄκουσάν με κἄλαβες βίᾳ,
<lb rend="displayNum" n="1150" />τὸν πρόσθεν ἄνδρα Τάνταλον κατακτανών:
<lb />βρέφος τε τοὐμὸν σῷ προσούδισας πάλῳ,
<lb />μαστῶν βιαίως τῶν ἐμῶν ἀποσπάσας.
<lb />καὶ τὼ Διός σε παῖδ᾽, ἐμὼ δὲ συγγόνω,
<lb />ἵπποισι μαρμαίροντ᾽ ἐπεστρατευσάτην:
<lb rend="displayNum" n="1155" />πατὴρ δὲ πρέσβυς Τυνδάρεώς σ᾽ ἐρρύσατο
<lb />ἱκέτην γενόμενον, τἀμὰ δ᾽ ἔσχες αὖ λέχη.
<lb />οὗ σοι καταλλαχθεῖσα περὶ σὲ καὶ δόμους
<lb />συμμαρτυρήσεις ὡς ἄμεμπτος ἦ γυνή,
<lb />ἔς τ᾽ Ἀφροδίτην σωφρονοῦσα καὶ τὸ σὸν
<lb rend="displayNum" n="1160" />μέλαθρον αὔξουσ᾽, ὥστε σ᾽ εἰσιόντα τε
<lb />χαίρειν θύραζέ τ᾽ ἐξιόντ᾽ εὐδαιμονεῖν.
<lb />σπάνιον δὲ θήρευμ᾽ ἀνδρὶ τοιαύτην λαβεῖν
<lb />δάμαρτα: φλαύραν δ᾽ οὐ σπάνις γυναῖκ᾽ ἔχειν.
<lb />τίκτω δ᾽ ἐπὶ τρισὶ παρθένοισι παῖδά σοι
<lb rend="displayNum" n="1165" />τόνδ᾽, ὧν μιᾶς σὺ τλημόνως μ᾽ ἀποστερεῖς.
<lb />κἄν τίς σ᾽ ἔρηται τίνος ἕκατί νιν κτενεῖς,
<lb />λέξον, τί φήσεις; ἢ 'μὲ χρὴ λέγειν τὰ σά;
<lb />Ἑλένην Μενέλεως ἵνα λάβῃ. καλὸν † γένος †,
<lb />κακῆς γυναικὸς μισθὸν ἀποτεῖσαι τέκνα.
<lb rend="displayNum" n="1170" />τἄχθιστα τοῖσι φιλτάτοις ὠνούμεθα.
<lb />ἄγ᾽, εἰ στρατεύσῃ καταλιπών μ᾽ ἐν δώμασιν,
<lb />κἀκεῖ γενήσῃ διὰ μακρᾶς ἀπουσίας,
<lb />τίν᾽ ἐν δόμοις με καρδίαν ἕξειν δοκεῖς;
<lb />ὅταν θρόνους τῆσδ᾽ εἰσίδω πάντας κενούς,
<lb rend="displayNum" n="1175" />κενοὺς δὲ παρθενῶνας, ἐπὶ δὲ δακρύοις
<lb />μόνη κάθωμαι, τήνδε θρηνῳδοῦσ᾽ ἀεί:
<lb />Ἀπώλεσέν σ᾽, ὦ τέκνον, ὁ φυτεύσας πατήρ,
<lb />αὐτὸς κτανών, οὐκ ἄλλος οὐδ᾽ ἄλλῃ χερί,
<lb />τοιόνδε <add>νόστον</add> καταλιπὼν πρὸς τοὺς δόμους.
<lb rend="displayNum" n="1180" />ἐπεὶ βραχείας προφάσεως ἔδει μόνον,
<lb />ἐφ᾽ ᾗ σ᾽ ἐγὼ καὶ παῖδες αἱ λελειμμέναι
<lb />δεξόμεθα δέξιν ἥν σε δέξασθαι χρεών.
<lb />μὴ δῆτα πρὸς θεῶν μήτ᾽ ἀναγκάσῃς ἐμὲ
<lb />κακὴν γενέσθαι περὶ σέ, μήτ᾽ αὐτὸς γένῃ.
</p></sp></div1></body></text></TEI.2>