<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><sp n="*klutaimh/stra"><p><milestone ed="p" n="1185" unit="card" />
<lb rend="displayNum" n="1185" />εἶἑν:
<lb />θύσεις † δὲ παῖδ᾽, ἔνθα † τίνας εὐχὰς ἐρεῖς;
<lb />τί σοι κατεύξῃ τἀγαθόν, σφάζων τέκνον;
<lb />νόστον πονηρόν, οἴκοθέν γ᾽ αἰσχρῶς ἰών;
<lb />ἀλλ᾽ ἐμὲ δίκαιον ἀγαθὸν εὔχεσθαί τί σοι;
<lb />οὔ τἄρ᾽ ἀσυνέτους τοὺς θεοὺς ἡγοίμεθ᾽ ἄν,
<lb rend="displayNum" n="1190" />εἰ τοῖσιν αὐθένταισιν εὖ φρονήσομεν;
<lb />ἥκων δ᾽ ἂν Ἄργος προσπέσοις τέκνοισι σοῖς;
<lb />ἀλλ᾽ οὐ θέμις σοι. τίς δὲ καὶ προσβλέψεται
<lb />παίδων σ᾽, ἵν᾽ αὐτῶν προσέμενος κτάνῃς τινά;
<lb />ταῦτ᾽ ἦλθες ἤδη διὰ λόγων, ἢ σκῆπτρά σοι
<lb rend="displayNum" n="1195" />μόνον διαφέρειν καὶ στρατηλατεῖν μέλει;
<lb />ὃν χρῆν δίκαιον λόγον ἐν Ἀργείοις λέγειν:
<lb />Βούλεσθ᾽, Ἀχαιοί, πλεῖν Φρυγῶν ἐπὶ χθόνα;
<lb />κλῆρον τίθεσθε παῖδ᾽ ὅτου θανεῖν χρεών.
<lb />ἐν ἴσῳ γὰρ ἦν τόδ᾽, ἀλλὰ μὴ σὲ ἐξαίρετον
<lb rend="displayNum" n="1200" />σφάγιον παρασχεῖν Δαναΐδαισι παῖδα σήν,
<lb />ἢ Μενέλεων πρὸ μητρὸς Ἑρμιόνην κτανεῖν,
<lb />οὗπερ τὸ πρᾶγμ᾽ ἦν. νῦν δ᾽ ἐγὼ μὲν ἡ τὸ σὸν
<lb />σῴζουσα λέκτρον παιδὸς ἐστερήσομαι,
<lb />ἡ δ᾽ ἐξαμαρτοῦσ᾽, ὑπότροφον νεάνιδα
<lb rend="displayNum" n="1205" />Σπάρτῃ κομίζουσ᾽, εὐτυχὴς γενήσεται.
<lb />τούτων ἄμειψαί μ᾽ εἴ τι μὴ καλῶς λέγω:
<lb />εἰ δ᾽ εὖ λέλεκται, † νῶι μὴ δή γε κτάνῃς †
<lb />τὴν σήν τε κἀμὴν παῖδα, καὶ σώφρων ἔσῃ.
</p></sp>
<sp>
<speaker>Χορός</speaker><p>
<lb />πιθοῦ. τὸ γάρ τοι τέκνα συνσῴζειν καλόν,
<lb rend="displayNum" n="1210" />Ἀγάμεμνον: οὐδεὶς πρὸς τάδ᾽ ἀντερεῖ βροτῶν.
</p></sp>
</div1></body></text></TEI.2>