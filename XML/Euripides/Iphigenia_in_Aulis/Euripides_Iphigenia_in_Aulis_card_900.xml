<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="trochees" org="uniform" sample="complete"><milestone ed="p" n="900" unit="card" />
<sp>
<speaker>Κλυταιμήστρα</speaker><p>
<lb rend="displayNum" n="900" />οὐκ ἐπαιδεσθήσομαί γε προσπεσεῖν τὸ σὸν γόνυ,
<lb />θνητὸς ἐκ θεᾶς γεγῶτα: τί γὰρ ἐγὼ σεμνύνομαι;
<lb />ἢ τίνος σπουδαστέον μοι μᾶλλον ἢ τέκνου πέρι;
<lb />ἀλλ᾽ ἄμυνον, ὦ θεᾶς παῖ, τῇ τ᾽ ἐμῇ δυσπραξίᾳ
<lb />τῇ τε λεχθείσῃ δάμαρτι σῇ — μάτην μέν, ἀλλ᾽ ὅμως.
<lb rend="displayNum" n="905" />σοὶ καταστέψασ᾽ ἐγώ νιν ἦγον ὡς γαμουμένην,
<lb />νῦν δ᾽ ἐπὶ σφαγὰς κομίζω: σοὶ δ᾽ ὄνειδος ἵξεται,
<lb />ὅστις οὐκ ἤμυνας: εἰ γὰρ μὴ γάμοισιν ἐζύγης,
<lb />ἀλλ᾽ ἐκλήθης γοῦν ταλαίνης παρθένου φίλος πόσις.
<lb />πρὸς γενειάδος <add>σε</add>, πρός σε δεξιᾶς, πρὸς μητέρος — 
<lb rend="displayNum" n="910" />ὄνομα γὰρ τὸ σόν μ᾽ ἀπώλεσ᾽, ᾧ σ᾽ ἀμυναθεῖν χρεών — 
<lb />οὐκ ἔχω βωμὸν καταφυγεῖν ἄλλον ἢ τὸ σὸν γόνυ:
<lb />οὐδὲ φίλος οὐδεὶς γελᾷ μοι: τὰ δ᾽ Ἀγαμέμνονος κλύεις,
<lb />ὠμὰ καὶ πάντολμ᾽: ἀφῖγμαι δ᾽, ὥσπερ εἰσορᾷς, γυνὴ
<lb />ναυτικὸν στράτευμ᾽ ἄναρχον κἀπὶ τοῖς κακοῖς θρασύ  <gap /> 
<lb rend="displayNum" n="915" />χρήσιμον δ᾽, ὅταν θέλωσιν. ἢν δὲ τολμήσῃς σύ μου
<lb />χεῖρ᾽ ὑπερτεῖναι, σεσῴσμεθ᾽: εἰ δὲ μή, οὐ σεσῴσμεθα.
</p></sp></div2>
<div2 type="dialogue" org="uniform" sample="complete">
</div2></div1></body></text></TEI.2>