<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><milestone ed="p" n="1255" unit="card" />
<sp>
<speaker>Ἀγαμέμνων</speaker><p>
<lb rend="displayNum" n="1255" />ἐγὼ τά τ᾽ οἰκτρὰ συνετός εἰμι καὶ τὰ μή,
<lb />φιλῶ τ᾽ ἐμαυτοῦ τέκνα: μαινοίμην γὰρ ἄν.
<lb />δεινῶς δ᾽ ἔχει μοι ταῦτα τολμῆσαι, γύναι,
<lb />δεινῶς δὲ καὶ μή: τοῦτο γὰρ πρᾶξαί με δεῖ.
<lb />ὁρᾶθ᾽ ὅσον στράτευμα ναύφρακτον τόδε,
<lb rend="displayNum" n="1260" />χαλκέων θ᾽ ὅπλων ἄνακτες Ἑλλήνων ὅσοι,
<lb />οἷς νόστος οὐκ ἔστ᾽ Ἰλίου πύργους ἔπι,
<lb />εἰ μή σε θύσω, μάντις ὡς Κάλχας λέγει,
<lb />οὐδ᾽ ἔστι Τροίας ἐξελεῖν κλεινὸν βάθρον.
<lb />μέμηνε δ᾽ Ἀφροδίτη τις Ἑλλήνων στρατῷ
<lb rend="displayNum" n="1265" />πλεῖν ὡς τάχιστα βαρβάρων ἐπὶ χθόνα,
<lb />παῦσαί τε λέκτρων ἁρπαγὰς Ἑλληνικῶν:
<lb />οἳ τὰς ἐν Ἄργει παρθένους κτενοῦσί μου
<lb />ὑμᾶς τε κἀμέ, θέσφατ᾽ εἰ λύσω θεᾶς.
<lb />οὐ Μενέλεώς με καταδεδούλωται, τέκνον,
<lb rend="displayNum" n="1270" />οὐδ᾽ ἐπὶ τὸ κείνου βουλόμενον ἐλήλυθα,
<lb />ἀλλ᾽ Ἑλλάς, ᾗ δεῖ, κἂν θέλω κἂν μὴ θέλω,
<lb />θῦσαί σε: τούτου δ᾽ ἥσσονες καθέσταμεν.
<lb />ἐλευθέραν γὰρ δεῖ νιν ὅσον ἐν σοί, τέκνον,
<lb />κἀμοὶ γενέσθαι, μηδὲ βαρβάροις ὕπο
<lb rend="displayNum" n="1275" />Ἕλληνας ὄντας λέκτρα συλᾶσθαι βίᾳ.
</p></sp>
</div1>
</body></text></TEI.2>