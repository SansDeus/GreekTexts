<?xml version="1.0" encoding="utf-8"?>
<TEI.2><text lang="greek"><body><div1 type="episode" org="uniform" sample="complete"><div2 type="anapests" org="uniform" sample="complete"><milestone ed="p" n="607" unit="card" />
<sp>
<speaker>Κλυταιμήστρα</speaker><p>
<lb />ὄρνιθα μὲν τόνδ᾽ αἴσιον ποιούμεθα,
<lb />τὸ σόν τε χρηστὸν καὶ λόγων εὐφημίαν:
<lb />ἐλπίδα δ᾽ ἔχω τιν᾽ ὡς ἐπ᾽ ἐσθλοῖσιν γάμοις
<lb rend="displayNum" n="610" />πάρειμι νυμφαγωγός. ἀλλ᾽ ὀχημάτων
<lb />ἔξω πορεύεθ᾽ ἃς φέρω φερνὰς κόρῃ,
<lb />καὶ πέμπετ᾽ ἐς μέλαθρον εὐλαβούμενοι.
<lb />σὺ δ᾽, ὦ τέκνον μοι, λεῖπε πωλικοὺς ὄχους,
<lb />ἁβρὸν τιθεῖσα κῶλον ἀσθενές θ᾽ ἅμα.
<lb rend="displayNum" n="615" />ὑμεῖς δέ, νεάνιδές, νιν ἀγκάλαις ἔπι
<lb />δέξασθε καὶ πορεύσατ᾽ ἐξ ὀχημάτων.
<lb />κἀμοὶ χερός τις ἐνδότω στηρίγματα,
<lb />θάκους ἀπήνης ὡς ἂν ἐκλίπω καλῶς.
<lb />αἳ δ᾽ ἐς τὸ πρόσθεν στῆτε πωλικῶν ζυγῶν:
<lb rend="displayNum" n="620" />φοβερὸν γὰρ ἀπαράμυθον ὄμμα πωλικόν:
<lb />καὶ παῖδα τόνδε, τὸν Ἀγαμέμνονος γόνον,
<lb />λάζυσθ᾽, Ὀρέστην: ἔτι γάρ ἐστι νήπιος.
<lb />τέκνον, καθεύδεις πωλικῷ δαμεὶς ὄχῳ;
<lb />ἔγειρ᾽ ἀδελφῆς ἐφ᾽ ὑμέναιον εὐτυχῶς:
<lb rend="displayNum" n="625" />ἀνδρὸς γὰρ ἀγαθοῦ κῆδος αὐτὸς ἐσθλὸς ὢν
<lb />λήψῃ, κόρης Νηρῇδος ἰσόθεον γένος.
<lb />ἑξῆς κάθησο δεῦρό μου ποδός, τέκνον:
<lb />πρὸς μητέρ᾽, Ἰφιγένεια, μακαρίαν δέ με
<lb />ξέναισι ταῖσδε πλησία σταθεῖσα δός,
<lb rend="displayNum" n="630" />καὶ — δεῦρο δὴ — πατέρα πρόσειπε σὸν φίλον.
</p></sp>
<sp>
<speaker>Ἰφιγένεια</speaker><p>
<lb />ὦ μῆτερ, ὑποδραμοῦσά σ᾽: ὀργισθῇς δὲ μή:
<lb />πρὸς στέρνα πατρὸς στέρνα τἀμὰ περιβαλῶ.
</p></sp>
<sp>
<speaker>Κλυταιμήστρα</speaker><p>
<lb />ὦ σέβας ἐμοὶ μέγιστον, Ἀγαμέμνων ἄναξ,
<lb />ἥκομεν, ἐφετμαῖς οὐκ ἀπιστοῦσαι σέθεν.
</p></sp>
<sp>
<speaker>Ἰφιγένεια</speaker><p>
<lb rend="displayNum" n="635" /><del status="unremarkable">ἐγὼ δὲ βούλομαι τὰ σὰ στέρν᾽, ὦ πάτερ,
<lb />ὑποδραμοῦσα προσβαλεῖν διὰ χρόνου:</del>
<lb />ποθῶ γὰρ ὄμμα δὴ σόν. ὀργισθῇς δὲ μή.
</p></sp>
<sp>
<speaker>Κλυταιμήστρα</speaker><p>
<lb />ἀλλ᾽, ὦ τέκνον, χρή: φιλοπάτωρ δ᾽ ἀεί ποτ᾽ εἶ
<lb />μάλιστα παίδων τῷδ᾽ ὅσους ἐγὼ 'τεκον.
</p></sp>
</div2></div1></body></text></TEI.2>