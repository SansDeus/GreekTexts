<?xml version="1.0" encoding="utf-8"?>
<TEI.2><text><body><div1 type="speech" n="2" org="uniform" sample="complete"><div2 type="section" n="130" org="uniform" sample="complete"><p>ἀλλ᾽ ἔμοιγε νὴ τοὺς θεοὺς οὗτος<note anchored="yes" resp="Loeb" place="unspecified"><foreign lang="greek"> οὗτος </foreign> βλασς :<foreign lang="greek">  οὐτοσὶ </foreign> μσς.</note> δοκεῖ τοῦτο μόνον λογίζεσθαι, ὅπως μεταξὺ λέγων εὐδοκιμήσει: εἰ δὲ μικρὸν ἐπισχὼν δόξει πονηρότατος τῶν Ἑλλήνων εἶναι, οὐδὲ μικρὸν φροντίζειν.<note anchored="yes" resp="Loeb" place="unspecified"><foreign lang="greek">φροντίζειν </foreign> δοβρεε :<foreign lang="greek">  φροντίζει </foreign> μσς.</note> τί γὰρ ἄν τις τοιούτῳ πιστεύσειεν ἀνθρώπῳ, ὃς ἐγκεχείρηκε λέγειν ὡς Φίλιππος, οὐ τοῖς αὑτοῦ στρατηγήμασιν, ἀλλὰ ταῖς ἐμαῖς δημηγορίαις, εἴσω Πυλῶν παρῆλθε; καὶ λογισμόν τινα ἡμερῶν συνηριθμεῖτο πρὸς ὑμᾶς, ἐν αἷς ἐγὼ μὲν ἀπήγγελλον τὴν πρεσβείαν, οἱ δὲ Φαλαίκου τοῦ Φωκέων τυράννου δρομοκήρυκες τἀνθένδε ἐκεῖσε διήγγελλον, πιστεύσαντες δὲ οἱ Φωκεῖς ἐμοὶ εἴσω Πυλῶν αὐτὸν παρεδέξαντο καὶ τὰς πόλεις τὰς αὑτῶν παρέδοσαν.</p></div2></div1></body></text></TEI.2>