<?xml version="1.0" encoding="utf-8"?>
<TEI.2><text><body><div1 type="speech" n="2" org="uniform" sample="complete"><div2 type="section" n="43" org="uniform" sample="complete"><p><q direct="unspecified">ταῦτα μέντοι,</q> ἔφη, <q direct="unspecified">ὦ Κτησιφῶν, οὔτ᾽ ἂν σὺ πρὸς τὸν δῆμον εἴποις, οὔτ᾽ ἂν οὗτος,</q> ἐμὲ δὴ λέγων, <q direct="unspecified">τολμήσειεν εἰπεῖν πρὸς Ἀθηναίους, ὡς ὁ Φίλιππος δεινὸς εἰπεῖν καὶ μνημονικός.</q>  ἀναισθήτως δὲ ἡμῶν ἐχόντων καὶ τὴν ἐπιβουλὴν οὐ προορωμένων, ἣν αὐτίκα ἀκούσεσθε, εἰς συνθήκην τινὰ ἡμᾶς κατέκλῃσεν ὑπὲρ τοῦ ταῦτ᾽ ἐρεῖν πρὸς ὑμᾶς. ἐμοῦ δὲ καὶ δέησιν ἰσχυρὰν ἐδεήθη μὴ παραλιπεῖν, ἀλλ᾽ εἰπεῖν, ὡς ὑπὲρ Ἀμφιπόλεώς τι καὶ Δημοσθένης εἴποι.</p></div2></div1></body></text></TEI.2>