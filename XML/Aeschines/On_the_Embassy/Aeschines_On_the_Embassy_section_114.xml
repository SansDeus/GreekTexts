<?xml version="1.0" encoding="utf-8"?>
<TEI.2><text><body><div1 type="speech" n="2" org="uniform" sample="complete"><div2 type="section" n="114" org="uniform" sample="complete"><p>βραχέα δ᾽ ὑπὲρ τῶν ὅρκων εἰπών, ἐφ᾽ οὓς ἥκομεν,<note anchored="yes" resp="Loeb" place="unspecified"><foreign lang="greek"> ἥκομεν </foreign> ξοβετ :<foreign lang="greek">  ἥκομεν ἀποληψόμενοι </foreign> μσς.</note> καὶ περὶ τῶν ἄλλων ἃ προσετάξατε ὑμεῖς, διεξῄειν: ὁ γὰρ περιττὸς κἀν τοῖς λόγοις δεινὸς Δημοσθένης οὐδενὸς τῶν ἀναγκαίων ἐμνήσθη: καὶ δὴ καὶ περὶ τῆς εἰς Πύλας στρατείας εἶπον καὶ περὶ τῶν ἱερῶν καὶ περὶ Δελφῶν καὶ περὶ τῶν Ἀμφικτυόνων, καὶ μάλιστα μὲν Φίλιππον ἠξίουν μὴ μεθ᾽ ὅπλων, ἀλλὰ μετὰ ψήφου καὶ κρίσεως τἀκεῖ καθιστάναι, εἰ δ᾽ ἄρα μὴ δυνατὸν εἴη, （τοῦτο δ᾽ ἦν πρόδηλον: τὸ γὰρ στρατόπεδον παρῆν καὶ συνήθροιστο:） εἶπον, ὅτι τὸν μέλλοντα ὑπὲρ Ἑλληνικῶν ἱερῶν βουλεύεσθαι πολλὴν προσήκει πρόνοιαν ὑπὲρ εὐσεβείας ἔχειν, καὶ τοῖς περὶ τῶν πατρίων ἐγχειροῦσι διδάσκειν προσέχειν τὸν νοῦν.</p></div2></div1></body></text></TEI.2>