<?xml version="1.0" encoding="utf-8"?>
<TEI.2><text><body><div1 type="speech" n="2" org="uniform" sample="complete"><div2 type="section" n="12" org="uniform" sample="complete"><p>ἅπαντας γὰρ ὑμᾶς οἶμαι τοῦτό γε αὐτοὺς<note anchored="yes" resp="Loeb" place="unspecified"><foreign lang="greek"> αὐτοὺς </foreign> ηερωερδεν :<foreign lang="greek">  αὐτὸ </foreign> μσς.</note> μνημονεύειν, ὅθ᾽ οἱ πρέσβεις οἱ τῶν Εὐβοέων, ἐπειδὴ περὶ τῆς πρὸς αὑτοὺς εἰρήνης τῷ δήμῳ διελέχθησαν, εἶπον, ὅτι καὶ Φίλιππος αὐτοὺς κελεύσειεν ὑμῖν ἀπαγγεῖλαι ὅτι βούλεται διαλύσασθαι πρὸς ὑμᾶς καὶ εἰρήνην<note anchored="yes" resp="Loeb" place="unspecified"><foreign lang="greek"> εἰρήνην </foreign> βαιτερ :<foreign lang="greek">  τὴν εἰρήνην </foreign> μσς.</note> ἄγειν. οὐ πολλῷ δ᾽ ὕστερον χρόνῳ Φρύνων ὁ Ῥαμνούσιος ἑάλω ὑπὸ λῃστῶν ἐν ταῖς σπονδαῖς ταῖς Ὀλυμπιακαῖς,  ὡς αὐτὸς ᾐτιᾶτο: ἐπειδὴ δ᾽ ἐπανῆλθε δεῦρο λυτρωθείς, ἐδεῖτο ὑμῶν πρεσβευτὴν αὑτῷ πρὸς Φίλιππον ἑλέσθαι, ἵνα, εἴ πως δύναιτο, ἀπολάβοι τὰ λύτρα. πεισθέντες δ᾽ ὑμεῖς εἵλεσθ᾽ αὐτῷ Κτησιφῶντα πρεσβευτήν.</p></div2></div1></body></text></TEI.2>