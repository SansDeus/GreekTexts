<?xml version="1.0" encoding="utf-8"?>
<TEI.2><text><body><div1 type="speech" n="2" org="uniform" sample="complete"><div2 type="section" n="153" org="uniform" sample="complete"><p>συμπέπλεγμαι δ᾽ ἐν τῇ πολιτείᾳ καθ᾽ ὑπερβολὴν ἀνθρώπῳ γόητι καὶ πονηρῷ, ὃς οὐδ᾽ ἂν ἄκων ἀληθὲς οὐδὲν εἴποι. ἡγεῖται δέ, ὅταν τι Ψεύδηται, τῶν λόγων ὅρκος κατὰ τῶν ἀναισχύντων ὀφθαλμῶν, καὶ τὰ μὴ<note anchored="yes" resp="Loeb" place="unspecified"><foreign lang="greek"> μὴ </foreign> αδδεδ βψ ξασαυβον.</note> γεγενημένα οὐ μόνον ὡς ἔστι λέγει, ἀλλὰ καὶ τὴν ἡμέραν ἐν ᾗ φησι γενέσθαι: καὶ προστίθησίν τινος ὄνομα πλασάμενος, ὡς ἔτυχε παρών, μιμούμενος τοὺς τἀληθῆ λέγοντας. ἓν δὲ εὐτυχοῦμεν οἱ μηδὲν ἀδικοῦντες, ὅτι πρὸς τῇ τερατείᾳ τοῦ τρόπου καὶ τῇ τῶν ὀνομάτων συνθέσει νοῦν οὐκ ἔχει. σκέψασθε γὰρ ἀφροσύνην ἅμα καὶ ἀπαιδευσίαν τἀνθρώπου,<note anchored="yes" resp="Loeb" place="unspecified"><foreign lang="greek"> τἀνθρώπου </foreign> μαρκλανδ :<foreign lang="greek">  ἀνθρώπου </foreign> μσς.</note> ὃς τοιοῦτον ἐπλάσατο<note anchored="yes" resp="Loeb" place="unspecified"><foreign lang="greek"> ἐπλάσατο </foreign> ξοβετ :<foreign lang="greek">  ἔπλασε </foreign> μσς.</note> τὸ περὶ τὴν Ὀλυνθίαν γυναῖκα ψεῦδος κατ᾽ ἐμοῦ, ἐφ᾽ ᾧ μεταξὺ λέγων ὑφ᾽ ὑμῶν ἐξερρίφη: τὸν γὰρ πλεῖστον ἀφεστηκότα τῶν τοιούτων πρὸς τοὺς εἰδότας διέβαλλε.</p></div2></div1></body></text></TEI.2>