<?xml version="1.0" encoding="utf-8"?>
<TEI.2><text><body><div1 type="speech" n="2" org="uniform" sample="complete"><div2 type="section" n="164" org="uniform" sample="complete"><p>ὠνείδισας δέ μοι καὶ πολιτείας ἐμπληξίαν,  εἰ πεπρέσβευκα πρὸς Φίλιππον, πρότερον παρακαλῶν<note anchored="yes" resp="Loeb" place="unspecified"><foreign lang="greek"> πεπρέσβευκα <gap />παρακαλῶν </foreign> ηαμακερ:<foreign lang="greek">  πεπρεσβευκὼς <gap /> παρεκάλουν </foreign> μσς.</note> ἐπ᾽ ἐκεῖνον τοὺς Ἕλληνας. καίτοι ταύτην, εἰ βούλει, τὴν κατηγορίαν καὶ τῶν ἄλλων Ἀθηναίων δημοσίᾳ κατηγορήσεις. ἐπολεμεῖτε Λακεδαιμονίοις, καὶ μετὰ τὴν ἐν Λεύκτροις συμφορὰν τοῖς αὐτοῖς ἐβοηθεῖτε: κατηγάγετε εἰς τὴν πατρίδα φεύγοντας Θηβαίους, καὶ πάλιν τούτοις ἐμαχέσασθε ἐν Μαντινείᾳ: ἐπολεμήσατε Ἐρετριεῦσι καὶ Θεμίσωνι, καὶ πάλιν αὐτοὺς ἐσώσατε. καὶ μυρίοις ἄλλοις ἤδη τῶν Ἑλλήνων οὕτω κέχρησθε: τοῖς γὰρ καιροῖς συμπεριφέρεσθαι ἀνάγκη πρὸς τὸ κράτιστον καὶ τὸν ἄνδρα καὶ τὴν πόλιν.</p></div2></div1></body></text></TEI.2>