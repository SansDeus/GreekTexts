<?xml version="1.0" encoding="utf-8"?>
<TEI.2><text><body><div1 type="speech" n="2" org="uniform" sample="complete"><div2 type="section" n="145" org="uniform" sample="complete"><p>εὖ δ᾽ ἴστε, ὦ ἄνδρες Ἀθηναῖοι, ὅτι πλεῖστον διαφέρει φήμη καὶ συκοφαντία. φήμη μὲν γὰρ οὐ κοινωνεῖ διαβολῇ, διαβολὴ δὲ ἀδελφόν ἐστι συκοφαντία.<note anchored="yes" resp="Loeb" place="unspecified"><foreign lang="greek"> συκοφαντίᾳ </foreign> ηερωερδεν :<foreign lang="greek">  συκοφαντία </foreign> ορ<foreign lang="greek">  καὶ συκοφαντία</foreign> μσς.</note> διοριῶ δ᾽ αὐτῶν ἑκάτερον ἐγὼ σαφῶς. φήμη μέν ἐστιν, ὅταν τὸ πλῆθος τῶν πολιτῶν αὐτόματον ἐκ μηδεμιᾶς προφάσεως λέγῃ τινὰ ὡς γεγενημένην πρᾶξιν: συκοφαντία δ᾽ ἐστίν, ὅταν πρὸς τοὺς πολλοὺς εἷς ἀνὴρ αἰτίαν ἐμβαλών, ἔν τε ταῖς ἐκκλησίαις ἁπάσαις πρός τε τὴν βουλὴν διαβάλλῃ τινά. καὶ τῇ μὲν φήμῃ δημοσίᾳ θύομεν ὡς θεῷ, τῶν δὲ συκοφαντῶν ὡς κακούργων δημοσίᾳ προβολὰς ποιούμεθα. μὴ οὖν σύναγε εἰς ταὐτὸν τὰ κάλλιστα τοῖς αἰσχίστοις.</p></div2></div1></body></text></TEI.2>