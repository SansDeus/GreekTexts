<?xml version="1.0" encoding="utf-8"?>
<TEI.2><text><body><div1 type="speech" n="2" org="uniform" sample="complete"><div2 type="section" n="19" org="uniform" sample="complete"><p>οὕτω δ᾽ ἦν πρόθυμος εἰς τὰ πράγματα, ὥστε ἐν τῇ βουλῇ γράφει, ἵνα ἀζήμιος ὢν ἡμῖν ὁ Ἀριστόδημος συμπρεσβεύῃ, ἑλέσθαι πρέσβεις ἐπὶ τὰς πόλεις ἐν αἷς ἔδει τὸν Ἀριστόδημον ἀγωνίζεσθαι, οἵτινες ὑπὲρ αὐτοῦ παραιτήσονται τὰς ζημίας. καὶ ὅτι ταῦτ᾽ ἐστὶν ἀληθῆ, λαβέ μοι τὰ ψηφίσματα, καὶ τὴν ἐκμαρτυρίαν ἀνάγνωθι τὴν Ἀριστοδήμου, καὶ κάλει πρὸς οὓς ἐξεμαρτύρησεν, ἵν᾽ εἰδῶσιν οἱ δικασταί, τίς ὁ Φιλοκράτους ἑταῖρος, καὶ τίς ὁ τὰς δωρεὰς Ἀριστοδήμῳ φάσκων πείσειν δοῦναι τὸν δῆμον.<quote type="decrees"><title>Ψηφίσματα</title></quote><quote type="deposition"><title>Ἐκμαρτυρία</title><note anchored="yes" resp="Loeb" place="unspecified"><foreign lang="greek"> Ψηφίσματα. Εκμαρτψρία </foreign> βλασς : τηε μσς. ηαϝε<foreign lang="greek">  ψήφισμα</foreign> ανδ<foreign lang="greek">  ἐκμαρτυρίαι </foreign> ορ<foreign lang="greek">  μαρτυρία.</foreign></note></quote></p></div2></div1></body></text></TEI.2>