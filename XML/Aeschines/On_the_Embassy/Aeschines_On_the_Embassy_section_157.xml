<?xml version="1.0" encoding="utf-8"?>
<TEI.2><text><body><div1 type="speech" n="2" org="uniform" sample="complete"><div2 type="section" n="157" org="uniform" sample="complete"><p>ταῦθ᾽ ὑποθεὶς ἐπεῖπεν ἐντεινάμενος ταύτην τὴν ὀξεῖαν καὶ ἀνόσιον φωνήν, ὡς δεινόν, εἰ ὁ μὲν τοὺς Καρίωνας καὶ Ξανθίας ὑποκρινόμενος οὕτως εὐγενὴς  καὶ μεγαλόψυχος γένοιτο, ἐγὼ δ᾽ ὁ τῆς μεγίστης σύμβουλος πόλεως, ὁ τοὺς μυρίους Ἀρκάδων νουθετῶν, οὐ κατάσχοιμι τὴν ὓβριν, ἀλλὰ παραθερμανθείς, ὅθ᾽ ἡμᾶς εἱστία Ξενόδοκος τῶν ἑταίρων τις τῶν Φιλιππου, ἕλκοιμι τῶν τριχῶν καὶ λαβὼν ῥυτῆρα μαστιγοίην αἰχμάλωτον γυναῖκα.</p></div2></div1></body></text></TEI.2>