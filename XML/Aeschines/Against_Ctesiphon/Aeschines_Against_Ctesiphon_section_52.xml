<?xml version="1.0" encoding="utf-8"?>
<TEI.2><text><body><div1 type="speech" n="3" org="uniform" sample="complete"><div2 type="section" n="52" org="uniform" sample="complete"><p>ὅτε εἷς ὢν τῶν τριηράρχων Δημοσθένης, καὶ περιάγων τὸν στρατηγὸν ἐπὶ τῆς νεώς, καὶ συσσιτῶν καὶ συνθύων καὶ συσπένδων, τούτων<note anchored="yes" resp="Loeb" place="unspecified"><foreign lang="greek">τούτων </foreign>ηαλμ:<foreign lang="greek"> καὶ τούτων </foreign>μσς.</note> ἀξιωθεὶς διὰ τὸ πατρικὸς αὐτῷ φίλος εἶναι, οὐκ ὤκνησεν ἀπ᾽ εἰσαγγελίας αὐτοῦ κρινομένου περὶ θανάτου κατήγορος γενέσθαι: καὶ ταῦτα δὴ<note anchored="yes" resp="Loeb" place="unspecified"><foreign lang="greek">δὴ </foreign>ξοβετ:<foreign lang="greek"> ἤδη </foreign>μσς.</note> τὰ περὶ Μειδίαν καὶ τοὺς κονδύλους, οὓς ἔλαβεν ἐν τῇ ὀρχήστρᾳ χορηγὸς ὤν, καὶ ὡς ἀπέδοτο τριάκοντα μνῶν ἅμα τήν τε εἰς αὑτὸν ὕβριν καὶ τὴν τοῦ δήμου καταχειροτονίαν, ἣν ἐν Διονύσου κατεχειροτόνησε Μειδίου.</p></div2></div1></body></text></TEI.2>