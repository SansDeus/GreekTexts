<?xml version="1.0" encoding="utf-8"?>
<TEI.2><text><body><div1 type="speech" n="3" org="uniform" sample="complete"><div2 type="section" n="21" org="uniform" sample="complete"><p>καὶ οὕτως ἰσχυρῶς ἀπιστεῖ τοῖς ὑπευθύνοις, ὥστ᾽ εὐθὺς ἀρχόμενος τῶν νόμων,<note anchored="yes" resp="Loeb" place="unspecified"><foreign lang="greek">νόμων </foreign>ξοβετ:<foreign lang="greek"> νόμων λέγει </foreign>μσς.</note> <q direct="unspecified">ἀρχὴν ὑπεύθυνον,</q> φησί, <q direct="unspecified">μὴ ἀποδημεῖν:</q> <q direct="unspecified">ὦ Ἡράκλεις,</q> ὑπολάβοι ἄν τις, <q direct="unspecified">ὅτι ἦρξα, μὴ ἀποδημήσω;</q> ἵνα γε μὴ προλαβὼν χρήματα τῆς πόλεως ἢ πράξεις δρασμῷ χρήσῃ. πάλιν ὑπεύθυνον οὐκ ἐᾷ τὴν οὐσίαν καθιεροῦν, οὐδὲ ἀνάθημα ἀναθεῖναι, οὐδ᾽ ἐκποίητον γενέσθαι, οὐδὲ διαθέσθαι τὰ ἑαυτοῦ, οὐδ᾽ ἄλλα πολλά: ἑνὶ δὲ λόγῳ ἐνεχυράζει τὰς οὐσίας ὁ νομοθέτης τὰς τῶν ὑπενθύνων, ἕως ἂν λόγον ἀποδῶσι τῇ πόλει.</p></div2></div1></body></text></TEI.2>