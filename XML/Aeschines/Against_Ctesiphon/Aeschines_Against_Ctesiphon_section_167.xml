<?xml version="1.0" encoding="utf-8"?>
<TEI.2><text><body><div1 type="speech" n="3" org="uniform" sample="complete"><div2 type="section" n="167" org="uniform" sample="complete"><p>ταῦτα δὲ τί ἐστιν, ὦ κίναδος; ῥήματα ἢ θαύματα; καὶ πάλιν ὅτε κύκλῳ περιδινῶν σεαυτὸν ἐπὶ τοῦ βήματος ἔλεγες, ὡς ἀντιπράττων Ἀλεξάνδρῳ: <q direct="unspecified">ὁμολογῶ τὰ Λακωνικὰ συστῆσαι, ὁμολογῶ Θετταλοὺς καὶ Περραιβοὺς ἀφιστάναι.</q> σὺ Θετταλοὺς ἀφιστάναι; σὺ γὰρ ἂν κώμην ἀποστήσειας; σὺ γὰρ ἂν προσέλθοις μὴ ὅτι πρὸς πόλιν, ἀλλὰ πρὸς οἰκίαν, ὅπου κίνδυνος πρόσεστιν; ἀλλ᾽ εἰ μέν που χρήματα ἀναλίσκεται, προσκαθιζήσει, πρᾶξιν δὲ ἀνδρὸς οὐ πράξεις: ἐὰν δ᾽ αὐτόματόν τι συμβῇ, προσποιήσῃ καὶ σαυτὸν ἐπὶ τὸ γεγενημένον ἐπιγράψεις: ἂν δ᾽ ἔλθῃ φόβος τις, ἀποδράσῃ: ἂν δὲ θαρρήσωμεν, δωρεὰς αἰτήσεις καὶ χρυσοῦς στεφάνους.<note anchored="yes" resp="Loeb" place="unspecified"><foreign lang="greek">χρυσοῦς στεφάνους </foreign>ωειδνερ:<foreign lang="greek"> χρυσοῖς στεφάνοις （</foreign>ορ<foreign lang="greek"> χρυσοῦς στεφάνους） στεφανοῦσθαι （</foreign>ορ<foreign lang="greek"> ἀξιώσεις στεφανοῦσθαι） </foreign>μσς.</note></p></div2></div1></body></text></TEI.2>