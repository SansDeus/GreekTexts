<?xml version="1.0" encoding="utf-8"?>
<TEI.2><text><body><div1 type="speech" n="3" org="uniform" sample="complete"><div2 type="section" n="228" org="uniform" sample="complete"><p><milestone ed="P" unit="para" />καὶ νὴ τοὺς θεοὺς Ὀλυμπίους,  ὧν ἐγὼ πυνθάνομαι Δημοσθένην λέξειν, ἐφ᾽ ᾧ νυνὶ μέλλω λέγειν ἀγανακτῶ μάλιστα. ἀφομοιοῖ γὰρ μου τὴν φύσιν ταῖς Σειρῆσιν.<note anchored="yes" resp="Loeb" place="unspecified"><foreign lang="greek">ταῖς Σειρῆσιν </foreign>βαιτερ: τηε μσς. ηαϝε<foreign lang="greek"> ὡς ἔοικε </foreign>βεφορε ορ αφτερ<foreign lang="greek"> ταῖς Σειρῆσιν.</foreign></note> καὶ γὰρ ὑπ᾽ ἐκείνων οὐ κηλεῖσθαί φησι τοὺς ἀκροωμένους, ἀλλ᾽ ἀπόλλυσθαι, διόπερ οὐδ᾽ εὐδοκιμεῖν τὴν τῶν Σειρήνων μουσικήν: καὶ δὴ καὶ τὴν τῶν ἐμῶν εὔροιαν<note anchored="yes" resp="Loeb" place="unspecified"><foreign lang="greek">εὔροαν λόγων </foreign>βλασς:<foreign lang="greek"> εὐπορίαν λόγων, λόγων εὐπορίαν, λόγων ἀπορίαν, λόγων ἐμπειρίαν </foreign>μσς.</note> λόγων καὶ τὴν φύσιν μου γεγενῆσθαι ἐπὶ βλάβῃ τῶν ἀκουόντων. καίτοι τὸν λόγον τοῦτον ὅλως μὲν ἔγωγε οὐδενὶ πρέπειν ἡγοῦμαι περὶ ἐμοῦ λέγειν: τῆς γὰρ αἰτίας αἰσχρὸν τὸν αἰτιώμενόν ἐστι τὸ ἔργον μὴ ἔχειν ἐπιδεῖξαι:</p></div2></div1></body></text></TEI.2>