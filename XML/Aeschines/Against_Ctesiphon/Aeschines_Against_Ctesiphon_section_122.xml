<?xml version="1.0" encoding="utf-8"?>
<TEI.2><text><body><div1 type="speech" n="3" org="uniform" sample="complete"><div2 type="section" n="122" org="uniform" sample="complete"><p><milestone ed="P" unit="para" />ταῦτα<note anchored="yes" resp="Loeb" place="unspecified"><foreign lang="greek">ταῦτα </foreign>ρεισκε:<foreign lang="greek"> τοιαῦτα </foreign>μσς.</note> καὶ πρὸς τούτοις ἕτερα πολλὰ διεξελθόντος ἐμοῦ, ἐπειδή ποτε ἀπηλλάγην καὶ μετέστην ἐκ τοῦ συνεδρίου, κραυγὴ πολλὴ καὶ θόρυβος ἦν τῶν Ἀμφικτυόνων, καὶ ὁ λόγος ἦν οὐκέτι περὶ τῶν ἀσπίδων ἃς ἡμεῖς ἀνέθεμεν, ἀλλ᾽ ἤδη περὶ τῆς τῶν Ἀμφισσέων τιμωρίας. ἤδη δὲ πόρρω τῆς ἡμέρας ὄν,<note anchored="yes" resp="Loeb" place="unspecified"><foreign lang="greek">ὄν </foreign>ηερωερδεν:<foreign lang="greek"> οὔσης </foreign>μσς.</note> προελθὼν<note anchored="yes" resp="Loeb" place="unspecified"><foreign lang="greek">προελθὼν </foreign>μαρκλανδ:<foreign lang="greek"> προσελθὼν </foreign>μσς.</note> ὁ κῆρυξ ἀνεῖπε, Δελφῶν ὅσοι ἐπὶ δίετες ἡβῶσι, καὶ δούλους καὶ ἐλευθέρους, ἥκειν αὔριον ἅμα τῇ ἡμέρᾳ ἔχοντας ἄμας καὶ δικέλλας πρὸς τὸ Θυτεῖον ἐκεῖ καλούμενον: καὶ πάλιν ὁ αὐτὸς κῆρυξ ἀναγορεύει τοὺς ἱερομνήμονας καὶ τοὺς πυλαγόρους ἅπαντας ἥκειν εἰς τὸν αὐτὸν τόπον βοηθήσοντας τῷ θεῷ καὶ τῇ γῇ τῇ ἱερᾷ: <q direct="unspecified">ἥτις δ᾽ ἂν μὴ παρῇ πόλις, εἴρξεται τοῦ ἱεροῦ καὶ ἐναγὴς ἔσται καὶ τῇ ἀρᾷ ἔνοχος.</q></p></div2></div1></body></text></TEI.2>