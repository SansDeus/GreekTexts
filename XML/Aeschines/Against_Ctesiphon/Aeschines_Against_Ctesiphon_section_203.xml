<?xml version="1.0" encoding="utf-8"?>
<TEI.2><text><body><div1 type="speech" n="3" org="uniform" sample="complete"><div2 type="section" n="203" org="uniform" sample="complete"><p><milestone ed="P" unit="para" />οὔτε τὸν ἴδιον βίον τὸν Δημοσθένους πρότερον διεξῆλθον, οὔτε τῶν δημοσίων ἀδικημάτων οὐδενὸς πρότερον ἐμνήσθην, ἄφθονα δήπου καὶ πολλὰ ἔχων, ἢ πάντων γ᾽ ἂν εἴην ἀπορώτατος: ἀλλὰ πρῶτον μὲν τοὺς νόμους ἐπέδειξα ἀπαγορεύοντας μὴ στεφανοῦν τοὺς ὑπευθύνους, ἔπειτα τὸν ῥήτορα ἐξήλεγξα γράψαντα Δημοσθένην ὑπεύθυνον ὄντα στεφανοῦν οὐδὲν προβαλόμενον,<note anchored="yes" resp="Loeb" place="unspecified"><foreign lang="greek">προβαλόμενον </foreign>στεπηανυς:<foreign lang="greek"> προβαλλόμενον </foreign>μσς.</note> οὐδὲ προσγράψαντα <q direct="unspecified">ἐπειδὰν δῷ τὰς εὐθύνας,</q> ἀλλὰ παντελῶς καὶ ὑμῶν καὶ τῶν νόμων καταπεφρονηκότα: καὶ τὰς ἐσομένας πρὸς ταῦτα προφάσεις εἶπον, ἃς ἀξιῶ καὶ ὑμᾶς διαμνημονεύειν.</p></div2></div1></body></text></TEI.2>