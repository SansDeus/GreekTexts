<?xml version="1.0" encoding="utf-8"?>
<TEI.2><text><body><div1 type="speech" n="3" org="uniform" sample="complete"><div2 type="section" n="209" org="uniform" sample="complete"><p>περὶ δὲ τῶν δακρύων καὶ τοῦ τόνου τῆς φωνῆς, ὅταν ὑμᾶς ἐπερωτᾷ. <q direct="unspecified">ποῖ καταφύγω, ἄνδρες Ἀθηναῖοι; περιεγράψατέ με: οὐκ ἔστιν ὅποι ἀναπτήσομαι,</q> ἀνθυποβάλλετε αὐτῷ: <q direct="unspecified">ὁ δὲ δῆμος ὁ Ἀθηναίων ποῖ καταφύγῃ, Δημόσθενες; πρὸς ποίαν συμμάχων παρασκευήν; πρὸς ποῖα χρήματα; τί προβαλλόμενος ὑπὲρ τοῦ δήμου πεπολίτευσαι; ἃ μὲν γὰρ ὑπὲρ σεαυτοῦ βεβούλευσαι, πάντες ὁρῶμεν. ἐκλιπὼν μὲν τὸ ἄστυ οὐκ οἰκεῖς, ὡς δοκεῖς, ἐν Πειραιεῖ, ἀλλ᾽ ἐξορμεῖς ἐκ τῆς πόλεως, ἐφόδια δὲ πεπόρισαι τῇ σαυτοῦ ἀνανδρίᾳ τὸ βασιλικὸν χρυσίον καὶ τὰ δημόσια δωροδοκήματα.</q></p></div2></div1></body></text></TEI.2>