<?xml version="1.0" encoding="utf-8"?>
<TEI.2><text><body><div1 type="speech" n="1" org="uniform" sample="complete"><div2 type="section" n="56" org="uniform" sample="complete"><p>οὗτος ὁ Ἡγήσανδρος ἀφικνεῖται,  ὃν ὑμεῖς ἴστε κάλλιον ἢ ἐγώ. ἔτυχε δὲ τότε συμπλεύσας εἰς Ἑλλήσποντον ταμίας Τιμομάχῳ τῷ Ἀχαρνεῖ τῷ στρατηγήσαντι, καὶ ἧκε δεῦρο ἀπολελαυκώς, ὡς λέγεται, τῆς ἐκείνου εὐηθείας, ἔχων οὐκ ἐλάττους ὀγδοήκοντα μνᾶς ἀργυρίου: καὶ τρόπον τινὰ οὐχ  ἥκιστα αἴτιος ἐγένετο Τιμομάχῳ τῆς συμφορᾶς.</p></div2></div1></body></text></TEI.2>