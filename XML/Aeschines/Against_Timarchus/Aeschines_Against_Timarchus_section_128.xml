<?xml version="1.0" encoding="utf-8"?>
<TEI.2><text><body><div1 type="speech" n="1" org="uniform" sample="complete"><div2 type="section" n="128" org="uniform" sample="complete"><p>καὶ οὕτως ἐναργές ἐστι καὶ οὐ πεπλασμένον ὃ λέγω, ὥσθ᾽ εὑρήσετε καὶ τὴν πόλιν ἡμῶν καὶ τοὺς προγόνους φήμης ὡς θεοῦ μεγίστης βωμὸν ἱδρυμένους,  καὶ τὸν Ὅμηρον πολλάκις ἐν τῇ <title>Ἰλιάδι</title> λέγοντα πρὸ τοῦ τι τῶν μελλόντων γενέσθαι: <q direct="unspecified">φήμη δ᾽ εἰς στρατὸν ἦλθε,</q> καὶ πάλιν τὸν Εὐριπίδην ἀποφαινόμενον τὴν θεὸν ταύτην οὐ μόνον τοὺς ζῶντας ἐμφανίζειν δυναμένην, ὁποῖοί τινες ἂν τυγχάνωσιν ὄντες, ἀλλὰ καὶ τοὺς τετελευτηκότας, ὅταν λέγῃ, <cit><quote type="verse"><l met="iambic">φήμη τὸν ἐσθλὸν κἀν μυχῷ δείκνυσι γῆς.</l></quote><bibl default="NO">ευριπιδες; πλαψ υνκνοων.</bibl></cit></p></div2></div1></body></text></TEI.2>