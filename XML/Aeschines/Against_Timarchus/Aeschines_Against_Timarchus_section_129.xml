<?xml version="1.0" encoding="utf-8"?>
<TEI.2><text><body><div1 type="speech" n="1" org="uniform" sample="complete"><div2 type="section" n="129" org="uniform" sample="complete"><p>ὁ δ᾽ Ἡσίοδος καὶ διαρρήδην θεὸν αὐτὴν ἀποδείκνυσι, πάνυ σαφῶς φράζων τοῖς βουλομένοις συνιέναι: λέγει γάρ, <cit><quote type="verse"><l met="dactylic">φήμη δ᾽ οὔτις πάμπαν ἀπόλλυται, ἥντινα λαοὶ</l><l> πολλοὶ φημίξωσι: θεός νύ τίς ἐστι καὶ αὐτή.</l></quote><bibl default="NO">ηες. ωδ 763-4</bibl></cit> καὶ τούτων τῶν ποιημάτων τοὺς μὲν εὐσχημόνως βεβιωκότας εὑρήσετε ἐπαινέτας ὄντας: πάντες γὰρ οἱ δημοσίᾳ φιλότιμοι παρὰ τῆς ἀγαθῆς φήμης ἡγοῦνται τὴν δόξαν κομιεῖσθαι: οἷς δ᾽ αἰσχρός ἐστιν ὁ βίος, οὐ τιμῶσι τὴν θεὸν ταύτην: κατήγορον γὰρ αὐτὴν ἀθάνατον ἔχειν ἡγοῦνται.</p></div2></div1></body></text></TEI.2>