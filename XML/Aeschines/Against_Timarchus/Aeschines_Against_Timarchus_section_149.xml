<?xml version="1.0" encoding="utf-8"?>
<TEI.2><text><body><div1 type="speech" n="1" org="uniform" sample="complete"><div2 type="section" n="149" org="uniform" sample="complete"><p>ἀναγίγνωσκε δὴ ἃ περὶ τοῦ ὁμοτάφους αὐτοὺς γενέσθαι λέγει ἐν τῷ ὕπνῳ ὁ Πάτροκλος, καὶ περὶ τῶν διατριβῶν, ἃς συνδιέτριβον ἀλλήλοις. <cit><quote type="verse"><l met="dactylic">οὐ γὰρ ἔτι ζωοί γε φίλων ἀπάνευθεν ἑταίρων</l><l>βουλὰς ἑζόμενοι βουλεύσομεν: ἀλλ᾽ ἐμὲ μὲν Κὴρ</l><l>ἀμφέχανε στυγερή, ἥπερ λάχε γεινόμενόν περ:</l><l>καὶ δὲ σοὶ αὐτῷ μοῖρα, θεοῖς ἐπιείκελ᾽ Ἀχιλλεῦ,</l><l>τείχει ὕπο Τρώων εὐηγενέων ἀπολέσθαι,</l><l>μαρνάμενον δηίοις Ἑλένης ἕνεκ᾽ ἠυκόμοιο.</l><l>ἄλλο δέ τοι ἐρέω, σὺ δ᾽ ἐνὶ φρεσὶ βάλλεο σῇσιν:</l><l>μὴ ἐμὰ σῶν ἀπάνευθε τιθήμεναι ὀστέ᾽, Ἀχιλλεῦ,</l><l>ἀλλ᾽ ἵνα πέρ σε καὶ αὐτὸν ὁμοίη γαῖα κεκεύθῃ,</l><l>χρυσέῳ ἐν ἀμφιφορεῖ, τόν τοι πόρε πότνια μήτηρ,</l><l>ὡς ὁμοῦ ἐτράφομέν περ ἐν ὑμετέροισι δόμοισιν,</l><l>εὖτέ με τυτθὸν ἐόντα Μενοίτιος ἐξ Ὀπόεντος</l><l>ἤγαγεν ὑμέτερόνδ᾽ ἀνδροκτασίης ὕπο λυγρῆς,</l><l>ἤματι τῷ, ὅτε παῖδα κατέκτανον Ἀμφιδάμαντος,</l><l>νήπιος, οὐκ ἐθέλων, ἀμφ᾽ ἀστραγάλοισι χολωθείς:</l><l>ἔνθα με δεξάμενος ἐν δώμασιν ἱππότα Πηλεὺς</l><l>ἔτρεφέ τ᾽ ἐνδυκέως καὶ σὸν θεράποντ᾽ ὀνόμηνεν:</l><l>ὣς δὲ καὶ ὀστέα νῶιν ὁμὴ σορὸς ἀμφικαλύπτοι.</l></quote><bibl default="NO">ηομ. ιλ. 23.77-94</bibl></cit></p></div2></div1></body></text></TEI.2>