<?xml version="1.0" encoding="utf-8"?>
<TEI.2><text><body><div1 type="speech" n="1" org="uniform" sample="complete"><div2 type="section" n="74" org="uniform" sample="complete"><p>σκέψασθε δὲ καὶ ἐκ παραδειγμάτων: ἀνάγκη δ᾽ ἴσως ἔσται παραπλήσια τὰ παραδείγματα εἶναι τοῖς τρόποις τοῖς Τιμάρχου. ὁρᾶτε τουτουσὶ τοὺς ἐπὶ τῶν οἰκημάτων καθημένους, τοὺς ὁμολογουμένως τὴν πρᾶξιν πράττοντας. οὗτοι μέντοι ὅταν πρὸς τῇ ἀνάγκῃ ταύτῃ γίγνωνται, ὅμως πρό γε τῆς αἰσχύνης προβάλλονταί τι καὶ συγκλῄουσι τὰς θύρας. εἰ δή τις ὑμᾶς ἔροιτο τοὺς ὁδῷ πορευομένους, τί νῦν ὁ ἄνθρωπος<note anchored="yes" resp="Loeb" place="unspecified"><foreign lang="greek"> ὁ ἄνθρωπος </foreign> ωειδνερ : <foreign lang="greek">  οὗτος ὁ ἄνθρωπος </foreign> μσς.</note> πράττει, εὐθὺς ἂν εἴποιτε τοῦ ἔργου τοὔνομα, οὐχ ὁρῶντες, οὐδ᾽ εἰδότες<note anchored="yes" resp="Loeb" place="unspecified"><foreign lang="greek"> οὐδ᾽ εἰδότες </foreign> ηερωερδεν : τηε μσς. ηαϝε<foreign lang="greek">  οὐχ ὁρῶντες τὸν</foreign> ορ<foreign lang="greek">  οὐκ εἰδότες τὸν.</foreign></note> τὸν εἰσεληλυθότα ὅστις ἦν, ἀλλὰ τὴν προαίρεσιν τῆς ἐργασίας τοῦ ἀνθρώπου συνειδότες, καὶ τὸ πρᾶγμα γνωρίζετε.</p></div2></div1></body></text></TEI.2>