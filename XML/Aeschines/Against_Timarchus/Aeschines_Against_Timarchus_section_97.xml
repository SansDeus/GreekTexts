<?xml version="1.0" encoding="utf-8"?>
<TEI.2><text><body><div1 type="speech" n="1" org="uniform" sample="complete"><div2 type="section" n="97" org="uniform" sample="complete"><p>τούτῳ γὰρ κατέλιπεν ὁ πατὴρ οὐσίαν,  ἀφ᾽ ἧς ἕτερος μὲν κἂν<note anchored="yes" resp="Loeb" place="unspecified"><foreign lang="greek">  κἂν </foreign> ξοβετ :<foreign lang="greek">  ἂν καὶ </foreign> ορ<foreign lang="greek">  ἂν </foreign> μσς.</note> ἐλῃτούργει, οὗτος δὲ οὐδ᾽ αὑτῷ διαφυλάξαι ἐδυνήθη: οἰκίαν μὲν ὄπισθεν τῆς πόλεως, ἐσχατιὰν δὲ Σφηττοῖ, Ἀλωπεκῆσι δ᾽ ἕτερον χωρίον, χωρὶς δὲ οἰκέτας δημιουργοὺς τῆς σκυτοτομικῆς τέχνης ἐννέα ἢ δέκα, ὧν ἕκαστος τούτῳ δύ᾽ ὀβολοὺς ἀποφορὰν ἔφερε τῆς ἡμέρας, ὁ δ᾽ ἡγεμὼν τοῦ ἐργαστηρίου τριώβολον: ἔτι δὲ πρὸς τούτοις γυναῖκα ἀμόργινα ἐπισταμένην ἐργάζεσθαι καὶ ἔργα λεπτὰ εἰς τὴν ἀγορὰν ἐκφέρουσαν, καὶ ἄνδρα ποικιλτήν, καὶ ὀφείλοντάς τινας αὐτῷ ἀργύριον, καὶ ἔπιπλα.</p></div2></div1></body></text></TEI.2>