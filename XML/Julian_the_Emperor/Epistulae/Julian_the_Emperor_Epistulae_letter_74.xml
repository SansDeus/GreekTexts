<?xml version="1.0" encoding="utf-8"?>
<TEI.2><text id="tlg2003.tlg013.perseus-grc1"><body><div1 type="letter" n="74" org="uniform" sample="complete"><head>Ιαμβλίχῳ</head><p>
<milestone unit="orgpage" n="420b" /> Ἐχρῆν μὲν ἡμᾶς τῷ γράμματι πειθομένους τῷ
Δελφικῷ γιγνώσκειν ἑαυτοὺς καὶ μὴ τολμᾶν ἀνδρὸς
ἀκοῆς τοσούτου καταθαρρεῖν, ᾧ καὶ ὀφθέντι μόνον
ἀντιβλέψαι δυσχερές, ἤ που τὴν πάνσοφον ἁρμονίαν
κινοῦντι πρὸς τὸ ἴσον ἐλθεῖν, ἐπεὶ κἂν Πανὶ
<milestone unit="orgpage" n="413c" /> μέλος λιγυρὸν ἠχοῦντι πᾶς ὅστις ἐκσταίη, κἂν
Ἀρισταῖος ᾖ, καὶ Ἀπόλλωνι πρὸς κιθάραν ψάλλοντι
πᾶς ὅστις ἠρεμοίη, κἂν τὴν Ὀρφέως μουσικὴν
εἰδῇ. τὸ γὰρ ἧττον τῷ κρείττονι, καθ̓ ὅσον
ἐστιν, εἴκοι ἂν δικαίως, εἰ μέλλοι τό τε
οἰκεῖον καὶ τὸ μὴ τί ἐστι γιγνώσκειν. ὅστις δ̓
ἐνθέῳ μουσικῇ θνητὸν ἀνθαρμόσαι μέλος ἤλπισεν,
οὐκ ἔμαθέ που τὸ Μαρσύου τοῦ Φρυγὸς πάθος,
οὐδὲ τὸν ὁμώνυμον ἐκείνῳ ποταμόν, ὃς μανέντος
<milestone unit="orgpage" n="413d" /> αὐλητοῦ τιμωρίαν μαρτυρεῖ, ἀλλ̓ οὐδὲ τὴν Θαμύριδος
τοῦ Θρακὸς τελευτὴν ἤκουσεν, ὃς ταῖς
Μούσαις οὐκ εὐτυχῶς ἀντεφθέγξατο. τί γὰρ δεῖ
τὰς Σειρῆνας λέγειν, ὧν ἔτι τὸ πτερὸν ἐπὶ τοῦ
<pb id="v.3.p.238" />
μετώπου φέρουσιν αἱ νικήσασαι; ἀλλ̓ ἐκείνων
μὲν ἕκαστος ἀμούσου τόλμης ἀρκοῦσαν ἔτι καὶ
νῦν ἐκτίνει τῇ μνήμῃ δίκην, ἡμᾶς δὲ ἔδει μέν, ὡς
ἔφην, εἴσω τῶν οἰκείων ὅρων ἑστάναι καὶ τῆς ὑπὸ
σοῦ μουσικῆς ἐμφορουμένους ἠρεμεῖν, ὥσπερ οἳ
<milestone unit="orgpage" n="421a" /> τὴν Ἀπόλλωνος μαντείαν ἐξ ἀδύτων ἱερῶν προϊοῦσαν
ἡσυχῇ δέχονται: ἐπεὶ δ̓ αὐτὸς ἡμῖν τοῦ
μέλους τὸ ἐνδόσιμον μνηστεύεις καὶ οἷον Ἑρμοῦ
ῥάβδῳ τῷ παρὰ σαυτοῦ λόγῳ κινεῖς καὶ διεγείρεις
καθεύδοντας, φέρε σοι, καθάπερ οἱ τῷ Διονύσῳ
τὸν θύρσον κρούσαντι πρὸς τὴν χορείαν ἄνετοι
φέρονται, οὕτω καὶ ἡμεῖς ὑπὸ τῷ σῷ πλήκτρῳ τὸ
<milestone unit="orgpage" n="421b" /> εἰκὸς ἀντηχήσωμεν, ὥσπερ οἱ τῷ χοροστάτῃ πρὸς
τὸ ἀνάκλημα τοῦ ῥυθμοῦ συνομαρτοῦντες. καὶ
πρῶτόν σοι τῶν λόγων, οὓς βασιλεῖ κελεύσαντι
πρὸς τὴν ἀοίδιμον τοῦ πορθμοῦ ζεῦξιν ἔναγχος
ἐξειργασάμεθα, ἐπειδὴ τοῦτό ἐστί σοι δοκοῦν,
ἀπαρξώμεθα, μικρὰ μὲν ἀντὶ μεγάλων καὶ τῷ ὄντι
χαλκᾶ χρυσῶν ἀντιδιδόντες, οἷς δὲ ἔχομεν ξενίοις
τὸν Ἑρμῆν τὸν ἡμέτερον ἑστιῶντες. πάντως οὐδὲ
τῆς Ἑκάλης ὁ Θησεὺς τοῦ δείπνου τὸ λιτὸν ἀπηξίωσεν,
<milestone unit="orgpage" n="421c" /> ἀλλ̓ ᾔδει καὶ μικροῖς ἐς τὸ ἀναγκαῖον
ἀρκεῖσθαι. ὁ Πὰν δὲ ὁ νόμιος τοῦ παιδὸς τοῦ
βουκόλου τὴν σύριγγα προσαρμόσαι τοῖς χείλεσιν
<pb id="v.3.p.240" />
οὐκ ἠτίμασε. προσοῦ δὴ καὶ αὐτὸς τὸν λόγον
εὐμενεῖ νεύματι, καὶ μὴ ἀποκνήσῃς ὀλίγῳ μέλει
μεγάλην ἀκοὴν ἐνδοῦναι. ἀλλ̓ ἐὰν μὲν ἔχῃ τι
δεξιόν, αὐτός τε ὁ λόγος εὐτυχεῖ καὶ ὁ ποιητὴς
αὐτοῦ τῆς παρὰ τῆς Ἀθηνᾶς ψήφου τὴν μαρτυρίαν
<milestone unit="orgpage" n="421d" /> προσλαβών. εἰ δ̓ ἔτι χειρὸς ἐντελοῦς εἰς τὸ τοῦ
ὅλου πλήρωμα προσδεῖται, μὴ ἀπαξιώσῃς αὐτὸς
τὸ ἐνδέον προσθεῖναι. ἤδη που καὶ ἀνδρὶ τοξότῃ
κληθεὶς ὁ θεὸς παρέστη καὶ συνεφήψατο τοῦ
βέλους, καὶ κιθαρῳδῷ τὸν ὄρθιον ᾄδοντι πρὸς τὸ
ἐλλεῖπον τῆς χορδῆς ὑπὸ τῷ τέττιγι τὸ ἴσον ὁ
Πύθιος ἀντεφθέγξατο.</p></div1></body></text></TEI.2>