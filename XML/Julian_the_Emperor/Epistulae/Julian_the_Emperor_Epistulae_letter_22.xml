<?xml version="1.0" encoding="utf-8"?>
<TEI.2><text id="tlg2003.tlg013.perseus-grc1"><body><div1 type="letter" n="22" org="uniform" sample="complete"><head>Ἀρσακίῳ ἀρχιερεῖ Γαλατίας.</head><p>
<milestone unit="orgpage" n="429c" /> Ὁ Ἑλληνισμὸς οὔπω πράττει κατὰ λόγον
ἡμῶν ἕνεκα τῶν μετιόντων αὐτόν: τὰ γὰρ τῶν
θεῶν λαμπρὰ καὶ μεγάλα, κρείττονα πάσης μὲν
εὐχῆς, πάσης δὲ ἐλπίδος. ἵλεως δὲ ἔστω τοῖς
<milestone unit="orgpage" n="380d" /> λόγοις ἡμῶν Ἀδράστεια: τὴν γὰρ ἐν ὀλίγῳ τοιαύτην
<pb id="v.3.p.68" />
καὶ τηλικαύτην μεταβολὴν οὐδ̓ ἂν εὔξασθαί
τις ὀλίγῳ πρότερον ἐτόλμα. τί οὖν ἡμεῖς οἰόμεθα
ταῦτα ἀρκεῖν, οὐδὲ ἀποβλέπομεν, ὡς μάλιστα τὴν
ἀθεότητα συνηύξησεν ἡ περὶ τοὺς ξένους φιλανθρωπία
καὶ ἡ περὶ τὰς ταφὰς τῶν νεκρῶν προμήθεια
καὶ ἡ πεπλασμένη σεμνότης κατὰ τὸν
<milestone unit="orgpage" n="430a" /> βίον ; ὧν ἕκαστον οἴομαι χρῆναι παῤ ἡμῶν ἀληθῶς
ἐπιτηδεύεσθαι. καὶ οὐκ ἀπόχρη τὸ σὲ μόνον
εἶναι τοιοῦτον, ἀλλὰ πάντας ἁπαξαπλῶς ὅσοι
περὶ τὴν Γαλατίαν εἰσὶν ἱερεῖς: οὓς ἢ δυσώπησον
ἢ πεῖσον εἶναι σπουδαίους, ἢ τῆς ἱερατικῆς λειτουργίας
ἀποστῆσον, εἰ μὴ προσέρχοιντο μετὰ γυναικῶν
καὶ παίδων καὶ θεραπόντων τοῖς θεοῖς,
<milestone unit="orgpage" n="430b" /> ἀλλὰ ἀνέχοιντο τῶν οἰκετῶν ἢ υἱέων ἢ τῶν γαμετῶν
ἀσεβούντων μὲν εἰς τοὺς θεούς, ἀθεότητα δὲ
θεοσεβείας προτιμώντων. ἔπειτα παραίνεσον ἱερέα
μήτε θεάτρῳ παραβάλλειν μήτε ἐν καπηλείῳ πίνειν
ἢ τέχνης τινὸς καὶ ἐργασίας αἰσχρᾶς καὶ
ἐπονειδίστου προΐστασθαι: καὶ τοὺς μὲν πειθομένους
τίμα, τοὺς δὲ ἀπειθοῦντας ἐξώθει. ξενοδοκεῖα
καθ̓ ἑκάστην πόλιν κατάστησον πυκνά, ἵν̓
<milestone unit="orgpage" n="430c" /> ἀπολαύσωσιν οἱ ξένοι τῆς παῤ ἡμῶν φιλανθρωπίας,
οὐ τῶν ἡμετέρων μόνον, ἀλλὰ καὶ ἄλλων
ὅστις ἂν δεηθῇ χρημάτων. ὅθεν δὲ εὐπορήσεις,
ἐπινενόηταί μοι τέως. ἑκάστου γὰρ ἐνιαυτοῦ τρισμυρίους
μοδίους κατὰ πᾶσαν τὴν Γαλατίαν ἐκέλευσα
δοθῆναι σίτου καὶ ἑξακισμυρίους οἴνου
<pb id="v.3.p.70" />
ξέστας: ὧν τὸ μὲν πέμπτον εἰς τοὺς πένητας τοὺς
τοῖς ἱερεῦσιν ὑπηρετουμένους ἀναλίσκεσθαί φημι
χρῆναι, τὰ δὲ ἄλλα τοῖς ξένοις καὶ τοῖς μεταιτοῦσιν
<milestone unit="orgpage" n="430d" /> ἐπινέμεσθαι παῤ ἡμῶν. αἰσχρὸν γάρ, εἰ τῶν
μὲν Ἰουδαίων οὐδεὶς μεταιτεῖ, τρέφουσι δὲ οἱ
δυσσεβεῖς Γαλιλαῖοι πρὸς τοῖς ἑαυτῶν καὶ τοὺς
ἡμετέρους, οἱ δὲ ἡμέτεροι τῆς παῤ ἡμῶν ἐπικουρίας
ἐνδεεῖς φαίνονται. δίδασκε δὲ καὶ συνεισφέρειν
τοὺς Ἑλληνιστὰς εἰς τὰς τοιαύτας λειτουργίας
<milestone unit="orgpage" n="431a" /> καὶ τὰς Ἑλληνικὰς κώμας ἀπάρχεσθαι τοῖς θεοῖς
τῶν καρπῶν, καὶ τοὺς Ἑλληνικοὺς ταῖς τοιαύταις
εὐποιίαις προσέθιζε, διδάσκων αὐτούς, ὡς τοῦτο
πάλαι ἦν ἡμέτερον ἔργον. Ὅμηρος γοῦν τοῦτο
πεποίηκεν Εὔμαιον λέγοντα:
ξεῖν̓, οὔ μοι θέμις ἔστ̓, οὐδ̓ εἰ κακίων σέθεν ἔλθοι,
<milestone unit="orgpage" n="431b" /> ξεῖνον ἀτιμῆσαι: πρὸς γὰρ Διός εἰσιν ἅπαντες
ξεῖνοί τε πτωχοί τε. δόσις δ̓ ὀλίγη τε φίλη τε.
μὴ δὴ τὰ παῤ ἡμῖν ἀγαθὰ παραζηλοῦν ἄλλοις
συγχωροῦντες αὐτοὶ τῇ ῥᾳθυμίᾳ καταισχύνωμεν,
μᾶλλον δὲ καταπροώμεθα τὴν εἰς τοὺς θεοὺς εὐλάβειαν.
εἰ ταῦτα πυθοίμην ἐγώ σε πράττοντα,
μεστὸς εὐφροσύνης ἔσομαι.
<milestone unit="orgpage" n="431c" /> Τοὺς ἡγεμόνας ὀλιγάκις ἐπὶ τῆς οἰκίας ὅρα, τὰ
πλεῖστα δὲ αὐτοῖς ἐπίστελλε. εἰσιοῦσι δὲ εἰς τὴν
πόλιν ὑπαντάτω μηδεὶς αὐτοῖς ἱερέων, ἀλλ̓, ὅταν
εἰς τὰ ἱερὰ φοιτῶσι τῶν θεῶν, εἴσω τῶν προθύρων.
ἡγείσθω δὲ μηδεὶς αὐτῶν εἴσω στρατιώτης, ἑπέσθω
δὲ ὁ βουλόμενος: ἅμα γὰρ εἰς τὸν οὐδὸν ἦλθε τοῦ
<pb id="v.3.p.72" />
<milestone unit="orgpage" n="431d" /> τεμένους καὶ γέγονεν ἰδιώτης. ἄρχεις γὰρ αὐτός,
ὡς οἶσθα, τῶν ἔνδον, ἐπεὶ καὶ ὁ θεῖος ταῦτα ἀπαιτεῖ
θεσμός. καὶ οἱ μὲν πειθόμενοι κατὰ ἀλήθειάν
εἰσι θεοσεβεῖς, οἱ δὲ ἀντεχόμενοι τοῦ τύφου δοξοκόποι καὶ κενόδοξοι.
Τῇ Πεσσινοῦντι βοηθεῖν ἕτοιμός εἰμι, εἰ τὴν
μητέρα τῶν θεῶν ἵλεων καταστήσουσιν ἑαυτοῖς:
ἀμελοῦντες δὲ αὐτῆς οὐκ ἄμεμπτοι μόνον, ἀλλὰ, μὴ
πικρὸν εἰπεῖν, μὴ καὶ τῆς παῤ ἡμῶν ἀπολαύσωσι δυσμενείας.
<milestone unit="orgpage" n="432a" /> οὐ γάρ μοι θέμις ἐστὶ κομιζέμεν οὐδ̓ ἐλεαίρειν
ἀνέρας, οἵ κε θεοῖσιν ἀπέχθωντ̓ ἀθανάτοισιν.
πεῖθε τοίνυν αὐτούς, εἰ τῆς παῤ ἐμοῦ κηδεμονίας
ἀντέχονται, πανδημεὶ τῆς μητρὸς τῶν θεῶν ἱκέτας γενέσθαι.
</p></div1></body></text></TEI.2>