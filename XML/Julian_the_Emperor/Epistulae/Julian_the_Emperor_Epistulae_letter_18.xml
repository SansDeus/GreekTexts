<?xml version="1.0" encoding="utf-8"?>
<TEI.2><text id="tlg2003.tlg013.perseus-grc1"><body><div1 type="letter" n="18" org="uniform" sample="complete"><p>
<milestone unit="orgpage" n="450a" /> ... τοῦθ̓ ὅπερ ὑπάρχει τοῖς ξύλοις, οὐκ ἄξιόν
<milestone unit="orgpage" n="450b" /> ἐστι νέμειν ἀνθρώποις; ὑποκείσθω γὰρ ἄνθρωπον
ἱερωσύνης ἀντειλῆφθαι τυχὸν οὐκ ἄξιον: οὐ χρὴ
φείδεσθαι μέχρι τοσούτου, μέχρις ἂν ἐπιγνόντες
ὡς πονηρός ἐστι καὶ τῆς λειτουργίας αὐτὸν
εἴρξαντες τὸ προπετῶς ἴσως προστεθὲν ὄνομα
τοῦ ἱερέως ὑπεύθυνον ἀποδείξωμεν ὕβρει καὶ
κολάσει καὶ ζημίᾳ; ταῦτα εἰ μὲν ἀγνοεῖς, οὐδὲ
<milestone unit="orgpage" n="450c" /> τῶν ἄλλων ἔοικας εἰδέναι τι τῶν μετρίων. ἐπεὶ
σοὶ ποῦ μέτεστιν ἐμπειρίας ὅλως τῶν δικαίων,
ὃς οὐκ οἶσθα τί μὲν ἱερεύς, τί δὲ ἰδιώτης; ποῦ δέ
σοι μέτεστι σωφροσύνης, ὅσπερ ᾐκίσω τοῦτον,
ᾧ καὶ θώκων ἐχρῆν ἐξανίστασθαι; ὃ αἴσχιστον
<pb id="v.3.p.46" />
ἁπάντων καί σοι μάλιστα μήτε πρὸς θεοὺς
μήτε πρὸς ἀνθρώπους ἔχον καλῶς. οἱ μὲν τῶν
Γαλιλαίων ἴσως ἐπίσκοποι καὶ πρεσβύτεροι
συγκαθίζουσί σοι, καὶ εἰ μὴ δημοσίᾳ δἰ ἐμέ,
<milestone unit="orgpage" n="450d" /> λάθρᾳ καὶ ἐν τῷ οἴκῳ: διὰ σὲ δὲ τέτυπται ὁ
ἱερεύς: οὐ γὰρ ἂν ἦλθεν ἐπὶ ταύτην ὁ παῤ ὑμῖν
ἀρχιερεὺς μὰ Δία τὴν δέησιν. ἀλλ̓ ἐπειδή σοι
πέφηνε μυθώδη τὰ παῤ Ὁμήρῳ, τῶν τοῦ Διδυμαίου
δεσπότου χρησμῶν ἐπάκουσον, εἴ σοι φανείη
πάλαι μὲν ἔργῳ νουθετήσας καλῶς τοὺς Ἕλληνας,
ὕστερον δὲ τοὺς οὐ σωφρονοῦντας διδάσκων τοῖς λόγοις:
<milestone unit="orgpage" n="451a" /> Ὅσσοι ἐς ἀρητῆρας ἀτασθαλίῃσι νόοιο
Ἀθανάτων ῥέζους᾿ ἀποφώλια, καὶ γεράεσσιν
Ἀντία βουλεύουσιν ἀδεισιθέοισι λογισμοῖς,
Οὐκέθ̓ ὅλην βιότοιο διεκπερόωσιν ἀταρπόν,
Ὅσσοι περ μακάρεσσιν ἐλωβήσαντο θεοῖσιν
<milestone unit="orgpage" n="451b" /> Ὧν κεῖνοι θεόσεπτον ἕλον θεραπηίδα τιμήν.
ὁ μὲν οὖν θεὸς οὐ τοὺς τύπτοντας οὐδὲ τοὺς ὑβρίζοντας,
ἀλλὰ τοὺς ἀποστεροῦντας τῶν τιμῶν εἶναι
φησί θεοῖς ἐχθρούς: ὁ δὲ τυπτήσας ἱερόσυλος ἂν
εἴη. ἐγὼ τοίνυν, ἐπειδήπερ εἰμὶ κατὰ μὲν τὰ πάτρια
μέγας ἀρχιερεύς, ἔλαχον δὲ νῦν καὶ τοῦ Διδυμαίου
<milestone unit="orgpage" n="451c" /> προφητεύειν, ἀπαγορεύω σοι τρεῖς περιόδους σελήνης
<pb id="v.3.p.48" />
μὴ τοι τῶν εἰς ἱερέα μηδὲν ἐνοχλεῖν: εἰ δὲ
ἐν τούτῳ τῷ χρόνῳ φανείης ἄξιος, ἐπιστείλαντός
μοι τοῦ τῆς πόλεως ἀρχιερέως, εἰ παραδεκτὸς
εἴης ἡμῖν, ἐσαῦθις μετὰ τῶν θεῶν βουλεύσομαι.
ταύτην ἐγώ σοι τῆς προπετείας ἐπιτίθημι ζημίαν.
τὰς δὲ ἐκ τῶν θεῶν ἀρὰς πάλαι μὲν εἰώθεσαν οἱ
παλαιοὶ λέγειν καὶ γράφειν, οὐ μὴν ἔμοιγε φαίνεται
<milestone unit="orgpage" n="451d" /> καλῶς ἔχειν: οὐδαμοῦ γὰρ αὐτοὶ πεποιηκότες
οἱ θεοὶ φαίνονται. καὶ ἄλλως εὐχῶν εἶναι δεῖ
διακόνους ἡμᾶς. ὅθεν οἶμαι καὶ συνεύχομαί σοι
πολλὰ λιπαρήσαντι τοὺς θεοὺς ἀδείας τυχεῖν ὧν ἐπλημμέλησας.
</p></div1></body></text></TEI.2>