<?xml version="1.0" encoding="utf-8"?>
<TEI.2><text id="tlg2003.tlg013.perseus-grc1"><body><div1 type="letter" n="78" org="uniform" sample="complete"><head>Τῷ αὐτῷ</head><p>
<milestone unit="orgpage" n="416a" /> Αἰσθάνομαί σου τῆς ἐν τῇ μέμψει γλυκύτητος,
<milestone unit="orgpage" n="416c" /> καὶ ὡς ἑκάτερον ἐξ ἴσου πράττεις, καὶ οἷς γράφεις
τιμῶν καὶ οἷς ἐγκαλεῖς παιδεύων. ἐγὼ δὲ εἰ μέν
τι συνῄδειν ἐμαυτῷ τοῦ πρὸς σὲ γιγνομένου καὶ
κατὰ μικρὸν ἐλλιπόντι, πάντως ἢ προφάσεις
εὐλόγους εἰπὼν ἐπειρώμην ἂν τὴν μέμψιν
ἐκκλίνειν, ἢ συγγνώμην ἁμαρτὼν αἰτεῖν οὐκ
ἠρνούμην, ἐπεὶ μηδὲ ἄλλως ἀσύγγνωστον οἶδά
σε πρὸς τοὺς σούς, εἴ τι τῶν πρὸς σὲ φιλικῶν
<milestone unit="orgpage" n="416d" /> ἐξήμαρτον ἄκοντες. νῦν δέ: οὐ γὰρ ἦν οὔτε σὲ
παροφθῆναι θέμις οὔτε ἡμᾶς ἀμελεῖν, ἵνα τύχοιμεν
<pb id="v.3.p.254" />
ὧν ἀεὶ ζητοῦντες ποθοῦμεν: φέρε σοι
καθάπερ ἐν ὅρῳ γραφῆς ἀπολογήσωμαι, καὶ δείξω
μηδὲν ἐμαυτὸν ὧν ἐχρῆν εἰς σὲ παριδεῖν, ἀλλὰ
μηδὲ μελλῆσαι τολμήσαντα.
Ἦλθον ἐκ Παννονίας ἤδη τρίτον ἔτος τουτί,
<milestone unit="orgpage" n="417a" /> μόλις ἀφ̓ ὧν οἶσθα κινδύνων καὶ πόνων σωθείς.
ὑπερβὰς δὲ τὸν Καλχηδόνιον πορθμὸν καὶ ἐπιστὰς
τῇ Νικομήδους πόλει σοὶ πρώτῳ καθάπερ πατρίῳ
θεῷ τὰ πρωτόλεια τῶν ἐμαυτοῦ σώστρων ἀπέδωκα,
σύμβολον τῆς ἀφίξεως τῆς ἐμῆς οἷον ἀντ̓
ἀναθήματος ἱεροῦ τὴν εἰς σὲ πρόσρησιν ἐκπέμπων.
καὶ ἦν ὁ κομίζων τὰ γράμματα τῶν βασιλείων
ὑπασπιστῶν εἷς, Ἰουλιανὸς ὄνομα, Βακχύλου
<milestone unit="orgpage" n="417b" /> παῖς, Ἀπαμεὺς τὸ γένος, ᾧ διὰ τοῦτο μάλιστα
τὴν ἐπιστολὴν ἐνεχείριζον, ὅτι καὶ πρὸς ὑμᾶς
ἥξειν καί σε ἀκριβῶς εἰδέναι καθυπισχνεῖτο.
μετὰ ταῦτά μοι καθάπερ ἐξ Ἀπόλλωνος ἱερὸν
ἐφοίτα παρὰ σοῦ γράμμα, τὴν ἄφιξιν τὴν ἡμετέραν
ἀσμένως σε ἀκηκοέναι δηλοῦν: ἦν δὲ
τοῦτο ἐμοὶ δεξιὸν οἰώνισμα καὶ χρηστῶν ἐλπίδων
ἀρχή, Ἰάμβλιχος ὁ σοφὸς καὶ τὰ Ἰαμβλίχου
πρὸς ἡμᾶς γράμματα. τί με δεῖ λέγειν ὅπως
<milestone unit="orgpage" n="417c" /> ηὐφράνθην ἢ ἃ περὶ τὴν ἐπιστολὴν ἔπαθον
σημαίνειν; εἰ γὰρ ἐδέξω τὰ παῤ ἡμῶν ἕνεκα
τούτων γραφέντα: ἦν δὲ δἰ ἡμεροδρόμου τῶν
ἐκεῖθεν ἡκόντων ὡς σὲ πεμφθέντα: πάντως ἂν
ὁπόσην ἐπ̓ αὐτοῖς ἡδονὴν ἔσχον ἀφ̓ ὧν ἐδήλουν
ἐγίνωσκες. πάλιν ἐπανιόντος οἴκαδε τοῦ τροφέως
<pb id="v.3.p.256" />
<milestone unit="orgpage" n="417d" /> τῶν ἐμαυτοῦ παιδίων, ἑτέρων ἦρχον πρὸς σὲ
γραμμάτων, ὁμοῦ καὶ τὴν ἐπὶ τοῖς φθάνουσι
χάριν ὁμολογῶν καὶ πρὸς τὸ ἑξῆς ἐν ἴσῳ παρὰ
σοῦ τὴν ἀντίδοσιν αἰτῶν. μετὰ ταῦτα ἐπρέσβευσεν
ὡς ἡμᾶς ὁ καλὸς Σώπατρος: ἐγὼ δὲ ὡς
ἔγνων, εὐθὺς ἀναπηδήσας ᾖξα καὶ περιπλακεὶς
ἐδάκρυον ὑφ̓ ἡδονῆς, οὐδὲν ἄλλο ἢ σὲ καὶ τὰ
παρὰ σοῦ πρὸς ἡμᾶς ὀνειροπολῶν γράμματα.
ὡς δὲ ἔλαβον, ἐφίλουν καὶ τοῖς ὀφθαλμοῖς προσῆγον,
<milestone unit="orgpage" n="418a" /> καὶ ἀπρὶξ εἰχόμην, ὥσπερ δεδιὼς μὴ λάθῃ
με ἀποπτὰν ἐν τῇ τῶν γραμμάτων ἀναγνώσει τὸ
τῆς σῆς εἰκόνος ἴνδαλμα. καὶ δὴ καὶ ἀντέγραφον
εὐθύς, οὐ πρὸς σὲ μόνον, ἀλλὰ καὶ πρὸς τὸν ἱερὸν
Σώπατρον, τὸν ἐκείνου παῖδα, καθάπερ θρυπτόμενος
ὅτι τὸν κοινὸν ἑταῖρον ἐκ τῆς Ἀπαμείας
οἷον ἐνέχυρον τῆς ὑμετέρας ἀπουσίας ἀντειληφότες
εἴημεν. ἐξ ἐκείνου τρίτην ἤδη πρὸς σὲ γεγραφώς,
αὐτὸς οὐδεμίαν ἄλλην ἢ τὴν ἐν ᾗ μέμφεσθαι δοκεῖς
ἐπιστολὴν ἐδεξάμην.
<milestone unit="orgpage" n="418b" /> Εἰ μὲν δὴ διὰ τοῦτο ἐγκαλεῖς, ἵνα τῷ τῆς αἰτίας
σχήματι πλείονας ἡμῖν ἀφορμὰς τοῦ γράφειν προξενῇς,
δέχομαι τὴν μέμψιν ἄσμενος πάνυ, καὶ ἐν
οἷς λαμβάνω τὸ πᾶν τῆς χάριτος εἰς ἐμαυτὸν
οἰκειοῦμαι: εἰ δὲ ὡς ἀληθῶς ἐλλιπόντα τι τοῦ
πρὸς σὲ καθήκοντος αἰτιᾷ, τίς ἂν ἐμοῦ γένοιτ̓ ἂν
ἀθλιώτερος διὰ γραμματοφόρων ἀδικίαν ἢ ῥᾳθυμίαν
<pb id="v.3.p.258" />
<milestone unit="orgpage" n="418c" /> πάντων ἥκιστα ἀξίου τούτου τυγχάνειν
ὄντος; καίτοι ἐγὼ μέν, κἂν μὴ πλεονάκις γράφω,
δίκαιός εἰμι συγγνώμης παρὰ σοῦ τυγχάνειν: οὐ
τῆς ἀσχολίας ἣν ἐν χερσὶν ἔχω φαίην ἄν: μὴ
γὰρ οὕτω πράξαιμι κακῶς, ὡς μὴ καὶ ἀσχολίας
ἁπάσης, καθά φησι Πίνδαρος, τὸ κατὰ σὲ κρεῖττον
ἡγεῖσθαι: ἀλλ̓ ὅτι πρὸς ἄνδρα τηλικοῦτον,
οὗ καὶ μνησθῆναι φόβος, ὁ καὶ γράφειν κατοκνῶν
τοῦ πλέον ἢ προσήκει θαρροῦντός ἐστι σωφρονέστερος.
<milestone unit="orgpage" n="418d" /> ὥσπερ γὰρ οἱ ταῖς Ἡλίου μαρμαρυγαῖς
ἀντιβλέπειν συνεχῶς τολμῶντες, ἂν μὴ θεῖοί τινες
ὦσι καὶ τῶν ἀκτίνων αὐτοῦ καθάπερ οἱ τῶν
ἀετῶν γνήσιοι καταθαρρῶσιν, οὔτε ἃ μὴ θέμις
ὀφθῆναι θεωρεῖν ἔχουσι, καὶ ὅσῳπερ μᾶλλον
φιλονεικοῦσι, τοσούτῳ πλέον ὅτι μὴ δύνανται
τυχεῖν ἐμφαίνουσιν, οὕτω καὶ ὁ πρὸς σὲ γράφειν
τολμῶν, ὅσῳπερ ἂν ἐθέλῃ θαρρεῖν, τοσούτῳ
μᾶλλον ὅτι χρὴ δεδιέναι καθαρῶς δείκνυσι. σοί
<milestone unit="orgpage" n="419a" /> γε μήν, ὦ γενναῖε, παντὸς ὡς εἰπεῖν τοῦ Ἑλληνικοῦ
σωτῆρι καθεστῶτι, πρέπον ἦν ἀφθόνως
τε ἡμῖν γράφειν καὶ τὸν παῤ ἡμῖν ὄκνον ἐφ̓ ὅσον
ἐξῆν καταστέλλειν. ὥσπερ γὰρ ὁ Ἥλιος: ἵνα δὴ
πάλιν ἐκ τοῦ θεοῦ πρός σε τὴν εἰκόνα λάβῃ ὁ
λόγος: ὁ δ̓ οὖν Ἥλιος ὥσπερ, ὅταν ἀκτῖσι καθαραῖς
ὅλος λάμπῃ, οὐδὲν ἀποκρίνει τοῦ πρὸς
τὴν αἴγλην ἐλθόντος, ἀλλὰ τὸ οἰκεῖον ἐργάζεται,
<pb id="v.3.p.260" />
<milestone unit="orgpage" n="419b" /> οὕτω δὲ καὶ σὲ χρῆν ἀφθόνως τῶν παρὰ σοῦ
καλῶν οἷον φωτὸς τὸ Ἑλληνικὸν ἐπαρδεύοντα μὴ
ἀποκνεῖν, εἴ τις ἢ αἰδοῦς ἢ δέους ἕνεκα τοῦ πρὸς
σὲ τὴν ἀντίδοσιν δυσωπεῖται. οὐδὲ γὰρ ὁ Ἀσκληπιὸς
ἐπ̓ ἀμοιβῆς ἐλπίδι τοὺς ἀνθρώπους
ἰᾶται, ἀλλὰ τὸ οἰκεῖον αὐτῷ φιλανθρώπευμα
πανταχοῦ πληροῖ. ὃ δὴ καὶ σὲ χρῆν ὡσπερεὶ
ψυχῶν ἐλλογίμων ἰατρὸν ὄντα ποιεῖν καὶ το τῆς
ἀρετῆς παράγγελμα διὰ πάντων σώζειν, οἷον
<milestone unit="orgpage" n="419c" /> ἀγαθὸν τοξότην, ὅς, κἂν μὴ τὸν ἀντίπαλον ἔχῃ,
πάντως ἐς τὸ καίριον ἀεὶ τὴν χεῖρα γυμνάζει.
ἐπεὶ μηδὲ ὁ σκοπὸς ἑκατέροις ὁ αὐτός, ἡμῖν
δὲ τῶν παρὰ σοῦ δεξιῶν τυχεῖν καὶ σοὶ τοῖς
παῤ ἡμῶν διδομένοις ἐντυχεῖν. ἀλλ̓ ἡμεῖς, κἂν
μυριάκις γράφωμεν, ἴσα τοῖς Ὁμηρικοῖς παισὶ
παίζομεν, οἳ παρὰ τὰς θῖνας ὅτι ἂν ἐκ πηλοῦ
<milestone unit="orgpage" n="419d" /> πλάσωσιν ἀφιᾶσιν κλύζεσθαι: παρὰ σοῦ δὲ καὶ
μικρὸν γράμμα παντός ἔστι γονίμου ῥεύματος
κρεῖττον, καὶ δεξαίμην ἂν ἔγωγε Ἰαμβλίχου
μᾶλλον ἐπιστολὴν μίαν ἢ τὸν ἐκ Λυδίας χρυσὸν
κεκτῆσθαι. εἰ δὲ μέλει τί σοι τῶν ἐραστῶν τῶν
σῶν: μέλει δέ, εἰ μὴ σφάλλομαι: μὴ περιίδῃς
ὥσπερ νεοττοὺς ἡμᾶς ἀεὶ τῶν παρὰ σοῦ τροφῶν
ἐν χρείᾳ τυγχάνοντας, ἀλλὰ καὶ γράφε συνεχῶς
καὶ τοῖς παρὰ σαυτοῦ καλοῖς ἑστιᾶν μὴ κατόκνει.
κἂν ἐλλίπωμεν, αὐτὸς ἑκατέρου τὴν χρείαν οἰκειοῦ,
<milestone unit="orgpage" n="420a" /> καὶ ὧν δίδως καὶ ὧν ἀνθ̓ ἡμῶν τὸ ἴσον πρεσβεύεις.
πρέπει δὲ Ἑρμοῦ λογίου μαθητήν, εἰ δὲ βούλει
<pb id="v.3.p.262" />
καὶ τρόφιμον ὄντα σε, τὴν ἐκείνου ῥάβδον οὐκ
ἐν τῷ καθεύδειν ποιεῖν, ἀλλ̓ ἐν τῷ κινεῖν καὶ
διεγείρειν μᾶλλον ἐθέλειν μιμεῖσθαι.
</p></div1></body></text></TEI.2>