<?xml version="1.0" encoding="utf-8"?>
<TEI.2><text id="tlg2003.tlg013.perseus-grc1"><body><div1 type="letter" n="6" org="uniform" sample="complete"><head>Ἀλυπίῳ ἀδελφῷ Καισαρίου</head><p>
<milestone unit="orgpage" n="402d" /> Ὁ Συλοσῶν ἀνῆλθε, φασί, παρὰ τὸν Δαρεῖον,
καὶ ὑπέμνησεν αὐτὸν τῆς χλανίδος, καὶ ᾔτησεν
ἀντ̓ ἐκείνης παῤ αὐτοῦ τὴν Σάμον. εἶτα ἐπὶ
τούτῳ Δαρεῖος μὲν ἐμεγαλοφρονεῖτο, μεγάλα ἀντὶ
μικρῶν νομίζων ἀποδεδωκέναι: Συλοσῶν δὲ λυπηρὰν
<milestone unit="orgpage" n="403a" /> ἐλάμβανε χάριν. σκόπει δὴ τὰ ἡμέτερα νῦν
πρὸς ἐκεῖνα. ἑνὶ μὲν δὴ τὸ πρῶτον οἶμαι κρεῖσσον
ἔργον ἡμέτερον: οὐδὲ γὰρ ὑπεμείναμεν ὑπομνησθῆναι
παῤ ἄλλου: τοσούτῳ δὲ χρόνῳ τὴν
μνήμην τῆς σῆς φιλίας διαφυλάξαντες ἀκέραιον,
ἐπειδὴ πρῶτον ἡμῖν ἔδωκεν ὁ θεός, οὐκ ἐν δευτέροις,
ἀλλ̓ ἐν τοῖς πρώτοις σε μετεκαλέσαμεν. τὰ μὲν
οὖν πρῶτα τοιαῦτα: περὶ δὲ τῶν μελλόντων ἆρά
μοι δώσεις τι: καὶ γάρ εἰμι μαντικός: προαγορεῦσαι;
<milestone unit="orgpage" n="403b" /> μακρῷ νομίζω κρείττονα ἐκείνων, Ἀδράστεια
δ̓ εὐμενὴς εἴη. σύ τε γὰρ οὐδὲν δέῃ συγκαταστρεφομένου
πόλιν βασιλέως, ἐγώ τε πολλῶν
δέομαι τῶν συνεπανορθούντων μοι τὰ πεπτωκότα
<pb id="v.3.p.18" />
κακῶς. ταῦτά σοι Γαλλικὴ καὶ βάρβαρος Μοῦσα
προσπαίζει, σὺ δὲ ὑπὸ τῇ τῶν θεῶν πομπῇ χαίρων
ἀφίκοιο. καὶ τῇ αὑτοῦ χειρί: ληὶς ἐρίφων καὶ
τῆς ἐν τοῖς χειμαδίοις θήρας τῶν προβατίων.
<milestone unit="orgpage" n="403c" /> ἧκε πρὸς τὸν φίλον, ὅς σε τότε, καίπερ οὔπω
γινώσκειν οἷος εἶ δυνάμενος, ὅμως περιεῖπον.
</p></div1></body></text></TEI.2>