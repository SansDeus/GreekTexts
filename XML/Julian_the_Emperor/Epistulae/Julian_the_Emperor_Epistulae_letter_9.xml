<?xml version="1.0" encoding="utf-8"?>
<TEI.2><text id="tlg2003.tlg013.perseus-grc1"><body><div1 type="letter" n="9" org="uniform" sample="complete"><head>Ἰουλιανῷ θείῳ</head><p>
<milestone unit="orgpage" n="382a" /> Τρίτης ὥρας νυκτὸς ἀρχομένης, οὐκ ἔχων οὐδὲ
<milestone unit="orgpage" n="382b" /> τὸν ὑπογράψοντα διὰ τὸ πάντας ἀσχόλους
εἶναι, μόλις ἴσχυσα πρὸς σὲ ταῦτα γράψαι.
ζῶμεν διὰ τοὺς θεοὺς ἐλευθερωθέντες τοῦ παθεῖν
ἢ δρᾶσαι τὰ ἀνήκεστα: μάρτυς δὲ ὁ Ἥλιος, ὃν
μάλιστα πάντων ἱκέτευσα συνάρασθαί μοι, καὶ
ὁ βασιλεὺς Ζεύς, ὡς οὐπώποτε ηὐξάμην ἀποκτεῖναι
Κωνστάντιον, μᾶλλον δὲ ἀπηυξάμην. τί οὖν
ἦλθον; ἐπειδή μοι οἱ θεοὶ διαρρήδην ἐκέλευσαν,
σωτηρίαν μὲν ἐπαγγελλόμενοι πειθομένῳ, μένοντι
<milestone unit="orgpage" n="382c" /> δὲ ὃ μηδεὶς θεῶν ποιήσειεν: ἄλλως τε ὅτι καὶ
<pb id="v.3.p.28" />
πολέμιος ἀποδειχθεὶς ᾤμην φοβῆσαι μόνον καὶ
εἰς ὁμιλίας ἥξειν ἐπιεικεστέρας τὰ πράγματα: εἰ
δὲ μάχῃ κριθείη, τῇ τύχῃ τὰ πάντα καὶ τοῖς θεοῖς
ἐπιτρέψας περιμένειν ὅπερ ἂν αὐτῶν τῇ φιλανθρωπίᾳ δόξῃ.
</p></div1></body></text></TEI.2>