<?xml version="1.0" encoding="utf-8"?>
<TEI.2><text id="tlg2003.tlg013.perseus-grc1"><body><div1 type="letter" n="35" org="uniform" sample="complete"><head>Ἀριστοξένῳ φιλοσόφῳ.</head><p>
<milestone unit="orgpage" n="375a" /> Ἆρά γε χρὴ περιμένειν κλῆσιν, καὶ τὸ ἀκλητὶ
προτιμᾶν μηδαμοῦ; ἀλλ̓ ὅρα μὴ χαλεπὴν ταύτην
εἰσαγάγωμεν νομοθεσίαν, εἰ ταὐτὰ χρὴ παρὰ τῶν
φίλων περιμένειν, ὅσα καὶ παρὰ τῶν ἁπλῶς καὶ
<milestone unit="orgpage" n="375b" /> ὡς ἔτυχε γνωρίμων. ἀπορήσει τις ἐνταῦθα, πῶς
οὐκ ἰδόντες ἀλλήλους ἐσμὲν φίλοι; πῶς δὲ τοῖς
πρὸ χιλίων ἐτῶν γεγονόσι καὶ ναὶ μὰ Δία
δισχιλίων; ὅτι σπουδαῖοι πάντες ἦσαν καὶ τὸν
τρόπον καλοί τε κἀγαθοί. ἐπιθυμοῦμεν δὲ καὶ ἡμεῖς
εἶναι τοιοῦτοι, εἰ καὶ τοῦ εἶναι, τό γε εἰς ἐμέ,
πάμπληθες ἀπολειπόμεθα. πλὴν ἀλλ̓ ἥ γε ἐπιθυμία
τάττει πως ἡμᾶς εἰς τὴν αὐτὴν ἐκείνοις
μερίδα. καὶ τί ταῦτα ἐγὼ ληρῶ μακρότερον;
<milestone unit="orgpage" n="375c" /> εἴτε γὰρ ἄκλητον ἰέναι χρή, ἥξεις δήπουθεν: εἴτε
καὶ κλῆσιν περιμένεις, ἰδού σοι καὶ παράκλησις
ἥκει παῤ ἡμῶν. ἔντυχε οὖν ἡμῖν περὶ τὰ Τύανα
πρὸς Διὸς φιλίου, καὶ δεῖξον ἡμῖν ἄνδρα ἐν Καππαδόκαις
<pb id="v.3.p.116" />
καθαρῶς Ἕλληνα. τέως γὰρ τοὺς μὲν
οὐ βουλομένους, ὀλίγους δέ τινας ἐθέλοντας μέν,
οὐκ εἰδότας δὲ θύειν ὁρῶ.
</p></div1></body></text></TEI.2>