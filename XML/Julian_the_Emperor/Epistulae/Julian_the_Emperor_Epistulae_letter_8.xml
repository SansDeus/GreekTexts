<?xml version="1.0" encoding="utf-8"?>
<TEI.2><text id="tlg2003.tlg013.perseus-grc1"><body><div1 type="letter" n="8" org="uniform" sample="complete"><head>Μαξίμῳ φιλοσόφῳ</head><p>
<milestone unit="orgpage" n="414a" /> Πάντα ἀθρόα ἔπεισί μοι καὶ ἀποκλείει τὴν
φωνὴν ἄλλο ἄλλῳ προελθεῖν οὐ συγχωροῦν τῶν
ἐμῶν διανοημάτων, εἴτε τῶν ψυχικῶν παθῶν
εἴτε ὅπως φίλον κατονομάζειν τὰ τοιαῦτα. ἀλλ̓
ἀποδῶμεν αὐτοῖς ἣν ὁ χρόνος ἀπέδωκε τάξιν,
<milestone unit="orgpage" n="414b" /> εὐχαριστήσαντες τοῖς πάντα ἀγαθοῖς θεοῖς, οἳ
τέως μὲν γράφειν ἐμοὶ συνεχώρησαν, ἴσως δὲ ἡμῖν
καὶ ἀλλήλους ἰδεῖν συγχωρήσουσιν. ὡς πρῶτον
αὐτοκράτωρ ἐγενόμην ἄκων, ὡς ἴσασιν οἱ θεοί,
καὶ τοῦτο αὐτόθι καταφανὲς ὃν ἐνεδέχετο τρόπον
ἐποίησα: στρατεύσας ἐπὶ τοὺς βαρβάρους,
ἐκείνης μοι γενομένης τριμήνου τῆς στρατείας,
<pb id="v.3.p.22" />
<milestone unit="orgpage" n="414c" /> ἐπανιὼν εἰς τοὺς Γαλατικοὺς αἰγιαλοὺς ἐπεσκόπουν
καὶ τῶν ἐκεῖθεν ἡκόντων ἀνεπυνθανόμην, μή
τις φιλόσοφος, μή τις σχολαστικὸς ἢ τριβώνιον ἢ
χλανίδιον φορῶν κατῆρεν. ἐπεὶ δὲ περὶ τὸν Βισεντίωνα
ἦν: πολίχνη δὲ νῦν ἐστὶν ἀνειλημμένη,
πάλαι δὲ μεγάλη τε ἦν καὶ πολυτελέσιν ἱεροῖς
ἐκεκόσμητο, καὶ τείχει καρτερῷ καὶ προσέτι τῇ
φύσει τοῦ χωρίου: περιθεῖ γὰρ αὐτὸ ὁ Δοῦβις
ποταμός: ἡ δὲ ὥσπερ ἐν θαλάττῃ πετρώδης ἄκρα
ἀνέστηκεν, ἄβατος ὀλίγου δέω φάναι καὶ αὐτοῖς
<milestone unit="orgpage" n="414d" /> ὄρνισι, πλὴν ὅσα ὁ ποταμὸς αὐτὴν περιρρέων
ὥσπερ τινὰς αἰγιαλοὺς ἔχει προκειμένους: ταύτης
πλησίον τῆς πόλεως ἀπήντησε κυνικός τις ἀνήρ,
ἔχων τρίβωνα καὶ βακτηρίαν. τοῦτον πόρρωθεν
θεασάμενος οὐδὲν ἄλλο ὑπέλαβον ἢ σέ, πλησίον
δὲ ἤδη προσιὼν παρὰ σοῦ πάντως ἥκειν αὐτὸν
ἐνόμιζον. οὗτος δ̓ ἁνὴρ φίλος μέν, ἥττων δὲ
τῆς προσδοκωμένης ἐλπίδος. ἓν μὲν δὴ τοιοῦτον
ὄναρ ἐγένετό μοι. μετὰ τοῦτο δὲ πάντως ᾤμην
<milestone unit="orgpage" n="415a" /> σε πολυπραγμονήσαντα τὰ κατ̓ ἐμὲ τῆς Ἑλλάδος
ἐκτὸς οὐδαμῶς εὑρήσειν. ἴστω Ζεύς, ἴστω μέγας
Ἥλιος, ἴστω Ἀθηνᾶς κράτος καὶ πάντες θεοὶ καὶ
πᾶσαι, πῶς κατιὼν ἐπὶ τοὺς Ἰλλυριοὺς ἀπὸ τῶν
Κελτῶν ἔτρεμον ὑπὲρ σοῦ. καὶ ἐπυνθανόμην τῶν
<pb id="v.3.p.24" />
θεῶν ῾αὐτὸς μὲν οὐ τολμῶν: οὐ γὰρ ὑπέμενον οὔτε
ἰδεῖν τοιοῦτον οὔτε ἀκοῦσαι οὐδέν, οἷον ἄν τις ὑπέλαβε
<milestone unit="orgpage" n="415b" /> δύνασθαι τηνικαῦτα περὶ σὲ γίγνεσθαι, ἐπέτρεπον
δὲ ἄλλοις᾿, οἱ θεοὶ δὲ ταραχὰς μέν τινας
ἔσεσθαι περὶ σὲ περιφανῶς ἐδήλουν, οὐδὲν μέντοι
δεινὸν οὐδὲ εἰς ἔργον τῶν ἀθέων βουλευμάτων.
Ἀλλ̓ ὁρᾷς ὅτι μεγάλα καὶ πολλὰ παρέδραμον.
μάλιστά σε πυθέσθαι ἄξιον, πῶς μὲν ἀθρόως τῆς
ἐπιφανείας ᾐσθόμεθα τῶν θεῶν, τίνα δὲ τρόπον τὸ
τοσοῦτον τῶν ἐπιβούλων πλῆθος διαπεφεύγαμεν,
κτείναντες οὐδένα, χρήματα οὐδενὸς ἀφελόμενοι,
<milestone unit="orgpage" n="415c" /> φυλαξάμενοι δὲ μόνον οὓς ἐλαμβάνομεν ἐπ̓ αὐτοφώρῳ.
ταῦτα μὲν οὖν ἴσως οὐ γράφειν, ἀλλὰ
φράζειν χρή, οἶμαι δέ σε καὶ μάλα ἡδέως πεύσεσθαι.
θρησκεύομεν τοὺς θεοὺς ἀναφανδόν, καὶ τὸ
πλῆθος τοῦ συγκατελθόντος μοι στρατοπέδου θεοσεβές
ἐστιν. ἡμεῖς φανερῶς βουθυτοῦμεν. ἀπεδώκαμεν
τοῖς θεοῖς χαριστήρια ἑκατόμβας πολλάς.
<milestone unit="orgpage" n="415d" /> ἐμὲ κελεύουσιν οἱ θεοὶ τὰ πάντα ἁγνεύειν
εἰς δύναμιν, καὶ πείθομαί γε καὶ προθύμως αὐτοῖς:
μεγάλους γὰρ καρποὺς τῶν πόνων ἀποδώσειν
φασίν, ἢν μὴ ῥᾳθυμῶμεν. ἦλθε πρὸς ἡμᾶς Εὐάγριος.
... τοῦ παῤ ἡμῖν
τιμωμένου θεοῦ. ...
Πολλὰ γοῦν ἐπέρχεταί μοι πρὸς τούτοις, ἀλλὰ
χρὴ ταμιεύσασθαί τινα καὶ τῇ παρουσίᾳ τῇ σῇ.
<pb id="v.3.p.26" />
δεῦρο οὖν, τοὺς θεούς σοι, τὴν ταχίστην, εἴτε δύο
εἴτε πλείοσι χρησάμενος ὀχήμασιν. ἀπέστειλα
δὲ καὶ δύο τῶν πιστοτάτων ὑπηρετῶν, ὧν ὁ μὲν
εἷς ἄχρι τοῦ στρατοπέδου παραπέμψει σε: ἕτερος
δὲ ἐξεληλυθέναι σε καὶ ἥκειν ἤδη μηνύσει: πότερον
δὲ ὑπὸ ποτέρου γενέσθαι θέλεις αὐτὸς τοῖς
νεανίσκοις σήμηνον.
</p></div1></body></text></TEI.2>