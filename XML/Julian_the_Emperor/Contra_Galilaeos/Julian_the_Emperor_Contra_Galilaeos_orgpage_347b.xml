<?xml version="1.0" encoding="utf-8"?>
<TEI.2><text id="tlg2003.tlg017.perseus-grc1"><body><p><q direct="unspecified"><milestone unit="orgpage" n="347b" /> ἤνεγκε καὶ αὐτὸς ἀπὸ τῶν πρωτοτόκων τῶν προβάτων
καὶ ἀπὸ τῶν στεάτων αὐτῶν.</q> ναί, φασίν,
οὐ τὴν θυσίαν, ἀλλὰ τὴν διαίρεσιν ἐμέμψατο
πρὸς Κάιν εἰπών: <q direct="unspecified">Οὐκ ἐὰν ὀρθῶς προσενέγκῃς,
ὀρθῶς δὲ μὴ διέλῃς, ἥμαρτες;</q> τοῦτο ἔφη τις
πρὸς ἐμὲ τῶν πάνυ σοφῶν ἐπισκόπων: ὁ δὲ ἠπάτα
μὲν ἑαυτὸν πρῶτον, εἶτα καὶ τοὺς ἄλλους. ἡ γὰρ
διαίρεσις μεμπτὴ κατὰ τίνα τρόπον ἦν, ἀπαιτούμενος,
οὐκ εἶχεν ὅπως διεξέλθῃ, οὐδέ ὅπως πρὸς
ἐμὲ ψυχρολογήσῃ. βλέπων δὲ αὐτὸν ἐξαπορούμενον,
<pb id="v.2.p.420" />
<q direct="unspecified">Αὐτὸ τοῦτο,</q> εἶπον <q direct="unspecified">ὃ σὺ λέγεις, ὁ θεὸς
ὀρθῶς ἐμέμψατο. τὸ μὲν γὰρ τῆς προθυμίας ἴσον
ἦν ἀπ̓ ἀμφοτέρων, ὅτι δῶρα ὑπέλαβον χρῆναι καὶ
θυσίας ἀναφέρειν ἀμφότεροι τῷ θεῷ. περὶ δὲ τὴν
διαίρεσιν ὁ μὲν ἔτυχεν, ὁ δὲ ἥμαρτε τοῦ σκοποῦ.
πῶς καὶ τίνα τρόπον; ἐπειδὴ γὰρ τῶν ἐπὶ γῆς
ὄντων τὰ μέν ἐστιν ἔμψυχα, τὰ δὲ ἄψυχα, τιμιώτερα
δὲ τῶν ἀψύχων ἐστὶ τὰ ἔμψυχα τῷ ζῶντι
καὶ ζωῆς αἰτίῳ θεῷ, καθὸ καὶ ζωῆς μετείληφε καὶ
ψυχῆς οἰκειοτέρας —διὰ τοῦτο τῷ τελείαν προσάγοντι
θυσίαν ὁ θεὸς ἐπηυφράνθη.</q>
</p></body></text></TEI.2>