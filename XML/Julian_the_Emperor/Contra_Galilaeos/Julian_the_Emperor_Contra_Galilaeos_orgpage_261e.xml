<?xml version="1.0" encoding="utf-8"?>
<TEI.2><text id="tlg2003.tlg017.perseus-grc1"><body><p><milestone unit="orgpage" n="261e" /> πρὸς ἀλλήλους. ἀλλὰ περὶ μὲν τοῦτου μέλλοντες
ἐν τῷ δευτέρῳ συγγράμματι τὸ ἀληθὲς ἀκριβῶς
ἐξετάζειν, ὑπερτιθέμεθα. συγκεχωρήσθω δὲ καὶ
ἄρχων ἐξ Ἰούδα, οὐ <q direct="unspecified">θεὸς ἐκ θεοῦ</q> κατὰ τὰ παῤ
ὑμῶν λεγόμενα οὐδὲ <q direct="unspecified">Τὰ πάντα δἰ αὐτοῦ ἐγένετο
καὶ χωρὶς αὐτοῦ ἐγένετο οὐδὲ ἕν.</q> ἀλλ̓ εἴρηται
καὶ ἐν τοῖς ἀριθμοῖς: <q direct="unspecified">Ἀνατελεῖ ἄστρον ἐξ Ἰακὼβ
καὶ ἄνθρωπος ἐξ Ἰσραήλ.</q> τοῦθ̓ ὅτι τῷ Δαβὶδ
προσήκει καὶ τοῖς ἀπ̓ ἐκείνου, πρόδηλόν ἐστί
που: τοῦ γὰρ Ἰεσσαὶ παῖς ἦν ὁ Δαβίδ.
Εἴπερ οὖν ἐκ τούτων ἐπιχειρεῖτε συμβιβάζειν,
ἐπιδείξατε μίαν ἐκεῖθεν ἑλκύσαντες ῥῆσιν, ὅποι
πολλὰς πάνυ ἐγώ. ὅτι δὲ θεὸν τὸν ἕνα τὸν τοῦ
Ἰσραὴλ νενόμικεν, ἐν τῷ Δευτερονομίῳ φησίν:
<q direct="unspecified">Ὥστε εἰδέναι δε, ὅτι κύριος ὁ θεός σου, οὗτος
θεὸς εἶς ἐστι, καὶ οὐκ ἔστιν ἄλλος πλὴν αὐτοῦ.</q>
</p></body></text></TEI.2>