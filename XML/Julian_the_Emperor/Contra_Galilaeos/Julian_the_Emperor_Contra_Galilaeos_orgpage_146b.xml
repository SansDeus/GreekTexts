<?xml version="1.0" encoding="utf-8"?>
<TEI.2><text id="tlg2003.tlg017.perseus-grc1"><body><p><milestone unit="orgpage" n="146b" /> εἰδὼς οὐδὲ τὴν τῶν διαλέκτων σύγχυσιν ἀνατέθεικε
<pb id="v.2.p.358" />
τῷ θεῷ μόνῳ. φησὶ γὰρ αὐτὸν οὐ μόνον
κατελθεῖν οὐ μὴν οὐδὲ ἕνα συγκατελθεῖν αὐτῷ,
πλείονας δέ, καὶ τούτους οἵτινές εἰσιν οὐκ εἶπεν:
εὔδηλον δέ, ὅτι παραπλησίους αὐτῷ τοὺς συγκατιόντας
ὑπελάμβανεν. εἰ τοίνυν πρὸς τὴν σύγχυσιν
τῶν διαλέκτων οὐχ ὁ κύριος μόνος, ἀλλὰ
καὶ οἱ σὺν αὐτῷ κατέρχονται, πρόδηλον, ὅτι καὶ
πρὸς τὴν σύγχυσιν τῶν ἠθῶν οὐχ ὁ κύριος μόνος,
ἀλλὰ καὶ οἱ σὺν αὐτῷ τὰς διαλέκτους συγχέοντες
εἰκότως ἂν ὑπολαμβάνοιντο ταύτης εἶναι τῆς διαστάσεως αἴτιοι.
</p></body></text></TEI.2>