<?xml version="1.0" encoding="utf-8"?>
<TEI.2><text id="tlg0532.tlg001.perseus-grc1"><body><div1 type="book" n="5" org="uniform" sample="complete"><div2 type="chapter" n="1" org="uniform" sample="complete"><p><milestone unit="section" n="1" />
Τριῶν δὲ πλεύσαντες ἡμερῶν εἰς Ἀλεξάνδρειαν
ἤλθομεν. Ἀνιόντι δέ μοι κατὰ τὰς Ἡλίου καλουμένας
πύλας, συνηντᾶτο εὐθὺς τῆς πόλεως ἀστράπτον τὸ
κάλλος, καί μου τοὺς ὀφθαλμοὺς ἐγέμισεν ἡδονῆς.
<milestone unit="section" n="2" /> Στάθμη μὲν κιόνων ὄρθιος ἑκατέρωθεν ἐκ τῶν
Ἡλίου πυλῶν εἰς τὰς Σελήνης πύλας: οὗτοι γὰρ τῆς
πόλεως οἱ πυλωροί: ἐν μέσῳ δὲ τῶν κιόνων τῆς πόλεως
τὸ πεδίον. <milestone unit="section" n="3" /> Ὁδὸς δὲ διὰ τοῦ πεδίου πολλὴ καὶ
ἔνδημος ἀποδημία. Ὀλίγους δὲ τῆς πόλεως σταδίους
προελθὼν ἦλθον εἰς τὸν ἐπώνυμον Ἀλεξάνδρου τόπον.
Εἶδον δὲ ἐντεῦθεν ἄλλην πόλιν καὶ σχιζόμενον
ταύτῃ τὸ κάλλος. <milestone unit="section" n="4" /> Ὅσος γὰρ κιόνων ὄρχατος εἰς τὴν
εὐθυωρίαν, τοσοῦτος ἕτερος εἰς τὰ ἐγκάρσια. Ἐγὼ
<pb id="p.130" />
δὲ μερίζων τοὺς ὀφθαλμοὺς εἰς πάσας τὰς ἀγυιὰς
θεατὴς ἀκόρεστος ἤμην καὶ τὸ κάλλος ὅλως οὐκ ἐξήρκουν
ἰδεῖν. <milestone unit="section" n="5" />Τὰ μὲν ἔβλεπον, τὰ δὲ ἔμελλον, τὰ δὲ
ἠπειγόμην ἰδεῖν, τὰ δὲ οὐκ ἤθελον παρελθεῖν: ἐκράτει
 τὴν θέαν τὰ ὁρώμενα, εἷλκε τὰ προσδοκώμενα.
Περιάγων οὖν ἐμαυτὸν εἰς πάσας τὰς ἀγυιὰς καὶ
πρὸς τὴν ὄψιν δυσερωτιῶν εἶπον καμὼν <q direct="unspecified">ὀφθαλμοί,
<milestone unit="section" n="6" />νενικήμεθα.</q> Εἶδον δὲ δύο καινὰ καὶ παράλογα,
μεγέθους πρὸς κάλλος ἅμιλλαν καὶ δήμου πρὸς πόλιν
 φιλονεικίαν, καὶ ἀμφότερα νικῶντα. Ἡ μὲν γὰρ
ἠπείρου μείζων ἦν, ὁ δὲ πλείων ἔθνους: καὶ εἰ μὲν
εἰς τὴν πόλιν ἀπεῖδον, ἠπίστουν εἰ πληρώσει τις
δῆμος αὐτὴν ἀνδρῶν, εἰ δὲ <del status="unremarkable">εἰς</del> τὸν δῆμον ἐθεασάμην,
ἐθαύμαζον εἰ χωρήσει τις αὐτὸν πόλις. Τοιαύτη
 τις ἦν ἰσότητος τρυτάνη.
</p></div2>

<div2 type="chapter" n="2" org="uniform" sample="complete"><p><milestone unit="section" n="1" />
Ἦν δέ πως κατὰ δαίμονα ἱερομηνία τοῦ μεγάλου
θεοῦ, ὃν Δία μὲν Ἕλληνες, Σέραπιν δὲ καλοῦσιν
Αἰγύπτιοι. Ἦν δὲ καὶ πυρὸς δᾳδουχία: καὶ τοῦτο
μέγιστον ἐθεασάμην. <milestone unit="section" n="2" />Ἑσπέρα μὲν γὰρ ἦν καὶ ὁ ἥλιος
 κατεδύετο καὶ νὺξ ἦν οὐδαμοῦ, ἀλλὰ ἄλλος ἀνέτελλεν
ἥλιος κατακερματίζων. Τότε γὰρ εἶδον πόλιν ἐρίζουσαν
περὶ κάλλους οὐρανῷ. Ἐθεασάμην δὲ καὶ τὸν
Μειλίχιον Δία καὶ τὸν Διὸς Οὐρανίου νεών. <milestone unit="section" n="3" />Προσευξάμενοι
δὴ τῷ μεγάλῳ θεῷ καὶ ἱκετεύσαντες
 στῆσαι ἡμῖν ποτε τὰ δεινά, εἰς τὴν καταγωγὴν ἤλθομεν,
ἣν ἔτυχεν, ἣν ἔτυχεν ὁ Μενέλαος ἡμῖν μεμισθωμένος. Οὐκ
ἐῴκει δὲ ἄρα ὁ θεὸς ἐπινεύειν ταῖς ἡμετέραις εὐχαῖς,
ἀλλ̓ ἔμενεν ἡμᾶς καὶ ἄλλο τῆς Τύχης γυμνάσιον.
</p></div2>

<div2 type="chapter" n="3" org="uniform" sample="complete"><p><milestone unit="section" n="1" />
Ὁ γὰρ Χαιρέας πρὸ πολλοῦ τῆς Λευκίππης ἐλάνθανεν
 ἐρῶν καὶ διὰ τοῦτο μεμηνύκει τὸ φάρμακον,
ἅμα μὲν ἀφορμὴν οἰκειότητος ἑαυτῷ θηρώμενος, ἅμα
δὲ καὶ ἑαυτῷ σώζων τὴν κόρην. <milestone unit="section" n="2" />Εἰδὼς οὖν ἀμήχανον
<pb id="p.131" />
τὸ τυχεῖν, συντίθησιν ἐπιβουλήν, λῃστῶν ὁμοτέχνων
<del status="unremarkable">χεῖρα</del> συγκροτήσας, ἅτε θαλάσσιος ὢν ἄνθρωπος:
καὶ συνθέμενος αὐτοῖς ἃ δεῖ. ποιεῖν, ἐπὶ ξένια ἡμᾶς
εἰς τὴν Φάρον καλεῖ, σκηψάμενος γενεθλίων ἄγειν
ἡμέραν. <milestone unit="section" n="3" /> Ὡς οὖν προήλθομεν τῶν θυρῶν, οἰωνὸς
ἡμῖν γίνεται πονηρός: χελιδόνα κίρκος διώκων τὴν
Λευκίππην πατάσσει τῷ πτερῷ εἰς τὴν κεφαλήν.
Ταραχθεὶς οὖν ἐπὶ τούτῳ καὶ ἀνανεύσας εἰς οὐρανὸν
<q direct="unspecified">ὦ Ζεῦ, τί τοῦτο</q> ἔφην <q direct="unspecified">φαίνεις ἡμῖν τέρας; ἀλλ̓
εἰ τῷ ὄντι σὸς ὄρνις οὗτος, ἄλλον ἡμῖν σαφέστερον
<milestone unit="section" n="4" /> δεῖξον οἰωνόν.</q> Μεταστραφεὶς οὖν （ἔτυχον γὰρ παρεστὼς
ἐργαστηρίῳ ζωγράφου） γραφὴν ὁρῶ κειμένην,
ἥτις ὑπῃνίττετο προσόμοιον. Φιλομήλας γὰρ
εἶχε φθορὰν καὶ τὴν βίαν Τηρέως καὶ τῆς γλώττης
τὴν τομήν. Ἦν δὲ ὁλόκληρον τὸ διήγημα τοῦ δράματος,
<milestone unit="section" n="5" /> ὁ πέπλος, ὁ Τηρεύς, ἡ τράπεζα. Τὸν πέπλον
ἡπλωμένον εἱστήκει κρατοῦσα θεράπαινα: Φιλομήλα
παρειστήκει καὶ ἐπετίθει τῷ πέπλῳ τὸν δάκτυλον
καὶ ἐδείκνυ τῶν ὑφασμάτων τὰς γραφάς: ἡ Πρόκνη
πρὸς τὴν δεῖξιν ἐνενεύκει καὶ δριμὺ ἔβλεπε καὶ ὠργίζετο:
Θρᾲξ ὁ Τηρεὺς ἐνύφαντο Φιλομήλᾳ παλαίων
πάλην ἀφροδίσιον. <milestone unit="section" n="6" /> Ἐσπάρακτο τὰς κόμας ἡ γυνή, τὸ
ζῶμα ἐλέλυτο, τὸν χιτῶνα κατέρρηκτο, ἡμίγυμνος τὸ
στέρνον ἦν, τὴν δεξιὰν ἐπὶ τοὺς ὀφθαλμοὺς ἤρειδε
τοῦ Τηρέως, τῇ λαιᾷ τὰ διερρωγότα τοῦ χιτῶνος ἐπὶ
τοὺς μαστοὺς εἷλκεν. <del status="unremarkable">Ἐν</del> ἀγκάλαις εἶχε τὴν Φιλομήλαν
ὁ Τηρεύς, ἕλκων πρὸς ἑαυτὸν ὡς ἐνῆν τὸ σῶμα
καὶ σφίγγων ἐν χρῷ τὴν συμπλοκήν. <milestone unit="section" n="7" /> Ὧδε μὲν τὴν
τοῦ πέπλου γραφὴν ὕφηνεν ὁ ζωγράφος: τὸ δὲ λοιπὸν
<pb id="p.132" />
τῆς εἰκόνος: αἱ γυναῖκες ἐν κανῷ τὰ λείψανα
τοῦ δείπνου τῷ Τηρεῖ δεικνύουσι, κεφαλὴν παιδίου
καὶ χεῖρας, γελῶσι δὲ ἅμα καὶ φοβοῦνται. <milestone unit="section" n="8" />Ἀναπηδῶν
ἐκ τῆς κλίνης ὁ Τηρεὺς ἐγέγραπτο καὶ ἕλκων
 τὸ ξίφος ἐπὶ τὰς γυναῖκας: τὸ σκέλος ἤρειδεν ἐπὶ
τὴν τράπεζαν: ἡ δὲ οὔτε ἕστηκεν οὔτε πέπτωκεν,
ἀλλ̓ ἐδείκνυ ῥοπὴν μέλλοντος πτώματος.
</p></div2>

<div2 type="chapter" n="4" org="uniform" sample="complete"><p><milestone unit="section" n="1" />
Λέγει οὖν ὁ Μενέλαος <q direct="unspecified">ἐμοὶ δοκεῖ τὴν εἰς Φάρον
ὁδὸν ἐπισχεῖν: ὁρᾷς γὰρ οὐκ ἀγαθὰ δύο σύμβολα,
 τό τε τοῦ ὄρνιθος καθ̓ ἡμῶν πτερὸν καὶ τῆς εἰκόνος
τὴν ἀπειλήν. Λέγουσι δὲ οἱ τῶν συμβόλων ἐξηγηταὶ
σκοπεῖν τοὺς μύθους τῶν εἰκόνων, ἂν ἐξιοῦσιν ἡμῖν
ἐπὶ πρᾶξιν συντύχωσι, καὶ ἐξομοιοῦν τὸ ἀποβησόμενον
τῷ τῆς ἱστορίας λόγῳ. <milestone unit="section" n="2" />Ὁρᾷς οὖν ὅσων γέμει κακῶν
 ἡ γραφή: ἔρωτος παρανόμου, μοιχείας ἀναισχύντου,
γυναικείων ἀτυχημάτων: ὅθεν ἐπισχεῖν κελεύω
τὴν ἔξοδον.</q> Ἐδόκει μοι λέγειν εἰκότα, καὶ παραιτοῦμαι
τὸν Χαιρέαν ἐκείνην τὴν ἡμέραν. Ὁ μὲν οὖν
σφόδρα ἀνιώμενος ἀπηλλάττετο, φήσας αὔριον ἐφ̓
 ἡμᾶς ἀφίξεσθαι.
</p></div2>

<div2 type="chapter" n="5" org="uniform" sample="complete"><p><milestone unit="section" n="1" />
Ἡ δὲ Λευκίππη λέγει πρός με （φιλόμυθον γάρ
πως τὸ τῶν γυναικῶν γένος） <q direct="unspecified">τί βούλεται τῆς εἰκόνος
ὁ μῦθος καὶ τίνες αἱ ὄρνιθες αὗται καὶ τίνες αἱ
γυναῖκες καὶ τίς ὁ ἀναιδὴς ἐκεῖνος ἀνήρ;</q> Κἀγὼ καταλέγειν
 ἄρχομαι <q direct="unspecified">ἀηδὼν καὶ χελιδὼν καὶ ἔποψ:
<milestone unit="section" n="2" />πάντες ἄνθρωποι καὶ πάντες ὄρνιθες. Ἔποψ ὁ ἀνήρ,
αἱ δύο γυναῖκες Φιλομήλα χελιδὼν καὶ Πρόκνη ἀηδών.
Πόλις αὐταῖς Ἀθῆναι. Τηρεὺς ὁ ἀνήρ: Πρόκνη
Τηρέως γυνή. Βαρβάροις δέ, ὡς ἔοικεν, οὐχ ἱκανὴ
 πρὸς Ἀφροδίτην μία γυνή, μάλισθ̓ ὅταν αὐτοῖς καιρὸς
διδῷ πρὸς ὕβριν τρυφᾶν. <milestone unit="section" n="3" />Καιρὸς οὖν γίνεται τῷ
Θρᾳκὶ τούτῳ χρήσασθαι τῇ φύσει Πρόκνης ἡ φιλοστοργία:
<pb id="p.133" />
πέμπει γὰρ ἐπὶ τὴν ἀδελφὴν τὸν ἄνδρα τὸν
Τηρέα. Ὁ δὲ ἀπῄει μὲν ἔτι Πρόκνης ἀνήρ, ἀναστρέφει
δὲ Φιλομήλας ἐραστής, καὶ κατὰ τὴν ὁδὸν ἄλλην
αὑτῷ ποιεῖται τὴν Φιλομήλαν Πρόκνην. <milestone unit="section" n="4" /> Τὴν γλῶτταν
τῆς Φιλομήλας φοβεῖται, καὶ ἕδνα τῶν γάμων
αὐτῇ δίδωσι μηκέτι λαλεῖν καὶ κείρει τῆς φωνῆς τὸ
ἄνθος. Ἀλλὰ πλέον ἤνυσεν οὐδέν: ἡ γὰρ Φιλομήλας
τέχνη σιωπῶσαν εὕρηκε φωνήν. <milestone unit="section" n="5" /> Ὑφαίνει γὰρ πέπλον
ἄγγελον καὶ τὸ δρᾶμα πλέκει ταῖς κρόκαις, καὶ μιμεῖται
τὴν γλῶτταν ἡ χεὶρ καὶ Πρόκνης τοῖς ὀφθαλμοῖς
τὰ τῶν ὤτων μηνύει καὶ πρὸς αὐτὴν ἃ πέπονθε
τῇ κερκίδι λαλεῖ. <milestone unit="section" n="6" /> Ἡ Πρόκνη τὴν βίαν ἀκούει παρὰ
τοῦ πέπλου καὶ ἀμύνασθαι καθ̓ ὑπερβολὴν ζητεῖ τὸν
ἄνδρα. Ὀργαὶ δὲ δύο καὶ δύο γυναῖκες εἰς ἓν πνέουσαι
καὶ ὕβρει κεράσασαι τὴν ζηλοτυπίαν δεῖπνον ἐπινοοῦσι
τῶν γάμων ἀτυχέστερον. <milestone unit="section" n="7" /> Τὸ δὲ δεῖπνον ἦν ὁ
παῖς Τηρέως, οὗ μήτηρ μὲν ἦν πρὸ τῆς ὀργῆς ἡ Πρόκνη,
τότε δὲ τῶν ὠδίνων ἐπιλέληστο. Οὕτως αἱ τῆς
ζηλοτυπίας ὠδῖνες νικῶσι καὶ τὴν γαστέρα. Μόνον
γὰρ ἐρῶσαι <del status="unremarkable">αἱ</del> γυναῖκες ἀνιᾶσαι τὸν τὴν εὐνὴν
λελυπηκότα, κἂν πάσχωσιν ἐν οἷς ποιοῦσιν οὐχ ἧττον
κακόν, τὴν τοῦ πάσχειν λογίζονται συμφορὰν τῇ τοῦ
ποιεῖν ἡδονῇ. <milestone unit="section" n="8" /> Ἐδείπνησεν ὁ Τηρεὺς δεῖπνον Ἐρινύων,
αἱ δὲ ἐν κανῷ τὰ λείψανα τοῦ παιδίου παρέφερον,
γελῶσαι φόβῳ. Ὁ Τηρεὺς ὁρᾷ τὰ λείψανα τοῦ
παιδίου καὶ πενθεῖ τὴν τροφὴν καὶ ἐγνώρισεν ὢν
τοῦ δείπνου πατήρ: γνωρίσας μαίνεται καὶ σπᾶται
τὸ ξίφος καὶ ἐπὶ τὰς γυναῖκας τρέχει, ἃς δέχεται ὁ
ἀήρ. Καὶ ὁ Τηρεὺς αὐταῖς συναναβαίνει καὶ ὄρνις
γίνεται: καὶ τηροῦσιν ἔτι τοῦ πάθους τὴν εἰκόνα.
<milestone unit="section" n="9" /> Φεύγει μὲν ἀηδών, διώκει δὲ ὁ Τηρεύς. Οὕτως ἐφύλαξε
τὸ μῖσος καὶ μέχρι τῶν πτερῶν.</q>
<pb id="p.134" />
</p></div2>

<div2 type="chapter" n="6" org="uniform" sample="complete"><p><milestone unit="section" n="1" />
Τότε μὲν οὖν οὕτως ἐξεφύγομεν τὴν ἐπιβουλήν:
ἐκερδήσαμεν δὲ οὐδὲν ἢ μίαν ἡμέραν. Τῇ γὰρ ὑστεραίᾳ
παρῆν ἕωθεν ὁ Χαιρέας, καὶ ἡμεῖς αἰδεσθέντες
ἀντιλέγειν οὐκ εἴχομεν. Ἐπιβάντες οὖν σκάφους, ἤλθομεν
 εἰς τὴν Φάρον, ὁ δὲ Μενέλαος ἔμεινεν αὐτοῦ,
<milestone unit="section" n="2" />φήσας οὐχ ὑγιῶς ἔχειν. Πρῶτον μὲν οὖν ἡμᾶς ὁ Χαιρέας
ἐπὶ τὸν πύργον ἄγει καὶ δείκνυσι τὴν κατασκευὴν
θαυμασίαν τινὰ καὶ παράλογον. <milestone unit="section" n="3" />Ὄρος ἦν ἐν
μέσῃ τῇ θαλάσσῃ κείμενον, ψαῦον αὐτῶν τῶν νεφῶν,
 ὑπέρρει δὲ ὕδωρ κάτωθεν τοῦ ποιήματος: τὸ δὲ ἐπὶ
θαλάσσης εἱστήκει κρεμάμενον: ἐς δὲ τὴν τοῦ ὄρους
ἀκρόπολιν ὁ τῶν νεῶν κυβερνήτης ἀνέτελλεν ἥλιος.
Μετὰ δὲ ταῦτα ἡγεῖτο ἡμῖν ἐπὶ τὴν οἰκίαν: ἦν δὲ
ἐπ̓ ἐσχάτων τῆς νήσου κειμένη ἐπ̓ αὐτῇ τῇ θαλάσσῃ.
</p></div2>

<div2 type="chapter" n="7" org="uniform" sample="complete"><p><milestone unit="section" n="1" />
 Ἑσπέρας οὖν γενομένης ὑπεξέρχεται μὲν ὁ Χαιρέας,
πρόφασιν ποιησάμενος τὴν γαστέρα. Μετὰ μικρὸν
δὲ βοή τις ἐξαίφνης περὶ τὰς θύρας ἦν, καὶ εὐθὺς
εἰστρέχουσιν ἄνθρωποι μεγάλοι καὶ πολλοί, μαχαίρας
ἐσπασμένοι, καὶ ἐπὶ τὴν κόρην πάντες ὥρμησαν.
<milestone unit="section" n="2" /> Ἐγὼ δὲ ὡς εἶδον φερομένην μοι τὴν φιλτάτην,
οὐκ ἐνεγκὼν ἵεμαι διὰ τῶν ξιφῶν: καί με παίει τις
κατὰ τοῦ μηροῦ μαχαίρᾳ καὶ ὤκλασα. Ἐγὼ μὲν δὴ
καταπεσὼν ἐρρεόμην αἵματι, οἱ δὲ ἐνθέμενοι τῷ σκάφει
τὴν κόρην ἔφευγον. <milestone unit="section" n="3" />Θορύβου δὲ καὶ βοῆς οἷα ἐπὶ
 λῃσταῖς γενομένης ὁ στρατηγὸς τῆς νήσου παρῆν:
ἦν δέ μοι γνώριμος ἐκ τοῦ στρατοπέδου γενόμενος.
Δεικνύω δὴ τὸ τραῦμα καὶ δέομαι διῶξαι τοὺς λῃστάς:
ὥρμει δὲ πολλὰ πλοῖα ἐν τῇ πόλει. Τούτων
ἑνὸς ἐπιβὰς ὁ στρατηγὸς ἐδίωκεν ἅμα τῇ παρούσῃ
<pb id="p.135" />
φρουρᾷ: κἀγὼ δὲ συνανέβην φοράδην κομισθείς.
<milestone unit="section" n="4" /> Ὡς δὲ εἶδον οἱ λῃσταὶ προσιοῦσαν ἤδη τὴν ναῦν εἰς
ναυμαχίαν, ἱστᾶσιν ἐπὶ τοῦ καταστρώματος ὀπίσω τὼ
χεῖρε δεδεμένην τὴν κόρην, καί τις αὐτῶν μεγάλῃ τῇ
φωνῇ <q direct="unspecified">ἰδοὺ τὸ ἆθλον ὑμῶν</q> εἰπὼν ἀποτέμνει αὐτῆς
τὴν κεφαλὴν καὶ τὸ λοιπὸν σῶμα ὠθεῖ κατὰ τῆς
θαλάσσης. <milestone unit="section" n="5" /> Ἐγὼ δὲ ὡς εἶδον, ἀνέκραγον οἰμώξας καὶ
ὥρμησα ἐμαυτὸν ἐπαφεῖναι: ὡς δὲ οἱ παρόντες κατέσχον,
ἐδεόμην ἐπισχεῖν τε τὴν ναῦν καί τινα ἁλέσθαι
κατὰ τῆς θαλάττης, εἴ πως κἂν πρὸς ταφὴν λάβοιμι
τῆς κόρης τὸ σῶμα. <milestone unit="section" n="6" /> Καὶ ὁ στρατηγὸς πείθεται
καὶ ἵστησι τὴν ναῦν: καὶ δύο τῶν ναυτῶν ἀκοντίζουσιν
ἑαυτοὺς ἔξω τῆς νεὼς καὶ ἁρπάσαντες τὸ σῶμα
ἀναφέρουσιν. Ἐν τούτῳ δὲ οἱ λῃσταὶ μᾶλλον ἐρρωμενέστερον
ἤλαυνον: ὡς δὲ ἦμεν πάλιν πλησίον,
ὁρῶσιν οἱ λῃσταὶ ναῦν ἑτέραν καὶ γνωρίσαντες ἐκάλουν
πρὸς βοήθειαν: πορφυρεῖς δὲ ἦσαν πειρατικοί.
<milestone unit="section" n="7" /> Ἰδὼν δὲ ὁ στρατηγὸς δύο ναῦς ἤδη γενομένας ἐφοβήθη
καὶ πρύμναν ἐκρούετο: καὶ γὰρ οἱ πειραταὶ τοῦ
φυγεῖν ἀποτραπόμενοι προὐκαλοῦντο εἰς μάχην.
<milestone unit="section" n="8" /> Ἐπεὶ δὲ ἀνεστρέψαμεν εἰς γῆν, ἀποβὰς τοῦ σκάφους
καὶ τῷ σώματι περιχυθεὶς ἔκλαον. <q direct="unspecified">Νῦν μοι Λευκίππη
τέθνηκας ἀληθῶς θάνατον διπλοῦν, γῇ καὶ
θαλάττῃ διαιρούμενον: τὸ μὲν γὰρ λείψανον ἔχω
σου τοῦ σώματος, ἀπολώλεκα δὲ σέ. <milestone unit="section" n="9" /> Οὐκ ἴση τῆς
θαλάττης πρὸς τὴν γῆν ἡ νομή: μικρόν μοί σου μέρος
καταλέλειπται ἐν ὄψει τοῦ μείζονος: αὕτη δὲ ἐν
ὀλίγῳ τὸ πᾶν σου κρατεῖ. Ἀλλ̓ ἐπεί μὁ̣̣̓τῶν ἐν τῷ
προσώπῳ φιλημάτων ἐφθόνησεν ἡ Τύχη, φέρε σου
καταφιλήσω τὴν σφαγήν.</q>
</p></div2>

<div2 type="chapter" n="8" org="uniform" sample="complete"><p><milestone unit="section" n="1" />
 Ταῦτα καταθρηνήσας καὶ θάψας τὸ σῶμα πάλιν
εἰς τὴν Ἀλεξάνδρειαν ἔρχομαι, καὶ θεραπευθεὶς ἄκων
<pb id="p.136" />
τὸ τραῦμα, τοῦ Μενελάου με παρηγοροῦντος διεκαρτέρησα
ζῶν. <milestone unit="section" n="2" />Καὶ ἤδη μοι γεγόνεσαν μῆνες ἕξ, καὶ τὸ
πολὺ τοῦ πένθους ἤρχετο μαραίνεσθαι （χρόνος γὰρ
λύπης φάρμακον καὶ πεπαίνει τῆς ψυχῆς τὰ ἕλκη:
 μεστὸς γὰρ ἥλιος ἡδονῆς, καὶ τὸ λυπῆσαν πρὸς ὀλίγον,
κἂν ᾖ καθ̓ ὑπερβολήν, ἀναζεῖ μὲν ἐφ̓ ὅσον ἡ
ψυχὴ κάεται, τῇ δὲ τῆς ἡμέρας ψυχαγωγίᾳ νικώμενον
καταψύχεται）, καί μου τις κατόπιν βαδίζοντος ἐν ἀγορᾷ
τῆς χειρὸς ἄφνω λαβόμενος ἐπιστρέφει καὶ οὐδὲν εἰπὼν
περιπτυξάμενός με πολλὰ κατεφίλει. <milestone unit="section" n="3" /> Ἐγὼ δὲ
τὸ μὲν πρῶτον οὐκ ᾔδειν ὅστις ἦν, ἀλλ̓ εἱστήκειν
ἐκπεπληγμένος καὶ δεχόμενος τὰς προσβολὰς τῶν
ἀσπασμάτων, ὡς φιλημάτων σκοπός: ἐπεὶ δὲ μικρὸν
διέσχε, καὶ τὸ πρόσωπον εἶδον <q direct="unspecified">Κλεινίας δὲ ἦν</q>, ἀνακραγὼν
 ὑπὸ χαρᾶς ἀντιπεριβάλλω τε αὐτὸν καὶ τὰς
αὐτὰς ἀπεδίδουν περιπλοκάς, καὶ μετὰ ταῦτα εἰς τὴν
καταγωγὴν ἀνήλθομεν τὴν ἐμήν. Καὶ ὁ μὲν τὰ αὑτοῦ
μοι διηγεῖτο, ὅπως ἐκ τῆς ναυαγίας περιεγένετο, ἐγὼ
δὲ τὰ περὶ τῆς Λευκίππης ἅπαντα.
</p></div2>

<div2 type="chapter" n="9" org="uniform" sample="complete"><p><milestone unit="section" n="1" />
 <q direct="unspecified">Εὐθὺς μὲν γὰρ</q> ἔφη <q direct="unspecified">ῥαγείσης τῆς νεὼς ἐπὶ
τὸ κέρας ᾖξα, καὶ ἄκρου λαβόμενος μόλις, ἀνδρῶν
ἤδη πεπληρωμένου, περιβαλὼν τὰς χεῖρας ἐπεχείρουν
ἔχεσθαι παρακρεμάμενος. Ὀλίγον δὲ ἡμῶν ἐμπελαγισάντων,
κῦμα μέγιστον ἆραν τὸ ξύλον προσρήγνυσιν
 ὄρθιον ὑφάλῳ πέτρᾳ κατὰ θάτερον, οὗ ἐγὼ
ἔτυχον κρεμάμενος. <milestone unit="section" n="2" />Τὸ δὲ προσαραχθὲν βίᾳ πάλιν
εἰς τοὐπίσω δίκην μηχανῆς ἀπεκρούετο καί με ὥσπερ
ἀπὸ σφενδόνης ἐξερρίπτησε. Τοὐντεῦθεν δὲ ἐνηχόμην
τὸ ἐπίλοιπον τῆς ἡμέρας, οὐκέτι ἔχων ἐλπίδα
σωτηρίας. <milestone unit="section" n="3" /> Ἤδηδὲ καμὼν καὶ ἀφεὶς ἐμαυτὸν τῇ τύχῃ
ναῦν ὁρῶ κατὰ πρόσωπον φερομένην, καὶ τὰς χεῖρας
ἀνασχών, ὃν ἠδυνάμην τρόπον, ἱκετηρίαν ἐθέμην
<pb id="p.137" />
τοῖς νεύμασιν. Οἱ δὲ εἴτε ἐλεήσαντες, εἴτε καὶ τὸ
πνεῦμα αὐτοὺς κατήγαγεν, ἔρχονται κατ̓ ἐμέ, καί τις
τῶν ναυτῶν πέμπει μοι κάλων ἅμα τῆς νεὼς παραθεούσης:
κἀγὼ μὲν ἐλαβόμην, οἱ δὲ ἐφείλκυσάν με
ἐξ αὐτῶν τῶν τοῦ θανάτου πυλῶν. Ἔπλει δὲ τὸ
πλοῖον εἰς Σιδῶνα: καί μέ τινες γνωρίσαντες ἐθεράπευσαν.</q>
</p></div2>

<div2 type="chapter" n="10" org="uniform" sample="complete"><p><milestone unit="section" n="1" />
 <q direct="unspecified">δύο δὲ πλεύσαντες ἡμέρας ἐπὶ τὴν πόλιν ἥκομεν,
καὶ δέομαι τῶν ἐν τῷ πλοίῳ Σιδωνίων （Ξενοδάμας
δὲ ὁ ἔμπορος ἦν καὶ Θεόφιλος ὁ τούτου πενθερὸς）
μηδενὶ Τυρίων, εἰ περιτύχοιεν, κατειπεῖν ὡς
ἐκ ναυαγίας περιγενοίμην, ὡς ἂν μὴ μάθοιεν συναποδεδημηκότα.
<milestone unit="section" n="2" /> Ἤλπιζον γὰρ λήσειν, εἰ τὰ ἀπὸ τούτων
ἐν ἡσυχίᾳ γένοιτο, πέντε μόνον ἡμερῶν μοι μεταξὺ
γενομένων, αἷς οὐκ ἔτυχον ὀφθείς: τοῖς δὲ
κατὰ τὴν οἰκίαν τὴν ἐμήν, ὡς οἶδας, προηγορεύκειν
<del status="unremarkable">λέγειν</del> τοῖς πυνθανομένοις, εἰς κώμην ἀποδεδημηκέναι
μέχρι δέκα ὅλων ἡμερῶν. <milestone unit="section" n="3" /> Καὶ τοῦτόν γε τὸν
λόγον εὗρον περὶ ἐμοῦ κατεσχηκότα. Οὔπω δὲ ὁ σὸς
πατὴρ ἐκ τῆς Παλαιστίνης ἔτυχεν ἥκων, ἀλλὰ δύο
ἄλλων ὕστερον ἡμερῶν, καὶ καταλαμβάνει πεμφθέντα
παρὰ τοῦ τῆς Λευκίππης πατρὸς γράμματα, ἅπερ
ἔτυχε μετὰ μίαν ἡμέραν τῆς ἡμετέρας ἀποδημίας κεκομισμένα,
δἰ ὧν ὁ Σώστρατος ἐγγυᾷ σοὶ τὴν θυγατέρα.
<milestone unit="section" n="4" /> Ἐν ποικίλαις οὖν ἦν συμφοραῖς ἀναγνοὺς τὰ
γράμματα καὶ τὴν ὑμετέραν ἀκούσας φυγήν, τὸ μὲν
ὡς τὸ τῆς ἐπιστολῆς ἀπολέσας ἆθλον, τὸ δὲ ὅτι παρὰ
μικρὸν οὕτως ἡ Τύχη τὰ πράγματα ἔθηκε: καὶ γὰρ
οὐδὲν ἂν τούτων ἐγεγόνει, εἰ θᾶττον ἐκομίσθη τὰ
γράμματα. <milestone unit="section" n="5" /> Καὶ τῶν μὲν πεπραγμένων οὐδὲν πρὸς
τὸν ἀδελφὸν ἡγήσατό πω δεῖν γράφειν, ἀλλὰ καὶ τῆς
μητρὸς τῆς κόρης ἐδεήθη τὸ παρὸν ἐπισχεῖν. <milestone unit="section" n="6" />（Τάχα
<pb id="p.138" />
γὰρ αὐτοὺς ἐξευρήσομεν, καὶ οὐ δεῖ τὸ συμβὰν ἀτύχημα
μανθάνειν Σώστρατον. Ἄσμενοι δὲ ὅπου ποτ̓
ἂν ὦσιν ὄντες μάθωσι τὴν ἐγγύην καὶ ἀφίξονται,
εἴγε αὐτοῖς ἐξέσται φανερῶς ἔχειν ὑπὲρ οὗ πεφεύγασιν.）
<milestone unit="section" n="7" /> Ἐπολυπραγμόνει δὲ παντὶ σθένει ποῖ κεχωρήκατε.
Καὶ ὀλίγον πρὸ τούτων τῶν ἡμερῶν ἔρχεται
Διόφαντος ὁ Τύριος ἐξ Αἰγύπτου πεπλευκώς, καὶ
λέγει πρὸς αὐτὸν ὅτι σε ἐνθάδε ἐθεάσατο: κἀγὼ
μαθών, ὡς εἶχον, εὐθὺς ἐπιβὰς νεὼς ὀγδόην ταύτην
 ἡμέραν πᾶσάν σε περιῆλθον ζητῶν τὴν πόλιν. Πρὸς
ταῦτα οὖν σοι βουλευτέον ἐστίν, ὡς τάχα καὶ τοῦ πατρὸς
ἥξοντος ἐνταῦθα τοῦ σοῦ.</q>
</p></div2>

<div2 type="chapter" n="11" org="uniform" sample="complete"><p><milestone unit="section" n="1" />
Ταῦτα ἀκούσας ἀνῴμωξα ἐπὶ τῇ τῆς Τύχης παιδιᾷ
<q direct="unspecified">ὦ δαῖμον</q> λέγων, <q direct="unspecified">νῦν μὲν Σώστρατός μοι
 Λευκίππην ἐκδίδωσι καί μοι γάμους ἐκ μέσου πολέμου
πέμπει, μετρήσας ἀκριβῶς τὰς ἡμέρας, ἵνα μὴ
φθάσῃ τὴν φυγήν. <milestone unit="section" n="2" />Ὢ τῶν ἐξώρων εὐτυχημάτων, ὦ
μακάριος ἐγὼ παρὰ μίαν ἡμέραν. Μετὰ θάνατον
γάμοι, μετὰ θρῆνον ὑμέναιοι. Τίνα μοι δίδωσι νύμφην
 ἡ Τύχη; ἣν οὐδὲ ὁλόκληρόν μοι δέδωκε νεκράν.</q>
<milestone unit="section" n="3" /><q direct="unspecified">Οὐ θρήνων νῦν καιρὸς</q> ὁ Κλεινίας εἶπεν, <q direct="unspecified">ἀλλὰ
σκεψώμεθα, πότερον εἰς τὴν πατρίδα σοι νῦν ἀνακομιστέον
ἢ τὸν πατέρα ἐνταῦθα ἀναμενετέον.</q> <q direct="unspecified">Οὐδέτερον</q>
εἶπον: （ποίῳ γὰρ <del status="unremarkable">ἂν</del> ἴδοιμι προσώπῳ τὸν
 πατέρα, μάλιστα μὲν οὕτως αἰσχρῶς φυγών, εἶτα καὶ
τὴν παρακαταθήκην αὐτῷ τἀδελφοῦ διαφθείρας;
φεύγειν οὖν ἐντεῦθεν ὑπολείπεται πρὶν ἥκειν αὐτόν.）
<milestone unit="section" n="4" />Ἐν τούτῳ δὴ ὁ Μενέλαος εἰσέρχεται καὶ ὁ Σάτυρος
μετ̓ αὐτοῦ, καὶ τόν τε Κλεινίαν περιπτύσσονται
 καὶ μανθάνουσι παῤ ἡμῶν τὰ πεπραγμένα. Καὶ
ὁ Σάτυρος <q direct="unspecified">ἀλλ̓ ἔστι σοι</q> ἔφη <q direct="unspecified">τὰ παρόντα θέσθαι
καλῶς καὶ ἐλεῆσαι ψυχὴν ἐπὶ σοὶ φλεγομένην:
<pb id="p.139" />
<milestone unit="section" n="5" /> ἀκουσάτω δὲ καὶ ὁ Κλεινίας. Ἡ γὰρ Ἀφροδίτη μέγα
τούτῳ παρέσχεν ἀγαθόν, ὁ δ̓ οὐκ ἐθέλει λαβεῖν:
γυναῖκα γὰρ ἐξέμηνεν ἐπ̓ αὐτὸν πάνυ καλήν, ὥστε
ἂν ἰδὼν αὐτὴν εἴποις ἄγαλμα, Ἐφεσίαν τὸ γένος,
<milestone unit="section" n="6" /> ὄνομα Μελίτην: πλοῦτος πολὺς καὶ ἡλικία νέα. Τέθνηκε
δ̓ αὐτῆς προσφάτως ὁ ἀνὴρ κατὰ θάλατταν,
βούλεται δὲ τοῦτον ἔχειν δεσπότην （οὐ γὰρ ἄνδρα
ἐρῶ） καὶ δίδωσιν ἑαυτὴν καὶ πᾶσαν ἑαυτῆς τὴν οὐσίαν:
δἰ αὐτὸν γὰρ τέτταρας μῆνας νῦν ἐνθάδε διέτριψεν,
ἀκολουθῆσαι δεομένη. Ὁ δὲ οὐκ οἶδα τί παθὼν
ὑπερηφανεῖ, νομίζων αὐτῷ Λευκίππην ἀναβιώσεσθαι.</q>
</p></div2>

<div2 type="chapter" n="12" org="uniform" sample="complete"><p><milestone unit="section" n="1" />
 Καὶ ὁ Κλεινίας <q direct="unspecified">οὐκ ἀπὸ τρόπου δοκεῖ μοι</q>
φησὶν <q direct="unspecified">ὁ Σάτυρος λέγειν: κάλλος γὰρ καὶ πλοῦτος
καὶ ἔρως εἰ συνῆλθον ἐπὶ σέ, οὐχ ἕδρας <del status="unremarkable">ἔργον</del> οὐδ̓
ἀναβολῆς. Τὸ μὲν γὰρ κάλλος ἡδονήν, ὁ δὲ πλοῦτος
τρυφήν, ὁ δὲ ἔρως αἰδῶ: μισεῖ δὲ ὁ θεὸς τοὺς
ἀλαζόνας. <milestone unit="section" n="2" /> Φέρε πείσθητι τῷ Σατύρῳ καὶ χάρισαι τῷ
θεῷ.</q> Κἀγὼ στενάξας <q direct="unspecified">ἄγε με</q> εἶπον <q direct="unspecified">ὅποι θέλεις,
εἰ καὶ Κλεινίᾳ τοῦτο δοκεῖ: μόνον ὅπως τὸ γύναιόν
μοι μὴ παράσχῃ πράγματα ἐπείγουσα πρὸς τὸ ἔργον,
<milestone unit="section" n="3" /> ἔστ̓ ἂν εἰς τὴν Ἔφεσον ἀφικώμεθα. Φθάνω γὰρ
ἐπομοσάμενος ἐνταῦθα μὴ συνελθεῖν, ἔνθα Λευκίππην
ἀπολώλεκα.</q> Ταῦτα ἀκούσας ὁ Σάτυρος προστρέχει
πρὸς τὴν Μελίτην εὐαγγέλια φέρων: καὶ
μικρὸν διαλιπὼν αὖθις ἐπανέρχεται, λέγων ἀκούσασαν
τὴν γυναῖκα ὑφ̓ ἡδονῆς παρὰ μικρὸν τὴν ψυχὴν
ἀφεῖναι, δεῖσθαι δὲ ἥκειν ὡς αὐτὴν δειπνήσοντα τὴν
ἡμέραν γάμων προοίμιον.
</p></div2>

<div2 type="chapter" n="13" org="uniform" sample="complete"><p><milestone unit="section" n="1" />
 Ἐπείσθην καὶ ᾠχόμην: ἡ δὲ ὡς εἶδέ με, ἀναθοροῦσα
περιβάλλει καὶ πᾶν μου τὸ πρόσωπον ἐμπίπλησι
φιλημάτων. Ἦν δὲ τῷ ὄντι καλὴ καὶ γάλακτι
<pb id="p.140" />
μὲν ἂν εἶπες αὐτῆς τὸ πρόσωπον κεχρῖσθαι, ῥόδον δὲ
ἐμπεφυτεῦσθαι ταῖς παρειαῖς. <milestone unit="section" n="2" />Ἐμάρμαιρεν αὐτῆς τὸ
βλέμμα μαρμαρυγὴν ἀφροδίσιον: κόμη πολλὴ καὶ
βαθεῖα καὶ κατάχρυσος τῇ χρόᾳ, ὥστε ἔδοξα οὐκ ἀηδῶς
ἰδεῖν τὴν γυναῖκα. <milestone unit="section" n="3" /> Τὸ μὲν οὖν δεῖπνον ἦν πολυτελές:
ἡ δὲ ἐφαπτομένη τῶν παρακειμένων, ὡς
δοκεῖν ἐσθίειν, οὐκ ἠδύνατο τυχεῖν ὁλοκλήρου τροφῆς,
πάντα δὲ ἔβλεπεν ἐμέ: οὐδὲν γὰρ ἡδὺ τοῖς ἐρῶσι
πλὴν τὸ ἐρώμενον: τὴν γὰρ ψυχὴν πᾶσαν ὁ ἔρως καταλαβὼν
οὐδὲ αὐτῇ χώραν δίδωσι τῇ τροφῇ. <milestone unit="section" n="4" /> Ἡ δὲ
τῆς θέας ἡδονὴ διὰ τῶν ὀμμάτων εἰσρέουσα τοῖς
στέρνοις ἐγκάθηται: ἕλκουσα δὲ τοῦ ἐρωμένου τὸ
εἴδωλον ἀεὶ ἐναπομάττει τῷ τῆς ψυχῆς κατόπτρῳ καὶ
ἀναπλάττει τὴν μορφήν: ἡ δὲ τοῦ κάλλους ἀπορροὴ
 δἰ ἀφανῶν ἀκτίνων ἐπὶ τὴν ἐρωτικὴν ἑλκομένη καρδίαν
ἐναποσφραγίζει κάτω τὴν σκιάν. <milestone unit="section" n="5" />Λέγω δὴ πρὸς
αὐτὴν συνεὶς <q direct="unspecified">ἀλλὰ σύ γε οὐδενὸς μετέχεις τῶν σῶν
αὐτῆς, ἀλλ̓ ἔοικας τοῖς ἐν γραφαῖς ἐσθίουσιν:</q> ἡ δὲ
（ποῖον γὰρ ὄψον） ἔφη <q direct="unspecified">μοι πολυτελέστερον ἢ ποῖος
 οἶνος τιμιώτερος τῆς σῆς ὄψεως;</q> καὶ ἅμα λέγουσα
κατεφίλησέ με, προσιέμενον οὐκ ἀηδῶς τὰ φιλήματα:
εἶτα διασχοῦσα εἶπεν <q direct="unspecified">αὕτη μοι τροφή.</q>
</p></div2>

<div2 type="chapter" n="14" org="uniform" sample="complete"><p><milestone unit="section" n="1" />
Τότε μὲν οὖν ἐν τούτοις ἦμεν: ἑσπέρας δὲ γενομένης
ἡ μὲν ἐπεχείρει με κρατεῖν ἐκεῖ κοιμησόμενον,
 ἐγὼ δὲ παρῃτούμην, εἰπὼν ἃ καὶ πρὸς τὸν Σάτυρον
ἔτυχον προαγορεύσας. Μόλις οὖν ἀφίησιν
ἀνιωμένη. <milestone unit="section" n="2" />Τῇ δὲ ὑστεραίᾳ συνέκειτο ἡμῖν εἰς τὸ τῆς
Ἴσιδος ἱερὸν ἀπαντῆσαι διαλεξομένοις τε ἀλλήλοις
καὶ πιστωσομένοις ἐπὶ μάρτυρι τῇ θεῷ: συμπαρῆσαν
 δὲ ἡμῖν ὅ τε Μενέλαος καὶ ὁ Κλεινίας: καὶ ὠμνύομεν
ἐγὼ μὲν ἀγαπήσειν ἀδόλως, ἡ δὲ ἄνδρα ποιήσεσθαι
καὶ πάντων ἀποφανεῖν δεσπότην. <milestone unit="section" n="3" /><q direct="unspecified">Ἄρξει
<pb id="p.141" />
δὲ</q> εἶπον ἐγὼ <q direct="unspecified">τῶν συνθηκῶν ἡ εἰς Ἔφεσον ἡμῶν
ἄφιξις: ἐνταῦθα γάρ, ὡς ἔφην, Λευκίππῃ παραχωρήσεις.</q>
Δεῖπνον οὖν ἡμῖν ηὐτρεπίζετο πολυτελές,
καὶ ὄνομα μὲν ἦν τῷ δείπνῳ γάμοι, τὸ δὲ ἔργον συνέκειτο
ταμιεύεσθαι. <milestone unit="section" n="4" /> Καί τι μέμνημαι καὶ γελοῖον
παρὰ τὴν ἑστίασιν τῆς Μελίτης. Ὡς γὰρ ἐπευφήμουν
τοῖς γάμοις οἱ παρόντες, νεύσασα πρός με
ἡσυχῆ <q direct="unspecified">καινὸν</q> εἶπεν <q direct="unspecified">ἐγὼ μόνη πέπονθα. Κενοτάφιον
μὲν γὰρ εἶδον, κενογάμιον δ̓ οὔ.</q> Ταῦτα μὲν
οὖν ἔπαιζε σπουδῇ.
</p></div2>

<div2 type="chapter" n="15" org="uniform" sample="complete"><p><milestone unit="section" n="1" />
 Τῇ δὲ ἐπιούσῃ στελλόμεθα πρὸς ἀποδημίαν:
κατὰ τύχην δὲ καὶ τὸ πνεῦμα ἐκάλει ἡμᾶς. Καὶ ὁ
Μενέλαος μέχρι τοῦ λιμένος ἐλθὼν καὶ ἀσπασάμενος,
εὐτυχεστέρας εἰπὼν νῦν ἡμᾶς τυχεῖν τῆς θαλάσσης
ἀπετράπετο αὖθις, νεανίσκος πάνυ χρηστὸς καὶ θεῶν
ἄξιος καὶ ἅμα δακρύων ἐμπεπλησμένος: καὶ ἡμῖν δὲ
πᾶσι κατεφέρετο δάκρυα. <milestone unit="section" n="2" /> Τῷ δὲ Κλεινίᾳ ἐδόκει μή
με καταλιπεῖν, ἀλλὰ μέχρις Ἐφέσου συμπλεύσαντα
καί τινα ἐνδιατρίψαντα τῇ πόλει χρόνον ἐπανελθεῖν,
<milestone unit="section" n="3" /> εἰ τἀμὰ ἐν καλῷ κείμενα καταμάθοι. Γίνεται δὴ κατ̓
οὐρὰν ἡμῶν ὁ ἄνεμος, ἑσπέρα τε ἦν καὶ δειπνήσαντες
ἐκείμεθα κοιμησόμενοι: ἰδία δὲ ἐμοί τε καὶ τῇ Μελίτῃ
καλύβη τις ἦν ἐπὶ τοῦ σκάφους περιπεφραγμένη.
<milestone unit="section" n="4" /> Περιβαλοῦσα οὖν με κατεφίλει καὶ ἀπῄτει τὸν γάμον
<q direct="unspecified">νῦν μὲν</q> λέγουσα <q direct="unspecified">Λευκίππης τοὺς ὅρους ἐξήλθομεν
καὶ τῶν συνθηκῶν τοὺς ὅρους ἀπειλήφαμεν: ἐντεῦθεν
ἡ προθεσμία. Τί με δεῖ νῦν εἰς Ἔφεσον περιμένειν;
ἄδηλοι τῆς θαλάσσης αἱ τύχαι, ἄπιστοι τῶν
ἀνέμων αἱ μεταβολαί. <milestone unit="section" n="5" /> Πίστευσόν μοι, Κλειτοφῶν,
<pb id="p.142" />
κάομαι: ὄφελον ἠδυνάμην δεῖξαι τὸ πῦρ, ὄφελον
εἶχε τὴν αὐτὴν φύσιν τῷ κοινῷ πυρί, ἵνα σοι περιχυθεῖσα
κατέφλεξα: νῦν δὲ πρὸς τοῖς ἄλλοις τοῦτο
μόνον τὸ πῦρ ἰδίαν ὕλην ἔχει καὶ ἐν ταῖς πρὸς τοὺς
 ἐραστὰς συμπλοκαῖς ἀνακαόμενον λάβρον τῶν συμπλεκομένων
φείδεται. <milestone unit="section" n="6" />Ὢ πυρὸς μυστικοῦ, πυρὸς ἐν
ἀπορρήτῳ δᾳδουχουμένου, πυρὸς τοὺς ὅρους αὐτοῦ
φυγεῖν μὴ θέλοντος. Μυηθῶμεν οὖν, ὦ φίλτατε, τὰ
τῆς Ἀφροδίτης μυστήρια.</q>
</p></div2>

<div2 type="chapter" n="16" org="uniform" sample="complete"><p><milestone unit="section" n="1" />
 Κἀγὼ εἶπον <q direct="unspecified">μή με βιάσῃ λῦσαι θεσμὸν ὁσίας
νεκρῶν: οὔπω τῆς ἀθλίας ἐκείνης τοὺς ὅρους παρήλθομεν,
ἕως ἂν γῆς ἐπιβῶμεν ἑτέρας. Οὐκ ἤκουσας,
ὡς ἐν θαλάσσῃ τέθνηκεν; ἔτι πλέω Λευκίππης
τὸν τάφον: τάχα που περὶ τὴν ναῦν αὐτῆς εἰλεῖται
τὸ εἴδωλον. <milestone unit="section" n="2" /> Λέγουσι δὲ τὰς ἐν ὕδατι ψυχὰς ἀνῃρημένας
μηδὲ εἰς Ἅδου καταβαίνειν ὅλως, ἀλλ̓ αὐτοῦ
περὶ τὸ ὕδωρ ἔχειν τὴν πλάνην, καὶ ἐπιστήσεται
τάχα ἡμῖν συμπλεκομένοις. Ἐπιτήδειον δέ σοι δοκεῖ
τὸ χωρίον εἶναι πρὸς γάμον; γάμος ἐπὶ κύματος,
 γάμος ὑπὸ θαλάσσης φερόμενος; θάλαμον ἡμῖν θέλεις
γενέσθαι μὴ μένοντα;</q>
<milestone unit="section" n="3" /><q direct="unspecified">Σὺ μὲν</q> ἔφη <q direct="unspecified">σοφίζῃ, φίλτατε: πᾶς δὲ τόπος
τοῖς ἐρῶσι θάλαμος: οὐδὲν γὰρ ἄβατον τῷ θεῷ. Θάλασσα
δὲ μὴ καὶ οἰκειοτάτη ἐστὶν Ἔρωτι καὶ Ἀφροδισίοις
 μυστηρίοις; θυγάτηρ Ἀφροδίτη Θαλάσσης.
<milestone unit="section" n="4" />Χαρισώμεθα τῇ γαμηλίῳ θεῷ, τιμήσωμεν αὐτῆς γάμῳ
τὴν μητέρα: ἐμοὶ μὲν γὰρ δοκεῖ τὰ παρόντα γάμων
εἶναι σύμβολα. Ζυγὸς μὲν οὗτος ὑπὲρ κεφαλῆς
κρεμάμενος, δεσμοὶ δὲ περὶ τὴν κεραίαν τεταμένοι:
 καλά γε, ὦ δέσποτα, τὰ μαντεύματα: ὑπὸ ζυγὸν ὁ
<pb id="p.143" />
θάλαμος καὶ κάλω δεδεμένοι: ἀλλὰ καὶ πηδάλιον
τοῦ θαλάμου πλησίον. <milestone unit="section" n="5" /> Ἰδοὺ τοὺς γάμους ἡμῶν ἡ
Τύχη κυβερνᾷ, νυμφοστολήσουσι δὲ ἡμᾶς Ποσειδῶν
καὶ Νηρεΐδων χορός: ἐνταῦθα γὰρ καὶ αὐτὸς Ἀμφιτρίτην
γαμεῖ. Λιγυρὸν δὲ συρίζει περὶ τοὺς κάλως
καὶ τὸ πνεῦμα: ἐμοὶ μὲν ὑμέναιον ᾄδειν δοκεῖ τὰ
τῶν ἀνέμων αὐλήματα. <milestone unit="section" n="6" /> Ὁρᾷς δὲ καὶ τὴν ὀθόνην κεκυρτωμένην,
ὥσπερ ἐγκύμονα γαστέρα: δεξιόν μοι
καὶ τοῦτο τῶν οἰωνισμάτων: ἔσῃ μοι ταχὺ καὶ
πατήρ.</q>
<milestone unit="section" n="7" /> Ἰδὼν οὖν αὐτὴν σφόδρα ἐγκειμένην <q direct="unspecified">φιλοσοφήσωμεν</q>
εἶπον <q direct="unspecified">ὦ γύναι, μέχρις <del status="unremarkable">ἂν</del> λαβώμεθα γῆς:
ὄμνυμι γάρ σοι τὴν θάλατταν αὐτὴν καὶ τὴν τοῦ
πλοῦ τύχην, ὡς ἐσπούδακα καὶ αὐτός. Ἀλλ̓ εἰσὶ καὶ
θαλάσσης νόμοι. <milestone unit="section" n="8" /> Πολλάκις ἤκουσα παρὰ τῶν ναυτικωτέρων,
καθαρὰ δεῖν ἀφροδισίων εἶναι τὰ σκάφη,
τάχα μὲν ὡς ἱερά, τάχα δὲ ἵνα μή τις ἐν τηλικούτῳ
κινδύνῳ τρυφᾷ. Μὴ ἐνυβρίσωμεν, ὦ φιλτάτη,
τῇ θαλάσσῃ: μὴ συμμίξωμεν γάμον ὁμοῦ καὶ φόβον:
τηρήσωμεν ἑαυτοῖς καθαρὰν τὴν ἡδονήν.</q> Ταῦτα
λέγων καὶ μειλισσόμενος τοῖς φιλήμασιν ἔπειθον,
καὶ τὸ λοιπὸν οὕτως ἐκαθεύδομεν.
</p></div2>

<div2 type="chapter" n="17" org="uniform" sample="complete"><p><milestone unit="section" n="1" />
 Πέντε δὲ τῶν ἑξῆς ἡμερῶν διανύσαντες τὸν
πλοῦν ἥκομεν εἰς τὴν Ἔφεσον. Οἰκία μεγάλη καὶ
πρώτη τῶν ἐκεῖ, θεραπεία πολλὴ καὶ ἡ ἄλλη παρασκευὴ
πολυτελής. <milestone unit="section" n="2" /> Κελεύει δὴ δεῖπνον ὡς ὅτι ἐκπρεπέστατον
ἑτοιμάζειν: <q direct="unspecified">ἡμεῖς δὲ τέως</q> ἔφη <q direct="unspecified">χωρήσωμεν
εἰς τοὺς ἀγρούς.</q> Ἀπεῖχον δὲ τῆς πόλεως σταδίους
τέτταρας. Ἐπικαθίσαντες οὖν ὀχήματι
ἐξήλθομεν.
<milestone unit="section" n="3" /> Καὶ ἐπεὶ τάχιστα παρεγενόμεθα, διεβαδίζομεν
τοὺς ὀρχάτους τῶν φυτῶν, καὶ ἐξαίφνης προσπίπτει
<pb id="p.144" />
τοῖς γόνασιν ἡμῶν γυνή, χοίνιξι παχείαις δεδεμένη,
δίκελλαν κρατοῦσα, τὴν κεφαλὴν κεκαρμένη, ἐρρυπωμένη
τὸ σῶμα, χιτῶνα ἀνεζωσμένη ἄθλιον πάνυ,
καὶ <q direct="unspecified">ἐλέησόν με</q> ἔφη <q direct="unspecified">δέσποινα, γυνὴ γυναῖκα,
 ἐλευθέραν μέν, ὡς ἔφυν, δούλην δὲ νῦν, ὡς δοκεῖ
τῇ Τύχῃ,</q> καὶ ἅμα ἐσιώπησε. <milestone unit="section" n="4" />Λέγει οὖν ἡ Μελίτη
<q direct="unspecified">ἀνάστηθι, ὦ γύναι: λέγε τίς εἶ καὶ πόθεν,
καὶ τίς σοι τοῦτον περιέθηκε τὸν σίδηρον: κέκραγε
γάρ σου καὶ ἐν κακοῖς ἡ μορφὴ τὴν εὐγένειαν.</q> <q direct="unspecified">Ὁ
 σὸς</q> εἶπεν <q direct="unspecified">οἰκέτης, ὅτι αὐτῷ μὴ πρὸς εὐνὴν ἐδούλευον.
<milestone unit="section" n="5" />Ὄνομά <del status="unremarkable">μοι</del> Λάκαινα, Θετταλὴ τὸ γένος,
καί σοι προσφέρω μου ταύτην τὴν τύχην ἱκετηρίαν.
Ἀπόλυσόν με τῆς καθεστώσης συμφορᾶς: πάρασχε
δέ μοι τὴν ἀσφάλειαν, ἔστ̓ ἂν ἀποτίσω τὰς δισχιλίας:
 τοσούτου γάρ με ὁ Σωσθένης ἀπὸ τῶν λῃστῶν
ἐωνήσατο. <milestone unit="section" n="6" />Ποριοῦμεν δέ, εὖ ἴσθι, τὴν ταχίστην: εἰ
δὲ μή, σοὶ δουλεύσομεν. Ὁρᾷς δὲ καὶ πληγαῖς ὡς
κατέξηνέ με πολλαῖς.</q> Καὶ ἅμα διανοίξασα τὸν χιτῶνα
δείκνυσι τὰ νῶτα διαγεγραμμένα ἔτι
 οἰκτρότερον.
<milestone unit="section" n="7" />Ὡς οὖν ταῦτα ἠκούσαμεν, ἐγὼ μὲν συνεχύθην:
καὶ γάρ τι ἐδόκει Λευκίππης ἔχειν: ἡ δὲ Μελίτη
ἔφη <q direct="unspecified">θάρρει, γύναι: τούτων γάρ σε λύσομεν εἴς τε
τὴν οἰκείαν προῖκα ἀποπέμψομεν. Τὸν Σωσθένην
<milestone unit="section" n="8" /> καλεσάτω τις ἡμῖν.</q> Ἡ μὲν οὖν εὐθὺς τῶν δεσμῶν
ἠλευθεροῦτο, ὁ δὲ παρῆν τεταραγμένος. Λέγει οὖν
ἡ Μελίτη <q direct="unspecified">ὦ κακὴ κεφαλή, τίνα ποτὲ κἂν τῶν
ἀχρειοτάτων οἰκετῶν τεθέασαι παῤ ἡμῖν οὕτως
ᾐκισμένον; τίς αὕτη; λέγε μηδὲν ψευσάμενος.</q>
<milestone unit="section" n="9" /> <q direct="unspecified">Οὐκ οἶδα</q> εἶπεν <q direct="unspecified">ὦ δέσποινα, πλὴν ἔμπορός τις,
ὄνομα Καλλισθένης, ταύτην μοι πέπρακε, φάσκων
ἐωνῆσθαι μὲν αὐτὴν ἀπὸ λῃστῶν, εἶναι δὲ ἐλευθέραν:
<pb id="p.145" />
<milestone unit="section" n="10" /> ὄνομα δὲ αὐτὴν ὁ ἔμπορος ἐκάλει Λάκαιναν.</q> Ἡ δὲ
τὸν μὲν τῆς διοικήσεως, ἧς εἶχεν, ἀπέπαυσε, τὴν
δὲ παραδίδωσι θεραπαίναις, κελεύσασα λοῦσαι καὶ
ἐσθῆτα ἀμφιέσαι καθαρὰν καὶ εἰς ἄστυ ἀγαγεῖν:
διοικήσασα δέ τινα τῶν κατὰ τοὺς ἀγρούς, ὧν ἕνεκεν
παρῆν, ἐπιβᾶσα τοῦ ὀχήματος ἅμα ἐμοί, ἐπανῄειμεν
εἰς τὴν πόλιν καὶ περὶ τὸ δεῖπνον ἦμεν.
</p></div2>

<div2 type="chapter" n="18" org="uniform" sample="complete"><p><milestone unit="section" n="1" />
 Ἑστιωμένῳ δέ μοι μεταξὺ σημαίνει νεύσας ὁ Σάτυρος
προανίστασθαι, καὶ ἦν τὸ πρόσωπον ἐσπουδακώς.
Σκηψάμενος οὖν ὑπό τινος τῶν κατὰ τὴν
γαστέρα ἐπείγεσθαι ἐξανίσταμαι: καὶ ἐπεὶ προῆλθον,
<milestone unit="section" n="2" /> λέγει μὲν οὐδέν, ἐπιστολὴν δὲ ὀρέγει. Λαβὼν δέ,
πρὶν ἀναγνῶναί <del status="unremarkable">με,</del> κατεπλάγην εὐθύς: ἐγνώρισα
γὰρ Λευκίππης τὰ γράμματα. Ἐγέγραπτο δὲ τάδε:
ΛΕΥΚΙΠΠΗ ΚΛΕΙΤΟΦΩΝΤΙ ΤΩ῾̣̣̓
ΔΕΣΠΟΤΗ῾̣̣̓ ΜΟΥ.
<milestone unit="section" n="3" /> Τοῦτο γάρ σε δεῖ καλεῖν, ἐπεὶ καὶ τῆς δεσποίνης ἀνὴρ
εἶ τῆς ἐμῆς. Ὅσα μὲν διὰ σὲ πέπονθα, οἶδας: ἀνάγκη δὲ νῦν
ὑπομνῆσαί σε. <milestone unit="section" n="4" /> Διὰ σὲ τὴν μητέρα κατέλιπον καὶ πλάνην εἱλόμην,
διὰ σὲ πέπονθα ναυαγίαν καὶ λῃστῶν ἠνεσχόμην: διὰ
σὲ ἱερεῖον γέγονα καὶ καθαρμὸς καὶ τέθνηκα ἤδη δεύτερον,
διὰ σὲ πέπραμαι καὶ ἐδέθην σιδήρῳ καὶ δίκελλαν ἐβάστασα καὶ
ἔσκαψα γῆν καὶ ἐμαστιγώθην, ἵνα σὺ ὃ γέγονας ἄλλῃ γυναικὶ
κἀγὼ ἑτέρῳ ἀνδρὶ γένωμαι; <milestone unit="section" n="5" /> Μὴ γένοιτο. Ἀλλ̓ ἐγὼ μὲν ἐπὶ
τοσαύταις ἀνάγκαις διεκαρτέρησα, σὺ δὲ ἄπρατος, ἀμαστίγωτος
γαμεῖς. Εἴ τις οὖν τῶν πεπονημένων διὰ σὲ κεῖται χάρις,
δεήθητί σου τῆς γυναικὸς ἀποπέμψαι, ὡς ἐπηγγείλατο: τὰς
δὲ δισχιλίας, ἃς ὁ Σωσθένης ὑπὲρ ἐμοῦ κατεβάλετο, πίστευσον
ἡμῖν καὶ ἐγγύησαι πρὸς τὴν Μελίτην ὅτι πέμψομεν: ἐγγὺς
γὰρ τὸ Βυζάντιον. <milestone unit="section" n="6" /> Ἐὰν δὲ καὶ ἀποτίσῃς, νόμιζε μισθόν μοι
δεδωκέναι τῶν ὑπὲρ σοῦ πόνων. Ἔρρωσο καὶ ὄναιο τῶν καινῶν
γάμων. Ἐγὼ δὲ ἔτι σοι ταῦτα γράφω παρθένος.
</p></div2>

<div2 type="chapter" n="19" org="uniform" sample="complete"><p><milestone unit="section" n="1" />
 Τούτοις ἐντυχὼν πάντα ἐγινόμην ὁμοῦ: ἀνεφλεγόμην,
ὠχρίων, ἐθαύμαζον, ἠπίστουν, ἔχαιρον,
<pb id="p.146" />
<milestone unit="section" n="2" />ἠχθόμην. Λέγω οὖν πρὸς τὸν Σάτυρον <q direct="unspecified">πότερον ἐξ
Ἅδου ἥκεις φέρων τὴν ἐπιστολήν, ἢ τί ταῦτα θέλει;
Λευκίππη πάλιν ἀνεβίω;</q> <q direct="unspecified">Μάλιστα</q> ἔφη, <q direct="unspecified">καὶ
ἔστιν ἣν εἶδες ἐν τοῖς ἀγροῖς. Τότε μὲν οὖν οὐδ̓ ἂν
 ἄλλος αὐτὴν ἰδὼν ἐγνώρισεν, ἔφηβον οὕτω γενομένην:
τοῦτο γὰρ ἡ τῶν τριχῶν αὐτῆς κουρὰ <del status="unremarkable">μόνον</del>
<milestone unit="section" n="3" />ἐνήλλαξεν.</q> <q direct="unspecified">Εἶτα ἕστηκας</q> ἔφην <q direct="unspecified">ἐπὶ τηλικούτοις
ἀγαθοῖς καὶ μέχρι τῶν ὤτων μόνον εὐφραίνεις, ἀλλ̓
οὐ δεικνύεις καὶ τοῖς ὄμμασι τἀγαθά;</q> <q direct="unspecified">Μὴ σύ γε</q>
 εἶπεν ὁ Σάτυρος: <q direct="unspecified">ἀλλ̓ ἐνεὸς κάτασχε <q direct="unspecified">μὴ πάντα
ἀπολέσῃς</q>, ἕως <del status="unremarkable">ἂν</del> περὶ τούτων ἀσφαλέστερον βουλευσώμεθα.
<milestone unit="section" n="4" />Γυναῖκα ὁρᾷς <del status="unremarkable">τὴν</del> πρώτην Ἐφεσίων
μαινομένην ἐπὶ σοί, ἡμᾶς δὲ ἐρήμους ἐν μέσαις ἄρκυσιν.</q>
<q direct="unspecified">Ἀλλ̓ οὐ δύναμαι</q> ἔφην: （ἐπέρχεται γὰρ
διὰ πασῶν τῶν τοῦ σώματος ὁδῶν ἡ χαρά. <milestone unit="section" n="5" /> Ἀλλ̓
ἰδού μοι διὰ τῶν γραμμάτων ἐγκαλεῖ.） Καὶ ἅμα αὖθις
ἐντυγχάνων τοῖς γράμμασιν, ὡς ἐκείνην δἰ αὐτῶν
βλέπων, καὶ ἀναγινώσκων καθ̓ ἓν ἔλεγον <q direct="unspecified">δίκαια
ἐγκαλεῖς, φιλτάτη. Πάντα δἰ ἐμὲ ἔπαθες:
<milestone unit="section" n="6" /> πολλῶν σοι γέγονα κακῶν αἴτιος.</q> Ὡς δὲ εἰς τὰς μάστιγας
καὶ εἰς τὰς βασάνους ἐγενόμην, ἃς ὁ Σωσθένης
αὐτῇ παρετρίψατο, ἔκλαον ὥσπερ αὐτὰς τὰς
βασάνους βλέπων αὐτῆς: ὁ γὰρ λογισμὸς πέμπων τῆς
ψυχῆς τὰ ὄμματα πρὸς τὴν ἀπαγγελίαν τῶν γραμμάτων,
 ἐδείκνυ τὰ ὁρώμενα ὡς δρώμενα: πάνυ δὲ
ἠρυθρίων ἐφ̓ οἷς μοι τὸν γάμον ὠνείδιζεν, ὥσπερ
ἐπ̓ αὐτοφώρῳ μοιχὸς κατειλημμένος. Οὕτως ᾐσχυνόμην
καὶ τὰ γράμματα.
</p></div2>

<div2 type="chapter" n="20" org="uniform" sample="complete"><p><milestone unit="section" n="1" />
<q direct="unspecified">Οἴμοι, πῶς ἀπολογήσομαι, Σάτυρε;</q> ἔφην:
 <q direct="unspecified">ἑαλώκαμεν: Λευκίππη κατέγνωκεν ἡμῶν: τάχα δὲ
καὶ μεμισήμεθα. Ἀλλὰ πῶς ἐσώθη φράσον σὺ καὶ
τίνος σῶμα ἐθάψαμεν;</q> <q direct="unspecified">Αὐτή σοι κατὰ καιρὸν
<pb id="p.147" />
φράσει: τὸ δὲ νῦν</q> ὁ Σάτυρος ἔφη <q direct="unspecified">ἀντιγράψαι σε
δεῖ καὶ ἱλάσασθαι τὴν κόρην. <milestone unit="section" n="2" /> Κἀγὼ γὰρ αὐτῇ διωμοσάμην,
ὡς ἄκων ἔγημας.</q> <q direct="unspecified">Εἶπας γὰρ</q> ἔφην <q direct="unspecified">ὅτι
καὶ ἔγημα; ἀπολώλεκάς με.</q> <q direct="unspecified">Τῆς εὐηθείας: ὅλη
γὰρ ἡ πόλις οὐκ οἶδε τὸν γάμον;</q> <q direct="unspecified">Ἀλλ̓ οὐκ ἔγημα,
μὰ τὸν Ἡρακλέα, Σάτυρε, καὶ τὴν παροῦσαν τύχην.</q>
<milestone unit="section" n="3" /> <q direct="unspecified">Παίζεις, ὠγαθέ: συγκαθεύδεις.</q> <q direct="unspecified">Οἶδα μὲν ἄπιστα
λέγων, ἀλλ̓ οὔπω πέπρακται: καθαρὸς εἰς ταύτην
τὴν ἡμέραν Μελίτης Κλειτοφῶν. <milestone unit="section" n="4" /> Ἀλλὰ τί γράψω,
λέγε: σφόδρα γάρ με ἐξέπληξε τὸ συμβάν, ὥστε ἀπόρως
ἔχω.</q> <q direct="unspecified">Οὐκ εἰμί σου σοφώτερος</q> ὁ Σάτυρος
εἶπεν: <q direct="unspecified">ἀλλὰ αὐτός σοι ὁ ἔρως ὑπαγορεύσει. Μόνον διὰ ταχέων.</q>
</p></div2>

<div2 type="chapter" n="21" org="uniform" sample="complete"><p><milestone unit="section" n="1" />
 Ἄρχομαι δὴ γράφειν
Χαῖρέ μοι, ὦ δέσποινα Λευκίππη. Δυστυχῶ μὲν ἐν οἷς
εὐτυχῶ, ὅτι σὲ παρὼν παροῦσαν ὡς ἀποδημοῦσαν ὁρῶ διὰ
γραμμάτων. Εἰ μὲν οὖν τὴν ἀλήθειαν περιμένεις, μηδὲν προκαταγινώσκουσά
μου, μαθήσῃ τὴν σήν με παρθενίαν μεμιμημένον,
εἴ τις ἐστὶ καὶ ἐν ἀνδράσι παρθενία: εἰ δέ με χωρὶς
ἀπολογίας ἤδη μεμίσηκας, ὄμνυμί σοι τοὺς σώσαντάς σε θεοὺς
ὡς ἐν βραχεῖ σοι τὸ ἔργον ἀπολογήσομαι. Ἔρρωσό μοι, φιλτάτη,
καὶ ἵλεως γένοιο
δίδωμι δὲ τῷ Σατύρῳ τὴν ἐπιστολὴν καὶ δέομαι τὰ
εἰκότα εἰπεῖν πρὸς αὐτὴν περὶ ἐμοῦ: ἐγὼ δὲ αὖθις
ἐπὶ τὸ συμπόσιον ἀπῄειν, ἡδονῆς ἅμα καὶ λύπης γεγεμισμένος:
ᾔδειν γὰρ τὴν Μελίτην οὐκ ἀνήσουσάν
με τῆς νυκτὸς τὸ μὴ οὐ γενέσθαι τοὺς γάμους ἡμῖν:
ἐμοὶ δ̓ ἀδύνατον ἦν Λευκίππην ἀπολαβόντι γυναῖκα
ἑτέραν κἂν ἰδεῖν. <milestone unit="section" n="2" /> Τὸ μὲν οὖν πρόσωπον ἐβιαζόμην
μηδὲν ἀλλοῖον παρέχειν ἢ πρὶν ἦν: οὐ πάντη δὲ
κρατεῖν ἠδυνάμην. Ὡς δὲ ἐνικώμην, σκήπτομαι
<pb id="p.148" />
φρίκην μοι ἐπιδραμεῖν: ἡ δὲ συνῆκε μὲν ὅτι κατὰ τῆς
ὑποσχέσεως προφασίζομαι: ἐλέγχειν δὲ οὐκ ἠδύνατο
τὴν πρόφασιν. <milestone unit="section" n="3" />Ἐγὼ μὲν δὴ ἄδειπνος ἀνίσταμαι κοιμησόμενος,
ἡ δὲ κατὰ πόδας ὡς εἶχεν ἐφ̓ ἡμιτελεῖ
 τῷ δείπνῳ συνανίσταται. Ὡς δὲ εἰς τὸν θάλαμον
παρήλθομεν, ἐγὼ μὲν ἔτι μᾶλλον ἐπέτεινον τῆς νόσου
τὴν ὑπόκρισιν, ἡ δ̓ ἐλιπάρει καὶ ἔλεγε <q direct="unspecified">τί ταῦτα
ποιεῖς; μέχρι τίνος με ἀπολλύεις; Ἰδοὺ καὶ τὴν θάλατταν
διεπλεύσαμεν, ἰδοὺ καὶ Ἔφεσος ἡ προθεσμία
τῶν γάμων. <milestone unit="section" n="4" /> Ποίαν ἔτι περιμένομεν ἡμέραν; μέχρι
τίνος ὡς ἐν ἱερῷ συγκαθεύδομεν; Ποταμὸν παρατιθεὶς
πολὺν κωλύεις πίνειν: τοσοῦτον χρόνον ὕδωρ
ἔχουσα διψῶ ἐν αὐτῇ καθεύδουσα τῇ πηγῇ: τοιαύτην
ἔχω τὴν εὐνήν, <milestone unit="section" n="5" />οἵαν ὁ Τάνταλος τὴν τροφήν.</q> Ταῦτα
 ἔλεγε καὶ ἔκλαεν ἐπιθεῖσά μου τοῖς στέρνοις τὴν κεφαλὴν
οὕτως ἐλεεινῶς, ὥστε παθεῖν μέ τι τὴν ψυχήν.
Οὐκ εἶχον δὲ ὅστις γένωμαι: καὶ γὰρ ἐδόκει μοι
δίκαια ἐγκαλεῖν. <milestone unit="section" n="6" />Λέγω οὖν πρὸς αὐτὴν <q direct="unspecified">ὄμνυμί σοι,
φιλτάτη, τοὺς πατρῴους θεούς: ἦ μὴν σφόδρα καὶ αὐτὸς
 ἐπείγομαί σου τὴν σπουδὴν ἀμείψασθαι. Ἀλλ̓ οὐκ
οἶδα</q> ἔφην <q direct="unspecified">τί πέπονθα: νόσος γάρ μοι ἐξαίφνης ἐνέπεσεν.
<milestone unit="section" n="7" />Οἶδας δὲ ὅτι ὑγιείας χωρὶς οὐδέν ἐστιν Ἀφροδίτη.</q>
Καὶ ἅμα λέγων ἀπέψων αὐτῆς τὰ δάκρυα καὶ
ὅρκοις ἑτέροις ἐπιστούμην ὡς οὐκ εἰς μακρὰν ὧν θέλει
 τεύξεται.
</p></div2>

<div2 type="chapter" n="22" org="uniform" sample="complete"><p><milestone unit="section" n="1" />
Τότε μὲν οὖν καὶ μάλα μόλις ἠνέσχετο: τῇ δὲ
ὑστεραίᾳ καλέσασα τὰς θεραπαινίδας, αἷς τὴν ἐπιμέλειαν
τῆς Λευκίππης ἐνεχείρισεν, ἐπηρώτα μὲν τὸ
πρῶτον, εἰ ἀξίως αὐτῇ κέχρηνται: φασκουσῶν δὲ
 μηδὲν τῶν δεόντων ἐπιλιπεῖν αὐτῇ, ἄγειν ἐκέλευσε
τὴν ἄνθρωπον πρὸς αὐτήν. <milestone unit="section" n="2" />Ὡς δὲ ἦλθε <q direct="unspecified">τὰ μὲν ἐμὰ
ὅπως ἔσχεν</q> ἔφη <q direct="unspecified">πρὸς σὲ φιλανθρωπίας, περισσὸν
<pb id="p.149" />
εἰδυίᾳ σοι λέγειν: ἀλλ̓ ἐν οἷς ἂν δύνῃ, τὴν ἴσην
ἀπότισαί μοι χάριν. Ἀκούω τὰς Θετταλὰς ὑμᾶς ὧν
ἂν ἐρασθῆτε μαγεύειν οὕτως, ὥστε μὴ πρὸς ἑτέραν ἔτι
τὸν ἄνθρωπον ἀποκλίνειν γυναῖκα, πρός τε τὴν μαγεύουσαν
οὕτως ἔχειν, ὡς πάντα νομίζειν ἐκείνην αὑτῷ.
<milestone unit="section" n="3" /> Ἐμοὶ τοῦτο, φιλτάτη, φλεγομένῃ πάρασχε φάρμακον.
Τὸν νεανίσκον εἶδες, τὸν ἅμα ἐμοὶ χθὲς βαδίζοντα;</q>
<q direct="unspecified">Τὸν ἄνδρα</q> ἔφη <q direct="unspecified">λέγεις τὸν σόν;</q> ὑπολαβοῦσαπάνυ
κακοήθως ἡ Λευκίππη: （τοῦτο γὰρ ἀκήκοα
παρὰ τῶν κατὰ τὴν οἰκίαν.） <q direct="unspecified">Ποῖον ἄνδρα;</q> <del status="unremarkable">ἡ</del> Μελίτη
εἶπεν:<q direct="unspecified">οὐδὲν κοινόν ἐστιν <del status="unremarkable">ἐμοὶ</del> καὶ τοῖς λίθοις.
<milestone unit="section" n="4" /> Ἀλλά με παρευδοκιμεῖ τις νεκρά: οὔτε γὰρ ἐσθίων
οὔτε κοιμώμενος ἐπιλαθέσθαι δύναται τοῦ Λευκίππης
ὀνόματος: τοῦτο γὰρ αὐτὴν καλεῖ. Ἐγὼ δέ, φίλη, μηνῶν
τεσσάρων ἐν Ἀλεξανδρείᾳ δἰ αὐτὸν διέτριψα
δεομένη, λιπαροῦσα, ὑπισχνουμένη, τί γὰρ οὐ λέγουσα,
<milestone unit="section" n="5" /> τί δὲ οὐ ποιοῦσα τῶν ἀρέσαι δυναμένων. Ὁ δὲ
σιδηροῦς τις ἢ ξύλινος ἦν ἄρα πρὸς τὰς δεήσεις τὰς
ἐμάς, μόλις δὲ τῷ χρόνῳ πείθεται: ἐπείσθη δὲ μέχρι
τῶν ὀμμάτων. Ὄμνυμι γάρ σοι τὴν Ἀφροδίτην αὐτὴν
ὡς ἤδη πέμπτην ἡμέραν αὐτῷ συγκαθεύδουσα
οὕτως ἀνέστην ὡς ἀπ̓ εὐνούχου: ἔοικα δὲ εἰκόνος
ἐρᾶν: μέχρι γὰρ τῶν ὀμμάτων ἔχω τὸν ἐρώμενον.
<milestone unit="section" n="6" /> Δέομαι δέ σου γυναικὸς γυνὴ τὴν αὐτὴν δέησιν, ἣν
καὶ σύ μου χθὲς ἐδεήθης: δός μοί τι ἐπὶ τοῦτον τὸν
ὑπερήφανον: σώσεις γάρ μου τὴν φυχὴν διαρρεύσασαν
ἤδη.</q> Ὡς οὖν ἤκουσεν ἡ Λευκίππη, <milestone unit="section" n="7" /> ἡσθῆναι
μὲν ἐδόκει τῷ μηδὲν πρὸς τὴν ἄνθρωπόν μοι πεπρᾶχθαι,
φήσασα δὲ ἀνερευνήσειν, εἰ συγχωρήσειεν
αὐτῇ, βοτάνας γενομένη κατὰ τοὺς ἀγρούς, ἀπιοῦσα
<pb id="p.150" />
ᾤχετο: ἀρνουμένη γὰρ οὐκ ᾤετο πίστιν ἕξειν: ὅθεν
οἶμαι καὶ ἐπηγγείλατο. <milestone unit="section" n="8" />Ἡ μὲν δὴ Μελίτη ῥᾴων ἐγεγόνει
καὶ μόνον ἐλπίσασα: τὰ γὰρ ἡδέα τῶν πραγμάτων
κἂν μήπω παρῇ τέρπει ταῖς ἐλπίσιν.
</p></div2>

<div2 type="chapter" n="23" org="uniform" sample="complete"><p><milestone unit="section" n="1" />
 Ἐγὼ δὲ τούτων ἐπιστάμενος οὐδὲν ἠθύμουν μὲν
σκοπῶν πῶς ἂν διακρουσαίμην καὶ τὴν ἐπιοῦσαν
νύκτα τὴν γυναῖκα καὶ πῶς ἂν συντυχεῖν Λευκίππῃ
δυναίμην. <milestone unit="section" n="2" />Ἐδόκει δέ μοι κἀκείνη τὴν ἴσην σπουδὴν
ποιεῖσθαι τοῦ ἀπελθεῖν δἰ αὐτὴν εἰς τοὺς ἀγρούς,
 καὶ περὶ τὴν ἑσπέραν αὖθις ἥκειν. Ἔμελλε τῇ Λευκίππῃ
παρέξειν ὄχημα καὶ Ἡμεῖς δὲ ἐπὶ τὸν πότον
ᾖμεν. <milestone unit="section" n="3" />Ἄρτι δὲ κατακλιθέντων ἡμῶν θόρυβος πολὺς
κατὰ τὸν ἀνδρῶνα ἀκούεται καὶ συνδρομή, καὶ εἰστρέχει
τις τῶν θεραπόντων, ἀσθμαίνων ἅμα καὶ
<milestone unit="section" n="4" /> λέγων <q direct="unspecified">Θέρσανδρος ζῇ καὶ πάρεστιν.</q> Ἦν δὲ ὁ Θέρσανδρος
οὗτος ὁ τῆς Μελίτης ἀνήρ, ὃν ἐνόμιζε τεθνηκέναι
κατὰ θάλασσαν. Τῶν γὰρ συνόντων αὐτῷ
τινες οἰκετῶν, ὡς περιετράπη τὸ σκάφος, σωθέντες
καὶ νομίσαντες ἀπολωλέναι, τοῦτο ἀπαγγείλαντες
 ἔτυχον. Ἅμα οὖν ὁ οἰκέτης εἶπε καὶ ὁ Θέρσανδρος
κατὰ πόδας εἰστρέχει: πάντα γὰρ τὰ περὶ ἐμοῦ πυθόμενος
κατὰ τὴν ὁδόν, ἔσπευδε φθάσας καταλαβεῖν
με. <milestone unit="section" n="5" />Ἡ μὲν δὴ Μελίτη ἀνέθορεν ὑπ̓ ἐκπλήξεως τοῦ
παραλόγου καὶ περιβάλλειν ἐπεχείρει τὸν ἄνδρα: ὁ δὲ
 τὴν μὲν ὡς εἶχεν ὠθεῖ μάλα ἐρρωμένως, ἐμὲ δὲ ἰδὼν
καὶ εἰπὼν <q direct="unspecified">ὁ μοιχὸς οὗτος</q> ἐμπηδᾷ καὶ ῥαπίζει με
κατὰ κόρρης πληγὴν θυμοῦ γέμουσαν, ἑλκύσας δὲ
τῶν τριχῶν ῥάσσει πρὸς τοὔδαφος καὶ προσπίπτων
κατακόπτει με πληγαῖς. <milestone unit="section" n="6" />Ἐγὼ δὲ ὥσπερ ἐν μυστηρίῳ
 μηδὲν <del status="unremarkable">ᾔδειν</del>, μήθ̓ ὅστις ὁ ἄνθρωπος ἦν μήθ̓ οὗ
χάριν ἔτυπτεν, ὑποπτεύσας δὲ μανικὸν εἶναι ἐδεδοίκειν
ἀμύνασθαι, καίτοι δυνάμενος. <milestone unit="section" n="7" />Ἐπεὶ δὲ ἐκάμομεν
<pb id="p.151" />
ὁ μὲν τύπτων, ἐγὼ δὲ φιλοσοφῶν, λέγω πρὸς
αὐτὸν ἀναστὰς <q direct="unspecified">τίς ποτε εἶ, ὦ ἄνθρωπε, καὶ τι με
οὕτως ᾐκίσω;</q> Ὁ δὲ ἔτι μᾶλλον ὀργισθεὶς ὅτι καὶ
φωνὴν ἀφῆκα, ῥαπίζει πάλιν καὶ καλεῖ δεσμὰ καὶ πέδας.
Δεσμεύουσιν οὖν με καὶ ἄγουσιν εἴς τι δωμάτιον.
</p></div2>

<div2 type="chapter" n="24" org="uniform" sample="complete"><p><milestone unit="section" n="1" />
 Ἐν ᾧ δὲ ταῦτα ἐπράττετο, λανθάνει με διαρρυεῖσα
ἡ τῆς Λευκίππης ἐπιστολή: ἔτυχον γὰρ αὐτὴν
εἴσω τοῦ χιτωνίσκου προσδεδεμένην ἐκ τῶν τῆς
ὀθόνης θυσάνων ἔχων: καὶ ἡ Μελίτη ἀναιρεῖται λαθοῦσα:
ἐδεδίει γὰρ μή τινα τῶν πρός με αὐτῆς γραμμάτων
ἦν. <milestone unit="section" n="2" /> Ὡς δὲ ἀνέγνω καθ̓ ἑαυτὴν γενομένη καὶ
τὸ τῆς Λευκίππης εὗρεν ὄνομα, βάλλεται μὲν εὐθέως
τὴν καρδίαν γνωρίσασα τοὔνομα, οὐ μὴν αὐτὴν ἐνόμιζεν
εἶναι τῷ πολλάκις αὐτὴν ἀκοῦσαι τετελευτηκέναι.
<milestone unit="section" n="3" /> Ὡς δὲ προϊοῦσα καὶ τοῖς λοιποῖς τῶν γεγραμμένων
ἐνέτυχε, πᾶσαν μαθοῦσα τὴν ἀλήθειαν ἐμεμέριστο
πολλοῖς ἅμα τὴν ψυχήν, αἰδοῖ καὶ ὀργῇ καὶ
ἔρωτι καὶ ζηλοτυπίᾳ: ᾐσχύνετο τὸν ἄνδρα, ὠργίζετο
τοῖς γράμμασιν, ὁ ἔρως ἐμάραινε τὴν ὀργήν, ἐξῆπτε
τὸν ἔρωτα ἡ ζηλοτυπία, καὶ τέλος ἐκράτησεν ὁ ἔρως.
</p></div2>

<div2 type="chapter" n="25" org="uniform" sample="complete"><p><milestone unit="section" n="1" />
 Ἦν δὲ πρὸς ἑσπέραν, καὶ ἔτυχεν Θέρσανδρος ἐκ
τῆς πρώτης ὀργῆς πρὸς ἑταῖρόν τινα τῶν ἐγχωρίων
ἐκθορών. Ἡ δὲ διαλεχθεῖσα τῷ τὴν φυλακὴν τὴν
ἐμὴν πεπιστευμένῳ εἰσέρχεται πρός με λαθοῦσα τοὺς
ἄλλους, θεράποντας δύο τοῦ δωματίου προκαθίσασα,
<milestone unit="section" n="2" /> καὶ καταλαμβάνει χαμαὶ καταβεβλημένον. Παραστᾶσα
οὖν πάντα ἤθελεν εἰπεῖν ὁμοῦ, <del status="unremarkable">καὶ</del> τὸ σχῆμα
τοῦ προσώπου τοσαῦτα εἶχεν, ὅσα εἰπεῖν ἤθελεν.
<q direct="unspecified">Ὦ δυστυχὴς ἐγὼ καὶ ἐπὶ τῷ ἐμαυτῆς κακῷ τεθεαμένη
σε, τὸ μὲν πρῶτον ἀτέλεστα ἐρασθεῖσα καὶ μετὰ
πάσης ἀνοίας, ἣ καὶ μισουμένη τὸν μισοῦντα φιλῶ
<pb id="p.152" />
καὶ ὀδυνωμένη τὸν ὀδυνῶντα ἐλεῶ, καὶ οὐδὲ ὕβρις
τὸν ἔρωτα παύει. <milestone unit="section" n="3" />Ὦ ζεῦγος κατ̓ ἐμοῦ γοήτων, ἀνδρὸς
καὶ γυναικός. Ὁ μὲν τοσοῦτόν μου χρόνον κατεγέλα,
ἡ δὲ ἀπῆλθε κομιοῦσά μοι φίλτρον: ἐγὼ δὲ
 ἡ κακοδαίμων ἠγνόουν αἰτοῦσα παρὰ τῶν ἐχθίστων
<milestone unit="section" n="4" />κατ̓ ἐμαυτῆς φάρμακον.</q> Καὶ ἅμα τὴν ἐπιστολὴν
τῆς Λευκίππης μοι προσέρριψεν. Ἰδὼν οὖν καὶ γνωρίσας
ἔφριξα καὶ ἔβλεπον εἰς γῆν ὡς ἐληλεγμένος:
ἡ δὲ ἐτραγῴδει πάλιν <q direct="unspecified">οἴμοι δειλαία τῶν κακῶν: καὶ
 γὰρ τὸν ἄνδρα ἀπώλεσα διὰ σέ, οὐδὲ ἂν ἔχοιμι σὲ
τοῦ λοιποῦ χρόνου κἂν μέχρι τῶν ὀμμάτων τῶν κενῶν,
<milestone unit="section" n="5" />ἐπεὶ μὴ δεδύνησαι τούτων πλέον. Οἶδα ὅτι ὁ
ἀνήρ με μισεῖ καὶ μοιχείαν κατέγνωκεν ἐπὶ σοί, μοιχείαν
ἄκαρπον, μοιχείαν ἀναφρόδιτον, ἧς μόνον τὴν
 λοιδορίαν κεκέρδακα. Αἱ μὲν γὰρ ἄλλαι γυναῖκες
μισθὸν τῆς αἰσχύνης ἔχουσι τὴν τῆς ἐπιθυμίας ἡδονήν,
ἐγὼ δὲ ἡ δυστυχὴς τὴν μὲν αἰσχύνην ἐκαρπωσάμην,
<milestone unit="section" n="6" />τὸ δὲ τῆς ἡδονῆς οὐδαμοῦ. Ἄπιστε καὶ βάρβαρε:
ἐτόλμησας οὕτως ἐρῶσαν γυναῖκα κατατῆξαι,
 καὶ ταῦτα Ἔρωτος καὶ σὺ δοῦλος ὤν; Οὐκ ἐφοβήθης
αὐτοῦ τὰ μηνίματα; οὐκ ᾐδέσθης αὐτοῦ τὸ πῦρ;
οὐκ ἐτίμησας αὐτοῦ τὰ μυστήρια; οὐ κατέκλασέ σε
ταῦτα τὰ ὄμματα δακρύοντα; <milestone unit="section" n="7" />Ὦ καὶ λῃστῶν ἀγριώτερε:
δάκρυα γὰρ καὶ λῃστὴς αἰσχύνεται. Οὐδέν
 σε ἠρέθισεν εἰς ἀφροδίτην κἂν μίαν, οὐ δέησις, οὐ
χρόνος, οὐχ ἡ τῶν σωμάτων συμπλοκή, ἀλλά, τὸ
πάντων ὑβριστικώτατον, προσαπτόμενος, καταφιλῶν
οὕτως ἀνέστης ὡς ἄλλη γυνή. <milestone unit="section" n="8" />Τίς αὕτη τῶν γάμων
ἡ σκιά; Οὐ μὲν δὴ γεγηρακυίᾳ συνεκάθευδες οὐδ̓
 ἀποστρεφομένῃ σου τὰς περιπλοκάς, ἀλλὰ καὶ νέᾳ
καὶ φιλούσῃ, εἴποι δ̓ ἂν ἄλλος ὅτι καὶ καλῇ. Εὐνοῦχε
<pb id="p.153" />
καὶ ἀνδρόγυνε καὶ κάλλους βάσκανε, ἐπαρῶμαί
σοι δικαιοτάτην ἀράν: οὕτω σε ἀμύναιτο ὁ Ἔρως
εἰς τὰ σά.</q>
</p></div2>

<div2 type="chapter" n="26" org="uniform" sample="complete"><p><milestone unit="section" n="1" />
 Ταῦτα ἔλεγε καὶ ἅμα ἔκλαεν: ὡς δὲ ἐσιώπων
ἐγὼ κάτω νενευκώς, μικρὸν διαλιποῦσα λέγει μεταβαλοῦσα
<q direct="unspecified">ἃ μὲν εἶπον, ὦ φίλτατε, θυμὸς ἔλεγε καὶ
λύπη: ἃ δὲ νῦν μέλλω λέγειν, ἔρως λέγει. Κἂν ὀργίζωμαι,
<milestone unit="section" n="2" /> κάομαι: κἂν ὑβρίζωμαι, φιλῶ. Σπεῖσαι
κἂν νῦν, ἐλέησον: οὐκέτι δέομαι πολλῶν ἡμερῶν καὶ
γάμου μακροῦ, ὃν ἡ δυστυχὴς ὠνειροπόλουν ἐπὶ σοί:
ἀρκεῖ μοι κἂν μία συμπλοκή: μικροῦ δέομαι φαρμάκου
πρὸς τηλικαύτην νόσον. Σβέσον μοι ὀλίγον τοῦ
πυρός: εἰ δέ τί σοι προπετῶς ἐθρασυνάμην, σύγγνωθι,
<milestone unit="section" n="3" /> φίλτατε: ἔρως ἀτυχῶν καὶ μαίνεται. Ἀσχημονοῦσα
οἶδα, ἀλλ̓ οὐκ αἰσχύνομαι τὰ τοῦ Ἔρωτος ἐξαγορεύουσα
μυστήρια. Πρὸς ἄνδρα λαλῶ μεμυημένον: οἶδας
τί πάσχω: τοῖς δὲ ἄλλοις ἀνθρώποις ἀθέατα τὰ
βέλη τοῦ θεοῦ, καὶ οὐκ ἄν τις ἐπιδεῖξαι δύναιτο τὰ
τοξεύματα, μόνοι δὲ οἴδασιν οἱ ἐρῶντες τὰ τῶν
ὁμοίων τραύματα. <milestone unit="section" n="4" /> Ἔτι μόνον ἔχω ταύτην τὴν ἡμέραν:
τὴν ὑπόσχεσιν ἀπαιτῶ. Ἀναμνήσθητι τῆς Ἴσιδος,
αἰδέσθητι τοὺς ὅρκους τοὺς ἐκεῖ. Εἰ μὲν γὰρ
καὶ συνοικεῖν ἤθελες, ὥσπερ ὤμοσας, οὐκ ἂν ἐφρόντισα
Θερσάνδρων μυρίων: ἐπεὶ δὲ Λευκίππην εὑρόντι
σοι γάμος ἀδύνατος ἄλλης γυναικός, ἑκοῦσά
σοι τοῦτο παραχωρῶ: οἶδα νικωμένη: οὐκ αἰτῶ πλέον
ἢ δύναμαι τυχεῖν: κατ̓ ἐμοῦ γὰρ πάντα καινά: ἀναβιοῦσι
καὶ νεκροί. <milestone unit="section" n="5" /> Ὦ θάλασσα, πλέουσαν μέν με
διέσωσας, σώσασα δὲ μᾶλλον ἀπολώλεκας, δύο ἀποστείλασα
κατ̓ ἐμοῦ νεκρούς: ἤρκει γὰρ Λευκίππη
<pb id="p.154" />
μόνη ζήσασα, ἵνα μηκέτι λυπῆται Κλειτοφῶν: νῦν
δὲ καὶ ὁ ἄγριος Θέρσανδρος ἡμῖν πάρεστι. <milestone unit="section" n="6" />Τετύπτησαι
βλεπούσης μου, καὶ βοηθεῖν ἡ δυστυχὴς οὐκ
ἠδυνάμην: ἐπὶ τοῦτο τὸ πρόσωπον πληγαὶ κατηνέχθησαν,
 ὦ θεοί. Δοκῶ, τυφλὸς Θέρσανδρος ἦν.
<milestone unit="section" n="7" />Ἀλλὰ δέομαι, Κλειτοφῶν δέσποτα （δεσπότης γὰρ εἶ
ψυχῆς τῆς ἐμῆς）, ἀπόδος σεαυτὸν τήμερον πρῶτα
καὶ ὕστατα: ἐμοὶ δὲ ἡμέραι τὸ βραχὺ τοῦτο πολλαί.
Οὕτω μηκέτι Λευκίππην ἀπολέσειας, οὕτω μηκέτι
μηδὲ ψευδῶς ἀποθάνοι. <milestone unit="section" n="8" /> Μὴ ἀτιμάσῃς τὸν ἔρωτα τὸν
ἐμόν, δἰ ὃν τὰ μέγιστα εὐτυχεῖς. Οὗτός σοι Λευκίππην
ἀποδέδωκεν. Εἰ γάρ σου μὴ ἠράσθην ἐγώ,
εἰ γάρ σε μὴ ἐνταῦθα ἤγαγον, ἦν ἂν ἔτι σοι Λευκίππη
νεκρά. <milestone unit="section" n="9" />Εἰσίν, ὦ Κλειτοφῶν, καὶ Τύχης δωρεαί.
 Ἤδη τις θησαυρῷ περιτυχὼν τὸν τόπον τῆς εὑρέσεως
ἐτίμησε, βωμὸν ἤγειρε, θυσίαν προσήνεγκεν, ἐστεφάνωσε
τὴν γῆν: σὺ δὲ παῤ ἐμοὶ θησαυρὸν Ἔρωτος
εὑρὼν ἀτιμάζεις τὴν εὐεργετήσασαν. <milestone unit="section" n="10" />Νόμιζέ σοι τὸν
Ἔρωτα δἰ ἐμοῦ λέγειν <q direct="unspecified">ἐμοὶ χάρισαι τοῦτο, Κλειτοφῶν,
 τῷ σῷ μυσταγωγῷ: μὴ ἀμύητον τὴν Μελίτην
ἀπέλθῃς καταλιπών: καὶ τὸ ταύτης ἐμόν ἐστι πῦρ.</q>
Ἄκουσον δὲ ὡς καὶ τἆλλα μοι μέλει περὶ σοῦ. <milestone unit="section" n="11" />Λυθήσῃ
μὲν γὰρ ἄρτι τῶν δεσμῶν, κἂν Θερσάνδρῳ μὴ
δοκῇ: καταγωγῆς δὲ τεύξῃ τοσούτων ἡμερῶν, ὅσων ἂν
 θέλῃς, πρὸς ἐμὸν σύντροφον: ἕωθεν δὲ καὶ τὴν Λευκίππην
παρέσεσθαι προσδόκα. <milestone unit="section" n="12" />Διανυκτερεύσειν γὰρ
ἔλεγεν εἰς τὸν ἀγρὸν βοτανῶν ἕνεκεν χάριν, ὡς ἐν
ὄψει τῆς σελήνης αὐτὰς ἀναλάβοι. Οὕτως γάρ μου
κατεγέλα: ᾔτησα γὰρ φάρμακον παῤ αὐτῆς ὡς Θετταλῆς
 κατὰ σοῦ. Τί γὰρ ἠδυνάμην ἔτι ποιεῖν ἀποτυγχάνουσα
ἢ βοτάνας ζητεῖν καὶ φάρμακα; αὕτη γὰρ
τῶν ἐν ἔρωτι δυστυχούντων ἡ καταφυγή. <milestone unit="section" n="13" />Ὁ Θέρσανδρος
<pb id="p.155" />
δέ, ὡς καὶ περὶ τούτου θαρρήσῃς, ἐξεπήδησε
πρὸς ἑταῖρον αὑτοῦ, ἐξιστάμενος ἐμοὶ τῆς οἰκίας
ὑπὸ ὀργῆς: δοκεῖ δ̓ ἔμοιγε θεός τις αὐτὸν ἐντεῦθεν
ἐξεληλακέναι, ἵνα σου τὰ τελευταῖα ταῦτα δυνηθῶ
τυχεῖν. Ἀλλά μοι σαυτὸν ἀπόδος.</q>
</p></div2>

<div2 type="chapter" n="27" org="uniform" sample="complete"><p><milestone unit="section" n="1" />
 Ταῦτα φιλοσοφήσασα （διδάσκει γὰρ ὁ Ἔρως καὶ
λόγους） ἔλυε τὰ δεσμὰ καὶ τὰς χεῖρας κατεφίλει καὶ
τοῖς ὀφθαλμοῖς καὶ τῇ καρδίᾳ προσέφερε καὶ εἶπεν
<q direct="unspecified">ὁρᾷς πῶς πηδᾷ καὶ πάλλει πυκνὸν παλμὸν ἀγωνίας
γέμοντα καὶ ἐλπίδος <q direct="unspecified">γένοιτο δὲ καὶ ἡδονῆς</q> καὶ
<milestone unit="section" n="2" /> ἔοικεν ἱκετεύειν σε τῷ πηδήματι.</q> Ὡς οὖν με ἔλυσε
καὶ περιέβαλε κλάουσα, ἔπαθόν τι ἀνθρώπινον, καὶ
ἀληθῶς ἐφοβήθην τὸν Ἔρωτα μή μοι γένηται μήνιμα
ἐκ τοῦ θεοῦ καὶ ἄλλως ὅτι Λευκίππην ἀπειλήφειν,
καὶ ὅτι μετὰ ταῦτα τῆς Μελίτης ἀπαλλάττεσθαι
ἔμελλον, καὶ ὅτι οὐδὲ γάμος ἔτι τὸ πραττόμενον ἦν,
<milestone unit="section" n="3" /> ἀλλὰ φάρμακον ὥσπερ ψυχῆς νοσούσης. Περιβαλούσης
οὖν ἠνειχόμην καὶ περιπλεκομένης πρὸς τὰς περιπλοκὰς
οὐκ ἀντέλεγον: καὶ ἐγένετο ὅσα ὁ Ἔρως
ἤθελεν οὔτε στρωμνῆς ἡμῶν δεηθέντων οὔτε ἄλλου
τινὸς τῶν εἰς παρασκευὴν ἀφροδισίων. <milestone unit="section" n="4" /> Αὐτουργὸς
γὰρ ὁ Ἔρως καὶ αὐτοσχέδιος σοφιστὴς καὶ πάντα τόπον
αὑτῷ τιθέμενος μυστήριον. Τὸ δ̓ ἀπερίεργον
εἰς Ἀφροδίτην ἥδιον μᾶλλον τοῦ πολυπράγμονος:
αὐτοφυῆ γὰρ ἔχει τὴν ἡδονήν.
</p></div2></div1></body></text></TEI.2>