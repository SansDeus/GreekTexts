<?xml version="1.0" encoding="utf-8"?>
<TEI.2><text id="tlg0532.tlg001.perseus-grc1"><body><div1 type="book" n="1" org="uniform" sample="complete"><div2 type="chapter" n="1" org="uniform" sample="complete"><p>
Σιδὼν ἐπὶ θαλάττῃ πόλις, Ἀσσυρίων ἡ θάλασσα,
μήτηρ Φοινίκων ἡ πόλις, Θηβαίων ὁ δῆμος
πατήρ: δίδυμος λιμὴν ἐν κόλπῳ πλατύς, ἠρέμα κλείων
τὸ πέλαγος. Ἧι γὰρ ὁ κόλπος κατὰ πλευρὰν ἐπὶ δεξιὰ
κοιλαίνεται, στόμα δεύτερον ὀρώρυκται, καὶ τὸ ὕδωρ
αὖθις εἰσρεῖ, καὶ γίνεται τοῦ λιμένος ἄλλος λιμήν,
ὡς χειμάζειν μὲν ταύτῃ τὰς ὁλκάδας ἐν γαλήνῃ, θερίζειν
δὲ τοῦ λιμένος ἐς τὸ προκόλπιον. <milestone unit="section" n="2" /> Ἐνταῦθα
ἥκων ἐκ πολλοῦ χειμῶνος σῶστρα ἔθυον ἐμαυτοῦ τῇ
τῶν Φοινίκων θεᾷ: Ἀστάρτην αὐτὴν οἱ Σιδώνιοι
καλοῦσι. Περιϊὼν οὖν καὶ τὴν ἄλλην πόλιν καὶ περισκοπῶν
τὰ ἀναθήματα, ὁρῶ γραφὴν ἀνακειμένην
γῆς ἅμα καὶ θαλάττης. Εὐρώπης ἡ γραφή, Φοινίκων
ἡ θάλασσα, Σιδῶνος ἡ γῆ. <milestone unit="section" n="3" /> Ἐν τῇ γῇ λειμὼν
καὶ χορὸς παρθένων: ἐν τῇ θαλάττῃ ταῦρος ἐνήχετο,
καὶ τοῖς νώτοις καλὴ παρθένος ἐπεκάθητο, ἐπὶ Κρήτην
τῷ ταύρῳ πλέουσα. Ἐκόμα πολλοῖς ἄνθεσιν ὁ
λειμών, δένδρων αὐτοῖς ἀνεμέμικτο φάλαγξ καὶ φυτῶν:
συνεχῆ τὰ δένδρα, συνηρεφῆ τὰ πέταλα: συνῆπτον
οἱ πτόρθοι τὰ φύλλα, καὶ ἐγίνετο τοῖς ἄνθεσιν
ὄροφος ἡ τῶν φύλλων συμπλοκή. <milestone unit="section" n="4" /> Ἔγραψεν ὁ τεχνίτης
ὑπὸ τὰ πέταλα καὶ τὴν σκιάν, καὶ ὁ ἥλιος ἠρέμα
<del status="unremarkable">τοῦ λειμῶνος</del> κάτω <del status="unremarkable">σποράδην</del> διέρρει, ὅσον τὸ συνηρεφὲς
τῆς τῶν φύλλων κόμης ἀνέῳξεν ὁ γραφεύς.
<pb id="p.38" />
<milestone unit="section" n="5" />Ὅλον ἐτείχιζε τὸν λειμῶνα περιβολή, εἴσω δὲ τοῦ τῶν
ὀρόφων στεφανώματος ὁ λειμὼν ἐκάθητο: αἱ δὲ πρασιαὶ
τῶν ἀνθέων ὑπὸ τὰ πέταλα τῶν φυτῶν στοιχηδὸν
ἐπεφύκεσαν, νάρκισσος καὶ ῥόδα καὶ μύρριναι:
 ὕδωρ δὲ κατὰ μέσον ἔρρει τοῦ λειμῶνος, τὸ μὲν ἀναβλύζον
κάτωθεν ἀπὸ τῆς γῆς, τὸ δὲ τοῖς ἄνθεσι καὶ
τοῖς φυτοῖς περιχεόμενον. <milestone unit="section" n="6" />Ὀχετηγός τις ἐγέγραπτο δίκελλαν
κατέχων καὶ περὶ μίαν ἀμάραν κεκυφὼς καὶ
ἀνοίγων τὴν ὁδὸν τῷ ῥεύματι. Ἐν δὲ τῷ τοῦ λειμῶνος
 τέλει πρὸς ταῖς ἐπὶ θάλατταν τῆς γῆς ἐκβολαῖς
τὰς παρθένους ἔταξεν ὁ τεχνίτης. <milestone unit="section" n="7" />Τὸ σχῆμα ταῖς
παρθένοις καὶ χαρᾶς καὶ φόβου: στέφανοι περὶ τοῖς
μετώποις δεδεμένοι: κόμαι κατὰ τῶν ὤμων λελυμέναι:
τὸ σκέλος πᾶν γεγυμνωμέναι, τὸ μὲν ἄνω τοῦ
 χιτῶνος, τὸ δὲ κάτω τοῦ πεδίλου, τὸ γὰρ ζῶμα
μέχρι γόνατος ἀνεῖλκε τὸν χιτῶνα: τὸ πρόσωπον
ὠχραί, σεσηρυῖαι τὰς παρειάς, τοὺς ὀφθαλμοὺς ἀνοίξασαι
πρὸς τὴν θάλατταν, μικρὸν ὑποκεχηνυῖαι τὸ
στόμα, ὥσπερ ἀφήσειν ὑπὸ φόβου μέλλουσαι καὶ
βοήν: <milestone unit="section" n="8" /> τὰς χεῖρας ὡς ἐπὶ τὸν βοῦν ὤρεγον. Ἐπέβαινον
ἄκρας τῆς θαλάττης, ὅσον μικρὸν ὑπεράνω τῶν
ταρσῶν ὑπερέχειν τὸ κῦμα: ἐῴκεσαν δὲ βούλεσθαι
μὲν ὡς ἐπὶ τὸν ταῦρον δραμεῖν, φοβεῖσθαι δὲ τῇ
θαλάττῃ προσελθεῖν. Τῆς δὲ θαλάττης ἡ χρόα διπλῆ:
 τὸ μὲν γὰρ πρὸς τὴν γῆν ὑπέρυθρον, κυάνεον
δὲ τὸ πρὸς τὸ πέλαγος. <milestone unit="section" n="9" />Ἀφρὸς <del status="unremarkable">δὲ</del> ἐπεποίητο καὶ πέτραι
καὶ κύματα: αἱ πέτραι τῆς γῆς ὑπερβεβλημέναι,
ὁ ἀφρὸς περιλευκαίνων τὰς πέτρας, τὸ κῦμα κορυφούμενον
καὶ περὶ τὰς πέτρας λυόμενον εἰς τοὺς ἀφρούς.
 <del status="unremarkable">Ὁ</del> ταῦρος ἐν μέσῃ τῇ θαλάττῃ ἐγέγραπτο τοῖς κύμασιν
<pb id="p.39" />
ἐποχούμενος, ὡς ὄρους ἀναβαίνοντος τοῦ κύματος
ἔνθα καμπτόμενον τοῦ βοὸς κυρτοῦται τὸ σκέλος.
<milestone unit="section" n="10" /> Ἡπαρθένος μέσοις ἐπεκάθητο τοῖς νώτοις τοῦ
βοός, οὐ περιβάδην, ἀλλὰ κατὰ πλευράν, ἐπὶ δεξιὰ
συμβᾶσα τὼ πόδε, τῇ λαιᾷ τοῦ κέρως ἐχομένη, ὥσπερ
ἡνίοχος χαλινοῦ: καὶ γὰρ ὁ βοῦς ἐπέστραπτο ταύτῃ
μᾶλλον πρὸς τὸ τῆς χειρὸς ἕλκον ἡνιοχούμενος. Χιτὼν
ἀμφὶ τὰ στέρνα τῆς παρθένου μέχρις αἰδοῦς:
τοὐντεῦθεν ἐπεκάλυπτε χλαῖνα τὰ κάτω τοῦ σώματος:
λευκὸς ὁ χιτών, ἡ χλαῖνα πορφυρᾶ, τὸ δὲ σῶμα
διὰ τῆς ἐσθῆτος ὑπεφαίνετο. <milestone unit="section" n="11" /> Βαθὺς ὀμφαλός, γαστὴρ
τεταμένη, λαπάρα στενή: τὸ στενὸν εἰς ἰξὺν
καταβαῖνον ηὐρύνετο. Μαζοὶ τῶν στέρνων ἠρέμα
προκύπτοντες: ἡ συνάγουσα ζώνη τὸν χιτῶνα καὶ
τοὺς μαζοὺς ἔκλειε, καὶ ἐγίνετο τοῦ σώματος κάτοπτρον
ὁ χιτών. <milestone unit="section" n="12" /> Αἱ χεῖρες ἄμφω διετέταντο, ἡ μὲν
ἐπὶ κέρας, ἡ δὲ ἐπ̓ οὐράν: ἤρτητο δὲ ἀμφοῖν ἑκατέρωθεν
ὑπὲρ τὴν κεφαλὴν καλύπτρα κύκλῳ τῶν
νώτων ἐμπεπετασμένη. Ὁ δὲ κόλπος τοῦ πέπλου πάντοθεν
ἐτέτατο κυρτούμενος: καὶ ἦν οὗτος ἄνεμος τοῦ
ζωγράφου. Ἡ δὲ ἐπεκάθητο τῷ ταύρῳ δίκην πλεούσης
νεώς, ὥσπερ ἱστίῳ τῷ πέπλῳ χρωμένη. <milestone unit="section" n="13" /> Περὶ δὲ
τὸν βοῦν ὠρχοῦντο δελφῖνες, ἔπαιζον Ἔρωτες: εἶπες
ἂν αὐτῶν γεγράφθαι καὶ τὰ κινήματα. Ἔρως εἷλκε
τὸν βοῦν: Ἔρως, μικρὸν παιδίον, ἡπλώκει τὸ πτερόν,
ἤρτητο <del status="unremarkable">τὴν</del> φαρέτραν, ἐκράτει τὸ πῦρ: ἐπέστραπτο
δὲ ὡς ἐπὶ τὸν Δία καὶ ὑπεμειδία, ὥσπερ
αὐτοῦ καταγελῶν ὅτι δἰ αὐτὸν γέγονε βοῦς.
</p></div2>

<div2 type="chapter" n="2" org="uniform" sample="complete"><p><milestone unit="section" n="1" />
 Ἐγὼ δὲ καὶ τἆλλα μὲν ἐπῄνουν τῆς γραφῆς, ἅτε
δὲ ὢν ἐρωτικὸς περιεργότερον ἔβλεπον τὸν ἄγοντα
τὸν βοῦν Ἔρωτα καὶ <q direct="unspecified">οἷον</q> εἶπον <q direct="unspecified">ἄρχει βρέφος οὐρανοῦ
καὶ γῆς καὶ θαλάττης.</q> Ταῦτά μου λέγοντος
<pb id="p.40" />
νεανίσκος καὶ αὐτὸς παρεστὼς <q direct="unspecified">ἐγὼ ταῦτ̓ ἂν ἐδείκνυν</q>
<milestone unit="section" n="2" />ἔφη <q direct="unspecified">τοσαύτας ὕβρεις ἐξ ἔρωτος παθών.</q> <q direct="unspecified">Καὶ
τί πέπονθας</q> εἶπον, <q direct="unspecified">ὦγαθέ; καὶ γὰρ ὁρῶ σε τὴν
ὄψιν οὐ μακρὰν ὄντα τῆς τοῦ θεοῦ τελετῆς.</q> <q direct="unspecified">Σμῆνος
 ἀνεγείρεις</q> εἶπε <q direct="unspecified">λόγων: τὰ γὰρ ἐμὰ μύθοις
ἔοικε.</q> <q direct="unspecified">Μὴ κατοκνήσῃς, ὦ βέλτιστε</q> ἔφην, <q direct="unspecified">πρὸς
τοῦ Διὸς καὶ τοῦ Ἔρωτος αὐτοῦ, ταύτῃ μᾶλλον ἥσειν,
<milestone unit="section" n="3" />εἰ καὶ μύθοις ἔοικε.</q> Καὶ ταῦτα δὴ λέγων δεξιοῦμαί τε
αὐτὸν καὶ ἐπί τινος ἄλσους ἄγω γείτονος, ἔνθα πλάτανοι
 μὲν ἐπεφύκεσαν πολλαὶ καὶ πυκναί, παρέρρει
δὲ ὕδωρ ψυχρόν τε καὶ διαυγές, οἷον ἀπὸ χιόνος ἄρτι
λυθείσης ἔρχεται. Καθίσας οὖν αὐτὸν ἐπί τινος
θώκου χαμαιζήλου καὶ αὐτὸς παρακαθισάμενος <q direct="unspecified">ὥρα
μοι</q> ἔφην <q direct="unspecified">τῆς τῶν λόγων ἀκροάσεως: πάντως δ̓
 ὁ τόπος ἡδὺς καὶ μύθων ἄξιος ἐρωτικῶν.</q></p></div2>

<div2 type="chapter" n="3" org="uniform" sample="complete"><p><milestone unit="section" n="1" />
Ὁ δ̓ ἄρχεται τοῦ λέγειν ὧδε<quote><p>ἐμοὶ Φοινίκη γένος,
Τύρος <del status="unremarkable">ἡ</del> πατρίς, ὄνομα Κλειτοφῶν, πατὴρ
Ἱππίας, ἀδελφὸς πατρὸς Σώστρατος, οὐ πάντα δὲ
ἀδελφός, ἀλλ̓ ὅσον ἀμφοῖν εἷς πατήρ: αἱ γὰρ μητέρες
 τῷ μὲν ἦν Βυζαντία, τῷ δὲ ἐμῷ πατρὶ Τυρία.
Ὁ μὲν οὖν τὸν πάντα χρόνον εἶχεν ἐν Βυζαντίῳ: πολὺς
γὰρ ὁ τῆς μητρὸς κλῆρος ἦν αὐτῷ: ὁ δὲ ἐμὸς
πατὴρ ἐν Τύρῳ κατῴκει. <milestone unit="section" n="2" />Τὴν δὲ μητέρα οὐκ οἶδα τὴν
ἐμήν: ἐπὶ νηπίῳ γάρ μοι τέθνηκεν. Ἐδέησεν οὖν
 τῷ πατρὶ γυναικὸς ἑτέρας, ἐξ ἧς ἀδελφή μοι Καλλιγόνη
γίνεται. Καὶ ἐδόκει μὲν τῷ πατρὶ συνάψαι
<del status="unremarkable">μᾶλλον</del> ἡμᾶς γάμῳ: αἱ δὲ Μοῖραι τῶν ἀνθρώπων
κρείττονες ἄλλην ἐτήρουν μοι γυναῖκα. Φιλεῖ δὲ τὸ
δαιμόνιον πολλάκις <del status="unremarkable">τοῖς</del> ἀνθρώποις τὸ μέλλον νύκτωρ
 λαλεῖν οὐχ ἵνα φυλάξωνται μὴ παθεῖν （οὐ γὰρ
εἱμαρμένης δύνανται κρατεῖν）, ἀλλ̓ ἵνα κουφότερον
<pb id="p.41" />
πάσχοντες φέρωσι. <milestone unit="section" n="3" /> Τὸ μὲν γὰρ ἀθρόον καὶ ἀπροσδόκητον
ἐκπλήσσει τὴν ψυχὴν ἄφνω προσπεσὸν καὶ
κατεβάπτισε, τὸ δὲ πρὸ τοῦ παθεῖν προσδοκώμενον
προκατηνάλωσε κατὰ μικρὸν μελετώμενον τοῦ πάθους
τὴν ἀκμήν. Ἐπεὶ γὰρ εἶχον ἔνατον ἔτος ἐπὶ
τοῖς δέκα, καὶ παρεσκεύαζεν ὁ πατὴρ εἰς νέωτα ποιήσων
τοὺς γάμους, ἤρχετο τοῦ δράματος ἡ τύχη. <milestone unit="section" n="4" /> Ὄναρ
ἐδόκουν συμφῦναι τῇ παρθένῳ τὰ κάτω μέρη μέχρις
ὀμφαλοῦ, δύο δὲ ἐντεῦθεν τὰ ἄνω σώματα: ἐφίσταται
δέ μοι γυνὴ φοβερὰ καὶ μεγάλη, τὸ πρόσωπον
ἀγρία, ὀφθαλμὸς ἐν αἵματι, βλοσυραὶ παρειαί, ὄφεις
αἱ κόμαι: ἅρπην ἐκράτει τῇ δεξιᾷ, δᾷδα τῇ λαιᾷ.
Ἐπιπεσοῦσα οὖν μοι θυμῷ καὶ ἀνατείνασα τὴν ἅρπην
καταφέρει τῆς ἰξύος, ἔνθα τῶν δύο σωμάτων
ἦσαν αἱ συμβολαί, καὶ ἀποκόπτει μου τὴν παρθένον.
<milestone unit="section" n="5" /> Περιδεὴς οὖν ἀναθορὼν <del status="unremarkable">ἐκ τοῦ δείματος</del> φράζω μὲν
πρὸς οὐδένα, κατ̓ ἐμαυτὸν δὲ πονηρὰ ἐσκεπτόμην.</p>
<p>Ἐν δὲ τούτῳ συμβαίνει τοιάδε. Ἦν ἀδελφός,
ὡς ἔφην, τοῦ πατρὸς Σώστρατος. Παρὰ τούτου τις
ἔρχεται κομίζων ἐπιστολὰς ἀπὸ Βυζαντίου, καὶ ἦν τὰ
γεγραμμένα τοιάδε:
<quote rend="blockquote">
<lb />Ἱππίᾳ τῷ ἀδελφῷ χαίρειν Σώστρατος.
</quote>
<milestone unit="section" n="6" /><quote rend="blockquote"><p> ἥκουσι πρὸς σὲ θυγάτηρ ἐμὴ Λευκίππη καὶ Πάνθεια
<lb />γυνή: πόλεμος γὰρ περιλαμβάνει Βυζαντίους Θρᾳκικός.
<lb />Σῶζε δή μοι τὰ φίλτατα τοῦ γένους μέχρι τῆς τοῦ πολέμου τύχης.
</p></quote>
</p></quote>
</p></div2>

<div2 type="chapter" n="4" org="uniform" sample="complete"><p><milestone unit="section" n="1" />
 Ταῦτα ὁ πατὴρ ἀναγνοὺς ἀναπηδᾷ καὶ ἐπὶ τὴν
θάλατταν ἐκτρέχει καὶ μικρὸν ὕστερον αὖθις ἐπανῆκεν.
Εἵποντο δὲ αὐτῷ κατόπιν πολὺ πλῆθος οἰκετῶν
καὶ θεραπαινίδων, ἃς συνεκπέμψας ὁ Σώστρατος
<pb id="p.42" />
ἔτυχε ταῖς γυναιξίν: ἐν μέσοις δὲ ἦν γυνὴ μεγάλη
καὶ πλουσία τῇ στολῇ. <milestone unit="section" n="2" />Ὡς δὲ ἐνέτεινα τοὺς ὀφθαλμοὺς
ἐπ̓ αὐτήν, ἐν ἀριστερᾷ παρθένος ἐκφαίνεταί
μοι, καὶ καταστράπτει μου τοὺς ὀφθαλμοὺς τῷ
προσώπῳ. <milestone unit="section" n="3" /> Τοιαύτην εἶδον ἐγώ ποτε ἐπὶ ταύρῳ γεγραμμένην
Σελήνην: ὄμμα γοργὸν ἐν ἡδονῇ: κόμη
ξανθή, τὸ ξανθὸν οὖλον: ὀφρὺς μέλαινα, τὸ μέλαν
ἄκρατον: λευκὴ παρειά, τὸ λευκὸν ἐς μέσον ἐφοινίσσετο
καὶ ἐμιμεῖτο πορφύραν, οἵαν εἰς τὸν ἐλέφαντα
 Λυδία βάπτει γυνή: τὸ στόμα ῥόδων ἄνθος
ἦν, ὅταν ἄρχηται τὸ ῥόδον ἀνοίγειν τῶν
φύλλων τὰ χείλη. <milestone unit="section" n="4" />Ὡς δὲ εἶδον, εὐθὺς ἀπωλώλειν:
κάλλος γὰρ ὀξύτερον τιτρώσκει βέλους καὶ διὰ τῶν
ὀφθαλμῶν ἐς τὴν ψυχὴν καταρρεῖ: ὀφθαλμὸς γὰρ
ὁδὸς ἐρωτικῷ τραύματι. <milestone unit="section" n="5" /> Πάντα δέ με εἶχεν ὁμοῦ,
ἔπαινος, ἔκπληξις, τρόμος, αἰδώς, ἀναίδεια: ἐπῄνουν
τὸ μέγεθος, ἐκπεπλήγμην τὸ κάλλος, ἔτρεμον τὴν
καρδίαν, ἔβλεπον ἀναιδῶς, ᾐδούμην ἁλῶναι: τοὺς
δὲ ὀφθαλμοὺς ἀφέλκειν μὲν ἀπὸ τῆς κόρης ἐβιαζόμην,
 οἱ δὲ οὐκ ἤθελον, ἀλλ̓ ἀνθεῖλκον ἑαυτοὺς
ἐκεῖ τῷ τοῦ κάλλους ἑλκόμενοι πείσματι, καὶ τέλος ἐνίκησαν.
</p></div2>

<div2 type="chapter" n="5" org="uniform" sample="complete"><p><milestone unit="section" n="1" />
Αἱ μὲν δὴ κατήγοντο πρὸς ἡμᾶς, καὶ αὐταῖς ὁ
πατὴρ μέρος τι τῆς οἰκίας ἀποτεμόμενος εὐτρεπίζει
 δεῖπνον. Καὶ ἐπεὶ καιρὸς ἦν, συνεπίνομεν κατὰ δύο
τὰς κλίνας διαλαχόντες, οὕτω γὰρ ἔταξεν ὁ πατήρ:
αὐτὸς κἀγὼ τὴν μέσην, αἱ μητέρες αἱ δύο τὴν ἐν ἀριστερᾷ,
<milestone unit="section" n="2" />τὴν δεξιὰν εἶχον αἱ παρθένοι. Ἐγὼ δὲ ὡς
ταύτην ἤκουσα τὴν εὐταξίαν, μικροῦ προσελθὼν
 κατεφίλησα τὸν πατέρα, ὅτι μοι κατ̓ ὀφθαλμοὺς ἀνέκλινε
τὴν παρθένον. <milestone unit="section" n="3" />Τί μὲν οὖν ἔφαγον, μὰ τοὺς
θεούς, ἔγωγε οὐκ ᾔδειν, ἐῴκειν γὰρ τοῖς ἐν ὀνείροις
<pb id="p.43" />
ἐσθίουσιν: ἐρείσας δὲ κατὰ τῆς στρωμνῆς τὸν ἀγκῶνα
καὶ ἐγκλίνας ἐμαυτόν, ὅλοις ἔβλεπον τὴν κόρην
τοῖς προσώποις, κλέπτων ἅμα τὴν θέαν: τοῦτο γάρ
μοι ἦν τὸ δεῖπνον. <milestone unit="section" n="4" /> Ὡς δὲ ἦμεν ἀπὸ τοῦ δείπνου,
παῖς εἰσέρχεται κιθάραν ἁρμοσάμενος, τοῦ παρὸς
οἰκέτης, καὶ ψιλαῖς τὸ πρῶτον διατινάξας ταῖς χερσὶ
τὰς χορδὰς ἔκρουε καί τι κρουμάτιον λιγήνας ὑποψιθυρίζουσι
τοῖς δακτύλοις, μετὰ τοῦτο ἤδη τῷ πλήκτρῳ
τὰς χορδὰς ἔκρουε, καὶ ὀλίγον ὅσον κιθαρίσας
συνῇδε τοῖς κρούμασι. <milestone unit="section" n="5" /> Τὸ δὲ ᾆσμα ἦν Ἀπόλλων μεμφόμενος
τὴν Δάφνην φεύγουσαν καὶ διώκων ἅμα καὶ
μέλλων καταλαμβάνειν καὶ γινομένη φυτὸν ἡ κόρη
καὶ Ἀπόλλων τὸ φυτὸν στεφανούμενος. Τοῦτό μοι
μᾶλλον τὴν ψυχὴν ἐξέκαυσεν: <milestone unit="section" n="6" /> ὑπέκκαυμα γὰρ ἐπιθυμίας
λόγος ἐρωτικός: κἂν εἰς σωφροσύνην τις
ἑαυτὸν νουθετῇ, τῷ παραδείγματι πρὸς τὴν μίμησιν
ἐρεθίζεται, μάλισθ̓ ὅταν ἐκ τοῦ κρείττονος ᾖ τὸ παράδειγμα:
ἡ γὰρ ὧν ἁμαρτάνει τις αἰδὼς τῷ τοῦ
βελτίονος ἀξιώματι παρρησία γίνεται. <milestone unit="section" n="7" /> Καὶ ταῦτα
πρὸς ἐμαυτὸν ἔλεγον <q direct="unspecified">ἰδοὺ καὶ Ἀπόλλων ἐρᾷ, κἀκεῖνος
παρθένου, καὶ ἐρῶν οὐκ αἰσχύνεται, ἀλλὰ διώκει
τὴν παρθένον: σὺ δὲ ὀκνεῖς καὶ αἰδῇ καὶ ἀκαίρως
σωφρονεῖς; μὴ κρείττων εἶ τοῦ θεοῦ;</q>
</p></div2>

<div2 type="chapter" n="6" org="uniform" sample="complete"><p><milestone unit="section" n="1" />
 Ὡς δὲ ἦν ἑσπέρα, πρότεραι μὲν πρὸς ὕπνον
ἐτράπησαν αἱ γυναῖκες, μικρὸν δὲ ὕστερον καὶ ἡμεῖς,
οἱ μὲν <del status="unremarkable">δὴ</del> ἄλλοι τῇ γαστρὶ μετρήσαντες τὴν ἡδονήν,
ἐγὼ δὲ τὴν εὐωχίαν ἐν τοῖς ὀφθαλμοῖς φέρων, τῶν
τε τῆς κόρης προσώπων γεμισθεὶς καὶ ἀκράτῳ θεάματι
καὶ μέχρι κόρου προελθὼν ἀπῆλθον μεθύων
ἔρωτι. <milestone unit="section" n="2" /> Ὡς δὲ εἰς τὸ δωμάτιον παρῆλθον, ἔνθα μοι
<pb id="p.44" />
καθεύδειν ἔθος ἦν, οὐδὲ ὕπνου τυχεῖν ἠδυνάμην.
Ἔστι μὲν γὰρ φύσει καὶ τἆλλα νοσήματα καὶ τὰ τοῦ
σώματος τραύματα <del status="unremarkable">ἐν</del> νυκτὶ χαλεπώτερα, καὶ
ἐπανίσταται μᾶλλον ἡμῖν ἡσυχάζουσι καὶ ἐρεθίζει τὰς
ἀλγηδόνας: <milestone unit="section" n="3" /> ὅταν γὰρ ἀναπαύηται τὸ σῶμα, τότε
σχολάζει τὸ ἕλκος νοσεῖν: τὰ δὲ τῆς ψυχῆς τραύματα
μὴ κινουμένου τοῦ σώματος, πολὺ μᾶλλον ὀδυνᾷ.
Ἐν ἡμέρᾳ μὲν γὰρ ὀφθαλμοὶ καὶ ὦτα πολλῆς γεμιζόμενα
περιεργίας ἐπικουφίζει τῆς νόσου τὴν ἀκμήν,
 ἀντιπερισπῶντα τὴν ψυχὴν τῆς εἰς τὸ πονεῖν σχολῆς:
ἐὰν δὲ ἡσυχίᾳ τὸ σῶμα πεδηθῇ, καθ̓ ἑαυτὴν ἡ ψυχὴ
γενομένη τῷ κακῷ κυμαίνεται. <milestone unit="section" n="4" />Πάντα γὰρ ἐξεγείρεται
τότε τὰ τέως κοιμώμενα: τοῖς πενθοῦσιν αἱ λῦπαι,
τοῖς μεριμνῶσιν αἱ φροντίδες, τοῖς κινδυνεύουσιν
 οἱ φόβοι, τοῖς ἐρῶσι τὸ πῦρ. Περὶ δὲ τὴν
ἕω μόλις ἐλεήσας μέ τις ὕπνος ἀνέπαυσεν ὀλίγον.
<milestone unit="section" n="5" />Ἀλλ̓ οὐδὲ τότε μου τῆς ψυχῆς ἀπελθεῖν ἤθελεν
ἡ κόρη: πάντα γὰρ ἦν: μοι Λευκίππη τὰ ἐνύπνια:
διελεγόμην αὐτῇ, συνέπαιζον, συνεδείπνουν, ἡπτόμην,
 πλείονα εἶχον ἀγαθὰ τῆς ἡμέρας. Καὶ γὰρ
κατεφίλησα, καὶ ἦν τὸ φίλημα ἀληθινόν: ὥστ̓ ἐπειδή
με ἤγειρεν ὁ οἰκέτης, ἐλοιδορούμην αὐτῷ τῆς
ἀκαιρίας, ὡς ἀπολέσας ὄνειρον οὕτω γλυκύν. <milestone unit="section" n="6" />Ἀναστὰς
οὖν ἐβάδιζον ἐξεπίτηδες εἴσω τῆς οἰκίας κατὰ
 πρόσωπον τῆς κόρης βιβλίον ἅμα κρατῶν, καὶ ἐγκεκυφὼς
ἀνεγίνωσκον: τοῖς δὲ ὀφθαλμοῖς, εἰ κατὰ τὰς
θύρας γενοίμην, ἐπίλλιζον κάτωθεν, καί τινας περιπατήσας
διαύλους καὶ ἐποχετευσάμενος ἐκ τῆς θέας
ἔρωτα σαφῶς ἀπῄειν ἔχων τὴν ψυχὴν κακῶς. Καὶ
 ταῦτά μοι τριῶν ἡμερῶν ἐπυρσεύετο.</p></div2>

<div2 type="chapter" n="7" org="uniform" sample="complete"><p><milestone unit="section" n="1" />
Ἦν δέ μοι Κλεινίας ἀνεψιός, ὀρφανὸς καὶ νέος,
δύο ἀναβεβηκὼς ἔτη τῆς ἡλικίας τῆς ἐμῆς, ἔρωτι τετελεσμένος:
<pb id="p.45" />
μειρακίου δὲ ὁ ἔρως ἦν. Οὕτω δ̓ εἶχε
φιλοτιμίας πρὸς αὐτό, ὥστε καὶ ἵππον πριάμενος,
ἐπεὶ θεασάμενον τὸ μειράκιον ἐπῄνεσεν, εὐθὺς ἐχαρίσατο
φέρων αὐτῷ τὸν ἵππον. <milestone unit="section" n="2" /> Ἔσκωπτον οὖν αὐτὸν
ἀεὶ τῆς ἀμεριμνίας, ὅτι σχολάζει φιλεῖν καὶ δοῦλός
ἐστιν ἐρωτικῆς ἡδονῆς: ὁ δέ μοι μειδιῶν καὶ τὴν
κεφαλὴν ἐπισείων ἔλεγεν <q direct="unspecified">ἔσῃ ποτὲ καὶ σύ μοι δοῦλος
<milestone unit="section" n="3" /> ταχύ.</q> Πρὸς τοῦτον ἀπιὼν καὶ ἀσπασάμενος καὶ
παρακαθισάμενος <q direct="unspecified">ἔδωκα</q> ἔφην <q direct="unspecified">ὦ Κλεινία, σοι
δίκην τῶν σκωμμάτων: δοῦλος γέγονα κἀγώ.</q> Ἀνακροτήσας
οὖν τὰς χεῖρας ἐξεγέλασε καὶ ἀναστὰς κατεφίλησέ
μου τὸ πρόσωπον ἐμφαῖνον ἐρωτικὴν ἀγρυπνίαν,
καὶ <q direct="unspecified">ἐρᾷς</q> εἶπεν <q direct="unspecified">ἐρᾷς ἀληθῶς: οἱ ὀφθαλμοί
σου λέγουσιν.</q> Ἄρτι δὲ λέγοντος αὐτοῦ Χαρικλῆς
εἰστρέχει （τοῦτο γὰρ ἦν ὄνομα τῷ μειρακίῳ） τεθορυβημένος
<milestone unit="section" n="4" /> <q direct="unspecified">οἴχομαί σοι</q> λέγων <q direct="unspecified">Κλεινία.</q> Καὶ
συνεστέναξεν ὁ Κλεινίας, ὥσπερ ἐκ τῆς ἐκείνου ψυχῆς
κρεμάμενος, καὶ τῇ φωνῇ τρέμων <q direct="unspecified">ἀποκτενεῖς</q>
εἶπε <q direct="unspecified">σιωπῶν: τί σε λυπεῖ; τίνι δεῖ μάχεσθαι;</q> Καὶ
ὁ Χαρικλῆς <q direct="unspecified">γάμον</q> εἶπεν <q direct="unspecified">ὁ πατήρ μοι προξενεῖ,
καὶ γάμον ἀμόρφου κόρης, ἵνα διπλῷ συνοικῶ κακῷ:
πονηρὸν μὲν γὰρ γυνή, κἂν εὔμορφος ᾖ: ἐὰν δὲ καὶ
ἀμορφίαν δυστυχῇ, τὸ κακὸν διπλοῦν. <milestone unit="section" n="5" /> Ἀλλὰ πρὸς
τὸν πλοῦτον ὁ πατὴρ ἀποβλέπων σπουδάζει τὸ κῆδος:
ἐκδίδομαι ὁ δυστυχὴς τοῖς ἐκείνης χρήμασιν, ἵνα
γήμω πωλούμενος.</q>
</p></div2>

<div2 type="chapter" n="8" org="uniform" sample="complete"><p><milestone unit="section" n="1" />
 Ὡς οὖν ταῦτα ἤκουσεν ὁ Κλεινίας, ὠχρίασεν.
Ἐπιπαρώξυνεν οὖν τὸ μειράκιον ἀπωθεῖσθαι τὸν γάμον,
τὸ τῶν γυναικῶν γένος λοιδορῶν. <q direct="unspecified">Γάμον</q>
εἶπεν <q direct="unspecified">ἤδη σοι δίδωσιν ὁ πατήρ; τί γὰρ ἠδίκηκας,
<milestone unit="section" n="2" /> ἵνα πεδηθῇς; Οὐκ ἀκούεις τοῦ Διὸς λέγοντος
<pb id="p.46" />
<q direct="unspecified">τοῖς δ̓ ἐγὼ ἀντὶ πυρὸς δώσω κακόν, ᾧ κεν ἅπαντες
τέρπωνται κατὰ θυμόν, ἑὸν κακὸν ἀμφαγαπῶντες;</q>
 Αὕτη γυναικῶν ἡδονή, καὶ ἔοικε τῇ τῶν Σειρήνων
φύσει: <milestone unit="section" n="3" />κἀκεῖναι γὰρ ἡδονῇ φονεύουσιν ᾠδῆς. Ἔστι
δέ σοι συνιέναι τὸ μέγεθος τοῦ κακοῦ καὶ ἀπ̓ αὐτῆς
τῆς τοῦ γάμου παρασκευῆς. Βόμβος αὐλῶν, δικλίδων
κτύπος, πυρσῶν δᾳδουχία. Ἐρεῖ τις ἰδὼν τοσοῦτον
 κυδοιμόν: <q direct="unspecified">Ἀτυχὴς ὁ μέλλων γαμεῖν: ἐπὶ
πόλεμον, <milestone unit="section" n="4" />δοκῶ μοι, πέμπεται.</q> Ἀλλ̓ εἰ μὲν ἰδιώτης
ἦσθα μουσικῆς, ἠγνόεις ἂν τὰ τῶν γυναικῶν
δράματα: νῦν δὲ κἂν ἄλλοις λέγοις ὅσων ἐνέπλησαν
μύθων γυναῖκες τὴν σκηνήν. Ὅρμος Ἐριφύλης, Φιλομήλας
 ἡ τράπεζα, Σθενεβοίας ἡ διαβολή, Ἀερόπης
ἡ κλοπή, Πρόκνης ἡ σφαγή. <milestone unit="section" n="5" />Ἂν τὸ Χρυσηίδος κάλλος
Ἀγαμέμνων ποθῇ, λοιμὸν τοῖς Ἕλλησι ποιεῖ: ἂν
τὸ Βρισηίδος κάλλος Ἀχιλλεὺς <del status="unremarkable">ποθῇ</del>, πένθος αὑτῷ
προξενεῖ: ἐὰν ἔχῃ γυναῖκα Κανδαύλης καλήν, φονεύει
Κανδαύλην ἡ γυνή. <milestone unit="section" n="6" /> Τὸ μὲν <del status="unremarkable">γὰρ</del> Ἑλένης τῶν
γάμων πῦρ ἀνῆψε κατὰ τῆς Τροίας ἄλλο πῦρ, ὁ δὲ
Πηνελόπης γάμος τῆς σώφρονος πόσους νυμφίους
ἀπώλεσεν; Ἀπέκτεινεν Ἱππόλυτον φιλοῦσα Φαίδρα,
<milestone unit="section" n="7" />Κλυταιμνήστρα δὲ Ἀγαμέμνονα μὴ φιλοῦσα. Ὦ
 πάντα τολμῶσαι γυναῖκες: κἂν φιλῶσι, φονεύουσι:
κἂν μὴ φιλῶσι, φονεύουσιν. Ἀγαμέμνονα ἔδει
φονευθῆναι τὸν καλόν, οὗ κάλλος οὐράνιον ἦν,
ὄμματα καὶ κεφαλὴν ἴκελος Διὶ τερπικεραύνῳ:
καὶ ταύτην ἀπέκοψεν, ὦ Ζεῦ, τὴν κεφαλὴν γυνή.
<milestone unit="section" n="8" /> Καὶ ταῦτα μὲν περὶ τῶν εὐμόρφων ἂν εἴποι τις γυναικῶν,
ἔνθα καὶ μέτριον τὸ ἀτύχημα: τὸ γὰρ κάλλος
<pb id="p.47" />
ἔχει παρηγορίαν τῶν κακῶν, καὶ τοῦτ̓ ἔστιν ἐν
ἀτυχήμασιν εὐτύχημα: εἰ δὲ μηδὲ εὔμορφος, ὡς φῄς,
ἡ συμφορὰ διπλῆ. Καὶ πῶς ἄν τις ἀνάσχοιτο, καὶ
ταῦτα μειράκιον οὕτω καλόν; <milestone unit="section" n="9" /> Μή, πρὸς θεῶν, Χαρίκλεις,
μήπω μοι δοῦλος γένῃ, μηδὲ τὸ ἄνθος πρὸ
καιροῦ τῆς ἥβης ἀπολέσῃς. Πρὸς γὰρ τοῖς ἄλλοις καὶ
τοῦτ̓ ἔστι τοῦ γάμου τὸ ἀτύχημα: μαραίνει τὴν
ἀκμήν. Μή, δέομαι, Χαρίκλεις, μήπω μοι μαρανθῇς:
μὴ παραδῷς εὔμορφον τρυγῆσαι ῥόδον ἀμόρφῳ
<milestone unit="section" n="10" /> γεωργῷ.</q> Καὶ ὁ Χαρικλῆς <q direct="unspecified">ταῦτα μὲν</q> ἔφη <q direct="unspecified">θεοῖς
κἀμοὶ μελήσει: καὶ γὰρ εἰς τὴν προθεσμίαν τῶν γάμων
χρόνος ἐστὶν ἡμερῶν, πολλὰ δ̓ ἂν γένοιτο κἀν
νυκτὶ μιᾷ. <milestone unit="section" n="11" /> Τὸ δὲ νῦν ἔχον ἐφ̓ ἱππασίαν ἄπειμι. Ἐξὅτου
γάρ μοι τὸν ἵππον ἐχαρίσω τὸν καλόν, οὔπω σου
τῶν δώρων ἀπέλαυσα. Ἐπικουφιεῖ δέ μοι τὸ γυμνάσιον
τῆς ψυχῆς τὸ λυπούμενον.</q> Ὁ μὲν οὖν ἀπῄει
τὴν τελευταίαν ὁδόν, ὕστατα καὶ πρῶτα μελλήσων ἱππάζεσθαι.
</p></div2>

<div2 type="chapter" n="9" org="uniform" sample="complete"><p><milestone unit="section" n="1" />
 Ἐγὼ δὲ πρὸς τὸν Κλεινίαν καταλέγω μου τὸ
δρᾶμα πῶς ἐγένετο: πῶς ἴδοιμι, πῶς πάθοιμι, τὴν
καταγωγήν, τὸ δεῖπνον, τὸ κάλλος τῆς κόρης. Τελευτῶν
δὲ τῷ λόγῳ συνίειν ἀσχημονῶν <q direct="unspecified">οὐ φέρω</q>
λέγων <q direct="unspecified">Κλεινία, τὴν ἀνίαν: ὅλος γάρ μοι προσέπεσεν
ὁ ἔρως, καὶ αὐτόν μου διώκει τὸν ὕπνον τῶν
ὀμμάτων: <milestone unit="section" n="2" /> πάντοτε Λευκίππην φαντάζομαι. Οὐ γέγονεν
ἄλλῳ τινὶ τοιοῦτον ἀτύχημα: τὸ γὰρ κακόν μοι
καὶ συνοικεῖ.</q> Καὶ ὁ Κλεινίας <q direct="unspecified">ληρεῖς</q> εἶπεν <q direct="unspecified">οὕτως
εἰς ἔρωτα εὐτυχῶν. Οὐ γὰρ ἐπ̓ ἀλλοτρίας θύρας
ἐλθεῖν σε δεῖ οὐδὲ διάκονον παρακαλεῖν: αὐτήν σοι
δέδωκε τὴν ἐρωμένην ἡ τύχη καὶ φέρουσα ἔνδον
<pb id="p.48" />
ἵδρυσεν. <milestone unit="section" n="3" />Ἄλλῳ μὲν γὰρ ἐραστῇ καὶ τὸ βλέμμα μόνον
ἤρκεσε τῆς ἐρωμένης παρθένου, καὶ μέγιστον τοῦτο
ἀγαθὸν νενόμικεν ἐραστὴς ἐὰν καὶ μέχρι τῶν ὀμμάτων
εὐτυχῇ, οἱ δὲ εὐδαιμονέστεροι τῶν ἐραστῶν ἂν
 τύχωσι κἂν ῥήματος μόνον: σὺ δὲ καὶ βλέπεις ἀεὶ
καὶ ἀκούεις ἀεὶ καὶ συνδειπνεῖς καὶ συμπίνεις. <milestone unit="section" n="4" />Καὶ
ταῦτα εὐτυχῶν ἐγκαλεῖς; ἀχάριστος εἶ πρὸς ἔρωτος
δωρεάν. Οὐκ οἶδας οἷόν ἐστιν ἐρωμένη βλεπομένη:
μείζονα τῶν ἔργων ἔχει τὴν ἡδονήν. Ὀφθαλμοὶ γὰρ
 ἀλλήλοις ἀντανακλώμενοι ἀπομάττουσιν ὡς ἐν κατόπτρῳ
τῶν σωμάτων τὰ εἴδωλα, ἡ δὲ τοῦ κάλλους
ἀπορροὴ δἰ αὐτῶν εἰς τὴν ψυχὴν καταρρέουσα ἔχει
τινὰ μίξιν ἐν ἀποστάσει: <milestone unit="section" n="5" />καὶ γλυκίων ἐστὶ τῆς τῶν
σωμάτων μίξεως: καινὴ γάρ ἐστι σωμάτων συμπλοκή.
 Ἐγὼ δέ σοι καὶ τὸ ἔργον ἔσεσθαι ταχὺ μαντεύομαι:
μέγιστον γάρ ἐστιν ἐφόδιον εἰς πειθὼ
συνεχὴς πρὸς ἐρωμένην ὁμιλία. Ὀφθαλμὸς γὰρ φιλίας
πρόξενος καὶ τὸ σύνηθες τῆς κοινωνίας εἰς χάριν
ἀνυσιμώτερον. <milestone unit="section" n="6" />Εἰ γὰρ τὰ ἄγρια τῶν θηρίων συνηθείᾳ
 τιθασεύεται, πολὺ μᾶλλον ταύτῃ μαλαχθείη
καὶ γυνή. Ἔχει δέ τι πρὸς παρθένον ἐπαγωγὸν ἡλικιώτης
ἐρῶν: τὸ δὲ ἐν ὥρᾳ τῆς ἀκμῆς ἐπεῖγον εἰς
τὴν φύσιν καὶ τὸ συνειδὸς τοῦ φιλεῖσθαι τίκτει πολλάκις
ἀντέρωτα. Θέλει γὰρ ἑκάστη τῶν παρθένων
 εἶναι καλὴ καὶ φιλουμένη χαίρει καὶ ἐπαινεῖ τῆς
μαρτυρίας τὸν φιλοῦντα: κἂν μὴ φιλήσῃ τις αὐτήν,
<milestone unit="section" n="7" />οὔπω πεπίστευκεν εἶναι καλή. Ἓν οὖν σοι παραινῶ
μόνον, ἐρᾶσθαι πιστευσάτω, καὶ ταχέως σε μιμήσεται.</q>
<q direct="unspecified">Πῶς ἂν οὖν</q> εἶπον <q direct="unspecified">γένοιτο τοῦτο τὸ μάντευμα;
 δός μοι τὰς ἀφορμάς: σὺ γὰρ ἀρχαιότερος μύστης
ἐμοῦ καὶ συνηθέστερος ἤδη τῇ τελετῇ τοῦ θεοῦ.
<pb id="p.49" />
Τί λέγω; τί ποιῶ; πῶς ἂν τύχοιμι τῆς ἐρωμένης;
Οὐκ οἶδα γὰρ τὰς ὁδούς.</q>
</p></div2>

<div2 type="chapter" n="10" org="uniform" sample="complete"><p><milestone unit="section" n="1" />
 <q direct="unspecified">Μηδὲν</q> εἶπεν ὁ Κλεινίας <q direct="unspecified">πρὸς ταῦτα ζήτει
παῤ ἄλλου μαθεῖν: αὐτοδίδακτος γάρ ἐστιν ὁ θεὸς
σοφιστής. Ὥσπερ γὰρ τὰ ἀρτίτοκα τῶν βρεφῶν οὐδεὶς
διδάσκει τὴν τροφήν （αὐτόματα γὰρ ἐκμανθάνει
καὶ οἶδεν ἐν τοῖς μαζοῖς οὖσαν αὐτοῖς τὴν τράπεζαν）,
οὕτω καὶ νεανίσκος ἔρωτος πρωτοκύμων οὐ δεῖται
διδασκαλίας πρὸς τὸν τοκετόν. <milestone unit="section" n="2" /> Ἐὰν γὰρ ἡ ὠδὶς παραγένηται
καὶ ἐνστῇ τῆς ἀνάγκης ἡ προθεσμία, μηδὲν
πλανηθείς, κἂν πρωτοκύμων ᾖς, εὑρήσεις τεκεῖν
ὑπ̓ αὐτοῦ μαιωθεὶς τοῦ θεοῦ. Ὅσα δ̓ ἐστὶ κοινὰ
καὶ μὴ τῆς εὐκαίρου τύχης δεόμενα, ταῦτα ἀκούσας
μάθε. Μηδὲν μὲν εἴπῃς πρὸς τὴν παρθένον ἀφροδίσιον,
<milestone unit="section" n="3" /> τὸ δὲ ἔργον ζήτει πῶς γένηται σιωπῇ. Παῖς γὰρ
καὶ παρθένος ὅμοιοι μὲν εἰς αἰδῶ: πρὸς δὲ τὴν τῆς
Ἀφροδίτης χάριν κἂν <del status="unremarkable">τὴν</del> γνώμην ἔχωσιν, ἃ πάσχουσιν
ἀκούειν οὐ θέλουσι: τὴν γὰρ αἰσχύνην κεῖσθαι
νομίζουσιν ἐν τοῖς ῥήμασι. <milestone unit="section" n="4" /> Γυναῖκας μὲν γὰρ εὐφραίνει
καὶ τὰ ῥήματα: παρθένος δὲ τοὺς μὲν ἔξωθεν
ἀκροβολισμοὺς τῶν ἐραστῶν εἰς πεῖραν φέρει καὶ
ἄφνω συντίθεται τοῖς νεύμασιν: ἐὰν δὲ αἰτήσῃς τὸ
ἔργον προσελθών, ἐκπλήξεις αὐτῆς τὰ ὦτα τῇ φωνῇ,
καὶ ἐρυθριᾷ καὶ μισεῖ τὸ ῥῆμα καὶ λοιδορεῖσθαι δοκεῖ
κἂν ὑποσχέσθαι θέλῃ τὴν χάριν, αἰσχύνεται:
τότε γὰρ πάσχειν νομίζει τὸ ἔργον, ὅτε <del status="unremarkable">μᾶλλον</del> τὴν
πεῖραν ἐκ τῆς τῶν λόγων ἡδονῆς ἀκούει. <milestone unit="section" n="5" /> Ἐὰν δὲ
τὴν πεῖραν προσαγαγὼν τὴν ἄλλην καὶ εὐάγωγον
αὐτὴν παρασκευάσας ἡδέως ἤδη προσέρχῃ, σιώπα μὲν
οὖν τὰ πολλὰ ὡς ἐν μυστηρίῳ, φίλησον δὲ προσελθὼν
ἠρέμα: τὸ γὰρ ἐραστοῦ φίλημα πρὸς ἐρωμένην
θέλουσαν μὲν παρέχειν αἴτησίς ἐστι, πρὸς
<pb id="p.50" />
ἀπειθοῦσαν δὲ ἱκετηρία. <milestone unit="section" n="6" />Κἂν μὲν προσῇ τις συνθήκη
τῆς πράξεως πολλάκις δὲ καὶ ἑκοῦσαι πρὸς τὸ
ἔργον ἐρχόμεναι θέλουσι βιάζεσθαι δοκεῖν, ἵνα τῇ
δόξῃ τῆς ἀνάγκης ἀποτρέπωνται τῆς αἰσχύνης τὸ
 ἑκούσιον. Μὴ τοίνυν ὀκνήσῃς, ἐὰν ἀνθισταμένην
ἴδῃς, ἀλλ̓ ἐπιτήρει πῶς ἀνθίσταται: σοφίας γὰρ
κἀνταῦθα δεῖ. <milestone unit="section" n="7" />Κἂν μὲν προσκαρτερῇ, ἐπίσχες τὴν
βίαν: οὔπω γὰρ πείθεται: ἐὰν δὲ μαλθακώτερον
ἤδη θέλῃς, χορήγησον τὴν ὑπόκρισιν, μὴ ἀπολέσῃς
 σου τὸ δρᾶμα.</q>
</p></div2>

<div2 type="chapter" n="11" org="uniform" sample="complete"><p><milestone unit="section" n="1" />
Κἀγὼ <q direct="unspecified">μεγάλα μὲν</q> ἔφην <q direct="unspecified">ἐφόδιά μοι δέδωκας
καὶ εὔχομαι τυχεῖν, Κλεινία: φοβοῦμαι δ̓ ὅμως μὴ
κακῶν μοι γένηται τὸ εὐτύχημα μειζόνων ἀρχὴ καὶ
ἐπιτρίψῃ με πρὸς ἔρωτα πλείονα. Ἂν οὖν αὐξηθῇ
μοι τὸ δεινόν, τί δράσω; <milestone unit="section" n="2" /> γαμεῖν μὲν οὐκ ἂν δυναίμην:
ἄλλῃ γὰρ δέδομαι παρθένῳ: ἐπίκειται δέ
μοι πρὸς τοῦτον τὸν γάμον ὁ πατὴρ δίκαια αἰτῶν,
οὐ ξένην, οὐδὲ αἰσχρὰν γῆμαι κόρην, οὐδ̓ ὡς Χαρικλέα
πλούτῳ με πωλεῖ, ἀλλ̓ αὑτοῦ μοι δίδωσι θυγατέρα,
 καλὴν μέν, ὦ θεοί, πρὶν Λευκίππην ἰδεῖν,
νῦν δὲ πρὸς τὸ κάλλος αὐτῆς τυφλώττω καὶ πρὸς
Λευκίππην μόνην τοὺς ὀφθαλμοὺς ἔχω. <milestone unit="section" n="3" />Ἐν μεθορίῳ
κεῖμαι δύο ἐναντίων: Ἔρως ἀνταγωνίζεται καὶ πατήρ.
Ὁ μὲν ἕστηκεν αἰδοῖ κρατῶν, ὁ δὲ κάθηται πυρπολῶν.
 Πῶς κρίνω τὴν δίκην; ἀνάγκη μάχεται καὶ
φύσις, καὶ θέλω μὲν σοὶ δικάσαι, πάτερ, ἀλλ̓ ἀντίδικον
ἔχω χαλεπώτερον. Βασανίζει τὸν δικαστήν,
ἕστηκε: μετὰ βελῶν, κρίνει μετὰ πυρός. Ἂν ἀπειθήσω,
πάτερ, αὐτῷ, κάομαι τῷ πυρί.</q>
</p></div2>

<div2 type="chapter" n="12" org="uniform" sample="complete"><p><milestone unit="section" n="1" />
 Ἡμεῖς μὲν οὖν ταῦτα ἐφιλοσοφοῦμεν περὶ τοῦ
θεοῦ: ἐξαίφνης δέ τις εἰστρέχει τῶν τοῦ Χαρικλέους
οἰκετῶν, ἔχων ἐπὶ τοῦ προσώπου τὴν ἀγγελίαν τοῦ
<pb id="p.51" />
κακοῦ, ὡς τὸν Κλεινίαν εὐθὺς ἀνακραγεῖν θεασάμενον
<q direct="unspecified">κακόν τι γέγονε Χαρικλεῖ.</q> Ἅμα δὲ αὐτοῦ
λέγοντος συνεξεφώνησεν ὁ οἰκέτης <q direct="unspecified">τέθνηκε
<milestone unit="section" n="2" /> Χαρικλῆς.</q> Τὸν μὲν δὴ Κλεινίαν πρὸς τὴν ἀγγελίαν
ἀφῆκεν ἡ φωνὴ καὶ ἔμεινεν ἀκίνητος, ὥσπερ τυφῶνι
βεβλημένος τῷ λόγῳ: ὁ δὲ οἰκέτης διηγεῖται <q direct="unspecified">ἐπὶ
τὸν ἵππον τὸν σὸν ἐκάθισεν, ὦ Κλεινία, ὃς τὰ μὲν
πρῶτα ἤλαυνεν ἠρέμα: δύο δὲ ἢ τρεῖς δρόμους περιελθὼν
τὴν ἱππασίαν ἐπέσχε καὶ τὸν ἵππον ἱδροῦντα
κατέψα καθήμενος, τοῦ ῥυτῆρος ἀμελήσας. <milestone unit="section" n="3" /> Ἀπομάττοντος
δὲ τῆς ἕδρας τοὺς ἱδρῶτας ψόφος κατόπιν
γίνεται, καὶ ὁ ἵππος ἐκταραχθεὶς πηδᾷ ὄρθιος ἀρθεὶς
καὶ ἀλογίστως ἐφέρετο. Τὸν γὰρ χαλινὸν ἐνδακὼν
καὶ τὸν αὐχένα γυρώσας φρίξας τε τὴν κόμην,
οἰστρηθεὶς τῷ φόβῳ διαέριος ἵπτατο. Τῶν δὲ ποδῶν
οἱ μὲν ἔμπροσθεν ἥλλοντο, οἱ δὲ ὄπισθεν τοὺς ἔμπροσθεν
ἐπειγόμενοι φθάσαι τὸν δρόμον ἐπέσπευδον,
<milestone unit="section" n="4" /> <del status="unremarkable">διώκοντες τὸν ἵππον.</del> Ὁ δὲ ἵππος τῇ τῶν ποδῶν
κυρτούμενος ἁμίλλῃ, ἄνω τε καὶ κάτω πηδῶν πρὸς
τὴν ἑκατέρων σπουδὴν δίκην νεὼς χειμαζομένης τοῖς
νώτοις ἐκυμαίνετο. Ὁ δὲ κακοδαίμων Χαρικλῆς ὑπὸ
τοῦ τῆς ἱππείας ταλαντευόμενος κύματος ἐκ τῆς
ἕδρας ἐσφαιρίζετο, ποτὲ μὲν ἐπ̓ οὐρὰν κατολισθάνων,
ποτὲ δὲ ἐπὶ τράχηλον κυβιστῶν: ὁ δὲ τοῦ κλύδωνος
ἐπίεζεν αὐτὸν χειμών. <milestone unit="section" n="5" /> Τῶν δὲ ῥυτήρων οὐκέτι
κρατεῖν δυνάμενος, δοὺς δὲ ἑαυτὸν τῷ τοῦ δρόμου
πνεύματι, τῆς τύχης ἦν. Ὁ δὲ ἵππος ῥύμῃ θέων
ἐκτρέπεται τῆς λεωφόρου καὶ ἐς ὕλην ἐπήδησε καὶ
εὐθὺς τὸν ἄθλιον Χαρικλέα περιρρήγνυσι δένδρῳ.
Ὁ δὲ ὡς ἀπὸ μηχανῆς προσαραχθεὶς ἐκκρούεται μὲν
τῆς ἕδρας, ὑπὸ δὲ τῶν τοῦ δένδρου κλάδων τὸ
πρόσωπον αἰσχύνεται καὶ τοσούτοις περιδρύπτεται
<pb id="p.52" />
τραύμασιν, ὅσαι τῶν κλάδων ἦσαν αἱ αἰχμαί. <milestone unit="section" n="6" />Οἱ
δὲ ῥυτῆρες αὐτῷ περιδεθέντες οὐκ ἤθελον ἀφεῖναι
τὸ σῶμα, ἀλλ̓ ἀνθεῖλκον αὐτὸ περισύροντες θανάτου
τρίβον. Ὁ δὲ ἵππος ἔτι μᾶλλον ἐκταραχθεὶς
 τῷ πτώματι καὶ ἐμποδιζόμενος εἰς τὸν δρόμον τῷ
σώματι κατεπάτει τὸν ἄθλιον, ἐκλακτίζων τὸν
δεσμὸν τῆς φυγῆς: ὥστε οὐκ ἂν αὐτόν τις ἰδὼν γνωρίσειε.</q>
</p></div2>

<div2 type="chapter" n="13" org="uniform" sample="complete"><p><milestone unit="section" n="1" />
Ταῦτα μὲν οὖν ἀκούων ὁ Κλεινίας ἐσίγα τινὰ
 χρόνον ὑπ̓ ἐκπλήξεως, μεταξὺ δὲ νήψας ἐκ τοῦ κακοῦ
διωλύγιον ἐκώκυσε καὶ ἐκδραμεῖν ἐπὶ τὸ σῶμα
ἠπείγετο: ἐπηκολούθουν δὲ κἀγώ, παρηγορῶν ὡς
ἠδυνάμην. <milestone unit="section" n="2" />Καὶ ἐν τούτῳ φοράδην Χαρικλῆς ἐκομίζετο,
θέαμα οἴκτιστον καὶ ἐλεεινόν: ὅλος γὰρ τραῦμα
 ἦν, ὥστε μηδένα τῶν παρόντων κατασχεῖν τὰ δάκρυα.
Ἐξῆρχε δὲ τοῦ θρήνου ὁ πατὴρ πολυτάρακτον
βοῶν <q direct="unspecified">οἷος ἀπ̓ ἐμοῦ προελθὼν οἷος ἐπανέρχῃ μοι,
τέκνον; ὢ πονηρῶν ἱππασμάτων. Οὐδὲ κοινῷ μοι
θανάτῳ τέθνηκας: οὐδ̓ εὐσχήμων φαίνῃ νεκρός.
<milestone unit="section" n="3" /> Τοῖς μὲν γὰρ ἄλλοις τῶν ἀποθανόντων κἂν ἴχνος τῶν
γνωρισμάτων διασώζεται: κἂν τὸ ἄνθος τις τῶν
προσώπων ἀπολέσῃ, τηρεῖ τὸ εἴδωλον καὶ παρηγορεῖ
τὸ λυπούμενον καθεύδοντα μιμούμενος: τὴν μὲν γὰρ
ψυχὴν ἐξεῖλεν ὁ θάνατος, ἐν δὲ τῷ σώματι τηρεῖ τὸν
ἄνθρωπον. <milestone unit="section" n="4" /> Σοῦ δὲ ὁμοῦ καὶ ταῦτα διέφθειρεν ἡ
τύχη, καί μοι τέθνηκας θάνατον διπλοῦν, ψυχῆς
καὶ σώματος. Ὄντως σου τέθνηκε καὶ τῆς εἰκόνος ἡ
σκιά: ἡ μὲν γὰρ ψυχή σου πέφευγεν, οὐχ εὑρίσκω
δέ σε οὐδὲ ἐν τῷ σώματι. <milestone unit="section" n="5" />Πότε μοι, τέκνον, γαμεῖς;
 πότε σου θύσω τοὺς γάμους, ἱππεῦ καὶ νυμφίε: νυμφίε
μὲν ἀτελής, ἱππεῦ δὲ δυστυχής. Τάφος μέν σοι,
τέκνον, ὁ θάλαμος, γάμος δὲ ὁ θάνατος, θρῆνος δὲ
<pb id="p.53" />
ὁ ὑμέναιος: ὁ δὲ κωκυτὸς οὗτος τῶν γάμων ᾠδαί.
<milestone unit="section" n="6" /> Ἄλλο σοι, τέκνον, προσεδόκων πῦρ ἀνάψειν: ἀλλὰ
τοῦτο μὲν ἔσβεσεν ἡ φθονερὰ τύχη μετὰ σοῦ: ἀνάπτει
δέ σοι δᾷδας κακῶν. Ὢ πονηρᾶς ταύτης δᾳδουχίας.
Ἡ νυμφική σοι δᾳδουχία ταφὴ γίνεται.</q>
</p></div2>

<div2 type="chapter" n="14" org="uniform" sample="complete"><p><milestone unit="section" n="1" />
 Ταῦτα μὲν οὖν οὕτως ἐκώκυεν ὁ πατήρ: ἑτέρωθεν
δὲ καθ̓ αὑτὸν ὁ Κλεινίας: καὶ ἦν θρήνων
ἅμιλλα, ἐραστοῦ καὶ πατρός. <q direct="unspecified">Ἐγώ μου τὸν δεσπότην
ἀπολώλεκα. Τί γὰρ αὐτῷ τοιοῦτον δῶρον ἐχαριζόμην;
φιάλη γὰρ οὐκ ἦν χρυσῆ, ἵν̓ ἐσπένδετο πίνων
καὶ ἐχρῆτό μου τῷ δώρῳ τρυφῶν; <milestone unit="section" n="2" /> Ἐγὼ δὲ ὁ κακοδαίμων
ἐχαριζόμην θηρίον μειρακίῳ καλῷ, ἐκαλλώπιζον
δὲ καὶ τὸ πονηρὸν θηρίον προστερνιδίοις, προμετωπιδίοις,
φαλάροις ἀργυροῖς, χρυσαῖς ἡνίαις.
Οἴμοι Χαρίκλεις: ἐκόσμησά σου τὸν φονέα χρυσῷ.
Ἵππε πάντων θηρίων ἀγριώτατε, πονηρὲ καὶ ἀχάριστε
καὶ ἀναίσθητε κάλλους. <milestone unit="section" n="3" /> Ὁ μὲν κατέψα σου τοὺς
ἱδρῶτας καὶ τροφὰς ἐπηγγέλλετο πλείονας καὶ ἐπῄνει
τὸν δρόμον, σὺ δὲ ἀπέκτεινας ἐπαινούμενος. Οὐχ
ἥδου προσαπτομένου σου τοιούτου σώματος, οὐκ ἦν
σοι τοιοῦτος ἱππεὺς τρυφή, ἀλλ̓ ἔρριψας, ἄστοργε,
τὸ κάλλος χαμαί. Οἴμοι δυστυχής: ἐγώ σοι τὸν φονέα,
τὸν ἀνδροφόνον ἐωνησάμην.</q>
</p></div2>

<div2 type="chapter" n="15" org="uniform" sample="complete"><p><milestone unit="section" n="1" />
 Μετὰ δὲ τὴν ταφὴν εὐθὺς ἔσπευδον ἐπὶ τὴν κόρην:
ἡ δὲ ἦν ἐν τῷ παραδείσῳ τῆς οἰκίας. Ὁ δὲ
παράδεισος ἄλσος ἦν, μέγα τι χρῆμα πρὸς ὀφθαλμῶν
ἡδονήν: καὶ περὶ τὸ ἄλσος τειχίον ἦν αὔταρκες εἰς
ὕψος καὶ ἑκάστη πλευρὰ <del status="unremarkable">τοῦ</del> τειχίου <q direct="unspecified">τέσσαρες δὲ
ἦσαν πλευραὶ</q> κατάστεγος ὑπὸ χορῷ κιόνων: ὑπὸ δὲ
τοῖς κίοσιν ἔνδον ἦν ἡ τῶν δένδρων πανήγυρις.
<milestone unit="section" n="2" /> Ἔθαλλον οἱ κλάδοι, συνέπιπτον ἀλλήλοις ἄλλος ἐπ̓ ἄλλον,
ἐγίνοντο τῶν πετάλων περιπλοκαί, τῶν φύλλων
<pb id="p.54" />
περιβολαί, τῶν καρπῶν συμπλοκαί: τοιαύτη τις ἦν
ὁμιλία τῶν φυτῶν. <milestone unit="section" n="3" />Ἐνίοις δὲ τῶν δένδρων τῶν ἁδροτέρων
κιττὸς καὶ σμῖλαξ περιεπεφύκει, ἡ μὲν ἐξηρτημένη
πλατάνου καὶ περιπυκάζουσα ῥαδινῇ τῇ κόμῃ:
 ὁ δὲ κιττὸς περὶ πεύκην ἑλιχθεὶς ᾠκειοῦτο τὸ δένδρον
ταῖς περιπλοκαῖς, καὶ ἐγίνετο τῷ κιττῷ ὄχημα
τὸ φυτόν, στέφανος δὲ ὁ κιττὸς τοῦ φυτοῦ. <milestone unit="section" n="4" />Ἄμπελοι
δὲ ἑκατέρωθεν τοῦ δένδρου καλάμοις ἐποχούμεναι
τοῖς φύλλοις ἔθαλλον, καὶ ὁ καρπὸς ὡραίαν
 εἶχε τὴν ἄνθην καὶ διὰ τῆς ὀπῆς τῶν καλάμων ἐξεκρέματο
καὶ ἦν βόστρυχος τοῦ φυτοῦ: τῶν δὲ φύλλων
ἄνωθεν αἰωρουμένων ὑφ̓ ἡλίῳ πρὸς ἄνεμον
συμμιγεῖ ὠχρὰν ἐμάρμαιρεν ἡ γῆ τὴν σκιάν. <milestone unit="section" n="5" />Τὰ δὲ
ἄνθη ποικίλην ἔχοντα τὴν χρόαν ἐν μέρει συνεξέφαινε
 τὸ κάλλος, καὶ ἦν τοῦτο τῆς γῆς πορφύρα
καὶ νάρκισσος καὶ ῥόδον. Μία μὲν τῷ ῥόδῳ καὶ τῷ
ναρκίσσῳ ἡ κάλυξ ὅσον εἰς περιγραφήν, καὶ ἦν φιάλη
τοῦ φυτοῦ: ἡ χρόα δὲ τῶν περὶ τὴν κάλυκα φύλλων
ἐσχισμένων τῷ ῥόδῳ μὲν αἵματος ὁμοῦ καὶ γάλακτος,
 τὸ κάτω τοῦ φύλλου, καὶ ὁ νάρκισσος ἦν τὸ
πᾶν ὅμοιος τῷ κάτω τοῦ ῥόδου. <milestone unit="section" n="6" />Τῷ <del status="unremarkable">δὲ</del> ἴῳ κάλυξ
μὲν οὐδαμοῦ, χρόα δὲ οἵαν ἡ τῆς θαλάσσης ἀστράπτει
γαλήνη. Ἐν μέσοις δὲ τοῖς ἄνθεσι πηγὴ ἀνέβλυζε
καὶ περιεγέγραπτο τετράγωνος χαράδρα χειροποίητος
 τῷ ῥεύματι. Τὸ δὲ ὕδωρ τῶν ἀνθέων ἦν
κάτοπτρον, ὡς δοκεῖν τὸ ἄλσος εἶναι διπλοῦν, τὸ
μὲν τῆς ἀληθείας, τὸ δὲ τῆς σκιᾶς. <milestone unit="section" n="7" />Ὄρνιθες δὲ οἱ
μὲν χειροήθεις περὶ τὸ ἄλσος ἐνέμοντο καὶ οὓς ἐκολάκευον
αἱ τῶν ἀνθρώπων τροφαί: οἱ δὲ ἐλεύθερον
 ἔχοντες τὸ πτερὸν περὶ τὰς τῶν δένδρων κορυφὰς
ἔπαιζον: οἱ μὲν ᾄδοντες τὰ ὀρνίθων ᾄσματα, οἱ δὲ
τῇ τῶν πτερῶν ἀγλαϊζόμενοι στολῇ. <milestone unit="section" n="8" />Οἱ ᾠδοὶ δὲ τέττιγες
<pb id="p.55" />
καὶ χελιδόνες: οἱ μὲν τὴν Ἠοῦς ᾄδοντες εὐνήν,
αἱ δὲ τὴν Τηρέως τράπεζαν: οἱ δὲ χειροήθεις ταῶς
καὶ κύκνος καὶ ψιττακός: ὁ κύκνος περὶ τὰς τῶν ὑδάτων
πίδακας νεμόμενος, ὁ ψιττακὸς ἐν οἰκίσκῳ περὶ
δένδρον κρεμάμενος, ὁ ταῶς τοῖς ἄνθεσιν ἐπισύρων
τὸ πτερόν. Ἀντέλαμπε δὲ ἡ τῶν ἀνθέων θέα τῇ τῶν
ὀρνίθων χρόᾳ καὶ ἦν ἄνθη πτερῶν.
</p></div2>

<div2 type="chapter" n="16" org="uniform" sample="complete"><p><milestone unit="section" n="1" />
 Βουλόμενος οὖν εὐάγωγον τὴν κόρην εἰς ἔρωτα
παρασκευάσαι, λόγων πρὸς τὸν Σάτυρον ἠρχόμην,
ἀπὸ τοῦ ὄρνιθος λαβὼν τὴν εὐκαιρίαν. Διαβαδίζουσα
γὰρ ἔτυχεν ἅμα τῇ Κλειοῖ καὶ ἐπιστᾶσα τῷ ταῷ.
<milestone unit="section" n="2" /> Ἔτυχε γὰρ τύχῃ τινὶ συμβὰν τότε τὸν ὄρνιν ἀναπτερῶσαι
τὸ κάλλος καὶ τὸ θέατρον ἐπιδεικνύναι τῶν
πτερῶν. <q direct="unspecified">Τοῦτο μέντοι οὐκ ἄνευ τέχνης ὁ ὄρνις</q>
ἔφην <q direct="unspecified">ποιεῖ: ἀλλ̓ ἔστι γὰρ ἐρωτικός. Ὅταν γὰρ
ἐπαγαγέσθαι θέλῃ τὴν ἐρωμένην, τότε οὕτως καλλωπίζεται.
<milestone unit="section" n="3" /> Ὁρᾷς ἐκείνην τὴν τῆς πλατάνου πλησίον;</q>
δείξας θήλειαν ταῶν <q direct="unspecified">ταύτῃ νῦν οὗτος τὸ
κάλλος ἐπιδείκνυται λειμῶνα πτερῶν. Ὁ δὲ τοῦ ταῶ
λειμὼν εὐανθέστερος: πεφύτευται γὰρ αὐτῷ καὶ
χρυσὸς ἐν τοῖς πτεροῖς, κύκλῳ δὲ τὸ ἁλουργὲς τὸν
χρυσὸν περιθεῖ τὸν ἴσον κύκλον, καὶ ἔστιν ὀφθαλμὸς
ἐν τῷ πτερῷ.</q>
</p></div2>

<div2 type="chapter" n="17" org="uniform" sample="complete"><p><milestone unit="section" n="1" />
 Καὶ ὁ Σάτυρος συνεὶς τοῦ λόγου μου τὴν ὑπόθεσιν,
ἵνα μοι μᾶλλον εἴη περὶ τούτου λέγειν, （ἦ
γὰρ ὁ ἔρως） ἔφη <q direct="unspecified">τοσαύτην ἔχει τὴν ἰσχύν, ὡς καὶ
μέχρις ὀρνίθων πέμπειν τὸ πῦρ;</q> <q direct="unspecified">οὐ μέχρις ὀρνίθων</q>
ἔφην, <quote><p>τοῦτο γὰρ οὐ θαυμαστόν, ἐπεὶ καὶ αὐτὸς
ἔχει πτερόν, ἀλλὰ καὶ ἑρπετῶν καὶ φυτῶν, ἐγὼ
δὲ δοκῶ <del status="unremarkable">μοι</del>, καὶ λίθων. <milestone unit="section" n="2" /> Ἐρᾷ γοῦν ἡ Μαγνησία
<pb id="p.56" />
λίθος τοῦ σιδήρου: κἂν μόνον ἴδῃ, πρὸς αὑτὴν εἵλκυσεν,
ὥσπερ ἐρωτικόν τι ἔνδον ἔχουσα. Καὶ μή τι
τοῦτό ἐστιν ἐρώσης λίθου καὶ ἐρωμένου σιδήρου φίλημα;
<milestone unit="section" n="3" /> περὶ δὲ τῶν φυτῶν λέγουσι παῖδες σοφῶν: καὶ
μῦθον ἔλεγον <del status="unremarkable">ἂν</del> τὸν λόγον εἶναι, εἰ μὴ καὶ παῖδες
ἔλεγον γεωργῶν. Ὁ δὲ λόγος: ἄλλο μὲν ἄλλου φυτὸν
ἐρᾷν, τῷ δὲ φοίνικι τὸν ἔρωτα μᾶλλον ἐνοχλεῖν:
λέγουσι δὲ τὸν μὲν ἄρρενα τῶν φοινίκων, τὸν δὲ θῆλυν.
<milestone unit="section" n="4" /> Ὁ ἄρρην οὖν τοῦ θήλεος ἐρᾷ: κἂν ὁ θῆλυς
ἀπῳκισμένος ᾖ τῇ τῆς φυτείας στάσει, ὁ ἐραστὴς
αὐαίνεται. Συνίησιν οὖν ὁ γεωργὸς τὴν λύπην τοῦ
φυτοῦ, καὶ εἰς τὴν τοῦ χωρίου περιωπὴν ἀνελθὼν
ἐφορᾷ ποῖ νένευκε: κλίνεται γὰρ εἰς τὸ ἐρώμενον:
<milestone unit="section" n="5" /> καὶ μαθὼν θεραπεύει τοῦ φυτοῦ τὴν νόσον: πτόρθον
γὰρ τοῦ θήλεος φοίνικος λαβὼν εἰς τὴν τοῦ
ἄρρενος καρδίαν ἐντίθησι. Καὶ ἀνέψυξε μὲν τὴν ψυχὴν
τοῦ φυτοῦ, τὸ δὲ σῶμα ἀποθνῆσκον πάλιν ἀνεζωπύρησε
καὶ ἐξανέστη, χαῖρον ἐπὶ τῇ τῆς ἐρωμένης
 συμπλοκῇ. Καὶ τοῦτό ἐστὶ γάμος φυτῶν.</p></quote>
</p></div2>

<div2 type="chapter" n="18" org="uniform" sample="complete"><p><milestone unit="section" n="1" />
<quote><p>γίνεται δὲ καὶ γάμος ἄλλος ὑδάτων διαπόντιος,
καὶ ἔστιν ὁ μὲν ἐραστὴς ποταμὸς Ἠλεῖος, ἡ δὲ ἐρωμένη
κρήνη Σικελική. Διὰ γὰρ τῆς θαλάττης ὁ ποταμὸς
ὡς διὰ πεδίου τρέχει. <milestone unit="section" n="2" />Ἡ δὲ οὐκ ἀφανίζει <del status="unremarkable">τὸν</del>
 γλυκὺν ἐραστὴν ἁλμυρῷ κύματι, σχίζεται δὲ αὐτῷ
ῥέοντι, καὶ τὸ σχίσμα τῆς θαλάττης χαράδρα τῷ ποταμῷ
γίνεται: καὶ ἐπὶ τὴν Ἀρέθουσαν οὕτω τὸν Ἀλφειὸν
νυμφοστολεῖ. Ὅταν οὖν ᾖ <del status="unremarkable">ἡ</del> τῶν Ὀλυμπίων
ἑορτή, πολλοὶ μὲν εἰς τὰς δίνας τοῦ ποταμοῦ καθιᾶσιν
<pb id="p.57" />
ἄλλος ἄλλα δῶρα: ὁ δὲ εὐθὺς πρὸς τὴν ἐρωμένην
κομίζει καὶ ταῦτά ἐστιν ἕδνα ποταμοῦ.
<milestone unit="section" n="3" /> Γίνεται δὲ καὶ ἐν τοῖς ἑρπετοῖς ἄλλο ἔρωτος μυστήριον,
οὐ τοῖς ὁμογενέσι μόνον πρὸς ἄλληλα, ἀλλὰ
καὶ τοῖς ἀλλοφύλοις. Ὁ ἔχις ὁ τῆς γῆς ὄφις εἰς τὴν
σμύραιναν οἰστρεῖ: ἡ δὲ σμύραινά ἐστιν ἄλλος ὄφις
θαλάσσιος, εἰς μὲν τὴν μορφὴν ὄφις, εἰς δὲ τὴν
χρῆσιν ἰχθύς. <milestone unit="section" n="4" /> Ὅταν οὖν εἰς γάμον ἐθέλωσιν ἀλλήλοις
συνελθεῖν, ὁ μὲν εἰς τὸν αἰγιαλὸν ἐλθὼν συρίζει
πρὸς τὴν θάλασσαν τῇ σμυραίνῃ σύμβολον, ἡ δὲ
γνωρίζει τὸ σύνθημα καὶ ἐκ τῶν κυμάτων ἀναδύεται.
Ἀλλ̓ οὐκ εὐθέως πρὸς τὸν νυμφίον ἐξέρχεται （οἶδε
γὰρ ὅτι θάνατον ἐν τοῖς ὀδοῦσι φέρει）, ἀλλ̓ ἄνεισιν
εἰς πέτραν καὶ περιμένει τὸν νυμφίον καθῆραι τὸ
στόμα. <milestone unit="section" n="5" /> Ἑστᾶσιν οὖν ἀμφότεροι πρὸς ἀλλήλους βλέποντες,
ὁ μὲν ἐραστὴς ἠπειρώτης, ἡ δ̓ ἐρωμένη νησιῶτις.
Ὅταν οὖν ὁ ἐραστὴς ἐξεμέσῃ τῆς νύμφης τὸν
φόβον, ἡ δὲ ἐρριμμένον ἴδῃ τὸν θάνατον χαμαί, τότε
καταβαίνει τῆς πέτρας καὶ εἰς τὴν ἤπειρον ἐξέρχεται
καὶ τὸν ἐραστὴν περιπτύσσεται καὶ οὐκέτι φοβεῖται
τὰ φιλήματα.</p></quote>
</p></div2>

<div2 type="chapter" n="19" org="uniform" sample="complete"><p><milestone unit="section" n="1" />
 Ταῦτα ἅμα λέγων ἐνέβλεπον τῇ κόρῃ πῶς ἔχει
πρὸς τὴν ἀκρόασιν τὴν ἐρωτικήν: ἡ δὲ ὑπεσήμαινεν
οὐκ ἀηδῶς ἀκούειν. Τὸ δὲ κάλλος ἀστράπτον
τοῦ ταῶ ἧττον ἐδόκει μοι τοῦ τῆς Λευκίππης εἶναι
προσώπου. Τὸ γὰρ τοῦ σώματος κάλλος αὐτῆς πρὸς
τὰ τοῦ λειμῶνος ἤριζεν ἄνθη: ναρκίσσου μὲν τὸ
πρόσωπον ἔστιλβε χρόαν, ῥόδον δὲ ἀνέτελλεν ἐκ τῆς
παρειᾶς, ἴον δὲ ἡ τῶν ὀφθαλμῶν ἐμάρμαιρεν αὐγή,
αἱ δὲ κόμαι βοστρυχούμεναι μᾶλλον εἱλίττοντο κιττοῦ.
<milestone unit="section" n="2" /> Τοιοῦτος ἦν Λευκίππης ἐπὶ τῶν προσώπων ὁ
λειμών. Ἡ μὲν οὖν μετὰ μικρὸν ἀπιοῦσα ᾤχετο: τῆς
<pb id="p.58" />
γὰρ κιθάρας αὐτὴν ὁ καιρὸς ἐκάλει: ἐμοὶ δὲ ἐδόκει
παρεῖναι, ἀπελθοῦσα γὰρ τὴν μορφὴν ἐπαφῆκέ μου
τοῖς ὀφθαλμοῖς. <milestone unit="section" n="3" />Ἑαυτοὺς οὖν ἐπῃνοῦμεν ἐγώ τε καὶ
ὁ Σάτυρος: ἐγὼ μὲν ἐμαυτὸν τῆς μυθολογίας, ὁ δὲ
 ὅτι μοι τὰς ἀφορμὰς παρέσχεν.</p></div2></div1></body></text></TEI.2>