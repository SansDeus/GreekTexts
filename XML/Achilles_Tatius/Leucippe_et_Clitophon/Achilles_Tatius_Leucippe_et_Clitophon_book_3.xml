<?xml version="1.0" encoding="utf-8"?>
<TEI.2><text id="tlg0532.tlg001.perseus-grc1"><body><div1 type="book" n="3" org="uniform" sample="complete"><div2 type="chapter" n="1" org="uniform" sample="complete"><p><milestone unit="section" n="1" />
Τρίτην δὲ ἡμέραν πλεόντων ἡμῶν, ἐξ αἰθρίας
πολλῆς αἰφνίδιον ἀχλὺς περιχεῖται καὶ τῆς ἡμέρας
ἀπωλώλει τὸ φῶς: ἐγείρεται δὲ κάτωθεν ἄνεμος ἐκ
τῆς θαλάσσης κατὰ πρόσωπον τῆς νεώς, καὶ ὁ κυβερνήτης
περιάγειν ἐκέλευσε τὴν κεραίαν. <milestone unit="section" n="2" /> Καὶ σπουδῇ
περιῆγον οἱ ναῦται, πῇ μὲν τὴν ὀθόνην ἐπὶ θάτερα
συνάγοντες ἄνω τοῦ κέρως βίᾳ （τὸ γὰρ πνεῦμα σφοδρότερον
ἐμπεσὸν ἀνθέλκειν οὐκ ἐπέτρεπε）, πῇ δὲ
πρὸς θάτερον μέρος, φυλάττοντες τοῦ πρόσθεν μέτρου
 καθ̓ ὃ συνέβαινεν οὔριον εἶναι τῇ περιαγωγῇ τὸ
πνεῦμα. <milestone unit="section" n="3" />Κλίνεται δὲ κοῖλον τοιχίσαν τὸ σκάφος καὶ
ἐπὶ θάτερα μετεωρίζεται καὶ πάντη πρηνὲς ἦν, καὶ
ἐδόκει τοῖς πολλοῖς ἡμῶν περιτραπήσεσθαι καθάπαξ
ἐμπίπτοντος τοῦ πνεύματος. Μετεσκευαζόμεθα οὖν
 ἅπαντες εἰς τὰ μετέωρα τῆς νεώς, ὅπως τὸ μὲν βαπτιζόμενον
τῆς νεὼς ἀνακουφίσαιμεν, τὸ δὲ τῇ προσθήκῃ
βιασάμενοι κατὰ μικρὸν καθέλοιμεν εἰς τὸ ἀντίρροπον.
<milestone unit="section" n="4" />Πλέον δὲ ἠνύομεν οὐδέν: ἀνέφερε γὰρ
ἡμᾶς μᾶλλον κορυφούμενον τὸ ἔδαφος τῆς νεώς, ἢ
πρὸς ἡμῶν κατεβιβάζετο. <milestone unit="section" n="5" /> Καὶ χρόνον μέν τινα διαταλαντουμένην
οὕτω τὴν ναῦν τοῖς κύμασιν ἐπαλαίομεν
εἰς τὸ ἀντίρροπον καθελεῖν: αἰφνίδιον δὲ
<pb id="p.89" />
μεταβάλλεται τὸ πνεῦμα ἐπὶ θάτερα τῆς νεὼς καὶ
μικροῦ βαπτίζεται τὸ σκάφος, τοῦ μὲν τέως εἰς κῦμα
κλιθέντος ἀναθορόντος ὀξείᾳ ῥοπῇ, θατέρου δέ, ὃ
ᾐώρητο, καταρραγέντος εἰς τὴν θάλατταν. <milestone unit="section" n="6" /> Κωκυτὸς
οὖν αἴρεται μέγας ἐκ τῆς νεώς, καὶ μετοικία πάλιν
καὶ δρόμος μετὰ βοῆς ἐπὶ τὰς ἀρχαίας ἕδρας.
Καὶ τρίτον καὶ τέταρτον καὶ πολλάκις τὸ αὐτὸ πάσχοντες
κοινὴν ταύτην εἴχομεν <del status="unremarkable">ἐν</del> τῷ σκάφει τὴν
πλάνην. Πρὶν μὲν γὰρ μετασκευάσασθαι τὸ πρῶτον,
δίαυλος ἡμᾶς διαλαμβάνει δεύτερος.
</p></div2>

<div2 type="chapter" n="2" org="uniform" sample="complete"><p><milestone unit="section" n="1" />
 Σκευοφοροῦντες οὖν κατὰ τὴν ναῦν διὰ πάσης
ἡμέρας δόλιχόν τινα τοῦτον δρόμον μυρίον ἐπονοῦμεν,
ἀεὶ τὸν θάνατον προσδοκῶντες. Καὶ ἦν, ὡς
εἰκός, οὐ μακράν. <milestone unit="section" n="2" /> Περὶ γὰρ μεσημβρίαν δείλην ὁ
μὲν ἥλιος τέλεον ἁρπάζεται, ἑωρῶμεν δὲ ἑαυτοὺς ὡς
ἐν σελήνῃ. Πῦρ μὲν ἀπ̓ αὐτῆς ἵπταται, μυκᾶται δὲ
βροντῶν <del status="unremarkable">ὁ</del> οὐρανός, καὶ τὸν ἀέρα γεμίζει βόμβος,
ἀντεβόμβει δὲ κάτωθεν τῶν κυμάτων ἡ στάσις, μεταξὺ
δὲ οὐρανοῦ καὶ θαλάσσης ἀνέμων ποικίλων
ἐσύριζε ψόφος. <milestone unit="section" n="3" /> Καὶ ὁ μὲν ἀὴρ εἶχε σάλπιγγος ἦχον,
οἱ δὲ κάλοι περὶ τὴν ὀθόνην πίπτουσιν, ἀντιπαταγοῦντες
δὲ ἐτετρίγεσαν: ἐφόβει δὲ καὶ τὰ ξύλα τῆς
νεὼς ῥηγνύμενα μὴ κατὰ μικρὸν ἀνοιχθείη τὸ σκάφος
τῶν γόμφων ἀποσπωμένων: γέρρα δὲ περὶ πᾶσαν τὴν
ναῦν ἐκεκάλυπτο. <milestone unit="section" n="4" /> Καὶ γὰρ ὄμβρος ἐπέκλυζε πολύς,
ἡμεῖς δὲ τὰ γέρρα ὑποδύντες ὥσπερ εἰς ἄντρον ἐμένομεν,
παραδόντες ἑαυτοὺς τῇ τύχῃ, ῥίψαντες τὰς ἐλπίδας.
<milestone unit="section" n="5" /> Τρικυμίαι δὲ πολλαὶ καὶ πάντοθεν, αἱ μὲν κατὰ
πρόσωπον, αἱ δὲ κατ̓ οὐρὰν τῆς νεὼς ἀλλήλαις ἀντέπιπτον.
Ἡ δὲ ναῦς ἀεὶ πρὸς μὲν τὸ κυρτούμενον τῆς
θαλάσσης ἠγείρετο, πρὸς δὲ τὸ παραδραμὸν ἤδη καὶ
χθαμαλὸν τοῦ κύματος κατεδύετο. Ἐῴκει δὲ τῶν κυμάτων
<pb id="p.90" />
μάτων τὰ μὲν ὄρεσι, τὰ δὲ χάσμασιν. <milestone unit="section" n="6" />Ἦν δὲ καὶ τὰ ἐγκάρσια
τῶν κυμάτων ἑκατέρωθεν φοβερώτερα. Ἀναβαίνουσα
μὲν γὰρ ἐπὶ τὴν ναῦν ἡ θάλασσα διὰ τῶν
γέρρων ἐκυλίετο καὶ ἐκάλυπτε πᾶν τὸ σκάφος. <milestone unit="section" n="7" />Τὸ γὰρ
 κῦμα αἰρόμενον ὑψοῦ, ψαῦον αὐτῶν τῶν νεφῶν,
πόρρωθεν μὲν πρὸς ἀντιπρόσωπον ἐφαίνετο τῷ σκάφει
μέγεθος οἷον προσιὸν δὲ βλέπων καταποθήσεσθαι
τὴν ναῦν προσεδόκησας. <milestone unit="section" n="8" />Ἦν οὖν ἀνέμων
μάχη καὶ κυμάτων: ἡμεῖς δὲ οὐκ ἠδυνάμεθα κατὰ
 χώραν μένειν ὑπὸ τοῦ τῆς νεὼς σεισμοῦ. Συμμιγὴς
δὲ πάντων ἐγίνετο βοή: ἐρρόχθει τὸ κῦμα, ἐπάφλαζε
τὸ πνεῦμα, ὀλολυγμὸς γυναικῶν, ἀλαλαγμὸς
ἀνδρῶν, κελευσμὸς ναυτῶν, πάντα θρήνων καὶ κωκυτῶν
ἀνάμεστα. <milestone unit="section" n="9" />Καὶ ὁ κυβερνήτης ἐκέλευε ῥίπτειν
 τὸν φόρτον: διάκρισις δ̓ οὐκ ἦν ἀργύρου καὶ
χρυσοῦ πρὸς ἄλλο τι τῶν εὐτελῶν, ἀλλὰ πάνθ̓ ὁμοίως
ἠκοντίζομεν ἔξω τῆς νεώς: πολλοὶ δὲ καὶ τῶν ἐμπόρων
αὐτοὶ τῶν οἰκείων λαμβάνοντες, ἐν οἷς εἶχον τὰς
ἐλπίδας, ἐώθουν ἐπειγόμενοι. Καὶ ἦν ἤδη ἡ ναῦς
 τῶν ἐπίπλων γυμνή: ὁ δὲ χειμὼν οὐκ ἐσπένδετο.
</p></div2>

<div2 type="chapter" n="3" org="uniform" sample="complete"><p><milestone unit="section" n="1" />
Τέλος ὁ κυβερνήτης ἀπειπὼν ῥίπτει μὲν τὰ πηδάλια
ἐκ τῶν χειρῶν, ἀφίησι δὲ τὸ σκάφος τῇ θαλάσσῃ
καὶ εὐτρεπίζει ἤδη τὴν ἐφολκίδα καὶ τοῖς ναύταις
ἐμβαίνειν κελεύσας τῆς ἀποβάθρας ἦρχεν: οἱ
δὲ εὐθὺς κατὰ πόδας ἐξήλλοντο. <milestone unit="section" n="2" /> Ἔνθα δὴ καὶ τὰ
δεινὰ ἦν καὶ ἦν μάχη χειροποίητος. Οἱ μὲν γὰρ
ἐπιβάντες ἤδη τὸν κάλων ἔκοπτον, ὃς συνέδει τὴν
ἐφολκίδα τῷ σκάφει: τῶν δὲ πλωτήρων ἕκαστος
ἔσπευδον μεταπηδᾶν ἔνθα καὶ τὸν κυβερνήτην ἑωράκεσαν,
 ἐφείλκοντό <del status="unremarkable">τε</del> τὸν κάλων: οἱ δ̓ ἐκ τῆς ἐφολκίδος
μεταβαίνειν οὐκ ἐπέτρεπον: <milestone unit="section" n="3" />εἶχον δὲ καὶ πελέκεις
καὶ μαχαίρας, καὶ πατάξειν ἠπείλουν, εἴ τις
<pb id="p.91" />
ἐπιβήσεται: οἱ δὲ ἐκ τῆς νεὼς ὁπλισάμενοι τὸ δυνατόν,
ὁ μὲν κώπης παλαιᾶς τρύφος ἀράμενος, ὁ δὲ τῶν
τῆς νεὼς σελμάτων, ἠμύνοντο. Θάλασσα γὰρ εἶχε
νόμον τὴν βίαν καὶ ἦν ναυμαχίας καινὸς τρόπος. <milestone unit="section" n="4" /> Οἱ
μὲν γὰρ ἐκ τῆς ἐφολκίδος δέει τοῦ καταδῦναι τῷ
τῶν ἐπεμβαινόντων ὄχλῳ πελέκεσι καὶ μαχαίραις
τοὺς ἐξαλλομένους ἔπαιον: οἱ δὲ σκυτάλαις καὶ κώπαις
ἅμα τῷ πηδήματι τὰς πληγὰς κατέφερον: <milestone unit="section" n="5" /> οἱ
δὲ καὶ ἄκρου ψαύοντες τοῦ σκάφους ἐξωλίσθανον:
ἔνιοι δὲ καὶ ἐπιβαίνοντες τοῖς ἐπὶ τῆς ἐφολκίδος ἤδη
διεπάλαιον: φιλίας γὰρ ἢ αἰδοῦς οὐκέτι θεσμὸς ἦν,
ἀλλὰ τὸ οἰκεῖον ἕκαστος σκοπῶν ἀσφαλές, τὸ πρὸς
τοὺς ἑτέρους εὔγνωμον οὐκ ἐλογίζετο. Οὕτως οἱ
μεγάλοι κίνδυνοι καὶ τοὺς τῆς φιλίας λύουσι νόμους.
</p></div2>

<div2 type="chapter" n="4" org="uniform" sample="complete"><p><milestone unit="section" n="1" />
 Ἔνθα δή τις ἀπὸ τῆς νεὼς νεανίσκος εὔρωστος
λαμβάνεται τοῦ κάλω καὶ ἐφέλκεται τὴν ἐφολκίδα,
καὶ ἦν ἐγγὺς ἤδη τοῦ σκάφους, ηὐτρεπίζετο δὲ ἕκαστος
ὡς εἰ πελάσειε πηδήσων ἐς αὐτήν. <milestone unit="section" n="2" /> Καὶ δύο
μὲν ἢ τρεῖς ηὐτύχησαν οὐκ ἀναιμωτί, πολλοὶ δὲ ἀποπηδᾶν
πειρώμενοι ἐξεκυλίσθησαν τῆς νεὼς κατὰ τῆς
θαλάσσης. Ταχὺ γὰρ τὴν ἐφολκίδα ἀπολύσαντες οἱ
ναῦται, πελέκει κόψαντες τὸν κάλων τὸν πλοῦν εἶχον
ἔνθα αὐτοὺς ἦγε τὸ πνεῦμα: οἱ δὲ ἐπὶ τῆς νεὼς ἐπηρῶντο
καταδῦναι τὴν ἐφολκίδα. <milestone unit="section" n="3" /> Τὸ δὲ σκάφος ἐκυβίστα
περὶ τοῖς κύμασιν ὀρχούμενον, λανθάνει δὲ
προσενεχθὲν ὑφάλῳ πέτρᾳ καὶ ῥήγνυται πᾶν: ἀπωσθείσης
δὲ τῆς νεὼς ὁ ἱστὸς ἐπὶ θάτερα πεσὼν τὸ μέν
τι κατέκλασε, τὸ δέ τι κατέδυσεν αὐτῆς. <milestone unit="section" n="4" /> Ὁπόσοι
μὲν οὖν παραχρῆμα τῆς ἅλμης πιόντες κατεσχέθησαν,
οὗτοι μετριωτέραν ὡς ἐν κακοῖς ἔσχον τὴν συμφοράν,
οὐκ ἐνδιατρίψαντες τῷ τοῦ θανάτου φόβῳ.
<milestone unit="section" n="5" /> Ὁ γὰρ ἐν θαλάττῃ θάνατος βραδὺς προαναιρεῖ πρὸ
<pb id="p.92" />
τοῦ παθεῖν: ὁ γὰρ ὀφθαλμὸς πελάγους γεμισθεὶς
ἀόριστον ἐκτείνει τὸν φόβον, ὡς καὶ διὰ τούτων θάνατον
δυστυχεῖν πλείονα: ὅσον γὰρ τῆς θαλάσσης
τὸ μέγεθος, τοσοῦτος καὶ ὁ τοῦ θανάτου φόβος.
<milestone unit="section" n="6" /> Ἔνιοι δὲ κολυμβᾶν πειρώμενοι, προσραγέντες ὑπὸ
τοῦ κύματος τῇ πέτρᾳ διεφθείροντο: πολλοὶ δὲ καὶ
ξύλοις ἀπερρωγόσι συμπεσόντες ἐπείροντο δίκην
ἰχθύων: οἱ δὲ καὶ ἡμιθνῆτες ἐνήχοντο.</p></div2>

<div2 type="chapter" n="5" org="uniform" sample="complete"><p><milestone unit="section" n="1" />
Ἐπεὶ οὖν τὸ πλοῖον διελύθη, δαίμων τις ἀγαθὸς
 περιέσωσεν ἡμῖν τῆς πρῴρας μέρος, ἔνθα περικαθίσαντες
ἐγώ τε καὶ ἡ Λευκίππη κατὰ ῥοῦν ἐφερόμεθα
τῆς θαλάσσης: ὁ δὲ Μενέλαος καὶ ὁ Σάτυρος σὺν
ἄλλοις τῶν πλωτήρων ἐπιτυχόντες τοῦ ἱστοῦ καὶ ἐπιπεσόντες
ἐνήχοντο. <milestone unit="section" n="2" />Πλησίον δὲ καὶ τὸν Κλεινίαν
 ἑωρῶμεν περινηχόμενον τῇ κεραίᾳ καὶ ταύτην ἠκούσαμεν
αὐτοῦ τὴν βοήν <q direct="unspecified">ἔχου τοῦ ξύλου, Κλειτοφῶν:</q>
ἅμα δὲ λέγοντα κῦμα ἐπεκάλυπτε κατόπιν:
<milestone unit="section" n="3" />καὶ ἡμεῖς ἐκωκύσαμεν. Κατὰ ταὐτὸ καὶ ἡμῖν ἐπεφέρετο
<del status="unremarkable">τὸ</del> κῦμα: ἀλλὰ τύχῃ τινὶ πλησίον γενόμενον
 ἡμῶν κάτωθεν παρατρέχει, ὥστε ὑψούμενον μετέωρον
τὸ ξύλον κατὰ τὸν αὐχένα τοῦ κύματος καὶ τὸν
Κλεινίαν ἰδεῖν αὖθις. <milestone unit="section" n="4" />Ἀνοιμώξας οὖν <q direct="unspecified">ἐλέησον</q>
ἔφην <q direct="unspecified">δέσποτα Πόσειδον, καὶ σπεῖσαι πρὸς τὰ τῆς
ναυαγίας σου λείψανα. Πολλοὺς ἤδη τῷ φόβῳ θανάτους
 ὑπεμείναμεν: εἰ δὲ ἡμᾶς ἀποκτεῖναι θέλεις,
μὴ διαστήσῃς ἡμῶν τὴν τελευτήν: ἓν ἡμᾶς κῦμα καλυψάτω:
εἰ δὲ καὶ θηρίων ἡμᾶς βορὰν πέπρωται γενέσθαι,
εἷς ἡμᾶς ἰχθὺς ἀναλωσάτω, μία γαστὴρ χωρησάτω,
<milestone unit="section" n="5" />ἵνα καὶ ἐν ἰχθύσι κοινῇ ταφῶμεν.</q> Μετὰ
 μικρὸν δὲ τῆς εὐχῆς τὸ πολὺ τοῦ πνεύματος περιεπέπαυτο,
τὸ δὲ ἄγριον ἐστόρεστο τοῦ κύματος. Μεστὴ
δὲ ἦν ἡ θάλαττα νεκρῶν σωμάτων. Τοὺς μὲν
<pb id="p.93" />
οὖν ἀμφὶ τὸν Μενέλαον θᾶττον προσάγει τῇ γῇ τὸ
κῦμα: καὶ ἦν ταῦτα τῆς Αἰγύπτου τὰ παράλια: κατεῖχον
δὲ τότε λῃσταὶ πᾶσαν τὴν ἐκεῖ χώραν: <milestone unit="section" n="6" /> ἡμεῖς
δὲ περὶ δείλην ἑσπέραν τύχῃ τινὶ τῷ Πηλουσίῳ προσίσχομεν
καὶ ἄσμενοι γῆς λαβόμενοι τοὺς θεοὺς ἀνευφημοῦμεν:
εἶτα ὠλοφυρόμεθα τὸν Κλεινίαν καὶ τὸν
Σάτυρον, νομίζοντες αὐτοὺς ἀπολωλέναι.
</p></div2>

<div2 type="chapter" n="6" org="uniform" sample="complete"><p><milestone unit="section" n="1" />
 Ἔστι δὲ ἐν τῷ Πηλουσίῳ Διὸς ἱερὸν ἄγαλμα Κασίου:
τὸ δὲ ἄγαλμα νεανίσκος, Ἀπόλλωνι μᾶλλον
ἐοικώς: οὕτω γὰρ ἡλικίας εἶχε: προβέβληται δὲ τὴν
χεῖρα καὶ ἔχει ῥοιὰν ἐπ̓ αὐτῇ: τῆς δὲ ῥοιᾶς ὁ λόγος
μυστικός. <milestone unit="section" n="2" /> Προσευξάμενοι δὴ τῷ θεῷ καὶ περὶ τοῦ
Κλεινίου καὶ τοῦ Σατύρου σύμβολον ἐξαιτήσαντες
（καὶ γὰρ ἔλεγον μαντικὸν εἶναι τὸν θεόν） περιῄειμεν
τὸν νεών. <milestone unit="section" n="3" /> Κατὰ δὲ τὸν ὀπισθόδομον ὁρῶμεν εἰκόνα
διπλῆν, καὶ ὁ γραφεὺς ἐπεγέγραπτο: Εὐάνθης μὲν
ὁ γραφεύς, ἡ δὲ εἰκὼν Ἀνδρομέδα καὶ Προμηθεύς,
δεσμῶται μὲν ἄμφω <q direct="unspecified">διὰ τοῦτο γὰρ αὐτούς, οἶμαι, εἰς
ἓν συνήγαγεν ὁ ζωγράφος</q>, ἀδελφαὶ δὲ καὶ τὴν ἄλλην
τύχην αἱ γραφαί. <milestone unit="section" n="4" /> Πέτραι μὲν ἀμφοῖν τὸ δεσμωτήριον,
θῆρες δὲ κατ̓ ἀμφοῖν οἱ δήμιοι, τῷ μὲν ἐξ
ἀέρος, τῇ δὲ ἐκ θαλάττης: ἐπίκουροι δὲ αὐτοῖς Ἀργεῖοι
δύο συγγενεῖς, τῷ μὲν Ἡρακλῆς, τῇ δὲ Περσεύς:
ὁ μὲν τοξεύων τὸν ὄρνιν τοῦ Διός, ὁ δὲ ἐπὶ τὸ
κῆτος τοῦ Ποσειδῶνος ἀθλῶν. Ἀλλ̓ ὁ μὲν ἵδρυται
τοξαζόμενος ἐν γῇ, ὁ δὲ ἐξ ἀέρος κρέμαται τῷ πτερῷ.
</p></div2>

<div2 type="chapter" n="7" org="uniform" sample="complete"><p><milestone unit="section" n="1" />
 Ὀρώρυκται μὲν οὖν εἰς τὸ μέτρον τῆς κόρης ἡ
πέτρα: θέλει δὲ τὸ ὄρυγμα λέγειν, ὅτι μή τις αὐτὸ
πεποίηκε χείρ, ἀλλ̓ ἔστιν αὐτόχθον: ἐτράχυνε γὰρ
τοῦ λίθου τὸν κόλπον ὁ γραφεύς, ὡς ἔτεκεν αὐτὸν ἡ
<pb id="p.94" />
γῆ. <milestone unit="section" n="2" />Ἡ δὲ ἐνίδρυται τῇ σκέπῃ, καὶ ἔοικε τὸ θέαμα,
εἰ μὲν εἰς τὸ κάλλος ἀπίδοις, ἀγάλματι καινῷ, εἰ δὲ
εἰς τὰ δεσμὰ καὶ τὸ κῆτος, αὐτοσχεδίῳ τάφῳ. Ἐπὶ
δὲ τῶν προσώπων αὐτῆς κάλλος κεκέρασται καὶ δέος.
<milestone unit="section" n="3" /> Ἐν μὲν γὰρ ταῖς παρειαῖς τὸ δέος κάθηται, ἐκ δὲ τῶν
ὀφθαλμῶν ἀνθεῖ τὸ κάλλος. Ἀλλ̓ οὔτε τῶν παρειῶν
τὸ ὠχρὸν τέλεον ἀφοίνικτον ἦν, ἠρέμα δὲ τῷ ἐρεύθει
βέβαπται, οὔτε τὸ τῶν ὀφθαλμῶν ἄνθος ἐστὶν ἀμέριμνον,
ἀλλ̓ ἔοικε τοῖς ἄρτι μαραινομένοις ἴοις. Οὕτως
 αὐτὴν ἐκόσμησεν ὁ ζωγράφος εὐμόρφῳ φόβῳ.
<milestone unit="section" n="4" />Τὰς δὲ χεῖρας εἰς τὴν πέτραν ἐξεπέτασεν, ἄγχει δὲ
ἄνω δεσμὸς ἑκατέραν συνάπτων τῇ πέτρᾳ: οἱ καρποὶ
δὲ ὥσπερ ἀμπέλου βότρυες κρέμανται. Καὶ αἱ μὲν
ὠλέναι τῆς κόρης ἄκρατον ἔχουσαι τὸ λευκὸν εἰς τὸ
 πελιδνὸν μετέβαλον, ἐοίκασι δὲ ἀποθνήσκειν οἱ
δάκτυλοι. <milestone unit="section" n="5" />Δέδεται μὲν οὖν οὕτω τὸν θάνατον ἐκδεχομένη,
ἕστηκε δὲ νυμφικῶς ἐστολισμένη, ὥσπερ
Ἀιδωνεῖ νύμφη κεκοσμημένη: ποδήρης ὁ χιτών,
λευκὸς ὁ χιτών: τὸ ὕφασμα λεπτόν, ἀραχνίων ἐοικὸς
 πλοκῇ, οὐ κατὰ τὴν τῶν προβατείων τριχῶν, ἀλλὰ
κατὰ τὴν τῶν ἐρίων τῶν λεπτοΐνων, οἷον ἀπὸ δένδρων
ἕλκουσαι νήματα γυναῖκες ὑφαίνουσιν Ἰνδαί.
<milestone unit="section" n="6" />Τὸ δὲ κῆτος ἀντιπρόσωπον τῆς κόρης κάτωθεν ἀναβαῖνον
ἀνοίγει τὴν θάλατταν: καὶ τὸ μὲν πολὺ τοῦ
 σώματος περιβέβληται τῷ κύματι, μόνῃ δὲ τῇ κεφαλῇ
τὴν θάλατταν ἀποδύεται. Ὑπὸ δὲ τὴν ἅλμην τοῦ
κύματος ἡ τῶν νώτων ἐγέγραπτο φαινομένη σκιά,
τὰ τῶν φολίδων ἐπάρματα, τὰ τῶν αὐχένων κυρτώματα,
ἡ λοφιὰ τῶν ἀκανθῶν, οἱ τῆς οὐρᾶς ἑλιγμοί.
<milestone unit="section" n="7" /> Γένυς πολλὴ καὶ μακρά: ἀνέῳκτο δὲ πᾶσα μέχρι τῆς
τῶν ὤμων συμβολῆς, καὶ εὐθὺς ἡ γαστήρ. Μεταξὺ
δὲ τοῦ κήτους καὶ τῆς κόρης ὁ Περσεὺς ἐγέγραπτο
<pb id="p.95" />
καταβαίνων ἐξ ἀέρος: καταβαίνει δ̓ ἐπὶ τὸ θηρίον
γυμνὸς τὸ πᾶν: χλαμὺς ἀμφὶ τοῖς ὤμοις μόνον καὶ
πέδιλον περὶ τὼ πόδε πλησίον τοῦ πτεροῦ: πῖλος δὲ
αὐτοῦ τὴν κεφαλὴν καλύπτει: ὁ πῖλος δὲ ὑπῃνίττετο
τὴν Ἄιδος κυνέην: τῇ λαιᾷ τὴν τῆς Γοργοῦς
κεφαλὴν κρατεῖ καὶ προβέβληται δίκην ἀσπίδος.
<milestone unit="section" n="8" /> Ἡ δέ ἐστι φοβερὰ κἀν τοῖς χρώμασι: τοὺς ὀφθαλμοὺς
ἐξεπέτασεν, ἔφριξε τὰς τρίχας τῶν κροτάφων,
ἤγειρε τοὺς δράκοντας: οὕτως ἀπειλεῖ κἀν τῇ γραφῇ.
Ὅπλον μὲν τοῦτο τῇ λαιᾷ τῷ Περσεῖ: ὥπλισται
δὲ καὶ τὴν δεξιὰν διφυεῖ σιδήρῳ εἰς δρέπανον
καὶ ξίφος ἐσχισμένῳ. <milestone unit="section" n="9" /> Ἄρχεται μὲν γὰρ ἡ κώπη κάτωθεν
ἀμφοῖν ἐκ μιᾶς, καί ἐστιν ἐφ̓ ἡμίσει τοῦ σιδήρου
ξίφος, ἐντεῦθεν δὲ ἀπορραγὲν τὸ μὲν ὀξύνεται,
τὸ δὲ ἐπικάμπτεται. Καὶ τὸ μὲν ἀπωξυσμένον
μένει ξίφος, ὡς ἤρξατο, τὸ δὲ καμπτόμενον δρέπανον
γίνεται, ἵνα μιᾷ πληγῇ τὸ μὲν ἐρείδῃ τὴν σφαγήν,
τὸ δὲ κρατῇ τὴν τομήν. Τὸ μὲν τῆς Ἀνδρομέδας δρᾶμα τοῦτο.
</p></div2>

<div2 type="chapter" n="8" org="uniform" sample="complete"><p><milestone unit="section" n="1" />
 Ἑξῆς δὲ τὸ τοῦ Προμηθέως ἐγεγόνει. Δέδεται
μὲν ὁ Προμηθεὺς σιδήρῳ καὶ πέτρᾳ, ὥπλισται δὲ
Ἡρακλῆς τόξῳ καὶ δόρατι. Ὄρνις ἐς τὴν τοῦ Προμηθέως
γαστέρα τρυφᾷ: ἕστηκε γὰρ αὐτὴν ἀνοίγων,
<milestone unit="section" n="2" /> ἤδη μὲν ἀνεῳγμένην: ἀλλὰ τὸ ῥάμφος ἐς τὸ ὄρυγμα
καθεῖται, καὶ ἔοικε διορύττειν τὸ τραῦμα καὶ ζητεῖν
τὸ ἧπαρ: τὸ δὲ ἐκφαίνεται τοσοῦτον, ὅσον ἀνέῳξεν
ὁ γραφεὺς τὸ διόρυγμα τοῦ τραύματος: ἐπερείδει δὲ
τῷ μηρῷ τῷ τοῦ Προμηθέως τὰς τῶν ὀνύχων ἀκμάς.
<milestone unit="section" n="3" /> Ὁ δὲ ἀλγῶν πάντη συνέσταλται καὶ τὴν πλευρὰν συνέσπασται
καὶ τὸν μηρὸν ἐγείρει καθ̓ αὑτοῦ: εἰς γὰρ
τὸ ἧπαρ συνάγει τὸν ὄρνιν: ὁ δὲ ἕτερος αὐτῷ τοῖν
ποδοῖν τῷ σπασμῷ ὄρθιος ἀντιτείνεται κάτω καὶ εἰς
<pb id="p.96" />
τοὺς δακτύλους ἀποξύνεται. <milestone unit="section" n="4" />Τὸ δ̓ ἄλλο σχῆμα
δείκνυσι τὸν πόνον: κεκύρτωται τὰς ὀφρῦς, συνέσταλται
τὸ χεῖλος, φαίνει τοὺς ὀδόντας. Ἠλέησας
ἂν ὡς ἀλγοῦσαν <del status="unremarkable">καὶ</del> τὴν γραφήν. <milestone unit="section" n="5" />Ἀναφέρει δὲ λυπούμενον
 Ἡρακλῆς. Ἕστηκε γὰρ τοξεύων τοῦ Προμηθέως
τὸν δήμιον: ἐνήρμοσται τῷ τόξῳ <del status="unremarkable">τὸ</del> βέλος,
τῇ λαιᾷ προβέβληται τὸ κέρας ὠθῶν, ἐπὶ μαζὸν ἕλκει
τὴν δεξιάν, ἕλκων τὸ νεῦρον κεκύρτωται κατόπιν
τὸν ἀγκῶνα. <milestone unit="section" n="6" />Πάντα οὖν ὁμοῦ πτύσσεται, τὸ τόξον,
 τὸ νεῦρον, ἡ δεξιά. Συνάγεται μὲν ὑπὸ τοῦ νεύρου
τὸ τόξον, διπλοῦται δὲ ὑπὸ τῆς χειρὸς τὸ νεῦρον,
<milestone unit="section" n="7" />κλίνεται δὲ ἐπὶ μαζὸν ἡ χείρ. Ὁ δὲ Προμηθεὺς μεστός
ἐστιν ἐλπίδος ἅμα καὶ φόβου: πῇ μὲν γὰρ εἰς
τὸ ἕλκος, πῇ δὲ εἰς τὸν Ἡρακλέα βλέπει, καὶ θέλει
 μὲν αὐτὸν ὅλοις τοῖς ὀφθαλμοῖς ἰδεῖν, ἕλκει δὲ τὸ
ἥμισυ τοῦ βλέμματος ὁ πόνος.
</p></div2>

<div2 type="chapter" n="9" org="uniform" sample="complete"><p><milestone unit="section" n="1" />
Ἐνδιατρίψαντες οὖν ἡμερῶν δύο καὶ ἀναλαβόντες
ἑαυτοὺς ἐκ τῶν κακῶν, ναῦν Αἰγυπτίαν μισθωσάμενοι
（εἴχομεν δὲ ὀλίγον χρυσίον, ὅπερ ἐτύχομεν
 ἐζωσμένοι） διὰ τοῦ Νείλου τὸν πλοῦν ἐπ̓ Ἀλεξάνδρειαν
ἐποιούμεθα, μάλιστα μὲν ἐκεῖ διεγνωκότες
ποιήσασθαι τὴν διατριβὴν καὶ νομίζοντες ταύτῃ
τάχα τοὺς φίλους εὑρήσειν προσενεχθέντας. <milestone unit="section" n="2" />Ἐπεὶ
δ̓ ἐγενόμεθα κατά τινα πόλιν, ἐξαίφνης βοῆς ἀκούομεν
 πολλῆς. Καὶ ὁ ναύτης εἰπὼν <q direct="unspecified">ὁ βουκόλος</q>
μεταστρέφει τὴν ναῦν, ὡς ἐπαναπλεύσων εἰς τοὐπίσω,
καὶ ἅμα πλήρης ἦν ἡ γῆ φοβερῶν καὶ ἀγρίων
ἀνθρώπων: μεγάλοι μὲν πάντες, μέλανες δὲ τὴν
χρόαν, οὐ κατὰ τὴν τῶν Ἰνδῶν τὴν ἄκρατον, ἀλλ̓
 οἷος ἂν γένοιτο νόθος Αἰθίοψ, ψιλοὶ τὰς κεφαλάς,
<pb id="p.97" />
λεπτοὶ τοὺς πόδας, τὸ σῶμα παχεῖς: ἐβαρβάριζον δὲ
πάντες. <milestone unit="section" n="3" /> Καὶ ὁ κυβερνήτης εἰπὼν <q direct="unspecified">ἀπολώλαμεν</q>
ἔστησε τὴν ναῦν, ὁ γὰρ ποταμὸς ταύτῃ στενώτατος:
καὶ ἐπεμβάντες τῶν λῃστῶν τέσσαρες πάντα μὲν τὰ
ἐν τῇ νηὶ λαμβάνουσι, καὶ τὸ χρυσίον ἡμῶν ἀποφέρουσιν,
ἡμᾶς δὲ δήσαντες καὶ κατακλείσαντες εἴς τι
δωμάτιον ἀπηλλάττοντο, φύλακας ἡμῖν καταλιπόντες,
ὡς εἰς τὴν ἐπιοῦσαν ἄξοντες ἡμᾶς ὡς τὸν βασιλέα:
τούτῳ γὰρ ἐκάλουν τῷ ὀνόματι τὸν λῃστὴν τὸν
μείζονα. Καὶ ἦν ὁδὸς ἡμερῶν δύο, ὡς παρὰ τῶν
σὺν ἡμῖν ἑαλωκότων ἠκούσαμεν.
</p></div2>

<div2 type="chapter" n="10" org="uniform" sample="complete"><p><milestone unit="section" n="1" />
 Ἐπεὶ οὖν νὺξ ἐγένετο καὶ ἐκείμεθα, ὡς ἦμεν,
δεδεμένοι καὶ ἐκάθευδον οἱ φρουροί, τότε, ὡς ἐξὸν
ἤδη, κλάειν ἦρχον τὴν Λευκίππην. Καὶ δὴ λογισάμενος
ὅσων αὐτῇ γέγονα κακῶν αἴτιος, κωκύσας ἐν
τῇ ψυχῇ βύθιον, τῷ δὲ νῷ κλέψας τοῦ κωκυτοῦ τὸν
ψόφον <q direct="unspecified">ὦ θεοὶ καὶ δαίμονες</q> ἔφην <q direct="unspecified">εἴπερ ἐστέ που
καὶ ἀκούετε, τί τηλικοῦτον ἠδικήκαμεν, ὡς ἐν ὀλίγαις
ἡμέραις τοσούτῳ πλήθει βαπτισθῆναι κακῶν;
<milestone unit="section" n="2" /> Νῦν δὲ καὶ παραδεδώκατε ἡμᾶς λῃσταῖς Αἰγυπτίοις,
ἵνα μηδὲ ἐλέου τύχωμεν. Λῃστὴν γὰρ Ἕλληνα καὶ
φωνὴ κατέκλασε, καὶ δέησις ἐμάλαξεν: ὁ γὰρ λόγος
πολλάκις τὸν ἔλεον προξενεῖ: τῷ γὰρ πονοῦντι τῆς
ψυχῆς ἡ γλῶττα πρὸς ἱκετηρίαν διακονουμένη τῆς
τῶν ἀκουόντων ψυχῆς ἡμεροῖ τὸ θυμούμενον. <milestone unit="section" n="3" /> Νῦν
δὲ ποίᾳ μὲν φωνῇ δεηθῶμεν; τίνας δὲ λόγους προτείνωμεν;
Κἂν Σειρήνων τις γένηται πιθανώτερος,
ὁ ἀνδροφόνος οὐκ ἀκούει. Μόνοις ἱκετεύειν με δεῖ
τοῖς νεύμασι καὶ τὴν δέησιν δηλοῦν ταῖς χειρονομίαις.
Ὢ τῶν ἀτυχημάτων: ἤδη τὸν θρῆνον ὀρχήσομαι.
<milestone unit="section" n="4" /> Τὰ μὲν οὖν ἐμά, κἂν ὑπερβολὴν ἔχῃ συμφορᾶς,
ἧττον ἀλγῶ, τὰ δὲ σά, Λευκίππη, ποίῳ
<pb id="p.98" />
στόματι θρηνήσω; ποίοις ὄμμασι δακρύσω; Ὦ πιστὴ
μὲν πρὸς ἀνάγκην ἔρωτος, χρηστὴ δὲ πρὸς ἐραστὴν
δυστυχοῦντα. <milestone unit="section" n="5" />Ὡς καλά σου τῶν γάμων τὰ κοσμήματα.
Θάλαμος μὲν τὸ δεσμωτήριον, εὐνὴ δὲ ἡ γῆ,
 ὅρμοι δὲ καὶ ψέλια κάλοι καὶ βρόχος, καί σοι νυμφαγωγὸς
λῃστὴς παρακαθεύδει, ἀντὶ δὲ ὑμεναίων τίς
σοι τὸν θρῆνον ᾄδει. <milestone unit="section" n="6" />Μάτην σοι, ὦ θάλασσα, τὴν
χάριν ὡμολογήσαμεν: μέμφομαί σου τῇ φιλανθρωπίᾳ:
χρηστοτέρα γέγονας πρὸς οὕς ἀπέκτεινας, ἡμᾶς
 δὲ σώσασα μᾶλλον ἀπέκτεινας. Ἐφθόνησας ἡμῖν
ἀλῃστεύτοις ἀποθανεῖν.</q>
</p></div2>

<div2 type="chapter" n="11" org="uniform" sample="complete"><p><milestone unit="section" n="1" />
Ταῦτα μὲν οὖν ἐθρήνουν ἡσυχῆ, κλάειν δὲ οὐκ
ἠδυνάμην: τοῦτο γὰρ ἴδιον τῶν ὀφθαλμῶν ἐν τοῖς
μεγάλοις κακοῖς. Ἐν μὲν γὰρ ταῖς μετρίαις συμφοραῖς
 ἀφθόνως τὰ δάκρυα καταρρεῖ καὶ ἔστι τοῖς πάσχουσιν
εἰς τοὺς κολάζοντας ἱκετηρία καὶ τοὺς ἀλγοῦντας
ὥσπερ οἰδοῦντος τραύματος ἐκένωσεν: ἐν
δὲ τοῖς ὑπερβάλλουσι δεινοῖς φεύγει τὰ δάκρυα καὶ
προδίδωσι τοὺς ὀφθαλμούς. <milestone unit="section" n="2" />Ἐντυχοῦσα γὰρ αὐτοῖς
 ἀναβαίνουσιν ἡ λύπη ἵστησί τε τὴν ἀκμὴν καὶ μετοχετεύει
καταφέρουσα σὺν αὑτῇ κάτω: τὰ δὲ ἐκτρεπόμενα
τῆς ἐπὶ τοὺς ὀφθαλμοὺς ὁδοῦ εἰς τὴν ψυχὴν
καταρρεῖ καὶ χαλεπώτερον αὐτῆς ποιεῖ τὸ τραῦμα.
Λέγω οὖν πρὸς τὴν Λευκίππην πάντα σιγῶσαν <q direct="unspecified">τί
 σιγᾷς, φιλτάτη, καὶ οὐδέν μοι λαλεῖς;</q> <q direct="unspecified">Ὅτι μοι</q>
ἔφη <q direct="unspecified">πρὸ τῆς ψυχῆς, Κλειτοφῶν, τέθνηκεν ἡ φωνή.</q>
</p></div2>

<div2 type="chapter" n="12" org="uniform" sample="complete"><p><milestone unit="section" n="1" />
Ταῦθ̓ ἡμᾶς διαλεγομένους ἔλαθεν ἕως γενομένη:
καί τις ἵππον ἐπελαύνων ἔρχεται, κόμην ἔχων πολλὴν
καὶ ἀγρίαν: ἐκόμα δὲ καὶ ὁ ἵππος. Γυμνὸς ἦν
 ὁ ἵππος <del status="unremarkable">ἄστρωτος</del> καὶ οὐκ εἶχε φάλαρα: τοιοῦτοι
γὰρ τοῖς λῃσταῖς εἰσιν οἱ ἵπποι. Ἀπὸ δὲ τοῦ λῃστάρχου
παρῆν καὶ <q direct="unspecified">εἴ τις</q> ἔφη <q direct="unspecified">παρθένος ἐστὶν ἐν
<pb id="p.99" />
τοῖς εἰλημμένοις, ταύτην ἀπάγειν πρὸς τὸν θεόν, ἱερεῖον
<milestone unit="section" n="2" />ἐσομένην καὶ καθάρσιον τοῦ στρατοῦ.</q> Οἱ δὲ
ἐπὶ τὴν Λευκίππην εὐθὺς τρέπονται, ἡ δὲ εἴχετό
μου καὶ ἐξεκρέματο βοῶσα. Τῶν δὲ λῃστῶν οἱ μὲν
ἀπέσπων, οἱ δὲ ἔτυπτον: ἀπέσπων μὲν τὴν Λευκίππην,
ἔτυπτον δὲ ἐμέ. Ἀράμενοι οὖν αὐτὴν μετέωρον
ἀπάγουσιν, ἡμᾶς δὲ κατὰ σχολὴν ἦγον δεδεμένους.
</p></div2>

<div2 type="chapter" n="13" org="uniform" sample="complete"><p><milestone unit="section" n="1" />
 Καὶ ἐπεὶ δύο σταδίους τῆς κώμης προήλθομεν,
ἀλαλαγμὸς ἀκούεται πολὺς καὶ σάλπιγγος ἦχος καὶ
ἐπιφαίνεται φάλαγξ στρατιωτική, πάντες ὁπλῖται.
Οἱ δὲ λῃσταὶ κατιδόντες, ἡμᾶς μέσους διαλαβόντες
ἔμενον ἐπιόντας, ὡς αὐτοὺς ἀμυνούμενοι. <milestone unit="section" n="2" /> Καὶ μετ̓
οὐ πολὺ παρῆσαν πεντήκοντα τὸν ἀριθμόν, <del status="unremarkable">πάντες
ὁπλῖται</del>, οἱ μὲν ποδήρεις ἔχοντες τὰς ἀσπίδας, οἱ δὲ
πέλτας: οἱ δὲ λῃσταὶ πολλῷ πλείους ὄντες, βώλους
ἀπὸ τῆς γῆς λαμβάνοντες τοὺς στρατιώτας ἔβαλλον.
<milestone unit="section" n="3" /> Παντὸς δὲ βώλου χαλεπώτερος βῶλος Αἰγύπτιος,
βαρύς τε καὶ τραχὺς καὶ ἀνώμαλος: τὸ δ̓ ἀνώμαλόν
εἰσιν <del status="unremarkable">αἱ</del> αἰχμαὶ τῶν λίθων: ὥστε βληθεὶς διπλοῦν
ποιεῖ ἐν ταὐτῷ τὸ τραῦμα, καὶ οἴδημα ὡς ἀπὸ λίθου,
<milestone unit="section" n="4" /> καὶ τομὰς ὡς ἀπὸ βέλους. Ἀλλὰ ταῖς γε ἀσπίσιν ἐκδεχόμενοι
τοὺς λίθους ὀλίγον τῶν βαλλόντων ἐφρόντιζον.
Ἐπεὶ οὖν ἔκαμον οἱ λῃσταὶ βάλλοντες, ἀνοίγουσι
μὲν οἱ στρατιῶται τὴν φάλαγγα, ἐκθέουσι δὲ
ἀπὸ τῶν ὅπλων ἄνδρες κούφως ἐσταλμένοι, φέρων
αἰχμὴν ἕκαστος καὶ ξίφος, καὶ ἀκοντίζουσιν ἅμα, καὶ
οὐδεὶς ἦν ὃς οὐκ ἐπέτυχεν. <milestone unit="section" n="5" /> Εἶτα οἱ ὁπλῖται προσέρρεον:
καὶ ἦν ἡ μάχη στερρά, πληγαὶ δὲ παῤ
ἀμφοτέρων καὶ τραύματα καὶ σφαγαί. Καὶ τὸ μὲν
ἔμπειρον παρὰ τοῖς στρατιώταις ἀνεπλήρου τοῦ πλήθους
τὸ ἐνδεές: ἡμεῖς δὲ ὅσοι τῶν αἰχμαλώτων
<pb id="p.100" />
ἦμεν, ἐπιτηρήσαντες τὸ πονοῦν τῶν λῃστῶν μέρος,
ἅμα συνελθόντες διακόπτομέν τε αὐτῶν τὴν φάλαγγα
καὶ ἐπὶ τοὺς ἐναντίους ἐκτρέχομεν. <milestone unit="section" n="6" />Οἱ δὲ δτρατιῶται
τὸ μὲν πρῶτον ἐπεχείρουν ἀναιρεῖν, οὐκ εἰδότες,
 ὡς δὲ εἶδον γυμνοὺς καὶ δεσμὰ ἔχοντας, ὑπονοήσαντες
τὴν ἀλήθειαν δέχονται τῶν ὅπλων εἴσω καὶ ἐπ̓
οὐρὰν παραπέμψαντες εἴων ἡσυχάζειν. <milestone unit="section" n="7" />Ἐν τούτῳ
δὲ καὶ ἱππεῖς προσέρρεον, καὶ ἐπεὶ πλησίον ἐγένοντο,
κατὰ κέρας ἑκάτερον ἐκτείναντες τὴν φάλαγγα περιίππευον
αὐτοὺς κύκλῳ, κἀν τούτῳ συναγαγόντες
αὐτοὺς εἰς ὀλίγον κατεφόνευον. Καὶ οἱ μὲν ἔκειντο
τεθνηκότες, οἱ δὲ καὶ ἡμιθνῆτες ἐμάχοντο: τοὺς δὲ λοιποὺς ἐζώγρησαν.
</p></div2>

<div2 type="chapter" n="14" org="uniform" sample="complete"><p><milestone unit="section" n="1" />
Ἦν δὲ περὶ δείλην ὁ καιρός: καὶ ὁ στρατηγὸς
 διαλαβὼν ἡμῶν ἕκαστον ἐπυνθάνετο τίνες εἴημεν
καὶ πῶς ληφθείημεν: διηγεῖτο δὲ ἄλλος ἄλλο τι,
κἀγὼ τἀμὰ εἶπον. Ἐπεὶ οὖν ἅπαντα ἔμαθεν, ἐκέλευσεν
ἀκολουθεῖν, αὐτὸς δὲ ὅπλα δώσειν ὑπέσχετο:
διεγνώκει γὰρ ἀναμείνας στρατιὰν ἐπελθεῖν τῷ μεγάλῳ
 λῃστηρίῳ: ἐλέγοντο δὲ ἀμφὶ τοὺς μυρίους
εἶναι. <milestone unit="section" n="2" />Ἐγὼ δὲ ἵππον ᾔτουν, σφόδρα γὰρ ἤμην ἱππεύειν
γεγυμνασμένος. Ὡς δέ τις παρῆν, περιάγων
τὸν ἵππον ἐπεδεικνύμην ἐν ῥυθμῷ τὰ τῶν πολεμούντων
σχήματα, ὥστε καὶ τὸν στρατηγὸν σφόδρα ἐπαινέσαι.
 Ποιεῖται δή με ἐκείνην τὴν ἡμέραν ὁμοτράπεζον
καὶ παρὰ τὸ δεῖπνον ἐπυνθάνετο τἀμὰ καὶ
ἀκούων ἠλέει. <milestone unit="section" n="3" />Συμπαθὴς δέ πως <del status="unremarkable">εἰς ἔλεον</del> ἄνθρωπος
ἀκροατὴς ἀλλοτρίων κακῶν, καὶ ὁ ἔλεος πολλάλις
φιλίαν προξενεῖ: ἡ γὰρ ψυχὴ μαλαχθεῖσα πρὸς
 τὴν ὧν ἤκουσε λύπην, συνδιατεθεῖσα κατὰ μικρὸν
τῇ τοῦ πάθους ἀκροάσει τὸν οἶκτον εἰς φιλίαν καὶ
τὴν λύπην εἰς ἔλεον συλλέγει. <milestone unit="section" n="4" />Οὕτως οὖν διέθηκα
<pb id="p.101" />
τὸν στρατηγὸν ἐκ τῆς ἀκροάσεως, ὡς καὶ αὐτὸν εἰς
δάκρυα προαγαγεῖν: πλέον δὲ ποιεῖν εἴχομεν οὐδέν,
τῆς Λευκίππης ὑπὸ τῶν λῃστῶν ἐχομένης. Ἔδωκε
δέ μοι καὶ θεράποντα τὸν ἐπιμελησόμενον Αἰγύπτιον.
</p></div2>

<div2 type="chapter" n="15" org="uniform" sample="complete"><p><milestone unit="section" n="1" />
 Τῇ δ̓ ὑστεραίᾳ πρὸς τὴν διάβασιν παρεσκευάζετο
καὶ ἐπεχείρει τὴν διώρυχα χῶσαι, ἥτις ἦν ἐμποδών.
Καὶ γὰρ ἑωρῶμεν τοὺς λῃστὰς μετὰ πλείστης
δυνάμεως ἐπὶ θάτερα τῆς διώρυχος ἑστῶτας ἐν τοῖς
ὅπλοις: βωμὸς δέ τις αὐτοῖς αὐτοσχέδιος ἦν πηλοῦ
πεποιημένος καὶ σορὸς τοῦ βωμοῦ πλησίον. <milestone unit="section" n="2" /> Ἄγουσι
δή τινες δύο τὴν κόρην ὀπίσω τὼ χεῖρε δεδεμένην.
Καὶ αὐτοὺς μὲν οἵτινες ἦσαν οὐκ εἶδον, ἦσαν γὰρ
ὡπλισμένοι, τὴν δὲ κόρην Λευκίππην οὖσαν ἐγνώρισα.
<milestone unit="section" n="3" /> Εἶτα κατὰ τῆς κεφαλῆς σπονδὴν καταχέαντες,
περιάγουσι τὸν βωμὸν κύκλῳ καὶ ἐπηύλει τις αὐτῇ,
καὶ ὁ ἱερεύς, ὡς εἰκός, ᾖδεν ᾠδὴν Αἰγυπτίαν: τὸ γὰρ
σχῆμα τοῦ στόματος καὶ τῶν προσώπων τὸ διειλκυσμένον
ὑπέφαινεν ᾠδήν. <milestone unit="section" n="4" />Εἶτα ἀπὸ συνθήματος πάντες
ἀναχωροῦσι τοῦ βωμοῦ μακράν, τῶν δὲ νεανίσκων
ὁ ἕτερος ἀνακλίνας αὐτὴν ὑπτίαν ἔδησεν ἐκ
παττάλων ἐπὶ τῆς γῆς ἐρηρεισμένων, οἷον ποιοῦσιν
οἱ κοροπλάθοι τὸν Μαρσύαν ἐκ τοῦ φυτοῦ δεδεμένον:
εἶτα λαβὼν ξίφος βάπτει κατὰ τῆς καρδίας καὶ διελκύσας
τὸ ξίφος εἰς τὴν κάτω γαστέρα ῥήγνυσι: <milestone unit="section" n="5" />τὰ
σπλάγχνα δὲ εὐθὺς ἐξεπήδησεν, ἃ ταῖς χερσὶν ἐξελκύσαντες
ἐπιτιθέασι τῷ βωμῷ: καὶ ἐπεὶ ὠπτήθη,
κατατεμόντες ἅπαντες εἰς μοίρας ἔφαγον. Ταῦτα δὲ
ὁρῶντες οἱ στρατιῶται καὶ ὁ στρατηγὸς καθ̓ ἓν τῶν
πραττομένων ἀνεβόων καὶ τὰς ὄψεις ἀπέστρεφον
τῆς θέας, ἐγὼ δὲ ἐκ παραλόγου καθήμενος ἐθεώρουν.
<milestone unit="section" n="6" /> Τὸ δὲ ἦν ἔκπληξις: μέτρον γὰρ οὐκ ἔχον τὸ κακὸν
<pb id="p.102" />
ἐνεβρόντησέ με. Καὶ τάχα ὁ τῆς Νιόβης μῦθος οὐκ
ἦν ψευδής, ἀλλὰ κἀκείνη τι τοιοῦτον παθοῦσα ἐπὶ
τῇ τῶν παίδων ἀπωλείᾳ δόξαν παρέσχεν ἐκ τῆς ἀκινησίας
ὡσεὶ λίθος γενομένη. <milestone unit="section" n="7" />Ἐπεὶ δὲ τέλος εἶχεν,
 ὥς γε ᾤμην, τὸ ἔργον, τὸ σῶμα ἐνθέντες τῇ σορῷ
καταλείπουσι, πῶμα ἐπ̓ αὐτῆς ἐπιθέντες, τὸν δὲ βωμὸν
καταστρέψαντες φεύγουσιν ἀμεταστρεπτί. Οὕτω
γὰρ αὐτοῖς ποιεῖν ἔτυχε μεμαντευμένος ὁ ἱερεύς.
</p></div2>

<div2 type="chapter" n="16" org="uniform" sample="complete"><p><milestone unit="section" n="1" />
Ἑσπέρας δὲ γενομένης ἡ διῶρυξ κέχωστο πᾶσα,
 οἱ δὲ στρατιῶται διαβάντες αὐλίζονται μικρὸν ἄνω
τῆς διώρυχος καὶ περὶ δεῖπνον ἦσαν: ὁ δὲ στρατηγὸς
ἐπεχείρει με παρηγορεῖν ἀνιαρῶς ἔχοντα. <milestone unit="section" n="2" />Περὶ δὲ
πρώτην νυκτὸς φυλακὴν πάντας ἐπιτηρήσας καθεύδοντας
πρόειμι τὸ ξίφος ἔχων, ἐπικατασφάξων
ἐμαυτὸν τῇ σορῷ. <milestone unit="section" n="3" /> Ἐπεὶ δὲ πλησίον ἐγενόμην, ἀνατείνω
τὸ ξίφος <q direct="unspecified">Λευκίππη</q> λέγων <q direct="unspecified">ἀθλία καὶ πάντων
ἀνθρώπων δυστυχεστάτη, οὐ τὸν θάνατον ὀδύρομαί
σου μόνον, οὐδ̓ ὅτι τέθνηκας ἐπὶ ξένης, οὐδ̓
ὅτι σοι γέγονεν ἐκ βίας σφαγή, ἀλλ̓ ὅτι ταῦτα τῶν
 σῶν ἀτυχημάτων παίγνια, ἀλλ̓ ὅτι καθάρσιον γέγονας
ἀκαθάρτων σωμάτων καί σε ζῶσαν ἀνέτεμον, οἴμοι,
καὶ βλέπουσαν ὅλην τὴν ἀνατομήν, ἀλλ̓ ὅτι σου τῆς
γαστρὸς τὰ μυστήρια ἐμέρισαν καὶ τὴν ταφὴν κακοδαίμονι
βωμῷ καὶ σορῷ. <milestone unit="section" n="4" />Καὶ τὸ μὲν σῶμα ταύτῃ
 κατατέθειται, τὰ δὲ σπλάγχνα ποῦ; Εἰ μὲν δεδαπανήκει
τὸ πῦρ, ἥττων ἡ συμφορά: νῦν δὲ ἡ τῶν
σπλάγχνων σου ταφὴ λῃστῶν γέγονε τροφή. Ὢ πονηρᾶς
ἐπὶ βωμοῦ δᾳδουχίας: ὦ τροφῶν καινὰ μυστήρια.
<milestone unit="section" n="5" />Καὶ ἐπὶ τοιούτοις θύμασιν ἔβλεπον ἄνωθεν οἱ θεοὶ
 καὶ οὐκ ἐσβέσθη τὸ πῦρ, ἀλλὰ μιαινόμενον ἠνείχετο
καὶ ἀνέφερε τοῖς θεοῖς τὴν κνίσσαν; Λάβε οὖν, Λευκίππη,
τὰς πρεπούσας σοι παῤ ἐμοῦ χοάς.</q>
<pb id="p.103" />
</p></div2>

<div2 type="chapter" n="17" org="uniform" sample="complete"><p><milestone unit="section" n="1" />
 Ταῦτα εἰπὼν ἀνατείνω τὸ ξίφος ἄνω, ὡς καθήσων
ἐμαυτῷ κατὰ τῆς σφαγῆς, καὶ ὁρῶ δύο τινὰς ἐξ
ἐναντίας （σεληναία δὲ ἦν） σπουδῇ θέοντας. Ἐπέσχον
οὖν λῃστὰς εἶναι δοκῶν, ὡς ἂν ὑπ̓ αὐτῶν ἀποθάνοιμι.
<milestone unit="section" n="2" /> Ἐν τούτῳ δὲ ἐγγὺς ἐγένοντο καὶ ἀναβοῶσιν
ἄμφω: Μενέλαος δὲ ἦν καὶ ὁ Σάτυρος. Ἐγὼ δὲ ἄνδρας
ἰδὼν ἐκ παραλόγου ζῶντας φίλους οὔτε περιεπτυξάμην,
οὔτ̓ ἐξεπλάγην ὑφ̓ ἡδονῆς: τοσοῦτον
ἡ λύπη με τῆς συμφορᾶς ἐξεκώφωσε. <milestone unit="section" n="3" /> Λαμβάνονται
δή μου τῆς δεξιᾶς καὶ ἐπεχείρουν ἀφαιρεῖσθαι τὸ
ξίφος: ἐγὼ δὲ <q direct="unspecified">πρὸς θεῶν</q> ἔφην <q direct="unspecified">μή μοι φθονήσητε
θανάτου καλοῦ, μᾶλλον δὲ φαρμάκου τῶν κακῶν:
οὐδὲ γὰρ ζῆν ἔτι δύναμαι, κἂν νῦν με βιάσησθε,
<milestone unit="section" n="4" /> Λευκίππης οὕτως ἀνῃρημένης. Τοῦτο μὲν γὰρ ἀφαιρήσεσθέ
μου τὸ ξίφος, τὸ δὲ τῆς ἐμῆς λύπης ξίφος
ἔνδον καταπέπηγε καὶ τέμνει κατ̓ ὀλίγον. Ἀθανάτῳ
σφαγῇ ἀποθνήσκειν με βούλεσθε;</q> Λέγει οὖν ὁ Μενέλαος
<q direct="unspecified">ἀλλ̓ εἰ διὰ τοῦτο θέλεις ἀποθανεῖν, ὥρα
σοι τὸ ξίφος ἐπισχεῖν: Λευκίππη δέ σοι νῦν ἀναβιώσεται.</q>
<milestone unit="section" n="5" /> Βλέψας οὖν πρὸς αὐτὸν <q direct="unspecified">ἔτι μου καταγελᾷς</q>
ἔφην <q direct="unspecified">ἐπὶ τηλικούτῳ κακῷ; εὖ γε, Μενέλαε, Ξενίου
μέμνησαι Διός.</q> Ὁ δὲ δρούσας τὴν σορὸν <q direct="unspecified">ἐπεὶ
τοίνυν ἀπιστεῖ Κλειτοφῶν</q> ἔφη, <q direct="unspecified">σύ μοι, Λευκίππη,
<milestone unit="section" n="6" /> μαρτύρησον, εἰ ζῇς.</q> Ἅμα δὲ εἶπε καὶ δίς που καὶ
τρὶς ἐπάταξε τὴν σορόν, καὶ κάτωθεν ἀκούω φωνῆς
πάνυ λεπτῆς. Τρόμος οὖν εὐθὺς ἴσχει με καὶ πρὸς
τὸν Μενέλαον ἀπέβλεπον, μάγον εἶναι δοκῶν. <milestone unit="section" n="7" /> Ὁ δὲ
ἀνέῳγεν ἅμα τὴν σορὸν καὶ ἡ Λευκίππη κάτωθεν
ἀνέβαινε, φοβερὸν θέαμα, ὦ θεοί, καὶ φρικωδέστατον.
Ἀνέῳκτο μὲν ἡ γαστὴρ αὐτῆς πᾶσα καὶ ἦν ἐντέρων
κενή: ἐπιπεσοῦσα δέ μοι περιπλέκεται καὶ
συνέφυμεν καὶ ἄμφω κατεπέσομεν.
<pb id="p.104" />
</p></div2>

<div2 type="chapter" n="18" org="uniform" sample="complete"><p><milestone unit="section" n="1" />
Μόλις οὖν ἀναζωπυρήσας λέγω πρὸς τὸν: Μενέλαον
<q direct="unspecified">οὐκ ἐρεῖς μοι τί ταῦτα; οὐχὶ Λευκίππην ὁρῶ;
ταύτην οὐ κρατῶ καὶ ἀκούω λαλούσης; ἃ οὖν χθὲς
ἐθεασάμην τίνα ἦν; ἢ γὰρ ἐκεῖνά ἐστιν ἢ ταῦτα
ἐνύπνια. <milestone unit="section" n="2" /> Ἀλλ̓ ἰδοὺ καὶ φίλημα ἀληθινὸν καὶ ζῶν,
ὡς κἀκεῖνο τὸ τῆς Λευκίππης γλυκύ.</q> <q direct="unspecified">Ἀλλὰ νῦν</q>
ὁ Μενέλαος ἔφη <q direct="unspecified">καὶ τὰ σπλάγχνα ἀπολήψεται καὶ τὰ
στέρνα συμφύσεται καὶ ἄτρωτον ὄψει. Ἀλλ̓ ἐπικάλυψαί
σου τὸ πρόσωπον: καλῶ γὰρ τὴν Ἑκάτην ἐπὶ
τὸ ἔργον.</q> Ἐγὼ δὲ πιστεύσας ἐνεκαλυψάμην. <milestone unit="section" n="3" /> Ὁ δὲ
ἄρχεται τερατεύεσθαι καὶ λόγον τινὰ καταλέγειν:
<del status="unremarkable">καὶ</del> ἅμα λέγων περιαιρεῖ τὰ μαγγανεύματα τὰ ἐπὶ
τῇ γαστρὶ τῆς Λευκίππης καὶ ἀποκατέστησεν εἰς τὸ
ἀρχαῖον, <milestone unit="section" n="4" />λέγει τέ μοι <q direct="unspecified">ἀποκάλυψαι.</q> Κἀγὼ μόλις
 μὲν καὶ φοβούμενος （ἀληθῶς γὰρ ᾤμην τὴν Ἑκάτην
παρεῖναι）, ὅμως δ̓ οὖν ἀπέστησα τῶν ὀφθαλμῶν τὰς
χεῖρας καὶ ὁλόκληρον τὴν Λευκίππην ὁρῶ. <milestone unit="section" n="5" />Ἔτι μᾶλλον
οὖν ἐκπλαγεὶς ἐδεόμην τοῦ Μενελάου λέγων <q direct="unspecified">ὦ
φίλτατε Μενέλαε, εἰ διάκονός τις εἶ θεῶν, δέομαί
 σου, ποῦ γῆς εἰμι καὶ τίνα ποτὲ ταῦτα ὁρῶ;</q> Καὶ ἡ
Λευκίππη <q direct="unspecified">καῦσαι</q> ἔφη <q direct="unspecified">Μενέλαε, δεδιττόμενος
αὐτόν, λέγε δὲ πῶς τοὺς λῃστὰς ἠπάτησας.</q>
</p></div2>

<div2 type="chapter" n="19" org="uniform" sample="complete"><p><milestone unit="section" n="1" />
Ὁ οὖν Μενέλαος λέγει <q direct="unspecified">οἶδας ὡς Αἰγύπτιός εἰμι
τὸ γένος: φθάνω γάρ σοι ταῦτα εἰπὼν ἐπὶ τῆς νεώς.
 Ἦν οὖν μοι τὰ πλεῖστα τῶν κτημάτων περὶ ταύτην
τὴν κώμην καὶ οἱ ἄρχοντες αὐτῆς γνώριμοι. <milestone unit="section" n="2" />Ἐπεὶ
οὖν τῇ ναυαγίᾳ περιεπέσομεν, εἶτά με προσέρριψε
τὸ κῦμα τοῖς τῆς Αἰγύπτου παραλίοις, λαμβάνομαι
μετὰ τοῦ Σατύρου πρὸς τῶν ταύτῃ παραφυλαττόντων
 λῃστῶν. Ὡς δὲ ἄγομαι πρὸς τὸν λῄσταρχον,
ταχύ με τῶν λῃστῶν τινες γνωρίσαντες λύουσί μου
τὰ δεσμά, θαρρεῖν τε ἐκέλευον καὶ συμπονεῖν αὐτοῖς,
<pb id="p.105" />
ὡς ἂν οἰκεῖον. <milestone unit="section" n="3" />  Ἐξαιτοῦμαι δὴ καὶ τὸν Σάτυρον
ὡς ἐμόν.</q> Οἱ δὲ <q direct="unspecified">ἀλλ̓ ὅπως</q> ἔφησαν <q direct="unspecified">ἐπιδείξεις ἡμῖν
σεαυτὸν τολμηρὸν πρῶτον.</q> Κἀν τούτῳ χρησμὸν
ἴσχουσι κόρην καταθῦσαι καὶ καθῆραι τὸ λῃστήριον
καὶ τοῦ μὲν ἥπατος ἀπογεύσασθαι τυθείσης, τὸ δὲ
λοιπὸν σῶμα σορῷ παραδόντας ἀναχωρῆσαι, ὡς ἂν
τὸ τῶν ἐναντίων στρατόπεδον ὑπερβάλοι τῆς θυσίας
τὸν τόπον. <q direct="unspecified">λέγε δὴ τὰ ἐπίλοιπα, Σάτυρε, σὸς γὰρ
ἐντεῦθεν ὁ λόγος.</q>
</p></div2>

<div2 type="chapter" n="20" org="uniform" sample="complete"><p><milestone unit="section" n="1" />
 Καὶ ὁ Σάτυρος λέγει <q direct="unspecified">ἅμα δὲ βιαζόμενος ἐπὶ
τὸ στρατόπεδον ἔκλαον, ὦ δέσποτα, καὶ ὠδυρόμην,
τὰ περὶ τῆς Λευκίππης πυθόμενος, καὶ ἐδεόμην Μενελάου
παντὶ τρόπῳ σῶσαι τὴν κόρην. <milestone unit="section" n="2" /> Δαίμων δέ
τις ἀγαθὸς ἡμῖν συνήργησεν. Ἐτύχομεν τῇ προτεραίᾳ
τῆς θυσίας ἡμέρᾳ καθεζόμενοι πρὸς τῇ θαλάττῃ
λυπούμενοι καὶ περὶ τούτων σκοποῦντες, τῶν
δὲ λῃστῶν τινες ναῦν ἰδόντες ἀγνοίᾳ πλανηθεῖσαν
ὥρμησαν ἐπ̓ αὐτήν. <milestone unit="section" n="3" /> Οἱ δὲ ἐπὶ τῆς νεὼς συνέντες οἳ
τυγχάνουσιν, ἐπεχείρουν ἐλαύνειν εἰς τοὐπίσω: ὡς
δὲ φθάνουσιν οἱ λῃσταὶ καταλαβόντες, πρὸς ἄμυναν
τρέπονται: <milestone unit="section" n="4" /> καὶ γάρ τις ἐν αὐτοῖς ἦν τῶν τὰ Ὁμήρου
<del status="unremarkable">τῷ στόματι</del> δεικνύντων ἐν τοῖς θεάτροις. Τὴν Ὁμηρικὴν
<del status="unremarkable">οὖν</del> σκευὴν ὁπλισάμενος καὶ αὐτὸς καὶ τοὺς
ἀμφ̓ αὑτὸν οὕτω σκευάσας, ἐπεχείρουν μάχεσθαι.
<milestone unit="section" n="5" /> Πρὸς μὲν οὖν τοὺς πρώτους ἐπελθόντας καὶ μάλα
ἐρρωμένως ἀντετάξαντο: πλειόνων δὲ ἐπιπλευσάντων
σκαφῶν λῃστρικῶν καταδύουσι τὴν ναῦν καὶ
τοὺς ἄνδρας ἐκπεσόντας ἀνῄρουν. <milestone unit="section" n="6" /> Λανθάνει δὴ κίστη
ἐκτραπεῖσά τις καὶ τῷ ναυαγίῳ καθ̓ ἡμᾶς τῷ ῥοΐ
κομισθεῖσα, ἣν ὁ Μενέλαος ἀναιρεῖται: καὶ ἀναχωρήσας
ποι παρόντος ἅμα κἀμοῦ <q direct="unspecified">προσεδόκα γάρ τι
σπουδαῖον ἔνδον εἶναι</q> ἀνοίγει τὴν κίστην καὶ ὁρῶμεν
<pb id="p.106" />
χλαμύδα καὶ ξίφος, τὴν μὲν κώπην ὅσον παλαιστῶν
τεσσάρων, τὸν δὲ σίδηρον ἐπὶ τῇ κώπῃ βραχύτατον,
<milestone unit="section" n="7" />δακτύλων ὅσον τριῶν. Ὡς δὲ ἀνελόμενος τὸ
ξίφος ὁ Μενέλαος ἔλαθε μεταστρέψας κατὰ τὸ τοῦ
 σιδήρου μέρος, τὸ μικρὸν ἐκεῖνο ξίφος ὥσπερ ἀπὸ
χηραμοῦ τῆς κώπης κατατρέχει τοσοῦτον, ὅσον εἶχεν
ἡ κώπη τὸ μέγεθος: ὡς δὲ ἀνέστρεψεν εἰς τοὔμπαλιν,
αὖθις ὁ σίδηρος εἴσω καταδύεται. Τούτῳ δ̓
ἄρα, ὡς εἰκός, ὁ κακοδαίμων ἐκεῖνος ἐν τοῖς θεάτροις
 ἐχρῆτο πρὸς τὰς κιβδήλους σφαγάς.</q>
</p></div2>

<div2 type="chapter" n="21" org="uniform" sample="complete"><p><milestone unit="section" n="1" />
<q direct="unspecified">λέγω οὖν πρὸς τὸν Μενέλαον <q direct="unspecified">θεὸς ἡμῖν, ἂν
θέλῃς χρηστὸς γενέσθαι, συναγωνιεῖται: δυνησόμεθα
γὰρ καὶ τὴν κόρην σῶσαι καὶ τοὺς λῃστὰς λαθεῖν:
<milestone unit="section" n="2" />ἄκουσον δὲ ποίῳ τρόπῳ. Δέρμα προβάτου
 λαβόντες ὡς ὅτι ῥαδινώτατον συρράψωμεν εἰς σχῆμα
βαλαντίου, μέτρον ὅσον γαστρὸς ἀνθρωπίνης, εἶτ̓
ἐμπλήσαντες θηρείων σπλάγχνων καὶ αἵματος, τὴν
πλαστὴν ταύτην γαστέρα ῥάψωμεν, ὡς <del status="unremarkable">ἂν</del> μὴ ῥᾳδίως
τὰ σπλάγχνα διεκπίπτοι, καὶ ἐνσκευάσαντες
 τὴν κόρην τοῦτον τὸν τρόπον καὶ στολὴν ἔξωθεν περιβαλόντες
μίτραις τε καὶ ζώμασιν ἐνδεδεμένῃ τὴν
σκευὴν ταύτην ἐπικρύψωμεν. <milestone unit="section" n="3" />Πάντως δὲ καὶ ὁ
χρησμὸς ἡμῖν εἰς τὸ λαθεῖν χρήσιμος. Ὁλοκλήρως
γὰρ αὐτὴν ἐσταλμένην δἰ αὐτῆς ἀνατμηθῆναι μέσην
 τῆς ἐσθῆτος λέγει ὁ χρησμός. Ὁρᾷς τοῦτο τὸ ξίφος
ὡς ἔχει μηχανῆς. <milestone unit="section" n="4" />Ἂν γὰρ ἐρείσῃ τις ἐπί τινος σώματος,
φεύγει πρὸς τὴν κώπην ὥσπερ εἰς κουλεόν: καὶ
οἱ μὲν ὁρῶντες δοκοῦσι βαπτίζεσθαι τὸν σίδηρον
κατὰ τοῦ σώματος, ὁ δὲ εἰς τὸν χηραμὸν τῆς κώπης
 ἀνέδραμε, μόνην δὲ καταλείπει τὴν αἰχμήν, ὅσον
τὴν πλαστὴν γαστέρα τεμεῖν καὶ τὴν κώπην ἐν χρῷ
τοῦ σφαζομένου τυχεῖν: κἂν ἀποσπάσῃ τις τὸν σίδηρον
<pb id="p.107" />
ἐκ τοῦ τραύματος, καταρρεῖ πάλιν ἐκ τοῦ χηραμοῦ
τὸ ξίφος, ὅσον τῆς κώπης ἀνακουφίζεται τὸ
μετέωρον καὶ τὸν αὐτὸν τρόπον τοὺς ὁρῶντας ἀπατᾷ.
<milestone unit="section" n="5" /> Δοκεῖ γὰρ τοσοῦτον καταβῆναι ἐν τῇ σφαγῇ, ὅσον
ἄνεισιν ἐκ τῆς μηχανῆς. Τούτων οὖν γενομένων, οὐκ
ἂν εἰδεῖεν οἱ λῃσταὶ τὴν τέχνην. Τά τε γὰρ δέρματα
ἀποκέκρυπται, τά τε σπλάγχνα τῇ σφαγῇ προπηδήσεται,
ἅπερ ἡμεῖς ἐξελόντες ἐπὶ τῷ βωμῷ θύσομ
<milestone unit="section" n="6" /> Καὶ τοὐντεῦθεν οὐκέτι προσίασιν οἱ λῃσταὶ τῷ
σώματι, ἀλλ̓ ἡμεῖς εἰς τὴν σορὸν καταθήσομεν. Ἀκήκοας
τοῦ λῃστάρχου μικρῷ πρόσθεν εἰπόντος δεῖν τι
τολμηρὸν ἐπιδείξασθαι πρὸς αὐτούς, ὥστε ἔστι σοι
προσελθεῖν αὐτῷ καὶ ὑποσχέσθαι ταύτην τὴν ἐπίδειξιν.</q>
Ταῦτα λέγων ἐδεόμην Δία Ξένιον καλῶν καὶ
κοινῆς ἀναμιμνήσκων τραπέζης καὶ κοινῆς ναυαγίας.</q>
</p></div2>

<div2 type="chapter" n="22" org="uniform" sample="complete"><p><milestone unit="section" n="1" />
 <q direct="unspecified">Ὁ δὲ χρηστὸς οὗτος <q direct="unspecified">μέγα μὲν</q> ἔφη <q direct="unspecified">τὸ ἔργον,
ἀλλ̓ ὑπὲρ φίλου, κἂν ἀποθανεῖν δεήσῃ, καλὸς ὁ
κίνδυνος, γλυκὺς ὁ θάνατος.</q> <q direct="unspecified">Νομίζω δὲ</q> ἔφην <q direct="unspecified">ζῆν
καὶ Κλειτοφῶντα. <milestone unit="section" n="2" /> Ἡ γὰρ κόρη πυθομένῳ μοι καταλιπεῖν
αὐτὸν εἶπε παρὰ τοῖς ἑαλωκόσι τῶν λῃστῶν
δεδεμένον, οἱ δὲ τῶν λῃστῶν πρὸς τὸν λῄσταρχον
ἐκφυγόντες ἔλεγον πάντας τοὺς ὑπ̓ αὐτῶν εἰλημμένους
τὴν εἰς τὸ στρατόπεδον μάχην ἐκπεφευγέναι:
ὥστε ἀποκείσεταί σοι παῤ αὐτῷ ἡ χάρις καὶ ἅμα
<milestone unit="section" n="3" /> ἐλεῆσαι κόρην ἀθλίαν ἐκ τοσούτου κακοῦ.</q> Ταῦτα
λέγων πείθω, καὶ συνέπραξεν ἡ Τύχη. Ἐγὼ μὲν
οὖν περὶ τὴν τοῦ μηχανήματος ἤμην σκευήν: ἄρτι δὲ
τοῦ Μενελάου μέλλοντος τοῖς λῃσταῖς περὶ τῆς θυσίας
λέγειν, ὁ λῄσταρχος φθάσας κατὰ δαίμονα <q direct="unspecified">νόμος
ἡμῖν̓ ἔφη <q direct="unspecified">τοὺς πρωτομύστας τῆς ἱερουργίας
<pb id="p.108" />
ἄρχεσθαι, μάλιστα ὅταν ἄνθρωπον καταθύειν δέῃ.
<milestone unit="section" n="4" />Ὥρα τοίνυν εἰς αὔριον σοὶ παρασκευάζεσθαι πρὸς
τὴν θυσίαν: δεήσει δὲ καὶ τὸν σὸν οἰκέτην ἅμα σοὶ
μυηθῆναι.</q> <q direct="unspecified">καὶ μάλα</q> οὗτος ἔφη <q direct="unspecified">προθυμησόμεθα
μηδενὸς ὑμῶν χείρους γενέσθαι. <milestone unit="section" n="5" /> Στεῖλαι δὲ ἡμᾶς
αὐτοὺς δεήσει τὴν κόρην ὡς ἁρμοδίως πρὸς τὴν ἀνατομήν.</q>
<q direct="unspecified">Υμῶν</q> ὁ λῄσταρχος ἔφη <q direct="unspecified">τὸ ἱερεῖον.</q>
<milestone unit="section" n="6" />Στέλλομεν δὴ τὴν κόρην τὸν προειρημένον τρόπον
καθ̓ ἑαυτούς, καὶ θαρρεῖν παρεκελευσάμεθα,
 διεξελθόντες ἕκαστα καὶ ὡς μένειν εἴσω τῆς σοροῦ
χρή, κἂν θᾶττον αὐτὴν ὁ ὕπνος ἀφῇ, τὴν ἡμέραν
ἔνδον μένειν. <q direct="unspecified">Ἤν δέ τι ἡμῖν ἐμποδὼν γένηται, σῶζε
σαυτὴν ἐπὶ τὸ στρατόπεδον.</q> Ταῦτα εἰπόντες ἐξάγομεν
αὐτὴν ἐπὶ τὸν βωμόν. Καὶ τὰ λοιπὰ οἶδας.</q></q>
</p></div2>

<div2 type="chapter" n="23" org="uniform" sample="complete"><p><milestone unit="section" n="1" />
 Ὡς οὖν ἤκουσα, παντοδαπὸς ἐγινόμην καὶ διηπόρουν
ὅ τι ποιήσω πρὸς τὸν Μενέλαον ἀντάξιον.
Τὸ δ̓ οὖν κοινότατον, προσπεσὼν κατησπαζόμην καὶ
προσεκύνουν ὡς θεὸν καί μου κατὰ τῆς ψυχῆς ἀθρόα
κατεχεῖτο ἡδονή. <milestone unit="section" n="2" />Ὡς δὲ τὰ κατὰ Λευκίππην εἶχέ μοι
 καλῶς, <q direct="unspecified">ὁ δὲ Κλεινίας</q> εἶπον <q direct="unspecified">τί γέγονεν;</q> ὁ δὲ
Μενέλαος <q direct="unspecified">οὐκ οἶδα</q> ἔφη: （μετὰ γὰρ τὴν ναυαγίαν
εὐθὺς εἶδον μὲν αὐτὸν τῆς κεραίας λαβόμενον, ὅποι
<milestone unit="section" n="3" />δὲ κεχώρηκεν οὐκ οἶδα.） Ἀνεκώκυσα οὖν ἐν μέσῃ
τῇ χαρᾷ: ταχὺ γὰρ ἐφθόνησέ μοι δαίμων τις τῆς καθαρᾶς
ἡδονῆς: <milestone unit="section" n="4" /> τὸν δἰ ἐμὲ φαινόμενον οὐδαμοῦ, τὸν
μετὰ Λευκίππην ἐμὸν δεσπότην, τοῦτον ἐκ πάντων
κατέσχεν ἡ θάλασσα, ἵνα μὴ τὴν ψυχὴν μόνον ἀπολέσῃ,
<milestone unit="section" n="5" />ἀλλὰ καὶ τὴν ταφήν. <q direct="unspecified">Ὦ θάλαττα ἄγνωμον,
ἐφθόνησας ἡμῖν ὁλοκλήρου τοῦ τῆς φιλανθρωπίας
 σου δράματος.</q> Ἄπιμεν οὖν εἰς τὸ στρατόπεδον κοινῇ
καὶ τῆς σκηνῆς εἴσω παρελθόντες τῆς ἐμῆς τὸ λοιπὸν
<pb id="p.109" />
τῆς νυκτὸς διετρίψαμεν, καὶ τὸ πρᾶγμα οὐκ ἔλαθε
τοὺς πολλούς.
</p></div2>

<div2 type="chapter" n="24" org="uniform" sample="complete"><p><milestone unit="section" n="1" />
 Ἅμα δὲ τῇ ἕῳ προσάγω τὸν Μενέλαον τῷ στρατηγῷ
καὶ ἅπαντα λέγω, ὁ δὲ συνήδετο καὶ τὸν Μενέλαον
ποιεῖται φίλον, πυνθάνεται δὲ πόση δύναμίς
ἐστι τοῖς ἐναντίοις. Ὁ δὲ ἔλεγε πᾶσαν ἐμπεπλῆσθαι
τὴν ἑξῆς κώμην ἀνδρῶν ἀπονενοημένων καὶ
πολὺ συνηθροῖσθαι λῃστήριον, ὡς εἶναι μυρίους.
<milestone unit="section" n="2" /> Λέγει οὖν ὁ στρατηγὸς <q direct="unspecified">ἀλλ̓ ἡμῖν αὗται <del status="unremarkable">αἱ</del>
πέντε χιλιάδες ἱκαναὶ πρὸς εἴκοσι τῶν ἐκείνων: ἀφίξονται
δὲ ὅσον οὐδέπω πρὸς τούτοις ἕτεροι δισχίλιοι
τῶν ἀμφὶ τὸ Δέλτα καὶ τὴν Ἡλίου πόλιν τεταγμένων
<milestone unit="section" n="3" /> ἐπὶ τοὺς βαρβάρους.</q> Καὶ ἅμα λέγοντος αὐτοῦ παῖς
εἰστρέχει τις λέγων ἀπὸ τοῦ Δέλτα πρόδρομον ἥκειν
τοὐκεῖθεν στρατοπέδου καὶ πέντε λέγειν ἄλλων ἡμερῶν
διατρίβειν τοὺς δισχιλίους: τοὺς γὰρ βαρβάρους
κατατρέχοντας πεπαῦσθαι: μελλούσης δὲ ἥκειν τῆς
δυνάμεως τὸν ὄρνιν αὐτοῖς ἐπιδημῆσαι τὸν ἱερὸν φέροντα
τοῦ πατρὸς τὴν ταφήν: ἀνάγκην δ̓ εἶναι τὴν
ἔξοδον ἐπισχεῖν τοσούτων ἡμερῶν.
</p></div2>

<div2 type="chapter" n="25" org="uniform" sample="complete"><p><milestone unit="section" n="1" />
 <q direct="unspecified">Καὶ τίς ὁ ὄρνις οὗτος, ὅστις</q> ἔφην <q direct="unspecified">τοσαύτης
τιμῆς ἠξίωται; ποίαν δὲ καὶ κομίζει ταφήν;</q> <q direct="unspecified">Φοίνιξ
μὲν ὁ ὄρνις ὄνομα, τὸ δὲ γένος Αἰθίοψ, μέγεθος κατὰ
ταών: <milestone unit="section" n="2" /> τῇ χρόᾳ ταὼς ἐν κάλλει δεύτερος. Κεκέρασται
μὲν τὰ πτερὰ χρυσῷ καὶ πορφύρᾳ, αὐχεῖ δὲ τὸν
Ἥλιον δεσπότην: καὶ ἡ κεφαλὴ μαρτυρεῖ, ἐστεφάνωσε
γὰρ αὐτὴν κύκλος εὐφεγγής: ἡλίου δέ ἐστιν ὁ
τοῦ κύκλου στέφανος εἰκών. <milestone unit="section" n="3" /> Κυάνεός ἐστιν, ῥόδοις
ἐμφερής, εὐειδὴς τὴν θέαν, ἀκτῖσι κομᾷ, καί εἰσιν
αὗται πτερῶν ἀνατολαί: μερίζονται δὲ αὐτοῦ Αἰθίοπες
μὲν τὴν ζωήν, Αἰγύπτιοι δὲ τὴν τελευτήν. <milestone unit="section" n="4" /> Ἐπειδὰν
γὰρ ἀποθάνῃ <q direct="unspecified">σὺν χρόνῳ δὲ τοῦτο πάσχει μακρῷ</q>,
<pb id="p.110" />
ὁ παῖς αὐτὸν ἐπὶ τὸν Νεῖλον φέρει, σχεδιάσας
αὐτῷ καὶ τὴν ταφήν. Σμύρνης γὰρ βῶλον τῆς εὐωδεστάτης,
ὅσον ἱκανὸν πρὸς ὄρνιθος ταφήν, ὀρύττει
τε τῷ στόματι καὶ κοιλαίνει κατὰ μέσον, καὶ τὸ ὄρυγμα
θήκη γίνεται τῷ νεκρῷ. <milestone unit="section" n="5" /> Ἐνθεὶς δὲ καὶ ἐναρμόσας
τὸν ὄρνιν τῇ σορῷ καὶ κλείσας τὸ χάσμα γηίνῳ χώματι
ἐπὶ τὸν Νεῖλον οὕτως ἵπταται τὸ ἔργον φέρων.
Ἕπεται δὲ αὐτῷ χορὸς ἄλλων ὀρνίθων ὥσπερ δορυφόρων
καὶ ἔοικεν ὁ ὄρνις ἀποδημοῦντι βασιλεῖ καὶ
τὴν πόλιν οὐ πλανᾶται τὴν Ἡλίου. <milestone unit="section" n="6" /> Ὄρνιθος αὕτη
μετοικία νεκροῦ. Ἕστηκεν οὖν ἐπὶ μετεώρου σκοπῶν
καὶ ἐκδέχεται τοὺς προπόλους τοῦ θεοῦ. Ἔρχεται δή
τις ἱερεὺς Αἰγύπτιος, βιβλίον ἐξ ἀδύτων φέρων, καὶ
δοκιμάζει τὸν ὄρνιν ἐκ τῆς γραφῆς. <milestone unit="section" n="7" />Ὁ δὲ οἶδεν ἀπιστούμενος
 καὶ τὰ ἀπόρρητα φαίνει τοῦ σώματος καὶ
τὸν νεκρὸν ἐπιδείκνυται καὶ ἔστιν ἐπιτάφιος σοφιστής.
Ἱερέων δὲ παῖδες Ἡλίου τὸν ὄρνιν τὸν νεκρὸν
παραλαβόντες θάπτουσι. Ζῶν μὲν οὖν Αἰθίοψ ἐστὶ
τῇ τροφῇ, ἀποθανὼν δὲ Αἰγύπτιος γίνεται τῇ ταφῇ.</q></p></div2></div1></body></text></TEI.2>