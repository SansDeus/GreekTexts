<?xml version="1.0" encoding="utf-8"?>
<TEI.2><text id="tlg0532.tlg001.perseus-grc1"><body><div1 type="book" n="4" org="uniform" sample="complete"><div2 type="chapter" n="1" org="uniform" sample="complete"><p><milestone unit="section" n="1" />
 Ἔδοξεν οὖν τῷ στρατηγῷ μαθόντι τήν τε τῶν
ἐναντίων παρασκευὴν καὶ τὴν τῶν συμμάχων ἀναβολὴν
εἰς τὴν κώμην ἀναστρέψαι πάλιν, ὅθενπερ ἐξωρμήσαμεν,
ἔστ̓ ἂν οἱ σύμμαχοι παραγένωνται: ἐμοὶ
δέ τις οἶκος ἀπετέτακτο ἅμα τῇ Λευκίππῃ μικρὸν
ἀνωτέρω τῆς τοῦ στρατηγοῦ καταγωγῆς. <milestone unit="section" n="2" /> Καὶ ὡς
εἴσω παρῆλθον, περιπτυξάμενος αὐτὴν οἷός <del status="unremarkable">τε</del> ἤμην
<pb id="p.111" />
ἀνδρίζεσθαι. Ὡς δ̓ οὐκ ἐπέτρεπε <q direct="unspecified">μέχρι πότε</q>
<milestone unit="section" n="3" /> εἶπον <q direct="unspecified">χηρεύομεν τῶν τῆς Ἀφροδίτης ὀργίων; οὐχ
ὁρᾷς οἷα ἐκ παραλόγου γίνεται, ναυαγία καὶ λῃσταὶ
καὶ θυσίαι καὶ σφαγαί; ἀλλ̓ ἕως ἐν γαλήνῃ τῆς
τύχης ἐσμέν, ἀποχρησώμεθα τῷ καιρῷ, πρίν τι χαλεπώτερον
ἡμᾶς ἐπισχεῖν.</q> Ἡ δὲ <q direct="unspecified">ἀλλ̓ οὐ θέμις</q>
<milestone unit="section" n="4" /> ἔφη <q direct="unspecified">τοῦτο ἤδη γενέσθαι. Ἡ γάρ μοι θεὸς Ἄρτεμις
ἐπιστᾶσα πρῴην κατὰ τοὺς ὕπνους, ὅτε ἔκλαον μέλλουσα
σφαγήσεσθαι <q direct="unspecified">μὴ νῦν</q> ἔφη <q direct="unspecified">κλᾶε: οὐ γὰρ
τεθνήξῃ: βοηθὸς γὰρ ἐγώ σοι παρέσομαι: μενεῖς δὲ
παρθένος, ἔστ̓ ἄν σε νυμφοστολήσω: ἄξεται δέ σε
<milestone unit="section" n="5" /> ἄλλος οὐδεὶς ἢ Κλειτοφῶν.</q></q> Ἐγὼ δὲ τὴν μὲν ἀναβολὴν
ἠχθόμην, ταῖς δὲ τοῦ μέλλοντος ἐλπίσιν ἡδόμην:
ὡς δ̓ ἤκουσα τὸ ὄναρ, ἀναμιμνήσκομαι προσόμοιον
ἰδὼν ἐνύπνιον. <milestone unit="section" n="6" /> Ἐδόκουν γὰρ τῇ παρελθούσῃ
νυκτὶ νεὼν Ἀφροδίτης ἰδεῖν καὶ τὸ ἄγαλμα ἔνδον
εἶναι τῆς θεοῦ: ὡς δὲ πλησίον ἐγενόμην προσευξόμενος,
<milestone unit="section" n="7" /> κλεισθῆναι τὰς θύρας. Ἀθυμοῦντι δέ μοι
γυναῖκα ἐκφανῆναι κατὰ τὸ ἄγαλμα τὴν μορφὴν
ἔχουσαν, καὶ <q direct="unspecified">νῦν</q> εἶπεν <q direct="unspecified">οὐκ ἔξεστί σοι παρελθεῖν
εἴσω τοῦ νεώ: ἢν δὲ ὀλίγον ἀναμείνῃς χρόνον, οὐκ
ἀνοίξω σοι μόνον, ἀλλὰ καὶ ἱερέα σε ποιήσω τῆς
<milestone unit="section" n="8" /> θεοῦ.</q> <q direct="unspecified">καταλέγω δὴ τοῦτο τῇ Λευκίππῃ τὸ ἐνύπνιον
καὶ οὐκέτι ἐπεχείρουν βιάζεσθαι. Ἀναλογιζόμενος δὲ
τὸν τῆς Λευκίππης ὄνειρον, οὐ μετρίως ἐταραττόμην.</q>
</p></div2>

<div2 type="chapter" n="2" org="uniform" sample="complete"><p><milestone unit="section" n="1" />
 <q direct="unspecified">Ἐν τούτῳ δὴ Χαρμίδης （τοῦτο γὰρ ἦν ὄνομα τῷ
στρατηγῷ） ἐπιβάλλει τῇ Λευκίππῃ τὸν ὀφθαλμόν,
ἀπὸ τοιαύτης ἀφορμῆς αὐτὴν ἰδών. Ἔτυχον ποτάμιον
θηρίον ἄνδρες τεθηρακότες θέας ἄξιον: ἵππον δὲ
αὐτὸν τοῦ Νείλου καλοῦσιν οἱ Αἰγύπτιοι. <milestone unit="section" n="2" /> Καὶ ἔστι
μὲν ἵππος, ὡς ὁ λόγος βούλεται, τὴν γαστέρα καὶ
τοὺς πόδας, πλὴν ὅσον εἰς χηλὴν σχίζει τὴν ὁπλήν:
<pb id="p.112" />
μέγεθος δὲ κατὰ τὸν βοῦν τὸν μέγιστον: οὐρὰ βραχεῖα
καὶ ψιλὴ τριχῶν: <milestone unit="section" n="3" />κεφαλὴ περιφερὴς οὐ σμικρά:
ἐγγὺς ἵππου παρειαί: μυκτὴρ ἐπὶ μέγα κεχηνὼς καὶ
πνέων πυρώδη καπνὸν ὡς ἀπὸ πηγῆς πυρός: γένυς
 εὐρεῖα, ὅση καὶ παρειά: μέχρι τῶν κροτάφων ἀνοίγει
τὸ στόμα: ἔχει δὲ καὶ κυνόδοντας καμπύλους
κατὰ μὲν τὴν ἰδέαν καὶ τὴν θέσιν ὡς συός, τὸ δὲ μέγεθος εἰς τριπλάσιον.</q>
</p></div2>

<div2 type="chapter" n="3" org="uniform" sample="complete"><p><milestone unit="section" n="1" />
<q direct="unspecified">καλεῖ δὴ πρὸς τὴν θέαν ἡμᾶς ὁ στρατηγός: καὶ
 ἡ Λευκίππη συμπαρῆν. Ἡμεῖς μὲν οὖν ἐπὶ τὸ θηρίον
τοὺς ὀφθαλμοὺς εἴχομεν, ἐπὶ τὴν Λευκίππην δὲ ὁ
στρατηγός: <milestone unit="section" n="2" />καὶ εὐθὺς ἑαλώκει. Βουλόμενος οὖν
ἡμᾶς παραμένειν ἐπὶ πλεῖστον, ἵν̓ ἔχοι τοῖς ὀφθαλμοῖς
αὑτοῦ χαρίζεσθαι, περιπλοκὰς ἐζήτει λόγων,
 πρῶτον μὲν τὴν φύσιν τοῦ θηρίου καταλέγων, εἶτα
καὶ τὸν τρόπον τῆς ἄγρας, ὡς ἔστι μὲν ἀδηφαγώτατον
καὶ ποιεῖται τροφὴν ὅλον λήιον, ἀπάτῃ δὲ πάσχει
τὴν ἄγραν. <milestone unit="section" n="3" />Ἐπιτηρήσαντες γὰρ αὐτοῦ τὰς διατριβάς,
ὄρυγμα ποιησάμενοι ἐπικαλύπτουσιν ἄνωθεν
 καλάμοις καὶ χώματι: ὑπὸ δὲ τὴν τῶν καλάμων
μηχανὴν ἱστάναι κάτω ξύλινον οἴκημα τὰς θύρας
ἀνεῳγμένον εἰς τὸν ὄροφον τοῦ βόθρου καὶ τὴν
πτῶσιν τοῦ θηρίου λοχᾶν: <milestone unit="section" n="4" />τὸν μὲν γὰρ ἐπιβάντα
φέρεσθαι εὐθύς, καὶ τὸ οἴκημα φωλεοῦ δίκην ὑποδέχεσθαι,
 καὶ τοὺς κυνηγέτας ἐκθορόντας εὐθὺς ἐπικλείειν
τοῦ πώματος τὰς θύρας καὶ ἔχειν οὕτω τὴν
ἄγραν, ἐπεὶ πρός γε τὸ καρτερὸν οὐδεὶς ἂν αὐτοῦ
κρατήσειε <del status="unremarkable">βίᾳ</del>. <milestone unit="section" n="5" />Τά τε γὰρ ἄλλα ἐστὶν ἀλκιμώτατος
καὶ τὸ δέρμα, ὡς ὁρᾶτε, φέρει παχὺ καὶ οὐκ ἐθέλει
<pb id="p.113" />
πείθεσθαι σιδήρου τραύματι, ἀλλ̓ ἐστίν, ὡς εἰπεῖν,
ἐλέφας Αἰγύπτιος. Καὶ γὰρ δεύτερος φαίνεται εἰς
ἀλκὴν ἐλέφαντος Ἰνδοῦ.</q>
</p></div2>

<div2 type="chapter" n="4" org="uniform" sample="complete"><p><milestone unit="section" n="1" />
 Καὶ ὁ Μενέλαος （ἦ γὰρ ἐλέφαντα） ἔφη <q direct="unspecified">ἤδη
τεθέασαί ποτε;</q> <q direct="unspecified">Καὶ μάλα</q> ὁ Χαρμίδης εἶπεν, <q direct="unspecified">καὶ
ἀκήκοα παρὰ τῶν ἀκριβῶς εἰδότων τῆς γενέσεως αὐτοῦ
<milestone unit="section" n="2" /> τὸν τρόπον ὡς παράδοξος.</q> <q direct="unspecified">Ἀλλ̓ ἡμεῖς γε οὐκ
εἴδομεν εἰς ταύτην</q> ἔφην ἐγὼ <q direct="unspecified">τὴν ἡμέραν, ὅτι μὴ
γραφῇ.</q> <q direct="unspecified">Λέγοιμ̓ ἂν ὑμῖν</q> εἶπε, （καὶ γὰρ ἄγομεν
σχολήν. Κύει μὲν αὐτὸν ἡ μήτηρ χρονιώτατον: δέκα
γὰρ ἐνιαυτοῖς πλάττει τὴν σποράν, μετὰ δὲ τοσαύτην
ἐτῶν περίοδον τίκτει, ὅταν ὁ τόκος γέρων γένηται.
<milestone unit="section" n="3" /> Διὰ τοῦτο, οἶμαι, καὶ γίνεται μέγας τὴν μορφήν,
ἄμαχος τὴν ἀλκήν, πολὺς τὴν βιοτήν, βραδὺς τὴν
τελευτήν: βιοῦν γὰρ αὐτὸν λέγουσιν ὑπὲρ τὴν Ἡσιόδου
κορώνην. <milestone unit="section" n="4" /> Τοιαύτη δέ ἐστιν ἐλέφαντος ἡ γένυς,
οἵα τοῦ βοὸς ἡ κεφαλή. Σὺ μὲν γὰρ ἂν ἰδὼν εἴποις
κέρας ἔχειν αὐτοῦ τὸ στόμα διπλοῦν: ἔστι δὲ τοῦτο
ἐλέφαντος καμπύλος ὀδούς. Μεταξὺ δὲ τῶν ὀδόντων
ἀνίσταται αὐτῷ προβοσκίς, κατὰ σάλπιγγα μὲν καὶ
τὴν ὄψιν καὶ τὸ μέγεθος, εὐπειθὴς δὲ τῶν πρὸς τὸν
ἐλέφαντα. <milestone unit="section" n="5" /> Προνομεύει γὰρ αὐτῷ τὰς βοσκὰς καὶ
πᾶν ὅ τι ἂν ἐμποδὼν εὕρῃ σιτίον. Ἐὰν μὲν γὰρ ᾖ
ὄψον ἐλέφαντος, ἔλαβέ τε εὐθὺς καὶ ἐπιπτυχθεῖσα
κάτω πρὸς τὴν γένυν τῷ στόματι τὴν τροφὴν διακονεῖ:
ἂν δέ τι τῶν ἀνθρωπείων ἴδῃ, τούτῳ περιβάλλει,
κύκλῳ τὴν ἄγραν περισφίγξας, καὶ τὸ πᾶν ἀνεκούφισε
καὶ ὤρεξεν ἄνω δῶρον δεσπότῃ: <milestone unit="section" n="6" /> ἐπικάθηται
γάρ τις αὐτῷ ἀνὴρ Αἰθίοψ, καινὸς ἱππεὺς ὤν: καὶ
κολακεύει καὶ φοβεῖται καὶ τῆς φωνῆς αἰσθάνεται καὶ
<pb id="p.114" />
μαστίζοντος ἀνέχεται: ἡ δὲ μάστιξ αὐτῷ πέλεκυς σιδηροῦς.
<milestone unit="section" n="7" />Εἶδον δέ ποτε καὶ θέαμα καινόν. Ἀνὴρ Ἕλλην
ἐνέθηκε τὴν κεφαλὴν κατὰ μέσην τοῦ θηρίου τὴν
κεφαλήν: ὁ δὲ ἐλέφας ἐκεχήνει καὶ περιῄσθμαινε
 τὸν ἄνθρωπον ἐγκείμενον. Ἀμφότερα οὖν ἐθαύμαζον,
καὶ τὸν ἄνθρωπον τῆς εὐτολμίας καὶ τὸν ἐλέφαντα
τῆς φιλανθρωπίας. <milestone unit="section" n="8" />Ὁ δὲ ἄνθρωπος ἔλεγεν
ὅτι καὶ μισθὸν εἴη δεδωκὼς τῷ θηρίῳ: προσπνεῖν
γὰρ αὐτῷ <del status="unremarkable">καὶ</del> μόνον οὐκ ἀρωμάτων Ἰνδικῶν: εἶναι
 δὲ κεφαλῆς νοσούσης φάρμακον. Οἶδεν οὖν τὴν θεραπείαν
ὁ ἐλέφας καὶ προῖκα οὐκ ἀνοίγει τὸ στόμα,
ἀλλ̓ ἐστὶν ἰατρὸς ἀλαζὼν καὶ τὸν μισθὸν πρῶτον
αἰτεῖ. Κἂν δῷς, πείθεται καὶ παρέχει τὴν χάριν καὶ
ἁπλοῖ τὴν γένυν καὶ τοσοῦτον ἀνέχεται κεχηνώς,
 ὅσον ὁ ἄνθρωπος βούλεται. Οἶδε γὰρ ὅτι πέπρακε
τὴν ὀδμήν.）
</p></div2>

<div2 type="chapter" n="5" org="uniform" sample="complete"><p><milestone unit="section" n="1" />
<q direct="unspecified">Καὶ πόθεν</q> ἔφην <q direct="unspecified">οὕτως ἀμόρφῳ θηρίῳ τοσαύτη
τῆς εὐωδίας ἡδονή;</q> <q direct="unspecified">Ὅτι</q> ἔφη Χαρμίδης <q direct="unspecified">τοιαύτην
ποιεῖται καὶ τὴν τροφήν. Ἰνδῶν γὰρ ἡ γῆ γείτων
 ἡλίου: πρῶτοι γὰρ ἀνατέλλοντα τὸν θεὸν ὁρῶσιν Ἰνδοί,
καὶ αὐτοῖς θερμότερον τὸ φῶς ἐπικάθηται, καὶ
τηρεῖ τὸ σῶμα τοῦ πυρὸς τὴν βαφήν. <milestone unit="section" n="2" />Γίνεται δὲ
παρὰ τοῖς Ἕλλησιν ἄνθος Αἰθίοπος χρόας, ἔστι δὲ
παῤ Ἰνδοῖς οὐκ ἄνθος ἀλλὰ πέταλον, οἷα παῤ ἡμῖν
 τὰ πέταλα τῶν φυτῶν, ὃ <del status="unremarkable">ἐκεῖ</del> μὲν κλέπτει τὴν
πνοὴν καὶ τὴν ὀδμὴν οὐκ ἐπιδείκνυται: ἢ γὰρ ἀλαζονεύεσθαι
πρὸς τοὺς εἰδότας ὀκνεῖ ἢ τῆς ἡδονῆς τοῖς
πολίταις φθονεῖ: ἂν δὲ τῆς γῆς μικρὸν ἐξοικήσῃ καὶ
ὑπερβῇ τοὺς ὅρους, ἀνοίγει τῆς κλοπῆς τὴν ἡδονὴν
 καὶ ἄνθος ἀντὶ φύλλου γίνεται καὶ τὴν ὀδμὴν ἐνδύεται.
<milestone unit="section" n="3" />Μέλαν τοῦτο ῥόδον Ἰνδῶν. Ἔστι δὲ τοῖς ἐλέφασι
σιτίον, ὡς τοῖς βουσὶ παῤ ἡμῖν ἡ πόα. Ἅτε
<pb id="p.115" />
οὖν ἐκ πρώτης γονῆς αὐτῷ τραφείς, ὄδωδέ τε πᾶς
κατὰ τὴν τροφήν, καὶ τὸ πνεῦμα πέμπει κάτωθεν
εὐωδέστατον ὃ τῆς πνοῆς αὐτῷ γέγονε πηγή.</q>
</p></div2>

<div2 type="chapter" n="6" org="uniform" sample="complete"><p><milestone unit="section" n="1" />
 Ἐπεὶ οὖν ἐκ τῶν λόγων ἀπηλλάγημεν τοῦ στρατηγοῦ,
μικρὸν διαλιπὼν <q direct="unspecified">ὅτι οὐ δύναταί τις τρωθεὶς
ἀνέχεσθαι θλιβόμενος τῷ πυρὶ</q> τὸν Μενέλαον μεταπέμπεται
καὶ τῆς χειρὸς λαβόμενος λέγει <q direct="unspecified">ἀγαθὸν
εἰς φιλίαν οἶδά σε ἐξ ὧν ἔπραξας εἰς Κλειτοφῶντα:
<milestone unit="section" n="2" /> κἀμὲ δὲ εὑρήσεις οὐ χείρονα. Δέομαι δὲ παρὰ σοῦ
χάριτος σοὶ μὲν ῥᾳδίας, ἐμοὶ δὲ ἀνασώσεις τὴν ψυχήν,
ἂν παράσχῃς. Λευκίππη με ἀπολώλεκε: σῶσον
δὲ σύ. Ὀφείλεταί σοι παῤ αὐτῆς ζωάγρια, μισθὸς
δὲ σοὶ μὲν χρυσοῖ πεντήκοντα τῆς διακονίας, αὐτῇ δὲ
<milestone unit="section" n="3" /> ὅσους ἂν θέλῃ.</q> Λέγει οὖν ὁ Μενέλαος <q direct="unspecified">τοὺς μὲν
χρυσοῦς ἔχε καὶ φύλαττε τοῖς τὰς χάριτας πιπράσκουσιν:
ἐγὼ δὲ φίλος ὢν πειράσομαι γενέσθαι σοι χρήσιμος.</q>
Ταῦτα εἰπὼν ἔρχεται πρός με καὶ πάντα καταγορεύει.
Ἐβουλευόμεθα οὖν τί δεῖ πράττειν. Ἔδοξε
δὲ αὐτὸν ἀπατῆσαι: <milestone unit="section" n="4" /> τὸ γὰρ ἀντιλέγειν οὐκ ἀκίνδυνον
ἦν, μὴ καὶ βίαν προσαγάγῃ: τὸ δὲ φεύγειν
ἀδύνατον, πάντη μὲν λῃστῶν περικεχυμένων, τοσούτων
δὲ στρατιωτῶν ἀμφ̓ αὐτὸν ὄντων.
</p></div2>

<div2 type="chapter" n="7" org="uniform" sample="complete"><p><milestone unit="section" n="1" />
 Μικρὸν οὖν διαλιπὼν ὁ Μενέλαος, ἀπελθὼν πρὸς
τὸν Χαρμίδην <q direct="unspecified">κατείργασται τὸ ἔργον</q> ἔφη, <q direct="unspecified">καίτοι
τὸ πρῶτον ἠρνεῖτο ἰσχυρῶς ἡ γυνή: δεομένου δέ
μου καὶ ὑπομιμνήσκοντος τῆς εὐεργεσίας ἐπένευσεν.
<milestone unit="section" n="2" /> Ἀξιοῖ δὲ δικαίαν δέησιν ὀλίγων αὐτῇ χαρίσασθαι
προθεσμίαν ἡμερῶν, <q direct="unspecified">ἔστ̓ ἂν εἰς τὴν Ἀλεξάνδρειαν
ἀφίκωμαι: κώμη γὰρ αὕτη καὶ ἐν ὄψει τὰ γινόμενα
καὶ πολλοὶ μάρτυρες.</q></q> <q direct="unspecified">Εἰς μακρὰν</q> ὁ Χαρμίδης
εἶπε <q direct="unspecified">δίδωσι τὴν χάριν. <milestone unit="section" n="3" /> Ἐν πολέμῳ δὲ τίς ἐπιθυμίαν
ἀναβάλλεται; στρατιώτης δὲ ἐν χερσὶν ἔχων μάχην
<pb id="p.116" />
οἶδεν εἰ ζήσεται; τοσαῦται τῶν θανάτων εἰσὶν ὁδοί.
Αἴτησαί μοι παρὰ τῆς Τύχης τὴν ἀσφάλειαν καὶ
μενῶ. Ἐπὶ πόλεμον νῦν ἐξελεύσομαι βουκόλων: ἔνδον
μου τῆς ψυχῆς ἄλλος πόλεμος κάθηται: στρατιώτης
με πορθεῖ τόξον ἔχων, βέλος ἔχων: <milestone unit="section" n="4" /> νενίκημαι,
πεπλήρωμαι βελῶν. Κάλεσον, ἄνθρωπε, ταχὺ τὸν
ἰώμενον: ἐπείγει τὸ τραῦμα. Ἅψω πῦρ ἐπὶ τοὺς
πολεμίους: ἄλλας δᾷδας ὁ ἔρως ἀνῆψε κατ̓ ἐμοῦ.
<milestone unit="section" n="5" />Τοῦτο πρῶτον, Μενέλαε, σβέσον τὸ πῦρ. Καλὸν τὸ
 οἰώνισμα πρὸ πολέμου συμβολῆς ἐρωτικὴ συμπλοκή.
Ἀφροδίτη με πρὸς Ἄρεα ἀποστειλάτω.</q> Καὶ ὁ Μενέλαος
<q direct="unspecified">ἀλλ̓ ὁρᾷς</q> ἔφη <q direct="unspecified">ὡς οὐκ ἔστι ῥᾴδιον λαθεῖν
αὐτὴν ἐνθάδε τὸν ἄνδρα ὄντα καὶ ταῦτα ἐρῶντα.</q>
<milestone unit="section" n="6" />Καὶ ὁ Χαρμίδης <q direct="unspecified">ἀλλὰ τοῦτό γε ῥᾴδιον</q> ἔφη <q direct="unspecified">τὸν
 Κλειτοφῶντα ἀποφορτίσασθαι.</q> Ὁρῶν οὖν ὁ Μενέλαος
τοῦ Χαρμίδου τὴν σπουδὴν καὶ φοβηθεὶς περὶ
ἐμοῦ, <milestone unit="section" n="7" />ταχύ τι σκήπτεται πιθανὸν καὶ λέγει <q direct="unspecified">βούλει
τὴν ἀλήθειαν ἀκοῦσαι τῆς ἀναβολῆς; ἡ γυνὴ χθὲς
ἀφῆκε τὰ ἔμμηνα καὶ ἀνδρὶ συνελθεῖν οὐ θέμις.</q>
 <q direct="unspecified">Οὐκοῦν ἀναμενοῦμεν</q> ὁ Χαρμίδης εἶπεν <q direct="unspecified">ἐνταῦθα
τρεῖς ἡμέρας ἢ τέτταρας, αὗται γὰρ ἱκαναί. <milestone unit="section" n="8" />Ὃ δὲ
ἔξεστιν αἰτοῦ παῤ αὐτῆς: εἰς ὀφθαλμοὺς ἡκέτω τοὺς
ἐμοὺς καὶ λόγων μεταδότω: ἀκοῦσαι θέλω φωνῆς,
χειρὸς θιγεῖν, ψαῦσαι σώματος: αὗται γὰρ ἐρώντων
 παραμυθίαι. Ἔξεστι δὲ αὐτὴν καὶ φιλῆσαι: τοῦτο
γὰρ οὐ κεκώλυκεν ἡ γαστήρ.</q>
</p></div2>

<div2 type="chapter" n="8" org="uniform" sample="complete"><p><milestone unit="section" n="1" />
Ὡς οὖν ταῦτα ὁ Μενέλαος ἐλθὼν ἀπαγγέλλει
μοι, πρὸς τοῦτο ἀνεβόησα ὡς θᾶττον ἂν ἀποθάνοιμι
ἢ περιίδω Λευκίππης φίλημα ἀλλοτριούμενον. <q direct="unspecified">Οὗ
τί γὰρ</q> ἔφην <q direct="unspecified">ἐστὶ γλυκύτερον; <milestone unit="section" n="2" /> τὸ μὲν γὰρ ἔργον
τῆς Ἀφροδίτης καὶ ὅρον ἔχει καὶ κόρον καὶ οὐδὲν
ἐστίν, ἐὰν ἐξέλῃς αὐτοῦ τὰ φιλήματα: φίλημα δὲ
<pb id="p.117" />
καὶ ἀόριστόν ἐστι καὶ ἀκόρεστον καὶ καινὸν ἀεί. Τρία
γὰρ τὰ κάλλιστα ἀπὸ τοῦ στόματος ἄνεισιν, ἀναπνοὴ
καὶ φωνὴ καὶ φίλημα. <milestone unit="section" n="3" /> Τοῖς μὲν γὰρ χείλεσιν ἀλλήλους
φιλοῦμεν, ἀπὸ δὲ τῆς ψυχῆς ἡ τῆς ἡδονῆς ἐστι
πηγή. Πίστευσόν μοι λέγοντι, Μενέλαε, （ἐν γὰρ τοῖς
κακοῖς ἐξορχήσομαι τὰ μυστήρια） ταῦτα μόνα παρὰ
Λευκίππης ἔχω κἀγώ: ἔτι μένει παρθένος: μέχρι
μόνων τῶν φιλημάτων ἐστί μου γυνή. <milestone unit="section" n="4" /> Εἰ δέ τις
ἁρπάσει μου καὶ ταῦτα, οὐ φέρω τὴν φθοράν, οὐ
μεμοιχεύσεταί μου τὰ φιλήματα.</q> <q direct="unspecified">Οὐκοῦν</q> ἔφη ὁ
Μενέλαος <q direct="unspecified">βουλῆς ἡμῖν ἀρίστης δεῖ καὶ ταχίστης.
<milestone unit="section" n="5" /> Ἐρῶν γάρ τις, εἰς ὅσον μὲν ἔχει τὴν ἐλπίδα τοῦ τυχεῖν,
φέρει, εἰς αὐτὸ τὸ τυχεῖν ἀποτεινόμενος: ἐὰν δὲ
ἀπογνῷ, τὸ ἐπιθυμοῦν μεταβαλὼν ἀντιλυπῆσαι μέχρι
τοῦ δυνατοῦ τολμᾷ τὸ κωλῦον. <milestone unit="section" n="6" /> Ἔστω δὲ καὶ ἰσχύς,
ὥστε τι δρᾶσαι μετὰ τοῦ μὴ παθεῖν: τότε δὲ τῆς
ψυχῆς τὸ μὴ φοβούμενον ἀγριαίνει μᾶλλον τὸ θυμούμενον.
Καὶ γὰρ ὁ καιρὸς ἐπείγει τῶν πραγμάτων
τὸ ἄπορον.</q>
</p></div2>

<div2 type="chapter" n="9" org="uniform" sample="complete"><p><milestone unit="section" n="1" />
 Σκοπούντων οὖν ἡμῶν εἰστρέχει τις τεθορυβημένος
καὶ λέγει τὴν Λευκίππην ἄφνω βαδίζουσαν
καταπεσεῖν καὶ τὼ ὀφθαλμὼ διαστρέφειν. Ἀναπηδήσαντες
οὖν ἐθέομεν ἐπ̓ αὐτὴν καὶ ὁρῶμεν ἐπὶ τῆς
γῆς κειμένην. <milestone unit="section" n="2" /> Προσελθὼν οὖν ἐπυθόμην ὅ τι πάθοι:
ἡ δὲ ὡς εἶδέ με, ἀναπηδήσασα παίει με κατὰ τῶν
προσώπων, ὕφαιμον βλέπουσα: ὡς δὲ καὶ ὁ Μενέλαος
οἷός <del status="unremarkable">τε</del> ἦν ἀντιλαμβάνεσθαι, παίει κἀκεῖνον
τῷ σκέλει. Συνέντες οὖν ὅτι μανία εἴη τις τὸ κακόν,
βίᾳ συλλαβόντες ἐπειρώμεθα κρατεῖν: ἡ δὲ προσεπάλαιεν
ἡμῖν, οὐδὲν φροντίζουσα κρύπτειν ὅσα
γυνὴ μὴ ὁρᾶσθαι θέλει. <milestone unit="section" n="3" /> Θόρυβος οὖν πολὺς περὶ
τὴν σκηνὴν αἴρεται, ὥστε καὶ αὐτὸν εἰσδραμεῖν τὸν
<pb id="p.118" />
στρατηγὸν καὶ τὰ γινόμενα ὁρᾶν. Ὁ δὲ τὰ πρῶτα
σκῆψιν ὑπώπτευε τὴν ἀσθένειαν καὶ τέχνην ἐπ̓ αὐτόν,
καὶ τὸν Μενέλαον ὑπεβλέπετο: ὡς δὲ κατὰ μικρὸν
ἑώρα τὴν ἀλήθειαν, ἔπαθέ τι καὶ αὐτὸς καὶ ἠλέησε.
<milestone unit="section" n="4" /> Κομίσαντες οὖν βρόχους ἔδησαν τὴν ἀθλίαν. Ὡς δὲ
εἶδον αὐτῆς περὶ τὰς χεῖρας τὰ δεσμά, ἐδεόμην Μενελάου
τῶν πολλῶν ἀπηλλαγμένων ἤδη <q direct="unspecified">λύσατε</q>
λέγων, <q direct="unspecified">ἱκετεύω, λύσατε: οὐ φέρουσι δεσμὸν χεῖρες
ἁπαλαί: ἐάσατέ με σὺν αὐτῇ: μόνος ἐγὼ περιπτυξάμενος
 αὐτῇ δεσμὸς ἔσομαι: μαινέσθω κατ̓ ἐμοῦ.
<milestone unit="section" n="5" />Τί γάρ με καὶ ξῆν ἔτι δεῖ; οὐ γνωρίζει με Λευκίππη
παρόντα, κεῖται δέ μοι δεδεμένη, καὶ ὁ ἀναιδὴς ἐγὼ
λῦσαι δυνάμενος οὐκ ἐθέλω. Ἐπὶ τούτῳ ἡμᾶς σέσωκεν
ἡ Τύχη ἐκ τῶν λῃστῶν, ἵνα γένῃ μανίας παιδιά;
<milestone unit="section" n="6" /> ὦ δυστυχεῖς ἡμεῖς, ὅταν εὐτυχήσωμεν. Τοὺς οἴκοι
φόβους ἐκπεφεύγαμεν, ἵνα ναυαγίαν δυστυχήσωμεν:
ἐκ τῆς θαλάσσης περιγεγόναμεν: ἐκ τῶν λῃστῶν
ἀνασεσώσμεθα: <milestone unit="section" n="7" />μανίᾳ γὰρ ἐτηρούμεθα. Ἐγὼ μέν,
ἂν σωφρονήσῃς, φιλτάτη, φοβοῦμαι πάλιν τὸν δαίμονα
 μή τί σοι κακὸν ἐργάσηται. Τίς οὖν ἡμῶν κακοδαιμονέστερος,
οἳ φοβούμεθα καὶ τὰ εὐτυχήματα;
ἀλλ̓ εἰ μόνον μοι σωφρονήσειας καὶ σεαυτὴν ἀπολάβοις,
παιζέτω πάλιν ἡ Τύχη.</q>
</p></div2>

<div2 type="chapter" n="10" org="uniform" sample="complete"><p><milestone unit="section" n="1" />
Ταῦτά με λέγοντα παρηγόρουν οἱ ἀμφὶ τὸν Μενέλαον,
 φάσκοντες μὴ ἔμμονα εἶναι τὰ τοιαῦτα νοσήματα,
πολλάκις δὲ ἡλικίας ζεούσης ὑπάρχειν. （Τὸ
γὰρ αἷμα πάντη νεάζον καὶ ὑπὸ πολλῆς ἀκμῆς ἀναζέον
ὑπερβλύζει πολλάκις τὰς φλέβας, καὶ τὴν κεφαλὴν
ἔνδον περικλύζον βαπτίζει τοῦ λογισμοῦ τὴν
ἀναπνοήν. <milestone unit="section" n="2" /> Δεῖ οὖν ἰατροὺς μεταπέμπειν καὶ θεραπείαν
προσφέρειν.） Πρόσεισιν οὖν τῷ στρατηγῷ ὁ
Μενέλαος καὶ δεῖται τὸν τοῦ στρατοπέδου ἰατρὸν
<pb id="p.119" />
μετακαλέσασθαι, κἀκεῖνος ἄσμενος ἐπείσθη: χαίρουσι
γὰρ οἱ ἐρῶντες εἰς τὰ ἐρωτικὰ προστάγματα.
<milestone unit="section" n="3" /> Καὶ ὁ ἰατρὸς παρῆν καὶ λέγει <q direct="unspecified">νῦν μὲν ὕπνον αὐτῇ
παρασκευάσομεν, ὅπως τὸ ἄγριον τῆς ἀκμῆς ἡμερώσωμεν:
ὕπνος γὰρ πάντων νοσημάτων φάρμακον:
ἔπειτα δὲ καὶ τὴν λοιπὴν θεραπείαν προσοίσομεν.</q>
<milestone unit="section" n="4" /> Δίδωσιν οὖν ἡμῖν φάρμακόν τι μικρόν, ὅσον ὀρόβου
μέγεθος, καὶ κελεύει λύσαντας εἰς ἔλαιον ἐπαλεῖψαι
τὴν κεφαλὴν μέσην: σκευάσειν δὲ ἔφη καὶ ἕτερον εἰς
γαστρὸς αὐτῇ κάθαρσιν. <milestone unit="section" n="5" /> Ἡμεῖς μὲν οὖν ἃ ἐκέλευσεν
ἐποιοῦμεν, ἡ δὲ ἐπαλειφθεῖσα μετὰ μικρὸν ἐκάθευδε
τὸ ἐπίλοιπον τῆς νυκτὸς μέχρι τῆς ἕω. Ἐγὼ δὲ
δἰ ὅλης τῆς νυκτὸς ἀγρυπνῶν ἔκλαον παρακαθήμενος
καὶ βλέπων τὰ δεσμὰ ἔλεγον <q direct="unspecified">οἴμοι, φιλτάτη,
δέδεσαι καὶ καθεύδουσα: οὐδὲ τὸν ὕπνον ἐλεύθερον
ἔχεις. <milestone unit="section" n="6" /> Τίνα ἄρα σου τὰ φαντάσματα; ἆρα κἂν κατὰ
τοὺς ὕπνους σωφρονεῖς, ἢ μαίνεταί σου καὶ τὰ ὀνείρατα;</q>
Ἐπεὶ δ̓ ἀνέστη, πάλιν ἄσημα ἐβόα: καὶ ὁ ἰατρὸς
παρῆν καὶ τὴν ἄλλην θεραπείαν ἐθεράπευεν.
</p></div2>

<div2 type="chapter" n="11" org="uniform" sample="complete"><p><milestone unit="section" n="1" />
 Ἐν τούτῳ δὴ ἔρχεταί τις παρὰ τοῦ τῆς Αἰγύπτου
σατράπου, κομίζων ἐπιστολὴν τῷ στρατηγῷ.
Ἐπέσπευδε δὲ αὐτόν, ὡς εἰκός, ἐπὶ τὸν πόλεμον τὰ
γράμματα: ἐκέλευσε γὰρ εὐθὺς πάντας ἐν τοῖς ὅπλοις
γενέσθαι ὡς ἐπὶ τοὺς βουκόλους. <milestone unit="section" n="2" /> Αὐτίκα δὴ μάλα
ἐξορμήσαντες, εὐθὺς ἕκαστος, ὡς εἶχε τάχους, ἐπὶ
τὰ ὅπλα ἐχώρουν καὶ παρῆσαν ἅμα τοῖς λοχαγοῖς.
Τότε μὲν οὖν αὐτοῖς δοὺς τὸ σύνθημα καὶ κελεύσας
αὐτοῖς στρατοπεδεύεσθαι καθ̓ αὑτὸν ἦν: τῇ δ̓ ὑστεραίᾳ
ἅμα τῇ ἡμέρᾳ τὸ στράτευμα ἐξῆγεν ἐπὶ τοὺς πολεμίους.
<pb id="p.120" />
<milestone unit="section" n="3" />Εἶχε δὲ αὐτοῖς οὕτω τῆς κώμης ἡ θέσις.
Ὁ Νεῖλος ῥεῖ μὲν ἄνωθεν ἐκ Θηβῶν τῶν Αἰγυπτίων
εἷς ὢν ἄχρι Μέμφεως καὶ ἔστι μικρὸν κάτω <q direct="unspecified">Κερκάσωρος
ὄνομα τῇ κώμῃ</q> πρὸς τῷ τέλει τοῦ μεγάλου
ῥεύματος. <milestone unit="section" n="4" /> Ἐντεῦθεν δὲ περιρρήγνυται τῇ γῇ, καὶ
ἐξ ἑνὸς ποταμοῦ γίνονται τρεῖς, δύο μὲν ἑκατέρωθεν
λελυμένοι, ὁ δὲ εἷς ὥσπερ ἦν ῥέων πρὶν λυθῆναι.
<milestone unit="section" n="5" />Ἀλλ̓ οὐδὲ τούτων ἕκαστος τῶν ποταμῶν ἀνέχεται
μέχρι θαλάσσης ῥέων, ἀλλὰ περισχίζεται ἄλλος ἄλλῃ
 κατὰ πόλεις, καί εἰσιν αἱ σχίσεις μείζονες τῶν παῤ
Ἕλλησι ποταμῶν: τὸ δὲ ὕδωρ πανταχοῦ μεμερισμένον
οὐκ ἐξασθενεῖ, ἀλλὰ καὶ πλεῖται καὶ πίνεται καὶ γεωργεῖται.
</p></div2>

<div2 type="chapter" n="12" org="uniform" sample="complete"><p><milestone unit="section" n="1" />
Νεῖλος ὁ πολὺς πάντα αὐτοῖς γίνεται, καὶ ποταμὸς
 καὶ γῆ καὶ θάλασσα καὶ λίμνη: καὶ ἔστι τὸ
θέαμα καινόν, ναῦς ὁμοῦ καὶ δίκελλα, κώπη καὶ
ἄροτρον, πηδάλιον καὶ τρόπαιον, ναυτῶν ὁμοῦ καὶ
γεωργῶν καταγωγή, ἰχθύων ὁμοῦ καὶ βοῶν: ὃ πέπλευκας,
φυτεύεις, καὶ ὃ φυτεύεις, τοῦτο πέλαγος
γεωργούμενον. <milestone unit="section" n="2" /> Ἔχει γὰρ ὁ ποταμὸς ἐπιδημίας: κάθηται
δὲ αὐτὸν Αἰγύπτιος ἀναμένων καὶ ἀριθμῶν
αὐτοῦ τὰς ἡμέρας. Καὶ ὁ Νεῖλος οὐ ψεύδεται, ἀλλ̓
ἔστι ποταμὸς μετὰ προθεσμίας τὸν χρόνον τηρῶν καὶ
τὸ ὕδωρ μετρῶν, ποταμὸς ἁλῶναι μὴ θέλων ὑπερήμερος.
<milestone unit="section" n="3" /> Ἔστι δ̓ ἰδεῖν ποταμοῦ καὶ γῆς φιλονεικίαν.
Ἐρίζετον ἀλλήλοις ἑκάτερον: τὸ μὲν ὕδωρ, τοσαύτην
γῆν πελαγίσαι: ἡ δὲ γῆ, τοσαύτην χωρῆσαι γλυκεῖαν
θάλασσαν: καὶ νικῶσι μὲν τὴν ἴσην νίκην οἱ δύο,
<pb id="p.121" />
<milestone unit="section" n="4" /> οὐδαμοῦ δὲ φαίνεται τὸ νικώμενον. Τὸ γὰρ ὕδωρ
τῇ γῇ συνεκτείνεται: περὶ δὲ τὰς τῶν βουκόλων
ταύτας νομὰς ἀεὶ πολὺ ἐγκάθηται. Ὅταν γὰρ τὴν
πᾶσαν γῆν πελαγίσῃ, λίμνας ἐνταῦθα ποιεῖ: αἱ δὲ
λίμναι, κἂν ὁ Νεῖλος ἀπέλθῃ, μένουσιν οὐδὲν ἧττον,
<milestone unit="section" n="5" /> τὸ ὕδωρ ἔχουσαι τόν τε πηλὸν τοῦ ὕδατος. Ἐπὶ ταύτας
αὐτοὶ καὶ βαδίζουσι καὶ πλέουσιν, οὐδὲ ναῦς
ἑτέρα δύναται πλεῖν, ἀλλ̓ ὅσον ἄνθρωπον ἐπιβῆναι:
ἀλλὰ πᾶν τὸ ξένον τοῦ τόπου ὁ πηλὸς ἐμπίπτων κρατεῖ.
Τοῖς δὲ μικρὰ μὲν καὶ κοῦφα πλοῖα, καὶ ὀλίγον
ὕδωρ αὐτοῖς ἀρκεῖ: εἰ δὲ τέλεον ἄνυδρον εἴη, ἀράμενοι
τοῖς νώτοις οἱ πλωτῆρες τὸ πλοῖον φέρουσιν,
<milestone unit="section" n="6" /> ἄχρις ἂν ἐπιτύχωσιν ὕδατος. Ἐν ταύταις δὴ ταῖς
λίμναις μέσαι νῆσοί τινές εἰσι σποράδην πεποιημέναι:
αἱ μὲν οἰκοδομημάτων ἔρημοι, παπύροις πεφυτευμέναι:
τῶν δὲ παπύρων διεστᾶσιν αἱ φάλαγγες
πεπυκνωμέναι τοσοῦτον ὅσον παῤ ἑκάστην ἄνδρα
στῆναι μόνον, τὸ μεταξὺ δὲ τοῦτο τῆς πυκνώσεως
αὐτῶν ἄνωθεν ἀναπληροῦσιν αἱ τῶν παπύρων κόμαι.
<milestone unit="section" n="7" /> Ὑποτρέχοντες οὖν ἐκεῖ καὶ βουλεύονται καὶ λοχῶσι
καὶ λανθάνουσι, τείχεσι ταῖς παπύροις χρώμενοι.
Εἰσὶ δὲ τῶν νήσων τινὲς καλύβας ἔχουσαι, καὶ αὐτοσχέδιον
μεμίμηνται πόλιν ταῖς λίμναις τετειχισμέναι.
<milestone unit="section" n="8" /> Βουκόλων αὗται καταγωγαί. Τῶν πλησίον οὖν
μία μεγέθει καὶ καλύβαις πλείοσι διαφέρουσα <q direct="unspecified">ἐκάλουν
δὲ αὐτήν, οἶμαι, Νίκωχιν</q>, ἐνταῦθα πάντες συνελθόντες
ὡς εἰς τόπον ὀχυρώτατον ἐθάρρουν καὶ
πλήθει καὶ τόπῳ. Εἷς γὰρ αὐτὴν διεῖργε στενωπὸς
τὸ μὴ πᾶσαν νῆσον γενέσθαι: ἦν δὲ σταδίου μὲν τὸ
μέγεθος, τὸ δὲ πλάτος ὀργυιῶν δώδεκα: λίμναι δὲ
τῇδε κἀκεῖσε τὴν πόλιν περιέρρεον.
</p></div2>

<div2 type="chapter" n="13" org="uniform" sample="complete"><p><milestone unit="section" n="1" />
 Ἐπεὶ τοίνυν ἑώρων τὸν στρατηγὸν προσπελάζοντα,
<pb id="p.122" />
τεχνάζονταί τι τοιοῦτον. Συναγαγόντες πάντας
τοὺς γέροντας καὶ ἐπιθέντες αὐτοῖς ἱκετηρίας
ῥάβδους φοινικίνας, ὄπισθεν ἐπιτάττουσι τῶν νέων
τοὺς ἀκμαιοτάτους ἀσπίσι καὶ λόγχαις ὡπλισμένους.
<milestone unit="section" n="2" /> Ἔμελλον δὲ οἱ μὲν γέροντες ἀνίσχοντες τὰς ἱκετηρίας
πετάλων κόμαις καλύψειν τοὺς ὄπισθεν, οἱ δὲ ἑπόμενοι
τὰς λόγχας ἐπισυρεῖν ὑπτίας, ὡς ἂν ἥκιστα
ὀφθεῖεν. Κἂν μὲν ὁ στρατηγὸς πεισθῇ ταῖς τῶν γερόντων
λιταῖς, μηδέν τι νεωτερίζειν τοὺς λογχοφόρους
 εἰς μάχην: εἰ δὲ μή, καλεῖν αὐτὸν ἐπὶ τὴν πόλιν,
<milestone unit="section" n="3" />ὡς σφᾶς αὐτοὺς διδόντων εἰς θάνατον. Ὅταν δὲ ἐν
μέσῳ γένωνται τῷ στενωπῷ, τοὺς μὲν γέροντας ἀπὸ
συνθήματος διαδιδράσκειν καὶ ῥίπτειν τὰς ἱκετηρίας,
τοὺς δὲ ὡπλισμένους προδραμόντας ὅ τι καὶ δύναιντο
ποιεῖν. <milestone unit="section" n="4" /> Παρῆσαν οὖν ἐσκευασμένοι τοῦτον τὸν τρόπον
καὶ ἐδέοντο τοῦ στρατηγοῦ αἰδεσθῆναι μὲν αὐτῶν
τὸ γῆρας, αἰδεσθῆναι δὲ τὰς ἱκετηρίας, ἐλεῆσαι
δὲ τὴν πόλιν: ἐδίδοσαν δὲ αὐτῷ ἰδίᾳ μὲν ἀργυρίου
τάλαντα ἑκατόν, πρὸς δὲ τὸν σατράπην ἄγειν ἄνδρας
 ἑκατὸν θέλοντας αὑτοὺς ὑπὲρ τῆς πόλεως διδόναι,
<milestone unit="section" n="5" />ὡς ἂν ἔχοι καὶ πρὸς ἐκεῖνον λάφυρον φέρειν. Καὶ
ὁ λόγος αὐτοῖς οὐκ ἐψεύδετο, ἀλλ̓ ἔδωκαν ἄν, εἰ λαβεῖν
ἠθέλησεν. Ὡς δὲ οὐ προσίετο τοὺς λόγους,
<q direct="unspecified">οὐκοῦν</q> ἔφασαν οἱ γέροντες <q direct="unspecified">εἰ ταῦτά σοι δέδοκται,
<milestone unit="section" n="6" /> οἴσομεν τὴν εἱμαρμένην. Ἐν κακοῖς σὺ πάρασχε τὴν
χάριν: μὴ ἔξω φονεύσῃς πυλῶν μηδὲ τῆς πόλεως
μακράν, ἀλλ̓ ἐπὶ τὴν πατρῴαν γῆν, ἐπὶ τὴν τῆς γενέσεως
ἑστίαν ἄγε: τάφον ἡμῖν ποίησον τὴν πόλιν.
Ἰδού σοι πρὸς τὸν θάνατον ἡγούμεθα.</q> Ταῦτα ἀκούσας
 ὁ στρατηγὸς τὴν μὲν παρασκευὴν τῆς μάχης
ἀφίησι, κελεύει δὲ ἔρχεσθαι καθ̓ ἡσυχίαν τῷ στρατῷ.
<pb id="p.123" />
</p></div2>

<div2 type="chapter" n="14" org="uniform" sample="complete"><p><milestone unit="section" n="1" />
 Ἦσαν δὲ τῶν πραττομένων σκοποὶ πόρρωθεν,
οὕς οἱ βουκόλοι προκαθίσαντες ἐκέλευον, εἰ διαβαίνοντας
ἴδοιεν τοὺς πολεμίους, τὸ χῶμα τοῦ ποταμοῦ
κόψαντας ἐπαφεῖναι τὸ ὕδωρ πᾶν τοῖς ἐναντίοις.
<milestone unit="section" n="2" /> Ἔχει γὰρ οὕτω τὰ τοῦ Νείλου ῥεύματα. Καθ̓ ἑκάστην
διώρυχα χῶμα ἔχουσιν Αἰγύπτιοι, ὡς ἂν μὴ
πρὸ καιροῦ τῆς χρείας ὑπερέχων ὁ Νεῖλος τὴν γῆν
ἐπικλύσῃ. Ὅταν δὲ δεηθῶσιν ἀρδεῦσαι τὸ πεδίον,
ἀνέῳξαν ὀλίγον τοῦ χώματος. Ἦν οὖν τῆς κώμης
ὄπισθεν διῶρυξ τοῦ ποταμοῦ μεγάλη καὶ πλατεῖα.
<milestone unit="section" n="3" /> Ταύτῃ οἱ τεταγμένοι τὸ ἔργον ὡς εἶδον εἰσιόντας
τοὺς πολεμίους, διακόπτουσι ταχὺ τὸ χῶμα. Πάντα
οὖν ὁμοῦ γίνεται: οἱ μὲν γέροντες οἱ κατὰ πρόσωπον
ἄφνω διίστανται, οἱ δὲ τὰς λόγχας ἐγείραντες
ἐκτρέχουσι: τὸ δὲ ὕδωρ ἤδη παρῆν, καὶ ὠγκοῦντο
μὲν οἱ λίμναι πάντοθεν οἰδοῦσαι, ὁ δὲ ἰσθμὸς ἐπεκλύζετο,
<milestone unit="section" n="4" /> πάντα δὲ ἦν ὥσπερ θάλασσα. Ἐμπεσόντες
οὖν οἱ βουκόλοι τοὺς μὲν κατὰ πρόσωπον καὶ τὸν
στρατηγὸν αὐτὸν διαπείρουσι ταῖς λόγχαις, ἀπαρασκεύους
τε ὄντας καὶ πρὸς τὸ ἀδόκητον τεταραγμένους:
<milestone unit="section" n="5" /> τῶν δ̓ ἄλλων ἀδιήγητος <del status="unremarkable">ὁ</del> θάνατος ἦν. Οἱ μὲν
γὰρ εὐθὺς ἐκ πρώτης προσβολῆς μηδὲ κινήσαντες τὰς
αἰχμὰς ἀπώλλυντο, οἱ δὲ οὐ λαβόντες σχολὴν ἀμύνασθαι:
ἅμα γὰρ ἐμάνθανον καὶ ἔπασχον: ἐνίους δὲ ἔφθανε
τὸ παθεῖν πρὸ τοῦ μαθεῖν: οἱ δὲ ὑπ̓ ἐκπλήξεως
<del status="unremarkable">τοῦ</del> παραλόγου τὸν θάνατον εἱστήκεσαν περιμένοντες:
οἱ δὲ καὶ κινηθέντες μόνον κατωλίσθανον ὑποσκελίζοντος
αὐτοὺς τοῦ ποταμοῦ: οἱ δὲ καὶ φεύγειν ὁρμήσαντες
εἰς τὸ βαθὺ τῆς λίμνης ἐγκυλισθέντες ὑπεσύρησαν.
<milestone unit="section" n="6" /> Τῶν μὲν γὰρ ἐπὶ τῆς γῆς ἑστώτων τὸ ὕδωρ
<pb id="p.124" />
ἦν ἄχρις ὀμφαλοῦ, ὥστε καὶ ἀνέκρουεν αὐτῶν τὰς
ἀσπίδας καὶ ἐγύμνου πρὸς τὰ τραύματα τὰς γαστέρας:
τὸ δὲ κατὰ τὴν λίμνην ὕδωρ πάντη ὑπὲρ κεφαλὴν
ἀνδρὸς ἦν. <milestone unit="section" n="7" />Διακρῖναι δ̓ οὐκ ἦν τί λίμνη καὶ
 τί πεδίον, ἀλλὰ καὶ ὁ διὰ τῆς γῆς τρέχων δέει τοῦ
μὴ διαμαρτεῖν βραδύτερος ἦν πρὸς τὴν φυγήν, ὥστε
ταχέως ἡλίσκετο, καὶ ὁ κατὰ τῆς λίμνης πλανηθείς,
<milestone unit="section" n="8" />δόξας γῆν εἶναι, κατεδύετο. Καὶ ἦν καινὰ ἀτυχήματα,
ναυάγια τοσαῦτα, καὶ ναῦς οὐδαμοῦ: ἀμφότερα
 δὲ καινὰ καὶ παράλογα, ἐν ὕδατι πεζομαχία,
<milestone unit="section" n="9" />καὶ ἐν τῇ γῇ ναυαγία. Οἱ μὲν δὴ τοῖς πεπραγμένοις
ἐπαρθέντες μέγα ἐφρόνουν, ἀνδρείᾳ νομίζοντες κεκρατηκέναι
καὶ οὐκ ἀπάτης κλοπῇ. Ἀνὴρ γὰρ Αἰγύπτιος
καὶ τὸ δειλὸν ὅπου φοβεῖται δεδούλωται, καὶ
 τὸ μάχιμον ἐν οἷς θαρρεῖ παρώξυνται: ἀμφότερα δὲ
οὐ κατὰ μέτρον, ἀλλὰ τὸ μὲν ἀσθενέστερον δυστυχεῖ,
τὸ δὲ προπετέστερον κρατεῖ.
</p></div2>

<div2 type="chapter" n="15" org="uniform" sample="complete"><p><milestone unit="section" n="1" />
Δέκα δὲ τῇ Λευκίππῃ διεληλύθεσαν ἡμέραι τῆς
μανίας, ἡ δὲ νόσος οὐκ ἐκουφίζετο. Ἅπαξ οὖν ποτε
 καθεύδουσα, ταύτην ἀφίησιν ὀνειροπολουμένη τὴν
φωνὴν <q direct="unspecified">διὰ σὲ μαίνομαι, Γοργία.</q> Ἐπεὶ οὖν ἕως
ἐγένετο, λέγω τῷ Μενελάῳ τὸ λεχθὲν καὶ ἐσκόπουν
εἴ τις εἴη που κατὰ τὴν κώμην Γοργίας. <milestone unit="section" n="2" />Προελθοῦσι
δ̓ ἡμῖν νεανίσκος προσέρχεταί τις καὶ προσαγορεύσας
 με <q direct="unspecified">σωτὴρ ἥκω σὸς</q> ἔφη <q direct="unspecified">καὶ τῆς σῆς γυναικός.</q>
Ἐκπλαγεὶς οὖν καὶ θεόπεμπτον εἶναι νομίσας τὸν
ἄνθρωπον <q direct="unspecified">μὴ Γοργίας</q> εἶπον <q direct="unspecified">τυγχάνεις;</q> <q direct="unspecified">Οὐ
μὲν οὖν</q> εἶπεν <q direct="unspecified">ἀλλὰ Χαιρέας: Γοργίας γάρ σε ἀπολώλεκεν.</q>
<milestone unit="section" n="3" />Ἔτι μᾶλλον ἔφριξα καὶ λέγω <q direct="unspecified">τίνα ταύτην
 ἀπώλειαν, καὶ τίς ἐστιν ὁ Γοργίας; δαίμων γάρ
μοί τις αὐτὸν ἐμήνυσε νύκτωρ: σὺ δὲ ἐξηγητὴς
γενοῦ τῶν θείων μηνυμάτων.</q> <q direct="unspecified">Γοργίας ἦν μὲν</q> ἔφη
<pb id="p.125" />
<q direct="unspecified">Αἰγύπτιος στρατιώτης: νῦν δὲ οὐκέτ̓ ἔστιν, ἀλλ̓
ἔργον γέγονε τῶν βουκόλων: ἤρα δὲ τῆς σῆς γυναικός.
<milestone unit="section" n="4" /> Ὤν δὲ φύσει φαρμακεὺς σκευάζει τι φάρμακον
ἔρωτος καὶ πείθει τὸν διακονούμενον ὑμῖν Αἰγύπτιον
λαβεῖν τὸ φάρμακον καὶ ἐγκαταμίξαι τῷ τῆς
Λευκίππης ποτῷ. Λανθάνει δὲ ἀκράτῳ χρησάμενος
τῷ φαρμάκῳ, καὶ τὸ φίλτρον εἰς μανίαν αἴρεται.
<milestone unit="section" n="5" /> Ταῦτα γάρ μοι χθὲς ὁ τοῦ Γοργίου θεράπων διηγήσατο,
ὃς ἔτυχεν αὐτῷ συστρατευσάμενος ἐπὶ τοὺς
βουκόλους: ἔσωσε δὲ αὐτόν, ὡς εἰκός, ὑπὲρ ὑμῶν
ἡ Τύχη. Αἰτεῖ δὲ χρυσοῦς τέτταρας ὑπὲρ τῆς ἰάσεως:
ἔχει γάρ, φησίν, ἑτέρου φαρμάκου σκευήν, δἰ οὗ
<milestone unit="section" n="6" /> λύσει τὸ πρότερον.</q> <q direct="unspecified">Ἀλλὰ σοὶ μὲν</q> ἔφην <q direct="unspecified">ἀγαθὰ
γένοιτο τῆς διακονίας: τὸν δ̓ ἄνθρωπον, ὃν λέγεις,
ἄγε πρὸς ἡμᾶς.</q> Καὶ ὁ μὲν ἀπῆλθεν, ἐγὼ δὲ πρὸς
τὸν Αἰγύπτιον εἰσελθὼν τύπτω αὐτὸν πὺξ κατὰ
τῶν προσώπων καὶ δευτέραν καὶ τρίτην, θορυβῶν
δὲ ἅμα λέγω <q direct="unspecified">εἰπόν, τί δέδωκας Λευκίππῃ, καὶ
πόθεν μαίνεται;</q> ὁ δὲ φοβηθεὶς καταλέγει πάντα,
ὅσα ἡμῖν ὁ Χαιρέας διηγήσατο. Τὸν μὲν οὖν εἴχομεν
ἐν φυλακῇ καθείρξαντες.
</p></div2>

<div2 type="chapter" n="16" org="uniform" sample="complete"><p><milestone unit="section" n="1" />
 Κἀν τούτῳ παρῆν ὁ Χαιρέας, ἄγων τὸν ἄνθρωπον.
Λέγω οὖν πρὸς ἀμφοτέρους <q direct="unspecified">τοὺς μὲν τέτταρας
χρυσοῦς ἤδη λάβετε μισθὸν ἀγαθῆς μηνύσεως:
ἀκούσατε δὲ ὡς ἔχω περὶ τοῦ φαρμάκου. Ὁρᾶτε ὡς
καὶ τῶν παρόντων τῇ γυναικὶ κακῶν αἴτιον γέγονε
φάρμακον. <milestone unit="section" n="2" /> Οὐκ ἀκίνδυνον δὲ ἐπιφαρμάσσειν τὰ
σπλάγχνα ἤδη πεφαρμαγμένα. Φέρε εἴπατε ὅ τι καὶ
ἔχει τὸ φάρμακον τοῦτο, καὶ παρόντων ἡμῶν σκευάσατε:
χρυσοῖ δὲ ὑμῖν ἄλλοι τέτταρες μισθός, ἄν οὕτω
ποιῆτε.</q> Καὶ ὁ ἄνθρωπος <q direct="unspecified">δίκαια</q> ἔφη <q direct="unspecified">φοβῇ: <milestone unit="section" n="3" /> τὰ
δὲ ἐμβαλλόμενα κοινὰ καὶ πάντα ἐδώδιμα: αὐτὸς δὲ
<pb id="p.126" />
τούτων ἀπογεύσομαι τοσοῦτον, ὅσον κἀκείνη λάβῃ.</q>
Καὶ ἅμα κελεύει τινὰ πριάμενον κομίζειν, ἕκαστον
εἰπών. Ὥς δὲ ταχὺ μὲν ἐκομίσθη, παρόντων δ̓ ἡμῶν
συνέτριψε πάντα ὁμοῦ, δίχα διελὼν <q direct="unspecified">τὸ μὲν αὐτὸς</q>
<milestone unit="section" n="4" /> ἔφη <q direct="unspecified">πίομαι πρῶτος, τὸ δὲ δώσω τῇ γυναικί. Κοιμήσεται
δὲ πάντως δἰ ὅλης τῆς νυκτὸς λαβοῦσα:
περὶ δὲ τὴν ἕω καὶ τὸν ὕπνον καὶ τὴν νόσον ἀπώσεται.</q>
Λαμβάνει δὴ τοῦ φαρμάκου πρῶτος αὐτός,
τὸ δὲ λοιπὸν κελεύει περὶ τὴν ἑσπέραν δοῦναι πιεῖν.
<milestone unit="section" n="5" /> <q direct="unspecified">Ἐγὼ δὲ ἄπειμι</q> ἔφη <q direct="unspecified">κοιμησόμενος: τὸ γὰρ φάρμακον
οὕτω βούλεται.</q> Ταῦτα εἰπὼν ἀπῆλθε, τοὺς
τέτταρας χρυσοῦς παῤ ἐμοῦ λαβών. <q direct="unspecified">Τοὺς δὲ λοιποὺς</q>
ἔφην <q direct="unspecified">δώσω, εἰ ῥαΐσει ἐκ τῆς νόσου.</q>
</p></div2>

<div2 type="chapter" n="17" org="uniform" sample="complete"><p><milestone unit="section" n="1" />
Ἐπεὶ οὖν καιρὸς ἦν αὐτῇ πιεῖν τὸ φάρμακον,
 ἐγχέας προσηυχόμην αὐτῷ <q direct="unspecified">ὦ γῆς τέκνον, φάρμακον,
ὦ δῶρον Ἀσκληπιοῦ, ἀλήθευσόν σου τὰ ἐπαγγέλματα:
εὐτυχέστερον ἐμοῦ γενοῦ καὶ σῶζέ μοι τὴν
φιλτάτην. Νίκησον τὸ φάρμακον ἐκεῖνο τὸ βάρβαρον
<milestone unit="section" n="2" />καὶ ἄγριον.</q> Ταῦτα δοὺς τῷ φαρμάκῳ τὰ συνθήματα
 καὶ καταφιλήσας τὸ ἔκπωμα δίδωμι τῇ Λευκίππῃ
πιεῖν: ἡ δέ, ὡς ὁ ἄνθρωπος εἶπε, μετὰ μικρὸν
ἔκειτο καθεύδουσα. Κἀγὼ παρακαθήμενος ἔλεγον
πρὸς αὐτὴν ὡς ἀκούουσαν <q direct="unspecified">ἆρά μοι σωφρονήσεις
ἀληθῶς; ἆρά μέ ποτε γνωριεῖς; ἆρά σου τὴν
φωνὴν ἐκείνην ἀπολήψομαι; <milestone unit="section" n="3" /> μάντευσαί τι καὶ νῦν
καθεύδουσα: καὶ γὰρ χθὲς τοῦ Γοργίου κατεμαντεύσω
δικαίως. Εὐτυχεῖς ἄρα μᾶλλον κοιμωμένη:
γρηγοροῦσα μὲν γὰρ μανίαν δυστυχεῖς, τὰ δὲ ἐνύπνιά
<milestone unit="section" n="4" />σου σωφρονεῖ.</q> Ταῦτά μου διαλεγομένου ὡς
 πρὸς ἀκούουσαν Λευκίππην, μόλις ἡ πολύευκτος ἕως
ἀναφαίνεται, καὶ ἡ Λευκίππη φθέγγεται, καὶ ἦν ἡ
<milestone unit="section" n="5" />φωνὴ <q direct="unspecified">Κλειτοφῶν.</q> Ἀναπηδήσας οὖν πρόσειμί τε
<pb id="p.127" />
αὐτῇ καὶ πυνθάνομαι πῶς ἔχει: ἡ δὲ ἐῴκει μὲν μηδὲν
ὧν ἔπραξεν ἐγνωκέναι, τὰ δεσμὰ δὲ ἰδοῦσα
ἐθαύμαζε καὶ ἐπυνθάνετο τίς ὁ δήσας εἴη. Ἐγὼ δὲ
ἰδὼν σωφρονοῦσαν ὑπὸ πολλῆς χαρᾶς ἔλυον μὲν μετὰ
θορύβου τὰ δεσμά, μετὰ ταῦτα δὲ ἤδη τὸ πᾶν αὐτῇ
διηγοῦμαι: ἡ δὲ ᾐσχύνετο ἀκροωμένη καὶ ἠρυθρία
καὶ ἐνόμιζε τότε αὐτὰ ποιεῖν. <milestone unit="section" n="6" /> Τὴν μὲν οὖν ἀνελάμβανον
παραμυθούμενος, τοῦ δὲ φαρμάκου τὸν μισθὸν
ἀποδίδωμι μάλα ἄσμενος. Ἦν δὲ τὸ πᾶν ἡμῖν ἐφόδιον
σῶον: ὁ γὰρ Σάτυρος ἔτυχεν ἐζωσμένος ὅτε
ἐναυαγήσαμεν, οὐκ ἀφῄρητο δὲ ὑπὸ τῶν λῃστῶν οὔτε
αὐτὸς οὔτε ὁ Μενέλαος οὐδὲν ὧν εἶχεν.
</p></div2>

<div2 type="chapter" n="18" org="uniform" sample="complete"><p><milestone unit="section" n="1" />
 Ἐν τούτῳ δὲ καὶ τοὺς: λῃστὰς ἐπελθοῦσα δύναμις
μείζων ἀπὸ τῆς μητροπόλεως παρεστήσατο καὶ
πᾶσαν αὐτῶν εἰς ἔδαφος κατέστρεψε τὴν πόλιν. Ἐλευθερωθέντος
δὲ τοῦ ποταμοῦ τῆς τῶν βουκόλων
ὕβρεως, παρεσκευαζόμεθα τὸν ἐπὶ τὴν Ἀλεξάνδρειαν
πλοῦν. Συνέπλει δὲ ἡμῖν καὶ ὁ Χαιρέας, φίλος ἤδη
γενόμενος ἐκ τῆς τοῦ φαρμάκου μηνύσεως. <milestone unit="section" n="2" /> Ἦν δὲ
τὸ μὲν γένος ἐκ τῆς νήσου τῆς Φάρου, τὴν δὲ τέχνην
ἁλιεύς, ἐστρατεύετο δὲ μισθοῦ κατὰ τῶν βουκόλων
τὴν ἐν ταῖς ναυσὶ στρατείαν, ὥστε μετὰ τὸν πόλεμον
τῆς στρατείας ἀπήλλακτο. <milestone unit="section" n="3" /> Ἦν οὖν ἐξ ἀπλοίας μακρᾶς
πλεόντων πάντα μεστὰ καὶ πολλή τις ὄψεως ἡδονή,
ναυτῶν ᾠδή, πλωτήρων κρότος, χορεία νεῶν, καὶ
ἦν ἅπας ὁ ποταμὸς ἑορτή: ἐῴκει δὲ ὁ πλοῦς κωμάζοντι
ποταμῷ. Ἔπινον δὲ καὶ τοῦ Νείλου τότε πρῶτον
ἄνευ τῆς πρὸς οἶνον ὁμιλίας, κρῖναι θέλων τοῦ
πώματος τὴν ἡδονήν: οἶνος γὰρ φύσεως ὕδατος κλοπή.
<milestone unit="section" n="4" /> Ἀρυσάμενος οὖν ὑάλου τῆς διαφανοῦς κύλικα,
τὸ ὕδωρ ἑώρων ὑπὸ λευκότητος πρὸς τὸ ἔκπωμα
ἁμιλλώμενον καὶ τὸ ἔκπωμα νικώμενον: γλυκὺ δὲ
<pb id="p.128" />
πινόμενον ἦν καὶ ψυχρὸν ἐν μέτρῳ τῆς ἡδονῆς: οἶδα
γὰρ ἐνίους τῶν παῤ Ἕλλησι ποταμῶν καὶ τιτρώσκοντας
τούτῳ: <milestone unit="section" n="5" />συνέκρινον αὐτοὺς τῷ ποταμῷ. Διὰ
τοῦτο αὐτὸν ἄκρατον ὁ Αἰγύπτιος πίνων οὐ φοβεῖται,
 Διονύσου μὴ δεόμενος. Ἐθαύμασα δὲ αὐτῶν καὶ
τὸν τρόπον τοῦ ποτοῦ. Οὔτε γὰρ ἀρύσαντες πίνειν
ἐθέλουσιν οὔτε ἐκπωμάτων ἀνέχονται, ἔκπωμα αὐτουργὸν
ἔχοντες: ἔκπωμα γὰρ αὐτοῖς ἐστιν ἡ χείρ.
<milestone unit="section" n="6" />Εἰ γάρ τις αὐτῶν διψήσειε πλέων, προκύψας ἐκ τῆς
 νεὼς τὸ μὲν πρόσωπον ἐς τὸν ποταμὸν προβέβληκε,
τὴν δὲ χεῖρα εἰς τὸ ὕδωρ καθῆκε καὶ κοίλην βαπτίσας
καὶ πλησάμενος ὕδατος ἀκοντίζει κατὰ τοῦ στόματος
τὸ πῶμα καὶ τυγχάνει τοῦ σκοποῦ: τὸ δὲ
κεχηνὸς περιμένει τὴν βολὴν καὶ δέχεται καὶ κλείεται
 καὶ οὐκ ἐᾷ τὸ ὕδωρ αὖθις ἔξω πεσεῖν.
</p></div2>

<div2 type="chapter" n="19" org="uniform" sample="complete"><p><milestone unit="section" n="1" />
Εἶδον δὲ καὶ ἄλλο θηρίον τοῦ Νείλου ὑπὲρ τὸν
ἵππον τὸν ποτάμιον εἰς ἀλκὴν ἐπαινούμενον, κροκόδειλος
δὲ ὄνομα ἦν αὐτῷ: παρήλλακτο δὲ τὴν μορφὴν
εἰς ἰχθὺν ὁμοῦ καὶ θηρίον. Μέγας μὲν γὰρ ἐκ κεφαλῆς
 ἐς οὐράν, τὸ δὲ εὖρος τοῦ μεγέθους οὐ κατὰ
λόγον. <milestone unit="section" n="2" />Δορὰ μὲν φολίσι ῥυσή, τεφραία δὲ τῶν νώτων
ἡ χρόα <del status="unremarkable">καὶ μέλαινα</del>: ἡ γαστὴρ δὲ λευκή: πόδες
τέτταρες εἰς τὸ πλάγιον ἠρέμα κυρτούμενοι, καθάπερ
χερσαίας χελώνης: οὐρὰ μακρὰ καὶ παχεῖα καὶ ἐοικυῖα
στερεῷ σώματι. <milestone unit="section" n="3" /> Οὐ γὰρ ὡς τοῖς ἄλλοις ἐπίκειται
θηρίοις, ἀλλ̓ ἔστι τῆς ῥάχεως ἓν ὀστοῦν τελευτὴ καὶ
μέρος αὐτοῦ τῶν ὅλων. Ἐντέτμηται δὲ ἄνωθεν εἰς
ἀκάνθας ἀναιδεῖς, οἷαι τῶν πριόνων εἰσὶν αἱ αἰχμαί.
<milestone unit="section" n="4" />Αὕτη δὲ αὐτῷ καὶ μάστιξ ἐπὶ τῆς ἄγρας γίνεται:
 τύπτει γὰρ αὐτῇ πρὸς οὓς ἄν διαπαλαίῃ καὶ πολλὰ
ποιεῖ τραύματα πληγῇ μιᾷ. Κεφαλὴ δὲ αὐτῷ τοῖς
νώτοις συνυφαίνεται καὶ εἰς μίαν στάθμην ἰθύνεται
<pb id="p.129" />
（ἔκλεψε γὰρ αὐτοῦ τὴν δέρην ἡ φύσις）, ἔστι δὲ τοῦ
λοιποῦ βλοσυρωτέρα σώματος καὶ ἐπὶ πλεῖστον ἐπὶ
τὰς γένυς ἐκτείνεται καὶ ἀνοίγεται πᾶσα. <milestone unit="section" n="5" /> Τὸν μὲν
γὰρ ἄλλον χρόνον, παῤ ὅσον οὐ κέχηνε τὸ θηρίον,
ἔστι κεφαλή: ὅταν δὲ χάνῃ πρὸς τὰς ἄγρας, ὅλον
στόμα γίνεται. Ἀνοίγει δὲ τὴν γένυν τὴν ἄνω, τὴν
δὲ κάτω στερεὰν ἔχει: καὶ ἀπόστασίς ἐστι πολλή, καὶ
μέχρι τῶν ὤμων τὸ χάσμα, καὶ εὐθύς ἡ γαστήρ.
<milestone unit="section" n="6" /> Ὀδόντες δὲ πολλοὶ καὶ ἐπὶ πλεῖστον τεταγμένοι.
Φασὶ δὲ ὅτι τὸν ἀριθμὸν τυγχάνουσιν ὅσας ὁ θεὸς
εἰς ὅλον ἔτος ἀναλάμπει τὰς ἡμέρας: τοσοῦτον σπόρον
φέρει <del status="unremarkable">τὸ</del> τῶν γενύων πεδίον. Ἂν δ̓ ἐκπεράσῃ πρὸς
τὴν γῆν, ὅσον ἔχει δυνάμεως <del status="unremarkable">οὐκ</del> ἀπιστήσεις, ἰδὼν
τὴν τοῦ σώματος ὁλκήν.</p></div2></div1></body></text></TEI.2>