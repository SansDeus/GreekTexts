<?xml version="1.0" encoding="utf-8"?>
<TEI.2><text id="tlg2018.tlg002.perseus-grc1"><body><div1 type="book" n="5" org="uniform" sample="complete">
<argument>

<p>
τάδε καὶ ἡ πέμπτη περιέχει βίβλος τῆς Ἐκκλησιαστικῆς ἱστορίας</p>

<p><num>Α</num> Ὅσοι καὶ ὅπως κατὰ Οὐῆρον ἐπὶ τῆς Γαλλίας
τὸν ὑπὲρ τῆς εὐσεβείας διεξῆλθον ἀγῶνα.</p>

<p><num>Β</num> Ὡς οἱ θεοφιλεῖς μάρτυρες τοὺς ἐν τῷ διωγμῷ  διαπεπτωκότας  ἐθεράπευον  δεξιούμενοι.</p>

<p><num>Γ</num> Ὁποία τῷ μάρτυρι Ἀττάλῳ δἰ  ὀνείρου γέγονεν  ἐπιφάνεια.</p>

<p><num>Δ</num> Ὅπως οἱ μάρτυρες τὸν Εἰρηναῖον δἰ ἐπιστολῆς  παρετίθεντο.</p>

<p><num>Ε</num> Ὡς Μάρκῳ  Αὐρηλίῳ Καίσαρι ταῖς τῶν ἡμετέρων εὐχαῖς  οὐρανόθεν ὁ θεὸς ἐπακούσας  ὗσεν.</p>

<p><num>Σ</num> Τῶν ἐπὶ Ῥώμης ἐπισκοπευσάντων κατάλογος.</p>

<p><num>Ζ</num> Ὡς καὶ μέχρι τῶν τότε καιρῶν διὰ τῶν πιστῶν δυνάμεις  ἐνηργοῦντο παράδοξοι.</p>

<p><num>Η</num> Ὅπως ὁ Εἰρηναῖος τῶν θείων μνημονεύει γραφῶν.</p>

<p><num>Θ</num> Οἱ κατὰ  Κόμοδον  ἐπισκοπεύσαντες.</p>

<p><num>Ι</num> Περὶ Πανταίνου τοῦ φιλοσόφου.</p>

<p><num>ΙΑ</num> Περὶ Κλήμεντος τοῦ Ἀλεξανδρέως.</p>

<p><num>ΙΒ</num> Περὶ τῶν ἐν Ἱεροσολύμοις ἐπισκόπων.</p>

<p><num>ΙΓ</num> Περὶ  Ῥόδωνος καὶ ἧς ἐμνημόνευσεν κατὰ Μαρκίωνα διαφωνίας.
<pb id="v.1.p.402" /></p>

<p><num>ΙΔ</num> Περὶ τῶν κατὰ Φρύγας ψευδοπροφητῶν.</p>

<p><num>ΙΕ</num> Περὶ τοῦ κατὰ Βλάστον ἐπὶ Ῥώμης γενομένου σχίσματος.</p>

<p><num>Ις</num> Ὅσα περὶ Μοντανοῦ καὶ τῶν μετ̓ αὐτοῦ
ψευδοπροφητῶν μνημονεύεται.</p>

<p><num>ΙΖ</num> Περὶ Μιλτιάδου καὶ ὧν συνέταξε λόγων.</p>

<p><num>ΙΗ</num> Ὅσα καὶ Ἀπολλώνιος τοὺς κατὰ Φρύγας ἀπήλεγξεν καὶ  τίνων ἐμνημόνευσεν.</p>

<p><num>ΙΘ</num> Σεραπίωνος περὶ τῆς τῶν Φρυγῶν αἱρέσεως.</p>

<p><num>Κ</num> Ὅσα Εἰρηναῖος τοῖς ἐπὶ Ῥώμης  σχισματικοῖς
ἐγγράφως  διείλεκται.</p>

<p><num>ΚΑ</num> Ὅπως ἐπὶ Ῥώμης Ἀπολλώνιος ἐμαρτύρησεν.</p>

<p><num>ΚΒ</num> Τίνες κατὰ τούτους ἐπίσκοποι ἐγνωρίζοντο.</p>

<p><num>ΚΓ</num> Περὶ τοῦ τότε κινηθέντος ἀμφὶ τοῦ πάσχα ζητήματος.</p>

<p><num>ΚΔ</num> Περὶ τῆς κατὰ τὴν Ἀσίαν διαφωνίας.</p>

<p><num>ΚΕ</num> Ὅπως τοῖς πᾶσι μία  ψῆφος περὶ τοῦ πάσχα  συνεφωνήθη.</p>

<p><num>Κς</num> Ὅσα τῆς Εἰρηναίου φιλοκαλίας καὶ εἰς ἡμᾶς κατῆλθεν.</p>

<p><num>ΚΖ</num> Ὅσα καὶ τῶν λοιπῶν τῶν τηνικάδε  συνηκμακότων.</p>

<p><num>ΚΗ</num> Περὶ τῶν τὴν Ἀρτέμωνος αἵρεσιν ἐξ ἀρχῆς
προβεβλημένων οἷοί τε τὸν τρόπον γεγόνασιν καὶ ὅπως τὰς ἁγίας γραφὰς  διαφθεῖραι τετολμήκασιν.</p></argument>
<pb id="v.1.p.404" />

<div2 type="chapter" n="praef" org="uniform" sample="complete">

<p><milestone unit="section" n="1" />
Ὁ μὲν οὖν τῆς Ῥωμαίων ἐκκλησίας ἐπίσκοπος Σωτὴρ ἐπὶ ὄγδοον ἔτος ἡγησάμενος τελευτᾷ τὸν βίον: τοῦτον δωδέκατος ἀπὸ τῶν ἀποστόλων Ἐλεύθερος διαδέχεται, ἔτος δ̓ ἦν ἑπτακαιδέκατον αὐτοκράτορος Ἀντωνίνου Οὐήρου: ἐν ᾧ κατά τινα μέρη τῆς γῆς σφοδρότερον ἀναρριπισθέντος τοῦ
καθ̓ ἡμῶν διωγμοῦ, ἐξ ἐπιθέσεως τῶν κατὰ πόλεις δήμων μυριάδας μαρτύρων διαπρέψαι  στοχασμῷ λαβεῖν ἔνεστιν ἀπὸ τῶν καθ̓ ἓν ἔθνος συμβεβηκότων,
ἃ καὶ γραφῇ τοῖς μετέπειτα παραδοθῆναι, ἀλήστου μνήμης ὡς ἀληθῶς  ἐπάξια ὄντα, συμβέβηκεν.
<milestone unit="section" n="2" /> τῆς μὲν οὖν περὶ τούτων  ἐντελεστάτης ὑφηγήσεως τὸ πᾶν σύγγραμμα τῇ τῶν μαρτύρων ἡμῖν  κατατέτακται συναγωγῇ, οὐχ  ἱστορικὴν αὐτὸ μόνον, ἀλλὰ καὶ  διδασκαλικὴν περιέχον διήγησιν: ὁπόσα γέ τοι τῆς παρούσης  ἔχοιτο πραγματείας,
ταῦτ̓ ἐπὶ τοῦ παρόντος  ἀναλεξάμενος παραθήσομαι.
<milestone unit="section" n="3" /> ἄλλοι μὲν οὖν  ἱστορικὰς ποιούμενοι διηγήσεις, πάντως ἂν παρέδωκαν τῇ γραφῇ πολέμων νίκας
καὶ τρόπαια κατ̓ ἐχθρῶν στρατηγῶν τε ἀριστείας
καὶ ὁπλιτῶν  ἀνδραγαθίας, αἵματι καὶ μυρίοις φόνοις παίδων καὶ πατρίδος καὶ τῆς ἄλλης ἕνεκεν περιουσίας  μιανθέντων: <milestone unit="section" n="4" />ὁ δέ γε τοῦ κατὰ θεὸν 
<pb id="v.1.p.406" />  πολιτεύματος  διηγηματικὸς ἡμῖν λόγος τοὺς ὑπὲρ αὐτῆς τῆς κατὰ ψυχὴν εἰρήνης  εἰρηνικωτάτους πολέμους καὶ τοὺς ἐν τούτοις ὑπὲρ ἀληθείας
μᾶλλον ἢ πατρίδος καὶ μᾶλλον ὑπὲρ εὐσεβείας ἢ τῶν φιλτάτων  ἀνδρισαμένους  αἰωνίαις  ἀναγράψεται στήλαις, τῶν εὐσεβείας ἀθλητῶν τὰς ἐνστάσεις καὶ
τὰς  πολυτλήτους ἀνδρείας  τρόπαιά τε τὰ κατὰ δαιμόνων καὶ νίκας τὰς κατὰ τῶν ἀοράτων  ἀντιπάλων καὶ τοὺς ἐπὶ πᾶσι τούτοις στεφάνους εἰς αἰώνιον μνήμην ἀνακηρύττων.
</p>
</div2>

<div2 type="chapter" n="1" org="uniform" sample="complete">

<p><milestone unit="section" n="1" />  Γαλλία μὲν οὖν ἡ  χώρα ἦν, καθ̓ ἣν τὸ τῶν δηλουμένων συνεκροτεῖτο στάδιον, ἧς  μητροπόλεις  ἐπίσημοι καὶ παρὰ τὰς ἄλλας τῶν αὐτόθι  διαφέρουσαι  βεβόηνται  Λούγδουνος καὶ  Βίεννα, δἰ
ὧν ἀμφοτέρων τὴν ἅπασαν χώραν πολλῷ τῷ  ῥεύματι  περιρρέων ὁ  Ῥοδανὸς ποταμὸς διέξεισιν. <milestone unit="section" n="2" />τὴν οὖν περὶ τῶν μαρτύρων γραφὴν αἱ τῇδε διαφανέσταται ἐκκλησίαι ταῖς κατὰ τὴν Ἀσίαν καὶ Φρυγίαν διαπέμπονται, τὰ παῤ αὐταῖς πραχθέντα τοῦτον  ἀνιστοροῦσαι τὸν τρόπον,
<milestone unit="section" n="3" /> παραθήσομαι 
δὲ τὰς αὐτῶν φωνάς: <q direct="unspecified">οἱ ἐν  Βιέννῃ καὶ Λουγδούνῳ τῆς Γαλλίας παροικοῦντες  δοῦλοι Χριστοῦ τοῖς κατὰ τὴν Ἀσίαν καὶ Φρυγίαν τὴν αὐτὴν τῆς  ἀπολυτρώσεως ἡμῖν πίστιν καὶ ἐλπίδα ἔχουσιν ἀδελφοῖς: εἰρήνη καὶ χάρις καὶ δόξα ἀπὸ θεοῦ πατρὸς καὶ Χριστοῦ Ἰησοῦ τοῦ κυρίου ἡμῶν.</q><milestone unit="section" n="4" /> Εἶτα τούτοις ἑξῆς ἕτερα  προοιμιασάμενοι, τὴν τοῦ λόγου  καταρχὴν  ποιοῦνται ἐν τούτοις: <q direct="unspecified">

<p>τὸ μὲν οὖν μέγεθος τῆς ἐνθάδε θλίψεως καὶ τὴν τοσαύτην τῶν ἐθνῶν εἰς τοὺς ἁγίους ὀργὴν καὶ ὅσα ὑπέμειναν οἱ μακάριοι μάρτυρες, ἐπ̓ ἀκριβὲς οὔθ̓ ἡμεῖς εἰπεῖν ἱκανοὶ οὔτε μὴν γραφῇ  περιληφθῆναι
<pb id="v.1.p.408" /> δυνατόν.
<milestone unit="section" n="5" /> παντὶ γὰρ σθένει ἐνέσκηψεν ὁ ἀντικείμενος,  προοιμιαζόμενος ἤδη τὴν ἀδεῶς μέλλουσαν ἔσεσθαι παρουσίαν αὐτοῦ, καὶ διὰ πάντων  διῆλθεν,  ἐθίζων τοὺς ἑαυτοῦ καὶ  προγυμνάζων κατὰ τῶν  δούλων τοῦ θεοῦ, ὥστε μὴ μόνον οἰκιῶν καὶ βαλανείων καὶ ἀγορᾶς  εἴργεσθαι,
<milestone unit="section" n="6" /> ἀλλὰ καὶ τὸ καθόλου φαίνεσθαι ἡμῶν τινα αὐτοῖς  ἀπειρῆσθαι
ἐν  ὁποίῳ δήποτε τόπῳ.  ἀντεστρατήγει δὲ ἡ χάρις τοῦ θεοῦ, καὶ τοὺς μὲν ἀσθενεῖς  ἐρρύετο,
 <note place="unspecified" anchored="yes"><bibl default="NO">1 τιμ. 3, 15</bibl></note>  ἀντιπαρέτασσε δὲ  στύλους  ἑδραίους δυναμένους διὰ τῆς ὑπομονῆς πᾶσαν τὴν ὁρμὴν τοῦ πονηροῦ
 <note place="unspecified" anchored="yes"><bibl default="NO">ηεβ. 10, 33</bibl></note> εἰς ἑαυτοὺς  ἑλκύσαι: οἳ καὶ ὁμόσε ἐχώρουν, πᾶν εἶδος  ὀνειδισμοῦ καὶ κολάσεως  ἀνεχόμενοι: οἳ καὶ
τὰ πολλὰ ὀλίγα ἡγούμενοι ἔσπευδον πρὸς Χριστόν,
 <note place="unspecified" anchored="yes"><bibl default="NO">ρομ. 8, 18</bibl></note> ὄντως ἐπιδεικνύμενοι ὅτι οὐκ ἄξια τὰ παθήματα τοῦ νῦν καιροῦ πρὸς τὴν μέλλουσαν δόξαν  ἀποκαλυφθῆναι εἰς ἡμᾶς.
</p>

<p>Καὶ<milestone unit="section" n="7" /> πρῶτον μὲν τὰ ἀπὸ τοῦ ὄχλου πανδημεὶ σωρηδὸν  ἐπιφερόμενα γενναίως ὑπέμενον, ἐπιβοήσεις καὶ  πληγὰς καὶ  συρμοὺς καὶ  διαρπαγὰς καὶ λίθων  βολὰς καὶ συγκλείσεις καὶ πάνθ̓ ὅσα ἠγριωμένῳ πλήθει ὡς πρὸς ἐχθροὺς καὶ πολεμίους  φιλεῖ γίνεσθαι,
<milestone unit="section" n="8" /> καὶ δὴ  ἀναχθέντες εἰς τὴν  ἀγορὰν ὑπό τε τοῦ χιλιάρχου καὶ τῶν προεστηκότων τῆς πόλεως ἐξουσιῶν ἐπὶ παντὸς τοῦ πλήθους  ἀνακριθέντες καὶ ὁμολογήσαντες,  συνεκλείσθησαν εἰς τὴν εἱρκτὴν ἕως τῆς τοῦ ἡγεμόνος παρουσίας:
<milestone unit="section" n="9" /> μετέπειτα 
δὲ ἐπὶ τὸν ἡγεμόνα  ἀχθέντων αὐτῶν  κἀκείνου πάσῃ τῇ πρὸς ἡμᾶς ὠμότητι χρωμένου,  Οὐέττιος  Ἐπάγαθος, εἷς ἐκ τῶν ἀδελφῶν,  πλήρωμα ἀγάπης τῆς πρὸς τὸν θεὸν καὶ πρὸς τὸν πλησίον  κεχωρηκώς,
οὗ καὶ ἐπὶ τοσοῦτον  ἠκρίβωτο ἡ  πολιτεία, ὡς
<pb id="v.1.p.410" />
 <note place="unspecified" anchored="yes"><bibl default="NO">λυκε 1, 16</bibl></note> καίπερ ὄντα νέον  συνεξισοῦσθαι τῇ τοῦ πρεσβυτέρου Ζαχαρίου μαρτυρίᾳ:  πεπόρευτο γοῦν ἐν πάσαις ταῖς ἐντολαῖς καὶ  δικαιώμασι τοῦ κυρίου  ἄμεμπτος καὶ πάσῃ τῇ πρὸς τὸν πλησίον λειτουργίᾳ  ἄοκνος, ζῆλον θεοῦ πολὺν ἔχων καὶ  ζέων τῷ πνεύματι: τοιοῦτος δή τις ὤν, τὴν οὕτως καθ̓ ἡμῶν ἀλόγως  γινομένην κρίσιν οὐκ  ἐβάστασεν, ἀλλ̓  ὑπερηγανάκτησεν καὶ ἠξίου καὶ αὐτὸς ἀκουσθῆναι ἀπολογούμενος ὑπὲρ τῶν ἀδελφῶν ὅτι μηδὲν ἄθεον μηδὲ  ἀσεβές ἐστιν ἐν ἡμῖν.
<milestone unit="section" n="10" /> τῶν δὲ περὶ τὸ βῆμα  καταβοησάντων αὐτοῦ, καὶ γὰρ ἦν ἐπίσημος,
καὶ τοῦ ἡγεμόνος μὴ  ἀνασχομένου τῆς οὕτως ὑπ̓ αὐτοῦ  δικαίας  προταθείσης ἀξιώσεως, ἀλλὰ μόνον τοῦτο  πυθομένου εἰ καὶ αὐτὸς εἴη Χριστιανός, τοῦ
δὲ  λαμπροτάτῃ φωνῇ ὁμολογήσαντος, ἀνελήφθη καὶ αὐτὸς εἰς τὸν κλῆρον τῶν μαρτύρων,  παράκλητος Χριστιανῶν χρηματίσας, ἔχων δὲ τὸν παράκλητον
 <note place="unspecified" anchored="yes"><bibl default="NO">λυκε 1, 67</bibl></note> ἐν ἑαυτῷ, τὸ πνεῦμα τοῦ Ζαχαρίου, ὃ διὰ τοῦ
 <note place="unspecified" anchored="yes"><bibl default="NO">1 Jοην 3, 16</bibl></note>  πληρώματος τῆς ἀγάπης  ἐνεδείξατο,  εὐδοκήσας
 <note place="unspecified" anchored="yes"><bibl default="NO">1 τηες. 2, 8</bibl></note> ὑπὲρ τῆς τῶν ἀδελφῶν ἀπολογίας καὶ τὴν ἑαυτοῦ  θεῖναι ψυχήν: ἦν γὰρ καὶ ἔστιν γνήσιος Χριστοῦ
 <note place="unspecified" anchored="yes"><bibl default="NO">ρεν. 14, 4</bibl></note> μαθητής,  ἀκολουθῶν τῷ  ἀρνίῳ ὅπου ἂν  ὑπάγῃ.
</p>

<p>Ἐντεῦθεν<milestone unit="section" n="11" /> δὴ  διεκρίνοντο οἱ  λοιποί, καὶ  φανεροὶ
καὶ ἕτοιμοι ἐγίνοντο πρωτομάρτυρες, οἳ καὶ μετὰ πάσης προθυμίας  ἀνεπλήρουν τὴν ὁμολογίαν τῆς μαρτυρίας,  ἐφαίνοντο δὲ καὶ οἱ  ἀνέτοιμοι καὶ  ἀγύμναστοι καὶ ἔτι ἀσθενεῖς, ἀγῶνος μεγάλου
<pb id="v.1.p.412" />  τόνον  ἐνεγκεῖν μὴ δυνάμενοι: ὧν καὶ  ἐξέτρωσαν
ὡς δέκα τὸν ἀριθμόν: οἳ καὶ μεγάλην  λύπην καὶ πένθος ἀμέτρητον  ἐνεποίησαν ἡμῖν καὶ τὴν προθυμίαν
τῶν λοιπῶν τῶν μὴ  συνειλημμένων  ἐνέκοψαν:
οἳ καίπερ πάντα τὰ δεινὰ  πάσχοντες, ὅμως  συμπαρῆσαν τοῖς μάρτυσιν καὶ οὐκ  ἀπελείποντο αὐτῶν,
<milestone unit="section" n="12" /> τότε δὲ οἱ πάντες μεγάλως  ἐπτοήθημεν διὰ τὸ ἄδηλον τῆς ὁμολογίας, οὐ τὰς  ἐπιφερομένας κολάσεις  φοβούμενοι, ἀλλὰ τὸ τέλος ἀφορῶντες καὶ τὸ  ἀποπεσεῖν τινα δεδιότες. <milestone unit="section" n="13" />συνελαμβάνοντο μέντοι καθ̓ ἑκάστην ἡμέραν οἱ ἄξιοι τὸν ἐκείνων  ἀναπληροῦντες ἀριθμόν, ὥστε  συλλεγῆναι ἐκ τῶν δύο ἐκκλησιῶν πάντας τοὺς  σπουδαίους καὶ δἰ
ὧν μάλιστα  συνεστήκει τὰ ἐνθάδε:
<milestone unit="section" n="14" /> συνελαμβάνοντο 
δὲ καὶ  ἐθνικοί τινες  οἰκέται τῶν ἡμετέρων, ἐπεὶ δημοσίᾳ ἐκέλευσεν ὁ ἡγεμὼν ἀναζητεῖσθαι πάντας ἡμᾶς: οἳ καὶ κατ̓  ἐνέδραν τοῦ σατανᾶ, φοβηθέντες τὰς βασάνους ἃς τοὺς ἁγίους ἔβλεπον  πάσχοντας, τῶν στρατιωτῶν ἐπὶ τοῦτο  παρορμώντων αὐτούς,  κατεψεύσαντο ἡμῶν  Θυέστεια  δεῖπνα καὶ Οἰδιποδείους  μίξεις καὶ ὅσα μήτε λαλεῖν μήτε  νοεῖν θέμις ἡμῖν, ἀλλὰ μηδὲ πιστεύειν εἴ τι τοιοῦτο πώποτε παρὰ ἀνθρώποις ἐγένετο.
<milestone unit="section" n="15" /> τούτων δὲ  φημισθέντων, πάντες ἀπεθηριώθησαν εἰς ἡμᾶς, ὥστε καὶ εἴ τινες
 <note place="unspecified" anchored="yes"><bibl default="NO">αξτς 7, 54</bibl></note> τὸ πρότερον δἰ  οἰκειότητα  ἐμετρίαζον, τότε μεγάλως  ἐχαλέπαινον καὶ  διεπρίοντο ἐφ̓ ἡμῖν: ἐπληροῦτο δὲ τὸ ὑπὸ τοῦ κυρίου ἡμῶν εἰρημένον
 <note place="unspecified" anchored="yes"><bibl default="NO">Jοην 16, 2</bibl></note> ὅτι  ἐλεύσεται καιρὸς ἐν ᾧ πᾶς ὁ  ἀποκτείνας ὑμᾶς  δόξει λατρείαν  προσφέρειν τῷ θεῷ.
<milestone unit="section" n="16" /> ἐνταῦθα λοιπὸν  ὑπεράνω πάσης ἐξηγήσεως ὑπέμενον κολάσεις οἱ  ἅγιοι μάρτυρες,  φιλοτιμουμένου τοῦ σατανᾶ καὶ
<pb id="v.1.p.414" />
δἰ ἐκείνων  ῥηθῆναί τι τῶν  βλασφήμων:
<milestone unit="section" n="17" /> ὑπερβεβλημένως 
δὲ ἐνέσκηψεν ἡ ὀργὴ πᾶσα καὶ ὄχλου
καὶ ἡγεμόνος καὶ στρατιωτῶν εἰς  Σάγκτον τὸν διάκονον ἀπὸ  Βιέννης καὶ εἰς  Μάτουρον,  νεοφώτιστον μέν, ἀλλὰ  γενναῖον  ἀγωνιστήν, καὶ εἰς
 <note place="unspecified" anchored="yes"><bibl default="NO">1 τιμ. 3, 15</bibl></note> Ἄτταλον  Περγαμηνὸν τῷ γένει,  στῦλον καὶ ἑδραίωμα τῶν ἐνταῦθα ἀεὶ γεγονότα, καὶ εἰς  Βλανδῖναν, δἰ ἧς  ἐπέδειξεν ὁ Χριστὸς ὅτι τὰ παρὰ ἀνθρώποις  εὐτελῆ καὶ  ἀειδῆ καὶ  εὐκαταφρόνητα  φαινόμενα μεγάλης καταξιοῦται παρὰ θεῷ δόξης διὰ τὴν πρὸς αὐτὸν ἀγάπην τὴν ἐν δυνάμει  δεικνυμένην καὶ μὴ ἐν εἴδει  καυχωμένην.
<milestone unit="section" n="18" /> ἡμῶν γὰρ πάντων  δεδιότων καὶ τῆς  σαρκίνης  δεσποίνης αὐτῆς, ἥτις ἦν καὶ αὐτὴ τῶν μαρτύρων μία  ἀγωνίστρια,  ἀγωνιώσης μὴ οὐδὲ τὴν ὁμολογίαν  δυνήσεται  παρρησιάσασθαι διὰ τὸ ἀσθενὲς τοῦ σώματος, ἡ Βλανδῖνα τοσαύτης  ἐπληρώθη δυνάμεως, ὥστε  ἐκλυθῆναι καὶ  παρεθῆναι τοὺς κατὰ διαδοχὰς παντὶ τρόπῳ  βασανίζοντας αὐτὴν ἀπὸ  ἑωθινῆς ἕως ἑσπέρας, καὶ αὐτοὺς  ὁμολογοῦντας ὅτι  νενίκηνται μηδὲν ἔχοντες μηκέτι ὃ ποιήσωσιν αὐτῇ, καὶ θαυμάζειν ἐπὶ τῷ παραμένειν  ἔμπνουν αὐτήν, παντὸς τοῦ σώματος  περιερρωγότος καὶ  ἠνεῳγμένου, καὶ μαρτυρεῖν ὅτι ἓν εἶδος  στρεβλώσεως ἱκανὸν ἦν πρὸς τὸ  ἐξαγαγεῖν τὴν ψυχήν, οὐχ ὅτι
γε τοιαῦτα καὶ τοσαῦτα. <milestone unit="section" n="19" />ἀλλ̓ ἡ μακαρία ὡς γενναῖος ἀθλητὴς  ἀνενέαζεν ἐν τῇ ὁμολογίᾳ, καὶ
ἦν αὐτῆς  ἀνάληψις καὶ  ἀνάπαυσις καὶ  ἀναλγησία
τῶν συμβαινόντων τὸ λέγειν ὅτι ῾Χριστιανή εἰμι
καὶ παῤ ἡμῖν οὐδὲν φαῦλον γίνεται.᾿<milestone unit="section" n="20" />
</p>

<p>Ὁ δὲ Σάγκτος καὶ αὐτὸς ὑπερβεβλημένως 
καὶ ὑπὲρ πάντα ἄνθρωπον πάσας τὰς ἐξ ἀνθρώπων
<pb id="v.1.p.416" /> αἰκίας γενναίως ὑπομένων, τῶν ἀνόμων ἐλπιζόντων διὰ τὴν  ἐπιμονὴν καὶ τὸ μέγεθος τῶν βασάνων  ἀκούσεσθαί τι παῤ αὐτοῦ τῶν μὴ  δεόντων, τοσαύτῃ  ὑποστάσει  ἀντιπαρετάξατο αὐτοῖς, ὥστε μήτε τὸ ἴδιον  κατειπεῖν ὄνομα μήτε ἔθνους μήτε πόλεως ὅθεν ἦν, μήτε εἰ δοῦλος ἢ  ἐλεύθερος εἴη: ἀλλὰ πρὸς πάντα τὰ  ἐπερωτώμενα ἀπεκρίνατο τῇ Ῥωμαϊκῇ φωνῇ ῾Χριστιανός εἰμἰ: τοῦτο καὶ ἀντὶ ὀνόματος
καὶ ἀντὶ πόλεως καὶ ἀντὶ γένους καὶ ἀντὶ παντὸς ἐπαλλήλως ὡμολόγει, ἄλλην δὲ φωνὴν οὐκ ἤκουσαν αὐτοῦ τὰ ἔθνη:
<milestone unit="section" n="21" /> ὅθεν δὴ καὶ  φιλονεικία μεγάλη τοῦ
τε ἡγεμόνος καὶ τῶν  βασανιστῶν ἐγένετο πρὸς αὐτόν, ὥστε ὁπότε μηκέτι μηδὲν εἶχον ὃ ποιήσωσιν αὐτῷ, τὸ τελευταῖον  χαλκᾶς  λεπίδας  διαπύρους  προσεκόλλων τοῖς  τρυφερωτάτοις  μέλεσι τοῦ σώματος αὐτοῦ.
<milestone unit="section" n="22" /> καὶ ταῦτα μὲν  ἐκαίετο, αὐτὸς δὲ  παρέμενεν  ἀνεπίκαμπτος καὶ  ἀνένδοτος,  στερρὸς
 <note place="unspecified" anchored="yes"><bibl default="NO">Jοην 7, 38</bibl></note> πρὸς τὴν ὁμολογίαν, ὑπὸ τῆς οὐρανίου πηγῆς τοῦ ὕδατος τῆς ζωῆς τοῦ  ἐξιόντος ἐκ τῆς  νηδύος τοῦ Χριστοῦ  δροσιζόμενος καὶ  ἐνδυναμούμενος: <milestone unit="section" n="23" />τὸ
 <note place="unspecified" anchored="yes"><bibl default="NO">ις. 53, 2. 5</bibl></note> δὲ σωμάτιον μάρτυς ἦν τῶν συμβεβηκότων, ὅλον  τραῦμα καὶ  μώλωψ καὶ  συνεσπασμένον καὶ  ἀποβεβληκὸς τὴν  ἀνθρώπειον ἔξωθεν  μορφήν, ἐν ᾧ πάσχων Χριστὸς  μεγάλας ἐπετέλει δόξας,  καταργῶν
 <note place="unspecified" anchored="yes"><bibl default="NO">1 τιμ. 1, 16</bibl></note> τὸν ἀντικείμενον καὶ εἰς τὴν τῶν λοιπῶν  ὑποτύπωσιν  ὑποδεικνύων ὅτι μηδὲν φοβερὸν ὅπου πατρὸς ἀγάπη, μηδὲ  ἀλγεινὸν ὅπου Χριστοῦ δόξα.
<milestone unit="section" n="24" /> τῶν γὰρ ἀνόμων μεθ̓ ἡμέρας πάλιν  στρεβλούντων τὸν μάρτυρα καὶ  νομιζόντων ὅτι  οἰδούντων καὶ  φλεγμαινόντων τῶν σωμάτων, εἰ τὰ αὐτὰ  προσενέγκοιεν  κολαστήρια, περιέσοιντο αὐτοῦ, ὁπότε οὐδὲ τὴν ἀπὸ τῶν χειρῶν  ἁφὴν  ἠνείχετο, ἢ ὅτι
<pb id="v.1.p.418" /> ἐναποθανὼν ταῖς βασάνοις φόβον  ἐμποιήσειεν τοῖς λοιποῖς, οὐ μόνον οὐδὲν περὶ αὐτὸν τοιοῦτο συνέβη, ἀλλὰ καὶ παρὰ πᾶσαν δόξαν ἀνθρώπων  ἀνέκυψεν καὶ  ἀνωρθώθη τὸ σωμάτιον ἐν ταῖς μετέπειτα βασάνοις, καὶ τὴν ἰδέαν  ἀπέλαβεν τὴν προτέραν καὶ τὴν  χρῆσιν τῶν μελῶν, ὥστε μὴ κόλασιν, ἀλλ̓  ἴασιν διὰ τῆς χάριτος τοῦ Χριστοῦ τὴν δευτέραν  στρέβλωσιν αὐτῷ γενέσθαι.
</p>

<p>Καὶ<milestone unit="section" n="25" />  Βιβλίδα δέ, μίαν τῶν ἠρνημένων, ἤδη δοκῶν ὁ διάβολος καταπεπωκέναι, θελήσας δὲ καὶ διὰ βλασφημίας  κατακρῖναι, ἦγεν ἐπὶ κόλασιν,  ἀναγκάζων εἰπεῖν τὰ ἄθεα περὶ ἡμῶν, ὡς  εὔθραυστον ἤδη καὶ ἄνανδρον: <milestone unit="section" n="26" />ἣ δὲ ἐν τῇ  στρεβλώσει  ἀνένηψεν καὶ ὡς ἂν εἰπεῖν ἐκ βαθέος  ὕπνου  ἀνεγρηγόρησεν,  ὑπομνησθεῖσα διὰ τῆς προσκαίρου τιμωρίας τὴν αἰώνιον ἐν  γεέννῃ κόλασιν, καὶ ἐξ ἐναντίας  ἀντεῖπεν τοῖς βλασφήμοις, φήσασα ῾πῶς ἂν παιδία  φάγοιεν
οἱ τοιοῦτοι, οἷς μηδὲ ἀλόγων ζῴων αἷμα  φαγεῖν ἐξόν;᾿ καὶ ἀπὸ τοῦδε Χριστιανὴν ἑαυτὴν ὡμολόγει
καὶ τῷ κλήρῳ τῶν μαρτύρων  προσετέθη.
</p>

<p>Καταργηθέντων<milestone unit="section" n="27" /> δὲ τῶν  τυραννικῶν  κολαστηρίων ὑπὸ τοῦ Χριστοῦ διὰ τῆς τῶν μακαρίων ὑπομονῆς, ἑτέρας μηχανὰς ὁ διάβολος ἐπενόει, τὰς κατὰ τὴν εἱρκτὴν ἐν τῷ σκότει καὶ τῷ  χαλεπωτάτῳ  χωρίῳ συγκλείσεις καὶ τὰς ἐν τῷ ξύλῳ  διατάσεις τῶν ποδῶν, ἐπὶ πέμπτον  διατεινομένων  τρύπημα, καὶ τὰς λοιπὰς αἰκὶας, ὅσας εἰώθασιν  ὀργιζόμενοι  ὑπουργοὶ καὶ ταῦτα διαβόλου πλήρεις  διατιθέναι τοὺς  ἐγκλειομένους: ὥστε  ἀποπνιγῆναι τοὺς πλείστους ἐν τῇ εἱρκτῇ, ὅσους γε ὁ κύριος οὕτως  ἐξελθεῖν ἠθέλησεν, ἐπιδεικνύων τὴν αὐτοῦ δόξαν. <milestone unit="section" n="28" />οἱ μὲν γὰρ  βασανισθέντες πικρῶς ὥστε 
<pb id="v.1.p.420" /> δοκεῖν μηδὲ τῆς πάσης θεραπείας τυχόντας ἔτι  ζῆσαι δύνασθαι, παρέμενον ἐν τῇ εἱρκτῇ,  ἔρημοι μὲν τῆς παρὰ ἀνθρώπων ἐπιμελείας,  ἀναρρωννύμενοι
δὲ ὑπὸ κυρίου καὶ  ἐνδυναμούμενοι καὶ σώματι καὶ ψυχῇ καὶ τοὺς λοιποὺς  παρορμῶντες καὶ  παραμυθούμενοι:
οἱ δὲ  νεαροὶ καὶ ἄρτι  συνειλημμένοι, ὧν μὴ  προκατῄκιστο τὰ σώματα, τὸ βάρος οὐκ ἔφερον τῆς  συγκλείσεως, ἀλλ̓ ἔνδον ἐναπέθνῃσκον.
</p>

<p>Ὁ<milestone unit="section" n="29" /> δὲ μακάριος  Ποθεινός, ὁ τὴν διακονίαν τῆς ἐπισκοπῆς ἐν Λουγδούνῳ  πεπιστευμένος, ὑπὲρ τὰ ἐνενήκοντα ἔτη τῆς ἡλικίας γεγονὼς καὶ πάνυ ἀσθενὴς τῷ σώματι, μόλις μὲν ἐμπνέων διὰ τὴν προκειμένην σωματικὴν ἀσθένειαν, ὑπὸ δὲ προθυμίας πνεύματος  ἀναρρωννύμενος διὰ τὴν ἐγκειμένην τῆς μαρτυρίας ἐπιθυμίαν, καὶ αὐτὸς ἐπὶ τὸ βῆμα ἐσύρετο, τοῦ μὲν σώματος καὶ ὑπὸ τοῦ
 <note place="unspecified" anchored="yes"><bibl default="NO">2 ξορ. 2, 14</bibl></note>  γήρως καὶ ὑπὸ τῆς νόσου  λελυμένου,  τηρουμένης
δὲ τῆς ψυχῆς ἐν αὐτῷ, ἵνα δἰ αὐτῆς Χριστὸς  θριαμβεύσῃ: <milestone unit="section" n="30" />ὃς ὑπὸ τῶν στρατιωτῶν ἐπὶ τὸ βῆμα  κομισθείς,  παραπεμπόντων αὐτὸν τῶν  πολιτικῶν ἐξουσιῶν καὶ παντὸς τοῦ πλήθους, ἐπιβοήσεις παντοίας ποιουμένων ὡς αὐτοῦ ὄντος τοῦ Χριστοῦ, ἀπεδίδου τὴν καλὴν μαρτυρίαν.
<milestone unit="section" n="31" />  ἀνεταζόμενος δὲ ὑπὸ τοῦ ἡγεμόνος τίς εἴη Χριστιανῶν ὁ θεός, ἔφη
῾ἐὰν ᾖς ἄξιος, γνώσᾐ: ἐντεῦθεν δὲ ἀφειδῶς ἐσύρετο καὶ ποικίλας  ἔπασχε  πληγάς, τῶν μὲν  σύνεγγυς χερσὶν καὶ ποσὶν ἐνυβριζόντων παντοίως, μηδὲ τὴν ἡλικίαν  αἰδουμένων αὐτοῦ, τῶν δὲ  μακράν, ὃ μετὰ χεῖρας ἕκαστος εἶχεν, εἰς αὐτὸν
ἀκοντιζόντων, πάντων δὲ ἡγουμένων μεγάλως  πλημμελεῖν καὶ  ἀσεβεῖν, εἴ τις  ἀπολειφθείη τῆς εἰς αὐτὸν  ἀσελγείας: καὶ γὰρ τοὺς θεοὺς αὐτῶν
<pb id="v.1.p.422" /> ᾤοντο οὕτως  ἐκδικήσειν. καὶ μόγις ἐμπνέων  ἐρρίφη ἐν τῇ εἱρκτῇ καὶ μετὰ δύο ἡμέρας  ἀπέψυξεν.
</p>

<p>Ἐνταῦθα<milestone unit="section" n="32" /> δὴ μεγάλη τις οἰκονομία θεοῦ ἐγίνετο καὶ ἔλεος ἀμέτρητον ἀνεφαίνετο Ἰησοῦ, σπανίως μὲν ἐν τῇ ἀδελφότητι γεγονός, μὴ  ἀπολειπόμενον
δὲ τῆς τέχνης Χριστοῦ. <milestone unit="section" n="33" />οἱ γὰρ κατὰ τὴν πρώτην  σύλληψιν ἔξαρνοι γενόμενοι συνεκλείοντο
καὶ αὐτοὶ καὶ μετεῖχον τῶν δεινῶν: οὐδὲ γὰρ ἐν τῷ καιρῷ τούτῳ  ὄφελός τι αὐτοῖς ἡ  ἐξάρνησις ἐγίνετο, ἀλλ̓ οἱ μὲν ὁμολογοῦντες ὃ καὶ ἦσαν, συνεκλείοντο ὡς Χριστιανοί, μηδεμιᾶς ἄλλης αἰτίας αὐτοῖς  ἐπιφερομένης, οὗτοι δὲ λοιπὸν ὡς  ἀνδροφόνοι καὶ  μιαροὶ  κατείχοντο,  διπλότερον παρὰ τοὺς λοιποὺς  κολαζόμενοι.
<milestone unit="section" n="34" /> ἐκείνους μὲν γὰρ  ἐπεκούφιζεν 
ἡ χαρὰ τῆς μαρτυρίας καὶ ἡ ἐλπὶς τῶν  ἐπηγγελμένων καὶ ἡ πρὸς τὸν Χριστὸν ἀγάπη
καὶ τὸ πνεῦμα τὸ  πατρικόν, τούτους δὲ τὸ  συνειδὸς μεγάλως  ἐτιμωρεῖτο, ὥστε καὶ παρὰ τοῖς λοιποῖς ἅπασιν κατὰ τὰς παρόδους  διαδήλους τὰς ὄψεις αὐτῶν εἶναι. <milestone unit="section" n="35" />οἳ μὲν γὰρ  ἱλαροὶ  προῄεσαν, δόξης καὶ χάριτος πολλῆς ταῖς  ὄψεσιν αὐτῶν  συγκεκραμένης,
 <note place="unspecified" anchored="yes"><bibl default="NO">πς. 44, 14</bibl></note> ὥστε καὶ τὰ δεσμὰ κόσμον  εὐπρεπῆ περικεῖσθαι αὐτοῖς, ὡς νύμφῃ  κεκοσμημένῃ ἐν  κροσσωτοῖς
 <note place="unspecified" anchored="yes"><bibl default="NO">2 ξορ. 2, 15</bibl></note>  χρυσοῖς  πεποικιλμένοις, τὴν  εὐωδίαν  ὀδωδότες ἅμα τὴν Χριστοῦ, ὥστε  ἐνίους δόξαι καὶ  μύρῳ  κοσμικῷ  κεχρῖσθαι αὐτούς: οἳ δὲ κατηφεῖς καὶ  ταπεινοὶ καὶ  δυσειδεῖς καὶ πάσης  ἀσχημοσύνης  ἀνάπλεοι, προσέτι δὲ καὶ ὑπὸ τῶν ἐθνῶν  ὀνειδιζόμενοι
ὡς  ἀγεννεῖς καὶ  ἄνανδροι,  ἀνδροφόνων μὲν  ἐγκλήματα ἔχοντες,  ἀπολωλεκότες δὲ τὴν  πάντιμον
καὶ ἔνδοξον καὶ ζωοποιὸν προσηγορίαν. ταῦτα
δὴ οἱ λοιποὶ  θεωροῦντες  ἐστηρίχθησαν, καὶ οἱ
<pb id="v.1.p.424" />  συλλαμβανόμενοι ἀδιστάκτως ὡμολόγουν, μηδὲ ἔννοιαν ἔχοντες  διαβολικοῦ λογισμοῦ.</p></q> </p>

<p>
<milestone unit="section" n="36" />τούτοις
 μεταξύ τινα  ἐπειπόντες, αὖθις  ἐπιφέρουσιν: 
 <q direct="unspecified">

<p>μετὰ ταῦτα δὴ λοιπὸν εἰς πᾶν εἶδος  διῃρεῖτο τὰ μαρτύρια τῆς ἐξόδου αὐτῶν. ἐκ διαφόρων γὰρ χρωμάτων καὶ παντοίων  ἀνθῶν ἕνα  πλέξαντες στέφανον  προσήνεγκαν τῷ πατρί: ἐχρῆν δ̓ οὖν τοὺς  γενναίους  ἀθλητὰς  ποικίλον ὑπομείναντας ἀγῶνα καὶ μεγάλως  νικήσαντας ἀπολαβεῖν τὸν μέγαν τῆς ἀφθαρσίας στέφανον. <milestone unit="section" n="37" />ὁ μὲν οὖν Μάτουρος καὶ ὁ Σάγκτος καὶ ἡ Βλανδῖνα
καὶ Ἄτταλος ἤγοντο ἐπὶ τὰ θηρία εἰς τὸ δημόσιον
καὶ εἰς κοινὸν τῶν ἐθνῶν τῆς  ἀπανθρωπίας θέαμα, ἐπίτηδες τῆς τῶν  θηριομαχίων ἡμέρας διὰ τοὺς ἡμετέρους διδομένης. <milestone unit="section" n="38" />καὶ ὁ μὲν Μάτουρος καὶ 
ὁ Σάγκτος αὖθις  διῄεσαν ἐν τῷ ἀμφιθεάτρῳ διὰ πάσης κολάσεως, ὡς μηδὲν ὅλως  προπεπονθότες,
μάλλον δ̓ ὡς διὰ πλειόνων ἤδη κλήρων  ἐκβεβιακότες τὸν ἀντίπαλον καὶ περὶ τοῦ  στεφάνου αὐτοῦ τὸν ἀγῶνα ἔχοντες, ὑπέφερον πάλιν τὰς  διεξόδους τῶν μαστίγων τὰς ἐκεῖσε  εἰθισμένας καὶ τοὺς ἀπὸ τῶν θηρίων  ἑλκηθμοὺς καὶ πάνθ̓ ὅσα  μαινόμενος
ὁ δῆμος, ἄλλοι  ἀλλαχόθεν, ἐπεβόων καὶ  ἐπεκελεύοντο, ἐπὶ πᾶσιν τὴν  σιδηρᾶν  καθέδραν,
ἐφ̓ ἧς  τηγανιζόμενα τὰ σώματα κνίσης αὐτοὺς  ἐνεφόρει. <milestone unit="section" n="39" />οἱ δ̓ οὐδ̓ οὕτως  ἔληγον, ἀλλ̓ ἔτι καὶ μᾶλλον  ἐξεμαίνοντο, βουλόμενοι νικῆσαι τὴν ἐκείνων ὑπομονήν, καὶ οὐδ̓  ὣς παρὰ  Σάγκτου ἕτερόν τι  εἰσήκουσαν παῤ ἣν ἀπ̓ ἀρχῆς  εἴθιστο λέγειν τῆς ὁμολογίας φωνήν.
<pb id="v.1.p.426" /><milestone unit="section" n="40" />
</p>

<p> οὗτοι μὲν οὖν, δἰ ἀγῶνος μεγάλου ἐπὶ πολὺ  παραμενούσης αὐτῶν τῆς ψυχῆς, τοὔσχατον ἐτύθησαν, διὰ τῆς ἡμέρας ἐκείνης ἀντὶ πάσης τῆς ἐν τοῖς  μονομαχίοις  ποικιλίας αὐτοὶ θέαμα γενόμενοι
τῷ κόσμῳ: <milestone unit="section" n="41" />ἡ δὲ Βλανδῖνα ἐπὶ ξύλου  κρεμασθεῖσα  προύκειτο βορὰ τῶν  εἰσβαλλομένων θηρίων: ἣ καὶ διὰ τοῦ  βλέπεσθαι σταυροῦ σχήματι  κρεμαμένη διὰ τῆς  εὐτόνου προσευχῆς πολλὴν προθυμίαν τοῖς  ἀγωνιζομένοις ἐνεποίει,  βλεπόντων αὐτῶν ἐν
τῷ  ἀγῶνι καὶ τοῖς ἔξωθεν ὀφθαλμοῖς διὰ τῆς ἀδελφῆς τὸν ὑπὲρ αὐτῶν ἐσταυρωμένον, ἵνα  πείσῃ τοὺς  πιστεύοντας εἰς αὐτὸν ὅτι πᾶς ὁ ὑπὲρ τῆς Χριστοῦ δόξης παθὼν τὴν κοινωνίαν ἀεὶ ἔχει μετὰ τοῦ ζῶντος θεοῦ.
<milestone unit="section" n="42" /> καὶ μηδενὸς  ἁψαμένου τότε τῶν θηρίων αὐτῆς,  καθαιρεθεῖσα ἀπὸ τοῦ ξύλου ἀνελήφθη πάλιν εἰς τὴν  εἱρκτήν, εἰς ἄλλον
 <note place="unspecified" anchored="yes"><bibl default="NO">ις. 27, 1</bibl></note> ἀγῶνα  τηρουμένη, ἵνα διὰ πλειόνων  γυμνασμάτων  νικήσασα, τῷ μὲν  σκολιῷ  ὄφει ἀπαραίτητον  ποιήσῃ τὴν  καταδίκην,  προτρέψηται δὲ τοὺς ἀδελφούς, ἡ μικρὰ καὶ ἀσθενὴς καὶ  εὐκαταφρόνητος
 <note place="unspecified" anchored="yes"><bibl default="NO">ρομ. 13, 14</bibl></note> μέγαν καὶ ἀκαταγώνιστον  ἀθλητὴν Χριστὸν  ἐνδεδυμένη,
 <note place="unspecified" anchored="yes"><bibl default="NO">γαλ. 3, 27</bibl></note> διὰ πολλῶν κλήρων  ἐκβιάσασα τὸν ἀντικείμενον καὶ δἰ ἀγῶνος τὸν τῆς ἀφθαρσίας  στεψαμένη στέφανον.
</p>

<p>Ὁ<milestone unit="section" n="43" /> δὲ Ἄτταλος καὶ αὐτὸς μεγάλως  ἐξαιτηθεὶς ὑπὸ τοῦ ὄχλου ῾καὶ γὰρ ἦν ὀνομαστός᾿, ἕτοιμος εἰσῆλθεν  ἀγωνιστὴς διὰ τὸ  εὐσυνείδητον, ἐπειδὴ γνησίως ἐν τῇ  Χριστιανῇ συντάξει  γεγυμνασμένος
ἦν καὶ ἀεὶ μάρτυς ἐγεγόνει παῤ ἡμῖν ἀληθείας.
<milestone unit="section" n="44" />καὶ  περιαχθεὶς κύκλῳ τοῦ  ἀμφιθεάτρου,  πίνακος αὐτὸν  προάγοντος ἐν ᾧ  ἐγέγραπτο  Ῥωμαϊστί
῾οὗτός ἐστιν Ἄτταλος ὁ Χριστιανός,᾿ καὶ τοῦ
<pb id="v.1.p.428" /> δήμου σφόδρα  σφριγῶντος ἐπ̓ αὐτῷ, μαθὼν ὁ ἡγεμὼν ὅτι  Ῥωμαῖός ἐστιν, ἐκέλευσεν αὐτὸν ἀναληφθῆναι μετὰ καὶ τῶν λοιπῶν τῶν ἐν τῇ εἱρκτῇ ὄντων, περὶ ὧν ἐπέστειλεν τῷ Καίσαρι καὶ  περιέμενεν τὴν ἀπόφασιν τὴν ἀπ̓ ἐκείνου.
 <milestone unit="section" n="45" /><note place="unspecified" anchored="yes"><bibl default="NO">2 πετερ 1, 8</bibl></note> </p>

<p>Ὁ δὲ διὰ  μέσου καιρὸς οὐκ  ἀργὸς αὐτοῖς οὐδὲ  ἄκαρπος ἐγίνετο, ἀλλὰ διὰ τῆς ὑπομονῆς αὐτῶν
τὸ ἀμέτρητον ἔλεος ἀνεφαίνετο Χριστοῦ: διὰ γὰρ τῶν ζώντων ἐζωοποιοῦντο τὰ  νεκρά, καὶ μάρτυρες
 <note place="unspecified" anchored="yes"><bibl default="NO">2 ξορ. 2, 7 ξολ. 3, 13</bibl></note> τοῖς μὴ μάρτυσιν  ἐχαρίζοντο, καὶ  ἐνεγίνετο πολλὴ χαρὰ τῇ  παρθένῳ  μητρί, οὓς ὡς νεκροὺς  ἐξέτρωσε, τούτους ζῶντας  ἀπολαμβανούσῃ. <milestone unit="section" n="46" />δἰ ἐκείνων γὰρ
οἱ πλείους τῶν ἠρνημένων ἀνεμετροῦντο καὶ ἀνεκυΐσκοντο
καὶ  ἀνεζωπυροῦντο καὶ  ἐμάνθανον ὁμολογεῖν
καὶ ζῶντες ἤδη καὶ  τετονωμένοι προσῄεσαν
 <note place="unspecified" anchored="yes"><bibl default="NO">εζεκ. 12, 23; 33, 11</bibl></note> τῷ βήματι,  ἐγγλυκαίνοντος τοῦ τὸν μὲν θάνατον τοῦ ἁμαρτωλοῦ μὴ βουλομένου, ἐπὶ δὲ τὴν μετάνοιαν  χρηστευομένου θεοῦ, ἵνα καὶ πάλιν  ἐπερωτηθῶσιν ὑπὸ τοῦ ἡγεμόνος.
<milestone unit="section" n="47" /> ἐπιστείλαντος γὰρ τοῦ Καίσαρος τοὺς μὲν  ἀποτυμπανισθῆναι,
εἰ δέ τινες ἀρνοῖντο, τούτους  ἀπολυθῆναι, τῆς ἐνθάδε πανηγύρεως ῾ἔστιν δὲ αὕτη πολυάνθρωπος
ἐκ πάντων τῶν ἐθνῶν  συνερχομένων εἰς αὐτήν̓ ἀρχομένης συνεστάναι,  ἀνῆγεν ἐπὶ τὸ βῆμα  θεατρίζων τοὺς μακαρίους καὶ  ἐμπομπεύων τοῖς  ὄχλοις: δἰ ὃ καὶ πάλιν ἀνήταζεν, καὶ ὅσοι μὲν ἐδόκουν πολιτείαν Ῥωμαίων ἐσχηκέναι, τούτων  ἀπέτεμνε τὰς κεφαλάς, τοὺς δὲ λοιποὺς  ἔπεμπεν εἰς θηρία.
<milestone unit="section" n="48" />  ἐδοξάζετο δὲ μεγάλως ὁ Χριστὸς ἐπὶ τοῖς πρότερον  ἀρνησαμένοις, τότε παρὰ τὴν τῶν ἐθνῶν ὑπόνοιαν ὁμολογοῦσιν. καὶ γὰρ ἰδίᾳ οὗτοι  ἀνητάζοντο ὡς δῆθεν ἀπολυθησόμενοι, καὶ ὁμολογοῦντες
<pb id="v.1.p.430" /> προσετίθεντο τῷ τῶν μαρτύρων κλήρῳ:
 <note place="unspecified" anchored="yes"><bibl default="NO">ματτ. 22, 11-13</bibl></note> ἔμειναν δὲ ἔξω οἱ μηδὲ  ἴχνος πώποτε πίστεως μηδὲ
 <note place="unspecified" anchored="yes"><bibl default="NO">ρομ. 2. 24</bibl></note> αἴσθησιν  ἐνδύματος  νυμφικοῦ μηδὲ ἔννοιαν φόβου θεοῦ σχόντες, ἀλλὰ καὶ διὰ τῆς  ἀναστροφῆς αὐτῶν
 <note place="unspecified" anchored="yes"><bibl default="NO">Jοην 17, 12</bibl></note> βλασφημοῦντες τὴν ὁδόν, τοῦτ̓ ἐστὶν οἱ  υἱοὶ τῆς ἀπωλείας, <milestone unit="section" n="49" />οἱ δὲ λοιποὶ πάντες τῇ ἐκκλησίᾳ προσετέθησαν:
ὧν καὶ  ἀνεταζομένων,  Ἀλέξανδρός τις,  Φρὺξ μὲν τὸ γένος, ἰατρὸς δὲ τὴν ἐπιστήμην, πολλοῖς ἔτεσιν ἐν ταῖς  Γαλλίαις διατρίψας καὶ
 <note place="unspecified" anchored="yes"><bibl default="NO">αξτς 4, 29-31</bibl></note>  γνωστὸς σχεδὸν πᾶσιν διὰ τὴν πρὸς θεὸν ἀγάπην
καὶ παρρησίαν τοῦ λόγου ῾ἦν γὰρ καὶ οὐκ ἄμοιρος ἀποστολικοῦ χαρίσματος᾿, παρεστὼς τῷ βήματι
καὶ νεύματι  προτρέπων αὐτοὺς πρὸς τὴν ὁμολογίαν, φανερὸς ἦν τοῖς  περιεστηκόσιν τὸ βῆμα ὥσπερ  ὠδίνων.
<milestone unit="section" n="50" /> ἀγανακτήσαντες δὲ οἱ  ὄχλοι ἐπὶ τῷ τοὺς πρότερον  ἠρνημένους αὖθις ὁμολογεῖν, κατεβόησαν τοῦ Ἀλεξάνδρου ὡς ἐκείνου τοῦτο ποιοῦντος, καὶ  ἐπιστήσαντος τοῦ ἡγεμόνος καὶ  ἀνετάσαντος αὐτὸν τίς εἴη, τοῦ δὲ φήσαντος ὅτι ῾Χριστιανός,᾿
ἐν ὀργῇ γενόμενος  κατέκρινεν αὐτὸν πρὸς θηρία. καὶ τῇ  ἐπιούσῃ εἰσῆλθεν μετὰ καὶ τοῦ  Ἀττάλου,
καὶ γὰρ καὶ τὸν Ἄτταλον τῷ  ὄχλῳ  χαριζόμενος
ὁ ἡγεμὼν  ἐξέδωκε πάλιν πρὸς θηρία: <milestone unit="section" n="51" />οἳ καὶ διὰ πάντων διελθόντες τῶν ἐν τῷ ἀμφιθεάτρῳ πρὸς κόλασιν  ἐξηυρημένων  ὀργάνων καὶ μέγιστον  ὑπομείναντες ἀγῶνα, τοὔσχατον ἐτύθησαν καὶ αὐτοί, τοῦ μὲν Ἀλεξάνδρου μήτε  στενάξαντος μήτε  γρύξαντός
τι ὅλως, ἀλλὰ κατὰ καρδίαν  ὁμιλοῦντος τῷ θεῷ,
<milestone unit="section" n="52" />ὁ δὲ Ἄτταλος, ὁπότε ἐπὶ τῆς  σιδηρᾶς  ἐπετέθη  καθέδρας καὶ  περιεκαίετο, ἡνίκα ἡ ἀπὸ τοῦ σώματος  κνῖσα  ἀνεφέρετο, ἔφη πρὸς τὸ πλῆθος
τῇ Ῥωμαϊκῇ φωνῇ ῾ἰδοὺ τοῦτό ἐστιν ἀνθρώπους
<pb id="v.1.p.432" /> ἐσθίειν, ὃ ποιεῖτε ὑμεῖς: ἡμεῖς δὲ οὔτε ἀνθρώπους  ἐσθίομεν οὔθ̓ ἕτερόν τι  πονηρὸν  πράσσομεν.᾿  ἐπερωτώμενος δὲ τί ὄνομα ἔχει ὁ θεός, ἀπεκρίθη
῾ὁ θεὸς ὄνομα οὐκ ἔχει ὡς ἄνθρωπος.᾿<milestone unit="section" n="53" />
</p>

<p>Ἐπὶ πᾶσι δὲ τούτοις τῇ ἐσχάτῃ λοιπὸν ἡμέρᾳ τῶν  μονομαχίων ἡ Βλανδῖνα πάλιν  εἰσεκομίζετο μετὰ καὶ  Ποντικοῦ,  παιδαρίου ὡς πεντεκαίδεκα ἐτῶν, οἳ καὶ καθ̓ ἡμέραν  εἰσήγοντο πρὸς τὸ βλέπειν τὴν τῶν λοιπῶν κόλασιν: καὶ  ἠναγκάζοντο ὀμνύναι κατὰ τῶν εἰδώλων αὐτῶν, καὶ διὰ τὸ ἐμμένειν εὐσταθῶς καὶ  ἐξουθενεῖν αὐτοὺς  ἠγριώθη πρὸς αὐτοὺς τὸ πλῆθος, ὡς μήτε τὴν ἡλικίαν τοῦ παιδὸς οἰκτεῖραι μήτε τὸ γύναιον  αἰδεσθῆναι,
<milestone unit="section" n="54" /> πρὸς πάντα δὲ τὰ δεινὰ παρέβαλλον αὐτοὺς καὶ διὰ πάσης ἐν κύκλῳ διῆγον κολάσεως, ἐπαλλήλως  ἀναγκάζοντες  ὀμόσαι, ἀλλὰ μὴ δυνάμενοι τοῦτο πρᾶξαι. ὁ μὲν γὰρ Ποντικὸς ὑπὸ τῆς ἀδελφῆς  παρωρμημένος, ὡς καὶ τὰ ἔθνη βλέπειν ὅτι ἐκείνη
ἦν  προτρεπομένη καὶ  στηρίζουσα αὐτόν, πᾶσαν κόλασιν γενναίως ὑπομείνας ἀπέδωκεν τὸ πνεῦμα:
 <milestone unit="section" n="55" /><note place="unspecified" anchored="yes"><bibl default="NO">2 μαξξ. 7, 21-23. 27-29. 41</bibl></note> ἡ δὲ μακαρία Βλανδῖνα πάντων ἐσχάτη, καθάπερ μήτηρ εὐγενὴς  παρορμήσασα τὰ τέκνα καὶ  νικηφόρους  προπέμψασα πρὸς τὸν βασιλέα,  ἀναμετρουμένη καὶ αὐτὴ πάντα τὰ τῶν παίδων  ἀγωνίσματα ἔσπευδεν πρὸς αὐτούς, χαίρουσα καὶ  ἀγαλλιωμένη ἐπὶ τῇ  ἐξόδῳ, ὡς εἰς  νυμφικὸν  δεῖπνον  κεκλημένη, ἀλλὰ μὴ πρὸς θηρία  βεβλημένη:
<milestone unit="section" n="56" /> καὶ μετὰ τὰς μάστιγας, μετὰ τὰ θηρία, μετὰ τὸ  τήγανον, τοὔσχατον εἰς  γυργαθὸν  βληθεῖσα ταύρῳ  παρεβλήθη, καὶ ἱκανῶς  ἀναβληθεῖσα πρὸς τοῦ  ζῴου μηδὲ αἴσθησιν ἔτι τῶν συμβαινόντων ἔχουσα διὰ τὴν ἐλπίδα καὶ  ἐποχὴν τῶν  πεπιστευμένων καὶ
<pb id="v.1.p.434" /> ὁμιλίαν πρὸς Χριστόν,  ἐτύθη καὶ αὐτή, καὶ αὐτῶν  ὁμολογούντων τῶν ἐθνῶν ὅτι  μηδεπώποτε παῤ αὐτοῖς γυνὴ τοιαῦτα καὶ τοσαῦτα  ἔπαθεν.
</p>

<p>Ἀλλ̓<milestone unit="section" n="57" /> οὐδ̓ οὕτως κόρον ἐλάμβανεν αὐτῶν ἡ  μανία καὶ ἡ πρὸς τοὺς ἁγίους  ὠμότης. ὑπὸ γὰρ  ἀγρίου  θηρὸς  ἄγρια καὶ βάρβαρα  φῦλα ταραχθέντα  δυσπαύστως εἶχεν, καὶ ἄλλην ἰδίαν ἀρχὴν ἐπὶ τοῖς σώμασιν ἐλάμβανεν ἡ  ὕβρις αὐτῶν: <milestone unit="section" n="58" />τὸ γὰρ  νενικῆσθαι αὐτοὺς οὐκ ἐδυσώπει διὰ τὸ μὴ ἔχειν ἀνθρώπινον  ἐπιλογισμόν, μᾶλλον δὲ καὶ  ἐξέκαιεν αὐτῶν τὴν ὀργὴν καθάπερ θηρίου, καὶ τοῦ ἡγεμόνος καὶ
τοῦ δήμου τὸ ὅμοιον εἰς ἡμᾶς ἄδικον  ἐπιδεικνυμένων
 <note place="unspecified" anchored="yes"><bibl default="NO">ρεϝ. 22, 11</bibl></note> μῖσος, ἵνα ἡ γραφὴ  πληρωθῇ ῾ὁ ἄνομος  ἀνομησάτω ἔτι, καὶ ὁ δίκαιος  δικαιωθήτω ἔτι.᾿<milestone unit="section" n="59" /> καὶ γὰρ τοὺς  ἐναποπνιγέντας τῇ εἱρκτῇ παρέβαλλον  κυσίν, ἐπιμελῶς  παραφυλάσσοντες νύκτωρ καὶ μεθ̓ ἡμέραν μὴ  κηδευθῇ τις ὑφ̓ ἡμῶν: καὶ τότε δὴ  προθέντες τά τε τῶν θηρίων τά τε τοῦ πυρὸς λείψανα, πῇ μὲν  ἐσπαραγμένα, πῇ δὲ
ἠνθρακευμένα, καὶ τῶν λοιπῶν τὰς κεφαλὰς σὺν τοῖς  ἀποτμήμασιν αὐτῶν ὡσαύτως ἀτάφους παρεφύλαττον μετὰ στρατιωτικῆς ἐπιμελείας ἡμέραις
 <note place="unspecified" anchored="yes"><bibl default="NO">αξτς 7, 54</bibl></note>  συχναῖς.
<milestone unit="section" n="60" /> καὶ οἱ μὲν  ἐνεβριμοῦντο καὶ  ἔβρυχον τοὺς ὀδόντας ἐπ̓ αὐτοῖς,  ζητοῦντές τινα περισσοτέραν ἐκδίκησιν παῤ αὐτῶν λαβεῖν, οἱ δὲ  ἐνεγέλων καὶ ἐπετώθαζον,  μεγαλύνοντες ἅμα τὰ εἴδωλα αὐτῶν καὶ ἐκείνοις  προσάπτοντες τὴν τούτων τιμωρίαν, οἱ δὲ  ἐπιεικέστεροι καὶ κατὰ ποσὸν  συμπαθεῖν δοκοῦντες  ὠνείδιζον πολύ, λέγοντες
῾ποῦ ὁ θεὸς αὐτῶν καὶ τί αὐτοὺς  ὤνησεν
ἡ θρῃσκεία, ἣν καὶ πρὸ τῆς ἑαυτῶν  εἵλαντο ψυχῆς;᾿<milestone unit="section" n="61" /> καὶ τὰ μὲν ἀπ̓ ἐκείνων τοιαύτην  εἶχε τὴν  ποικιλίαν, 
<pb id="v.1.p.436" />
τὰ δὲ καθ̓ ἡμᾶς ἐν μεγάλῳ καθειστήκει  πένθει διὰ
τὸ μὴ δύνασθαι τὰ σώματα κρύψαι τῇ γῇ: οὔτε γὰρ νὺξ  συνεβάλλετο ἡμῖν. πρὸς τοῦτο οὔτε  ἀργύρια ἔπειθεν οὔτε  λιτανεία ἐδυσώπει, παντὶ δὲ τρόπῳ  παρετήρουν, ὡς μέγα τι  κερδανοῦντες, εἰ μὴ τύχοιεν  ταφῆς.</p></q><milestone unit="section" n="62" /> </p>

<p>
Τούτοις ἑξῆς μεθ̓ ἕτερά φασιν: <q direct="unspecified">τὰ οὖν σώματα τῶν μαρτύρων παντοίως παραδειγματισθέντα καὶ  αἰθριασθέντα ἐπὶ ἡμέρας ἕξ, μετέπειτα  καέντα καὶ  αἰθαλωθέντα ὑπὸ τῶν ἀνόμων  κατεσαρώθη εἰς τὸν  Ῥοδανὸν ποταμὸν πλησίον παραρρέοντα, ὅπως μηδὲ  λείψανον αὐτῶν φαίνηται ἐπὶ τῆς γῆς ἔτι.
<milestone unit="section" n="63" />καὶ ταῦτ̓ ἔπραττον ὡς δυνάμενοι νικῆσαι τὸν θεὸν 
καὶ ἀφελέσθαι αὐτῶν τὴν  παλιγγενεσίαν, ἵνα, ὡς ἔλεγον ἐκεῖνοι, ῾μηδὲ ἐλπίδα  σχῶσιν ἀναστάσεως,
ἐφ̓ ᾗ  πεποιθότες ξένην τινὰ καὶ καινὴν  εἰσάγουσιν ἡμῖν θρῃσκείαν καὶ  καταφρονοῦσι τῶν δεινῶν, ἕτοιμοι καὶ μετὰ χαρᾶς  ἥκοντες ἐπὶ τὸν θάνατον: νῦν ἴδωμεν εἰ  ἀναστήσονται καὶ εἰ δύναται  βοηθῆσαι αὐτοῖς ὁ θεὸς αὐτῶν καὶ  ἐξελέσθαι ἐκ τῶν χειρῶν ἡμῶν.᾿</q> </p>
</div2>

<div2 type="chapter" n="2" org="uniform" sample="complete">

<p><milestone unit="section" n="1" /> Τοιαῦτα καὶ τὰ κατὰ τὸν δεδηλωμένον αὐτοκράτορα 
ταῖς Χριστοῦ συμβέβηκεν ἐκκλησίαις,
ἀφ̓ ὧν καὶ τὰ ἐν ταῖς λοιπαῖς ἐπαρχίαις  ἐνηργημένα  εἰκότι λογισμῷ  στοχάζεσθαι πάρεστιν. ἄξιον τούτοις
ἐκ τῆς αὐτῆς ἐπισυνάψαι γραφῆς λέξεις ἑτέρας, δἰ ὧν τὸ  ἐπιεικὲς καὶ φιλάνθρωπον τῶν δεδηλωμένων μαρτύρων  ἀναγέγραπται τούτοις αὐτοῖς τοῖς ῥήμασιν: <q direct="unspecified">οἳ<milestone unit="section" n="2" /> καὶ ἐπὶ τοσοῦτον ζηλωταὶ 
 <note place="unspecified" anchored="yes"><bibl default="NO">πηιι. 2, 6</bibl></note> καὶ  μιμηταὶ Χριστοῦ  ἐγένοντο, ὃς ἐν μορφῇ θεοῦ ὑπάρχων οὐχ ἁρπαγμὸν ἡγήσατο τὸ εἶναι ἴσα θεῷ, ὥστε ἐν τοιαύτῃ δόξῃ ὑπάρχοντες καὶ οὐχ ἅπαξ
<pb id="v.1.p.438" /> οὐδὲ δὶς ἀλλὰ πολλάκις μαρτυρήσαντες καὶ ἐκ θηρίων αὖθις  ἀναληφθέντες καὶ τὰ  καυτήρια καὶ τοὺς μώλωπας καὶ τὰ τραύματα ἔχοντες  περικείμενα,
οὔτ̓ αὐτοὶ μάρτυρας ἑαυτοὺς  ἀνεκήρυττον οὔτε μὴν ἡμῖν ἐπέτρεπον τούτῳ τῷ ὀνόματι  προσαγορεύειν αὐτούς, ἀλλ̓ εἴ ποτέ τις ἡμῶν δἰ ἐπιστολῆς ἢ διὰ λόγου μάρτυρας αὐτοὺς προσεῖπεν,  ἐπέπλησσον πικρῶς.
<milestone unit="section" n="3" /> ἡδέως γὰρ  παρεχώρουν τὴν 
 <note place="unspecified" anchored="yes"><bibl default="NO">ρεϝ. 3, 14</bibl></note> τῆς μαρτυρίας προσηγορίαν τῷ Χριστῷ, τῷ  πιστῷ
 <note place="unspecified" anchored="yes"><bibl default="NO">ρεϝ. 1, 5</bibl></note> καὶ ἀληθινῷ μάρτυρι καὶ  πρωτοτόκῳ τῶν νεκρῶν
 <note place="unspecified" anchored="yes"><bibl default="NO">αξτς 3, 15</bibl></note> καὶ ἀρχηγῷ τῆς ζωῆς τοῦ θεοῦ, καὶ  ἐπεμιμνήσκοντο τῶν  ἐξεληλυθότων ἤδη μαρτύρων καὶ ἔλεγον
῾ἐκεῖνοι ἤδη μάρτυρες, οὓς ἐν τῇ ὁμολογίᾳ Χριστὸς ἠξίωσεν ἀναληφθῆναι, ἐπισφραγισάμενος αὐτῶν διὰ τῆς ἐξόδου τὴν μαρτυρίαν, ἡμεῖς δὲ  ὁμόλογοι  μέτριοι καὶ  ταπεινοί,᾿ καὶ μετὰ δακρύων  παρεκάλουν τοὺς ἀδελφοὺς δεόμενοι ἵνα  ἐκτενεῖς  εὐχαὶ  γίνωνται πρὸς τὸ τελειωθῆναι αὐτούς.
<milestone unit="section" n="4" /> καὶ τὴν μὲν δύναμιν τῆς μαρτυρίας ἔργῳ  ἐπεδείκνυντο, πολλὴν παρρησίαν ἄγοντες πρὸς τὰ ἔθνη, καὶ τὴν εὐγένειαν διὰ τῆς ὑπομονῆς καὶ  ἀφοβίας καὶ  ἀτρομίας φανερὰν  ἐποίουν, τὴν δὲ πρὸς τοὺς ἀδελφοὺς τῶν μαρτύρων προσηγορίαν  παρῃτοῦντο,  ἐμπεπλησμένοι φόβου θεοῦ.</q><milestone unit="section" n="5" />  <note place="unspecified" anchored="yes"><bibl default="NO">1 πετερ 5, 6</bibl></note> Καὶ αὖθις μετὰ βραχέα φασίν: <q direct="unspecified">ἐταπείνουν ἑαυτοὺς ὑπὸ τὴν  κραταιὰν χεῖρα, ὑφ̓ ἧς ἱκανῶς νῦν εἰσιν  ὑψωμένοι. τότε δὲ πᾶσι μὲν  ἀπελογοῦντο,  κατηγόρουν δὲ  οὐδενός:  ἔλυον ἅπαντας,  ἐδέσμευον
<pb id="v.1.p.440" /> 
δὲ οὐδένα: καὶ ὑπὲρ τῶν τὰ δεινὰ  διατιθέντων
 <note place="unspecified" anchored="yes"><bibl default="NO">αξτς 7, 60</bibl></note>  ηὔχοντο, καθάπερ Στέφανος ὁ  τέλειος μάρτυς
κύριε, μὴ  στήσῃς αὐτοῖς τὴν ἁμαρτίαν ταύτην.᾿
εἰ δ̓ ὑπὲρ τῶν λιθαζόντων  ἐδέετο,  πόσῳ μᾶλλον ὑπὲρ τῶν ἀδελφῶν.</q><milestone unit="section" n="6" /> Καὶ αὖθίς φασι μεθ̓ ἕτερα: <q direct="unspecified">οὗτος γὰρ καὶ μέγιστος αὐτοῖς πρὸς αὐτὸν ὁ πόλεμος ἐγένετο διὰ τὸ γνήσιον τῆς ἀγάπης, ἵνα  ἀποπνιχθεὶς ὁ  θὴρ οὓς πρότερον ᾤετο καταπεπωκέναι, ζῶντας  ἐξεμέσῃ.
 <note place="unspecified" anchored="yes"><bibl default="NO">γαλ. 6, 4</bibl></note> οὐ γὰρ  ἔλαβον  καύχημα κατὰ τῶν  πεπτωκότων,
ἀλλ̓ ἐν οἷς  ἐπλεόναζον αὐτοί, τοῦτο τοῖς  ἐνδεεστέροις  ἐπήρκουν  μητρικὰ σπλάγχνα ἔχοντες, καὶ πολλὰ περὶ αὐτῶν  ἐκχέοντες  δάκρυα πρὸς τὸν πατέρα, ζωὴν  ᾐτήσαντο, <milestone unit="section" n="7" />καὶ ἔδωκεν αὐτοῖς: ἣν 
καὶ  συνεμερίσαντο τοῖς πλησίον, κατὰ πάντα  νικηφόροι πρὸς θεὸν  ἀπελθόντες. εἰρήνην ἀγαπήσαντες ἀεὶ καὶ εἰρήνην ἡμῖν  παρεγγυήσαντες,
μετ̓ εἰρήνης  ἐχώρησαν πρὸς θεόν, μὴ καταλιπόντες πόνον τῇ μητρὶ μηδὲ στάσιν καὶ πόλεμον τοῖς ἀδελφοῖς ἀλλὰ χαρὰν καὶ εἰρήνην καὶ ὁμόνοιαν
καὶ ἀγάπην.</q><milestone unit="section" n="8" /> ταῦτα καὶ περὶ τῆς τῶν μακαρίων ἐκείνων πρὸς τοὺς  παραπεπτωκότας τῶν ἀδελφῶν στοργῆς ὠφελίμως  προκείσθω τῆς  ἀπανθρώπου καὶ  ἀνηλεοῦς ἕνεκα διαθέσεως τῶν μετὰ ταῦτα ἀφειδῶς τοῖς Χριστοῦ  μέλεσιν  προσενηνεγμένων.
</p>
</div2>

<div2 type="chapter" n="3" org="uniform" sample="complete">

<p><milestone unit="section" n="1" />Ἡ δ̓ αὐτὴ τῶν προειρημένων μαρτύρων γραφὴ καὶ ἄλλην τινὰ μνήμης ἀξίαν ἱστορίαν περιέχει,
ἣν καὶ οὐδεὶς ἂν γένοιτο φθόνος μὴ οὐχὶ τῶν
<pb id="v.1.p.442" /> ἐντευξομένων εἰς γνῶσιν προθεῖναι: ἔχει δὲ οὕτως.
<milestone unit="section" n="2" /> Ἀλκιβιάδου γάρ τινος ἐξ αὐτῶν πάνυ  αὐχμηρὸν  βιοῦντος βίον καὶ μηδενὸς ὅλως τὸ πρότερον  μεταλαμβάνοντος, ἀλλ̓ ἢ  ἄρτῳ μόνῳ καὶ ὕδατι χρωμένου πειρωμένου τε καὶ ἐν τῇ εἱρκτῇ οὕτω διάγειν, Ἀττάλῳ μετὰ τὸν πρῶτον ἀγῶνα ὃν ἐν
τῷ ἀμφιθεάτρῳ  ἤνυσεν,  ἀπεκαλύφθη ὅτι μὴ καλῶς  ποιοίη ὁ Ἀλκιβιάδης μὴ χρώμενος τοῖς  κτίσμασι τοῦ θεοῦ καὶ ἄλλοις τύπον  σκανδάλου  ὑπολειπόμενος.
<milestone unit="section" n="3" /> πεισθεὶς δὲ ὁ Ἀλκιβιάδης πάντων ἀνέδην  μετελάμβανεν καὶ  ηὐχαρίστει τῷ θεῷ: οὐ γὰρ  ἀνεπίσκεπτοι χάριτος θεοῦ ἦσαν, ἀλλὰ τὸ πνεῦμα τὸ ἅγιον ἦν σύμβουλον αὐτοῖς. καὶ ταῦτα μὲν ὡδὶ ἐχέτω.
<milestone unit="section" n="4" />Τῶν δ̓ ἀμφὶ τὸν Μοντανὸν καὶ Ἀλκιβιάδην καὶ Θεόδοτον περὶ τὴν Φρυγίαν ἄρτι τότε πρῶτον τὴν
περὶ τοῦ προφητεύειν ὑπόληψιν παρὰ πολλοῖς
ἐκφερομένων ῾πλεῖσται γὰρ οὖν καὶ ἄλλαι  παραδοξοποιίαι τοῦ θείου χαρίσματος εἰς ἔτι τότε κατὰ διαφόρους ἐκκλησίας  ἐκτελούμεναι πίστιν παρὰ πολλοῖς τοῦ κἀκείνους προφητεύειν παρεῖχον̓
καὶ δὴ διαφωνίας ὑπαρχούσης περὶ τῶν δεδηλωμένων, αὖθις οἱ κατὰ τὴν Γαλλίαν ἀδελφοὶ τὴν ἰδίαν κρίσιν καὶ περὶ τούτων  εὐλαβῆ καὶ  ὀρθοδοξοτάτην  ὑποτάττουσιν,  ἐκθέμενοι καὶ τῶν παῤ αὐτοῖς τελειωθέντων μαρτύρων διαφόρους ἐπιστολάς,
ἃς ἐν δεσμοῖς ἔτι ὑπάρχοντες τοῖς ἐπ̓ Ἀσίας καὶ Φρυγίας ἀδελφοῖς  διεχάραξαν, οὐ μὴν ἀλλὰ καὶ  Ἐλευθέρῳ τῷ τότε Ῥωμαίων ἐπισκόπῳ, τῆς τῶν ἐκκλησιῶν εἰρήνης ἕνεκα  πρεσβεύοντες.
<pb id="v.1.p.444" />
</p>
</div2>

<div2 type="chapter" n="4" org="uniform" sample="complete">

<p><milestone unit="section" n="1" />Οἱ δ̓ αὐτοὶ μάρτυρες καὶ τὸν Εἰρηναῖον, πρεσβύτερον ἤδη τότ̓ ὄντα τῆς ἐν Λουγδούνῳ παροικίας,
τῷ δηλωθέντι κατὰ Ῥώμην ἐπισκόπῳ  συνίστων, πλεῖστα τῷ ἀνδρὶ  μαρτυροῦντες, ὡς αἱ τοῦτον  ἔχουσαι τὸν τρόπον  δηλοῦσι φωναί: <q direct="unspecified">χαίρειν<milestone unit="section" n="2" /> ἐν θεῷ σε πάλιν εὐχόμεθα καὶ ἀεί, πάτερ  Ἐλεύθερε.
 <note place="unspecified" anchored="yes"><bibl default="NO">ρεν. 1, 9</bibl></note> ταῦτά σοι τὰ γράμματα  προετρεψάμεθα τὸν ἀδελφὸν ἡμῶν καὶ κοινωνὸν Εἰρηναῖον  διακομίσαι, καὶ  παρακαλοῦμεν ἔχειν σε αὐτὸν ἐν παραθέσει, ζηλωτὴν ὄντα τῆς διαθήκης Χριστοῦ. εἰ γὰρ  ᾔδειμεν τόπον τινὶ δικαιοσύνην  περιποιεῖσθαι, ὡς πρεσβύτερον ἐκκλησίας, ὅπερ ἐστὶν ἐπ̓ αὐτῷ, ἐν πρώτοις ἂν  παρεθέμεθα.</q><milestone unit="section" n="3" /> Τί δεῖ καταλέγειν τὸν ἐν τῇ δηλωθείσῃ γραφῇ 
τῶν μαρτύρων κατάλογον, ἰδίᾳ μὲν τῶν  ἀποτμήσει κεφαλῆς τετελειωμένων, ἰδίᾳ δὲ τῶν θηρσὶν εἰς βορὰν  παραβεβλημένων, καὶ αὖθις τῶν ἐπὶ τῆς εἱρκτῆς  κεκοιμημένων, τόν τε ἀριθμὸν τῶν εἰς ἔτι τότε  περιόντων ὁμολογητῶν; ὅτῳ γὰρ φίλον, καὶ ταῦτα ῥᾴδιον πληρέστατα διαγνῶναι μετὰ χεῖρας  ἀναλαβόντι τὸ σύγγραμμα, ὃ καὶ αὐτὸ τῇ τῶν μαρτύρων συναγωγῇ πρὸς ἡμῶν, ὡς γοῦν ἔφην, κατείλεκται. ἀλλὰ τὰ μὲν ἐπ̓ Ἀντωνίνου τοιαῦτα.
</p>
</div2>

<div2 type="chapter" n="5" org="uniform" sample="complete">

<p><milestone unit="section" n="1" />Τούτου δὴ ἀδελφὸν Μάρκον  Αὐρήλιον Καίσαρα λόγος ἔχει  Γερμανοῖς καὶ  Σαρμάταις  ἀντιπαραταττόμενον  μάχῃ, δίψει  πιεζομένης αὐτοῦ τῆς στρατιᾶς, ἐν  ἀμηχανίᾳ γενέσθαι: τοὺς δ̓ ἐπὶ τῆς  Μελιτηνῆς οὕτω καλουμένης  λεγεῶνος στρατιώτας διὰ πίστεως ἐξ ἐκείνου καὶ εἰς δεῦρο συνεστώσης
ἐν τῇ πρὸς τοὺς πολεμίους παρατάξει γόνυ  θέντας
ἐπὶ γῆν κατὰ τὸ οἰκεῖον ἡμῖν τῶν εὐχῶν ἔθος ἐπὶ
<pb id="v.1.p.446" /> τὰς πρὸς τὸν θεὸν  ἱκεσίας  τραπέσθαι,
<milestone unit="section" n="2" /> παραδόξου 
δὲ τοῖς  πολεμίοις τοῦ τοιούτου δὴ  θεάματος  φανέντος, ἄλλο τι λόγος ἔχει παραδοξότερον  ἐπικαταλαβεῖν αὐτίκα,  σκηπτὸν μὲν εἰς φυγὴν καὶ ἀπώλειαν  συνελαύνοντα τοὺς πολεμίους,  ὄμβρον δὲ ἐπὶ τὴν τῶν τὸ θεῖον  παρακεκληκότων  στρατιάν, πᾶσαν αὐτὴν ἐκ τοῦ  δίψους μέλλουσαν ὅσον οὔπω
διαφθείρεσθαι  ἀνακτώμενον.
<milestone unit="section" n="3" />Ἡ δ̓ ἱστορία φέρεται μὲν καὶ παρὰ τοῖς πόρρω τοῦ καθ̓ ἡμᾶς λόγου  συγγραφεῦσιν οἷς  μέλον γέγονεν τῆς κατὰ τοὺς δηλουμένους γραφῆς, δεδήλωται δὲ καὶ πρὸς τῶν ἡμετέρων. ἀλλὰ τοῖς μὲν ἔξωθεν  ἱστορικοῖς, ἅτε τῆς πίστεως  ἀνοικείοις, τέθειται μὲν τὸ παράδοξον, οὐ μὴν καὶ ταῖς τῶν ἡμετέρων εὐχαῖς τοῦθ̓  ὡμολογήθη γεγονέναι: τοῖς
δέ γε  ἡμετέροις, ἅτε ἀληθείας φίλοις,  ἁπλῷ καὶ  ἀκακοήθει τρόπῳ τὸ πραχθὲν παραδέδοται.
<milestone unit="section" n="4" /> τούτων 
δ̓ ἂν εἴη καὶ Ἀπολινάριος, ἐξ ἐκείνου φήσας τὴν δἰ εὐχῆς τὸ παράδοξον  πεποιηκυῖαν  λεγεῶνα οἰκείαν τῷ γεγονότι πρὸς τοῦ βασιλέως εἰληφέναι προσηγορίαν,  κεραυνοβόλον τῇ Ῥωμαίων  ἐπικληθεῖσαν φωνῇ.
<milestone unit="section" n="5" /> μάρτυς δὲ τούτων γένοιτ̓ ἂν ἀξιόχρεως ὁ  Τερτυλλιανός, τὴν Ῥωμαϊκὴν τῇ συγκλήτῳ προσφωνήσας ὑπὲρ τῆς πίστεως ἀπολογίαν,
ἧς καὶ πρόσθεν ἐμνημονεύσαμεν, τήν τε ἱστορίαν  βεβαιῶν σὺν ἀποδείξει μείζονι καὶ  ἐναργεστέρᾳ:
 <milestone unit="section" n="6" /><note place="unspecified" anchored="yes"><bibl default="NO">τερτυλλ. απολ. 5</bibl></note> γράφει δ̓ οὖν καὶ αὐτός, λέγων Μάρκου τοῦ  συνετωτάτου βασιλέως ἐπιστολὰς εἰς ἔτι νῦν φέρεσθαι ἐν αἷς αὐτὸς μαρτυρεῖ ἐν  Γερμανίᾳ
<pb id="v.1.p.448" /> ὕδατος ἀπορίᾳ μέλλοντα αὐτοῦ τὸν στρατὸν διαφθείρεσθαι ταῖς τῶν Χριστιανῶν εὐχαῖς  σεσῶσθαι, τοῦτον δέ φησιν καὶ θάνατον ἀπειλῆσαι τοῖς κατηγορεῖν ἡμῶν  ἐπιχειροῦσιν:
<milestone unit="section" n="7" /> οἷς ὁ δηλωθεὶς ἀνὴρ καὶ ταῦτα  προσεπιλέγει: <q direct="unspecified">ποταποὶ οὖν οἱ νόμοι οὗτοι, οὓς καθ̓ ἡμῶν μόνων  ἕπονται ἀσεβεῖς  ἄδικοι  ὠμοί; οὓς οὔτε Οὐεσπασιανὸς  ἐφύλαξεν, καίτοι γε Ἰουδαίους  νικήσας, οὓς Τραϊανὸς ἐκ μέρους  ἐξουθένησεν,  κωλύων ἐκζητεῖσθαι Χριστιανούς, οὓς οὔτε  Ἁδριανός, καίτοι γε πάντα τὰ  περίεργα  πολυπραγμονῶν, οὔτε ὁ Εὐσεβὴς ἐπικληθεὶς  ἐπεκύρωσεν.</q> ἀλλὰ ταῦτα μὲν ὅπῃ τις ἐθέλοι,  τιθέσθω:
<milestone unit="section" n="8" /> μετίωμεν δ̓ ἡμεῖς ἐπὶ τὴν τῶν ἑξῆς ἀκολουθίαν.  Ποθεινοῦ δὴ ἐφ̓ ὅλοις τῆς ζωῆς ἔτεσιν ἐνενήκοντα σὺν τοῖς ἐπὶ Γαλλίας  μαρτυρήσασιν τελειωθέντος, Εἰρηναῖος τῆς κατὰ  Λούγδουνον ἧς ὁ  Ποθεινὸς ἡγεῖτο παροικίας τὴν ἐπισκοπὴν διαδέχεται: Πολυκάρπου
δὲ τοῦτον  ἀκουστὴν γενέσθαι κατὰ τὴν νέαν  ἐμανθάνομεν ἡλικίαν.
<milestone unit="section" n="9" /> οὗτος τῶν ἐπὶ Ῥώμης τὴν διαδοχὴν ἐπισκόπων ἐν τρίτῃ συντάξει τῶν πρὸς τὰς αἱρέσεις παραθέμενος, εἰς Ἐλεύθερον,
οὗ τὰ κατὰ τοὺς χρόνους ἡμῖν  ἐξετάζεται, ὡς ἂν
δὴ κατ̓ αὐτὸν  σπουδαζομένης αὐτῷ τῆς γραφῆς,
 <note place="unspecified" anchored="yes"><bibl default="NO">ιρεν. 3, 3. 3</bibl></note> τὸν κατάλογον  ἵστησι, γράφων ὧδε: 
</p>
</div2>

<div2 type="chapter" n="6" org="uniform" sample="complete">

<p><milestone unit="section" n="1" /> <q direct="unspecified">θεμελιώσαντες οὖν καὶ  οἰκοδομήσαντες οἱ μακάριοι ἀπόστολοι τὴν ἐκκλησίαν,  Λίνῳ τὴν τῆς ἐπισκοπῆς
λειτουργίαν  ἐνεχείρισαν: τούτου τοῦ  Λίνου Παῦλος
 <note place="unspecified" anchored="yes"><bibl default="NO">2 τιμ. 4, 21</bibl></note> ἐν ταῖς πρὸς Τιμόθεον ἐπιστολαῖς μέμνηται.  <milestone unit="section" n="2" />διαδέχεται δ̓ αὐτὸν Ἀνέγκλητος, μετὰ τοῦτον δὲ τρίτῳ τόπῳ ἀπὸ τῶν ἀποστόλων τὴν ἐπισκοπὴν κληροῦται Κλήμης, ὁ καὶ  ἑορακὼς τοὺς μακαρίους
<pb id="v.1.p.450" /> ἀποστόλους καὶ συμβεβληκὼς αὐτοῖς καὶ ἔτι  ἔναυλον τὸ κήρυγμα τῶν ἀποστόλων καὶ τὴν παράδοσιν πρὸ ὀφθαλμῶν ἔχων, οὐ μόνος: ἔτι γὰρ πολλοὶ  ὑπελείποντο τότε ὑπὸ τῶν ἀποστόλων  δεδιδαγμένοι.
<milestone unit="section" n="3" /> ἐπὶ τούτου οὖν τοῦ Κλήμεντος στάσεως οὐκ  ὀλίγης τοῖς ἐν Κορίνθῳ γενομένης ἀδελφοῖς, ἐπέστειλεν ἡ ἐν Ῥώμῃ ἐκκλησία  ἱκανωτάτην γραφὴν τοῖς Κορινθίοις, εἰς εἰρήνην συμβιβάζουσα αὐτοὺς καὶ  ἀνανεοῦσα τὴν πίστιν αὐτῶν
καὶ ἣν νεωστὶ ἀπὸ τῶν ἀποστόλων παράδοσιν εἰλήφει.</q>  <note place="unspecified" anchored="yes"><bibl default="NO">ιρεν. 3, 3, 3</bibl></note> Καὶ μετὰ βραχέα φησίν: <q direct="unspecified">τὸν<milestone unit="section" n="4" /> δὲ Κλήμεντα τοῦτον διαδέχεται Εὐάρεστος καὶ τὸν  Εὐάρεστον Ἀλέξανδρος, εἶθ̓ οὕτως ἕκτος ἀπὸ τῶν ἀποστόλων καθίσταται Ξύστος, μετὰ δὲ τοῦτον Τελεσφόρος,
ὃς καὶ ἐνδόξως ἐμαρτύρησεν: ἔπειτα Ὑγῖνος, εἶτα Πίος, μεθ̓ ὃν Ἀνίκητος. διαδεξαμένου τὸν Ἀνίκητον Σωτῆρος, νῦν δωδεκάτῳ τόπῳ τὸν τῆς ἐπισκοπῆς
ἀπὸ τῶν ἀποστόλων κατέχει κλῆρον Ἐλεύθερος. <milestone unit="section" n="5" />τῇ αὐτῇ τάξει καὶ τῇ αὐτῇ  διδαχῇ 
ἥ τε ἀπὸ τῶν ἀποστόλων ἐν τῇ ἐκκλησίᾳ παράδοσις καὶ τὸ τῆς ἀληθείας κήρυγμα  κατήντηκεν εἰς ἡμᾶς.</q> </p>
</div2>

<div2 type="chapter" n="7" org="uniform" sample="complete">

<p><milestone unit="section" n="1" /> Ταῦτα ὁ Εἰρηναῖος ἀκολούθως ταῖς  προδιεξοδευθείσαις ἡμῖν  ὑπογράψας ἱστορίαις ἐν οἷς ἐπέγραψεν, πέντε  οὖσι τὸν ἀριθμόν,  Ἐλέγχου καὶ
 <note place="unspecified" anchored="yes"><bibl default="NO">1 τιμ. 6, 20</bibl></note> ἀνατροπῆς τῆς ψευδωνύμου γνώσεως, ἐν δευτέρῳ
τῆς αὐτῆς ὑποθέσεως, ὅτι δὴ καὶ εἰς αὐτὸν ὑποδείγματα
τῆς θείας καὶ παραδόξου δυνάμεως ἐν ἐκκλησίαις τισὶν  ὑπολέλειπτο, διὰ τούτων ἐπισημαίνεται,
<pb id="v.1.p.452" />
 <note place="unspecified" anchored="yes"><bibl default="NO">ιρεν. 2, 31, 2</bibl></note> λέγων: <q direct="unspecified">τοσοῦτον<milestone unit="section" n="2" /> δὲ  ἀποδέουσιν τοῦ νεκρὸν  ἐγεῖραι, καθὼς ὁ κύριος ἤγειρεν καὶ οἱ ἀπόστολοι
διὰ προσευχῆς καὶ ἐν τῇ ἀδελφότητι πολλάκις
διὰ τὸ ἀναγκαῖον καὶ τῆς κατὰ τόπον ἐκκλησίας πάσης  αἰτησαμένης μετὰ νηστείας καὶ  λιτανείας πολλῆς ἐπέστρεψεν τὸ πνεῦμα τοῦ  τετελευτηκότος καὶ  ἐχαρίσθη ὁ ἄνθρωπος ταῖς εὐχαῖς τῶν ἁγίων.</q>  <note place="unspecified" anchored="yes"><bibl default="NO">ιρεν. 2, 32, 4</bibl></note> καὶ αὖθίς φησιν μεθ̓ ἕτερα: <q direct="unspecified">εἰ<milestone unit="section" n="3" /> δὲ καὶ τὸν κύριον  φαντασιωδῶς τὰ τοιαῦτα πεποιηκέναι  φήσουσιν, ἐπὶ τὰ προφητικὰ  ἀνάγοντες αὐτούς, ἐξ αὐτῶν ἐπιδείξομεν πάντα οὕτως περὶ αὐτοῦ καὶ  προειρῆσθαι
καὶ γεγονέναι βεβαίως καὶ αὐτὸν μόνον εἶναι τὸν υἱὸν τοῦ θεοῦ: δἰ ὃ καὶ ἐν τῷ ἐκείνου ὀνόματι οἱ ἀληθῶς αὐτοῦ μαθηταί, παῤ αὐτοῦ λαβόντες τὴν χάριν ἐπιτελοῦσιν ἐπ̓ εὐεργεσίᾳ τῇ τῶν λοιπῶν ἀνθρώπων, καθὼς εἷς ἕκαστος τὴν δωρεὰν εἴληφεν παῤ αὐτοῦ. <milestone unit="section" n="4" />οἱ μὲν γὰρ δαίμονας  ἐλαύνουσιν βεβαίως καὶ ἀληθῶς, ὥστε πολλάκις
καὶ πιστεύειν ἐκείνους αὐτοὺς τοὺς  καθαρισθέντας ἀπὸ τῶν πονηρῶν πνευμάτων καὶ εἶναι ἐν τῇ ἐκκλησίᾳ, οἱ δὲ καὶ πρόγνωσιν ἔχουσιν τῶν μελλόντων καὶ ὀπτασίας καὶ  ῥήσεις  προφητικάς, ἄλλοι δὲ τοὺς  κάμνοντας διὰ τῆς τῶν χειρῶν ἐπιθέσεως  ἰῶνται καὶ  ὑγιεῖς  ἀποκαθιστᾶσιν, ἤδη
δέ, καθὼς ἔφαμεν, καὶ  νεκροὶ  ἠγέρθησαν καὶ  παρέμειναν σὺν ἡμῖν ἔτεσιν  ἱκανοῖς, καί, τί γάρ;
<milestone unit="section" n="5" /> οὐκ ἔστιν ἀριθμὸν εἰπεῖν τῶν χαρισμάτων ὧν κατὰ παντὸς τοῦ κόσμου ἡ ἐκκλησία παρὰ θεοῦ λαβοῦσα
ἐν τῷ ὀνόματι Ἰησοῦ Χριστοῦ τοῦ σταυρωθέντος ἐπὶ Ποντίου Πιλάτου ἑκάστης ἡμέρας ἐπ̓ εὐεργεσίᾳ
<pb id="v.1.p.454" />
τῇ τῶν ἐθνῶν  ἐπιτελεῖ, μήτε  ἐξαπατῶσά τινας
 <note place="unspecified" anchored="yes"><bibl default="NO">ματτ. 10, 8</bibl></note> μήτε ἐξαργυριζομένη: ὡς γὰρ δωρεὰν εἴληφεν παρὰ θεοῦ, δωρεὰν καὶ  διακονεῖ.</q><milestone unit="section" n="6" /> καὶ ἐν ἑτέρῳ δὲ τόπῳ
 <note place="unspecified" anchored="yes"><bibl default="NO">ιρεν. 5, 6, 1</bibl></note> ὁ αὐτὸς γράφει: <q direct="unspecified">καθὼς καὶ πολλῶν  ἀκούομεν ἀδελφῶν ἐν τῇ ἐκκλησίᾳ προφητικὰ χαρίσματα ἐχόντων καὶ  παντοδαπαῖς  λαλούντων διὰ τοῦ πνεύματος  γλώσσαις καὶ τὰ  κρύφια τῶν ἀνθρώπων εἰς φανερὸν  ἀγόντων ἐπὶ τῷ  συμφέροντι καὶ τὰ μυστήρια τοῦ θεοῦ  ἐκδιηγουμένων.</q> ταῦτα καὶ περὶ τοῦ διαφορὰς χαρισμάτων μέχρι καὶ τῶν δηλουμένων χρόνων παρὰ τοῖς  ἀξίοις διαμεῖναι.
</p>
</div2>

<div2 type="chapter" n="8" org="uniform" sample="complete">

<p><milestone unit="section" n="1" /> Ἐπεὶ δὲ  ἀρχόμενοι τῆς πραγματείας  ὑπόσχεσιν πεποιήμεθα παραθήσεσθαι κατὰ καιρὸν  εἰπόντες
τὰς τῶν ἀρχαίων ἐκκλησιαστικῶν πρεσβυτέρων
τε καὶ συγγραφέων φωνὰς ἐν αἷς τὰς περὶ τῶν ἐνδιαθήκων γραφῶν εἰς αὐτοὺς  κατελθούσας παραδόσεις γραφῇ παραδεδώκασιν, τούτων δὲ καὶ ὁ Εἰρηναῖος ἦν, φέρε, καὶ τὰς αὐτοῦ παραθώμεθα λέξεις, <milestone unit="section" n="2" />καὶ πρώτας γε τὰς περὶ τῶν ἱερῶν εὐαγγελίων,
 <note place="unspecified" anchored="yes"><bibl default="NO">ιρεν. 3, 1, 1</bibl></note> οὕτως ἐχούσας: <q direct="unspecified">ὁ μὲν δὴ Ματθαῖος ἐν τοῖς Ἑβραίοις τῇ ἰδίᾳ αὐτῶν διαλέκτῳ καὶ γραφὴν  ἐξήνεγκεν εὐαγγελίου, τοῦ Πέτρου καὶ τοῦ Παύλου
ἐν Ῥώμῃ  εὐαγγελιζομένων καὶ  θεμελιούντων τὴν ἐκκλησίαν:
<milestone unit="section" n="3" /> μετὰ δὲ τὴν τούτων ἔξοδον Μάρκος,
ὁ μαθητὴς καὶ ἑρμηνευτὴς Πέτρου, καὶ αὐτὸς τὰ ὑπὸ Πέτρου  κηρυσσόμενα ἐγγράφως ἡμῖν παραδέδωκεν: καὶ Λουκᾶς δέ, ὁ  ἀκόλουθος Παύλου, τὸ
ὑπ̓ ἐκείνου  κηρυσσόμενον εὐαγγέλιον ἐν βίβλῳ  κατέθετο.
<milestone unit="section" n="4" /> ἔπειτα Ἰωάννης, ὁ μαθητὴς τοῦ κυρίου,
 <note place="unspecified" anchored="yes"><bibl default="NO">Jοην 13, 25. 21, 20</bibl></note> ὁ καὶ ἐπὶ τὸ στῆθος αὐτοῦ ἀναπεσών, καὶ αὐτὸς ἐξέδωκεν τὸ εὐαγγέλιον, ἐν Ἐφέσῳ τῆς Ἀσίας διατρίβων.</q><milestone unit="section" n="5" /> <pb id="v.1.p.456" />
Ταῦτα μὲν οὖν ἐν τρίτῳ τῆς εἰρημένης ὑποθέσεως 
τῷ  προδηλωθέντι εἴρηται, ἐν δὲ τῷ πέμπτῳ περὶ
 <note place="unspecified" anchored="yes"><bibl default="NO">ρεϝ. 13, 18</bibl></note> τῆς Ἰωάννου Ἀποκαλύψεως καὶ τῆς ψήφου τῆς τοῦ ἀντιχρίστου προσηγορίας οὕτως διαλαμβάνει:
 <note place="unspecified" anchored="yes"><bibl default="NO">ιρεν. 5, 30, 1</bibl></note> <q direct="unspecified">τούτων δὲ οὕτως ἐχόντων καὶ ἐν πᾶσι δὲ τοῖς σπουδαίοις καὶ ἀρχαίοις  ἀντιγράφοις τοῦ ἀριθμοῦ τούτου κειμένου καὶ  μαρτυρούντων αὐτῶν ἐκείνων
τῶν κατ̓ ὄψιν τὸν Ἰωάννην ἑορακότων καὶ τοῦ λόγου διδάσκοντος ἡμᾶς ὅτι ὁ ἀριθμὸς τοῦ ὀνόματος
τοῦ θηρίου κατὰ τὴν Ἑλλήνων ψῆφον διὰ
τῶν ἐν αὐτῷ γραμμάτων  ἐμφαίνεται.</q><milestone unit="section" n="6" /> καὶ ὑποκαταβὰς 
 <note place="unspecified" anchored="yes"><bibl default="NO">ιρεν. 5, 30, 3</bibl></note> περὶ τοῦ αὐτοῦ φάσκει: <q direct="unspecified">ἡμεῖς οὖν οὐκ  ἀποκινδυνεύομεν περὶ τοῦ ὀνόματος τοῦ ἀντιχρίστου  ἀποφαινόμενοι  βεβαιωτικῶς. εἰ γὰρ ἔδει ἀναφανδὸν <add>ἐν</add> τῷ νῦν καιρῷ κηρύττεσθαι τοὔνομα αὐτοῦ, δἰ ἐκείνου ἂν ἐρρέθη τοῦ καὶ τὴν ἀποκάλυψιν ἑορακότος: οὐδὲ γὰρ πρὸ πολλοῦ χρόνου ἑωράθη, ἀλλὰ σχεδὸν ἐπὶ τῆς ἡμετέρας γενεᾶς, πρὸς τῷ τέλει τῆς Δομετιανοῦ ἀρχῆς.</q><milestone unit="section" n="7" />  <note place="unspecified" anchored="yes"><bibl default="NO">ιρεν. 3, 16, 5. 8</bibl></note> Ταῦτα καὶ περὶ τῆς Ἀποκαλύψεως ἱστόρηται 
 <note place="unspecified" anchored="yes"><bibl default="NO"><del status="unremarkable">1 Jοην 2, 18-22. 4, 1-3. 5, 1</del></bibl></note> τῷ δεδηλωμένῳ: μέμνηται δὲ καὶ τῆς Ἰωάννου πρώτης ἐπιστολῆς, μαρτυρίας ἐξ αὐτῆς πλείστας
 <note place="unspecified" anchored="yes"><bibl default="NO">ιρεν. 4, 9, 2. 5, 7, 2. 4, 16, 5</bibl></note>  εἰσφέρων, ὁμοίως δὲ καὶ τῆς Πέτρου προτέρας.
 <note place="unspecified" anchored="yes"><bibl default="NO"><del status="unremarkable">1 πετερ 1, 8. 2. 16</del></bibl></note> οὐ μόνον δὲ οἶδεν, ἀλλὰ καὶ ἀποδέχεται τὴν τοῦ
 <note place="unspecified" anchored="yes"><bibl default="NO">ιρεν. 4, 20, 2 <del status="unremarkable">ηερμ. μανδ. 1</del></bibl></note> Ποιμένος γραφήν, λέγων: <q direct="unspecified">καλῶς οὖν ἡ γραφὴ
ἡ λέγουσα πρῶτον πάντων πίστευσον ὅτι εἷς ἐστιν ὁ θεὸς ὁ τὰ πάντα  κτίσας καὶ  καταρτίσας</q> καὶ τὰ ἑξῆς. <milestone unit="section" n="8" />καὶ ῥητοῖς δέ τισιν ἐκ τῆς Σολομῶνος 
 <note place="unspecified" anchored="yes"><bibl default="NO">ιρεν. 4, 38. 3</bibl></note> Σοφίας κέχρηται, μόνον οὐχὶ φάσκων: <q direct="unspecified">ὅρασις
<pb id="v.1.p.458" />
 <note place="unspecified" anchored="yes"><bibl default="NO">ωισδ. 6, 20</bibl></note> δὲ θεοῦ  περιποιητικὴ ἀφθαρσίας, ἀφθαρσία δὲ
 <note place="unspecified" anchored="yes"><bibl default="NO">ιρεν. 4, 27, 1. 2, 28, 1. 30, 1. 31, 1. 32, 1</bibl></note> ἐγγὺς εἶναι ποιεῖ θεοῦ.</q> καὶ  ἀπομνημονευμάτων
δὲ ἀποστολικοῦ τινος πρεσβυτέρου, οὗ τοὔνομα σιωπῇ παρέδωκεν, μνημονεύει ἐξηγήσεις τε αὐτοῦ
 <note place="unspecified" anchored="yes"><bibl default="NO">ιρεν. 4, 6, 2. 5, 26, 2. 28, 4</bibl></note> θείων γραφῶν παρατέθειται.
<milestone unit="section" n="9" /> ἔτι καὶ Ἰουστίνου τοῦ μάρτυρος καὶ Ἰγνατίου μνήμην πεποίηται, μαρτυρίαις αὖθις καὶ ἀπὸ τῶν τούτοις γραφέντων
 <note place="unspecified" anchored="yes"><bibl default="NO">ιρεν. 1, 27. 4</bibl></note> κεχρημένος,  ἐπήγγελται δ̓ αὐτὸς ἐκ τῶν Μαρκίωνος συγγραμμάτων ἀντιλέξειν αὐτῷ ἐν ἰδίῳ σπουδάσματι.
<milestone unit="section" n="10" />Καὶ περὶ τῆς κατὰ τοὺς ἑβδομήκοντα ἑρμηνείας
τῶν  θεοπνεύστων γραφῶν ἄκουε οἷα κατὰ λέξιν
 <note place="unspecified" anchored="yes"><bibl default="NO">ιρεν. 3, 21, 1</bibl></note> γράφει: <q direct="unspecified">ὁ θεὸς οὖν ἄνθρωπος ἐγένετο καὶ αὐτὸς κύριος ἔσωσεν ἡμᾶς, δοὺς τὸ τῆς παρθένου σημεῖον,
ἀλλ̓ οὐχ ὡς  ἔνιοί φασιν τῶν νῦν  τολμώντων
 <note place="unspecified" anchored="yes"><bibl default="NO">ις. 7, 14</bibl></note>  μεθερμηνεύειν τὴν γραφήν, ῾ἰδοὺ ἡ  νεᾶνις ἐν γαστρὶ ἕξει καὶ  τέξεται υἱόν̓: ὡς Θεοδοτίων ἡρμήνευσεν ὁ  Ἐφέσιος καὶ Ἀκύλας ὁ  Ποντικός,
ἀμφότεροι Ἰουδαῖοι  προσήλυτοι, οἷς κατακολουθήσαντες
οἱ  Ἐβιωναῖοι ἐξ Ἰωσὴφ αὐτὸν γεγενῆσθαι φάσκουσιν.</q><milestone unit="section" n="11" /> τούτοις ἐπιφέρει μετὰ
 <note place="unspecified" anchored="yes"><bibl default="NO">ιρεν. 3, 21, 2</bibl></note> βραχέα λέγων: <q direct="unspecified">πρὸ τοῦ γὰρ Ῥωμαίους  κρατῦναι
τὴν ἀρχὴν αὐτῶν, ἔτι τῶν Μακεδόνων τὴν Ἀσίαν  κατεχόντων, Πτολεμαῖος ὁ  Λάγου  φιλοτιμούμενος τὴν ὑπ̓ αὐτοῦ  κατεσκευασμένην  βιβλιοθήκην ἐν Ἀλεξανδρείᾳ  κοσμῆσαι τοῖς πάντων ἀνθρώπων συγγράμμασιν ὅσα γε  σπουδαῖα ὑπῆρχεν,  ᾐτήσατο παρὰ τῶν  Ἱεροσολυμιτῶν εἰς τὴν  Ἑλληνικὴν διάλεκτον σχεῖν αὐτῶν  μεταβεβλημένας τὰς γραφάς.
<milestone unit="section" n="12" />οἱ δέ,  ὑπήκουον γὰρ ἔτι τοῖς  Μακεδόσιν τότε, τοὺς
παῤ αὐτοῖς  ἐμπειροτάτους τῶν γραφῶν καὶ ἀμφοτέρων τῶν διαλέκτων, ἑβδομήκοντα πρεσβυτέρους,
<pb id="v.1.p.460" />  ἔπεμψαν Πτολεμαίῳ, ποιήσαντος τοῦ θεοῦ ὅπερ  ἠβούλετο. <milestone unit="section" n="13" />ὁ δὲ ἰδίᾳ πεῖραν αὐτῶν λαβεῖν θελήσας  εὐλαβηθείς τε μή τι ἄρα  συνθέμενοι  ἀποκρύψωσι τὴν ἐν ταῖς γραφαῖς διὰ τῆς ἑρμηνείας ἀλήθειαν,  χωρίσας αὐτοὺς ἀπ̓ ἀλλήλων  ἐκέλευσε τοὺς πάντας τὴν αὐτὴν ἑρμηνείαν γράφειν, καὶ
τοῦτ̓ ἐπὶ πάντων τῶν βιβλίων ἐποίησεν.
<milestone unit="section" n="14" /> συνελθόντων 
δὲ αὐτῶν ἐπὶ τὸ αὐτὸ παρὰ τῷ Πτολεμαίῳ
καὶ  συναντιβαλόντων ἑκάστου τὴν ἑαυτοῦ ἑρμηνείαν,
ὁ μὲν θεὸς  ἐδοξάσθη, αἱ δὲ  γραφαὶ ὄντως θεῖαι ἐγνώσθησαν, τῶν πάντων τὰ αὐτὰ ταῖς αὐταῖς λέξεσιν καὶ τοῖς αὐτοῖς  ὀνόμασιν  ἀναγορευσάντων
ἀπ̓ ἀρχῆς μέχρι τέλους, ὥστε καὶ τὰ παρόντα ἔθνη γνῶναι ὅτι κατ̓  ἐπίπνοιαν τοῦ θεοῦ εἰσιν  ἑρμηνευμέναι αἱ γραφαί.
<milestone unit="section" n="15" /> καὶ οὐδέν γε θαυμαστὸν τὸν θεὸν τοῦτο  ἐνηργηκέναι, ὅς γε καὶ ἐν τῇ ἐπὶ Ναβουχοδονόσορ  αἰχμαλωσίᾳ τοῦ λαοῦ  διαφθαρεισῶν
τῶν γραφῶν καὶ μετὰ ἑβδομήκοντα ἔτη
τῶν Ἰουδαίων  ἀνελθόντων εἰς τὴν χώραν αὐτῶν, ἔπειτα ἐν τοῖς χρόνοις Ἀρταξέρξου τοῦ Περσῶν
 <note place="unspecified" anchored="yes"><bibl default="NO">1 εζρα 9, 38-41</bibl></note> βασιλέως ἐνέπνευσεν  Ἔσδρᾳ τῷ  ἱερεῖ ἐκ τῆς φυλῆς  Λευὶ τοὺς τῶν  προγεγονότων προφητῶν πάντας  ἀνατάξασθαι λόγους καὶ  ἀποκαταστῆσαι
τῷ λαῷ τὴν διὰ Μωυσέως  νομοθεσίαν.</q> τοσαῦτα
ὁ Εἰρηναῖος.
</p>
</div2>

<div2 type="chapter" n="9" org="uniform" sample="complete">

<p><milestone unit="section" n="1" />  Ἐννέα δὲ καὶ δέκα ἔτεσιν τῇ βασιλείᾳ διαρκέσαντος Ἀντωνίνου,  Κόμοδος τὴν ἡγεμονίαν παραλαμβάνει: οὗ κατὰ τὸ πρῶτον ἔτος τῶν κατ̓ Ἀλεξάνδρειαν ἐκκλησιῶν Ἰουλιανὸς ἐγχειρίζεται
τὴν  ἐπισκοπήν, ἐπὶ δυοκαίδεκα ἔτεσιν Ἀγριππίνου τὴν λειτουργίαν ἀποπλήσαντος.
<pb id="v.1.p.462" />
</p>
</div2>

<div2 type="chapter" n="10" org="uniform" sample="complete">

<p><milestone unit="section" n="1" />  Ἡγεῖτο δὲ τηνικαῦτα τῆς τῶν πιστῶν αὐτόθι διατριβῆς ἀνὴρ κατὰ παιδείαν ἐπιδοξότατος, ὄνομα αὐτῷ Πάνταινος, ἐξ ἀρχαίου ἔθους διδασκαλείου
τῶν ἱερῶν λόγων παῤ αὐτοῖς συνεστῶτος: ὃ καὶ εἰς ἡμᾶς  παρατείνεται καὶ πρὸς τῶν ἐν λόγῳ καὶ τῇ περὶ τὰ θεῖα σπουδῇ δυνατῶν  συγκροτεῖσθαι παρειλήφαμεν, ἐν δὲ τοῖς μάλιστα κατ̓ ἐκεῖνο καιροῦ  διαλάμψαι λόγος ἔχει τὸν δεδηλωμένον, οἷα καὶ ἀπὸ φιλοσόφου ἀγωγῆς τῶν καλουμένων  Στωϊκῶν  ὡρμημένον.
<milestone unit="section" n="2" /> τοσαύτην δ̓ οὖν φασιν αὐτὸν  ἐκθυμοτάτῃ διαθέσει προθυμίαν περὶ τὸν θεῖον λόγον  ἐνδείξασθαι, ὡς καὶ κήρυκα τοῦ κατὰ Χριστὸν εὐαγγελίου τοῖς ἐπ̓ ἀνατολῆς ἔθνεσιν  ἀναδειχθῆναι, μέχρι καὶ τῆς  Ἰνδῶν στειλάμενον γῆς. ἦσαν γάρ, ἦσαν εἰς ἔτι τότε πλείους εὐαγγελισταὶ τοῦ λόγου, ἔνθεον ζῆλον ἀποστολικοῦ  μιμήματος  συνεισφέρειν ἐπ̓  αὐξήσει καὶ  οἰκοδομῇ τοῦ θείου λόγου  προμηθούμενοι: <milestone unit="section" n="3" />ὧν εἷς γενόμενος
καὶ ὁ Πάνταινος, καὶ εἰς  Ἰνδοὺς ἐλθεῖν λέγεται, ἔνθα λόγος εὑρεῖν αὐτὸν  προφθάσαν τὴν αὐτοῦ παρουσίαν
τὸ κατὰ Ματθαῖον εὐαγγέλιον παρά τισιν αὐτόθι τὸν Χριστὸν  ἐπεγνωκόσιν, οἷς  Βαρθολομαῖον τῶν ἀποστόλων ἕνα κηρῦξαι αὐτοῖς τε Ἑβραίων γράμμασι τὴν τοῦ Ματθαίου  καταλεῖψαι γραφήν,
ἣν καὶ σῴζεσθαι εἰς τὸν δηλούμενον χρόνον. <milestone unit="section" n="4" />ὅ
γε μὴν Πάνταινος ἐπὶ πολλοῖς  κατορθώμασι τοῦ
κατ̓ Ἀλεξάνδρειαν τελευτῶν ἡγεῖται διδασκαλείου,  ζώσῃ φωνῇ καὶ διὰ συγγραμμάτων τοὺς τῶν θείων δογμάτων  θησαυροὺς ὑπομνηματιζόμενος.
</p>
</div2>

<div2 type="chapter" n="11" org="uniform" sample="complete">

<p><milestone unit="section" n="1" /> Κατὰ τοῦτον ταῖς θείαις γραφαῖς  συνασκούμενος
ἐπ̓ Ἀλεξανδρείας ἐγνωρίζετο Κλήμης, ὁμώνυμος τῷ πάλαι τῆς Ῥωμαίων ἐκκλησίας
<pb id="v.1.p.464" />  ἡγησαμένῳ φοιτῇ τῶν ἀποστόλων: <milestone unit="section" n="2" />ὃς δὴ καὶ ὀνομαστὶ ἐν αἷς συνέταξεν Ὑποτυπώσεσιν ὡς ἂν διδασκάλου τοῦ Πανταίνου μέμνηται, τοῦτόν τε αὐτὸν καὶ τῶν Στρωματέων ἐν πρώτῳ συγγράμματι  αἰνίττεσθαί μοι δοκεῖ, ὅτε τοὺς  ἐμφανεστέρους
ἧς κατείληφεν ἀποστολικῆς διαδοχῆς ἐπισημηνάμενος
 <note place="unspecified" anchored="yes"><bibl default="NO">ξλεμ. στρομ. 1, 11</bibl></note> ταῦτά φησιν: <q direct="unspecified">ἤδη<milestone unit="section" n="3" /> δὲ οὐ γραφὴ εἰς ἐπίδειξιν  τετεχνασμένη ἥδε ἡ  πραγματεία, ἀλλά μοι ὑπομνήματα εἰς γῆρας  θησαυρίζεται, λήθης φάρμακον, εἴδωλον  ἀτεχνῶς καὶ  σκιαγραφία τῶν  ἐναργῶν καὶ ἐμψύχων ἐκείνων ὧν  κατηξιώθην ἐπακοῦσαι λόγων
τε καὶ ἀνδρῶν μακαρίων καὶ τῷ ὄντι ἀξιολόγων.
<milestone unit="section" n="4" /> τούτων ὁ μὲν ἐπὶ τῆς Ἑλλάδος, ὁ  Ἰωνικός, ὁ δὲ ἐπὶ τῆς μεγάλης Ἑλλάδος, τῆς  Κοίλης  ἅτερος αὐτῶν Συρίας ἦν, ὁ δὲ ἀπ̓ Αἰγύπτου, ἄλλοι δὲ ἀνὰ τὴν  ἀνατολήν, καὶ ταύτης ὁ μέν τις τῶν  Ἀσσυρίων, ὁ δὲ ἐν τῇ Παλαιστίνῃ Ἑβραῖος ἀνέκαθεν:  ὑστάτῳ δὲ  περιτυχών, δυνάμει δὲ ἄρα πρῶτος ἦν,  ἀνεπαυσάμην, ἐν Αἰγύπτῳ  θηράσας  λεληθότα. <milestone unit="section" n="5" />ἀλλ̓ οἱ μὲν τὴν ἀληθῆ τῆς  μακαρίας  σῴζοντες διδασκαλίας παράδοσιν εὐθὺς ἀπὸ Πέτρου
καὶ Ἰακώβου Ἰωάννου τε καὶ Παύλου τῶν ἁγίων ἀποστόλων παῖς παρὰ πατρὸς  ἐκδεξάμενος ῾ὀλίγοι
δὲ οἱ  πατράσιν ὅμοιοἰ, ἧκον δὴ σὺν θεῷ καὶ εἰς ἡμᾶς, τὰ  προγονικὰ ἐκεῖνα καὶ ἀποστολικὰ  καταθησόμενοι σπέρματα.</q> </p>
</div2>

<div2 type="chapter" n="12" org="uniform" sample="complete">

<p><milestone unit="section" n="1" /> Ἐπὶ τούτων τῆς ἐν Ἱεροσολύμοις ἐκκλησίας ἐπίσκοπος ὁ παρὰ πολλοῖς εἰς ἔτι νῦν βεβοημένος Νάρκισσος ἐγνωρίζετο,  πεντεκαιδεκάτην ἄγων διαδοχὴν ἀπὸ τῆς τῶν Ἰουδαίων κατὰ Ἁδριανὸν πολιορκίας, ἐξ οὗ δὴ πρῶτον τὴν αὐτόθι ἐκκλησίαν ἐξ ἐθνῶν συστῆναι μετὰ τοὺς
<pb id="v.1.p.466" />
ἐκ περιτομῆς  καθηγήσασθαί τε αὐτῶν πρῶτον
ἐξ ἐθνῶν ἐπίσκοπον Μάρκον ἐδηλώσαμεν: <milestone unit="section" n="2" />μεθ̓ ὃν  ἐπισκοπεῦσαι  Κασσιανὸν αἱ τῶν αὐτόθι  διαδοχαὶ περιέχουσιν, καὶ μετὰ τοῦτον Πούπλιον, εἶτα Μάξιμον, καὶ ἐπὶ τούτοις Ἰουλιανόν, ἔπειτα Γάϊον,
μεθ̓ ὃν Σύμμαχον, καὶ Γάϊον ἕτερον, καὶ πάλιν ἄλλον Ἰουλιανόν,  Καπίτωνά τε πρὸς τούτοις καὶ  Οὐάλεντα καὶ  Δολιχιανόν, καὶ ἐπὶ πᾶσι τὸν Νάρκισσον,  τριακοστὸν ἀπὸ τῶν ἀποστόλων κατὰ
τὴν τῶν ἑξῆς διαδοχὴν γεγενημένον.
</p>
</div2>

<div2 type="chapter" n="13" org="uniform" sample="complete">

<p><milestone unit="section" n="1" />Ἐν τούτῳ καὶ Ῥόδων, γένος τῶν ἀπὸ Ἀσίας, μαθητευθεὶς ἐπὶ Ῥώμης, ὡς αὐτὸς ἱστορεῖ, Τατιανῷ, ὃν ἐκ τῶν πρόσθεν ἔγνωμεν, διάφορα συντάξας βιβλία, μετὰ τῶν λοιπῶν καὶ πρὸς τὴν Μαρκίωνος  παρατέτακται αἵρεσιν: ἣν καὶ εἰς διαφόρους γνώμας κατ̓ αὐτὸν  διαστᾶσαν ἱστορεῖ, τοὺς τὴν  διάστασιν  ἐμπεποιηκότας ἀναγράφων
ἐπ̓ ἀκριβές τε τὰς παῤ ἑκάστῳ τούτων  ἐπινενοημένας διελέγχων ψευδολογίας.
<milestone unit="section" n="2" /> ἄκουε δ̓ οὖν καὶ αὐτοῦ ταῦτα γράφοντος: <q direct="unspecified">διὰ τοῦτο καὶ παῤ ἑαυτοῖς ἀσύμφωνοι γεγόνασιν,  ἀσυστάτου γνώμης  ἀντιποιούμενοι. ἀπὸ γὰρ τῆς τούτων ἀγέλης Ἀπελλῆς μέν, ὁ τὴν πολιτείαν  σεμνυνόμενος καὶ
τὸ γῆρας, μίαν ἀρχὴν ὁμολογεῖ, τὰς δὲ προφητείας
ἐξ  ἀντικειμένου λέγει πνεύματος, πειθόμενος  ἀποφθέγμασι παρθένου δαιμονώσης, ὄνομα  Φιλουμένης:
<milestone unit="section" n="3" /> ἕτεροι δέ, καθὼς καὶ αὐτὸς ὁ  ναύτης <del status="unremarkable"> Μαρκίων</del>, δύο ἀρχὰς  εἰσηγοῦνται: ἀφ̓ ὧν εἰσιν  Ποτῖτός τε καὶ  Βασιλικός.
<milestone unit="section" n="4" /> καὶ οὗτοι μὲν κατακολουθήσαντες 
τῷ  Ποντικῷ  λύκῳ καὶ μὴ  εὑρίσκοντες τὴν  διαίρεσιν
<pb id="v.1.p.468" /> τῶν πραγμάτων, ὡς οὐδ̓ ἐκεῖνος, ἐπὶ τὴν εὐχέρειαν ἐτράποντο καὶ δύο ἀρχὰς  ἀπεφήναντο  ψιλῶς καὶ  ἀναποδείκτως: ἄλλοι δὲ πάλιν ἀπ̓ αὐτῶν ἐπὶ τὸ χεῖρον  ἐξοκείλαντες, οὐ μόνον δύο, ἀλλὰ καὶ τρεῖς  ὑποτίθενται  φύσεις: ὧν ἐστιν ἀρχηγὸς καὶ  προστάτης  Συνέρως, καθὼς οἱ τὸ διδασκαλεῖον αὐτοῦ  προβαλλόμενοι λέγουσιν.</q><milestone unit="section" n="5" /> Γράφει δὲ ὁ αὐτὸς ὡς καὶ εἰς λόγους  ἐληλύθει 
τῷ  Ἀπελλῇ, φάσκων οὕτως: <q direct="unspecified">ὁ γὰρ γέρων Ἀπελλῆς  συμμίξας ἡμῖν, πολλὰ μὲν κακῶς λέγων  ἠλέγχθη: ὅθεν καὶ ἔφασκεν μὴ δεῖν ὅλως ἐξετάζειν τὸν λόγον, ἀλλ̓ ἕκαστον, ὡς  πεπίστευκεν, διαμένειν:  σωθήσεσθαι γὰρ τοὺς ἐπὶ τὸν ἐσταυρωμένον  ἠλπικότας  ἀπεφαίνετο, μόνον ἐὰν ἐν ἔργοις ἀγαθοῖς  εὑρίσκωνται: τὸ δὲ πάντων  ἀσαφέστατον  ἐδογματίζετο αὐτῷ πρᾶγμα, καθὼς προειρήκαμεν, τὸ περὶ θεοῦ. ἔλεγεν μὲν γὰρ μίαν ἀρχὴν καθὼς καὶ ὁ ἡμέτερος λόγος.</q><milestone unit="section" n="6" /> εἶτα  προθεὶς αὐτοῦ πᾶσαν τὴν δόξαν, ἐπιφέρει φάσκων: <q direct="unspecified">λέγοντος δὲ πρὸς αὐτόν ῾πόθεν ἡ ἀπόδειξις αὕτη σοι, ἢ πῶς  δύνασαι λέγειν μίαν ἀρχήν;  φράσον ἡμῖν̓ ἔφη τὰς μὲν προφητείας ἑαυτὰς ἐλέγχειν διὰ τὸ μηδὲν ὅλως ἀληθὲς  εἰρηκέναι: ἀσύμφωνοι γὰρ  ὑπάρχουσι καὶ ψευδεῖς καὶ  ἑαυταῖς  ἀντικείμεναι. τὸ δὲ πῶς ἐστιν μία ἀρχή, μὴ γινώσκειν ἔλεγεν, οὕτως δὲ  κινεῖσθαι μόνον. <milestone unit="section" n="7" />εἶτ̓  ἐπομοσαμένου μου τἀληθὲς εἰπεῖν, ὤμνυεν  ἀληθεύων λέγειν μὴ ἐπίστασθαι πῶς εἷς ἐστιν  ἀγένητος θεός, τοῦτο δὲ πιστεύειν. ἐγὼ δὲ  γελάσας  κατέγνων αὐτοῦ, διότι διδάσκαλος εἶναι λέγων, οὐκ  ᾔδει τὸ  διδασκόμενον ὑπ̓ αὐτοῦ κρατύνειν.</q><milestone unit="section" n="8" /> Ἐν τῷ αὐτῷ δὲ συγγράμματι  Καλλιστίωνι 
<pb id="v.1.p.470" />  προσφωνῶν ὁ αὐτὸς  μεμαθητεῦσθαι ἐπὶ Ῥώμης Τατιανῷ ἑαυτὸν ὁμολογεῖ: φησὶν δὲ καὶ  ἐσπουδάσθαι
τῷ Τατιανῷ  Προβλημάτων βιβλίον: δἰ ὧν τὸ  ἀσαφὲς καὶ  ἐπικεκρυμμένον τῶν θείων γραφῶν  παραστήσειν  ὑποσχομένου τοῦ Τατιανοῦ, αὐτὸς ὁ Ῥόδων ἐν ἰδίῳ συγγράμματι τὰς τῶν ἐκείνου προβλημάτων ἐπιλύσεις  ἐκθήσεσθαι  ἐπαγγέλλεται. φέρεται δὲ τοῦ αὐτοῦ καὶ εἰς τὴν ἑξαήμερον ὑπόμνημα. <milestone unit="section" n="9" />ὅ γέ τοι Ἀπελλῆς οὗτος μυρία κατὰ 
τοῦ Μωυσέως  ἠσέβησεν νόμου, διὰ πλειόνων συγγραμμάτων τοὺς θείους  βλασφημήσας λόγους εἰς  ἔλεγχόν τε, ὥς γε δὴ ἐδόκει, καὶ ἀνατροπὴν αὐτῶν οὐ μικρὰν πεποιημένος σπουδήν. ταῦτα μὲν οὖν περὶ τούτων:
</p>
</div2>

<div2 type="chapter" n="14" org="uniform" sample="complete">

<p><milestone unit="section" n="1" />Μισόκαλός γε μὴν ἐς τὰ μάλιστα καὶ φιλοπόνηρος ὢν ὁ τῆς ἐκκλησίας τοῦ θεοῦ πολέμιος, μηδένα τε μηδαμῶς τῆς κατὰ τῶν ἀνθρώπων  ἀπολιπὼν ἐπιβουλῆς τρόπον, αἱρέσεις ξένας αὖθις  ἐπιφύεσθαι κατὰ τῆς ἐκκλησίας  ἐνήργει: ὧν οἱ μὲν  ἰοβόλων δίκην ἐρπετῶν ἐπὶ τῆς Ἀσίας καὶ Φρυγίας  εἷρπον, τὸν μὲν δὴ παράκλητον  Μοντανόν, τὰς δ̓ ἐξ αὐτοῦ γυναῖκας, Πρίσκιλλαν καὶ  Μαξίμιλλαν,
ὡς ἂν τοῦ Μοντανοῦ προφήτιδας γεγονυίας, αὐχοῦντες: 
</p>
</div2>

<div2 type="chapter" n="15" org="uniform" sample="complete">

<p><milestone unit="section" n="1" />οἱ δ̓ ἐπὶ Ῥώμης ἤκμαζον, ὧν ἡγεῖτο  Φλωρῖνος, πρεσβυτερίου τῆς ἐκκλησίας  ἀποπεσών,  Βλάστος τε σὺν τούτῳ,  παραπλησίῳ  πτώματι  κατεσχημένος: οἳ καὶ πλείους τῆς ἐκκλησίας  περιέλκοντες ἐπὶ τὸ σφῶν  ὑπῆγον βούλημα,  θάτερος ἰδίως περὶ τὴν ἀλήθειαν νεωτερίζειν πειρώμενος.
</p>
</div2>

<div2 type="chapter" n="16" org="uniform" sample="complete">

<p><milestone unit="section" n="1" /> Πρὸς μὲν οὖν τὴν λεγομένην κατὰ Φρύγας αἵρεσιν ὅπλον  ἰσχυρὸν καὶ ἀκαταγώνιστον ἐπὶ τῆς
<pb id="v.1.p.472" />  Ἱεραπόλεως τὸν  Ἀπολινάριον, οὗ καὶ πρόσθεν μνήμην ὁ λόγος πεποίητο, ἄλλους τε σὺν αὐτῷ πλείους τῶν τηνικάδε λογίων ἀνδρῶν ἡ τῆς ἀληθείας ὑπέρμαχος ἀνίστη δύναμις, ἐξ ὧν καὶ ἡμῖν ἱστορίας πλείστη τις ὑπόθεσις  καταλέλειπται.
<milestone unit="section" n="2" /> ἀρχόμενος γοῦν τῆς κατ̓ αὐτῶν γραφῆς, τῶν εἰρημένων δή τις πρῶτον ἐπισημαίνεται ὡς καὶ ἀγράφοις τοῖς
κατ̓ αὐτῶν  ἐπεξέλθοι ἐλέγχοις:  προοιμιάζεται γοῦν τοῦτον τὸν τρόπον: <q direct="unspecified">ἐκ<milestone unit="section" n="3" /> πλείστου  ὅσου καὶ  ἱκανωτάτου χρόνου, ἀγαπητὲ  Ἀυίρκιε  Μάρκελλε,  ἐπιταχθεὶς ὑπὸ σοῦ συγγράψαι τινὰ λόγον εἰς τὴν τῶν κατὰ  Μιλτιάδην λεγομένων αἵρεσιν,  ἐφεκτικώτερόν πως μέχρι νῦν  διεκείμην, οὐκ ἀπορίᾳ τοῦ δύνασθαι ἐλέγχειν μὲν τὸ ψεῦδος, μαρτυρεῖν δὲ τῇ ἀληθείᾳ, δεδιὼς δὲ καὶ  ἐξευλαβούμενος μή πῃ
 <note place="unspecified" anchored="yes"><bibl default="NO">ρεϝ. 22, 18. 19</bibl></note>  δόξω τισὶν ἐπισυγγράφειν ἢ  ἐπιδιατάσσεσθαι τῷ τῆς τοῦ εὐαγγελίου καινῆς διαθήκης λόγῳ, ᾧ μήτε  προσθεῖναι μήτε ἀφελεῖν δυνατὸν τῷ κατὰ
τὸ εὐαγγέλιον αὐτὸ  πολιτεύεσθαι  προῃρημένῳ.
<milestone unit="section" n="4" />  προσφάτως δὲ γενόμενος ἐν  Ἀγκύρᾳ τῆς Γαλατίας καὶ καταλαβὼν τὴν κατὰ τόπον ἐκκλησίαν ὑπὸ
τῆς νέας ταύτης, οὐχ, ὡς αὐτοί φασιν, προφητείας, πολὺ δὲ μᾶλλον, ὡς  δειχθήσεται,  ψευδοπροφητείας  διατεθρυλημένην, καθ̓ ὅσον δυνατόν, τοῦ κυρίου παρασχόντος, περὶ αὐτῶν τε τούτων καὶ τῶν  προτεινομένων ὑπ̓ αὐτῶν ἕκαστά τε  διελέχθημεν ἡμέραις πλείοσιν ἐν τῇ ἐκκλησίᾳ, ὡς τὴν μὲν ἐκκλησίαν:  ἀγαλλιαθῆναι καὶ πρὸς τὴν ἀλήθειαν  ἐπιρρωσθῆναι, τοὺς δ̓ ἐξ ἐναντίας πρὸς τὸ παρὸν  ἀποκρουσθῆναι καὶ τοὺς  ἀντιθέτους  λυπηθῆναι.
<milestone unit="section" n="5" />  ἀξιούντων οὖν τῶν κατὰ τόπον πρεσβυτέρων ὅπως 
τῶν λεχθέντων κατὰ τῶν  ἀντιδιατιθεμένων τῷ τῆς
<pb id="v.1.p.474" />
ἀληθεία λόγῳ  ὑπόμνημά τι  καταλείπωμεν, παρόντος καὶ τοῦ  συμπρεσβυτέρου ἡμῶν  Ζωτικοῦ τοῦ  Ὀτρηνοῦ, τοῦτο μὲν οὐκ  ἐπράξαμεν,  ἐπηγγειλάμεθα
δέ, ἐνθάδε  γράψαντες, τοῦ κυρίου  διδόντος, διὰ σπουδῆς πέμψειν αὐτοῖς.</q><milestone unit="section" n="6" /> Ταῦτα καὶ ἑξῆς τούτοις ἕτερα κατ̓ ἀρχὰς εἰπὼν τοῦ λόγου, τὸν αἴτιον τῆς δηλουμένης αἱρέσεως προϊὼν τοῦτον  ἀνιστορεῖ τὸν τρόπον: <q direct="unspecified">ἡ τοίνυν ἔνστασις αὐτῶν καὶ πρόσφατος τοῦ  ἀποσχίσματος αἵρεσις πρὸς τὴν ἐκκλησίαν τὴν αἰτίαν  ἔσχε τοιαύτην.
<milestone unit="section" n="7" />  κώμη τις εἶναι λέγεται ἐν τῇ κατὰ τὴν Φρυγίαν  Μυσίᾳ, καλουμένη  Ἀρδαβαῦ τοὔνομα: ἔνθα φασί τινα τῶν  νεοπίστων πρώτως, Μοντανὸν τοὔνομα, κατὰ  Γρᾶτον Ἀσίας ἀνθύπατον, ἐν  ἐπιθυμίᾳ ψυχῆς  ἀμέτρῳ  φιλοπρωτείας  δόντα πάροδον εἰς ἑαυτὸν τῷ  ἀντικειμένῳ  πνευματοφορηθῆναί
τε καὶ  αἰφνιδίως ἐν  κατοχῇ τινι καὶ παρεκστάσει γενόμενον  ἐνθουσιᾶν  ἄρξασθαί τε λαλεῖν καὶ  ξενοφωνεῖν, παρὰ τὸ κατὰ παράδοσιν καὶ κατὰ διαδοχὴν ἄνωθεν τῆς ἐκκλησίας ἔθος δῆθεν  προφητεύοντα.
<milestone unit="section" n="8" />τῶν δὲ κατ̓ ἐκεῖνο καιροῦ ἐν τῇ τῶν νόθων  ἐκφωνημάτων ἀκροάσει γενομένων οἱ μὲν
ὡς ἐπὶ  ἐνεργουμένῳ καὶ  δαιμονῶντι καὶ ἐν πλάνης πνεύματι  ὑπάρχοντι καὶ τοὺς  ὄχλους ταράττοντι  ἀχθόμενοι,  ἐπετίμων καὶ λαλεῖν  ἐκώλυον,  μεμνημένοι
 <note place="unspecified" anchored="yes"><bibl default="NO">ματτ. 7, 15</bibl></note> τῆς τοῦ κυρίου διαστολῆς τε καὶ ἀπειλῆς πρὸς τὸ φυλάττεσθαι τὴν τῶν ψευδοπροφητῶν  ἐγρηγορότως παρουσίαν: οἱ δὲ ὡς ἁγίῳ πνεύματι καὶ προφητικῷ χαρίσματι  ἐπαιρόμενοι καὶ οὐχ ἥκιστα  χαυνούμενοι καὶ τῆς διαστολῆς τοῦ κυρίου
ἐπιλανθανόμενοι, τὸ  βλαψίφρον καὶ  ὑποκοριστικὸν καὶ λαοπλάνον πνεῦμα  προυκαλοῦντο,  θελγόμενοι
<pb id="v.1.p.476" /> καὶ  πλανώμενοι ὑπ̓ αὐτοῦ, εἰς τὸ μηκέτι κωλύεσθαι  σιωπᾶν.
<milestone unit="section" n="9" /> τέχνῃ δέ τινι, μᾶλλον δὲ τοιαύτῃ μεθόδῳ  κακοτεχνίας ὁ διάβολος τὴν κατὰ τῶν  παρηκόων ἀπώλειαν  μηχανησάμενος καὶ παῤ ἀξίαν ὑπ̓ αὐτῶν  τιμώμενος  ὑπεξήγειρέν τε καὶ  προσεξέκαυσεν αὐτῶν τὴν  ἀποκεκοιμημένην ἀπὸ τῆς κατ̓ ἀλήθειαν πίστεως διάνοιαν, ὡς καὶ ἑτέρας τινὰς δύο γυναῖκας  ἐπεγεῖραι καὶ τοῦ νόθου πνεύματος πληρῶσαι, ὡς
καὶ λαλεῖν  ἐκφρόνως καὶ  ἀκαίρως καὶ  ἀλλοτριοτρόπως, ὁμοίως τῷ προειρημένῳ. καὶ τοὺς μὲν  χαίροντας καὶ  χαυνουμένους ἐπ̓ αὐτῷ  μακαρίζοντος
τοῦ πνεύματος καὶ διὰ τοῦ  μεγέθους τῶν  ἐπαγγελμάτων  ἐκφυσιοῦντος, ἔσθ̓ ὅπῃ δὲ καὶ κατακρίνοντος  στοχαστικῶς καὶ  ἀξιοπίστως αὐτοὺς ἄντικρυς, ἵνα καὶ  ἐλεγκτικὸν εἶναι  δοκῇ ῾ὀλίγοι
δ̓ ἦσαν οὗτοι τῶν Φρυγῶν ἐξηπατημένοἰ, τὴν δὲ καθόλου καὶ πᾶσαν τὴν ὑπὸ τὸν οὐρανὸν ἐκκλησίαν  βλασφημεῖν διδάσκοντος τοῦ  ἀπηυθαδισμένου πνεύματος, ὅτι μήτε τιμὴν μήτε πάροδον εἰς αὐτὴν τὸ  ψευδοπροφητικὸν  ἐλάμβανε πνεῦμα,
<milestone unit="section" n="10" /> τῶν γὰρ κατὰ τὴν Ἀσίαν πιστῶν πολλάκις καὶ  πολλαχῇ τῆς Ἀσίας εἰς τοῦτο συνελθόντων καὶ τοὺς  προσφάτους λόγους  ἐξετασάντων καὶ  βεβήλους ἀποφηνάντων καὶ ἀποδοκιμασάντων τὴν αἵρεσιν, οὕτω δὴ τῆς
τε ἐκκλησίας  ἐξεώσθησαν καὶ τῆς κοινωνίας  εἴρχθησαν.</q><milestone unit="section" n="11" /> Ταῦτα ἐν πρώτοις ἱστορήσας καὶ δἰ ὅλου τοῦ συγγράμματος τὸν ἔλεγχον τῆς κατ̓ αὐτοὺς πλάνης ἐπαγαγών, ἐν τῷ δευτέρῳ περὶ τῆς τελευτῆς
<pb id="v.1.p.478" /> τῶν προδεδηλωμένων ταῦτά φησιν: <q direct="unspecified">ἐπειδὴ<milestone unit="section" n="12" /> τοίνυν 
καὶ  προφητοφόντας ἡμᾶς  ἀπεκάλουν, ὅτι μὴ τοὺς  ἀμετροφώνους αὐτῶν προφήτας  ἐδεξάμεθα ῾τούτους
 <note place="unspecified" anchored="yes"><bibl default="NO">Jοην 14, 26</bibl></note> γὰρ εἶναί φασιν οὕσπερ  ἐπηγγείλατο τῷ λαῷ πέμψειν ὁ κύριος᾿,  ἀποκρινάσθωσαν ἡμῖν πρὸς θεοῦ: ἔστιν τις, ὦ  βέλτιστοι, τούτων τῶν ἀπὸ Μοντανοῦ καὶ τῶν γυναικῶν λαλεῖν  ἀρξαμένων
 <note place="unspecified" anchored="yes"><bibl default="NO">ματτ. 23, 34</bibl></note> ὅστις ὑπὸ Ἰουδαίων  ἐδιώχθη ἢ ὑπὸ  παρανόμων  ἀπεκτάνθη; οὐδείς. οὐδέ γέ τις αὐτῶν  κρατηθεὶς ὑπὲρ τοῦ ὀνόματος  ἀνεσταυρώθη; οὐ γὰρ οὖν.
οὐδὲ μὴν οὐδὲ ἐν  συναγωγαῖς Ἰουδαίων τῶν γυναικῶν τις ἐμαστιγώθη ποτὲ ἢ  ἐλιθοβολήθη;
<milestone unit="section" n="13" />  οὐδαμόσε οὐδαμῶς, ἄλλῳ δὲ θανάτῳ τελευτῆσαι λέγονται Μοντανός τε καὶ  Μαξίμιλλα. τούτους γὰρ ὑπὸ πνεύματος  βλαψίφρονος  ἑκατέρους  ὑποκινήσαντος λόγος  ἀναρτῆσαι ἑαυτοὺς οὐχ ὁμοῦ, κατὰ δὲ τὸν τῆς ἑκάστου τελευτῆς καιρὸν  φήμη πολλὴ καὶ οὕτω δὲ τελευτῆσαι καὶ τὸν βίον  καταστρέψαι Ἰούδα προδότου δίκην,
<milestone unit="section" n="14" /> καθάπερ καὶ τὸν θαυμαστὸν ἐκεῖνον τὸν πρῶτον τῆς κατ̓ αὐτοὺς λεγομένης προφητείας οἷον  ἐπίτροπόν τινα Θεόδοτον πολὺς  αἱρεῖ λόγος ὡς  αἰρόμενόν ποτε καὶ  ἀναλαμβανόμενον εἰς οὐρανοὺς  παρεκστῆναί τε καὶ  καταπιστεῦσαι ἑαυτὸν τῷ τῆς ἀπάτης πνεύματι καὶ  δισκευθέντα κακῶς τελευτῆσαι: φασὶ γοῦν τοῦτο οὕτως γεγονέναι.
<milestone unit="section" n="15" /> ἀλλὰ μὴ ἄνευ τοῦ ἰδεῖν ἡμᾶς  ἐπίστασθαί τι τῶν τοιούτων  νομίζωμεν, ὦ  μακάριε: ἴσως μὲν γὰρ οὕτως, ἴσως δὲ οὐχ οὕτως  τετελευτήκασιν Μοντανός τε καὶ Θεόδοτος καὶ ἡ  προειρημένη γυνή.</q><milestone unit="section" n="16" /> Αὖθις δ̓ ἐν τῷ αὐτῷ φησιν λόγῳ τοὺς τότε ἱεροὺς ἐπισκόπους  πεπειρᾶσθαι μὲν τὸ ἐν τῇ
<pb id="v.1.p.480" />  Μαξιμίλλῃ πνεῦμα διελέγξαι,  κεκωλύσθαι δὲ πρὸς ἑτέρων,  συνεργούντων δηλαδὴ τῷ πνεύματι:
<milestone unit="section" n="17" /> γράφει 
δὲ οὕτως: <q direct="unspecified">καὶ μὴ  λεγέτω ἐν τῷ αὐτῷ λόγῳ
τῷ κατὰ  Ἀστέριον  Ὀρβανὸν τὸ διὰ Μαξιμίλλης πνεῦμα ῾διώκομαι ὡς λύκος ἐκ προβάτων: οὐκ εἰμὶ λύκος:  ῥῆμά εἰμι καὶ πνεῦμα καὶ δύναμις,᾿ ἀλλὰ τὴν ἐν τῷ πνεύματι δύναμιν ἐναργῶς  δειξάτω καὶ  ἐλεγξάτω καὶ  ἐξομολογεῖσθαι διὰ τοῦ πνεύματος  καταναγκασάτω τοὺς τότε παρόντας εἰς τὸ δοκιμάσαι καὶ διαλεχθῆναι τῷ πνεύματι  λαλοῦντι, ἄνδρας  δοκίμους καὶ ἐπισκόπους,  Ζωτικὸν ἀπὸ  Κουμάνης κώμης καὶ Ἰουλιανὸν ἀπὸ  Ἀπαμείας,
ὧν οἱ περὶ  Θεμίσωνα τὰ στόματα φιμώσαντες οὐκ  εἴασαν τὸ  ψευδὲς καὶ λαοπλάνον πνεῦμα ὑπ̓ αὐτῶν  ἐλεγχθῆναι.</q><milestone unit="section" n="18" /> Ἐν ταὐτῷ δὲ πάλιν ἕτερα μεταξὺ πρὸς ἔλεγχον τῶν τῆς Μαξιμίλλης  ψευδοπροφητειῶν εἰπών, ὁμοῦ τόν τε χρόνον καθ̓ ὃν ταῦτ̓ ἔγραφεν, σημαίνει
καὶ τῶν προρρήσεων αὐτῆς μέμνηται δἰ ὧν πολέμους ἔσεσθαι καὶ  ἀκαταστασίας  προεμαντεύσατο,
ὧν καὶ τὴν  ψευδολογίαν  εὐθύνει, ὧδε λέγων: <q direct="unspecified">καὶ<milestone unit="section" n="19" /> πῶς οὐ καταφανὲς ἤδη γέγονεν καὶ τοῦτο τὸ ψεῦδος; πλείω γὰρ ἢ  τρισκαίδεκα ἔτη εἰς ταύτην τὴν ἡμέραν ἐξ οὗ  τετελεύτηκεν ἡ γυνή, καὶ οὔτε  μερικὸς οὔτε  καθολικὸς κόσμῳ γέγονεν πόλεμος, ἀλλὰ καὶ Χριστιανοῖς μᾶλλον εἰρήνη  διάμονος ἐξ  ἐλέου θεοῦ.</q><milestone unit="section" n="20" /> Καὶ ταῦτα δ̓ ἐκ τοῦ δευτέρου συγγράμματος. 
καὶ ἀπὸ τοῦ τρίτου δὲ σμικρὰς παραθήσομαι
<pb id="v.1.p.482" /> λέξεις, δἰὧν πρὸς τοὺς  αὐχοῦντας ὡς ἄρα πλείους καὶ αὐτῶν μεμαρτυρηκότες εἶεν, ταῦτά φησιν:
 <q direct="unspecified">ὅταν τοίνυν ἐν πᾶσι τοῖς εἰρημένοις  ἐλεγχθέντες  ἀπορήσωσιν, ἐπὶ τοὺς μάρτυρας  καταφεύγειν πειρῶνται, λέγοντες πολλοὺς ἔχειν μάρτυρας καὶ
τοῦτ̓ εἶναι τεκμήριον  πιστὸν τῆς δυνάμεως τοῦ
παῤ αὐτοῖς λεγομένου προφητικοῦ πνεύματος.
τὸ δ̓ ἐστὶν ἄρα, ὡς ἔοικεν, παντὸς μᾶλλον οὐκ ἀληθές.
<milestone unit="section" n="21" /> καὶ γὰρ τῶν ἄλλων  αἱρέσεών τινες πλείστους ὅσους ἔχουσι μάρτυρας, καὶ οὐ παρὰ τοῦτο δήπου  συγκαταθησόμεθα, οὐδὲ ἀλήθειαν ἔχειν αὐτοὺς  ὁμολογήσομεν. καὶ  πρῶτοί γε οἱ ἀπὸ τῆς Μαρκίωνος αἱρέσεως Μαρκιανισταὶ καλούμενοι πλείστους ὅσους ἔχειν Χριστοῦ μάρτυρας λέγουσιν, ἀλλὰ τόν γε Χριστὸν αὐτὸν κατ̓ ἀλήθειαν οὐχ ὁμολογοῦσιν.</q> Καὶ μετὰ βραχέα τούτοις ἐπιφέρει λέγων: <q direct="unspecified">ὅθεν<milestone unit="section" n="22" /> τοι καὶ ἐπειδὰν οἱ ἐπὶ τὸ τῆς κατ̓ ἀλήθειαν πίστεως μαρτύριον  κληθέντες ἀπὸ τῆς ἐκκλησίας  τύχωσι μετά τινων τῶν ἀπὸ τῆς τῶν Φρυγῶν αἱρέσεως λεγομένων μαρτύρων,  διαφέρονταί τε πρὸς αὐτοὺς καὶ μὴ  κοινωνήσαντες αὐτοῖς τελειοῦνται διὰ τὸ
μὴ βούλεσθαι  συγκαταθέσθαι τῷ διὰ Μοντανοῦ
καὶ τῶν γυναικῶν πνεύματι. καὶ ὅτι τοῦτ̓ ἀληθές,
καὶ ἐπὶ τῶν ἡμετέρων χρόνων ἐν  Ἀπαμείᾳ τῇ πρὸς Μαιάνδρῳ τυγχάνει γεγενημένον ἐν τοῖς περὶ Γάϊον καὶ Ἀλέξανδρον ἀπὸ Εὐμενείας  μαρτυρήσασι πρόδηλον.</q> </p>
</div2>

<div2 type="chapter" n="17" org="uniform" sample="complete">

<p><milestone unit="section" n="1" />Ἐν τούτῳ δὲ τῷ συγγράμματι καὶ Μιλτιάδου συγγραφέως μέμνηται, ὡς λόγον τινὰ
καὶ αὐτοῦ κατὰ τῆς προειρημένης αἱρέσεως γεγραφότος: παραθέμενος γοῦν αὐτῶν λέξεις τινάς,
<pb id="v.1.p.484" /> ἐπιφέρει λέγων: <q direct="unspecified">ταῦτα εὑρὼν ἔν τινι συγγράμματι
αὐτῶν  ἐνισταμένων τῷ Ἀλκιβιάδου τοῦ ἀδελφοῦ συγγράμματι, ἐν ᾧ ἀποδείκνυσιν περὶ τοῦ μὴ δεῖν προφήτην ἐν  ἐκστάσει λαλεῖν,  ἐπετεμόμην.</q><milestone unit="section" n="2" /> ὑποκαταβὰς 
δ̓ ἐν ταὐτῷ τοὺς κατὰ τὴν καινὴν διαθήκην  προπεφητευκότας καταλέγει, ἐν οἷς  καταριθμεῖ Ἀμμίαν τινὰ καὶ Κοδρᾶτον, λέγων οὕτως: <q direct="unspecified">ἀλλ̓
ὅ γε ψευδοπροφήτης ἐν παρεκστάσει, ᾧ ἕπεται  ἄδεια καὶ  ἀφοβία,  ἀρχομένου μὲν ἐξ  ἑκουσίου  ἀμαθίας,  καταστρέφοντος δὲ εἰς  ἀκούσιον μανίαν ψυχῆς, ὡς προείρηται.
<milestone unit="section" n="3" /> τοῦτον δὲ τὸν τρόπον οὔτε τινὰ τῶν κατὰ τὴν παλαιὰν οὔτε τῶν κατὰ τὴν καινὴν  πνευματοφορηθέντα προφήτην δεῖξαι  δυνήσονται,
 <note place="unspecified" anchored="yes"><bibl default="NO">αξτς 11, 28. 21, 10. 15, 32 21, 9</bibl></note> οὔτε  Ἄγαβον οὔτε  Ἰούδαν οὔτε  Σίλαν
οὔτε τὰς Φιλίππου θυγατέρας, οὔτε τὴν ἐν Φιλαδελφίᾳ Ἀμμίαν οὔτε Κοδρᾶτον, οὔτε εἰ δή τινας ἄλλους μηδὲν αὐτοῖς προσήκοντας  καυχήσονται.</q><milestone unit="section" n="4" /> καὶ αὖθις δὲ μετὰ βραχέα ταῦτά φησιν: <q direct="unspecified">εἰ γὰρ 
μετὰ Κοδρᾶτον καὶ τὴν ἐν Φιλαδελφίᾳ Ἀμμίαν,
ὥς φασιν, αἱ περὶ Μοντανὸν διεδέξαντο γυναῖκες
τὸ προφητικὸν χάρισμα, τοὺς ἀπὸ Μοντανοῦ καὶ τῶν γυναικῶν τίνες παῤ αὐτοῖς διεδέξαντο,
 <note place="unspecified" anchored="yes"><bibl default="NO">επη.4, 11 φφ. 1 ξορ. 1, 7</bibl></note>  δειξάτωσαν: δεῖν γὰρ εἶναι τὸ προφητικὸν χάρισμα
ἐν πάσῃ τῇ ἐκκλησίᾳ μέχρι τῆς  τελείας παρουσίας
ὁ ἀπόστολος ἀξιοῖ. ἀλλ̓ οὐκ ἂν ἔχοιεν δεῖξαι  τεσσαρεσκαιδέκατον ἤδη που τοῦτο ἔτος ἀπὸ τῆς Μαξιμίλλης τελευτῆς.</q><milestone unit="section" n="5" /> Οὗτος μὲν δὴ τοσαῦτα: ὅ γέ τοι πρὸς αὐτοῦ 
δεδηλωμένος  Μιλτιάδης καὶ ἄλλας ἡμῖν τῆς ἰδίας περὶ τὰ θεῖα λόγια σπουδῆς  μνήμας καταλέλοιπεν
<pb id="v.1.p.486" />
ἔν τε οἷς πρὸς Ἕλληνας συνέταξε λόγοις καὶ τοῖς
πρὸς Ἰουδαίους,  ἑκατέρᾳ ἰδίως ὑποθέσει ἐν δυσὶν  ὑπαντήσας συγγράμμασιν, ἔτι δὲ καὶ πρὸς τοὺς  κοσμικοὺς ἄρχοντας ὑπὲρ ἧς μετῄει φιλοσοφίας
πεποίηται ἀπολογίαν.
</p>
</div2>

<div2 type="chapter" n="18" org="uniform" sample="complete">

<p><milestone unit="section" n="1" /> Τῆς δὲ κατὰ Φρύγας καλουμένης αἱρέσεως καὶ Ἀπολλώνιος, ἐκκλησιαστικὸς συγγραφεύς, ἀκμαζούσης εἰς ἔτι τότε κατὰ τὴν Φρυγίαν ἔλεγχον ἐνστησάμενος, ἴδιον κατ̓ αὐτῶν πεποίηται σύγγραμμα, τὰς μὲν φερομένας αὐτῶν προφητείας ψευδεῖς οὔσας κατὰ λέξιν εὐθύνων, τὸν δὲ βίον τῶν τῆς αἱρέσεως  ἀρχηγῶν ὁποῖός τις γέγονεν, διελέγχων: αὐτοῖς δὲ ῥήμασιν περὶ τοῦ Μοντανοῦ ταῦτα λέγοντος ἄκουε: <q direct="unspecified">ἀλλὰ<milestone unit="section" n="2" /> τίς ἐστιν οὗτος ὁ πρόσφατος διδάσκαλος, τὰ ἔργα αὐτοῦ καὶ ἡ διδασκαλία δείκνυσιν. οὗτός ἐστιν ὁ διδάξας  λύσεις γάμων,
ὁ νηστείας  νομοθετήσας, ὁ  Πέπουζαν καὶ  Τύμιον Ἱερουσαλὴμ ὀνομάσας ῾πόλεις δ̓ εἰσὶν αὗται  μικραὶ τῆς Φρυγίας᾿, τοὺς πανταχόθεν ἐκεῖ συναγαγεῖν  ἐθέλων, ὁ  πρακτῆρας χρημάτων καταστήσας,
ὁ ἐπ̓ ὀνόματι  προσφορῶν τὴν  δωροληψίαν ἐπιτεχνώμενος,
ὁ  σαλάρια  χορηγῶν τοῖς  κηρύσσουσιν αὐτοῦ τὸν λόγον, ἵνα διὰ τῆς  γαστριμαργίας ἡ διδασκαλία τοῦ λόγου  κρατύνηται.</q><milestone unit="section" n="3" /> Καὶ ταῦτα μὲν περὶ τοῦ Μοντανοῦ: καὶ περὶ τῶν  προφητίδων δὲ αὐτοῦ ὑποκαταβὰς οὕτω γράφει:
 <q direct="unspecified">δείκνυμεν οὖν αὐτὰς πρώτας τὰς προφήτιδας ταύτας, ἀφ̓ οὗ τοῦ πνεύματος  ἐπληρώθησαν, τοὺς ἄνδρας καταλιπούσας. πῶς οὖν  ἐψεύδοντο Πρίσκιλλαν παρθένον ἀποκαλοῦντες;</q><milestone unit="section" n="4" /> εἶτ̓ ἐπιφέρει 
 <note place="unspecified" anchored="yes"><bibl default="NO">διδαξηε 11, 12</bibl></note> λέγων: <q direct="unspecified">δοκεῖ σοι πᾶσα γραφὴ κωλύειν προφήτην λαμβάνειν δῶρα καὶ χρήματα; ὅταν οὖν  ἴδω τὴν
<pb id="v.1.p.488" />  προφῆτιν  εἰληφυῖαν καὶ χρυσὸν καὶ ἄργυρον καὶ πολυτελεῖς  ἐσθῆτας, πῶς αὐτὴν μὴ  παραιτήσωμαι.</q><milestone unit="section" n="5" /> Αὖθις δ̓ ὑποκαταβὰς περί τινος τῶν κατ̓ αὐτοὺς ὁμολογητῶν ταῦτά φησιν: <q direct="unspecified">ἔτι δὲ καὶ  Θεμίσων, ὁ τὴν ἀξιόπιστον  πλεονεξίαν  ἠμφιεσμένος,
ὁ μὴ  βαστάσας τῆς ὁμολογίας τὸ σημεῖον, ἀλλὰ πλήθει χρημάτων ἀποθέμενος τὰ δεσμά, δέον ἐπὶ τούτῳ  ταπεινοφρονεῖν, ὡς μάρτυς  καυχώμενος, ἐτόλμησεν,  μιμούμενος τὸν ἀπόστολον,  καθολικήν τινα  συνταξάμενος ἐπιστολήν, κατηχεῖν μὲν τοὺς  ἄμεινον αὐτοῦ  πεπιστευκότας,  συναγωνίζεσθαι δὲ τοῖς τῆς  κενοφωνίας λόγοις, βλασφημῆσαι δὲ εἰς τὸν κύριον καὶ τοὺς ἀποστόλους καὶ τὴν ἁγίαν
ἐκκλησίαν.</q> καὶ <milestone unit="section" n="6" />περὶ ἑτέρου δὲ αὖθις τῶν κατ̓ αὐτοὺς τετιμημένων ὡς δὴ μαρτύρων οὕτω γράφει:
 <q direct="unspecified">ἵνα δὲ μὴ περὶ πλειόνων  λέγωμεν, ἡ  προφῆτις ἡμῖν  εἰπάτω τὰ κατὰ Ἀλέξανδρον, τὸν λέγοντα ἑαυτὸν μάρτυρα, ᾧ  συνεστιᾶται, ᾧ προσκυνοῦσιν
καὶ αὐτῷ πολλοί: οὗ τὰς λῃστείας καὶ τὰ ἄλλα  τολμήματα ἐφ̓ οἷς  κεκόλασται, οὐχ ἡμᾶς δεῖ λέγειν, ἀλλὰ ὁ  ὀπισθόδομος ἔχει.
<milestone unit="section" n="7" /> τίς οὖν τίνι  χαρίζεται τὰ ἁμαρτήματα; πότερον ὁ προφήτης τὰς λῃστείας τῷ μάρτυρι ἢ ὁ μάρτυς τῷ  προφήτῃ τὰς πλεονεξίας; εἰρηκότος γὰρ τοῦ κυρίου μὴ
 <note place="unspecified" anchored="yes"><bibl default="NO">ματτ. 10, 9. 10</bibl></note> κτήσησθε χρυσὸν μήτε ἄργυρον μηδὲ δύο χιτῶνας, οὗτοι πᾶν τοὐναντίον  πεπλημμελήκασιν περὶ τὰς τούτων τῶν  ἀπηγορευμένων κτήσεις.  δείξομεν γὰρ τοὺς  λεγομένους παῤ αὐτοῖς προφήτας καὶ
<pb id="v.1.p.490" /> μάρτυρας μὴ μόνον παρὰ  πλουσίων, ἀλλὰ καὶ παρὰ  πτωχῶν καὶ  ὀρφανῶν καὶ  χηρῶν  κερματιζομένους.
<milestone unit="section" n="8" /> καὶ εἰ  πεποίθησιν ἔχουσιν,  στήτωσαν ἐν τούτῳ καὶ διορισάσθωσαν ἐπὶ τούτοις, ἵνα ἐὰν ἐλεγχθῶσιν, κἂν τοῦ λοιποῦ  παύσωνται  πλημμελοῦντες. δεῖ γὰρ τοὺς καρποὺς δοκιμάζεσθαι
 <note place="unspecified" anchored="yes"><bibl default="NO">ματτ. 12, 33</bibl></note> τοῦ προφήτου:
<milestone unit="section" n="9" /> ἀπὸ γὰρ τοῦ  καρποῦ τὸ ξύλον  γινώσκεται. ἵνα δὲ τοῖς βουλομένοις τὰ κατὰ Ἀλέξανδρον ᾖ  γνώριμα, κέκριται ὑπὸ  Αἰμιλίου  Φροντίνου ἀνθυπάτου ἐν Ἐφέσῳ, οὐ διὰ τὸ ὄνομα, ἀλλὰ δἰ ἃς ἐτόλμησεν λῃστείας, ὢν ἤδη  παραβάτης: εἶτ̓  ἐπιψευσάμενος τῷ ὀνόματι τοῦ κυρίου,  ἀπολέλυται,  πλανήσας τοὺς ἐκεῖ  πιστούς, καὶ ἡ ἰδία  παροικία αὐτόν, ὅθεν ἦν, οὐκ ἐδέξατο διὰ τὸ εἶναι αὐτὸν  λῃστήν, καὶ
οἱ  θέλοντες μαθεῖν τὰ κατ̓ αὐτὸν ἔχουσιν τὸ τῆς Ἀσίας δημόσιον  ἀρχεῖον: <milestone unit="section" n="10" />ὃν ὁ προφήτης  συνόντα πολλοῖς ἔτεσιν ἀγνοεῖ. τοῦτον  ἐλέγχοντες ἡμεῖς, δἰ αὐτοῦ καὶ τὴν  ὑπόστασιν  ἐξελέγχομεν τοῦ προφήτου. τὸ ὅμοιον ἐπὶ πολλῶν  δυνάμεθα  ἀποδεῖξαι, καὶ εἰ  θαρροῦσιν,  ὑπομεινάτωσαν τὸν ἔλεγχον.</q><milestone unit="section" n="11" /> Πάλιν τε αὖ ἐν ἑτέρῳ τόπῳ τοῦ συγγράμματος περὶ ὧν αὐχοῦσι προφητῶν ἐπιλέγει ταῦτα: <q direct="unspecified">ἐὰν  ἀρνῶνται δῶρα τοὺς προφήτας αὐτῶν εἰληφέναι,
τοῦθ̓ ὁμολογησάτωσαν ὅτι ἐὰν ἐλεγχθῶσιν εἰληφότες, οὐκ εἰσὶ προφῆται, καὶ μυρίας ἀποδείξεις τούτων  παραστήσομεν. ἀναγκαῖον δέ ἐστιν πάντας καρποὺς δοκιμάζεσθαι προφήτου. προφήτης,  εἰπέ μοι,  βάπτεται; προφήτης  στιβίζεται; προφήτης  φιλοκοσμεῖ; προφήτης  τάβλαις καὶ  κύβοις  παίζει; προφήτης  δανείζει; ταῦτα ὁμολογησάτωσαν πότερον
<pb id="v.1.p.492" /> ἔξεστιν ἢ μή, ἐγὼ δ̓ ὅτι γέγονεν παῤ αὐτοῖς,  δείξω.</q><milestone unit="section" n="12" /> Ὁ δ̓ αὐτὸς οὗτος Ἀπολλώνιος κατὰ τὸ αὐτὸ σύγγραμμα ἱστορεῖ ὡς ἄρα τεσσαρακοστὸν ἐτύγχανεν ἔτος ἐπὶ τὴν τοῦ συγγράμματος αὐτοῦ γραφὴν ἐξ οὗ τῇ  προσποιήτῳ αὐτοῦ προφητείᾳ
ὁ  Μοντανὸς  ἐπικεχείρηκεν,
<milestone unit="section" n="13" /> καὶ πάλιν φησὶν ὡς ἄρα  Ζωτικός, οὗ καὶ ὁ πρότερος συγγραφεὺς ἐμνημόνευσεν, 
ἐν  Πεπούζοις προφητεύειν δὴ  προσποιουμένης τῆς Μαξιμίλλης ἐπιστὰς διελέγξαι τὸ  ἐνεργοῦν ἐν αὐτῇ πνεῦμα πεπείραται,  ἐκωλύθη γε μὴν πρὸς τῶν τὰ ἐκείνης  φρονούντων.
<milestone unit="section" n="14" /> καὶ  Θρασέα
δέ τινος τῶν τότε μαρτύρων μνημονεύει. ἔτι δὲ 
ὡς ἐκ παραδόσεως τὸν σωτῆρά φησιν  προστεταχέναι τοῖς αὐτοῦ ἀποστόλοις ἐπὶ δώδεκα ἔτεσιν
μὴ χωρισθῆναι τῆς Ἱερουσαλήμ, κέχρηται δὲ
καὶ μαρτυρίαις ἀπὸ τῆς Ἰωάννου Ἀποκαλύψεως,
καὶ νεκρὸν δὲ δυνάμει θείᾳ πρὸς αὐτοῦ Ἰωάννου
ἐν τῇ Ἐφέσῳ  ἐγηγέρθαι ἱστορεῖ, καὶ ἄλλα τινά φησιν, δἰ ὧν ἱκανῶς τῆς προειρημένης αἱρέσεως πληρέστατα  διηύθυνεν τὴν πλάνην. ταῦτα καὶ ὁ Ἀπολλώνιος.
</p>
</div2>

<div2 type="chapter" n="19" org="uniform" sample="complete">

<p><milestone unit="section" n="1" /> Τῶν δὲ Ἀπολιναρίου κατὰ τῆς δηλωθείσης αἱρέσεως μνήμην πεποίηται Σεραπίων, ὃν ἐπὶ τῶν δηλουμένων χρόνων μετὰ Μαξιμῖνον ἐπίσκοπον
τῆς Ἀντιοχέων ἐκκλησίας γενέσθαι κατέχει λόγος: μέμνηται δ̓ αὐτοῦ ἐν ἰδίᾳ ἐπιστολῇ τῇ πρὸς  Καρικὸν καὶ Πόντιον, ἐν ᾗ διευθύνων καὶ αὐτὸς τὴν αὐτὴν αἵρεσιν, ἐπιλέγει ταῦτα: <q direct="unspecified">ὅπως<milestone unit="section" n="2" /> δὲ 
καὶ τοῦτο εἰδῆτε ὅτι τῆς  ψευδοῦς ταύτης τάξεως τῆς ἐπικαλουμένης νέας προφητείας  ἐβδέλυκται ἡ  ἐνέργεια παρὰ πάσῃ τῇ ἐν κόσμῳ ἀδελφότητι,
<pb id="v.1.p.494" />  πέπομφα ὑμῖν καὶ Κλαυδίου Ἀπολιναρίου, τοῦ  μακαριωτάτου γενομένου ἐν Ἱεραπόλει τῆς Ἀσίας ἐπισκόπου, γράμματα.</q><milestone unit="section" n="3" /> ἐν ταύτῃ δὲ τῇ τοῦ Σεραπίωνος ἐπιστολῇ καὶ ὑποσημειώσεις φέρονται διαφόρων ἐπισκόπων, ὧν ὁ μέν τις ὧδέ πως  ὑποσεσημείωται: <q direct="unspecified">Αὐρήλιος Κυρίνιος μάρτυς  ἐρρῶσθαι ὑμᾶς εὔχομαι,</q> ὁ δέ τις τοῦτον τὸν τρόπον:
 <q direct="unspecified">Αἴλιος Πούπλιος  Ἰούλιος ἀπὸ  Δεβελτοῦ  κολωνίας τῆς  Θρᾴκης ἐπίσκοπος:  ζῇ ὁ θεὸς ὁ ἐν τοῖς οὐρανοῖς, ὅτι  Σωτᾶς ὁ μακάριος ὁ ἐν  Ἀγχιάλῳ  ἠθέλησε τὸν δαίμονα τὸν  Πρισκίλλης  ἐκβαλεῖν, καὶ οἱ  ὑποκριταὶ οὐκ  ἀφῆκαν.</q><milestone unit="section" n="4" /> καὶ ἄλλων δὲ πλειόνων τὸν ἀριθμὸν ἐπισκόπων  συμψήφων τούτοις ἐν τοῖς  δηλωθεῖσιν γράμμασιν  αὐτόγραφοι φέρονται  σημειώσεις. καὶ
τὰ μὲν κατὰ τούτους ἦν τοιαῦτα.
</p>
</div2>

<div2 type="chapter" n="20" org="uniform" sample="complete">

<p><milestone unit="section" n="1" />Ἐξ ἐναντίας δὲ τῶν ἐπὶ Ῥώμης τὸν ὑγιῆ τῆς ἐκκλησίας θεσμὸν  παραχαραττόντων, Εἰρηναῖος διαφόρους ἐπιστολὰς συντάττει, τὴν μὲν ἐπιγράψας
Πρὸς Βλάστον περὶ σχίσματος, τὴν δὲ πρὸς Φλωρῖνον περὶ μοναρχίας ἢ περὶ τοῦ μὴ εἶναι τὸν θεὸν ποιητὴν κακῶν. ταύτης γάρ τοι τῆς γνώμης οὗτος ἐδόκει  προασπίζειν: δἰ ὃν αὖθις  ὑποσυρόμενον
τῇ κατὰ Οὐαλεντῖνον πλάνῃ καὶ τὸ Περὶ  ὀγδοάδος  συντάττεται τῷ Εἰρηναίῳ σπούδασμα, ἐν ᾧ καὶ ἐπισημαίνεται τὴν πρώτην τῶν ἀποστόλων κατειληφέναι ἑαυτὸν διαδοχήν:
<milestone unit="section" n="2" /> ἔνθα πρὸς τῷ τοῦ συγγράμματος τέλει  χαριεστάτην αὐτοῦ  σημείωσιν εὑρόντες, ἀναγκαίως καὶ ταύτην τῇδε  καταλέξομεν
τῇ γραφῇ, τοῦτον ἔχουσαν τὸν τρόπον: <q direct="unspecified">ὁρκίζω σε
τὸν  μεταγραψόμενον τὸ βιβλίον τοῦτο κατὰ τοῦ κυρίου ἡμῶν Ἰησοῦ Χριστοῦ καὶ κατὰ τῆς ἐνδόξου παρουσίας αὐτοῦ, ἧς ἔρχεται  κρῖναι ζῶντας καὶ
<pb id="v.1.p.496" /> νεκρούς, ἵνα  ἀντιβάλῃς ὃ μετεγράψω, καὶ  κατορθώσῃς αὐτὸ πρὸς τὸ ἀντίγραφον τοῦτο ὅθεν μετεγράψω, ἐπιμελῶς: καὶ τὸν ὅρκον τοῦτον ὁμοίως  μεταγράψεις καὶ  θήσεις ἐν τῷ  ἀντιγράφῳ.</q><milestone unit="section" n="3" /> καὶ ταῦτα δὲ ὠφελίμως ὑπ̓ ἐκείνου  λελέχθω πρὸς ἡμῶν τε  ἱστορείσθω, ὡς ἂν ἔχοιμεν ἄριστον  σπουδαιοτάτης ἐπιμελείας τοὺς ἀρχαίους ἐκείνους καὶ ὄντως ἱεροὺς ἄνδρας ὑπόδειγμα.
<milestone unit="section" n="4" />Ἐν ᾗ γε μὴν προειρήκαμεν πρὸς τὸν Φλωρῖνον 
ὁ Εἰρηναῖος ἐπιστολῇ αὖθις τῆς ἅμα Πολυκάρπῳ συνουσίας αὐτοῦ μνημονεύει, λέγων: <q direct="unspecified">ταῦτα τὰ δόγματα,  Φλωρῖνε, ἵνα πεφεισμένως  εἴπω, οὐκ ἔστιν ὑγιοῦς γνώμης: ταῦτα τὰ δόγματα  ἀσύμφωνά ἐστιν τῇ ἐκκλησίᾳ εἰς τὴν μεγίστην  ἀσέβειαν  περιβάλλοντα τοὺς πειθομένους αὐτοῖς: ταῦτα τὰ δόγματα οὐδὲ οἱ ἔξω τῆς ἐκκλησίας  αἱρετικοὶ ἐτόλμησαν  ἀποφήνασθαί ποτε: ταῦτα τὰ δόγματα
οἱ πρὸ ἡμῶν πρεσβύτεροι, οἱ καὶ τοῖς ἀποστόλοις  συμφοιτήσαντες, οὐ  παρέδωκάν σοι.
<milestone unit="section" n="5" /> εἶδον γάρ 
σε, παῖς ἔτι ὤν, ἐν τῇ κάτω Ἀσίᾳ παρὰ Πολυκάρπῳ, λαμπρῶς  πράσσοντα ἐν τῇ βασιλικῇ  αὐλῇ καὶ πειρώμενον  εὐδοκιμεῖν παῤ αὐτῷ. μᾶλλον γὰρ τὰ τότε  διαμνημονεύω τῶν ἔναγχος γινομένων
῾αἱ<milestone unit="section" n="6" /> γὰρ ἐκ παίδων  μαθήσεις  συναύξουσαι τῇ ψυχῇ,  ἑνοῦνται αὐτᾖ, ὥστε με δύνασθαι εἰπεῖν καὶ τὸν τόπον ἐν ᾧ καθεζόμενος διελέγετο ὁ μακάριος Πολύκαρπος, καὶ τὰς  προόδους αὐτοῦ καὶ τὰς εἰσόδους καὶ τὸν χαρακτῆρα τοῦ βίου καὶ τὴν τοῦ σώματος ἰδέαν καὶ τὰς διαλέξεις ἃς ἐποιεῖτο πρὸς
τὸ πλῆθος, καὶ τὴν μετὰ Ἰωάννου  συναναστροφὴν
ὡς ἀπήγγελλεν καὶ τὴν μετὰ τῶν λοιπῶν τῶν ἑορακότων τὸν κύριον, καὶ ὡς  ἀπεμνημόνευεν τοὺς
<pb id="v.1.p.498" /> λόγους αὐτῶν, καὶ περὶ τοῦ κυρίου τίνα ἦν ἃ παῤ ἐκείνων ἀκηκόει, καὶ περὶ τῶν δυνάμεων αὐτοῦ,
 <note place="unspecified" anchored="yes"><bibl default="NO">Jοην 1, 1, 2</bibl></note> καὶ περὶ τῆς διδασκαλίας, ὡς παρὰ τῶν αὐτοπτῶν
τῆς ζωῆς τοῦ λόγου  παρειληφὼς ὁ Πολύκαρπος ἀπήγγελλεν πάντα σύμφωνα ταῖς γραφαῖς.
<milestone unit="section" n="7" /> ταῦτα καὶ τότε διὰ τὸ ἔλεος τοῦ θεοῦ τὸ ἐπ̓ ἐμοὶ γεγονὸς  σπουδαίως  ἤκουον, ὑπομνηματιζόμενος αὐτὰ οὐκ
ἐν  χάρτῃ, ἀλλ̓ ἐν τῇ ἐμῇ καρδίᾳ: καὶ ἀεὶ διὰ τὴν χάριν τοῦ θεοῦ γνησίως αὐτὰ  ἀναμαρυκῶμαι, καὶ δύναμαι  διαμαρτύρασθαι ἔμπροσθεν τοῦ θεοῦ ὅτι εἴ
τι τοιοῦτον ἀκηκόει ἐκεῖνος ὁ μακάριος καὶ ἀποστολικὸς πρεσβύτερος,  ἀνακράξας ἂν καὶ  ἐμφράξας
τὰ ὦτα αὐτοῦ καὶ κατὰ τὸ σύνηθες αὐτῷ εἰπών
῾ὦ  καλὲ  θεέ, εἰς οἵους με καιροὺς  τετήρηκας, ἵνα τούτων  ἀνέχωμαι,᾿  πεφεύγει ἂν καὶ τὸν τόπον ἐν
ᾧ καθεζόμενος ἢ  ἑστὼς τῶν τοιούτων ἀκηκόει λόγων.
<milestone unit="section" n="8" /> καὶ ἐκ τῶν ἐπιστολῶν δὲ αὐτοῦ ὧν ἐπέστειλεν ἤτοι ταῖς  γειτνιώσαις ἐκκλησίαις,  ἐπιστηρίζων αὐτάς, ἢ τῶν ἀδελφῶν  τισί,  νουθετῶν αὐτοὺς καὶ προτρεπόμενος, δύναται  φανερωθῆναι.</q> ταῦτα ὁ Εἰρηναῖος.
</p>
</div2>

<div2 type="chapter" n="21" org="uniform" sample="complete">

<p><milestone unit="section" n="1" /> Κατὰ δὲ τὸν αὐτὸν τῆς Κομόδου βασιλείας χρόνον  μεταβέβλητο μὲν ἐπὶ τὸ πρᾶον τὰ καθ̓ ἡμᾶς, εἰρήνης σὺν θείᾳ χάριτι τὰς καθ̓ ὅλης τῆς οἰκουμένης διαλαβούσης ἐκκλησίας: ὅτε καὶ ὁ σωτήριος λόγος ἐκ παντὸς γένους ἀνθρώπων πᾶσαν  ὑπήγετο ψυχὴν ἐπὶ τὴν εὐσεβῆ τοῦ τῶν ὅλων θεοῦ θρῃσκείαν, ὡς ἤδη καὶ τῶν ἐπὶ Ῥώμης εὖ μάλα πλούτῳ καὶ γένει διαφανῶν πλείους ἐπὶ τὴν σφῶν ὁμόσε χωρεῖν  πανοικεί τε καὶ παγγενεῖ σωτηρίαν.
<milestone unit="section" n="2" /> οὐκ ἦν δὲ ἄρα τοῦτο τῷ μισοκάλῳ δαίμονι  βασκάνῳ ὄντι τὴν φύσιν  οἰστόν,  ἀπεδύετο δ̓ οὖν εἰς αὖθις,
<pb id="v.1.p.500" /> ποικίλας τὰς καθ̓ ἡμῶν μηχανὰς ἐπιτεχνώμενος. ἐπὶ γοῦν τῆς Ῥωμαίων πόλεως  Ἀπολλώνιον, ἄνδρα τῶν τότε πιστῶν ἐπὶ παιδείᾳ καὶ φιλοσοφίᾳ βεβοημένον, ἐπὶ δικαστήριον ἄγει, ἕνα γέ τινα τῶν εἰς ταῦτ̓ ἐπιτηδείων αὐτῷ διακόνων ἐπὶ κατηγορίᾳ τἀνδρὸς ἐγείρας. <milestone unit="section" n="3" />ἀλλ̓ ὁ μὲν δείλαιος παρὰ καιρὸν τὴν δίκην  εἰσελθών, ὅτι μὴ ζῆν ἐξὸν ἦν κατὰ βασιλικὸν ὅρον τοὺς τῶν τοιῶνδε  μηνυτάς, αὐτίκα  κατεάγνυται τὰ σκέλη, Περεννίου δικαστοῦ τοιαύτην
κατ̓ αὐτοῦ ψῆφον ἀπενέγκαντος: <milestone unit="section" n="4" />ὁ δέ γε θεοφιλέστατος μάρτυς, πολλὰ λιπαρῶς  ἱκετεύσαντος τοῦ δικαστοῦ καὶ λόγον αὐτὸν ἐπὶ τῆς συγκλήτου βουλῆς  αἰτήσαντος,  λογιωτάτην ὑπὲρ ἧς ἐμαρτύρει πίστεως ἐπὶ πάντων παρασχὼν ἀπολογίαν,  κεφαλικῇ κολάσει ὡς ἂν ἀπὸ δόγματος συγκλήτου τελειοῦται, μηδ̓ ἄλλως  ἀφεῖσθαι τοὺς ἅπαξ εἰς δικαστήριον  παριόντας καὶ μηδαμῶς τῆς προθέσεως  μεταβαλλομένους ἀρχαίου παῤ αὐτοῖς
 <note place="unspecified" anchored="yes"><bibl default="NO">αξτα μαρτψρ. σελ. εδ. γεβηαρδτ, π. ϝι</bibl></note> νόμου κεκρατηκότος.
<milestone unit="section" n="5" /> τούτου μὲν οὖν τὰς ἐπὶ τοῦ δικαστοῦ φωνὰς καὶ τὰς ἀποκρίσεις ἃς πρὸς  πεῦσιν πεποίητο τοῦ Περεννίου, πᾶσάν τε τὴν πρὸς τὴν σύγκλητον ἀπολογίαν, ὅτῳ διαγνῶναι φίλον, ἐκ τῆς τῶν ἀρχαίων μαρτύρων συναχθείσης ἡμῖν ἀναγραφῆς  εἴσεται.
</p>
</div2>

<div2 type="chapter" n="22" org="uniform" sample="complete">

<p><milestone unit="section" n="1" />Δεκάτῳ γε μὴν τῆς Κομόδου βασιλείας ἔτει δέκα πρὸς τρισὶν ἔτεσιν τὴν ἐπισκοπὴν  λελειτουργηκότα Ἐλεύθερον διαδέχεται Βίκτωρ: ἐν
ᾧ καὶ  Ἰουλιανοῦ δέκατον ἔτος ἀποπλήσαντος,
τῶν κατ̓ Ἀλεξάνδρειαν παροικιῶν τὴν λειτουργίαν ἐγχειρίζεται Δημήτριος: καθ̓ οὓς καὶ τῆς Ἀντιοχέων
ἐκκλησίας ὄγδοος ἀπὸ τῶν ἀποστόλων ὁ
πρόσθεν ἤδη δεδηλωμένος ἔτι τότε Σεραπίων
<pb id="v.1.p.502" /> ἐπίσκοπος ἐγνωρίζετο. Καισαρείας δὲ τῆς Παλαιστίνων ἡγεῖτο Θεόφιλος, καὶ Νάρκισσος δὲ ὁμοίως,
οὗ καὶ πρόσθεν ὁ λόγος μνήμην ἐποιήσατο, τῆς
ἐν Ἱεροσολύμοις ἐκκλησίας ἔτι τότε τὴν λειτουργίαν εἶχεν,  Κορίνθου δὲ τῆς καθ̓ Ἑλλάδα κατὰ τοὺς αὐτοὺς ἐπίσκοπος ἦν  Βάκχυλλος καὶ τῆς ἐν Ἐφέσῳ παροικίας Πολυκράτης. καὶ ἄλλοι δ̓, ὥς γε εἰκός, ἐπὶ τούτοις μυρίοι κατὰ τούσδε διέπρεπον: ὧν γε μὴν ἔγγραφος ἡ τῆς πίστεως εἰς ἡμᾶς κατῆλθεν ὀρθοδοξία, τούτους εἰκότως ὀνομαστὶ κατελέξαμεν.
</p>
</div2>

<div2 type="chapter" n="23" org="uniform" sample="complete">

<p><milestone unit="section" n="1" />  Ζητήσεως δῆτα κατὰ τούσδε οὐ σμικρᾶς 
ἀνακινηθείσης, ὅτι δὴ τῆς Ἀσίας ἁπάσης αἱ  παροικίαι ὡς ἐκ παραδόσεως  ἀρχαιοτέρας  σελήνης τὴν τεσσαρεσκαιδεκάτην ᾤοντο δεῖν ἐπὶ τῆς τοῦ σωτηρίου πάσχα ἑορτῆς παραφυλάττειν, ἐν ᾗ θύειν τὸ  πρόβατον Ἰουδαίοις  προηγόρευτο, ὡς δέον ἐκ παντὸς κατὰ ταύτην,  ὁποίᾳ  δἂν ἡμέρᾳ τῆς  ἑβδομάδος  περιτυγχάνοι, τὰς τῶν  ἀσιτιῶν ἐπιλύσεις ποιεῖσθαι, οὐκ ἔθους ὄντος τοῦτον ἐπιτελεῖν τὸν τρόπον ταῖς ἀνὰ τὴν λοιπὴν ἅπασαν οἰκουμένην ἐκκλησίαις, ἐξ ἀποστολικῆς παραδόσεως
τὸ καὶ εἰς δεῦρο  κρατῆσαν ἔθος  φυλαττούσαις, ὡς
μηδ̓ ἑτέρᾳ προσήκειν παρὰ τὴν τῆς ἀναστάσεως τοῦ σωτῆρος ἡμῶν ἡμέρᾳ τὰς νηστείας  ἐπιλύεσθαι,
<milestone unit="section" n="2" />  σύνοδοι δὴ καὶ  συγκροτήσεις ἐπισκόπων ἐπὶ ταὐτὸν ἐγίνοντο, πάντες τε μιᾷ γνώμῃ δἰ ἐπιστολῶν ἐκκλησιαστικὸν δόγμα τοῖς πανταχόσε  διετυποῦντο
ὡς ἂν μηδ̓ ἐν  ἄλλῃ ποτὲ τῆς κυριακῆς ἡμέρᾳ τὸ
τῆς ἐκ νεκρῶν ἀναστάσεως  ἐπιτελοῖτο τοῦ κυρίου μυστήριον, καὶ ὅπως ἐν ταύτῃ μόνῃ τῶν κατὰ τὸ
<pb id="v.1.p.504" /> πάσχα  νηστειῶν  φυλαττοίμεθα τὰς ἐπιλύσεις.
<milestone unit="section" n="3" /> φέρεται δ̓ εἰς ἔτι νῦν τῶν κατὰ Παλαιστίνην τηνικάδε συγκεκροτημένων γραφή, ὧν προυτέτακτο Θεόφιλος τῆς ἐν Καισαρείᾳ παροικίας ἐπίσκοπος καὶ Νάρκισσος τῆς ἐν Ἱεροσολύμοις,
καὶ τῶν ἐπὶ Ῥώμης δ̓ ὁμοίως ἄλλη περὶ τοῦ αὐτοῦ ζητήματος, ἐπίσκοπον Βίκτορα δηλοῦσα, τῶν τε
κατὰ Πόντον ἐπισκόπων, ὧν  Πάλμας ὡς  ἀρχαιότατος προυτέτακτο, καὶ τῶν κατὰ Γαλλίαν δὲ παροικιῶν, ἃς Εἰρηναῖος  ἐπεσκόπει,
<milestone unit="section" n="4" /> ἔτι τε τῶν κατὰ τὴν  Ὀσροηνὴν καὶ τὰς ἐκεῖσε πόλεις, καὶ ἰδίως  Βακχύλλου τῆς Κορινθίων ἐκκλησίας ἐπισκόπου,
καὶ πλείστων ὅσων ἄλλων, οἳ μίαν καὶ τὴν αὐτὴν δόξαν τε καὶ κρίσιν  ἐξενηνεγμένοι, τὴν αὐτὴν τέθεινται ψῆφον.
</p>
</div2>

<div2 type="chapter" n="24" org="uniform" sample="complete">

<p><milestone unit="section" n="1" />Καὶ τούτων μὲν ἦν ὅρος εἷς, ὁ δεδηλωμένος:
 τῶν δὲ ἐπὶ τῆς Ἀσίας ἐπισκόπων τὸ πάλαι πρότερον αὐτοῖς  παραδοθὲν διαφυλάττειν ἔθος χρῆναι  διισχυριζομένων ἡγεῖτο Πολυκράτης: ὃς
καὶ αὐτὸς ἐν ᾗ πρὸς Βίκτορα καὶ τὴν Ῥωμαίων ἐκκλησίαν διετυπώσατο γραφῇ τὴν εἰς αὐτὸν ἐλθοῦσαν παράδοσιν ἐκτίθεται διὰ τούτων: <q direct="unspecified">ἡμεῖς<milestone unit="section" n="2" /> οὖν  ἀρᾳδιούργητον  ἄγομεν τὴν ἡμέραν, μήτε προστιθέντες μήτε  ἀφαιρούμενοι. καὶ γὰρ κατὰ τὴν Ἀσίαν μεγαλα στοιχεῖα κεκοίμηται: ἅτινα ἀναστήσεται τῇ ἡμέρᾳ τῆς παρουσίας τοῦ κυρίου,
ἐν ᾗ ἔρχεται μετὰ δόξης ἐξ οὐρανῶν καὶ ἀναζητήσει πάντας τοὺς ἁγίους, Φίλιππον τῶν δώδεκα ἀποστόλων,
ὃς κεκοίμηται ἐν Ἱεραπόλει καὶ δύο θυγατέρες αὐτοῦ γεγηρακυῖαι παρθένοι καὶ ἡ ἑτέρα αὐτοῦ θυγάτηρ ἐν ἁγίῳ πνεύματι πολιτευσαμένη
 <note place="unspecified" anchored="yes"><bibl default="NO">Jοην 21, 20 13, 23</bibl></note> ἐν Ἐφέσῳ ἀναπαύεται: <milestone unit="section" n="3" />ἔτι δὲ καὶ 
<pb id="v.1.p.506" /> Ἰωάννης ὁ ἐπὶ τὸ στῆθος τοῦ κυρίου ἀναπεσών,
 <note place="unspecified" anchored="yes"><bibl default="NO">εχ. 28, 32 φφ. 36, 38 φφ.</bibl></note> ὃς ἐγενήθη ἱερεὺς τὸ πέταλον πεφορεκὼς καὶ
μάρτυς καὶ διδάσκαλος: οὗτος ἐν Ἐφέσῳ κεκοίμηται, 
<milestone unit="section" n="4" />ἔτι δὲ καὶ Πολύκαρπος ἐν Σμύρνῃ, καὶ ἐπίσκοπος καὶ μάρτυς: καὶ  Θρασέας καὶ ἐπίσκοπος
καὶ μάρτυς ἀπὸ Εὐμενείας, ὃς ἐν Σμύρνῃ κεκοίμηται. 
<milestone unit="section" n="5" />τί δὲ δεῖ λέγειν  Σάγαριν ἐπίσκοπον καὶ μάρτυρα, ὃς ἐν Λαοδικείᾳ κεκοίμηται, ἔτι δὲ καὶ  Παπίριον τὸν μακάριον καὶ  Μελίτωνα τὸν  εὐνοῦχον, τὸν ἐν ἁγίῳ πνεύματι πάντα  πολιτευσάμενον, ὃς κεῖται ἐν Σάρδεσιν  περιμένων τὴν ἀπὸ τῶν οὐρανῶν ἐπισκοπὴν ἐν ᾗ ἐκ νεκρῶν ἀναστήσεται;
<milestone unit="section" n="6" /> οὗτοι πάντες ἐτήρησαν τὴν ἡμέραν τῆς  τεσσαρεσκαιδεκάτης τοῦ πάσχα κατὰ τὸ εὐαγγέλιον, μηδὲν  παρεκβαίνοντες, ἀλλὰ κατὰ τὸν κανὸνα τῆς πίστεως  ἀκολουθοῦντες: ἔτι δὲ κἀγὼ ὁ  μικρότερος πάντων ὑμῶν Πολυκράτης, κατὰ παράδοσιν τῶν συγγενῶν μου, οἷς καὶ  παρηκολούθησά τισιν αὐτῶν. ἑπτὰ μὲν ἦσαν συγγενεῖς μου ἐπίσκοποι, ἐγὼ δὲ ὄγδοος: καὶ πάντοτε τὴν ἡμέραν ἤγαγον οἱ συγγενεῖς μου ὅταν ὁ λαὸς  ἤρνυεν τὴν  ζύμην.
<milestone unit="section" n="7" /> ἐγὼ οὖν, ἀδελφοί, ἑξήκοντα πέντε ἔτη ἔχων ἐν κυρίῳ καὶ συμβεβληκὼς
 <note place="unspecified" anchored="yes"><bibl default="NO">πηιλιππ. 1, 28</bibl></note> τοῖς ἀπὸ τῆς οἰκουμένης ἀδελφοῖς καὶ πᾶσαν ἁγίαν γραφὴν  διεληλυθώς, οὐ  πτύρομαι ἐπὶ τοῖς  καταπλησσομένοις: οἱ γὰρ ἐμοῦ  μείζονες  εἰρήκασι
 <note place="unspecified" anchored="yes"><bibl default="NO">αξτς 5, 29</bibl></note> ῾πειθαρχεῖν δεῖ θεῷ μᾶλλον ἢ ἀνθρώποις.᾿</q><milestone unit="section" n="8" /> Τούτοις ἐπιφέρει περὶ τῶν γράφοντι συμπαρόντων αὐτῷ καὶ  ὁμοδοξούντων ἐπισκόπων ταῦτα λέγων
 <q direct="unspecified">ἐδυνάμην δὲ τῶν ἐπισκόπων τῶν συμπαρόντων
μνημονεῦσαι, οὓς ὑμεῖς ἠξιώσατε  μετακληθῆναι
ὑπ̓ ἐμοῦ καὶ  μετεκαλεσάμην: ὧν τὰ ὀνόματα ἐὰν  γράφω, πολλὰ πλήθη εἰσίν: οἱ δὲ εἰδότες τὸν
<pb id="v.1.p.508" /> μικρόν μου ἄνθρωπον  συνηυδόκησαν τῇ ἐπιστολῇ, εἰδότες ὅτι εἰκῇ  πολιὰς οὐκ  ἤνεγκα, ἀλλ̓ ἐν Χριστῷ Ἰησοῦ πάντοτε  πεπολίτευμαι.</q><milestone unit="section" n="9" /> Ἐπὶ τούτοις ὁ μὲν τῆς Ῥωμαίων προεστὼς Βίκτωρ ἀθρόως τῆς Ἀσίας πάσης ἅμα ταῖς  ὁμόροις ἐκκλησίαις τὰς παροικίας  ἀποτέμνειν, ὡς
ἂν  ἑτεροδοξούσας, τῆς κοινῆς ἑνώσεως πειρᾶται, καὶ  στηλιτεύει γε διὰ γραμμάτων  ἀκοινωνήτους πάντας ἄρδην τοὺς ἐκεῖσε ἀνακηρύττων ἀδελφούς:
<milestone unit="section" n="10" />ἀλλ̓ οὐ πᾶσί γε τοῖς ἐπισκόποις ταῦτ̓  ἠρέσκετο.  ἀντιπαρακελεύονται δῆτα αὐτῷ τὰ τῆς εἰρήνης καὶ τῆς πρὸς τοὺς πλησίον  ἑνώσεώς τε καὶ ἀγάπης φρονεῖν, φέρονται δὲ καὶ αἱ τούτων φωναὶ  πληκτικώτερον
καθαπτομένων τοῦ Βίκτορος: <milestone unit="section" n="11" />ἐν οἷς καὶ ὁ Εἰρηναῖος ἐκ προσώπου ὧν ἡγεῖτο κατὰ τὴν Γαλλίαν ἀδελφῶν ἐπιστείλας, παρίσταται μὲν τῷ δεῖν ἐν μόνῃ τῇ τῆς κυριακῆς ἡμέρᾳ τὸ τῆς τοῦ κυρίου ἀναστάσεως ἐπιτελεῖσθαι μυστήριον, τῷ
γε μὴν Βίκτορι  προσηκόντως, ὡς μὴ  ἀποκόπτοι ὅλας ἐκκλησίας θεοῦ ἀρχαίου ἔθους παράδοσιν  ἐπιτηρούσας, πλεῖστα ἕτερα παραινεῖ, καὶ αὐτοῖς
δὲ ῥήμασιν τάδε ἐπιλέγων: <q direct="unspecified">οὐδὲ<milestone unit="section" n="12" /> γὰρ μόνον περὶ 
τῆς ἡμέρας ἐστὶν ἡ ἀμφισβήτησις, ἀλλὰ καὶ περὶ τοῦ εἴδους αὐτοῦ τῆς νηστείας. οἱ μὲν γὰρ  οἴονται μίαν ἡμέραν δεῖν αὐτοὺς  νηστεύειν, οἱ δὲ δύο, οἱ
δὲ καὶ πλείονας: οἱ δὲ τεσσαράκοντα ὥρας  ἡμερινάς
τε καὶ  νυκτερινὰς  συμμετροῦσιν τὴν ἡμέραν αὐτῶν.
<milestone unit="section" n="13" /> καὶ τοιαύτη μὲν  ποικιλία τῶν  ἐπιτηρούντων οὐ νῦν ἐφ̓ ἡμῶν γεγονυῖα, ἀλλὰ καὶ πολὺ πρότερον
<pb id="v.1.p.510" /> ἐπὶ τῶν πρὸ ἡμῶν, τῶν παρὰ τὸ ἀκριβές, ὡς εἰκός, κρατούντων τὴν καθ̓  ἁπλότητα καὶ ἰδιωτισμὸν συνήθειαν εἰς τὸ μετέπειτα  πεποιηκότων, καὶ οὐδὲν ἔλαττον πάντες οὗτοι  εἰρήνευσάν τε καὶ  εἰρηνεύομεν πρὸς ἀλλήλους, καὶ ἡ  διαφωνία τῆς νηστείας τὴν ὁμόνοιαν τῆς πίστεως συνίστησιν.</q><milestone unit="section" n="14" /> Τούτοις καὶ ἱστορίαν προστίθησιν, ἣν οἰκείως παραθήσομαι, τοῦτον ἔχουσαν τὸν τρόπον: <q direct="unspecified">ἐν οἷς καὶ οἱ πρὸ Σωτῆρος πρεσβύτεροι, οἱ  προστάντες τῆς ἐκκλησίας ἧς σὺ νῦν  ἀφηγῇ, Ἀνίκητον  λέγομεν καὶ  Πίον ῾Υγῖνόν τε καὶ Τελεσφόρον καὶ Ξύστον, οὔτε αὐτοὶ ἐτήρησαν οὔτε τοῖς μετ̓ αὐτῶν ἐπέτρεπον, καὶ οὐδὲν ἔλαττον αὐτοὶ μὴ τηροῦντες  εἰρήνευον τοῖς ἀπὸ τῶν παροικιῶν ἐν αἷς  ἐτηρεῖτο,  ἐρχομένοις πρὸς αὐτούς: καίτοι μᾶλλον ἐναντίον
ἦν τὸ τηρεῖν τοῖς μὴ τηροῦσιν.
<milestone unit="section" n="15" /> καὶ οὐδέποτε διὰ τὸ εἶδος τοῦτο  ἀπεβλήθησάν τινες, ἀλλ̓ αὐτοὶ
μὴ τηροῦντες οἱ πρὸ σοῦ πρεσβύτεροι τοῖς ἀπὸ τῶν παροικιῶ τηροῦσιν  ἔπεμπον εὐχαριστίαν, <milestone unit="section" n="16" />καὶ τοῦ μακαρίου Πολυκάρπου ἐπιδημήσαντος τῇ Ῥώμῃ ἐπὶ Ἀνικήτου καὶ περὶ ἄλλων τινῶν μικρὰ σχόντες πρὸς ἀλλήλους, εὐθὺς  εἰρήνευσαν, περὶ τούτου τοῦ  κεφαλαίου μὴ  φιλεριστήσαντες εἰς ἑαυτούς. οὔτε γὰρ ὁ Ἀνίκητος τὸν Πολύκαρπον πεῖσαι ἐδύνατο μὴ τηρεῖν, ἅτε μετὰ Ἰωάννου τοῦ μαθητοῦ τοῦ κυρίου ἡμῶν καὶ τῶν λοιπῶν ἀποστόλων οἷς  συνδιέτριψεν, ἀεὶ  τετηρηκότα, οὔτε μὴν ὁ Πολύκαρπος τὸν Ἀνίκητον ἔπεισεν τηρεῖν,
<pb id="v.1.p.512" /> λέγοντα τὴν συνήθειαν τῶν πρὸ αὐτοῦ πρεσβυτέρων  ὀφείλειν κατέχειν. <milestone unit="section" n="17" />καὶ τούτων οὕτως ἐχόντων, ἐκοινώνησαν ἑαυτοῖς, καὶ ἐν τῇ ἐκκλησίᾳ παρεχώρησεν
ὁ Ἀνίκητος τὴν εὐχαριστίαν τῷ Πολυκάρπῳ,
κατ̓  ἐντροπὴν δηλονότι, καὶ μετ̓ εἰρήνης
ἀπ̓ ἀλλήλων ἀπηλλάγησαν, πάσης τῆς ἐκκλησίας εἰρήνην ἐχόντων, καὶ τῶν τηρούντων καὶ τῶν μὴ τηρούντων.</q> Καὶ ὁ μὲν Εἰρηναῖος  φερώνυμός τις ὢν τῇ προσηγορίᾳ αὐτῷ τε τῷ τρόπῳ  εἰρηνοποιός, τοιαῦτα ὑπὲρ τῆς τῶν ἐκκλησιῶν εἰρήνης παρεκάλει
τε καὶ ἐπρέσβευεν, ὁ δ̓ αὐτὸς οὐ μόνῳ τῷ Βίκτορι,
καὶ διαφόροις δὲ πλείστοις ἄρχουσιν ἐκκλησιῶν
τὰ κατάλληλα δἰ ἐπιστολῶν περὶ τοῦ  κεκινημένου ζητήματος ὡμίλει.
</p>
</div2>

<div2 type="chapter" n="25" org="uniform" sample="complete">

<p><milestone unit="section" n="1" />Οἵ γε μὴν ἐπὶ Παλαιστίνης, οὓς ἀρτίως διεληλύθαμεν, ὅ τε Νάρκισσος καὶ Θεόφιλος, καὶ σὺν αὐτοῖς  Κάσσιος τῆς κατὰ Τύρον ἐκκλησίας ἐπίσκοπος καὶ  Κλᾶρος τῆς ἐν Πτολεμαΐδι οἵ τε μετὰ τούτων  συνεληλυθότες, περὶ τῆς κατελθούσης εἰς αὐτοὺς ἐκ διαδοχῆς τῶν ἀποστόλων περὶ τοῦ πάσχα παραδόσεως πλεῖστα διειληφότες, κατὰ
τὸ τέλος τῆς γραφῆς αὐτοῖς ῥήμασιν ἐπιλέγουσιν ταῦτα: <q direct="unspecified">τῆς δ̓ ἐπιστολῆς ἡμῶν  πειράθητε κατὰ πᾶσαν παροικίαν ἀντίγραφα  διαπέμψασθαι, ὅπως
μὴ  ἔνοχοι  ὦμεν τοῖς ῥᾳδίως  πλανῶσιν ἑαυτῶν τὰς ψυχάς.  δηλοῦμεν δὲ ὑμῖν ὅτι τῇ αὐτῇ ἡμέρᾳ καὶ ἐν Ἀλεξανδρείᾳ ἄγουσιν  ᾗπερ καὶ ἡμεῖς:
παῤ ἡμῶν γὰρ τὰ γράμματα  κομίζεται αὐτοῖς
καὶ ἡμῖν παῤ αὐτῶν, ὥστε συμφώνως καὶ ὁμοῦ ἄγειν ἡμᾶς τὴν ἁγίαν ἡμέραν.</q> </p>
</div2>

<div2 type="chapter" n="26" org="uniform" sample="complete">

<p><milestone unit="section" n="1" /> Ἀλλὰ γὰρ πρὸς τοῖς  ἀποδοθεῖσιν Εἰρηναίου 
<pb id="v.1.p.514" /> συγγράμμασιν καὶ ταῖς ἐπιστολαῖς φέρεταί τις αὐτοῦ πρὸς Ἕλληνας λόγος  συντομώτατος καὶ τὰ μάλιστα  ἀναγκαιότατος, Περὶ ἐπιστήμης ἐπιγεγραμμένος, καὶ ἄλλος, ὃν ἀνατέθεικεν ἀδελφῷ  Μαρκιανῷ τοὔνομα εἰς ἐπίδειξιν τοῦ ἀποστολικοῦ
κηρύγματος, καὶ βιβλίον τι  διαλέξεων διαφόρων,
ἐν ᾧ τῆς πρὸς Ἑβραίους ἐπιστολῆς καὶ τῆς λεγομένης Σολομῶνος Σοφίας μνημονεύει,  ῥητά τινα ἐξ αὐτῶν παραθέμενος. καὶ τὰ μὲν εἰς ἡμετέραν ἐλθόντα γνῶσιν τῶν Εἰρηναίου τοσαῦτα.
Κομόδου δὲ τὴν ἀρχὴν ἐπὶ δέκα καὶ τρισὶν ἔτεσιν καταλύσαντος, αὐτοκράτωρ Σευῆρος οὐδ̓ ὅλοις μησὶν ἓξ μετὰ τὴν Κομόδου τελευτὴν  Περτίνακος διαγενομένου κρατεῖ. 
</p>
</div2>

<div2 type="chapter" n="27" org="uniform" sample="complete">

<p><milestone unit="section" n="1" />πλεῖστα μὲν οὖν παρὰ πολλοῖς εἰς ἔτι νῦν τῶν τότε σῴζεται παλαιῶν καὶ ἐκκλησιαστικῶν ἀνδρῶν ἐναρέτου σπουδῆς ὑπομνήματα: ὧν γε μὴν αὐτοὶ διέγνωμεν, εἴη ἂν τὰ  Ἡρακλείτου εἰς τὸν ἀπόστολον, καὶ τὰ Μαξίμου περὶ τοῦ  πολυθρυλήτου παρὰ τοῖς  αἱρεσιώταις ζητήματος τοῦ πόθεν ἡ  κακία, καὶ περὶ τοῦ  γενητὴν ὑπάρχειν τὴν ὕλην, τά τε  Κανδίδου
εἰς τὴν ἑξαήμερον, καὶ Ἀπίωνος εἰς τὴν αὐτὴν ὑπόθεσιν, ὁμοίως  Σέξτου περὶ ἀναστάσεως, καὶ ἄλλη τις ὑπόθεσις  Ἀραβιανοῦ, καὶ μυρίων ἄλλων,
ὧν διὰ τὸ μηδεμίαν ἔχειν  ἀφορμὴν οὐχ οἷόν τε οὔτε τοὺς χρόνους παραδοῦναι γραφῇ οὔθ̓ ἱστορίας μνήμην ὑποσημήνασθαι. καὶ ἄλλων δὲ πλείστων,
ὧν οὐδὲ τὰς προσηγορίας καταλέγειν ἡμῖν δυνατόν, ἦλθον εἰς ἡμᾶς λόγοι,  ὀρθοδόξων μὲν καὶ ἐκκλησιαστικῶν,
<pb id="v.1.p.516" />
ὥς γε δὴ ἡ ἐκάστου  παραδείκνυσιν τῆς θείας γραφῆς ἑρμηνεία,  ἀδήλων δ̓ ὅμως ἡμῖν, ὅτι μὴ τὴν προσηγορίαν  ἐπάγεται τῶν  συγγραψαμένων.
</p>
</div2>

<div2 type="chapter" n="28" org="uniform" sample="complete">

<p><milestone unit="section" n="1" /> Τούτων ἔν τινος σπουδάσματι κατὰ τῆς Ἀρτέμωνος αἱρέσεως  πεπονημένῳ, ἣν αὖθις ὁ
ἐκ Σαμοσάτων Παῦλος καθ̓ ἡμᾶς  ἀνανεώσασθαι πεπείραται, φέρεταί τις διήγησις ταῖς  ἐξεταζομέναις ἡμῖν  προσήκουσα ἱστορίαις.
<milestone unit="section" n="2" /> τὴν γάρ τοι δεδηλωμένην αἵρεσιν ψιλὸν ἄνθρωπον γενέσθαι τὸν σωτῆρα φάσκουσαν οὐ πρὸ πολλοῦ τε  νεωτερισθεῖσαν διευθύνων, ἐπειδὴ  σεμνύνειν αὐτὴν ὡς
ἂν ἀρχαίαν οἱ ταύτης  ἤθελον εἰσηγηταί, πολλὰ καὶ ἄλλα εἰς ἔλεγχον αὐτῶν τῆς  βλασφήμου  ψευδηγορίας παραθεὶς ὁ λόγος ταῦτα κατὰ λέξιν ἱστορεῖ: <q direct="unspecified">φασὶν<milestone unit="section" n="3" /> γὰρ τοὺς μὲν προτέρους ἅπαντας 
καὶ αὐτοὺς τοὺς ἀποστόλους παρειληφέναι τε καὶ  δεδιδαχέναι ταῦτα ἃ νῦν οὗτοι λέγουσιν, καὶ τετηρῆσθαι τὴν ἀλήθειαν τοῦ κηρύγματος μέχρι τῶν Βίκτορος χρόνων, ὃς ἦν τρισκαιδέκατος ἀπὸ Πέτρου ἐν Ῥώμῃ ἐπίσκοπος: ἀπὸ δὲ τοῦ  διαδόχου αὐτοῦ Ζεφυρίνου  παρακεχαράχθαι τὴν ἀλήθειαν.
<milestone unit="section" n="4" />ἦν δ̓ ἂν τυχὸν πιθανὸν τὸ λεγόμενον, εἰ μὴ πρῶτον μὲν  ἀντέπιπτον αὐτοῖς αἱ θεῖαι γραφαί: καὶ ἀδελφῶν δέ τινων ἔστιν γράμματα,  πρεσβύτερα τῶν Βίκτορος χρόνων, ἃ ἐκεῖνοι καὶ πρὸς τὰ ἔθνη ὑπὲρ τῆς ἀληθείας καὶ πρὸς τὰς τότε αἱρέσεις ἔγραψαν, λέγω δὲ Ἰουστίνου καὶ Μιλτιάδου καὶ Τατιανοῦ καὶ Κλήμεντος καὶ ἑτέρων πλειόνων,
ἐν οἷς ἅπασιν  θεολογεῖται ὁ Χριστός. <milestone unit="section" n="5" />τὰ γὰρ Εἰρηναίου τε καὶ Μελίτωνος καὶ τῶν λοιπῶν τίς ἀγνοεῖ βιβλία, θεὸν καὶ ἄνθρωπον  καταγγέλλοντα
<pb id="v.1.p.518" /> τὸν Χριστόν,  ψαλμοὶ δὲ ὅσοι καὶ  ᾠδαὶ ἀδελφῶν 
ἀπ̓ ἀρχῆς ὑπὸ πιστῶν  γραφεῖσαι τὸν λόγον τοῦ θεοῦ τὸν Χριστὸν  ὑμνοῦσιν  θεολογοῦντες;
<milestone unit="section" n="6" /> πῶς οὖν ἐκ τοσούτων ἐτῶν  καταγγελλομένου τοῦ ἐκκλησιαστικοῦ φρονήματος,  ἐνδέχεται τοὺς μέχρι Βίκτορος οὕτως ὡς οὗτοι λέγουσιν κεκηρυχέναι; πῶς δὲ οὐκ  αἰδοῦνται ταῦτα Βίκτορος  καταψεύδεσθαι, ἀκριβῶς εἰδότες ὅτι Βίκτωρ Θεόδοτον τὸν  σκυτέα, τὸν ἀρχηγὸν καὶ πατέρα ταύτης τῆς ἀρνησιθέου ἀποστασίας,  ἀπεκήρυξεν τῆς κοινωνίας, πρῶτον εἰπόντα ψιλὸν ἄνθρωπον τὸν Χριστόν; εἰ γὰρ Βίκτωρ κατ̓ αὐτοὺς οὕτως  ἐφρόνει ὡς ἡ τούτων διδάσκει  βλασφημία, πῶς ἂν  ἀπέβαλεν Θεόδοτον τὸν τῆς αἱρέσεως ταύτης  εὑρετήν;</q><milestone unit="section" n="7" /> Καὶ τὰ μὲν κατὰ τὸν Βίκτορα τοσαῦτα: τούτου 
δὲ ἔτεσιν δέκα προστάντος τῆς λειτουργίας διάδοχος καθίσταται Ζεφυρῖνος ἀμφὶ τὸ ἔνατον
τῆς Σευήρου βασιλείας ἔτος. προστίθησιν δὲ ὁ
τὸ προειρημένον συντάξας περὶ τοῦ  κατάρξαντος τῆς δηλωθείσης αἱρέσεως βιβλίον καὶ ἄλλην κατὰ Ζεφυρῖνον γενομένην πρᾶξιν, ὧδέ πως αὐτοῖς ῥήμασι γράφων: <q direct="unspecified">ὑπομνήσω<milestone unit="section" n="8" /> γοῦν πολλοὺς τῶν 
 <note place="unspecified" anchored="yes"><bibl default="NO">ματτ. 11, 23</bibl></note> ἀδελφῶν πρᾶγμα ἐφ̓ ἡμῶν γενόμενον, ὃ νομίζω ὅτι εἰ ἐν  Σοδόμοις ἐγεγόνει, τυχὸν ἂν κἀκείνους  ἐνουθέτησεν. Νατάλιος ἦν τις  ὁμολογητής, οὐ πάλαι, ἀλλ̓ ἐπὶ τῶν ἡμετέρων γενόμενος καιρῶν.
<milestone unit="section" n="9" /> οὗτος  ἠπατήθη ποτὲ ὑπὸ  Ἀσκληπιοδότου καὶ ἑτέρου Θεοδότου τινὸς  τραπεζίτου: ἦσαν δὲ οὗτοι ἄμφω Θεοδότου τοῦ  σκυτέως μαθηταὶ τοῦ πρώτου ἐπὶ ταύτῃ τῇ φρονήσει, μᾶλλον δὲ  ἀφροσύνῃ,  ἀφορισθέντος τῆς κοινωνίας ὑπὸ Βίκτορος, ὡς
<pb id="v.1.p.520" /> ἔφην, τοῦ τότε ἐπισκόπου.
<milestone unit="section" n="10" />  ἀνεπείσθη δὲ ὁ Νατάλιος 
ὑπ̓ αὐτῶν ἐπὶ  σαλαρίῳ ἐπίσκοπος  κληθῆναι ταύτης τῆς αἱρέσεως, ὥστε λαμβάνειν παῤ αὐτῶν  μηνιαῖα δηνάρια <num>ρν</num>.<milestone unit="section" n="11" /> γενόμενος οὖν σὺν αὐτοῖς, 
δἰ  ὁραμάτων πολλάκις  ἐνουθετεῖτο ὑπὸ τοῦ κυρίου: ὁ γὰρ  εὔσπλαγχνος θεὸς καὶ κύριος ἡμῶν Ἰησοῦς Χριστὸς οὐκ ἐβούλετο ἔξω ἐκκλησίας γενόμενον ἀπολέσθαι μάρτυρα τῶν ἰδίων παθῶν.
<milestone unit="section" n="12" /> ἐπεὶ δὲ  ῥᾳθυμότερον τοῖς  ὁράμασιν προσεῖχεν, 
δελεαζόμενος τῇ τε παῤ αὐτοῖς  πρωτοκαθεδρίᾳ καὶ τῇ πλείστους  ἀπολλυούσῃ  αἰσχροκερδίᾳ, τελευταῖον ὑπὸ ἁγίων ἀγγέλων ἐμαστιγώθη δἰ ὅλης τῆς νυκτὸς οὐ μικρῶς  αἰκισθείς, ὥστε ἕωθεν  ἀναστῆναι καὶ  ἐνδυσάμενον σάκκον καὶ  σποδὸν  καταπασάμενον μετὰ πολλῆς σπουδῆς καὶ δακρύων
προσπεσεῖν  Ζεφυρίνῳ τῷ ἐπισκόπῳ,  κυλιόμενον ὑπὸ τοὺς πόδας οὐ μόνον τῶν ἐν κλήρῳ, ἀλλὰ καὶ
τῶν λαϊκῶν,  συγχέαι τε τοῖς  δάκρυσιν τὴν  εὔσπλαγχνον ἐκκλησίαν τοῦ  ἐλεήμονος Χριστοῦ πολλῇ τε
τῇ δεήσει  χρησάμενον  δείξαντά τε τοὺς μώλωπας
ὧν εἰλήφει πληγῶν μόλις  κοινωνηθῆναι.</q><milestone unit="section" n="13" /> Τούτοις  ἐπισυνάψομεν καὶ ἄλλας περὶ τῶν αὐτῶν τοῦ αὐτοῦ συγγραφέως φωνάς, τοῦτον ἐχούσας τὸν τρόπον: <q direct="unspecified">γραφὰς μὲν θείας ἀφόβως  ῥερᾳδιουργήκασιν, πίστεώς τε ἀρχαίας κανόνα  ἠθετήκασιν, Χριστὸν δὲ  ἠγνοήκασιν, οὐ τί αἱ θεῖαι λέγουσιν γραφαί,  ζητοῦντες, ἀλλ̓ ὁποῖον σχῆμα συλλογισμοῦ εἰς τὴν τῆς  ἀθεότητος  σύστασιν  εὑρεθῇ, φιλοπόνως  ἀσκοῦντες. κἂν αὐτοῖς  προτείνῃ τις  ῥητὸν γραφῆς  θεϊκῆς,  ἐξετάζουσιν πότερον
<pb id="v.1.p.522" />  συνημμένον ἢ  διεζευγμένον δύναται ποιῆσαι σχῆμα συλλογισμοῦ:
<milestone unit="section" n="14" /> καταλιπόντες δὲ τὰς ἁγίας τοῦ θεοῦ γραφάς, γεωμετρίαν  ἐπιτηδεύουσιν, ὡς
ἂν ἐκ τῆς γῆς ὄντες καὶ ἐκ τῆς γῆς  λαλοῦντες καὶ τὸν ἄνωθεν ἐρχόμενον ἀγνοοῦντες.  Εὐκλείδης γοῦν παρά τισιν αὐτῶν φιλοπόνως  γεωμετρεῖται,  Ἀριστοτέλης
δὲ καὶ  Θεόφραστος  θαυμάζονται:  Γαληνὸς γὰρ ἴσως ὑπό τινων καὶ  προσκυνεῖται. <milestone unit="section" n="15" />οἱ δὲ ταῖς τῶν ἀπίστων  τέχναις εἰς τὴν τῆς αἱρέσεως αὐτῶν γνώμην  ἀποχρώμενοι καὶ τῇ τῶν ἀθέων πανουργίᾳ ὅτι μηδὲ ἐγγὺς πίστεως ὑπάρχουσιν, τί δεῖ καὶ λέγειν; διὰ τοῦτο ταῖς θείαις γραφαῖς ἀφόβως  ἐπέβαλον τὰς χεῖρας, λέγοντες αὐτὰς  διωρθωκέναι.
<milestone unit="section" n="16" /> καὶ ὅτι τοῦτο μὴ  καταψευδόμενος αὐτῶν λέγω, 
ὁ βουλόμενος δύναται μαθεῖν. εἰ γάρ τις  θελήσει  συγκομίσας αὐτῶν ἑκάστου τὰ ἀντίγραφα ἐξετάζειν πρὸς ἄλληλα, κατὰ πολὺ ἂν εὕροι  διαφωνοῦντα.  ἀσύμφωνα γοῦν ἔσται τὰ Ἀσκληπιάδου τοῖς Θεοδότου,
<milestone unit="section" n="17" /> πολλῶν δὲ ἔστιν  εὐπορῆσαι διὰ τὸ φιλοτίμως  ἐκγεγράφθαι τοὺς μαθητὰς
αὐτῶν τὰ ὑφ̓ ἑκάστου αὐτῶν, ὡς αὐτοὶ  καλοῦσιν,  κατωρθωμένα, τοῦτ̓ ἐστὶν  ἠφανισμένα: πάλιν δὲ τούτοις τὰ  Ἑρμοφίλου οὐ συνᾴδει. τὰ γὰρ  Ἀπολλωνιάδου οὐδὲ αὐτὰ ἑαυτοῖς ἐστιν σύμφωνα: ἔνεστιν γὰρ  συγκρῖναι τὰ πρότερον ὑπ̓ αὐτῶν  κατασκευασθέντα τοῖς ὕστερον πάλιν  ἐπιδιαστραφεῖσιν
<pb id="v.1.p.524" /> καὶ εὑρεῖν κατὰ πολὺ  ἀπᾴδοντα.
<milestone unit="section" n="18" />  ὅσης δὲ τόλμης ἐστὶ τοῦτο τὸ ἁμάρτημα, εἰκὸς μηδὲ ἐκείνους ἀγνοεῖν. ἢ γὰρ οὐ  πιστεύουσιν ἁγίῳ πνεύματι  λελέχθαι τὰς θείας γραφάς, καί εἰσιν  ἄπιστοι: ἢ ἑαυτοὺς  ἡγοῦνται  σοφωτέρους τοῦ ἁγίου πνεύματος ὑπάρχειν, καὶ τί ἕτερον ἢ  δαιμονῶσιν; οὐδὲ γὰρ ἀρνήσασθαι δύνανται ἑαυτῶν εἶναι τὸ τόλμημα, ὁπόταν καὶ τῇ αὐτῶν χειρὶ ᾖ γεγραμμένα, καὶ παῤ ὧν  κατηχήθησαν, μὴ τοιαύτας παρέλαβον τὰς γραφάς, καὶ δεῖξαι ἀντίγραφα ὅθεν αὐτὰ  μετεγράψαντο, μὴ  ἔχωσιν.
<milestone unit="section" n="19" /> ἔνιοι δ̓ αὐτῶν οὐδὲ  παραχαράσσειν  ἠξίωσαν αὐτάς, ἀλλ̓ ἁπλῶς  ἀρνησάμενοι τόν τε νόμον καὶ τοὺς προφήτας, ἀνόμου καὶ ἀθέου διδασκαλίας προφάσει χάριτος εἰς ἔσχατον ἀπωλείας ὄλεθρον  κατωλίσθησαν.</q> Καὶ ταῦτα μὲν τοῦτον  ἱστορήσθω τὸν τρόπον.
</p>
</div2>

</div1></body></text></TEI.2>