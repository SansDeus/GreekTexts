<?xml version="1.0" encoding="utf-8"?>
<TEI.2><text id="tlg2018.tlg002.perseus-grc1"><body><div1 type="book" n="8" org="uniform" sample="complete">
<argument>

<p> Τάδε καὶ ἡ  ὀγδόη περιέχει βίβλος τῆς
Ἐκκλησιαστικῆς ἱστορίας</p>

<p><num>Α</num> Περὶ τῶν πρὸ τοῦ καθ̓ ἡμᾶς διωγμοῦ.</p>

<p><num>Β</num> Περὶ τῆς τῶν ἐκκλησιῶν καθαιρέσεως.</p>

<p><num>Γ</num> Περὶ τοῦ τρόπου τῶν κατὰ τὸν διωγμὸν ἠγωνισμένων.</p>

<p><num>Δ</num> Περὶ τῶν  ἀοιδίμων τοῦ θεοῦ μαρτύρων, ὡς πάντα τόπον  ἔπλησαν τῆς ἑαυτῶν μνήμης,  ποικίλους τοὺς ὑπὲρ εὐσεβείας  ἀναδησάμενοι στεφάνους.</p>

<p><num>Ε</num> Περὶ τῶν κατὰ Νικομήδειαν.</p>

<p><num>Σ</num> Περὶ τῶν κατὰ τοὺς βασιλικοὺς οἴκους.</p>

<p><num>Ζ</num> Περὶ τῶν κατὰ  Φοινίκην Αἰγυπτίων.</p>

<p><num>Η</num> Περὶ τῶν κατὰ τὴν Αἴγυπτον.</p>

<p><num>Θ</num> Περὶ τῶν κατὰ Θηβαΐδα.</p>

<p><num>Ι</num>  Φιλέου μάρτυρος περὶ τῶν κατ̓ Ἀλεξάνδρειαν
πεπραγμένων  ἔγγραφοι  διδασκαλίαι.</p>

<p><num>ΙΑ</num> Περὶ τῶν κατὰ Φρυγίαν.</p>

<p><num>ΙΒ</num> Περὶ πλείστων ἑτέρων ἀνδρῶν τε καὶ γυναικῶν
διαφόρως ἠγωνισμένων.
<pb id="v.2.p.248" /></p>

<p><num>ΙΓ</num> Περὶ τῶν τῆς ἐκκλησίας προέδρων τῶν τὸ γνήσιον ἧς  ἐπρέσβευον εὐσεβείας διὰ τοῦ σφῶν αἵματος ἐπιδεδειγμένων.</p>

<p><num>ΙΔ</num> Περὶ τοῦ τρόπου τῶν τῆς εὐσεβείας ἐχθρῶν.</p>

<p><num>ΙΕ</num> Περὶ τῶν τοῖς ἐκτὸς συμβεβηκότων.</p>

<p><num>Ις</num> Περὶ τῆς ἐπὶ τὸ κρεῖττον τῶν πραγμάτων μεταβολῆς.</p>

<p><num>ΙΖ</num> Περὶ τῆς τῶν κρατούντων παλινῳδίας.</p></argument>
<pb id="v.2.p.250" />

<div2 type="chapter" n="praef" org="uniform" sample="complete">

<p><milestone unit="section" n="1" />  Τὴν τῶν ἀποστόλων διαδοχὴν ἐν ὅλοις ἑπτὰ περιγράψαντες βιβλίοις, ἐν  ὀγδόῳ τούτῳ συγγράμματι
τὰ καθ̓ ἡμᾶς αὐτούς, οὐ τῆς  τυχούσης ἄξια ὄντα γραφῆς, ἕν τι τῶν ἀναγκαιοτάτων ἡγούμεθα δεῖν εἰς γνῶσιν καὶ τῶν μεθ̓ ἡμᾶς παραδοῦναι, καὶ ἄρξεταί γε ὁ λόγος ἡμῖν ἐντεῦθεν.
</p>
</div2>

<div2 type="chapter" n="1" org="uniform" sample="complete">

<p><milestone unit="section" n="1" />  Ὅσης μὲν καὶ ὁποίας πρὸ τοῦ καθ̓ ἡμᾶς διωγμοῦ δόξης ὁμοῦ καὶ παρρησίας ὁ διὰ Χριστοῦ
τῷ βίῳ κατηγγελμένος τῆς εἰς τὸν τῶν ὅλων θεὸν εὐσεβείας λόγος παρὰ πᾶσιν ἀνθρώποις,  Ἕλλησί
τε καὶ βαρβάροις, ἠξίωτο, μεῖζον ἢ καθ̓ ἡμᾶς ἐπαξίως διηγήσασθαι:
<milestone unit="section" n="2" /> τεκμήρια δ̓ ἂν γένοιτο τῶν κρατούντων αἱ περὶ τοὺς ἡμετέρους δεξιώσεις, οἷς καὶ τὰς τῶν ἐθνῶν  ἐνεχείριζον ἡγεμονίας, τῆς περὶ τὸ θύειν  ἀγωνίας κατὰ πολλὴν ἣν  ἀπέσῳζον περὶ τὸ δόγμα φιλίαν αὐτοὺς  ἀπαλλάττοντες. <milestone unit="section" n="3" />τί δεῖ περὶ τῶν κατὰ τοὺς βασιλικοὺς λέγειν οἴκους καὶ τῶν ἐπὶ πᾶσιν ἀρχόντων; οἳ τοῖς οἰκείοις εἰς πρόσωπον ἐπὶ τῷ θείῳ  παρρησιαζομένοις λόγῳ τε καὶ βίῳ συνεχώρουν,  γαμεταῖς καὶ παισὶ καὶ οἰκέταις, μόνον οὐχὶ καὶ  ἐγκαυχᾶσθαι ἐπὶ τῇ παρρησίᾳ τῆς πίστεως  ἐπιτρέποντες: οὓς  ἐξόχως καὶ μᾶλλον τῶν συνθεραπόντων  ἀποδεκτοὺς ἡγοῦντο
<pb id="v.2.p.252" /><milestone unit="section" n="4" /> οἷος ἐκεῖνος ἦν Δωρόθεος, πάντων αὐτοῖς  εὐνούστατός 
τε καὶ  πιστότατος καὶ τούτων ἕνεκα διαφερόντως παρὰ τοὺς ἐν ἀρχαῖς καὶ  ἡγεμονίαις  ἐντιμότατος, ὅ τε σὺν αὐτῷ περιβόητος Γοργόνιος
καὶ ὅσοι τῆς αὐτῆς ὁμοίως τούτοις ἠξίωντο διὰ τὸν τοῦ θεοῦ λόγον τιμῆς:
<milestone unit="section" n="5" /> οἵας τε καὶ τοὺς καθ̓ ἑκάστην ἐκκλησίαν ἄρχοντας παρὰ πᾶσιν  ἐπιτρόποις καὶ ἡγεμόσιν  ἀποδοχῆς ἦν ὁρᾶν  ἀξιουμένους. πῶς δ̓ ἂν τις  διαγράψειεν τὰς  μυριάνδρους ἐκείνας  ἐπισυναγωγὰς καὶ τὰ πλήθη τῶν κατὰ πᾶσαν πόλιν ἀθροισμάτων τάς τε ἐπισήμους
ἐν τοῖς  προσευκτηρίοις  συνδρομάς; ὧν δὴ ἕνεκα μηδαμῶς ἔτι τοῖς πάλαι οἰκοδομήμασιν  ἀρκούμενοι,  εὐρείας εἰς πλάτος ἀνὰ πάσας τὰς πόλεις
ἐκ θεμελίων  ἀνίστων ἐκκλησίας.
<milestone unit="section" n="6" /> ταῦτα δὲ τοῖς χρόνοις προϊόντα ὁσημέραι τε εἰς αὔξην καὶ μέγεθος  ἐπιδιδόντα οὐδεὶς ἀνεῖργεν φθόνος οὐδέ τις δαίμων πονηρὸς οἷός τε ἦν  βασκαίνειν οὐδ̓ ἀνθρώπων ἐπιβουλαῖς κωλύειν, ἐς ὅσον ἡ θεία καὶ οὐράνιος  χεὶρ  ἔσκεπέν τε καὶ  ἐφρούρει, οἷα δὴ ἄξιον ὄντα, τὸν ἑαυτῆς λαόν.
<milestone unit="section" n="7" />Ὡς δ̓ ἐκ τῆς ἐπὶ πλέον ἐλευθερίας ἐπὶ  χαυνότητα καὶ  νωθρίαν τὰ καθ̓ ἡμᾶς  μετηλλάττετο, ἄλλων ἄλλοις διαφθονουμένων καὶ  διαλοιδορουμένων καὶ μόνον οὐχὶ ἡμῶν αὐτῶν ἑαυτοῖς  προσπολεμούντων ὅπλοις, εἰ οὕτω  τύχοι, καὶ  δόρασιν τοῖς διὰ λόγων ἀρχόντων τε ἄρχουσι  προσρηγνύντων καὶ λαῶν ἐπὶ λαοὺς  καταστασιαζόντων τῆς τε  ὑποκρίσεως  ἀφάτου καὶ τῆς εἰρωνείας ἐπὶ πλεῖστον ὅσον κακίας προϊούσης, ἡ μὲν δὴ θεία  κρίσις, οἷα φίλον αὐτῇ, πεφεισμένως, τῶν ἀθροισμάτων ἔτι  συγκροτουμένων,
<pb id="v.2.p.254" /> ἠρέμα καὶ μετρίως τὴν αὐτῆς ἐπισκοπὴν ἀνεκίνει, ἐκ τῶν ἐν στρατείαις ἀδελφῶν  καταρχομένου τοῦ διωγμοῦ: <milestone unit="section" n="8" />ὡς δ̓  ἀνεπαισθήτως ἔχοντες οὐχ ὅπως εὐμενὲς καὶ ἵλεω καταστήσεσθαι τὸ θεῖον  προυθυμούμεθα, οἷα δέ τινες ἄθεοι  ἀφρόντιστα καὶ  ἀνεπίσκοπα τὰ καθ̓ ἡμᾶς ἡγούμενοι ἄλλας ἐπ̓ ἄλλαις  προσετίθεμεν κακίας οἵ τε δοκοῦντες ἡμῶν ποιμένες τὸν τῆς θεοσεβείας θεσμὸν  παρωσάμενοι ταῖς πρὸς ἀλλήλους ἀνεφλέγοντο  φιλονεικίαις, αὐτὰ δὴ ταῦτα μόνα, τὰς  ἔριδας καὶ τὰς ἀπειλὰς τόν τε ζῆλον καὶ τὸ πρὸς ἀλλήλους  ἔχθος τε καὶ μῖσος  ἐπαύξοντες οἷά τε  τυραννίδας τὰς  φιλαρχίας  ἐκθύμως  διεκδικοῦντες, τότε δή,
τότε κατὰ τὴν φάσκουσαν τοῦ Ἱερεμίου φωνὴν
 <note place="unspecified" anchored="yes"><bibl default="NO">λαμ. 2, 1. 2 ῾σιτη ϝαριατιονς φρομ λχχ̓</bibl></note> ἐγνόφωσεν ἐν ὀργῇ αὐτοῦ κύριος τὴν  θυγατέρα Σιὼν καὶ  κατέρριψεν ἐξ οὐρανοῦ  δόξασμα Ἰσραὴλ οὐκ ἐμνήσθη τε  ὑποποδίου ποδῶν αὐτοῦ ἐν ἡμέρᾳ ὀργῆς αὐτοῦ: ἀλλὰ καὶ  κατεπόντισεν κύριος πάντα
τὰ  ὡραῖα Ἰσραὴλ καὶ καθεῖλεν πάντας τοὺς
 <note place="unspecified" anchored="yes"><bibl default="NO">πς. 89, 40</bibl></note> φραγμοὺς αὐτοῦ,
<milestone unit="section" n="9" /> κατά τε τὰ ἐν  Ψαλμοῖς προθεσπισθέντα 
 <note place="unspecified" anchored="yes"><bibl default="NO">πς. 89, 39-45</bibl></note> κατέστρεψεν τὴν διαθήκην τοῦ δούλου αὐτοῦ καὶ ἐβεβήλωσεν εἰς γῆν διὰ τῆς τῶν ἐκκλησιῶν καθαιρέσεως τὸ  ἁγίασμα αὐτοῦ καὶ
καθεῖλεν πάντας τοὺς φραγμοὺς αὐτοῦ, ἔθετο τὰ  ὀχυρώματα αὐτοῦ δειλίαν:  διήρπασάν τε τὰ πλήθη
τοῦ λαοῦ πάντες οἱ  διοδεύοντες ὁδόν, καὶ δὴ ἐπὶ τούτοις ὄνειδος ἐγενήθη τοῖς  γείτοσιν αὐτοῦ. ὕψωσεν γὰρ τὴν δεξιὰν τῶν ἐχθρῶν αὐτοῦ καὶ  ἀπέστρεψεν τὴν βοήθειαν τῆς  ῥομφαίας αὐτοῦ καὶ οὐκ  ἀντελάβετο αὐτοῦ ἐν τῷ πολέμῳ: ἀλλὰ καὶ
κατέλυσεν ἀπὸ  καθαρισμοῦ αὐτὸν καὶ τὸν θρόνον αὐτοῦ εἰς τὴν γῆν γῆν  κατέρραξεν  ἐσμίκρυνέν τε τὰς
<pb id="v.2.p.256" /> ἡμέρας τοῦ χρόνου αὐτοῦ, καὶ ἐπὶ πᾶσιν κατέχεεν
αὐτοῦ αἰσχύνην.
</p>
</div2>

<div2 type="chapter" n="2" org="uniform" sample="complete">

<p><milestone unit="section" n="1" />  Συντετέλεσται δῆτα καθ̓ ἡμᾶς ἅπαντα, ὁπηνίκα τῶν μὲν προσευκτηρίων τοὺς οἴκους ἐξ ὕψους εἰς ἔδαφος αὐτοῖς  θεμελίοις  καταρριπτουμένους, τὰς δ̓  ἐνθέους καὶ ἱερὰς γραφὰς κατὰ μέσας ἀγορὰς πυρὶ  παραδιδομένας αὐτοῖς  ἐπείδομεν ὀφθαλμοῖς τούς τε τῶν ἐκκλησιῶν ποιμένας αἰσχρῶς ὧδε κἀκεῖσε  κρυπταζομένους, τοὺς δὲ  ἀσχημόνως ἁλισκομένους καὶ πρὸς τῶν ἐχθρῶν  καταπαιζομένους, ὅτε καὶ κατ̓ ἄλλον προφητικὸν λόγον ἐξεχύθη  ἐξουδένωσις ἐπ̓ ἄρχοντας, καὶ
 <note place="unspecified" anchored="yes"><bibl default="NO">πς. 107, 40</bibl></note>  ἐπλάνησεν αὐτοὺς ἐν  ἀβάτῳ καὶ οὐχ ὁδῷ.
<milestone unit="section" n="2" /> ἀλλὰ τούτων μὲν οὐχ ἡμέτερον  διαγράφειν τὰς ἐπὶ τέλει  σκυθρωπὰς συμφοράς, ἐπεὶ καὶ τὰς πρόσθεν τοῦ διωγμοῦ  διαστάσεις τε αὐτῶν εἰς ἀλλήλους καὶ ἀτοπίας οὐχ ἡμῖν οἰκεῖον μνήμῃ παραδιδόναι: δἰ
ὃ καὶ πλέον οὐδὲν ἱστορῆσαι περὶ αὐτῶν διέγνωμεν
ἢ δἰ ὧν ἂν τὴν θείαν  δικαιώσαιμεν κρίσιν.
<milestone unit="section" n="3" /> οὐκοῦν οὐδὲ τῶν πρὸς τοῦ διωγμοῦ πεπειραμένων ἢ τῶν
 <note place="unspecified" anchored="yes"><bibl default="NO">1 τιμ. 1, 19</bibl></note> εἰς ἅπαν τῆς σωτηρίας  νεναυαγηκότων αὐτῇ τε γνώμῃ τοῖς τοῦ  κλύδωνος  ἐναπορριφέντων βυθοῖς μνήμην ποιήσασθαι  προήχθημεν, μόνα δ̓ ἐκεῖνα
τῇ καθόλου προσθήσομεν ἱστορίᾳ, ἃ πρώτοις μὲν ἡμῖν αὐτοῖς, ἔπειτα δὲ καὶ τοῖς μεθ̓ ἡμᾶς γένοιτ̓
ἂν πρὸς ὠφελείας. ἴωμεν οὖν ἐντεῦθεν ἤδη τοὺς ἱεροὺς ἀγῶνας τῶν τοῦ θείου λόγου μαρτύρων ἐν  ἐπιτομῇ  διαγράψοντες.
<milestone unit="section" n="4" />Ἔτος τοῦτο ἦν ἐννεακαιδέκατον τῆς Διοκλητιανοῦ βασιλείας,  Δύστρος μήν, λέγοιτο δ̓ ἂν οὗτος  Μάρτιος κατὰ Ῥωμαίους, ἐν ᾧ τῆς τοῦ
<pb id="v.2.p.258" /> σωτηρίου πάθους ἑορτῆς  ἐπελαυνούσης ἥπλωτο πανταχόσε βασιλικὰ γράμματα, τὰς μὲν ἐκκλησίας εἰς ἔδαφος φέρειν, τὰς δὲ γραφὰς  ἀφανεῖς πυρὶ γενέσθαι προστάττοντα, καὶ τοὺς μὲν τιμῆς  ἐπειλημμένους  ἀτίμους, τοὺς δ̓ ἐν  οἰκετίαις, εἰ ἐπιμένοιεν τῇ τοῦ Χριστιανισμοῦ  προθέσει, ἐλευθερίας  στερεῖσθαι  προαγορεύοντα.
<milestone unit="section" n="5" /> καὶ ἡ μὲν πρώτη
καθ̓ ἡμῶν γραφὴ τοιαύτη τις ἦν: μετ̓ οὐ πολὺ δὲ ἑτέρων  ἐπιφοιτησάντων γραμμάτων, προσετάττετο τοὺς τῶν ἐκκλησιῶν  προέδρους πάντας τοὺς κατὰ πάντα τόπον πρῶτα μὲν δεσμοῖς παραδίδοσθαι,
εἶθ̓ ὕστερον πάσῃ μηχανῇ θύειν  ἐξαναγκάζεσθαι.
</p>
</div2>

<div2 type="chapter" n="3" org="uniform" sample="complete">

<p><milestone unit="section" n="1" />τότε δὴ οὖν, τότε πλεῖστοι μὲν ὅσοι τῶν ἐκκλησιῶν ἄρχοντες, δειναῖς αἰκίαις προθύμως  ἐναθλήσαντες, μεγάλων  ἀγώνων ἱστορίας ἐπεδείξαντο, μυρίοι δ̓ ἄλλοι τὴν ψυχὴν ὑπὸ  δειλίας  προναρκήσαντες  προχείρως οὕτως ἀπὸ πρώτης  ἐξησθένησαν προσβολῆς, τῶν δὲ λοιπῶν ἕκαστος εἴδη διάφορα βασάνων  ἐνήλλαττεν, ὃ μὲν μάστιξιν αἰκιζόμενος τὸ σῶμα, ὃ δὲ  στρεβλώσεσιν καὶ  ξεσμοῖς  ἀνυπομονήτοις  τιμωρούμενος, ἐφ̓ οἷς ἤδη τινὲς οὐκ αἴσιον ἀπηνέγκαντο τοῦ βίου τέλος.
<milestone unit="section" n="2" /> ἄλλοι δ̓ αὖ πάλιν ἄλλως τὸν ἀγῶνα  διεξῄεσαν: ὃ μὲν γάρ τις ἑτέρων βίᾳ  συνωθούντων καὶ ταῖς παμμιάροις καὶ ἀνάγνοις  προσαγόντων θυσίαις ὡς τεθυκὼς  ἀπηλλάττετο, καὶ εἰ μὴ τεθυκὼς ἦν, ὃ
δὲ μηδ̓ ὅλως προσπελάσας μηδέ τινος ἐναγοῦς ἐφαψάμενος, εἰρηκότων δ̓ ἑτέρων ὅτι  τεθύκοι, σιωπῇ φέρων τὴν  συκοφαντίαν ἀπῄει: ἄλλος  ἡμιθνὴς  αἰρόμενος ὡς ἂν ἤδη  νεκρὸς  ἐρρίπτετο,
<milestone unit="section" n="3" /> καί τις αὖ πάλιν ἐπ̓  ἐδάφους κείμενος μακρὰν
<pb id="v.2.p.260" /> ἐσύρετο τοῖν ποδοῖν, ἐν  τεθυκόσιν αὐτοῖς  λελογισμένος.
ὁ δέ τις ἐβόα καὶ μεγάλῃ διεμαρτύρετο φωνῇ τῆς θυσίας τὴν ἄρνησιν, καὶ ἄλλος Χριστιανὸς εἶναι  ἐκεκράγει, τῇ τοῦ σωτηρίου προσρήματος ὁμολογίᾳ λαμπρυνόμενος: ἕτερος τὸ μὴ  τεθυκέναι μηδὲ  θύσειν ποτὲ διετείνετο.
<milestone unit="section" n="4" /> ὅμως δ̓ οὖν καὶ οἵδε  πολυχειρίᾳ τῆς ἐπὶ τοῦτο  τεταγμένης στρατιωτικῆς
παρατάξεως κατὰ στόματος  παιόμενοι καὶ  κατασιγαζόμενοι κατά τε προσώπου καὶ παρειῶν τυπτόμενοι μετὰ βίας  ἐξωθοῦντο: οὕτως ἐξ ἅπαντος
οἱ τῆς θεοσεβείας  ἐχθροὶ τὸ δοκεῖν  ἠνυκέναι περὶ πολλοῦ  ἐτίθεντο.
Ἀλλ̓ οὐ καὶ κατὰ τῶν ἁγίων αὐτοῖς μαρτύρων ταῦτα προυχώρει: ὧν εἰς ἀκριβῆ διήγησιν τίς ἂν ἡμῖν ἐξαρκέσειεν λόγος; 
</p>
</div2>

<div2 type="chapter" n="4" org="uniform" sample="complete">

<p><milestone unit="section" n="1" />μυρίους μὲν γὰρ  ἱστορήσαι ἄν τις θαυμαστὴν ὑπὲρ εὐσεβείας τοῦ θεοῦ τῶν ὅλων  ἐνδεδειγμένους προθυμίαν, οὐκ ἐξ  ὅτουπερ μόνον ὁ κατὰ πάντων  ἀνεκινήθη διωγμός, πολὺ πρότερον δὲ καθ̓ ὃν ἔτι τὰ τῆς εἰρήνης συνεκροτεῖτο. <milestone unit="section" n="2" />ἄρτι γὰρ ἄρτι πρῶτον ὥσπερ ἀπὸ  κάρου βαθέος ὑποκινουμένου τοῦ τὴν ἐξουσίαν  εἰληφότος κρύβδην τε ἔτι καὶ ἀφανῶς μετὰ τὸν ἀπὸ Δεκίου καὶ Οὐαλεριανοῦ μεταξὺ χρόνον ταῖς ἐκκλησίαις  ἐπιχειροῦντος οὐκ ἀθρόως τε τῷ καθ̓ ἡμῶν  ἐπαποδυομένου πολέμῳ, ἀλλ̓ ἔτι τῶν κατὰ
τὰ  στρατόπεδα μόνων  ἀποπειρωμένου ῾ταύτῃ γὰρ καὶ τοὺς λοιποὺς ἁλῶναι ῥᾳδίως ᾤετο, εἰ πρότερον ἐκείνων καταγωνισάμενος περιγένοιτὀ, πλείστους παρῆν τῶν ἐν στρατείαις ὁρᾶν ἀσμενέστατα τὸν ἰδιωτικὸν  προασπαζομένους βίον, ὡς ἂν μὴ
<pb id="v.2.p.262" /> ἔξαρνοι  γένοιντο τῆς περὶ τὸν τῶν ὅλων δημιουργὸν εὐσεβείας. <milestone unit="section" n="3" />ὡς γὰρ ὁ στρατοπεδάρχης, ὅστις ποτὲ ἦν ἐκεῖνος, ἄρτι πρῶτον  ἐνεχείρει τῷ κατὰ τῶν  στρατευμάτων διωγμῷ, φυλοκρινῶν καὶ  διακαθαίρων τοὺς ἐν τοῖς στρατοπέδοις  ἀναφερομένους  αἵρεσίν τε διδοὺς ἢ  πειθαρχοῦσιν ἧς  μετῆν αὐτοῖς ἀπολαύειν τιμῆς ἢ τοὐναντίον  στέρεσθαι ταύτης,
εἰ  ἀντιτάττοιντο τῷ προστάγματι, πλεῖστοι ὅσοι
τῆς Χριστοῦ βασιλείας στρατιῶται τὴν εἰς αὐτὸν ὁμολογίαν, μὴ μελλήσαντες, τῆς  δοκούσης δόξης καὶ εὐπραγίας ἧς εἴχοντο,  ἀναμφιλόγως  προυτίμησαν.
<milestone unit="section" n="4" /> ἤδη δὲ σπανίως τούτων εἷς που καὶ δεύτερος οὐ μόνον τῆς ἀξίας τὴν  ἀποβολήν, ἀλλὰ καὶ θάνατον τῆς  εὐσεβοῦς  ἐνστάσεως ἀντικατηλλάττοντο, μετρίως πως ἤδη τότε τοῦ τὴν ἐπιβουλὴν
 <note place="unspecified" anchored="yes"><bibl default="NO">ηεβ. 12, 4</bibl></note>  ἐνεργοῦντος καὶ μέχρις αἵματος ἐπ̓  ἐνίων  φθάνειν ἐπιτολμῶντος, τοῦ πλήθους, ὡς ἔοικεν, τῶν πιστῶν δεδιττομένου τε αὐτὸν ἔτι καὶ  ἀποκναίοντος ἐπὶ τὸν κατὰ πάντων ἀθρόως  ἐφορμῆσαι πόλεμον. <milestone unit="section" n="5" />ὡς δὲ καὶ γυμνότερον  ἐπαπεδύετο, οὐδ̓ ἔστιν λόγῳ δυνατὸν  ἀφηγήσασθαι ὅσους καὶ  ὁποίους τοῦ θεοῦ μάρτυρας ὀφθαλμοῖς παρῆν ὁρᾶν τοῖς ἀνὰ πάσας τάς τε πόλεις καὶ τὰς χώρας  οἰκοῦσιν.
</p>
</div2>

<div2 type="chapter" n="5" org="uniform" sample="complete">

<p><milestone unit="section" n="1" />  Αὐτίκα γοῦν τῶν οὐκ  ἀσήμων τις, ἀλλὰ καὶ ἄγαν κατὰ τὰς ἐν τῷ βίῳ  νενομισμένας  ὑπεροχὰς  ἐνδοξοτάτων, ἅμα τῷ τὴν κατὰ τῶν ἐκκλησιῶν ἐν τῇ Νικομηδείᾳ προτεθῆναι γραφήν, ζήλῳ τῷ κατὰ θεὸν  ὑποκινηθεὶς  διαπύρῳ τε
ἐφορμήσας τῇ πίστει, ἐν  προφανεῖ καὶ  δημοσίῳ κειμένην ὡς ἀνοσίαν καὶ  ἀσεβεστάτην ἀνελὼν
<pb id="v.2.p.264" />  σπαράττει, δυεῖν ἐπιπαρόντων κατὰ τὴν αὐτὴν πόλιν βασιλέων, τοῦ τε  πρεσβυτάτου τῶν ἄλλων καὶ τοῦ τὸν τέταρτον ἀπὸ τούτου τῆς ἀρχῆς  ἐπικρατοῦντος βαθμόν. ἀλλ̓ οὗτος μὲν τῶν τηνικάδε πρῶτος τοῦτον διαπρέψας τὸν τρόπον ἅμα
τε τοιαῦτα οἷα καὶ εἰκὸς ἦν ὑπομείνας ὡς ἂν ἐπὶ τοιούτῳ τολμήματι, τὸ  ἄλυπον καὶ ἀτάραχον εἰς αὐτὴν  τελευταίαν  διετήρησεν  ἀναπνοήν.
</p>
</div2>

<div2 type="chapter" n="6" org="uniform" sample="complete">

<p><milestone unit="section" n="1" />  Πάντων δὲ ὅσοι τῶν πώποτε  ἀνυμνοῦνται θαυμάσιοι καὶ ἐπ̓ ἀνδρείᾳ  βεβοημένοι εἴτε παῤ Ἕλλησιν εἴτε παρὰ βαρβάροις, θείους ἤνεγκεν ὁ καιρὸς καὶ διαπρεπεῖς μάρτυρας τοὺς ἀμφὶ τὸν Δωρόθεον βασιλικοὺς παῖδας, οἳ καὶ τῆς ἀνωτάτω
παρὰ τοῖς  δεσπόταις  ἠξιωμένοι τιμῆς  γνησίων
τε αὐτοῖς διαθέσει τέκνων οὐ  λειπόμενοι, μείζονα
 <note place="unspecified" anchored="yes"><bibl default="NO">ιβιδ. 11, 26</bibl></note> πλοῦτον ὡς ἀληθῶς  ἥγηνται τῆς τοῦ βίου δόξης καὶ τρυφῆς τοὺς ὑπὲρ εὐσεβείας  ὀνειδισμούς τε
καὶ πόνους καὶ τοὺς  κεκαινουργημένους ἐπ̓ αὐτοῖς πολυτρόπους θανάτους: ὧν ἑνός τινος  οἵῳ κέχρηται  μνησθέντες τῷ τοῦ βίου τέλει, σκοπεῖν ἐξ αὐτοῦ καὶ τὰ τοῖς ἄλλοις συμβεβηκότα τοῖς  ἐντυγχάνουσιν  καταλείψομεν.
<milestone unit="section" n="2" />Ἤγετό τις εἰς μέσον κατὰ τὴν προειρημένην πόλιν ἐφ̓ ὧν δεδηλώκαμεν ἀρχόντων. θύειν δὴ οὖν  προσταχθείς, ὡς  ἐνίστατο, γυμνὸς  μετάρσιος ἀρθῆναι  κελεύεται  μάστιξίν τε τὸ πᾶν σῶμα  καταξαίνεσθαι, εἰς ὅτε ἡττηθεὶς κἂν ἄκων τὸ  προσταττόμενον  ποιήσειεν. <milestone unit="section" n="3" />ὡς δὲ καὶ ταῦτα πάσχων  ἀδιάτρεπτος ἦν,  ὄξος λοιπὸν ἤδη τῶν ὀστέων  ὑποφαινομένων αὐτοῦ σὺν καὶ  ἅλατι  φύραντες κατὰ τῶν  διασαπέντων τοῦ σώματος μερῶν  ἐνέχεον:
<pb id="v.2.p.266" />
ὡς δὲ καὶ ταύτας  ἐπάτει τὰς ἀλγηδόνας,  ἐσχάρα τοὐντεῦθεν καὶ πῦρ εἰς μέσον  εἵλκετο, καὶ  κρεῶν  ἐδωδίμων δίκην τὰ λείψανα αὐτῷ τοῦ σώματος ὑπὸ τοῦ πυρὸς οὐκ εἰς ἄθρουν, ὡς ἂν μὴ συντόμως ἀπαλλαγείη, κατὰ βραχὺ δὲ  ἀνηλίσκετο, οὐ πρότερον ἀνεῖναι τῶν  ἐπιτιθέντων αὐτὸν τῇ πυρᾷ  συγχωρουμένων, πρὶν ἂν καὶ μετὰ τοσαῦτα τοῖς  προσταττομένοις  ἐπινεύσειεν. <milestone unit="section" n="4" />ὁ δ̓ ἀπρὶξ ἐχόμενος τῆς προθέσεως  νικηφόρος ἐν αὐταῖς βασάνοις  παρέδωκε τὴν ψυχήν. τοιοῦτον τῶν βασιλικῶν ἑνὸς τὸ μαρτύριον παίδων, ἄξιον ὡς ὄντως καὶ τῆς προσηγορίας: Πέτρος γὰρ ἐκαλεῖτο.
<milestone unit="section" n="5" />Οὐ  χείρονα δὲ καὶ τὰ κατὰ τοὺς λοιποὺς ὄντα λόγου φειδόμενοι  συμμετρίας  παραλείψομεν, τοσοῦτον ἱστορήσαντες ὡς ὅ τε Δωρόθεος καὶ ὁ Γοργόνιος ἑτέροις ἅμα πλείοσιν τῆς βασιλικῆς  οἰκετίας μετὰ τοὺς πολυτρόπους ἀγῶνας  βρόχῳ τὴν ζωὴν  μεταλλάξαντες,
τῆς ἐνθέου νίκης ἀπηνέγκαντο βραβεῖα.
<milestone unit="section" n="6" />Ἐν τούτῳ τῆς κατὰ Νικομήδειαν ἐκκλησίας ὁ τηνικαῦτα προεστὼς Ἄνθιμος διὰ τὴν εἰς Χριστὸν μαρτυρίαν τὴν κεφαλὴν ἀποτέμνεται: τούτῳ δὲ πλῆθος ἄθρουν μαρτύρων προστίθεται, οὐκ οἶδ̓ ὅπως ἐν τοῖς κατὰ τὴν Νικομήδειαν βασιλείοις πυρκαϊᾶς ἐν αὐταῖς δὴ ταῖς ἡμέραις ἁφθείσης, ἣν
καθ̓ ὑπόνοιαν ψευδῆ πρὸς τῶν ἡμετέρων  ἐπιχειρηθῆναι λόγου  διαδοθέντος, παγγενεῖ σωρηδὸν βασιλικῷ νεύματι τῶν τῇδε θεοσεβῶν οἳ μὲν ξίφει κατεσφάττοντο, οἳ δὲ διὰ πυρὸς ἐτελειοῦντο, ὅτε λόγος ἔχει προθυμίᾳ θείᾳ τινι καὶ  ἀρρήτῳ ἄνδρας ἅμα γυναιξὶν ἐπὶ τὴν πυρὰν  καθαλέσθαι:  δήσαντες
δὲ οἱ  δήμιοι ἄλλο τι πλῆθος ἐπὶ  σκάφαις τοῖς θαλαττίοις  ἐναπέρριπτον βυθοῖς.
<milestone unit="section" n="7" /> τοὺς δέ γε βασιλικοὺς 
<pb id="v.2.p.268" />
μετὰ θάνατον παῖδας, γῇ μετὰ τῆς προσηκούσης  κηδείας  παραδοθέντας, αὖθις ἐξ ὑπαρχῆς  ἀνορύξαντες  ἐναπορρῖψαι θαλάττῃ καὶ αὐτοὺς ᾤοντο δεῖν οἱ  νενομισμένοι  δεσπόται, ὡς ἂν μὴ ἐν μνήμασιν  ἀποκειμένους  προσκυνοῖέν τινες, θεοὺς
δὴ αὐτούς, ὥς γε ᾤοντο,  λογιζόμενοι.
Καὶ τὰ μὲν ἐπὶ τῆς  Νικομηδείας κατὰ τὴν ἀρχὴν  ἀποτελεσθέντα τοῦ διωγμοῦ τοιαῦτα:
<milestone unit="section" n="8" /> οὐκ εἰς μακρὸν δ̓ ἑτέρων κατὰ τὴν  Μελιτηνὴν οὕτω καλουμένην χώραν καὶ αὖ πάλιν ἄλλων ἀμφὶ τὴν Συρίαν  ἐπιφυῆναι τῇ βασιλείᾳ πεπειραμένων, τοὺς πανταχόσε τῶν ἐκκλησιῶν  προεστῶτας εἱρκταῖς καὶ δεσμοῖς  ἐνεῖραι πρόσταγμα ἐφοίτα  βασιλικόν.
<milestone unit="section" n="9" /> καὶ ἦν ἡ θέα τῶν ἐπὶ τούτοις γινομένων πᾶσαν διήγησιν  ὑπεραίρουσα, μυρίου πλήθους ἐν παντὶ τόπῳ  καθειργνυμένου καὶ τὰ πανταχῇ  δεσμωτήρια,  ἀνδροφόνοις καὶ  τυμβωρύχοις πάλαι πρότερον  ἐπεσκευασμένα, τότε πληρούντων ἐπισκόπων
καὶ πρεσβυτέρων καὶ διακόνων  ἀναγνωστῶν τε καὶ ἐπορκιστῶν, ὡς μηδὲ χώραν ἔτι τοῖς ἐπὶ  κακουργίαις  κατακρίτοις αὐτόθι λείπεσθαι.
<milestone unit="section" n="10" />Αὖθις δ̓ ἑτέρων τὰ πρῶτα γράμματα  ἐπικατειληφότων, 
ἐν οἷς τοὺς  κατακλείστους  θύσαντας μὲν ἐᾶν βαδίζειν ἐπ̓ ἐλευθερίας,  ἐνισταμένους δὲ μυρίαις  καταξαίνειν  προστέτακτο βασάνοις, πῶς
ἂν πάλιν ἐνταῦθα τῶν καθ̓ ἑκάστην ἐπαρχίαν μαρτύρων  ἀριθμήσειέν τις τὸ πλῆθος καὶ μάλιστα τῶν κατὰ τὴν Ἀφρικὴν καὶ τὸ  Μαύρων ἔθνος
Θηβαΐδα τε καὶ κατ̓ Αἴγυπτον; ἐξ ἧς καὶ εἰς
<pb id="v.2.p.270" /> ἑτέρας ἤδη προελθόντες πόλεις τε καὶ ἐπαρχίας  διέπρεψαν τοῖς μαρτυρίοις.
</p>
</div2>

<div2 type="chapter" n="7" org="uniform" sample="complete">

<p><milestone unit="section" n="1" />  Ἴσμεν γοῦν τοὺς ἐξ αὐτῶν  διαλάμψαντας 
ἐν Παλαιστίνῃ, ἴσμεν δὲ καὶ τοὺς ἐν Τύρῳ τῆς Φοινίκης: οὓς τίς ἰδὼν οὐ κατεπλάγη τὰς  ἀναρίθμους
μάστιγας καὶ τὰς ἐν τούτοις τῶν ὡς ἀληθῶς παραδόξων τῆς θεοσεβείας ἀθλητῶν ἐνστάσεις τόν
τε παραχρῆμα μετὰ τὰς μάστιγας ἐν θηρσὶν  ἀνθρωποβόροις ἀγῶνα καὶ τὰς ἐν τούτῳ παρδάλεων
καὶ διαφόρων ἄρκτων  συῶν τε ἀγρίων καὶ πυρὶ
καὶ σιδήρῳ  κεκαυτηριασμένων βοῶν προσβολὰς καὶ τὰς πρὸς ἕκαστον τῶν θηρίων  θαυμασίους τῶν  γενναίων  ὑπομονάς;
<milestone unit="section" n="2" /> οἷς  γιγνομένοις καὶ αὐτοὶ  παρῆμεν, ὁπηνίκα τοῦ  μαρτυρουμένου σωτῆρος ἡμῶν, αὐτοῦ δὴ Ἰησοῦ Χριστοῦ, τὴν θείαν δύναμιν  ἐπιπαροῦσαν ἐναργῶς τε  αὑτὴν τοῖς μάρτυσιν  ἐπιδεικνῦσαν ἱστορήσαμεν, τῶν  ἀνθρωποβόρων ἐπὶ πλείονα χρόνον μὴ  προσψαύειν μηδὲ πλησιάζειν τοῖς τῶν θεοφιλῶν σώμασιν  ἐπιτολμώντων, ἀλλ̓ ἐπὶ μὲν τοὺς ἄλλους, ὅσοι  δήπουθεν ἔξωθεν  ἐρεθισμοῖς  παρώρμων  αὐτά, φερομένων, μόνων δὲ τῶν ἱερῶν ἀθλητῶν,  γυμνῶν ἑστώτων καὶ ταῖς χερσὶν  κατασειόντων ἐπί τε σφᾶς αὐτοὺς  ἐπισπωμένων
῾τοῦτο γὰρ αὐτοῖς  ἐκελεύετο πράττειν̓,
μηδ̓ ὅλως ἐφαπτομένων, ἀλλ̓ ἔσθ̓ ὅπῃ μὲν καὶ
ἐπ̓ αὐτοὺς  ὁρμώντων, οἷα δὲ πρός τινος θειοτέρας δυνάμεως  ἀνακρουομένων καὶ αὖ πάλιν εἰς τοὐπίσω χωρούντων: <milestone unit="section" n="3" />ὃ καὶ εἰς μακρὸν γινόμενον θαῦμα παρεῖχεν οὐ σμικρὸν τοῖς θεωμένοις, ὥστε ἤδη διὰ τὸ  ἄπρακτον τοῦ πρώτου δεύτερον καὶ τρίτον  προσαφίεσθαι ἑνὶ καὶ τῷ αὐτῷ μάρτυρι θηρίον.
<pb id="v.2.p.272" /><milestone unit="section" n="4" />
Καταπλαγῆναι δ̓ ἦν τὴν ἐπὶ τούτοις  ἀπτόητον τῶν ἱερῶν ἐκείνων καρτερίαν καὶ τὴν ἐν  σώμασι  νέοις  βεβηκυῖαν καὶ  ἀδιάτρεπτον ἔνστασιν.  ἑώρας γοῦν ἡλικίαν οὐδ̓ ὅλων ἐτῶν εἴκοσι δίχα δεσμῶν  ἑστῶτος νέου καὶ τὰς μὲν χεῖρας  ἐφαπλοῦντος εἰς σταυροῦ τύπον,  ἀκαταπλήκτῳ δὲ καὶ  ἀτρεμεῖ διανοίᾳ ταῖς πρὸς τὸ θεῖον  σχολαίτατα  τεταμένου λιταῖς μηδ̓ ὅλως τε  μεθισταμένου μηδ̓  ἀποκλίνοντός ποι τοῦ ἔνθα  εἱστήκει τόπου, ἄρκτων καὶ παρδάλεων θυμοῦ καὶ θανάτου  πνεόντων σχεδὸν αὐτῆς καθαπτομένων αὐτοῦ τῆς  σαρκός, ἀλλ̓ οὐκ οἶδ̓ ὅπως θείᾳ καὶ ἀπορρήτῳ δυνάμει μόνον οὐχὶ
φραττομένων τὸ στόμα καὶ αὖθις  παλινδρομούντων εἰς τοὐπίσω. καὶ οὗτος μέν τις τοιοῦτος ἦν:
<milestone unit="section" n="5" /> πάλιν δ̓ ἂν ἑτέρους εἶδες ῾πέντε γὰρ οἱ πάντες
ἐτύγχανον̓ ἠγριωμένῳ ταύρῳ  παραβληθέντας, ὃς τοὺς μὲν ἄλλους τῶν ἔξωθεν προσιόντων τοῖς κέρασιν εἰς τὸν ἀέρα  ῥίπτων  διεσπάραττεν, ἡμιθνῆτας  αἴρεσθαι καταλιπών, ἐπὶ μόνους δὲ θυμῷ καὶ  ἀπειλῇ τοὺς ἱεροὺς  ὁρμῶν μάρτυρας οὐδὲ πλησιάζειν αὐτοῖς οἷός τε ἦν,  κυρίττων δὲ τοῖς ποσὶν καὶ τοῖς κέρασιν τῇδε κἀκεῖσε χρώμενος καὶ διὰ τοὺς ἀπὸ τῶν  καυτήρων  ἐρεθισμοὺς θυμοῦ καὶ
 <note place="unspecified" anchored="yes"><bibl default="NO">αξτς 9, 1</bibl></note> ἀπειλῆς  πνέων εἰς τοὐπίσω πρὸς τῆς ἱερᾶς  ἀνθείλκετο προνοίας, ὡς μηδὲ τούτου μηδὲν μηδαμῶς αὐτοὺς  ἀδικήσαντος, ἕτερα ἄττα αὐτοῖς  ἐπαφίεσθαι θηρία.
<milestone unit="section" n="6" /> τέλος δ̓ οὖν μετὰ τὰς δεινὰς καὶ ποικίλας τούτων προσβολὰς ξίφει  κατασφαγέντες οἱ πάντες ἀντὶ γῆς καὶ  τάφων τοῖς θαλαττίοις παραδίδονται  κύμασιν. 
</p>
</div2>

<div2 type="chapter" n="8" org="uniform" sample="complete">

<p><milestone unit="section" n="1" />καὶ τοιοῦτος μὲν ὁ ἀγὼν τῶν κατὰ Τύρον τοὺς ὑπὲρ εὐσεβείας ἄθλους  ἐνδειξαμένων Αἰγυπτίων.
<pb id="v.2.p.274" />  Θαυμάσειε δ̓ ἄν τις αὐτῶν καὶ τοὺς ἐπὶ τῆς οἰκείας γῆς μαρτυρήσαντας, ἔνθα μυρίοι τὸν ἀριθμόν, ἄνδρες ἅμα γυναιξὶν καὶ παισίν, ὑπὲρ τῆς
τοῦ σωτῆρος ἡμῶν διδασκαλίας, τοῦ προσκαίρου ζῆν καταφρονήσαντες, διαφόρους ὑπέμειναν θανάτους,
οἳ μὲν αὐτῶν μετὰ  ξεσμοὺς καὶ  στρεβλώσεις  μάστιγάς τε  χαλεπωτάτας καὶ μυρίας ἄλλας ποικίλας καὶ φρικτὰς ἀκοῦσαι βασάνους πυρὶ  παραδοθέντες, οἳ δὲ  πελάγει  καταβροχθισθέντες, ἄλλοι δ̓ εὐθαρσῶς τοῖς ἀποτέμνουσιν τὰς ἑαυτῶν  προτείναντες κεφαλάς, οἳ δὲ καὶ  ἐναποθανόντες ταῖς βασάνοις, ἕτεροι δὲ λιμῷ  διαφθαρέντες, καὶ ἄλλοι πάλιν  ἀνασκολοπισθέντες, οἳ μὲν κατὰ τὸ σύνηθες τοῖς  κακούργοις, οἳ δὲ καὶ  χειρόνως ἀνάπαλιν κάτω  κάρα  προσηλωθέντες  τηρούμενοί
τε ζῶντες, εἰς ὅτε καὶ ἐπ̓ αὐτῶν  ἰκρίων λιμῷ  διαφθαρεῖεν.
</p>
</div2>

<div2 type="chapter" n="9" org="uniform" sample="complete">

<p><milestone unit="section" n="1" />  Πάντα δ̓  ὑπεραίρει λόγον καὶ ἃς ὑπέμειναν αἰκίας καὶ ἀλγηδόνας οἱ κατὰ Θηβαΐδα μάρτυρες,  ὀστράκοις ἀντὶ ὀνύχων ὅλον τὸ σῶμα καὶ μέχρις ἀπαλλαγῆς τοῦ βίου  καταξαινόμενοι, γύναιά τε τοῖν ποδοῖν ἐξ ἑνὸς  ἀποδεσμούμενα  μετέωρά τε καὶ  διαέρια κάτω κεφαλὴν μαγγάνοις τισὶν εἰς ὕψος  ἀνελκόμενα  γυμνοῖς τε παντελῶς καὶ μηδ̓  ἐπικεκαλυμμένοις τοῖς σώμασιν θέαν ταύτην  αἰσχίστην καὶ πάντων  ὠμοτάτην καὶ  ἀπανθρωποτάτην τοῖς ὁρῶσιν ἅπασιν  παρεσχημένα:
<milestone unit="section" n="2" /> ἄλλοι δ̓ αὖ πάλιν  δένδρεσιν καὶ  πρέμνοις ἐναπέθνῃσκον  δεσμούμενοι: τοὺς γὰρ μάλιστα  στερροτάτους τῶν  κλάδων μηχαναῖς τισιν ἐπὶ ταὐτὸ  συνέλκοντες εἰς  ἑκάτερά τε τούτων τὰ τῶν μαρτύρων  ἀποτείνοντες σκέλη, εἰς τὴν ἑαυτῶν  ἠφίεσαν τοὺς  κλάδους
<pb id="v.2.p.276" /> φέρεσθαι φύσιν, ἄθρουν τῶν μελῶν  διασπασμὸν
καθ̓ ὧν ταῦτ̓ ἐνεχείρουν  ἐπινοοῦντες.
<milestone unit="section" n="3" /> καὶ ταῦτά 
γε πάντα ἐνηργεῖτο οὐκ ἐπ̓  ὀλίγας ἡμέρας ἢ χρόνον τινὰ  βραχύν, ἀλλ̓ ἐπὶ μακρὸν ὅλων ἐτῶν διάστημα, ὁτὲ μὲν πλειόνων ἢ δέκα, ὁτὲ δὲ ὑπὲρ τοὺς εἴκοσι τὸν ἀριθμὸν ἀναιρουμένων, ἄλλοτε δὲ οὐχ ἧττον καὶ τριάκοντα, ἤδη δ̓ ἐγγύς που ἑξήκοντα,
καὶ πάλιν ἄλλοτε ἑκατὸν ἐν ἡμέρᾳ μιᾷ ἄνδρες ἅμα κομιδῇ νηπίοις καὶ γυναιξὶν ἐκτείνοντο, ποικίλαις καὶ  ἐναλλαττούσαις τιμωρίαις  καταδικαζόμενοι.
<milestone unit="section" n="4" />Ἱστορήσαμεν δὲ καὶ αὐτοὶ ἐπὶ τῶν τόπων γενόμενοι πλείους ἀθρόως κατὰ μίαν ἡμέραν τοὺς μὲν τῆς κεφαλῆς  ἀποτομὴν ὑπομείναντας, τοὺς δὲ τὴν διὰ πυρὸς τιμωρίαν, ὡς  ἀμβλύνεσθαι  φονεύοντα τὸν σίδηρον  ἀτονοῦντά τε  διαθλᾶσθαι αὐτούς τε τοὺς  ἀναιροῦντας  ἀποκάμνοντας  ἀμοιβαδὸν ἀλλήλους  διαδέχεσθαι:
<milestone unit="section" n="5" /> ὅτε καὶ θαυμασιωτάτην ὁρμὴν θείαν τε ὡς ἀληθῶς δύναμιν καὶ προθυμίαν τῶν εἰς τὸν Χριστὸν τοῦ θεοῦ πεπιστευκότων  συνεωρῶμεν.
ἅμα γοῦν τῇ κατὰ τῶν προτέρων ἀποφάσει  ἐπεπήδων ἄλλοθεν ἄλλοι τῷ πρὸ τοῦ δικαστοῦ βήματι Χριστιανοὺς σφᾶς ὁμολογοῦντες,  ἀφροντίστως μὲν πρὸς τὰ δεινὰ καὶ τοὺς τῶν  πολυειδῶν βασάνων τρόπους  διακείμενοι,  ἀκαταπλήκτως
δὲ  παρρησιαζόμενοι ἐπὶ τῇ εἰς τὸν τῶν ὅλων θεὸν εὐσεβείᾳ μετά τε χαρᾶς καὶ γέλωτος
καὶ εὐφροσύνης τὴν ὑστάτην ἀπόφασιν τοῦ θανάτου καταδεχόμενοι, ὥστε  ψάλλειν καὶ ὕμνους καὶ εὐχαριστίας εἰς τὸν τῶν ὅλων θεὸν μέχρις αὐτῆς ἐσχάτης ἀναπέμπειν ἀναπνοῆς.
<milestone unit="section" n="6" /> θαυμάσιοι μὲν οὖν καὶ οὗτοι,  ἐξαιρέτως δ̓ ἐκεῖνοι  θαυμασιώτεροι
<pb id="v.2.p.278" />
οἱ πλούτῳ μὲν καὶ  εὐγενείᾳ καὶ δόξῃ λόγῳ τε καὶ φιλοσοφίᾳ διαπρέψαντες, πάντα γε μὴν δεύτερα θέμενοι τῆς ἀληθοῦς εὐσεβείας καὶ τῆς εἰς τὸν σωτῆρα καὶ κύριον ἡμῶν Ἰησοῦν Χριστὸν πίστεως,
<milestone unit="section" n="7" /> οἷος  Φιλόρωμος ἦν, ἀρχήν τινα οὐ τὴν  τυχοῦσαν 
τῆς κατ̓ Ἀλεξάνδρειαν βασιλικῆς διοικήσεως ἐγκεχειρισμένος,
ὃς μετὰ τοῦ ἀξιώματος καὶ τῆς Ῥωμαϊκῆς τιμῆς, ὑπὸ στρατιώταις δορυφορούμενος, ἑκάστης  ἀνεκρίνετο ἡμέρας, Φιλέας τε τῆς  Θμουϊτῶν ἐκκλησίας ἐπίσκοπος, διαπρέψας ἀνὴρ ταῖς κατὰ τὴν πατρίδα πολιτείαις τε καὶ  λειτουργίαις
ἔν τε τοῖς κατὰ φιλοσοφίαν λόγοις: <milestone unit="section" n="8" />οἳ καὶ μυρίων ὅσων πρὸς  αἵματός τε καὶ τῶν ἄλλων φίλων  ἀντιβολούντων, ἔτι μὴν τῶν ἐπ̓ ἀξίας ἀρχόντων, πρὸς δὲ καὶ αὐτοῦ τοῦ δικαστοῦ  παρακαλοῦντος
ὡς ἂν αὐτῶν οἶκτον  λάβοιεν  φειδώ τε παίδων καὶ γυναικῶν  ποιήσοιντο, οὐδαμῶς πρὸς τῶν τοσούτων ἐπὶ τὸ  φιλοζωῆσαι μὲν ἑλέσθαι,
 <note place="unspecified" anchored="yes"><bibl default="NO">ματτ. 1032φ.;</bibl></note>  καταφρονῆσαι δὲ τῶν περὶ ὁμολογίας καὶ  ἀρνήσεως
 <note place="unspecified" anchored="yes"><bibl default="NO">λκ. 12, 8φ.</bibl></note> τοῦ σωτῆρος ἡμῶν θεσμῶν  ὑπήχθησαν,  ἀνδρείῳ
δὲ λογισμῷ καὶ φιλοσόφῳ, μᾶλλον δὲ  εὐσεβεῖ καὶ  φιλοθέῳ ψυχῇ πρὸς ἁπάσας τοῦ δικαστοῦ τάς τε ἀπειλὰς καὶ τὰς ὕβρεις  ἐνστάντες, ἄμφω τὰς κεφαλὰς  ἀπετμήθησαν.
</p>
</div2>

<div2 type="chapter" n="10" org="uniform" sample="complete">

<p><milestone unit="section" n="1" /> Ἐπεὶ δὲ καὶ τῶν ἔξωθεν μαθημάτων ἕνεκα πολλοῦ λόγου ἄξιον γενέσθαι τὸν  Φιλέαν ἔφαμεν, αὐτὸς ἑαυτοῦ  παρίτω μάρτυς, ἅμα μὲν ἑαυτὸν ὅστις ποτ̓ ἦν,  ἐπιδείξων, ἅμα δὲ καὶ τὰ κατ̓ αὐτὸν ἐν τῇ Ἀλεξανδρείᾳ συμβεβηκότα μαρτύρια ἀκριβέστερον μᾶλλον ἢ ἡμεῖς  ἱστορήσων διὰ τούτων τῶν λέξεων.
<pb id="v.2.p.280" /><milestone unit="section" n="2" />
ΑΠΟ ΤΩΝ ΦΙΛΕΟΥ ΠΡΟΣ ΘΜΟΥΙΤΑΣ ΓΡΑΜΜΑΤΩΝ
 <q direct="unspecified">Τούτων ἁπάντων  ὑποδειγμάτων ἡμῖν καὶ  ὑπογραμμῶν καὶ καλῶν  γνωρισμάτων ἐν ταῖς θείαις καὶ ἱεραῖς γραφαῖς κειμένων, οὐδὲν μελλήσαντες
οἱ μακάριοι σὺν ἡμῖν μάρτυρες, τὸ τῆς ψυχῆς  ὄμμα πρὸς τὸν ἐπὶ πάντων θεὸν καθαρῶς  τείναντες καὶ τὸν ἐπ̓ εὐσεβείᾳ θάνατον ἐν νῷ λαβόντες, ἀπρὶξ τῆς κλήσεως εἴχοντο, τὸν μὲν κύριον ἡμῶν Ἰησοῦν Χριστὸν εὑρόντες  ἐνανθρωπήσαντα
δἰ ἡμᾶς, ἵνα πᾶσαν μὲν ἁμαρτίαν  ἐκκόψῃ, ἐφόδια δὲ τῆς εἰς τὴν αἰώνιον ζωὴν  εἰσόδου ἡμῖν
 <note place="unspecified" anchored="yes"><bibl default="NO">πηιλ. 2, 6-8</bibl></note>  κατάθηται: οὐ γὰρ ἁρπαγμὸν ἡγήσατο τὸ εἶναι ἴσα θεῷ, ἀλλ̓ ἑαυτὸν  ἐκένωσεν  μορφὴν δούλου λαβών, καὶ σχήματι  εὑρεθεὶς ὡς ἄνθρωπος ἑαυτὸν ἐταπείνωσεν ἕως θανάτου, θανάτου δὲ σταυροῦ: <milestone unit="section" n="3" />δἰ ὃ 
 <note place="unspecified" anchored="yes"><bibl default="NO">1 ξορ. 12, 31</bibl></note> καὶ  ζηλώσαντες τὰ μείζονα χαρίσματα οἱ  χριστοφόροι μάρτυρες πάντα μὲν πόνον καὶ παντοίας ἐπινοίας αἰκισμῶν οὐκ εἰς ἅπαξ, ἀλλ̓ ἤδη καὶ  δεύτερόν τινες ὑπέμειναν, πάσας δὲ ἀπειλὰς οὐ λόγοις μόνον, ἀλλὰ καὶ ἔργοις τῶν δορυφόρων κατ̓ αὐτῶν  φιλοτιμουμένων, οὐκ  ἐνεδίδουν τὴν γνώμην
 <note place="unspecified" anchored="yes"><bibl default="NO">1 Jοην 4, 18</bibl></note> διὰ τὸ τὴν  τελείαν ἀγάπην ἔξω  βάλλειν τὸν φόβον:
<milestone unit="section" n="4" />ὧν καταλέγειν τὴν ἀρετὴν καὶ τὴν ἐφ̓ ἑκάστῃ  βασάνῳ  ἀνδρείαν τίς ἂν  ἀρκέσειεν λόγος; ἀνέσεως γὰρ οὔσης ἅπασι τοῖς βουλομένοις ἐνυβρίζειν, οἳ μὲν ξύλοις  ἔπαιον, ἕτεροι δὲ ῥάβδοις, ἄλλοι δὲ μάστιξιν, ἕτεροι δὲ πάλιν  ἱμᾶσιν, ἄλλοι δὲ  σχοινίοις.
<milestone unit="section" n="5" /> καὶ ἦν ἡ θέα τῶν αἰκισμῶν  ἐνηλλαγμένη καὶ πολλὴν τὴν ἐν αὐτῇ κακίαν ἔχουσα. οἳ μὲν γὰρ ὀπίσω τὼ  χεῖρε  δεθέντες περὶ τὸ ξύλον  ἐξηρτῶντο
<pb id="v.2.p.282" /> καὶ μαγγάνοις τισὶ  διετείνοντο πᾶν  μέλος, εἶθ̓ οὕτως διὰ παντὸς τοῦ σώματος  ἐπῆγον ἐκ κελεύσεως
οἱ  βασανισταί, οὐ καθάπερ τοῖς  φονεῦσιν ἐπὶ τῶν πλευρῶν μόνον, ἀλλὰ καὶ τῆς γαστρὸς καὶ  κνημῶν καὶ παρειῶν τοῖς  ἀμυντηρίοις  ἐκόλαζον: ἕτεροι δὲ ἀπὸ τῆς  στοᾶς μιᾶς χειρὸς  ἐξηρτημένοι  αἰωροῦντο, πάσης  ἀλγηδόνος δεινοτέραν τὴν ἀπὸ τῶν  ἄρθρων καὶ μελῶν  τάσιν ἔχοντες: ἄλλοι δὲ πρὸς τοῖς κίοσιν  ἀντιπρόσωποι  ἐδοῦντο, οὐ  βεβηκόσιν τοῖς  ποσίν, τῷ δὲ  βάρει τοῦ σώματος  βιαζομένων μετὰ  τάσεως  ἀνελκομένων τῶν δεσμῶν.
<milestone unit="section" n="6" /> καὶ τοῦθ̓ ὑπέμενον, οὐκ ἐφ̓ ὅσον  προσδιελέγετο 
οὐδ̓ αὐτοῖς  ἐσχόλαζεν ὁ  ἡγεμών, ἀλλὰ μόνον οὐχὶ
δἰ ὅλης τῆς ἡμέρας. ὅτε γὰρ καὶ ἐφ̓ ἑτέρους  μετέβαινεν, τοῖς προτέροις κατελίμπανεν  ἐφεδρεύειν τοὺς τῇ ἐξουσίᾳ αὐτοῦ  ὑπηρετουμένους, εἴ πού τις ἡττηθεὶς τῶν βασάνων  ἐνδιδόναι ἐδόκει, ἀφειδῶς δὲ κελεύων καὶ τοῖς δεσμοῖς προσιέναι
καὶ μετὰ ταῦτα  ψυχορραγοῦντας αὐτοὺς κατατιθεμένους εἰς τὴν γῆν  ἕλκεσθαι: <milestone unit="section" n="7" />οὐ γὰρ εἶναι κἂν μέρος  φροντίδος αὐτοῖς περὶ ἡμῶν, ἀλλ̓ οὕτω καὶ διανοεῖσθαι καὶ πράττειν, ὡς μηκέτ̓ ὄντων, ταύτην δευτέραν  βάσανον ἐπὶ ταῖς πληγαῖς τῶν ὑπεναντίων  ἐφευρόντων.
<milestone unit="section" n="8" /> ἦσαν δὲ οἱ καὶ μετὰ τοὺς  αἰκισμοὺς ἐπὶ τοῦ ξύλου  κείμενοι, διὰ τῶν τεσσάρων  ὀπῶν  διατεταμένοι ἄμφω τὼ  πόδε, ὡς καὶ κατὰ ἀνάγκην αὐτοὺς ἐπὶ τοῦ ξύλου  ὑπτίους εἶναι,
μὴ δυναμένους διὰ τὸ  ἔναυλα τὰ τραύματα ἀπὸ τῶν πληγῶν καθ̓ ὅλου τοῦ σώματος ἔχειν: ἕτεροι
δὲ εἰς τοὔδαφος  ῥιφέντες  ἔκειντο ὑπὸ τῆς τῶν
<pb id="v.2.p.284" /> βασάνων ἀθρόας προσβολῆς, δεινοτέραν τὴν ὄψιν
τῆς ἐνεργείας τοῖς ὁρῶσιν  παρέχοντες, ποικίλας καὶ διαφόρους ἐν τοῖς σώμασιν φέροντες τῶν βασάνων τὰς ἐπινοίας.
<milestone unit="section" n="9" /> τούτων οὕτως ἐχόντων 
οἳ μὲν ἐναπέθνῃσκον ταῖς βασάνοις, τῇ καρτερίᾳ  καταισχύναντες τὸν ἀντίπαλον, οἳ δὲ  ἡμιθνῆτες
ἐν τῷ δεσμωτηρίῳ  συγκλειόμενοι, μετ̓ οὐ πολλὰς ἡμέρας ταῖς  ἀλγηδόσι  συνεχόμενοι ἐτελειοῦντο,
οἱ δὲ λοιποὶ τῆς ἀπὸ τῆς θεραπείας  ἀνακτήσεως  τυχόντες τῷ χρόνῳ καὶ τῇ τῆς φυλακῆς διατριβῇ  θαρσαλεώτεροι ἐγίνοντο.
<milestone unit="section" n="10" /> οὕτω γοῦν, ἡνίκα  προσετέτακτο αἱρέσεως  κειμένης ἢ  ἐφαψάμενον τῆς ἐναγοῦς θυσίας  ἀνενόχλητον εἶναι, τῆς ἐπαράτου ἐλευθερίας παῤ αὐτῶν  τυχόντα, ἢ μὴ  θύοντα τὴν ἐπὶ θανάτῳ δίκην  ἐκδέχεσθαι, οὐδὲν μελλήσαντες ἀσμένως ἐπὶ τὸν θάνατον ἐχώρουν: ᾔδεσαν γὰρ τὰ ὑπὸ τῶν ἱερῶν γραφῶν ἡμῖν  προορισθέντα. ῾ὁ γὰρ
 <note place="unspecified" anchored="yes"><bibl default="NO">εχ. 22, 20</bibl></note>  θυσιάζων, ᾿ φησίν, ῾θεοῖς ἑτέροις  ἐξολοθρευθήσεται,᾿
 <note place="unspecified" anchored="yes"><bibl default="NO">ιβιδ. 20, 3</bibl></note> καὶ ὅτι ῾οὐκ ἔσονταί σοι  θεοὶ ἕτεροι πλὴν ἐμοῦ.᾿</q><milestone unit="section" n="11" />  Τοιαῦται τοῦ ὡς ἀληθῶς φιλοσόφου τε ὁμοῦ καὶ φιλοθέου μάρτυρος αἱ φωναὶ ἃς πρὸ τελευταίας ἀποφάσεως, ὑπὸ τὴν  δεσμωτικὴν ἔθ̓ ὑπάρχων τάξιν, τοῖς κατὰ τὴν αὐτοῦ παροικίαν ἀδελφοῖς ἐπεστάλκει, ἅμα μὲν τὰ ἐν οἷς ἦν,  ἀνατιθέμενος, ἅμα δὲ καὶ  παρορμῶν αὐτοὺς ἐπὶ τὸ ἀπρὶξ ἔχεσθαι καὶ μετ̓ αὐτὸν ὅσον οὔπω  τελειωθησόμενον τῆς
ἐν Χριστῷ θεοσεβείας.
<milestone unit="section" n="12" /> ἀλλὰ τί χρὴ πολλὰ λέγειν καὶ καινοτέρας ἐπὶ  καινοτέραις τῶν ἀνὰ τὴν οἰκουμένην θεοπρεπῶν μαρτύρων  ἀθλήσεις παρατίθεσθαι, μάλιστα τῶν οὐκέτι μὲν κοινῷ νόμῳ, πολέμου δὲ τρόπῳ πεπολιορκημένων;
<pb id="v.2.p.286" />
</p>
</div2>

<div2 type="chapter" n="11" org="uniform" sample="complete">

<p><milestone unit="section" n="1" /> Ἤδη γοῦν ὅλην Χριστιανῶν  πολίχνην  αὔτανδρον ἀμφὶ τὴν Φρυγίαν ἐν κύκλῳ  περιβαλόντες ὁπλῖται πῦρ τε  ὑφάψαντες  κατέφλεξαν αὐτοῖς ἅμα νηπίοις καὶ γυναιξὶ τὸν ἐπὶ πάντων θεὸν  ἐπιβοωμένοις, ὅτι δὴ πανδημεὶ πάντες οἱ τὴν πόλιν οἰκοῦντες  λογιστής τε αὐτὸς καὶ  στρατηγοὶ σὺν τοῖς ἐν τέλει πᾶσιν καὶ ὅλῳ δήμῳ Χριστιανοὺς σφᾶς ὁμολογοῦντες, οὐδ̓  ὁπωστιοῦν τοῖς  προστάττουσιν εἰδωλολατρεῖν  ἐπειθάρχουν.
<milestone unit="section" n="2" />Καί τις ἕτερος Ῥωμαϊκῆς ἀξίας  ἐπειλημμένος,  Ἄδαυκτος τοὔνομα, γένος τῶν παῤ  Ἰταλοῖς ἐπισήμων, διὰ πάσης προελθὼν ἀνὴρ τῆς παρὰ βασιλεῦσι τιμῆς, ὡς καὶ τὰς καθόλου  διοικήσεις τῆς παῤ αὐτοῖς καλουμένης μαγιστρότητός τε καὶ  καθολικότητος ἀμέμπτως διελθεῖν, ἐπὶ πᾶσι τούτοις διαπρέψας τοῖς ἐν θεοσεβείᾳ  κατορθώμασιν καὶ ταῖς εἰς τὸν Χριστὸν τοῦ θεοῦ ὁμολογίαις, τῷ
τοῦ μαρτυρίου  διαδήματι κατεκοσμήθη, ἐπ̓ αὐτῆς τῆς τοῦ  καθολικοῦ πράξεως τὸν ὑπὲρ εὐσεβείας ὑπομείνας ἀγῶνα.
</p>
</div2>

<div2 type="chapter" n="12" org="uniform" sample="complete">

<p><milestone unit="section" n="1" />Τί με χρὴ νῦν ἐπ̓ ὀνόματος τῶν λοιπῶν μνημονεύειν ἢ τὸ πλῆθος τῶν ἀνδρῶν  ἀριθμεῖν ἢ τὰς πολυτρόπους αἰκίας  ἀναζωγραφεῖν τῶν  θαυμασίων μαρτύρων, τοτὲ μὲν  πέλυξιν ἀναιρουμένων, οἷα γέγονεν τοῖς ἐπ̓ Ἀραβίας, τοτὲ δὲ τὰ σκέλη  κατεαγνυμένων, οἷα τοῖς ἐν Καππαδοκίᾳ συμβέβηκεν, καὶ ποτὲ μὲν κατὰ κεφαλῆς ἐκ τοῖν ποδοῖν εἰς ὕψος  ἀναρτωμένων καὶ  μαλθακοῦ πυρὸς  ὑποκαιομένου τῷ  παραπεμπομένῳ  καπνῷ τῆς  φλεγομένης ὕλης  ἀποπνιγομένων, οἷα τοῖς ἐν
<pb id="v.2.p.288" />  Μέσῃ τῶν ποταμῶν  ἐπήχθη, ποτὲ δὲ  ῥῖνας καὶ ὦτα καὶ χεῖρας  ἀκρωτηριαζομένων τά τε λοιπὰ τοῦ σώματος μέλη τε καὶ μέρη  κρεουργουμένων, οἷα τὰ ἐπ̓ Ἀλεξανδρείας ἦν;
<milestone unit="section" n="2" />Τί δεῖ τῶν ἐπ̓ Ἀντιοχείας  ἀναζωπυρεῖν τὴν μνήμην,  ἐσχάραις πυρὸς οὐκ εἰς θάνατον, ἀλλ̓ ἐπὶ μακρᾷ τιμωρίᾳ  κατοπτωμένων, ἑτέρων τε θᾶττον τὴν δεξιὰν αὐτῷ πυρὶ  καθιέντων ἢ τῆς ἐναγοῦς θυσίας ἐφαπτομένων; ὧν τινες τὴν πεῖραν  φεύγοντες, πρὶν ἁλῶναι καὶ εἰς χεῖρας τῶν  ἐπιβούλων ἐλθεῖν, ἄνωθεν ἐξ  ὑψηλῶν  δωμάτων ἑαυτοὺς  κατεκρήμνισαν, τὸν θάνατον  ἅρπαγμα θέμενοι
τῆς τῶν δυσσεβῶν μοχθηρίας.
<milestone unit="section" n="3" />Καί τις ἱερὰ καὶ θαυμασία τὴν τῆς ψυχῆς ἀρετήν, τὸ δὲ σῶμα γυνὴ καὶ τὰ ἄλλα τῶν ἐπ̓ Ἀντιοχείας πλούτῳ καὶ γένει καὶ  εὐδοξίᾳ παρὰ πᾶσι  βεβοημένη, παίδων ξυνωρίδα παρθένων τῇ τοῦ σώματος ὥρᾳ καὶ  ἀκμῇ  διαπρεπουσῶν θεσμοῖς εὐσεβείας  ἀναθρεψαμένη, ἐπειδὴ πολὺς ὁ περὶ αὐτὰς  κινούμενος φθόνος πάντα τρόπον  ἀνιχνεύων λανθανούσας  περιειργάζετο, εἶτ̓ ἐπ̓ ἀλλοδαπῆς αὐτὰς διατρίβειν μαθὼν  πεφροντισμένως ἐπὶ τὴν Ἀντιόχειαν ἐκάλει  δικτύων τε ἤδη στρατιωτικῶν εἴσω  περιβέβληντο, ἐν  ἀμηχάνοις ἑαυτὴν καὶ τὰς παῖδας θεασαμένη καὶ τὰ μέλλοντα ἐξ ἀνθρώπων δεινὰ τῷ λόγῳ  παραθεῖσα τό τε πάντων δεινῶν καὶ  ἀφορητότερον, πορνείας ἀπειλήν, μηδὲ  ἄκροις ὠσὶν ὑπομεῖναι δεῖν ἀκοῦσαι ἑαυτῇ τε καὶ ταῖς κόραις  παρακελευσαμένη, ἀλλὰ καὶ τὸ  προδοῦναι
<pb id="v.2.p.290" /> τὰς ψυχὰς τῇ τῶν δαιμόνων  δουλείᾳ πάντων ὑπάρχειν θανάτων καὶ πάσης χεῖρον ἀπωλείας φήσασα, μίαν τούτων ἁπάντων εἶναι λύσιν  ὑπετίθετο τὴν ἐπὶ τὸν κύριον  καταφυγήν,
<milestone unit="section" n="4" /> κἄπειτα ὁμοῦ τῇ γνώμῃ  συνθέμεναι τά τε σώματα  περιστείλασαι κοσμίως τοῖς  περιβλήμασιν, ἐπ̓ αὐτῆς μέσης  γενόμεναι τῆς ὁδοῦ, βραχύ τι τοὺς  φύλακας εἰς  ἀναχώρησιν  ὑποπαραιτησάμεναι, ἐπὶ παραρρέοντα ποταμὸν ἑαυτὰς  ἠκόντισαν.
<milestone unit="section" n="5" />  Αἵδε μὲν οὖν  ἑαυτάς: ἄλλην δ̓ ἐπ̓ αὐτῆς Ἀντιοχείας ξυνωρίδα παρθένων τὰ πάντα θεοπρεπῶν καὶ ἀληθῶς ἀδελφῶν,  ἐπιδόξων μὲν τὸ γένος, λαμπρῶν δὲ τὸν βίον, νέων τοὺς χρόνους,  ὡραίων
τὸ σῶμα,  σεμνῶν τὴν ψυχήν, εὐσεβῶν τὸν τρόπον,  θαυμαστῶν τὴν σπουδήν, ὡς ἂν μὴ  φερούσης τῆς γῆς τὰ τοιαῦτα  βαστάζειν, θαλάττῃ  ῥίπτειν ἐκέλευον
οἱ τῶν δαιμόνων  θεραπευταί.
Ταῦτα μὲν οὖν παρὰ  τοῖσδε: <milestone unit="section" n="6" />τὰ φρικτὰ δὲ ἀκοαῖς κατὰ τὸν Πόντον ἔπασχον ἕτεροι, καλάμοις ὀξέσιν τοῖν  χεροῖν ἐξ ἄκρων ὀνώχων τοὺς  δακτύλους  διαπειρόμενοι, καὶ ἄλλοι, πυρὶ  μολίβδου διατακέντος,  βρασσούσῃ καὶ  πεπυρακτωμένῃ τῇ  ὕλῃ τὰ νῶτα  καταχεόμενοι καὶ τὰ μάλιστα ἀναγκαιότατα τοῦ σώματος  κατοπτώμενοι,
<milestone unit="section" n="7" /> διά τε τῶν ἀπορρήτων ἕτεροι μελῶν τε καὶ σπλάγχνων  αἰσχρὰς καὶ  ἀσυμπαθεῖς καὶ οὐδὲ λόγῳ ῥητὰς ὑπέμενον  πάθας, ἃς οἱ γενναῖοι καὶ  νόμιμοι  δικασταὶ τὴν σφῶν ἐπιδεικνύμενοι δεινότητα, ὥσπερ τινὰ σοφίας ἀρετήν,  φιλοτιμότερον ἐπενόουν,  αἰεὶ ταῖς  καινότερον  ἐφευρισκομέναις αἰκίαις, ὥσπερ ἐν ἀγῶνος  βραβείοις, ἀλλήλους  ὑπερεξάγειν  ἁμιλλώμενοι.
<pb id="v.2.p.292" /><milestone unit="section" n="8" />
Τὰ δ̓ οὖν τῶν συμφορῶν ἔσχατα, ὅτε δὴ λοιπὸν  ἀπειρηκότες ἐπὶ τῇ τῶν κακῶν ὑπερβολῇ καὶ πρὸς
τὸ κτείνειν  ἀποκαμόντες  πλησμονήν τε καὶ κόρον τῆς τῶν  αἱμάτων  ἐκχύσεως  ἐσχηκότες, ἐπὶ τὸ  νομιζόμενον αὐτοῖς χρηστὸν καὶ φιλάνθρωπον  ἐτρέποντο, ὡς μηδὲν μὲν ἔτι δοκεῖν δεινὸν καθ̓ ἡμῶν  περιεργάζεσθαι: <milestone unit="section" n="9" />μὴ γὰρ  καθήκειν φασὶν αἵμασιν  ἐμφυλίοις  μιαίνειν τὰς πόλεις μηδ̓ ἐπ̓ ὠμότητι τὴν ἀνωτάτω διαβάλλειν τῶν κρατούντων ἀρχήν, εὐμενῆ τοῖς πᾶσιν  ὑπάρχουσαν καὶ  πραεῖαν, δεῖν δὲ μᾶλλον τῆς  φιλανθρώπου καὶ βασιλικῆς ἐξουσίας εἰς πάντας  ἐκτείνεσθαι τὴν εὐεργεσίαν, μηκέτι θανάτῳ  κολαζομένους:  λελύσθαι γὰρ αὐτῶν
καθ̓ ἡμῶν ταύτην τὴν τιμωρίαν διὰ τὴν τῶν κρατούντων φιλανθρωπίαν.
<milestone unit="section" n="10" /> τηνικαῦτα ὀφθαλμοὺς  ἐξορύττεσθαι καὶ τοῖν  σκελοῖν  πηροῦσθαι θάτερον προσετάττετο. ταῦτα γὰρ ἦν αὐτοῖς τὰ φιλάνθρωπα καὶ τῶν καθ̓ ἡμῶν  τιμωριῶν τὰ  κουφότατα, ὥστε ἤδη ταύτης ἕνεκα τῆς τῶν ἀσεβῶν φιλανθρωπίας
οὐκέτ̓ εἶναι δυνατὸν ἐξειπεῖν τὸ πλῆθος τῶν ὑπὲρ πάντα λόγον τοὺς μὲν  δεξιοὺς ὀφθαλμοὺς ξίφει πρότερον ἐκκοπτομένων κἄπειτα τούτους πυρὶ  καυτηριαζομένων, τοὺς δὲ  λαιοὺς πόδας κατὰ τῶν  ἀγκυλῶν αὖθις  καυτῆρσιν ἀχρειουμένων μετά
τε ταῦτα τοῖς κατ̓ ἐπαρχίαν χαλκοῦ μετάλλοις οὐχ ὑπηρεσίας τοσοῦτον ὅσον  κακώσεως καὶ ταλαιπωρίας ἕνεκεν  καταδικαζομένων πρὸς  ἅπασί
τε τούτοις ἄλλων ἄλλοις ἀγῶσιν, οὓς μηδὲ καταλέγειν δυνατόν ῾νικᾷ γὰρ πάντα λόγον τὰ κατ̓ αὐτοὺς ἀνδραγαθήματἀ, περιπεπτωκότων.
</p><p><milestone unit="section" n="11" />Ἐν δὴ τούτοις ἐφ̓ ὅλης τῆς οἰκουμένης διαλάμψαντες
οἱ  μεγαλοπρεπεῖς τοῦ Χριστοῦ μάρτυρες
<pb id="v.2.p.294" /> τοὺς μὲν ἁπανταχοῦ τῆς ἀνδρείας αὐτῶν  ἐπόπτας εἰκότως  κατεπλήξαντο, τῆς δὲ τοῦ σωτῆρος ἡμῶν θείας ὡς ἀληθῶς καὶ  ἀπορρήτου δυνάμεως ἐμφανῆ
δἰ ἑαυτῶν τὰ τεκμήρια  παρεστήσαντο. ἑκάστου μὲν οὖν ἐπ̓ ὀνόματος μνημονεύειν μακρὸν ἂν εἴη,
μή τί γε τῶν  ἀδυνάτων.
</p>
</div2>

<div2 type="chapter" n="13" org="uniform" sample="complete">

<p><milestone unit="section" n="1" /> Τῶν δὲ κατὰ τὰς ἐπισήμους πόλεις μαρτυρησάντων ἐκκλησιαστικῶν ἀρχόντων πρῶτος ἡμῖν ἐν εὐσεβῶν στήλαις τῆς Χριστοῦ βασιλείας  ἀνηγορεύσθω μάρτυς ἐπίσκοπος τῆς Νικομηδέων πόλεως, τὴν κεφαλὴν ἀποτμηθείς, Ἄνθιμος,
<milestone unit="section" n="2" /> τῶν 
δ̓ ἐπ̓ Ἀντιοχείας μαρτύρων τὸν πάντα βίον ἄριστος πρεσβύτερος τῆς αὐτόθι παροικίας, Λουκιανός,
ἐν τῇ Νικομηδείᾳ καὶ αὐτὸς βασιλέως  ἐπιπαρόντος τὴν οὐράνιον τοῦ Χριστοῦ βασιλείαν λόγῳ πρότερον δἰ ἀπολογίας, εἶτα δὲ καὶ ἔργοις  ἀνακηρύξας.
<milestone unit="section" n="3" /> τῶν δ̓ ἐπὶ Φοινίκης μαρτύρων γένοιντ̓ 
ἂν  ἐπισημότατοι τὰ πάντα θεοφιλεῖς τῶν λογικῶν Χριστοῦ  θρεμμάτων ποιμένες,  Τυραννίων ἐπίσκοπος τῆς κατὰ Τύρον ἐκκλησίας  πρεσβύτερός
τε τῆς κατὰ  Σιδῶνα Ζηνόβιος καὶ ἔτι  Σιλβανὸς τῶν ἀμφὶ τὴν  Ἔμισαν ἐκκλησιῶν ἐπίσκοπος. <milestone unit="section" n="4" />ἀλλ̓ οὗτος μὲν θηρίων βορὰ μεθ̓ ἑτέρων ἐπ̓ αὐτῆς  Ἐμίσης γενόμενος  χοροῖς ἀνελήφθη μαρτύρων,
 <note place="unspecified" anchored="yes"><bibl default="NO">αξτς 13, 48</bibl></note> τὼ δ̓ ἐπ̓ Ἀντιοχείας ἄμφω τὸν τοῦ θεοῦ λόγον διὰ τῆς εἰς θάνατον ὑπομονῆς  ἐδοξασάτην, ὃ μὲν θαλαττίοις παραδοθεὶς βυθοῖς, ὁ ἐπίσκοπος, ὁ δὲ ἰατρῶν ἄριστος Ζηνόβιος ταῖς κατὰ τῶν πλευρῶν  ἐπιτεθείσαις αὐτῷ καρτερῶς ἐναποθανὼν βασάνοις.
<milestone unit="section" n="5" />τῶν δ̓ ἐπὶ Παλαιστίνης μαρτύρων Σιλβανός, ἐπίσκοπος τῶν ἀμφὶ τὴν  Γάζαν ἐκκλησιῶν, κατὰ
τὰ ἐν  Φαινοῖ χαλκοῦ μέταλλα σὺν ἑτέροις ἑνὸς
<pb id="v.2.p.296" />  δέουσι τὸν ἀριθμὸν τεσσαράκοντα τὴν κεφαλὴν ἀποτέμνεται,  Αἰγύπτιοί τε αὐτόθι  Πηλεὺς καὶ  Νεῖλος ἐπίσκοποι μεθ̓ ἑτέρων τὴν διὰ πυρὸς ὑπέμειναν τελευτήν.
<milestone unit="section" n="6" /> καὶ τὸ μέγα δὲ κλέος τῆς  Καισαρέων παροικίας ἐν τούτοις ἡμῖν  μνημονευέσθω  Πάμφιλος πρεσβύτερος, τῶν καθ̓ ἡμᾶς θαυμασιώτατος, οὗ τῶν  ἀνδραγαθημάτων τὴν ἀρετὴν κατὰ τὸν δέοντα καιρὸν  ἀναγράψομεν.
<milestone unit="section" n="7" /> τῶν δ̓ ἐπ̓ Ἀλεξανδρείας καθ̓ ὅλης τε Αἰγύπτου καὶ Θηβαΐδος διαπρεπῶς τελειωθέντων πρῶτος Πέτρος, αὐτῆς Ἀλεξανδρείας ἐπίσκοπος, θεῖόν τι χρῆμα διδασκάλων τῆς ἐν Χριστῷ θεοσεβείας,  ἀναγεγράφθω, καὶ τῶν σὺν αὐτῷ πρεσβυτέρων Φαῦστος καὶ Δῖος καὶ Ἀμμώνιος, τέλειοι Χριστοῦ μάρτυρες, Φιλέας τε καὶ  Ἡσύχιος καὶ  Παχύμιος
καὶ Θεόδωρος, τῶν ἀμφὶ τὴν Αἴγυπτον ἐκκλησιῶν
ἐπίσκοποι, μυρίοι τε ἐπὶ τούτοις ἄλλοι διαφανεῖς,
οἳ πρὸς τῶν κατὰ χώραν καὶ τόπον παροικιῶν  μνημονεύονται: ὧν ἀνὰ τὴν πᾶσαν οἰκουμένην ὑπὲρ τῆς εἰς τὸ θεῖον εὐσεβείας ἠγωνισμένων γραφῇ παραδιδόναι τοὺς ἄθλους ἐπ̓ ἀκριβές τε ἕκαστα τῶν περὶ αὐτοὺς συμβεβηκότων  ἱστορεῖν οὐχ ἡμέτερον, τῶν δ̓ ὄψει τὰ πράγματα  παρειληφότων ἴδιον ἂν γένοιτο: οἷς γε μὴν αὐτὸς παρεγενόμην, τούτους καὶ τοῖς μεθ̓ ἡμᾶς γνωρίμους
δἰ ἑτέρας ποιήσομαι γραφῆς.
<milestone unit="section" n="8" /> κατά γε μὴν τὸν παρόντα λόγον τὴν παλινῳδίαν τῶν περὶ ἡμᾶς  εἰργασμένων τοῖς εἰρημένοις  ἐπισυνάψω τά τε ἐξ ἀρχῆς τοῦ διωγμοῦ συμβεβηκότα,  χρησιμώτατα τυγχάνοντα τοῖς ἐντευξομένοις.
</p><p>
<milestone unit="section" n="9" />τὰ μὲν οὖν πρὸ τοῦ καθ̓ ἡμῶν πολέμου τῆς Ῥωμαίων ἡγεμονίας, ἐν ὅσοις δὴ χρόνοις τὰ τῶν
<pb id="v.2.p.298" /> ἀρχόντων  φίλιά τε ἦν ἡμῖν καὶ  εἰρηναῖα,  ὁπόσης ἀγαθῶν  εὐφορίας καὶ  εὐετηρίας ἠξίωτο, τίς ἂν ἐξαρκέσειεν λόγος διηγήσασθαι; ὅτε καὶ οἱ μάλιστα τῆς καθόλου  κρατοῦντες ἀρχῆς  δεκαετηρίδας καὶ  εἰκοσαετηρίδας  ἐκπλήσαντες, ἐν ἑορταῖς καὶ πανηγύρεσιν  φαιδροτάταις τε  θαλίαις καὶ εὐφροσύναις μετὰ πάσης  εὐσταθοῦς διετέλουν εἰρήνης.
<milestone unit="section" n="10" />Οὕτω δ̓ αὐτοῖς ἀπαραποδίστως  αὐξούσης καὶ ἐπὶ μέγα ὁσημέραι προϊούσης τῆς ἐξουσίας, ἀθρόως τῆς πρὸς ἡμᾶς εἰρήνης μεταθέμενοι, πόλεμον ἄσπονδον  ἐγείρουσιν: οὔπω δ̓ αὐτοῖς τῆς τοιᾶσδε κινήσεως δεύτερον ἔτος πεπλήρωτο, καί
τι περὶ τὴν ὅλην ἀρχὴν νεώτερον γεγονὸς τὰ πάντα πράγματα  ἀνατρέπει.
<milestone unit="section" n="11" /> νόσου γὰρ οὐκ  αἰσίας 
τῷ πρωτοστάτῃ τῶν εἰρημένων ἐπισκηψάσης,
ὑφ̓ ἧς ἤδη καὶ τὰ τῆς διανοίας εἰς  ἔκστασιν αὐτῷ  παρήγετο, σὺν τῷ μετ̓ αὐτὸν δευτερείοις  τετιμημένῳ τὸν  δημώδη καὶ ἰδιωτικὸν  ἀπολαμβάνει βίον: οὔπω δὲ ταῦθ̓ οὕτω  πέπρακτο, καὶ  διχῇ τὰ πάντα τῆς ἀρχῆς  διαιρεῖται, πρᾶγμα μηδ̓ ἄλλοτέ πω πάλαι γεγονὸς μνήμῃ παραδεδομένον.
Χρόνου <milestone unit="section" n="12" />δ̓ οὐ πλείστου μεταξὺ γενομένου βασιλεὺς Κωνστάντιος τὸν πάντα βίον  πραότατα καὶ τοῖς ὑπηκόοις  εὐνοϊκώτατα τῷ τε θείῳ λόγῳ προσφιλέστατα  διαθέμενος, παῖδα γνήσιον Κωνσταντῖνον αὐτοκράτορα. καὶ  Σεβαστὸν ἀνθ̓ ἑαυτοῦ
<pb id="v.2.p.300" /> καταλιπών, κοινῷ φύσεως νόμῳ τελευτᾷ τὸν βίον, πρῶτός τε ἐν θεοῖς  ἀνηγορεύετο παῤ αὐτοῖς, ἁπάσης μετὰ θάνατον, ὅση βασιλεῖ τις ἂν  ὠφείλετο, τιμῆς ἠξιωμένος, χρηστότατος καὶ ἠπιώτατος βασιλέων: <milestone unit="section" n="13" />ὃς δὴ καὶ μόνος τῶν καθ̓ ἡμᾶς ἐπαξίως 
τῆς ἡγεμονίας τὸν πάντα τῆς ἀρχῆς διατελέσας χρόνον καὶ τἄλλα τοῖς πᾶσι δεξιώτατον καὶ εὐεργετικώτατον παρασχὼν ἑαυτὸν τοῦ τε καθ̓ ἡμῶν πολέμου μηδαμῶς  ἐπικοινωνήσας, ἀλλὰ καὶ
τοὺς ὑπ̓ αὐτὸν θεοσεβεῖς ἀβλαβεῖς καὶ ἀνεπηρεάστους φυλάξας καὶ μήτε τῶν ἐκκλησιῶν τοὺς οἴκους καθελὼν μήθ̓ ἕτερόν τι καθ̓ ἡμῶν  καινουργήσας, τέλος εὔδαιμον καὶ τρισμακάριον ἀπείληφεν τοῦ βίου, μόνος ἐπὶ τῆς αὐτοῦ βασιλείας εὐμενῶς καὶ ἐπιδόξως ἐπὶ διαδόχῳ γνησίῳ παιδὶ πάντα σωφρονεστάτῳ τε καὶ εὐσεβεστάτῳ τελευτήσας.
<milestone unit="section" n="14" /> Τούτου παῖς Κωνσταντῖνος εὐθὺς ἀρχόμενος βασιλεὺς τελεώτατος καὶ Σεβαστὸς πρὸς τῶν στρατοπέδων καὶ ἔτι πολὺ τούτων πρότερον πρὸς
αὐτοῦ τοῦ παμβασιλέως θεοῦ ἀναγορευθείς, ζηλωτὴν ἑαυτὸν τῆς πατρικῆς περὶ τὸν ἡμέτερον λόγον εὐσεβείας κατεστήσατο.
Καὶ οὗτος μὲν τοιοῦτος: Λικίννιος δ̓ ἐπὶ τούτοις ὑπὸ κοινῆς ψήφου τῶν κρατούντων αὐτοκράτωρ
καὶ Σεβαστὸς ἀναπέφηνεν.
<milestone unit="section" n="15" /> ταῦτα Μαξιμῖνον δεινῶς  ἐλύπει, μόνον Καίσαρα παρὰ πάντας εἰς ἔτι τότε χρηματίζοντα: ὃς δὴ οὖν τὰ μάλιστα  τυραννικὸς
ὤν,  παραρπάσας ἑαυτῷ τὴν ἀξίαν, Σεβαστὸς
<pb id="v.2.p.302" />
ἦν, αὐτὸς ὑφ̓ ἑαυτοῦ γεγονώς. ἐν τούτῳ δὲ Κωνσταντίνῳ μηχανὴν θανάτου  συρράπτων  ἁλοὺς
ὁ μετὰ τὴν  ἀπόθεσιν  ἐπανῃρῆσθαι δεδηλωμένος αἰσχίστῳ καταστρέφει θανάτῳ: πρώτου δὲ τούτου τὰς ἐπὶ τιμῇ γραφὰς  ἀνδριάντας τε καὶ ὅσα τοιαῦτα ἐπ̓ ἀναθέσει  νενόμισται, ὡς  ἀνοσίου καὶ  δυσσεβεστάτου καθῄρουν.
</p>
</div2>

<div2 type="chapter" n="14" org="uniform" sample="complete">

<p><milestone unit="section" n="1" /> Τούτου παῖς Μαξέντιος, ὁ τὴν ἐπὶ Ῥώμης τυραννίδα συστησάμενος, ἀρχόμενος μὲν
τὴν καθ̓ ἡμᾶς πίστιν ἐπ̓  ἀρεσκείᾳ καὶ κολακείᾳ τοῦ δήμου Ῥωμαίων  καθυπεκρίνατο ταύτῃ τε τοῖς ὑπηκόοις τὸν κατὰ Χριστιανῶν ἀνεῖναι προστάττει διωγμόν, εὐσέβειαν  ἐπιμορφάζων καὶ ὡς ἂν  δεξιὸς καὶ πολὺ  πρᾶος παρὰ τοὺς προτέρους φανείη: <milestone unit="section" n="2" />οὐ μὴν οἷος ἔσεσθαι  ἠλπίσθη, τοιοῦτος ἔργοις ἀναπέφηνεν, εἰς πάσας δ̓  ἀνοσιουργίας ὀκείλας, οὐδὲν ὅ τι  μιαρίας ἔργον καὶ ἀκολασίας  παραλέλοιπεν,  μοιχείας καὶ παντοίας  ἐπιτελῶν  φθοράς.  διαζευγνύς γέ τοι τῶν ἀνδρῶν τὰς κατὰ νόμον  γαμετάς, ταύταις ἐνυβρίζων ἀτιμότατα, τοῖς ἀνδράσιν αὖθις  ἀπέπεμπεν, καὶ ταῦτ̓ οὐκ ἀσήμοις
οὐδ̓ ἀφανέσιν ἐγχειρῶν  ἐπετήδευεν, ἀλλ̓ αὐτῶν
δὴ μάλιστα τῶν τὰ πρῶτα τῆς Ῥωμαίων συγκλήτου βουλῆς  ἀπενηνεγμένων ἐμπαροινῶν τοῖς  ἐξοχωτάτοις. <milestone unit="section" n="3" />οἱ πάντες δ̓ αὐτὸν  ὑποπεπτηχότες,  δῆμοι καὶ ἄρχοντες,  ἔνδοξοί τε καὶ  ἄδοξοι,  δεινῇ  κατετρύχοντο  τυραννίδι, καὶ οὐδ̓  ἠρεμούντων καὶ τὴν πικρὰν φερόντων δουλείαν  ἀπαλλαγή τις ὅμως
ἦν τῆς τοῦ τυράννου  φονώσης ὠμότητος. ἐπὶ  σμικρᾷ γοῦν ἤδη ποτὲ προφάσει τὸν δῆμον εἰς
<pb id="v.2.p.304" /> φόνον τοῖς ἀμφ̓ αὐτὸν δορυφόροις  ἐκδίδωσιν, καὶ  ἐκτείνετο μυρία τοῦ δήμου Ῥωμαίων πλήθη, ἐπὶ μέσης τῆς πόλεως, οὐ  Σκυθῶν οὐδὲ βαρβάρων
ἀλλ̓ αὐτῶν τῶν οἰκείων  δόρασι καὶ  πανοπλίαις:
<milestone unit="section" n="4" /> συγκλητικῶν γε μὴν  φόνος  ὁπόσος δἰ ἐπιβουλὴν ἐνηργεῖτο τῆς οὐσίας, οὐδ̓  ἐξαριθμήσασθαι δυνατόν, ἄλλοτε ἄλλαις  πεπλασμέναις  αἰτίαις μυρίων
ἀναιρουμένων. <milestone unit="section" n="5" />ἡ δὲ τῶν κακῶν τῷ τυράννῳ  κορωνὶς ἐπὶ γοητείαν ἤλαυνεν,  μαγικαῖς  ἐπινοίαις τοτὲ μὲν γυναῖκας  ἐγκύμονας  ἀνασχίζοντος, τοτὲ
δὲ  νεογνῶν σπλάγχνα βρεφῶν διερευνωμένου  λέοντάς
τε  κατασφάττοντος καί τινας ἀρρητοποιίας ἐπὶ δαιμόνων  προκλήσεις καὶ  ἀποτροπιασμὸν τοῦ πολέμου  συνισταμένου: διὰ τούτων γὰρ αὐτῷ τὰ τῆς νίκης κατορθωθήσεσθαι ἡ πᾶσα ἐτύγχανεν ἐλπίς.
<milestone unit="section" n="6" />Οὗτος μὲν οὖν ἐπὶ Ῥώμης  τυραννῶν οὐδ̓ ἔστιν εἰπεῖν οἷα δρῶν τοὺς ὑπηκόους  κατεδουλοῦτο, ὡς ἤδη καὶ τῶν ἀναγκαίων τροφῶν ἐν ἐσχάτῃ σπάνει
καὶ ἀπορίᾳ καταστῆναι, ὅσην ἐπὶ Ῥώμης οὐδ̓ ἄλλοτε οἱ καθ̓ ἡμᾶς γενέσθαι μνημονεύουσιν.
<milestone unit="section" n="7" />Ὁ δ̓ ἐπ̓ ἀνατολῆς τύραννος Μαξιμῖνος, ὡς ἂν 
πρὸς ἀδελφὸν τὴν κακίαν, πρὸς τὸν ἐπὶ Ῥώμης φιλίαν κρύβδην  σπενδόμενος, ἐπὶ πλεῖστον χρόνον λανθάνειν  ἐφρόντιζεν:  φωραθείς γέ τοι ὕστερον δίκην  τίννυσι τὴν ἀξίαν. <milestone unit="section" n="8" />ἦν δὲ θαυμάσαι ὅπως 
καὶ οὗτος τὰ συγγενῆ καὶ ἀδελφά, μᾶλλον δὲ κακίας τὰ πρῶτα καὶ τὰ νικητήρια τῆς τοῦ κατὰ Ῥώμην τυράννου κακοτροπίας ἀπενηνεγμένος: γοήτων τε γὰρ καὶ μάγων οἱ πρῶτοι τῆς ἀνωτάτω
<pb id="v.2.p.306" />
παῤ αὐτῷ τιμῆς ἠξίωντο,  ψοφοδεοῦς ἐς τὰ μάλιστα καὶ δεισιδαιμονεστάτου  καθεστῶτος τήν τε περὶ
τὰ εἴδωλα καὶ τοὺς δαίμονας περὶ πολλοῦ  τιθεμένου πλάνην:  μαντειῶν γοῦν δίχα καὶ χρησμῶν οὐδὲ μέχρις  ὄνυχος ὡς εἰπεῖν τολμᾶν τι  κινεῖν οἷός τε
ἦν: <milestone unit="section" n="9" />οὗ χάριν καὶ τῷ καθ̓ ἡμῶν σφοδρότερον ἢ οἱ πρόσθεν καὶ  πυκνότερον  ἐπετίθετο διωγμῷ, νεὼς κατὰ πᾶσαν πόλιν  ἐγείρειν καὶ τὰ χρόνου μήκει  καθῃρημένα  τεμένη διὰ σπουδῆς  ἀνανεοῦσθαι προστάττων  ἱερέας τε εἰδώλων κατὰ πάντα τόπον
καὶ πόλιν καὶ ἐπὶ τούτων ἑκάστης ἐπαρχίας ἀρχιερέα τῶν ἐν πολιτείαις ἕνα γέ τινα τῶν μάλιστα ἐμφανῶς διὰ πάσης  ἐμπρέψαντα λειτουργίας μετὰ στρατιωτικοῦ  στίφους καὶ δορυφορίας  ἐκτάσσων ἀνέδην τε πᾶσιν γόησιν, ὡς ἂν  εὐσεβέσιν καὶ θεῶν  προσφιλέσιν, ἡγεμονίας καὶ τὰς μεγίστας προνομίας δωρούμενος. <milestone unit="section" n="10" />ἐκ δὴ τούτων ὁρμώμενος, πόλιν μὲν οὐ μίαν οὐδὲ χώραν, ὅλας δὲ ἄρδην
τὰς ὑπ̓ αὐτὸν ἐπαρχίας χρυσοῦ καὶ ἀργύρου καὶ χρημάτων ἀμυθήτων  εἰσπράξεσιν  ἐπισκήψεσίν τε  βαρυτάταις καὶ ἄλλοτε ἄλλαις  καταδίκαις  ἠνία καὶ  κατεπίεζεν. τῶν γε μὴν  εὐπόρων τὰς ἐκ προγόνων  περιποιηθείσας οὐσίας ἀφαιρούμενος,  πλούτους ἀθρόως καὶ  σωροὺς χρημάτων τοῖς ἀμφ̓ αὐτὸν  κόλαξιν ἐδωρεῖτο.
<milestone unit="section" n="11" /> παροινίας γε μὴν καὶ μέθης ἐς τοσαύτην ἠνέχθη φοράν, ὡς ἐν τοῖς πότοις  παρακόπτειν καὶ τῶν φρενῶν  παρεξίστασθαι τοιαῦτά τε  μεθύοντα προστάττειν, οἷα  ἀνανήψαντα αὐτὸν τῇ  ὑστεραίᾳ εἰς  μετάμελον ἄγειν:  κραιπάλης
δὲ καὶ  ἀσωτίας μηδενὶ καταλιπὼν  ὑπερβολήν, κακίας διδάσκαλον τοῖς ἀμφ̓ αὐτὸν  ἄρχουσί τε καὶ  ἀρχομένοις ἑαυτὸν καθίστη,  θρύπτεσθαι μὲν τὸ
<pb id="v.2.p.308" />
στρατιωτικὸν διὰ πάσης τρυφῆς τε καὶ ἀκολασίας  ἐνάγων, ἡγεμόνας δὲ καὶ  στρατοπεδάρχας δἰ  ἁρπαγῶν καὶ πλεονεξίας χωρεῖν κατὰ τῶν ὑπηκόων μόνον οὐχὶ  συντυραννοῦντας αὐτῷ  προκαλούμενος.
<milestone unit="section" n="12" />τί δεῖ τὰς  ἐμπαθεῖς τἀνδρὸς αἰσχρουργίας μνημονεύειν 
ἢ τῶν πρὸς αὐτοῦ μεμοιχευμένων ἀπαριθμεῖσθαι τὴν  πληθύν; οὐκ ἦν γέ τοι πόλιν αὐτὸν παρελθεῖν μὴ οὐχὶ ἐκ παντὸς  φθορὰς γυναικῶν παρθένων τε  ἁρπαγὰς  εἰργασμένον.
<milestone unit="section" n="13" /> κατὰ πάντων 
γέ τοι αὐτῷ ταῦτα προυχώρει, μὴ ὅτι μόνων Χριστιανῶν: οἳ θανάτου καταφρονήσαντες παῤ  οὐθὲν αὐτοῦ τὴν τοσαύτην ἔθεντο τυραννίδα. οἱ μὲν γὰρ ἄνδρες  ἀνατλάντες πῦρ καὶ σίδηρον καὶ  προσηλώσεις  θῆράς τε ἀγρίους καὶ θαλάττης  βυθοὺς  ἀποτομάς τε μελῶν καὶ  καυτῆρας καὶ ὀφθαλμῶν  κεντήσεις τε καὶ  ἐξορύξεις καὶ τοῦ παντὸς σώματος  ἀκρωτηριασμοὺς  λιμόν τε ἐπὶ τούτοις καὶ μέταλλα καὶ δεσμά, ἐπὶ πάντων μᾶλλον ὑπομονὴν τὴν ὑπὲρ εὐσεβείας ἐνεδείξαντο
ἢ τὸ σέβας τὸ εἰς θεὸν εἰδώλοις ἀντικατηλλάξαντο:
<milestone unit="section" n="14" />αἱ δ̓ αὖ γυναῖκες οὐχ ἧττον τῶν ἀνδρῶν ὑπὸ τῆς τοῦ θείου λόγου διδασκαλίας  ἠρρενωμέναι, αἳ μὲν τοὺς αὐτοὺς τοῖς ἀνδράσιν ἀγῶνας  ὑποστᾶσαι ἴσα τῆς ἀρετῆς ἀπηνέγκαντο βραβεῖα, αἳ δὲ ἐπὶ φθορὰν  ἑλκόμεναι θᾶττον τὴν ψυχὴν θανάτῳ ἢ τὸ σῶμα τῇ φθορᾷ παραδεδώκασιν. <milestone unit="section" n="15" />μόνη γοῦν τῶν ὑπὸ τοῦ τυράννου μεμοιχευμένων Χριστιανὴ τῶν ἐπ̓ Ἀλεξανδρείας  ἐπισημοτάτη τε καὶ  λαμπροτάτη τὴν  ἐμπαθῆ καὶ ἀκόλαστον Μαξιμίνου ψυχὴν δἰ  ἀνδρειοτάτου  παραστήματος  ἐξενίκησεν, ἔνδοξος μὲν τὰ ἄλλα πλούτῳ τε καὶ γένει καὶ παιδείᾳ, πάντα γε μὴν δεύτερα σωφροσύνης  τεθειμένη: ἣν
<pb id="v.2.p.310" /> καὶ πολλὰ  λιπαρήσας,  κτεῖναι μὲν ἑτοίμως θνῄσκειν ἔχουσαν οὐχ οἷός τε ἦν, τῆς ἐπιθυμίας μᾶλλον τοῦ θυμοῦ  κατακρατούσης αὐτοῦ, φυγῇ δὲ ζημιώσας πάσης  ἀφείλετο τῆς οὐσίας.
<milestone unit="section" n="16" />  μυρίαι δὲ ἄλλαι πρὸς τῶν κατ̓ ἔθνος ἀρχόντων, πορνείας ἀπειλὴν μηδ̓ ἀκοῦσαι  δεδυνημέναι, πᾶν εἶδος βασάνων καὶ  στρεβλώσεων καὶ θανατηφόρου κολάσεως  ὑπέστησαν.
Θαυμασταὶ μὲν οὖν καὶ αὗται, ὑπερφυῶς γε μὴν  θαυμασιωτάτη ἡ ἐπὶ Ῥώμης  εὐγενεστάτη τῷ ὄντι καὶ  σωφρονεστάτη γυνὴ πασῶν αἷς ἐμπαροινεῖν
ὁ ἐκεῖσε τύραννος Μαξέντιος, τὰ ὅμοια Μαξιμίνῳ δρῶν, ἐπειρᾶτο. <milestone unit="section" n="17" />ὡς γὰρ  ἐπιστάντας τῷ οἴκῳ τοὺς 
τὰ τοιαῦτα τῷ τυράννῳ διακονουμένους ἐπύθετο
῾Χριστιανὴ δὲ καὶ αὕτη ἦν̓, τόν τε ἄνδρα τὸν αὐτῆς, καὶ ταῦτα Ῥωμαίων ὄντα ἔπαρχον, τοῦ  δέους ἕνεκα λαβόντας ἄγειν αὐτὴν ἐπιτρέψαντα, ἐς βραχὺ ὑποπαραιτησαμένη, ὡς ἂν δὴ κατακοσμηθείη
τὸ σῶμα,  εἴσεισιν ἐπὶ τοῦ  ταμιείου καὶ  μονωθεῖσα ξίφος καθ̓ ἑαυτῆς  πήγνυσιν,  θανοῦσά τε παραχρῆμα, τὸν μὲν νεκρὸν τοῖς  προαγωγοῖς  καταλιμπάνει, ἔργοις δ̓ αὐτοῖς ἁπάσης φωνῆς  γεγωνοτέροις, ὅτι μόνον χρημάτων  ἀήττητόν τε καὶ ἀνώλεθρον ἡ παρὰ Χριστιανοῖς  ἀρετὴ  πέφυκεν, εἰς πάντας ἀνθρώπους τούς τε νῦν ὄντας καὶ τοὺς μετὰ ταῦτα  γενησομένους ἐξέφηνεν.
<milestone unit="section" n="18" /> τοσαύτη δῆτα κακίας  φορὰ ὑφ̓ ἕνα καὶ τὸν αὐτὸν  συνηνέχθη καιρὸν πρὸς τῶν δύο τυράννων ἀνατολὴν καὶ δύσιν  διειληφότων  κατεργασθεῖσα: τίς δ̓ ἂν τὴν τῶν τοσούτων  διερευνώμενος αἰτίαν  διστάξαι μὴ οὐχὶ τὸν καθ̓ ἡμῶν διωγμὸν  ἀποφήνασθαι; ὅτε γε μάλιστα οὐ πρότερον τὰ τῆς τοσῆσδε πέπαυτο
<pb id="v.2.p.312" /> συγχύσεως ἢ Χριστιανοὺς τὰ τῆς παρρησίας ἀπολαβεῖν.
</p>
</div2>

<div2 type="chapter" n="15" org="uniform" sample="complete">

<p><milestone unit="section" n="1" />  Διὰ παντός γέ τοι τοῦ κατὰ τὸν διωγμὸν  δεκαέτους χρόνου τῶν εἰς ἐπιβουλὴν καὶ πόλεμον τὸν κατ̓ ἀλλήλων οὐδὲν αὐτοὺς  διαλέλοιπεν.  ἄπλωτα μὲν τὰ κατὰ  θάλατταν ἦν οὐδ̓ ἐξῆν ποθεν  καταπλεύσαντας μὴ οὐχὶ πάσαις αἰκίαις ὑπάγεσθαι  στρεβλουμένους καὶ τὰς  πλευρὰς καταξαινομένους βασάνοις τε παντοίαις, μὴ ἄρα παρὰ τῶν δἰ ἐναντίας ἐχθρῶν  ἥκοιεν,  ἀνακρινομένους καὶ τέλος  σταυροῖς ἢ τῇ διὰ πυρὸς  ὑπαγομένους κολάσει:
<milestone unit="section" n="2" />  ἀσπίδων ἐπὶ τούτοις καὶ  θωρήκων  παρασκευαὶ  βελῶν τε καὶ  δοράτων καὶ τῆς ἄλλης  πολεμικῆς παρατάξεως  ἑτοιμασίαι  τριήρων τε καὶ τῶν κατὰ  ναυμαχίαν  ὅπλων κατὰ πάντα  συνεκροτοῦντο τόπον οὐδ̓ ἦν ἄλλο τι παντί τῳ προσδοκᾶν ἢ πολέμων κατὰ πᾶσαν  ἔφοδον ἡμέραν. τούτοις
καὶ ὁ μετὰ ταῦτα λιμός τε καὶ λοιμὸς  ἐγκατασκήπτει, περὶ ὧν κατὰ καιρὸν  ἱστορήσομεν τὰ δέοντα.
</p>
</div2>

<div2 type="chapter" n="16" org="uniform" sample="complete">

<p><milestone unit="section" n="1" />Τοιαῦτ̓ ἦν τὰ διὰ παντὸς τοῦ διωγμοῦ  παρατετακότα, δεκάτῳ μὲν ἔτει σὺν θεοῦ χάριτι παντελῶς  πεπαυμένου,  λωφᾶν γε μὴν μετ̓ ὄγδοον ἔτος  ἐναρξαμένου. ὡς γὰρ τὴν εἰς ἡμᾶς ἐπισκοπὴν εὐμενῆ καὶ ἵλεω ἡ θεία καὶ οὐράνιος χάρις ἐνεδείκνυτο, τότε δῆτα καὶ οἱ καθ̓ ἡμᾶς ἄρχοντες, αὐτοὶ δὴ ἐκεῖνοι δἰ ὧν πάλαι τὰ τῶν καθ̓ ἡμᾶς ἐνηργεῖτο πολέμων, παραδοξότατα μεταθέμενοι τὴν γνώμην, παλινῳδίαν  ᾖδον  χρηστοῖς περὶ ἡμῶν  προγράμμασιν καὶ  διατάγμασιν  ἡμερωτάτοις τὴν ἐπὶ μέγα  ἁφθεῖσαν τοῦ διωγμοῦ  πυρκαϊὰν  σβεννύντες.
<milestone unit="section" n="2" /> οὐκ ἀνθρώπινον δέ τι τούτου κατέστη 
<pb id="v.2.p.314" /> αἴτιον οὐδ̓ οἶκτος, ὡς ἂν φαίη τις, ἢ φιλανθρωπία τῶν ἀρχόντων: πολλοῦ δεῖ: πλείω γὰρ ὁσημέραι
καὶ χαλεπώτερα ἀρχῆθεν καὶ εἰς ἐκεῖνο τοῦ καιροῦ
τὰ καθ̓ ἡμῶν αὐτοῖς  ἐπενοεῖτο,  ποικιλωτέραις μηχαναῖς ἄλλοτε ἄλλως τὰς καθ̓ ἡμῶν αἰκίας  ἐπικαινουργούντων: <milestone unit="section" n="3" />ἀλλ̓ αὐτῆς γε τῆς θείας προνοίας  ἐμφανὴς  ἐπίσκεψις, τῷ μὲν αὐτῆς  καταλλαττομένης λαῷ, τῷ δ̓  αὐθέντῃ τῶν κακῶν  ἐπεξιούσης καὶ πρωτοστάτῃ τῆς τοῦ παντὸς διωγμοῦ
κακίας ἐπιχολουμένης. καὶ γὰρ εἴ τι 
ταῦτ̓ ἐχρῆν κατὰ θείαν γενέσθαι κρίσιν, ἀλλά
 <q direct="unspecified">οὐαί,</q> φησὶν ὁ λόγος, <q direct="unspecified">δἰ οὗ δ̓ ἂν τὸ σκάνδαλον
ἔρχηται.</q> μέτεισιν δ̓ οὖν αὐτὸν θεήλατος  κόλασις,
ἐξ αὐτῆς αὐτοῦ  καταρξαμένη σαρκὸς καὶ μέχρι τῆς ψυχῆς προελθοῦσα.
<milestone unit="section" n="4" />  ἀθρόα μὲν γὰρ περὶ τὰ μέσα τῶν ἀπορρήτων τοῦ σώματος  ἀπόστασις αὐτῷ γίνεται, εἶθ̓ ἕλκος ἐν βάθει  συριγγῶδες καὶ τούτων  ἀνίατος  νομὴ κατὰ τῶν ἐνδοτάτω σπλάγχνων: ἀφ̓ ὧν  ἄλεκτόν τι πλῆθος  σκωλήκων  βρύειν  θανατώδη τε  ὀδμὴν  ἀποπνεῖν, τοῦ παντὸς ὄγκου τῶν σωμάτων ἐκ  πολυτροφίας αὐτῷ καὶ πρὸ τῆς νόσου εἰς ὑπερβολὴν πλήθους  πιμελῆς μεταβεβληκότος, ἣν τότε  κατασαπεῖσαν ἀφόρητον καὶ φρικτοτάτην τοῖς  πλησιάζουσιν παρέχειν τὴν θέαν.
<milestone unit="section" n="5" /> ἰατρῶν δ̓ οὖν οἳ μὲν οὐδ̓ ὅλως ὑπομεῖναι τὴν τοῦ  δυσώδους ὑπερβάλλουσαν ἀτοπίαν οἷοί τε, κατεσφάττοντο, οἳ δὲ  διῳδηκότος τοῦ παντὸς ὄγκου καὶ εἰς ἀνέλπιστον σωτηρίας
ἀποπεπτωκότος μηδὲν  ἐπικουρεῖν δυνάμενοι, ἀνηλεῶς ἐκτείνοντο.
<pb id="v.2.p.316" />
</p>
</div2>

<div2 type="chapter" n="17" org="uniform" sample="complete">

<p><milestone unit="section" n="1" /> Καὶ δὴ τοσούτοις παλαίων κακοῖς  συναίσθησιν 
τῶν κατὰ τῶν θεοσεβῶν αὐτῷ τετολμημένων  ἴσχει, συναγαγὼν δ̓ οὖν εἰς ἑαυτὸν τὴν διάνοιαν, πρῶτα μὲν  ἀνθομολογεῖται τῷ τῶν ὅλων θεῷ, εἶτα τοὺς ἀμφ̓ αὐτὸν  ἀνακαλέσας, μηδὲν  ὑπερθεμένους τὸν κατὰ Χριστιανῶν  ἀποπαῦσαι διωγμὸν νόμῳ τε καὶ δόγματι βασιλικῷ τὰς ἐκκλησίας αὐτῶν οἰκοδομεῖν  ἐπισπέρχειν καὶ τὰ συνήθη διαπράττεσθαι,  εὐχὰς ὑπὲρ τοῦ  βασιλείου ποιουμένους, προστάττει.
<milestone unit="section" n="2" /> αὐτίκα γοῦν ἔργου τῷ λόγῳ  παρηκολουθηκότος, ἥπλωτο κατὰ πόλεις βασιλικὰ  διατάγματα, τὴν παλινῳδίαν τῶν καθ̓ ἡμᾶς τοῦτον περιέχοντα τὸν τρόπον:
 <q direct="unspecified">

<p>Αὐτοκράτωρ<milestone unit="section" n="3" /> Καῖσαρ  Γαλέριος Οὐαλέριος  Μαξιμιανὸς ἀνίκητος Σεβαστός, ἀρχιερεὺς μέγιστος,  Γερμανικὸς μέγιστος,  Αἰγυπτιακὸς μέγιστος,  Θηβαϊκὸς μέγιστος,  Σαρματικὸς μέγιστος  πεντάκις, Περσῶν μέγιστος  δίς,  Κάρπων μέγιστος  ἑξάκις,  Ἀρμενίων μέγιστος,  Μήδων μέγιστος, Ἀδιαβηνῶν μέγιστος, δημαρχικῆς ἐξουσίας τὸ εἰκοστόν, αὐτοκράτωρ τὸ ἐννεακαιδέκατον, ὕπατος
τὸ ὄγδοον, πατὴρ πατρίδος, ἀνθύπατος: <milestone unit="section" n="4" />καὶ 
Αὐτοκράτωρ Καῖσαρ Φλαύιος Οὐαλέριος Κωνσταντῖνος
εὐσεβὴς εὐτυχὴς ἀνίκητος Σεβαστός,
ἀρχιερεὺς μέγιστος, δημαρχικῆς ἐξουσίας, αὐτοκράτωρ
τὸ πέμπτον, ὕπατος, πατὴρ πατρίδος,
ἀνθύπατος. <del status="unremarkable"><milestone unit="section" n="5" />καὶ Αὐτοκράτωρ Καῖσαρ Οὐαλέριος 
Λικιννιανὸς Λικίννιος εὐσεβὴς εὐτυχὴς ἀνίκητος
Σεβαστός, ἀρχιερεὺς μέγιστος, δημαρχικῆς ἐξουσίας
<pb id="v.2.p.318" />
τὸ τέταρτον, αὐτοκράτωρ τὸ τρίτον, ὕπατος,
πατὴρ πατρίδος, ἀνθύπατος, ἐπαρχιώταις ἰδίοις χαίρειν.</del>
</p>

<p><milestone unit="section" n="6" />μεταξὺ τῶν λοιπῶν, ἅπερ ὑπὲρ τοῦ χρησίμου 
καὶ  λυσιτελοῦς τοῖς δημοσίοις  διατυπούμεθα, ἡμεῖς μὲν βεβουλήμεθα πρότερον κατὰ τοὺς ἀρχαίους νόμους καὶ τὴν δημοσίαν ἐπιστήμην τὴν
τῶν Ῥωμαίων ἅπαντα ἐπανορθώσασθαι καὶ τούτου πρόνοιαν ποιήσασθαι ἵνα καὶ οἱ Χριστιανοί, οἵτινες τῶν γονέων τῶν ἑαυτῶν καταλελοίπασιν
τὴν αἵρεσιν, εἰς  ἀγαθὴν πρόθεσιν  ἐπανέλθοιεν:
<milestone unit="section" n="7" />  ἐπείπερ τινὶ λογισμῷ τοσαύτη αὐτοὺς  πλεονεξία 
κατεσχήκει καὶ ἄνοια κατειλήφει ὡς μὴ ἕπεσθαι τοῖς ὑπὸ τῶν πάλαι  καταδειχθεῖσιν, ἅπερ ἴσως πρότερον καὶ οἱ  γονεῖς αὐτῶν ᾖσαν  καταστήσαντες, ἀλλὰ κατὰ τὴν αὐτῶν πρόθεσιν καὶ ὡς ἕκαστος ἐβούλετο, οὕτως ἑαυτοῖς καὶ νόμους ποιῆσαι καὶ τούτους  παραφυλάσσειν καὶ ἐν διαφόροις διάφορα πλήθη συνάγειν.
<milestone unit="section" n="8" /> τοιγαροῦν τοιούτου ὑφ̓ ἡμῶν προστάγματος  παρακολουθήσαντος ὥστε ἐπὶ τὰ ὑπὸ τῶν ἀρχαίων  κατασταθέντα ἑαυτοὺς  μεταστήσαιεν, πλεῖστοι μὲν  κινδύνῳ  ὑποβληθέντες, πλεῖστοι δὲ ταραχθέντες  παντοίους θανάτους ὑπέφερον:
<milestone unit="section" n="9" /> καὶ ἐπειδὴ τῶν πολλῶν τῇ αὐτῇ ἀπονοίᾳ  διαμενόντων  ἑωρῶμεν μήτε τοῖς θεοῖς τοῖς  ἐπουρανίοις τὴν ὀφειλομένην θρῃσκείαν  προσάγειν αὐτοὺς μήτε τῷ τῶν Χριστιανῶν προσέχειν, ἀφορῶντες εἰς τὴν ἡμετέραν φιλανθρωπίαν καὶ
τὴν διηνεκῆ συνήθειαν δἰ ἧς εἰώθαμεν ἅπασιν ἀνθρώποις συγγνώμην ἀπονέμειν, προθυμότατα
<pb id="v.2.p.320" />
καὶ ἐν τούτῳ τὴν συγχώρησιν τὴν ἡμετέραν
ἐπεκτεῖναι δεῖν ἐνομίσαμεν, ἵνα αὖθις ὦσιν Χριστιανοὶ
καὶ τοὺς οἴκους ἐν οἷς  συνήγοντο,  συνθῶσιν οὕτως ὥστε μηδὲν  ὑπεναντίον τῆς ἐπιστήμης αὐτοὺς πράττειν. δἰ ἑτέρας δὲ ἐπιστολῆς τοῖς δικασταῖς  δηλώσομεν τί αὐτοὺς παραφυλάξασθαι δεήσει:
<milestone unit="section" n="10" /> ὅθεν κατὰ ταύτην τὴν συγχώρησιν τὴν ἡμετέραν  ὀφείλουσιν τὸν ἑαυτῶν θεὸν ἱκετεύειν περὶ τῆς σωτηρίας τῆς ἡμετέρας καὶ τῶν δημοσίων
καὶ τῆς ἑαυτῶν, ἵνα κατὰ πάντα τρόπον καὶ τὰ δημόσια παρασχεθῇ ὑγιῆ καὶ  ἀμέριμνοι ζῆν ἐν
τῇ ἑαυτῶν  ἑστίᾳ  δυνηθῶσι.</p></q><milestone unit="section" n="11" /> </p>

<p> Ταῦτα κατὰ τὴν Ῥωμαίων φωνήν, ἐπὶ τὴν Ἑλλάδα γλῶτταν κατὰ τὸ δυνατὸν  μεταληφθέντα, τοῦτον εἶχεν τὸν τρόπον. τί δὴ οὖν ἐπὶ τούτοις γίνεται,  ἐπιθεωρῆσαι  καιρός.</p></div2>
<pb id="v.2.p.322" />
<div2 type="chapter" n="appendix" org="uniform" sample="complete"><p><milestone unit="section" n="1" />Ἀλλ̓ ὁ μὲν τῆς γραφῆς αἴτιος μετὰ τὴν  τοιάνδε ὁμολογίαν αὐτίκα καὶ οὐκ εἰς μακρὸν τῶν ἀλγηδόνων  ἀπαλλαγεὶς μεταλλάττει τὸν βίον. τοῦτον
δὴ λόγος ἔχει πρῶτον αἴτιον τῆς τοῦ διωγμοῦ
καταστῆναι συμφορᾶς, ἔτι πάλαι πρὸ τῆς τῶν λοιπῶν βασιλέων κινήσεως τοὺς ἐν στρατείαις Χριστιανοὺς καὶ πρώτους γε ἁπάντων τοὺς ἐπὶ
τοῦ ἰδίου οἴκου  παρατρέπειν ἐκβεβιασμένον καὶ τοὺς μὲν ἐκ τῆς στρατιωτικῆς ἀξίας  ἀποκινοῦντα, τοὺς δὲ ἀτιμότατα  καθυβρίζοντα, ἤδη δὲ καὶ θάνατον ἑτέροις  ἐπαρτῶντα καὶ  τοὔσχατόν γε τοὺς τῆς βασιλείας κοινωνοὺς ἐπὶ τὸν κατὰ πάντων  ἀνακεκινηκότα διωγμόν: ὧν καὶ αὐτῶν οὐκ ἄξιον
τὸ τοῦ βίου τέλος παραδοῦναι σιωπῇ.
<milestone unit="section" n="2" /> τεττάρων οὖν τὴν κατὰ πάντων  διειληχότων ἀρχήν, οἳ μὲν χρόνῳ καὶ τιμῇ  προηγούμενοι οὐδ̓ ὅλοις δυεῖν ἔτεσιν  ἐπιγενόμενοι τῷ διωγμῷ μεθίστανται τῆς βασιλείας, ᾗ καὶ πρόσθεν ἡμῖν δεδήλωται, καὶ δὴ τὸν  ἐπίλοιπον τοῦ βίου χρόνον δημώδει καὶ  ἰδιωτικῷ τρόπῳ διαγενόμενοι τέλος τοιόνδε τῆς ζωῆς εἰλήχασιν, <milestone unit="section" n="3" />ὁ μὲν τιμῇ τε καὶ χρόνῳ τῶν  πρωτείων ἠξιωμένος μακρᾷ καὶ  ἐπιλυποτάτῃ τῇ τοῦ σώματος  ἀσθενείᾳ διεργασθείς, ὁ δὲ τὰ δεύτερα αὐτοῦ φέρων  ἀγχόνῃ τὴν ζωὴν  ἀπορρήξας, κατά
<pb id="v.2.p.324" /> τινα  δαιμονίαν  προσημείωσιν τοῦτο παθὼν διὰ πλείστας αὐτῷ  τετολμημένας ῥᾳδιουργίας.
<milestone unit="section" n="4" /> τῶν
δὲ μετὰ τούτους ὁ μὲν ὕστατος, ὃν δὴ καὶ ἀρχηγὸν τοῦ παντὸς ἔφαμεν γεγονέναι διωγμοῦ, τοιαῦτα οἷα καὶ  προδεδηλώκαμεν πέπονθεν, ὁ δὲ τοῦτον προάγων χρηστότατος καὶ ἠπιώτατος βασιλεὺς Κωνστάντιος, ἐπαξίως τῆς ἡγεμονίας τὸν ἅπαντα
τῆς ἀρχῆς διατελέσας χρόνον <del status="unremarkable"> ἀλλὰ</del> καὶ τἄλλα τοῖς πᾶσι δεξιώτατον καὶ εὐεργετικώτατον παρασχὼν ἑαυτόν, ἀτὰρ καὶ τοῦ καθ̓ ἡμῶν πολέμου ἔξω γενόμενος καὶ τοὺς ὑπ̓ αὐτὸν θεοσεβεῖς ἀβλαβεῖς καὶ ἀνεπηρεάστους διαφυλάξας καὶ μήτε
τοὺς οἴκους τῶν ἐκκλησιῶν καθελὼν μήθ̓ ἕτερόν
τι μηδ̓ ὅλως καθ̓ ἡμῶν ἐπικαινουργήσας, τέλος εὔδαιμον καὶ τρισμακάριον ὄντως ἀπείληφεν τοῦ βίου, μόνος ἐπὶ τῆς αὐτοῦ βασιλείας εὐμενῶς καὶ ἐπιδόξως ἐπὶ διαδόχῳ τῆς βασιλείας γνησίῳ παιδὶ
τὰ πάντα σωφρονεστάτῳ καὶ εὐσεβεστάτῳ τελευτήσας:
<milestone unit="section" n="5" />ὃς εὐθὺς ἀρχόμενος βασιλεὺς τελεώτατος
καὶ Σεβαστὸς πρὸς τῶν στρατοπέδων ἀναγορευθείς, ζηλωτὴν ἑαυτὸν τῆς πατρικῆς περὶ τὸν ἡμέτερον λόγον εὐσεβείας κατεστήσατο. τοιαύτη τῶν  προαναγεγραμμένων τεττάρων ἡ τοῦ βίου  ἔκβασις, κατὰ  παρηλλαγμένους χρόνους γεγενημένη.
<milestone unit="section" n="6" /> τούτων
δὴ μόνος ἔτι λιπὼν ὁ μικρῷ πρόσθεν ἡμῖν εἰρημένος σὺν τοῖς μετὰ ταῦτα εἰς τὴν ἀρχὴν  εἰσποιηθεῖσι τὴν προδεδηλωμένην ἐξομολόγησιν διὰ τοῦ  προεκτεθέντος  ἐγγράφου λόγου τοῖς πᾶσι φανερὰν  κατεστήσαντο.</p>
</div2>

</div1></body></text></TEI.2>