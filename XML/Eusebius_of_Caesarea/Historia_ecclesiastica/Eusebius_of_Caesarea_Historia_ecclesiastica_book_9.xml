<?xml version="1.0" encoding="utf-8"?>
<TEI.2><text id="tlg2018.tlg002.perseus-grc1"><body><div1 type="book" n="9" org="uniform" sample="complete">
<argument>

<p>
τάδε καὶ ἡ  ἐνάτη περιέχει βίβλος τῆς Ἐκκλησιαστικῆς ἱστορίας</p>

<p><num>Α</num> Περὶ τῆς  ἐπιπλάστου ἀνέσεως.</p>

<p><num>Β</num> Περὶ τῆς μετέπειτα διαστροφῆς.</p>

<p><num>Γ</num> Περὶ τοῦ κατὰ Ἀντιόχειαν νεοπαγοῦς ξοάνου.</p>

<p><num>Δ</num> Περὶ τῶν καθ̓ ἡμῶν ψηφισμάτων.</p>

<p><num>Ε</num> Περὶ τῶν  ἐπιπλάστων ὑπομνημάτων.</p>

<p><num>Σ</num> Περὶ τῶν ἐν τῷδε τῷ χρόνῳ μεμαρτυρηκότων.</p>

<p><num>Ζ</num> Περὶ τῆς καθ̓ ἡμῶν ἐν στήλαις  ἀνατεθείσης γραφῆς.</p>

<p><num>Η</num> Περὶ τῶν μετὰ ταῦτα συμβεβηκότων ἐν λιμῷ καὶ  λοιμῷ καὶ πολέμοις.</p>

<p><num>Θ</num> Περὶ τῆς τῶν τυράννων καταστροφῆς τοῦ βίου, καὶ οἵαις  ἐχρήσαντο πρὸ τῆς τελευτῆς φωναῖς.
</p>

<p><del status="unremarkable"><num>Ι</num> Περὶ τῆς τῶν θεοφιλῶν βασιλέων νίκης</del>.
</p>

<p><num>Ι<del status="unremarkable">Α</del></num> Περὶ τῆς ὑστάτης ἀπωλείας τῶν τῆς θεοσεβείας ἐχθρῶν.</p></argument>
<pb id="v.2.p.328" />

<div2 type="chapter" n="1" org="uniform" sample="complete">

<p><milestone unit="section" n="1" />Τὰ μὲν δὴ τῆς παλινῳδίας τοῦ προτεθέντος βασιλικοῦ  νεύματος ἥπλωτο τῆς Ἀσίας πάντῃ
καὶ πανταχοῦ κατά τε τὰς ἀμφὶ ταύτην ἐπαρχίας:
ὧν τοῦτον ἐπιτελεσθέντων τὸν τρόπον Μαξιμῖνος,
ὁ ἐπ̓ ἀνατολῆς τύραννος, δυσσεβέστατος εἰ καί τις ἄλλος, καὶ τῆς εἰς τὸν τῶν ὅλων θεὸν εὐσεβείας πολεμιώτατος γεγονώς, οὐδαμῶς τοῖς  γραφεῖσιν  ἀρεσθείς, ἀντὶ τοῦ προτεθέντος γράμματος λόγῳ προστάττει τοῖς ὑπ̓ αὐτὸν ἄρχουσιν τὸν καθ̓ ἡμῶν ἀνεῖναι πόλεμον. ἐπεὶ γὰρ αὐτῷ μὴ ἐξῆν ἄλλως τῇ τῶν κρειττόνων  ἀντιλέγειν κρίσει, τὸν  προεκτεθέντα νόμον ἐν  παραβύστῳ θεὶς καὶ ὅπως
ἐν τοῖς ὑπ̓ αὐτὸν μέρεσιν μὴ εἰς προῦπτον  ἀχθείη, φροντίσας, ἀγράφῳ προστάγματι τοῖς ὑπ̓ αὐτὸν ἄρχουσιν τὸν καθ̓ ἡμῶν διωγμὸν ἀνεῖναι προστάττει:
οἳ δὲ τὰ τῆς  παρακελεύσεως ἀλλήλοις διὰ γραφῆς  ὑποσημαίνουσιν. <milestone unit="section" n="2" />ὁ γοῦν παῤ αὐτοῖς 
τῷ τῶν  ἐξοχωτάτων ἐπάρχων ἀξιώματι  τετιμημένος Σαβῖνος πρὸς τοὺς κατ̓ ἔθνος  ἡγουμένους τὴν βασιλέως ἐμφαίνει γνώμην διὰ Ῥωμαϊκῆς ἐπιστολῆς: <milestone unit="section" n="3" />ἧς καὶ αὐτῆς ἡ ἑρμηνεία τοῦτον
περιέχει τὸν τρόπον:
 <q direct="unspecified">Λιπαρωτάτῃ καὶ  καθωσιωμένῃ σπουδῇ ἡ θειότης τῶν δεσποτῶν ἡμῶν θειοτάτων αὐτοκρατόρων πάντων τῶν ἀνθρώπων τὰς διανοίας
<pb id="v.2.p.330" /> πρὸς τὴν  ὁσίαν καὶ ὀρθὴν τοῦ ζῆν ὁδὸν  περιαγαγεῖν ἔτι πάλαι  ὥρισεν, ὅπως καὶ οἱ  ἀλλοτρίᾳ Ῥωμαίων συνηθείᾳ ἀκολουθεῖν δοκοῦντες τὰς ὀφειλομένας θρῃσκείας τοῖς  ἀθανάτοις θεοῖς ἐπιτελοῖεν:
<milestone unit="section" n="4" />ἀλλ̓ ἡ τινῶν ἔνστασις καὶ  τραχυτάτη βουλὴ εἰς τοσοῦτον περιέστη ὡς μήτε λογισμῷ δικαίῳ τῆς κελεύσεως δύνασθαι ἐκ τῆς ἰδίας προθέσεως  ἀναχωρεῖν μήτε τὴν  ἐπικειμένην τιμωρίαν αὐτοὺς  ἐκφοβεῖν.
<milestone unit="section" n="5" /> ἐπειδὴ τοίνυν συνέβαινεν 
ἐκ τοῦ τοιούτου τρόπου πολλοὺς εἰς κίνδυνον ἑαυτοὺς περιβάλλειν, κατὰ τὴν  προσοῦσαν εὐγένειαν τῆς εὐσεβείας ἡ θειότης τῶν δεσποτῶν ἡμῶν τῶν  δυνατωτάτων αὐτοκρατόρων ἀλλότριον εἶναι τῆς προθέσεως τῆς  θειοτάτης τῆς ἰδίας  δοκιμάζουσα
τὸ ἐκ τῆς τοιαύτης αἰτίας εἰς τοσοῦτον κίνδυνον τοὺς ἀνθρώπους περιβάλλειν, ἐκέλευσεν διὰ τῆς ἐμῆς  καθοσιώσεως τῇ σῇ  ἀγχινοίᾳ  διαχαράξαι ἵν̓
εἴ τις τῶν Χριστιανῶν τοῦ ἰδίου ἔθνους τὴν θρῃσκείαν  μετιὼν εὑρεθείη, τῆς κατ̓ αὐτοῦ ἐνοχλήσεως καὶ τοῦ  κινδύνου αὐτὸν  ἀποστήσειας καὶ
μή τινα ἐκ ταύτης τῆς προφάσεως τιμωρίᾳ  κολαστέον  νομίσειας, ὁπότε τῇ τοῦ τοσούτου χρόνου  συνελεύσει συνέστη αὐτοὺς μηδενὶ τρόπῳ  πεπεῖσθαι  δεδυνῆσθαι ὅπως ἀπὸ τῶν τοιούτων  ἐνστάσεων  ἀναχωρήσαιεν.
<milestone unit="section" n="6" /> γράψαι τοιγαροῦν πρὸς τοὺς  λογιστὰς καὶ τοὺς  στρατηγοὺς καὶ τοὺς  πραιποσίτους τοῦ  πάγου ἑκάστης πόλεως ἡ σὴ ἐπιστρέφεια ὀφείλει ἵνα  γνοῖεν περαιτέρω αὐτοῖς τούτου τοῦ γράμματος φροντίδα ποιεῖσθαι μὴ προσήκειν.</q> Ἐπὶ τούτοις οἱ κατ̓ ἐπαρχίαν
<milestone unit="section" n="7" /> τὴν τῶν γραφέντων αὐτοῖς  ἐπαληθεύειν προαίρεσιν  νενομικότες,
<pb id="v.2.p.332" />  λογισταῖς καὶ στρατηγοῖς καὶ τοῖς κατ̓ ἀγροὺς  ἐπιτεταγμένοις τὴν βασιλικὴν διὰ γραμμάτων ἐμφανῆ  καθιστῶσι γνώμην: οὐ μόνον δ̓ αὐτοῖς διὰ γραφῆς ταῦτα προυχώρει, καὶ ἔργοις
δὲ πολὺ πρότερον, ὡς ἂν  νεῦμα βασιλικὸν εἰς πέρας ἄγοντες, ὅσους εἶχον  δεσμωτηρίοις  καθειργμένους διὰ τὴν εἰς τὸ θεῖον ὁμολογίαν, εἰς φανερὸν  προάγοντες  ἠλευθέρουν,  ἀνιέντες τούτων δὴ αὐτῶν τοὺς ἐν μετάλλοις ἐπὶ τιμωρίᾳ  δεδομένους: τοῦτο γὰρ ἐπ̓ ἀληθείας βασιλεῖ δοκεῖν  ὑπειλήφασιν  ἠπατημένοι.
<milestone unit="section" n="8" /> καὶ δὴ τούτων οὕτως ἐπιτελεσθέντων, 
 <note place="unspecified" anchored="yes"><bibl default="NO">2 ξορ. 4, 6</bibl></note> ἀθρόως οἷόν τι φῶς ἐκ  ζοφερᾶς νυκτὸς  ἐκλάμψαν, κατὰ πᾶσαν πόλιν  συγκροτουμένας παρῆν ὁρᾶν ἐκκλησίας συνόδους τε παμπληθεῖς καὶ τὰς ἐπὶ τούτων ἐξ ἔθους ἐπιτελουμένας  ἀγωγάς:  καταπέπληκτο δ̓ οὐ σμικρῶς ἐπὶ τούτοις πᾶς τις τῶν ἀπίστων ἐθνῶν, τῆς τοσαύτης μεταβολῆς
τὸ παράδοξον  ἀποθαυμάζων μέγαν τε καὶ μόνον ἀληθῆ τὸν Χριστιανῶν θεὸν  ἐπιβοώμενος. <milestone unit="section" n="9" />τῶν 
δ̓ ἡμετέρων οἳ μὲν τὸν τῶν διωγμῶν ἀγῶνα  πιστῶς καὶ  ἀνδρικῶς διηθληκότες τὴν πρὸς ἅπαντας αὖθις ἀπελάμβανον παρρησίαν, ὅσοι δὲ τὰ τῆς πίστεως  νενοσηκότες τὰς ψυχὰς ἐτύγχανον κεχειμασμένοι, ἀσμένως περὶ τὴν σφῶν θεραπείαν ἔσπευδον,  ἀντιβολοῦντες καὶ σωτηρίας δεξιὰν τοὺς  ἐρρωμένους
αἰτούμενοι τόν τε θεὸν  ἵλεων αὐτοῖς γενέσθαι  καθικετεύοντες:
<milestone unit="section" n="10" /> εἶτα δὲ καὶ οἱ γενναῖοι τῆς θεοσεβείας  ἀθληταὶ τῆς εἰς τὰ μέταλλα  κακοπαθείας  ἐλευθερούμενοι ἐπὶ τὰς αὐτῶν  ἐστέλλοντο,  γαῦροι καὶ  φαιδροὶ διὰ πάσης  ἰόντες πόλεως εὐφροσύνης
τε  ἀλέκτου καὶ ἣν οὐδὲ λόγῳ δυνατὸν ἑρμηνεῦσαι παρρησίας ἔμπλεοι.
<milestone unit="section" n="11" />  στίφη δ̓ οὖν  πολυάνθρωπα 
<pb id="v.2.p.334" /> κατὰ μέσας  λεωφόρους καὶ ἀγορὰς  ᾠδαῖς καὶ ψαλμοῖς τὸν θεὸν  ἀνυμνοῦντα τὰ τῆς πορείας  ἤνυεν, καὶ τοὺς μετὰ τιμωρίας  ἀπηνεστάτης μικρῷ πρόσθεν δεσμίους τῶν  πατρίδων ἀπεληλαμένους εἶδες ἂν  ἱλαροῖς καὶ  γεγηθόσι προσώποις τὰς αὐτῶν  ἑστίας ἀπολαμβάνοντας, ὡς καὶ τοὺς πρότερον καθ̓ ἡμῶν  φονῶντας τὸ θαῦμα παρὰ πᾶσαν  ὁρῶντας ἐλπίδα,  συγχαίρειν τοῖς  γεγενημένοις.
</p>
</div2>

<div2 type="chapter" n="2" org="uniform" sample="complete">

<p><milestone unit="section" n="1" /> Ταῦτα δ̓ οὐκέθ̓ οἷός τε φέρειν ὁ τύραννος μισόκαλος καὶ πάντων ἀγαθῶν ἐπίβουλος ὑπάρχων,
ὃν ἔφαμεν τῶν ἐπ̓ ἀνατολῆς  ἄρχειν μερῶν, οὐδ̓ ὅλους ἐπὶ μῆνας ἓξ τοῦτον ἐπιτελεῖσθαι τὸν τρόπον  ἠνέσχετο. ὅσα δ̓ οὖν πρὸς ἀνατροπὴν τῆς εἰρήνης μηχανώμενος πρῶτον μὲν  εἴργειν ἡμᾶς τῆς ἐν τοῖς  κοιμητηρίοις συνόδου διὰ προφάσεως πειρᾶται, εἶτα διά τινων πονηρῶν ἀνδρῶν αὐτὸς ἑαυτῷ καθ̓ ἡμῶν πρεσβεύεται, τοὺς Ἀντιοχέων πολίτας  παρορμήσας ἐπὶ τὸ μηδαμῶς τινα Χριστιανῶν τὴν αὐτῶν οἰκεῖν ἐπιτρέπεσθαι πατρίδα ὡς ἐν μεγίστῃ  δωρεᾷ παῤ αὐτοῦ τυχεῖν ἀξιῶσαι, καὶ ἑτέρους δὲ ταὐτὸν  ὑποβαλεῖν διαπράξασθαι: ὧν πάντων ἀρχηγὸς
ἐπ̓ αὐτῆς Ἀντιοχείας  ἐπιφύεται Θεότεκνος,  δεινὸς καὶ γόης καὶ πονηρὸς ἀνὴρ καὶ τῆς προσωνυμίας ἀλλότριος: ἐδόκει δὲ  λογιστεύειν τὰ κατὰ τὴν πόλιν.
</p>
</div2>

<div2 type="chapter" n="3" org="uniform" sample="complete">

<p><milestone unit="section" n="1" /> Πλεῖστα δ̓ οὖν οὗτος καθ̓ ἡμῶν στρατευσάμενος καὶ πάντα τρόπον τοὺς ἡμετέρους ὥσπερ τινὰς  φῶρας ἀνοσίους ἐκ μυχῶν  θηρεῦσαι διὰ σπουδῆς πεποιημένος πάντα τε ἐπὶ διαβολῇ
<pb id="v.2.p.336" /> καὶ κατηγορίᾳ τῇ καθ̓ ἡμῶν  μεμηχανημένος, καὶ θανάτου δὲ αἴτιος μυρίοις ὅσοις γεγονώς, τελευτῶν  εἴδωλόν τι Διὸς  Φιλίου  μαγγανείαις τισὶν καὶ γοητείαις  ἱδρύεται,  τελετάς τε ἀνάγνους αὐτῷ καὶ  μυήσεις ἀκαλλιερήτους ἐξαγίστους τε  καθαρμοὺς  ἐπινοήσας, μέχρι καὶ βασιλέως τὴν τερατείαν
δἰ ὧν ἐδόκει χρησμῶν ἐπεδείκνυτο. καὶ
δὴ καὶ οὗτος κολακείᾳ τῇ καθ̓ ἡδονὴν τοῦ κρατοῦντος  ἐπεγείρει κατὰ Χριστιανῶν τὸν δαίμονα καὶ τὸν θεὸν δὴ  κελεῦσαί φησιν  ὑπερορίους τῆς πόλεως καὶ τῶν ἀμφὶ τὴν πόλιν ἀγρῶν ὡς ἂν ἐχθροὺς αὐτῷ Χριστιανοὺς  ἀπελάσαι.
</p>
</div2>

<div2 type="chapter" n="4" org="uniform" sample="complete">

<p><milestone unit="section" n="1" /> Τούτῳ δὲ πρώτῳ κατὰ γνώμην  πράξαντι πάντες οἱ λοιποὶ τῶν ἐν τέλει τὰς ὑπὸ τὴν αὐτὴν ἀρχὴν πόλεις οἰκοῦντες τὴν ὁμοίαν  ὁρμῶνται ψῆφον ποιήσασθαι, προσφιλὲς εἶναι τοῦτο βασιλεῖ τῶν κατ̓ ἐπαρχίαν ἡγεμόνων  συνεωρακότων καὶ
τοῦτ̓ αὐτὸ διαπράξασθαι τοῖς ὑπηκόοις  ὑποβεβληκότων:
<milestone unit="section" n="2" />ὧν δὴ καὶ αὐτῶν τοῖς  ψηφίσμασιν 
δἰ ἀντιγραφῆς ἀσμενέστατα  ἐπινεύσαντος τοῦ τυράννου, αὖθις ἐξ ὑπαρχῆς ὁ καθ̓ ἡμῶν  ἀνεφλέγετο διωγμός.
Ἱερεῖς δῆτα κατὰ πόλιν τῶν ξοάνων καὶ ἐπὶ τούτοις ἀρχιερεῖς πρὸς αὐτοῦ Μαξιμίνου οἱ μάλιστα ταῖς πολιτείαις διαπρέψαντες καὶ διὰ πασῶν  ἔνδοξοι γενόμενοι  καθίσταντο, οἷς καὶ  πολλή τις εἰσήγετο σπουδὴ περὶ τὴν τῶν  θεραπευομένων πρὸς αὐτῶν θρῃσκείαν. <milestone unit="section" n="3" />ἡ γοῦν  ἔκτοπος τοῦ κρατοῦντος  δεισιδαιμονία, συνελόντι φάναι, πάντας τοὺς ὑπ̓ αὐτὸν  ἄρχοντάς τε καὶ ἀρχομένους εἰς
<pb id="v.2.p.338" /> τὴν αὐτοῦ χάριν πάντα πράττειν καθ̓ ἡμῶν ἐνῆγεν, ταύτην αὐτῷ χάριν μεγίστην ἀνθ̓ ὧν  ἐνόμιζον πρὸς αὐτοῦ τεύξεσθαι εὐεργεσιῶν,  ἀντιδωρουμένων,
τὸ καθ̓ ἡμῶν φονᾶν καί τινας εἰς ἡμᾶς καινοτέρας  κακοηθείας  ἐνδείκνυσθαι.
</p>
</div2>

<div2 type="chapter" n="5" org="uniform" sample="complete">

<p><milestone unit="section" n="1" />  Πλασάμενοι δῆτα Πιλάτου καὶ τοῦ σωτῆρος ἡμῶν ὑπομνήματα πάσης ἔμπλεα κατὰ τοῦ Χριστοῦ βλασφημίας, γνώμῃ τοῦ  μείζονος ἐπὶ πᾶσαν διαπέμπονται τὴν ὑπ̓ αὐτὸν ἀρχὴν διὰ προγραμμάτων  παρακελευόμενοι κατὰ πάντα τόπον, ἀγρούς τε καὶ πόλεις, ἐν  ἐκφανεῖ ταῦτα τοῖς πᾶσιν  ἐκθεῖναι τοῖς τε παισὶ τοὺς  γραμματοδιδασκάλους ἀντὶ μαθημάτων ταῦτα  μελετᾶν καὶ διὰ μνήμης κατέχειν παραδιδόναι.
</p><p>
<milestone unit="section" n="2" /> Ὧν τοῦτον  ἐπιτελουμένων τὸν τρόπον, ἕτερος στρατοπεδάρχης, ὃν  δοῦκα Ῥωμαῖοι προσαγορεύουσιν, ἀνὰ τὴν  Δαμασκὸν τῆς Φοινίκης  ἐπίρρητά τινα  γυναικάρια ἐξ ἀγορᾶς  ἀνάρπαστα ποιήσας, βασάνους αὐταῖς  ἐπιθήσειν  ἠπείλει, λέγειν ἐγγράφως  ἐπαναγκάζων, ὡς δὴ  εἴησάν ποτε  Χριστιαναὶ  συνειδεῖέν τε αὐτοῖς  ἀθεμιτουργίας ἐν αὐτοῖς τε τοῖς  κυριακοῖς πράττειν αὐτοὺς τὰ  ἀκόλαστα καὶ ὅσα ἄλλα λέγειν αὐτὰς ἐπὶ διαβολῇ τοῦ δόγματος ἤθελεν: ὧν καὶ οὗτος ἐν ὑπομνήμασιν τὰς φωνὰς  ἐντεθείσας βασιλεῖ κοινοῦται, καὶ δὴ προστάξαντος εἰς πάντα τόπον καὶ πόλιν καὶ ταῦτα  δημοσιοῦται τὰ γράμματα. 
</p>
</div2>

<div2 type="chapter" n="6" org="uniform" sample="complete">

<p><milestone unit="section" n="1" />ἀλλ̓ ὃ μὲν οὐκ εἰς μακρὸν  αὐτόχειρ ἑαυτοῦ γεγονὼς ὁ  στρατάρχης δίκην  τίννυσιν τῆς κακοτροπίας.
Ἡμῶν δ̓ αὖ φυγαὶ πάλιν ἀνεκινοῦντο καὶ  διωγμοὶ  χαλεποὶ τῶν τε κατὰ πάσας ἐπαρχίας
<pb id="v.2.p.340" /> ἡγουμένων αὖθις δειναὶ καθ̓ ἡμῶν  ἐπαναστάσεις,
ὡς καί τινας ἁλόντας τῶν περὶ τὸν θεῖον λόγον ἐπιφανῶν ἀπαραίτητον τὴν ἐπὶ θανάτῳ ψῆφον καταδέξασθαι.
Ὧν τρεῖς ἐν  Ἐμίσῃ πόλει τῆς Φοινίκης Χριστιανοὺς σφᾶς ὁμολογήσαντες, θηρίων βορᾷ παραδίδονται: ἐπίσκοπος ἦν ἐν τούτοις Σιλβανός, τὴν ἡλικίαν ὑπέργηρως, ἐν ὅλοις ἔτεσιν τεσσαράκοντα
τὴν λειτουργίαν  διηνυκώς.
<milestone unit="section" n="2" />Κατὰ δὲ τὸν αὐτὸν χρόνον καὶ Πέτρος τῶν κατ̓ Ἀλεξάνδρειαν παροικιῶν προστὰς ἐπιφανέστατα, θεῖον ἐπισκόπων χρῆμα βίου τε ἀρετῆς ἕνεκα καὶ τῆς τῶν ἱερῶν λόγων  συνασκήσεως, ἐξ  οὐδεμιᾶς  ἀνάρπαστος γεγονὼς αἰτίας, μηδεμιᾶς  προλαβούσης προσδοκίας, ἀθρόως οὕτως καὶ ἀλόγως, ὡς ἂν Μαξιμίνου προστάξαντος, τὴν κεφαλὴν ἀποτέμνεται, σὺν αὐτῷ δὲ καὶ τῶν κατ̓ Αἴγυπτον ἐπισκόπων ἄλλοι πλείους ταὐτὸν  ὑπομένουσιν.
<milestone unit="section" n="3" /> Λουκιανός τε, ἀνὴρ τὰ πάντα ἄριστος βίῳ τε  ἐγκρατεῖ καὶ τοῖς ἱεροῖς μαθήμασιν  συγκεκροτημένος, τῆς κατὰ Ἀντιόχειαν παροικίας πρεσβύτερος,  ἀχθεὶς ἐπὶ τῆς Νικομηδέων πόλεως, ἔνθα τηνικαῦτα βασιλεὺς διατρίβων ἐτύγχανεν, παρασχών
τε ἐπὶ τοῦ  ἄρχοντος τὴν ὑπὲρ ἧς προΐστατο διδασκαλίας ἀπολογίαν, δεσμωτηρίῳ παραδοθεὶς κτίννυται.
<milestone unit="section" n="4" />Τοσαῦτα δῆτα ἐν βραχεῖ τῷ μισοκάλῳ Μαξιμίνῳ 
καθ̓ ἡμῶν συνεσκεύαστο, ὡς τοῦ προτέρου δοκεῖν πολλῷ χαλεπώτερον τοῦτον ἡμῖν  ἐπεγηγέρθαι διωγμόν.
</p>
</div2>

<div2 type="chapter" n="7" org="uniform" sample="complete">

<p><milestone unit="section" n="1" />  Ἀνὰ μέσας γέ τοι τὰς πόλεις, ὃ μηδὲ ἄλλοτέ ποτε,  ψηφίσματα πόλεων καθ̓ ἡμῶν καὶ βασιλικῶν πρὸς ταῦτα διατάξεων  ἀντιγραφαὶ
<pb id="v.2.p.342" /> στήλαις  ἐντετυπωμένα  χαλκαῖς ἀνωρθοῦντο, οἵ τε παῖδες ἀνὰ τὰ διδασκαλεῖα Ἰησοῦν καὶ  Πιλάτον καὶ τὰ ἐφ̓ ὕβρει  πλασθέντα ὑπομνήματα διὰ στόματος κατὰ πᾶσαν ἔφερον ἡμέραν.
<milestone unit="section" n="2" />Ἐνταῦθά μοι ἀναγκαῖον εἶναι φαίνεται αὐτὴν δὴ ταύτην τὴν ἐν στήλαις  ἀνατεθεῖσαν τοῦ Μαξιμίνου γραφὴν ἐντάξαι, ἵν̓ ὁμοῦ τῆς τε τοῦ ἀνδρὸς  θεομισείας ἡ  ἀλαζὼν καὶ ὑπερήφανος  αὐθάδεια  φανερὰ  κατασταίη καὶ τῆς παρὰ πόδας αὐτὸν μετελθούσης ἱερᾶς δίκης ἡ  ἄϋπνος κατὰ τῶν ἀσεβῶν  μισοπονηρία, πρὸς ἧς  ἐλαθεὶς οὐκ εἰς μακρὸν τἀναντία περὶ ἡμῶν  ἐβουλεύσατό τε καὶ
δἰ ἐγγράφων νόμων ἐδογμάτισεν.
<milestone unit="section" n="3" /> ΑΝΤΙΓΡΑΦΟΝ ΕΡΜΗΝΕΙΑΣ ΤΗΣ  ΜΑΞΙΜΙΝΟΥ ΠΡΟΣ ΤΑ
ΚΑΘ᾿  ΗΜΩΝ  ΨΗΦΙΣΜΑΤΑ ΑΝΤΙΓΡΑΦΗΣ ΑΠΟ ΤΗΣ  ΕΝ  ΤΥΡΩΙ ΣΤΗΛΗΕ ΜΕΤΑΛΗΦΘΕΙΣΗΕ
 <q direct="unspecified">Ἤδη ποτὲ ἡ ἀσθενὴς  θρασύτης τῆς  ἀνθρωπίνης διανοίας ἴσχυσεν πᾶσαν πλάνης  ἀμαυρότητα καὶ  ὁμίχλην ἀποσεισαμένη καὶ  ἀνασκεδάσασα, ἥτις πρὸ τούτου οὐ τοσοῦτον τῶν ἀσεβῶν ὅσον
τῶν ἀθλίων ἀνθρώπων τὰς  αἰσθήσεις  ὀλεθρίῳ ἀγνοίας σκότῳ  ἐνειληθείσας  ἐπολιόρκει,  ἐπιγνῶναι
ὡς τῇ τῶν ἀθανάτων θεῶν φιλαγάθῳ προνοίᾳ  διοικεῖται καὶ  σταθεροποιεῖται:
<milestone unit="section" n="4" /> ὅπερ πρᾶγμα  ἄπιστόν ἐστιν εἰπεῖν ὅπως  κεχαρισμένον ὅπως τε  ἥδιστον καὶ προσφιλὲς ἡμῖν γέγονεν ὡς μέγιστον δεῖγμα τῆς θεοφιλοῦς ὑμῶν προαιρέσεως δεδωκέναι, ὁπότε καὶ πρὸ τούτου  οὐδενὶ  ἄγνωστον ἦν ὁποίας  παρατηρήσεως καὶ θεοσεβείας πρὸς τοὺς ἀθανάτους θεοὺς  ἐτυγχάνετε ὄντες, οἷς οὐ  ψιλῶν καὶ
<pb id="v.2.p.344" />  ὑποκένων ῥημάτων πίστις, ἀλλὰ συνεχὴς καὶ παράδοξος ἔργων ἐπισήμων γνωρίζεται. <milestone unit="section" n="5" /> διόπερ ἐπαξίως 
ἡ ὑμετέρα πόλις θεῶν ἀθανάτων <del status="unremarkable"> φόβον</del>  ἵδρυμά τε καὶ  οἰκητήριον  ἐπικαλοῖτο: πολλοῖς γοῦν παραδείγμασιν  καταφαίνεται τῇ τῶν οὐρανίων θεῶν αὐτὴν  ἐπιδημίᾳ ἀνθεῖν.
<milestone unit="section" n="6" /> ἰδοὺ τοίνυν ἡ ὑμετέρα πόλις πάντων τῶν ἰδίᾳ  διαφερόντων αὐτῆς  ἀμελήσασα καὶ τὰς πρότερον τῶν ὑπὲρ αὐτῆς πραγμάτων  δεήσεις  παριδοῦσα, ὅτε πάλιν ᾔσθετο τοὺς τῆς ἐπαράτου ματαιότητος γεγονότας  ἕρπειν  ἄρχεσθαι καὶ ὥσπερ  ἀμεληθεῖσαν καὶ  κεκοιμημένην πυρὰν  ἀναζωπυρουμένων τῶν  πυρσῶν μεγίστας  πυρκαϊὰς
ἀναπληροῦσαν, εὐθέως πρὸς τὴν ἡμετέραν εὐσέβειαν, ὥσπερ πρὸς μητρόπολιν πασῶν  θεοσεβειῶν, χωρίς τινος  μελλήσεως  κατέφυγεν,  ἴασίν τινα καὶ βοήθειαν  ἀπαιτοῦσα:
<milestone unit="section" n="7" />  ἥντινα διάνοιαν  σωτηριώδη διὰ τὴν πίστιν τῆς ὑμετέρας θεοσεβείας τοὺς θεοὺς ὑμῖν  ἐμβεβληκέναι  δῆλόν ἐστιν. ἐκεῖνος
τοιγαροῦν, ἐκεῖνος ὁ  ὕψιστος καὶ μέγιστος  Ζεύς,
ὁ  προκαθήμενος τῆς λαμπροτάτης ὑμῶν πόλεως,
ὁ τοὺς  πατρῴους ὑμῶν θεοὺς καὶ γυναῖκας καὶ τέκνα καὶ  ἑστίαν καὶ οἴκους ἀπὸ πάσης  ὀλεθρίου φθορᾶς  ῥυόμενος, ταῖς  ὑμετέραις ψυχαῖς τὸ σωτήριον ἐνέπνευσεν βούλημα,  ἐπιδεικνὺς καὶ ἐμφαίνων ὅπως  ἐξαίρετόν ἐστιν καὶ λαμπρὸν καὶ  σωτηριῶδες μετὰ τοῦ ὀφειλομένου σεβάσματος
τῇ θρῃσκείᾳ καὶ ταῖς ἱεροθρῃσκείαις τῶν ἀθανάτων θεῶν προσιέναι.
<milestone unit="section" n="8" /> τίς γὰρ οὕτως  ἀνόητος ἢ νοῦ παντὸς ἀλλότριος εὑρεθῆναι δύναται, ὃς οὐκ  αἴσθεται τῇ φιλαγάθῳ τῶν θεῶν σπουδῇ  συμβαίνειν μήτε τὴν γῆν τὰ  παραδιδόμενα αὐτῇ σπέρματα
<pb id="v.2.p.346" /> ἀρνεῖσθαι τὴν τῶν  γεωργῶν ἐλπίδα  κενῇ  προσδοκίᾳ  σφάλλουσαν, μηδ̓ αὖ ἀσεβοῦς πολέμου  πρόσοψιν  ἀνεπικωλύτως ἐπὶ γῆς  στηρίζεσθαι καὶ  φθαρείσης τῆς τοῦ οὐρανοῦ εὐκρασίας  αὐχμῶντα τὰ σώματα πρὸς θάνατον  κατασύρεσθαι, μηδὲ μὴν  ἀμέτρων ἀνέμων  πνεύμασι τὴν θάλασσαν  κυμαίνουσαν  κορυφοῦσθαι, μηδέ γε  καταιγίδας  ἀπροσδοκήτους
καταρρηγνυμένας ὀλέθριον  χειμῶνα  ἐπεγείρειν, ἔτι τοίνυν μηδὲ τὴν  τροφὸν ἁπάντων καὶ μητέρα γῆν ἀπὸ τῶν  κατωτάτω  λαγόνων ἑαυτῆς ἐν  φοβερῷ  τρόμῳ  καταδυομένην μηδέ γε τὰ  ἐπικείμενα ὄρη  χασμάτων γινομένων  καταλύεσθαι, ἅπερ πάντα
καὶ τούτων ἔτι πολλῷ χαλεπώτερα κατὰ πρὸ τούτου πολλάκις γεγονέναι οὐδεὶς ἀγνοεῖ. <milestone unit="section" n="9" />καὶ ταῦτα σύμπαντα διὰ τὴν ὀλέθριον πλάνην τῆς  ὑποκένου ματαιότητος τῶν  ἀθεμίτων ἐκείνων ἀνθρώπων ἐγίνετο, ἡνίκα κατὰ τὰς ψυχὰς αὐτῶν ἐπεπόλαζεν καὶ σχεδὸν εἰπεῖν τὰ πανταχοῦ τῆς οἰκουμένης  αἰσχύναις  ἐπίεζεν.</q><milestone unit="section" n="10" /> Τούτοις μεθ̓ ἕτερα ἐπιλέγει: <q direct="unspecified">

<p>ἐφοράτωσαν ἐν τοῖς  πλατέσιν ἤδη  πεδίοις ἀνθοῦντα τὰ  λήϊα καὶ τοῖς  ἀστάχυσιν  ἐπικυμαίνοντα καὶ τοὺς  λειμῶνας
δἰ  εὐομβρίαν  φυαῖς καὶ ἄνθεσιν  λαμπομένους καὶ τὴν τοῦ ἀέρος κατάστασιν  εὔκρατόν τε καὶ  πραοτάτην  ἀποδοθεῖσαν,
<milestone unit="section" n="11" /> χαιρέτωσαν λοιπὸν ἅπαντες διὰ τῆς ἡμετέρας εὐσεβείας ἱερουργίας τε καὶ τιμῆς τῆς τοῦ  δυνατωτάτου καὶ  στερροτάτου ἀέρος  ἐξευμενισθείσης καὶ διὰ τοῦτο τῆς  εὐδινοτάτης εἰρήνης βεβαίως μεθ̓ ἡσυχίας  ἀπολαύοντες  ἡδυνέσθωσαν. καὶ ὅσοι τῆς  τυφλῆς ἐκείνης πλάνης καὶ περιόδου παντάπασιν  ὠφεληθέντες εἰς ὀρθὴν καὶ  καλλίστην διάνοιαν ἐπανῆλθον, μειζόνως μὲν
<pb id="v.2.p.348" /> οὖν χαιρέτωσαν ὡς ἂν ἐκ χειμῶνος ἀπροσδοκήτου
ἢ νόσου  βαρείας  ἀποσπασθέντες καὶ  ἡδεῖαν εἰς τοὐπιὸν ζωῆς  ἀπόλαυσιν καρπωσάμενοι: <milestone unit="section" n="12" />εἰ δὲ τῇ  ἐπαράτῳ αὐτῶν  ματαιότητι ἐπιμένοιεν, πολλῷ πόρρωθεν τῆς ὑμετέρας πόλεως καὶ  περιχώρου, καθὼς ἠξιώσατε, ἀποχωρισθέντες  ἐξελαθήτωσαν,
ἵν̓ οὕτως κατ̓ ἀκολουθίαν τῆς  ἀξιεπαίνου ὑμῶν περὶ τοῦτο σπουδῆς παντὸς  μιάσματος καὶ ἀσεβείας  ἀποχωρισθεῖσα ἡ ὑμετέρα πόλις καὶ τὴν ἔμφυτον αὐτῇ πρόθεσιν μετὰ τοῦ ὀφειλομένου σεβάσματος ταῖς τῶν ἀθανάτων θεῶν  ἱερουργίαις  ὑπακούοι.
</p>

<p>Ἵνα<milestone unit="section" n="13" /> δὲ εἰδῆτε  ὅσῳ προσφιλὴς ἡμῖν γέγονεν ἡ περὶ τούτου  ἀξίωσις ὑμῶν, καὶ χωρὶς ψηφισμάτων
καὶ χωρὶς  δεήσεως αὐθαιρέτῳ βουλήσει ἡ ἡμετέρα  προθυμοτάτη φιλαγαθίας ψυχή, ἐπιτρέπομεν τῇ ὑμετέρᾳ καθοσιώσει ὁποίαν δ̓ ἂν  βουληθῆτε μεγαλοδωρεὰν ἀντὶ ταύτης ὑμῶν τῆς φιλοθέου προθέσεως αἰτῆσαι. <milestone unit="section" n="14" />καὶ ἤδη μὲν τοῦτο ποιεῖν καὶ λαβεῖν  ἀξιώσατε:  τεύξεσθε γὰρ αὐτῆς χωρίς τινος  ὑπερθέσεως: ἥτις παρασχεθεῖσα τῇ ὑμετέρᾳ πόλει εἰς ἅπαντα τὸν αἰῶνα τῆς περὶ τοὺς ἀθανάτους θεοὺς φιλοθέου εὐσεβείας παρέξει μαρτυρίαν, τοῦ δὲ ὑμᾶς  ἀξίων  ἐπάθλων τετυχηκέναι παρὰ τῆς ἡμετέρας φιλαγαθίας ταύτης ὑμῶν ἕνεκεν τῆς τοῦ βίου προαιρέσεως υἱοῖς τε καὶ  ἐκγόνοις  ὑμετέροις  ἐπιδειχθήσεται.</p></q><milestone unit="section" n="15" /> </p>

<p> Ταῦτα δὴ καθ̓ ἡμῶν κατὰ πᾶσαν ἐπαρχίαν 
ἀνεστηλίτευτο, πάσης ἐλπίδος, τὸ γοῦν ἐπ̓ ἀνθρώποις, ἀγαθῆς τὰ καθ̓ ἡμᾶς  ἀποκλείοντα: ὡς κατ̓ αὐτὸ δὴ τὸ θεῖον ἐκεῖνο λόγιον, εἰ δυνατόν, ἐπὶ
<pb id="v.2.p.350" />
 <note place="unspecified" anchored="yes"><bibl default="NO">ματτ. 24, 24 ῾ξφ. ϝι. 41. 10 αβοϝἐ</bibl></note> τούτοις καὶ τοὺς ἐκλεκτοὺς αὐτοὺς  σκανδαλίζεσθαι.
<milestone unit="section" n="16" /> ἤδη γέ τοι σχεδὸν τῆς παρὰ τοῖς πλείστοις  ἀποψυχούσης 
 <note place="unspecified" anchored="yes"><bibl default="NO">λυκε 21, 26</bibl></note> προσδοκίας, ἀθρόως, καθ̓ ὁδὸν ἔτι τὴν πορείαν ἔν τισιν  χώραις  διανυόντων τῶν τὴν προκειμένην
καθ̓ ἡμῶν γραφὴν  διακονουμένων, ὁ τῆς ἰδίας ἐκκλησίας ὑπέρμαχος θεὸς μόνον οὐχὶ τὴν τοῦ τυράννου καθ̓ ἡμῶν ἐπιστομίζων μεγαλαυχίαν,
τὴν ὑπὲρ ἡμῶν οὐράνιον  συμμαχίαν ἐπεδείκνυτο.
</p>
</div2>

<div2 type="chapter" n="8" org="uniform" sample="complete">

<p><milestone unit="section" n="1" />Οἱ μὲν οὖν ἐξ ἔθους  ὄμβροι τε καὶ  ὑετοὶ  χειμαδίου τῆς ὥρας ὑπαρχούσης τὴν ἐπὶ γῆς  ἀνεῖχον συνήθη φοράν, λιμὸς δ̓  ἀδόκητος  ἐπισκήπτει καὶ λοιμὸς ἐπὶ τούτῳ καί τινος ἑτέρου  νοσήματος— ἕλκος δὲ ἦν  φερωνύμως τοῦ  πυρώδους ἕνεκεν  ἄνθραξ  προσαγορευόμενον—  ἐπιφορά, ὃ καὶ
καθ̓ ὅλων μὲν  ἕρπον τῶν σωμάτων  σφαλεροὺς ἐνεποίει τοῖς  πεπονθόσι κινδύνους, οὐ μὴν ἀλλὰ
καὶ κατὰ τῶν ὀφθαλμῶν διαφερόντως ἐπὶ πλεῖστον γινόμενον μυρίους ὅσους ἄνδρας ἅμα γυναιξὶν καὶ παισὶν  πηροὺς ἀπειργάζετο.
<milestone unit="section" n="2" />Τούτοις  προσεπανίσταται τῷ τυράννῳ ὁ πρὸς Ἀρμενίους πόλεμος, ἄνδρας ἐξ ἀρχαίου φίλους τε καὶ  συμμάχους Ῥωμαίων, οὓς καὶ αὐτοὺς Χριστιανοὺς ὄντας καὶ τὴν εἰς τὸ θεῖον εὐσέβειαν διὰ σπουδῆς ποιουμένους ὁ  θεομισὴς εἰδώλοις θύειν καὶ δαίμοσιν  ἐπαναγκάσαι πεπειραμένος, ἐχθροὺς
ἀντὶ φίλων καὶ πολεμίους ἀντὶ  συμμάχων κατεστήσατο.
<milestone unit="section" n="3" />Ἀθρόως δὴ ταῦτα πάντα ὑφ̓ ἕνα καὶ τὸν αὐτὸν  συρρεύσαντα καιρόν, τῆς τοῦ τυράννου  θρασύτητος τὴν κατὰ τοῦ θείου μεγαλαυχίαν διήλεγξεν, ὅτι
<pb id="v.2.p.352" />
δὴ τῆς περὶ τὰ εἴδωλα αὐτοῦ σπουδῆς καὶ τῆς καθ̓ ἡμῶν ἕνεκα πολιορκίας μὴ λιμὸν μηδὲ  λοιμὸν μηδὲ μὴν πόλεμον ἐπὶ τῶν αὐτοῦ συμβῆναι καιρῶν  ἐθρασύνετο. ταῦτα δ̓ οὖν ὁμοῦ καὶ κατὰ τὸ αὐτὸ  ἐπελθόντα, καὶ τῆς αὐτοῦ καταστροφῆς  περιειλήφει
τὰ προοίμια.
<milestone unit="section" n="4" /> αὐτὸς μὲν οὖν περὶ τὸν πρὸς Ἀρμενίους πόλεμον ἅμα τοῖς αὐτοῦ στρατοπέδοις κατεπονεῖτο, τοὺς δὲ λοιποὺς τῶν τὰς ὑπ̓ αὐτὸν πόλεις οἰκούντων δεινῶς ὁ λιμός τε ἅμα καὶ ὁ λοιμὸς  κατετρυχέτην, ὡς ἑνὸς μέτρου πυρῶν  δισχιλίας καὶ πεντακοσίας  Ἀττικὰς  ἀντικαταλλάττεσθαι.
<milestone unit="section" n="5" /> μυρίοι μὲν οὖν ἐτύγχανον οἱ κατὰ πόλεις  θνῄσκοντες, πλείους δὲ τούτων οἱ κατ̓ ἀγρούς τε καὶ κώμας, ὡς ἤδη καὶ τὰς πάλαι τῶν  ἀγροίκων  πολυάνδρους ἀπογραφὰς μικροῦ δεῖν παντελῆ παθεῖν  ἐξάλειψιν, ἀθρόως σχεδὸν ἁπάντων ἐνδείᾳ τροφῆς καὶ λοιμώδει νόσῳ διεφθαρμένων.
<milestone unit="section" n="6" /> τινὲς μὲν οὖν τὰ ἑαυτῶν  φίλτατα βραχυτάτης τροφῆς τοῖς  εὐπορωτέροις  ἀπεμπολᾶν ἠξίουν, ἄλλοι δὲ τὰς κτήσεις κατὰ βραχὺ διαπιπράσκοντες εἰς  ἐσχάτην ἐνδείας  ἀπορίαν  ἤλαυνον, ἤδη δέ τινες σμικρὰ χόρτου  διαμασώμενοι σπαράγματα καί τινας ἀνέδην  φθοροποιοὺς ἐσθίοντες πόας, τὴν τῶν σωμάτων ἕξιν  λυμαινόμενοι  διώλλυντο.
<milestone unit="section" n="7" /> καὶ  γυναίων 
δὲ τῶν κατὰ πόλεις  εὐγενίδων τινὲς εἰς  ἀναίσχυντον ἀνάγκην πρὸς τῆς ἀπορίας  ἐλαθεῖσαι,  μεταιτεῖν ἐπὶ τῶν  ἀγορῶν  προεληλύθεσαν, τῆς πάλαι  ἐλευθερίου τροφῆς ὑπόδειγμα διὰ τῆς περὶ
τὸ πρόσωπον αἰδοῦς καὶ τῆς ἀμφὶ τὴν  περιβολὴν  κοσμιότητος  ὑποφαίνουσαι.
<milestone unit="section" n="8" /> καὶ οἳ μὲν  ἀπεσκληκότες ὥσπερ εἴδωλα νεκρὰ ὧδε κἀκεῖσε  ψυχορραγοῦντες  ἐνσειόμενοί τε καὶ  περιολισθαίνοντες ὑπ̓
<pb id="v.2.p.354" />  ἀδυναμίας τοῦ στῆναι κατέπιπτον ἐν  μέσαις τε  πλατείαις πρηνεῖς  ἡπλωμένοι  ὀρέξαι σφίσιν μικρὸν  τρύφος ἄρτου  κατηντιβόλουν καὶ τὴν ψυχὴν πρὸς  ἐσχάταις ἔχοντες ἀναπνοαῖς  πεινῆν ἐπεβόων, πρὸς μόνην ταύτην τὴν  ὀδυνηροτάτην φωνὴν  εὐσθενεῖς  καθιστάμενοι: <milestone unit="section" n="9" />οἳ δὲ τὴν πληθὺν τῶν  αἰτούντων  καταπληττόμενοι, ὅσοι τῶν  εὐπορωτέρων ἐδόκουν εἶναι, μετὰ τὸ μυρία παρασχεῖν εἰς ἀπηνῆ λοιπὸν καὶ  ἄτεγκτον ἐχώρουν  διάθεσιν, τὰ αὐτὰ τοῖς  αἰτοῦσιν ὅσον οὔπω καὶ αὐτοὶ  πείσεσθαι  προσδοκῶντες
ὥστ̓ ἤδη κατὰ μέσας ἀγορὰς καὶ στενωποὺς νεκρὰ καὶ γυμνὰ σώματα ἐφ̓ ἡμέραις πλείοσιν  ἄταφα  διερριμμένα θέαν τοῖς ὁρῶσιν  οἰκτροτάτην παρέχειν.
<milestone unit="section" n="10" /> ἤδη γέ τοι καὶ  κυνῶν τινες ἐγίνοντο βορά, δἰ ἣν μάλιστα αἰτίαν οἱ ζῶντες ἐπὶ τὴν  κυνοκτονίαν ἐτράποντο δέει τοῦ μὴ  λυσσήσαντας
ἀνθρωποφαγίαν ἐργάσασθαι. <milestone unit="section" n="11" />οὐχ ἥκιστα δὲ καὶ 
ὁ λοιμὸς πάντας οἴκους ἐπεβόσκετο, μάλιστα δ̓ οὓς ὁ λιμὸς διὰ τὸ εὐπορεῖν τροφῶν οὐχ οἷός τε
ἦν  ἐκτρῖψαι: οἱ γοῦν ἐν  περιουσίαις, ἄρχοντες καὶ  ἡγεμόνες καὶ μυρίοι τῶν ἐν τέλει, ὥσπερ ἐπίτηδες
τῇ λοιμώδει νόσῳ πρὸς τοῦ λιμοῦ  καταλελειμμένοι,  ὀξεῖαν καὶ  ὠκυτάτην ὑπέμενον τελευτήν. πάντα δ̓ οὖν  οἰμωγῶν ἦν ἀνάπλεα, κατὰ πάντας
τε στενωποὺς  ἀγοράς τε καὶ  πλατείας οὐδ̓ ἦν ἄλλο τι θεωρεῖν ἢ  θρήνους μετὰ τῶν συνήθων αὐτοῖς  αὐλῶν τε καὶ  κτύπων.
<milestone unit="section" n="12" /> τοῦτον δὴ τὸν τρόπον δυσὶν ὅπλοις τοῖς προδεδηλωμένοις  λοιμοῦ
τε ὁμοῦ καὶ λιμοῦ  στρατεύσας, ὅλας ὁ  θάνατος ἐν ὀλίγῳ γενεὰς  ἐνεμήθη, ὡς ὁρᾶν ἤδη δυεῖν καὶ
<pb id="v.2.p.356" /> τριῶν σώματα νεκρῶν ὑπὸ μίαν  ἐκφορὰν  προκομιζόμενα.
<milestone unit="section" n="13" />Τοιαῦτα τῆς Μαξιμίνου  μεγαλαυχίας καὶ τῶν κατὰ πόλεις καθ̓ ἡμῶν ψηφισμάτων τὰ  ἐπίχειρα
ἦν, ὅτε καὶ τῆς Χριστιανῶν περὶ πάντα σπουδῆς
τε καὶ εὐσεβείας πᾶσιν ἔθνεσιν  διάδηλα κατέστη
τὰ τεκμήρια.
<milestone unit="section" n="14" /> μόνοι γοῦν ἐν  τηλικαύτῃ κακῶν  περιστάσει τὸ συμπαθὲς καὶ φιλάνθρωπον ἔργοις αὐτοῖς ἐπιδεικνύμενοι, διὰ πάσης ἡμέρας οἳ μὲν
τῇ τῶν  θνῃσκόντων ῾μυριάδες δ̓ ἦσαν οἷς οὔτις
ἦν ὁ ἐπιμελησόμενος᾿  κηδείᾳ τε καὶ ταφῇ  προσεκαρτέρουν,
οἳ δὲ τῶν ἀνὰ πᾶσαν τὴν πόλιν πρὸς τοῦ λιμοῦ  κατατρυχομένων τὴν πληθὺν ὑπὸ μίαν  σύναξιν  ἀθροίζοντες  ἄρτους  διένεμον τοῖς πᾶσιν,
ὡς περιβόητον εἰς πάντας ἀνθρώπους καταστῆναι
τὸ πρᾶγμα θεόν τε τῶν Χριστιανῶν δοξάζειν εὐσεβεῖς τε καὶ μόνους θεοσεβεῖς τούτους ἀληθῶς πρὸς αὐτῶν  ἐλεγχθέντας τῶν πραγμάτων ὁμολογεῖν.
<milestone unit="section" n="15" />Ἐφ̓ οἷς τοῦτον ἐπιτελουμένοις τὸν τρόπον ὁ μέγας καὶ οὐράνιος Χριστιανῶν ὑπέρμαχος θεὸς τὴν κατὰ πάντων ἀνθρώπων διὰ τῶν δεδηλωμένων ἐπιδειξάμενος ἀπειλὴν καὶ  ἀγανάκτησιν ἀνθ̓ ὧν εἰς ἡμᾶς  ὑπερβαλλόντως ἐνεδείξαντο, τὴν εὐμενῆ καὶ  φαιδρὰν τῆς αὐτοῦ περὶ ἡμᾶς προνοίας αὖθις ἡμῖν  αὐγὴν ἀπεδίδου, ὡς ἐν βαθεῖ σκότῳ παραδοξότατα φῶς ἡμῖν ἐξ αὐτοῦ καταλάμπων εἰρήνης  ἐκφανές τε τοῖς πᾶσιν καθιστὰς θεὸν αὐτὸν τῶν
καθ̓ ἡμᾶς ἐπίσκοπον διὰ παντὸς γεγονέναι πραγμάτων,  μαστίζοντα μὲν καὶ διὰ τῶν  περιστάσεων κατὰ καιρὸν  ἐπιστρέφοντα τὸν αὐτοῦ λαὸν πάλιν
τ̓ αὖ μετὰ τὴν αὐτάρκη παιδείαν ἵλεω καὶ εὐμενῆ
<pb id="v.2.p.358" /> τοῖς εἰς αὐτὸν τὰς ἐλπίδας ἔχουσιν  ἀναφαινόμενον.
</p>
</div2>

<div2 type="chapter" n="9" org="uniform" sample="complete">

<p><milestone unit="section" n="1" /> Οὕτω δῆτα Κωνσταντίνου, ὃν βασιλέα ἐκ βασιλέως εὐσεβῆ τε ἐξ  εὐσεβεστάτου καὶ πάντα  σωφρονεστάτου γεγονέναι προειρήκαμεν, Λικιννίου
τε τοῦ μετ̓ αὐτόν, συνέσει καὶ εὐσεβείᾳ τετιμημένων, πρὸς τοῦ παμβασιλέως θεοῦ τε τῶν ὅλων καὶ σωτῆρος κατὰ τῶν δυσσεβεστάτων τυράννων  ἀνεγηγερμένου πολέμου τε νόμῳ παραταξαμένου,
θεοῦ συμμαχοῦντος σωτῆρος δύο θεοφιλῶν
κατὰ τῶν δύο δυσσεβεστάτων τυράννων
ἀνεγηγερμένων πολέμου τε νόμῳ παραταξαμένων,
θεοῦ συμμαχοῦντος αὐτοῖς παραδοξότατα,  πίπτει μὲν ἐπὶ Ῥώμης ὑπὸ Κωνσταντῖνον Μαξέντιος,
ὁ δ̓ ἐπ̓ ἀνατολῆς οὐ πολὺν  ἐπιζήσας ἐκείνῳ χρόνον, αἰσχίστῳ καὶ αὐτὸς ὑπὸ Λικίννιον οὔπω  μανέντα τότε καταστρέφει θανάτῳ.
<milestone unit="section" n="2" />Πρότερός γε μὴν ὁ καὶ τιμῇ καὶ τάξει τῆς βασιλείας πρῶτος Κωνσταντῖνος τῶν ἐπὶ Ῥώμης  κατατυραννουμένων φειδὼ λαβών, θεὸν τὸν οὐράνιον τόν τε τούτου λόγον, αὐτὸν δὴ τὸν πάντων σωτῆρα Ἰησοῦν Χριστόν, σύμμαχον δἰ εὐχῶν  ἐπικαλεσάμενος, πρόεισιν πανστρατιᾷ, Ῥωμαίοις
τὰ τῆς ἐκ προγόνων ἐλευθερίας προμνώμενος.
<milestone unit="section" n="3" />  Μαξεντίου δῆτα μᾶλλον ταῖς κατὰ γοητείαν μηχαναῖς ἢ τῇ τῶν ὑπηκόων  ἐπιθαρσοῦντος  εὐνοίᾳ, προελθεῖν γε μὴν οὐδ̓ ὅσον πυλῶν τοῦ  ἄστεος ἐπιτολμῶντος, ὁπλιτῶν δ̓  ἀνηρίθμῳ πλήθει καὶ στρατοπέδων  λόχοις μυρίοις πάντα τόπον καὶ χώραν καὶ πόλιν, ὅση τις ἐν κύκλῳ τῆς Ῥωμαίων
<pb id="v.2.p.360" />
καὶ Ἰταλίας ἁπάσης ὑπ̓ αὐτῷ  δεδούλωτο,  φραξαμένου,
ὁ τῆς ἐκ θεοῦ συμμαχίας  ἀνημμένος βασιλεὺς  ἐπιὼν πρώτῃ καὶ δευτέρᾳ καὶ τρίτῃ τοῦ τυράννου παρατάξει εὖ μάλα τε πάσας  ἑλών, πρόεισιν ἐπὶ πλεῖστον ὅσον τῆς Ἰταλίας ἤδη τε αὐτῆς Ῥώμης  ἄγχιστα ἦν: <milestone unit="section" n="4" />εἶθ̓ ὡς μὴ τοῦ τυράννου χάριν Ῥωμαίοις πολεμεῖν  ἀναγκάζοιτο, θεὸς αὐτὸς δεσμοῖς τισιν ὥσπερ τὸν  τύραννον πορρωτάτω πυλῶν  ἐξέλκει καὶ τὰ πάλαι δὴ κατὰ ἀσεβῶν ὡς ἐν  μύθου λόγῳ παρὰ τοῖς πλείστοις  ἀπιστούμενα,  πιστά γε μὴν πιστοῖς ἐν ἱεραῖς βίβλοις  ἐστηλιτευμένα, αὐτῇ  ἐναργείᾳ πᾶσιν ἁπλῶς εἰπεῖν, πιστοῖς καὶ ἀπίστοις, ὀφθαλμοῖς τὰ παράδοξα  παρειληφόσιν,  ἐπιστώσατο.
<milestone unit="section" n="5" /> ὥσπερ γοῦν ἐπ̓ αὐτοῦ Μωυσέως καὶ τοῦ πάλαι  θεοσεβοῦς Ἑβραίων
 <note place="unspecified" anchored="yes"><bibl default="NO">εχ. 15, 4. 5</bibl></note> γένους <q direct="unspecified"> ἅρματα Φαραὼ καὶ τὴν δύναμιν αὐτοῦ ἔρριψεν εἰς θάλασσαν,  ἐπιλέκτους  ἀναβάτας  τριστάτας:  κατεπόθησαν ἐν  θαλάσσῃ  ἐρυθρᾷ,  πόντος  ἐκάλυψεν αὐτούς,</q> κατὰ τὰ αὐτὰ δὴ καὶ Μαξέντιος
οἵ τε ἀμφ̓ αὐτὸν ὁπλῖται καὶ δορυφόροι <q direct="unspecified">ἔδυσαν εἰς βυθὸν ὡς εἰ  λίθος,</q> ὁπηνίκα νῶτα δοὺς τῇ ἐκ θεοῦ μετὰ Κωνσταντίνου δυνάμει, τὸν πρὸ τῆς πορείας  διῄει  ποταμόν, ὃν αὐτὸς  σκάφεσιν  ζεύξας καὶ εὖ μάλα  γεφυρώσας μηχανὴν ὀλέθρου καθ̓ ἑαυτοῦ
 <note place="unspecified" anchored="yes"><bibl default="NO">πς. 7, 15. 16</bibl></note> συνεστήσατο: <milestone unit="section" n="6" />ἐφ̓  ᾦ ἦν εἰπεῖν <q direct="unspecified">λάκκον  ὤρυξεν καὶ 
ἀνέσκαψεν αὐτόν, καὶ  ἐμπεσεῖται εἰς  βόθρον ὃν
εἰργάσατο.  ἐπιστρέψει ὁ  πόνος αὐτοῦ εἰς κεφαλὴν
αὐτοῦ, καὶ ἐπὶ  κορυφὴν αὐτοῦ ἡ  ἀδικία αὐτοῦ καταβήσεται.</q> </p>
<p>
<milestone unit="section" n="7" />ταύτῃ δῆτα τοῦ ἐπὶ τοῦ  ποταμοῦ  ζεύγματος  διαλυθέντος,  ὑφιζάνει μὲν ἡ  διάβασις, χωρεῖ δ̓ ἀθρόως αὔτανδρα κατὰ τοῦ  βυθοῦ τὰ  σκάφη, καὶ
<pb id="v.2.p.362" /> αὐτός γε πρῶτος ὁ δυσσεβέστατος, εἶτα δὲ καὶ οἱ
ἀμφ̓ αὐτὸν  ὑπασπισταί, ᾗ τὰ θεῖα  προαναφωνεῖ
 <note place="unspecified" anchored="yes"><bibl default="NO">εχ. 15, 10</bibl></note> λόγια, ἔδυσαν ὡς εἰ  μόλιβδος ἐν ὕδατι  σφοδρῷ:
<milestone unit="section" n="8" /> ὥστε εἰκότως εἰ μὴ λόγοις ἔργοις δ̓ οὖν ὁμοίως 
 <note place="unspecified" anchored="yes"><bibl default="NO">εχ. 14, 31</bibl></note> τοῖς ἀμφὶ τὸν μέγαν θεράποντα Μωυσέα τοὺς παρὰ θεοῦ τὴν νίκην  ἀραμένους αὐτὰ δὴ τὰ κατὰ τοῦ πάλαι δυσσεβοῦς τυράννου ὧδέ πως ἂν ὑμνεῖν καὶ
 <note place="unspecified" anchored="yes"><bibl default="NO">εχ. 15, 1. 2. 11</bibl></note> λέγειν <q direct="unspecified">ᾄσωμεν τῷ κυρίῳ, ἐνδόξως γὰρ  δεδόξασται.  ἵππον καὶ  ἀναβάτην ἔρριψεν εἰς θάλασσαν:  βοηθὸς καὶ σκεπαστής μου κύριος,  ἐγένετό μοι εἰς σωτηρίαν</q> καὶ <q direct="unspecified">τίς ὅμοιός σοι ἐν θεοῖς, κύριε, τίς
ὅμοιός σοι;  δεδοξασμένος ἐν ἁγίοις,  θαυμαστὸς
ἐν  δόξαις, ποιῶν τέρατα.</q><milestone unit="section" n="9" /> Ταῦτα καὶ ὅσα τούτοις ἀδελφά τε καὶ ἐμφερῆ Κωνσταντῖνος τῷ  πανηγεμόνι καὶ τῆς νίκης αἰτίῳ θεῷ αὐτοῖς ἔργοις  ἀνυμνήσας, ἐπὶ Ῥώμης μετ̓  ἐπινικίων  εἰσήλαυνεν, πάντων ἀθρόως αὐτὸν ἅμα κομιδῇ νηπίοις καὶ γυναιξὶν τῶν τε ἀπὸ τῆς συγκλήτου βουλῆς καὶ τῶν ἄλλως  διασημοτάτων σὺν παντὶ δήμῳ Ῥωμαίων φαιδροῖς ὄμμασιν αὐταῖς ψυχαῖς οἷα  λυτρωτὴν σωτῆρά τε καὶ εὐεργέτην
μετ̓  εὐφημιῶν καὶ  ἀπλήστου χαρᾶς  ὑποδεχομένων:
<milestone unit="section" n="10" />ὃ δ̓ ὥσπερ ἔμφυτον τὴν εἰς θεὸν εὐσέβειαν  κεκτημένος, 
μηδ̓ ὅλως ἐπὶ ταῖς βοαῖς  ὑποσαλευόμενος
μηδ̓  ἐπαιρόμενος τοῖς  ἐπαίνοις, εὖ μάλα τῆς ἐκ θεοῦ  συνῃσθημένος βοηθείας, αὐτίκα τοῦ σωτηρίου τρόπαιον πάθους ὑπὸ χεῖρα ἰδίας εἰκόνος  ἀνατεθῆναι προστάττει, καὶ δὴ τὸ σωτήριον σημεῖον ἐπὶ τῇ δεξιᾷ  κατέχοντα αὐτὸν ἐν τῷ μάλιστα τῶν ἐπὶ Ῥώμης  δεδημοσιευμένῳ τόπῳ  στήσαντας αὐτὴν
δὴ ταύτην προγραφὴν ἐντάξαι ῥήμασιν αὐτοῖς τῇ Ῥωμαίων  ἐγκελεύεται φωνῇ: <q direct="unspecified">τούτῳ<milestone unit="section" n="11" /> τῷ  σωτηριώδει 
<pb id="v.2.p.364" />  σημείῳ, τῷ ἀληθεῖ  ἐλέγχῳ τῆς ἀνδρείας τὴν πόλιν ὑμῶν ἀπὸ  ζυγοῦ τοῦ τυράννου  διασωθεῖσαν  ἠλευθέρωσα, ἔτι μὴν καὶ τὴν σύγκλητον
καὶ τὸν δῆμον Ῥωμαίων τῇ  ἀρχαίᾳ ἐπιφανείᾳ καὶ  λαμπρότητι ἐλευθερώσας  ἀποκατέστησα.</q><milestone unit="section" n="12" /> Καὶ δὴ ἐπὶ τούτοις αὐτός τε Κωνσταντῖνος καὶ σὺν αὐτῷ βασιλεὺς Λικίννιος, οὔπω τότε ἐφ̓ ἣν ὕστερον  ἐκπέπτωκεν μανίαν τὴν διάνοιαν  ἐκτραπείς, θεὸν τὸν τῶν ἀγαθῶν ἁπάντων αὐτοῖς αἴτιον  εὐμενίσαντες, ἄμφω μιᾷ βουλῇ καὶ γνώμῃ νόμον ὑπὲρ Χριστιανῶν τελεώτατον πληρέστατα  διατυποῦνται,
καὶ τῶν πεπραγμένων εἰς αὐτοὺς ἐκ θεοῦ τὰ παράδοξα τά τε τῆς κατὰ τοῦ τυράννου νίκης καὶ τὸν νόμον αὐτὸν Μαξιμίνῳ, τῶν ἐπ̓ ἀνατολῆς ἐθνῶν ἔτι  δυναστεύοντι φιλίαν τε πρὸς αὐτοὺς ὑποκοριζομένῳ, διαπέμπονται. <milestone unit="section" n="13" />ὃ δ̓ οἷα τύραννος  περιαλγὴς ἐφ̓ οἷς ἔγνω, γεγενημένος, εἶτα μὴ δοκεῖν ἑτέροις  εἶξαι βουλόμενος μηδ̓ αὖ  παρεκθέσθαι τὸ κελευσθὲν δέει τῶν προστεταχότων
ὡς ἂν ἐξ ἰδίας αὐθεντίας τοῖς ὑπ̓ αὐτὸν ἡγεμόσιν τοῦτο πρῶτον ὑπὲρ Χριστιανῶν ἐπάναγκες διαχαράττει
τὸ γράμμα, τὰ μηδέπω ποτὲ πρὸς αὐτοῦ πεπραγμένα ἐπιπλάστως αὐτὸς καθ̓ ἑαυτοῦ ψευδόμενος.</p>
</div2>

<div2 type="chapter" n="9a" org="uniform" sample="complete">

<p><milestone unit="section" n="1" />
<text><body>
<head> ΑΝΤΙΓΡΑΦΟΝ ΕΡΜΗΝΕΙΑΣ ΕΠΙΣΤΟΛΗΣ ΤΟΥ ΤΥΡΑΝΝΟΥ</head>

<p>Ἰόβιος Μαξιμῖνος Σεβαστὸς  Σαβίνῳ. καὶ παρὰ τῇ σῇ  στιβαρότητι καὶ παρὰ πᾶσιν ἀνθρώποις φανερὸν εἶναι  πέποιθα τοὺς δεσπότας ἡμῶν Διοκλητιανὸν καὶ  Μαξιμιανόν, τοὺς ἡμετέρους πατέρας, ἡνίκα  συνεῖδον σχεδὸν ἅπαντας
<pb id="v.2.p.366" /> ἀνθρώπους  καταλειφθείσης τῆς τῶν θεῶν θρῃσκείας
τῷ ἔθνει τῶν Χριστιανῶν ἑαυτοὺς  συμμεμιχότας, ὀρθῶς διατεταχέναι πάντας ἀνθρώπους τοὺς ἀπὸ τῆς τῶν αὐτῶν θεῶν τῶν ἀθανάτων θρῃσκείας  ἀναχωρήσαντας  προδήλῳ κολάσει καὶ τιμωρίᾳ εἰς τὴν θρῃσκείαν τῶν θεῶν ἀνακληθῆναι.
<milestone unit="section" n="2" />ἀλλ̓ ὅτε ἐγὼ εὐτυχῶς τὸ πρῶτον εἰς τὴν ἀνατολὴν παρεγενόμην καὶ ἔγνων εἴς τινας τόπους πλείστους
τῶν ἀνθρώπων τὰ δημόσια ὠφελεῖν δυναμένους ὑπὸ τῶν δικαστῶν διὰ τὴν προειρημένην αἰτίαν  ἐξορίζεσθαι, ἑκάστῳ τῶν δικαστῶν ἐντολὰς  δέδωκα ὥστε μηδένα τούτων τοῦ λοιποῦ προσφέρεσθαι τοῖς ἐπαρχιώταις  ἀπηνῶς, ἀλλὰ μᾶλλον κολακείᾳ καὶ προτροπαῖς πρὸς τὴν τῶν θεῶν θρῃσκείαν αὐτοὺς ἀνακαλεῖν.
<milestone unit="section" n="3" /> τηνικαῦτα οὖν, ὅτε ἀκολούθως τῇ  κελεύσει 
τῇ ἐμῇ ὑπὸ τῶν δικαστῶν ἐφυλάττετο τὰ
προστεταγμένα, συνέβαινεν μηδένα ἐκ τῶν τῆς ἀνατολῆς μερῶν μήτε  ἐξόριστον μήτε  ἐνύβριστον
γίνεσθαι, ἀλλὰ μᾶλλον ἐκ τοῦ μὴ βαρέως κατ̓ αὐτῶν τι γίνεσθαι εἰς τὴν τῶν θεῶν θρῃσκείαν  ἀνακεκλῆσθαι:
<milestone unit="section" n="4" /> μετὰ δὲ ταῦτα, ὅτε τῷ παρελθόντι ἐνιαυτῷ εὐτυχῶς  ἐπέβην εἰς τὴν Νικομήδειαν κἀκεῖ διετέλουν,  παρεγένοντο πολῖται τῆς αὐτῆς πόλεως πρός με ἅμα μετὰ τῶν ξοάνων τῶν θεῶν μειζόνως δεόμενοι ἵνα παντὶ τρόπῳ τὸ τοιοῦτον ἔθνος μηδαμῶς  ἐπιτρέποιτο ἐν τῇ αὐτῶν πατρίδι
οἰκεῖν. <milestone unit="section" n="5" />ἀλλ̓ ὅτε ἔγνων πλείστους τῆς αὐτῆς θρῃσκείας ἄνδρας ἐν αὐτοῖς τοῖς μέρεσιν οἰκεῖν, οὕτως αὐτοῖς τὰς ἀποκρίσεις  ἀπένεμον ὅτι τῇ μὲν  αἰτήσει αὐτῶν ἀσμένως χάριν  ἔσχηκα, ἀλλ̓ οὐ παρὰ πάντων τοῦτο  αἰτηθὲν  κατεῖδον: εἰ μὲν οὖν τινες εἶεν τῇ αὐτῇ δεισιδαιμονίᾳ  διαμένοντες,
<pb id="v.2.p.368" /> οὕτως ἕνα ἕκαστον ἐν τῇ ἰδίᾳ προαιρέσει τὴν βούλησιν ἔχειν καὶ εἰ βούλοιντο, τὴν τῶν θεῶν θρῃσκείαν ἐπιγινώσκειν.
<milestone unit="section" n="6" /> ὅμως καὶ τοῖς τῆς αὐτῆς πόλεως Νικομηδεῦσιν καὶ ταῖς λοιπαῖς πόλεσιν,
αἳ καὶ αὐταὶ εἰς τοσοῦτον τὴν ὁμοίαν αἴτησιν  περισπουδάστως πρός με  πεποιήκασιν, δηλονότι ἵνα μηδεὶς τῶν Χριστιανῶν ταῖς πόλεσιν  ἐνοικοίη, ἀνάγκην ἔσχον  προσφιλῶς ἀποκρίνασθαι, ὅτι δὴ αὐτὸ τοῦτο καὶ οἱ ἀρχαῖοι  αὐτοκράτορες πάντες  διεφύλαξαν καὶ αὐτοῖς τοῖς θεοῖς, δἰ οὓς πάντες ἄνθρωποι καὶ αὐτὴ ἡ τῶν δημοσίων  διοίκησις  συνίσταται, ἤρεσεν <del status="unremarkable"> οὖν</del> ὥστε τὴν τοσαύτην αἴτησιν, ἣν ὑπὲρ τῆς θρῃσκείας τοῦ θείου αὐτῶν  ἀναφέρουσιν,  βεβαιώσαιμι.</p><milestone unit="section" n="7" />

<p> τοιγαροῦν εἰ καὶ τὰ μάλιστα καὶ τῇ σῇ καθοσιώσει πρὸ τούτου τοῦ χρόνου διὰ γραμμάτων  ἐπέσταλται καὶ δἰ  ἐντολῶν ὁμοίως  κεκέλευσται ἵνα μὴ κατὰ τῶν ἐπαρχιωτῶν τὸ τοιοῦτον ἔθος διαφυλάξαι  ἐπιμεληθέντων μηδὲν  τραχέως, ἀλλὰ  ἀνεξικάκως καὶ  συμμέτρως συμπεριφέροιντο αὐτοῖς, ὅμως ἵνα μήτε ὑπὸ τῶν  βενεφικιαρίων
μήτε ὑπ̓ ἄλλων τῶν τυχόντων ὕβρεις μήτε σεισμοὺς ὑπομένοιεν, ἀκόλουθον  ἐνόμισα καὶ τούτοις τοῖς γράμμασιν τὴν σὴν  στιβαρότητα ὑπομνῆσαι ὅπως ταῖς κολακείαις καὶ ταῖς προτροπαῖς μᾶλλον τὴν τῶν θεῶν ἐπιμέλειαν τοὺς ἡμετέρους ἐπαρχιώτας  ποιήσειας ἐπιγινώσκειν:
<milestone unit="section" n="8" /> ὅθεν εἴ τις 
τῇ αὐτοῦ προαιρέσει τὴν θρῃσκείαν τῶν θεῶν  ἐπιγνωστέον  προσλάβοι, τούτους  ὑποδέχεσθαι προσήκει:
εἰ δέ τινες τῇ ἰδίᾳ θρῃσκείᾳ ἀκολουθεῖν βούλοιντο, ἐν τῇ αὐτῶν ἐξουσίᾳ  καταλείποις.
<pb id="v.2.p.370" /><milestone unit="section" n="9" /> διόπερ ἡ σὴ καθοσίωσις τὸ  ἐπιτραπέν σοι διαφυλάττειν ὀφείλει, καὶ μηδενὶ ἐξουσία  δοθῇ ὥστε τοὺς ἡμετέρους ἐπαρχιώτας  ὕβρεσι καὶ  σεισμοῖς  ἐπιτρῖψαι, ὁπότε, ὥσπερ  προγέγραπται, ταῖς προτροπαῖς μᾶλλον καὶ ταῖς κολακείαις πρὸς τὴν τῶν θεῶν θρῃσκείαν τοὺς ἡμετέρους ἐπαρχιώτας προσήκει ἀνακαλεῖν. ἵνα δὲ αὕτη ἡμῶν ἡ  κέλευσις εἰς γνῶσιν πάντων τῶν ἐπαρχιωτῶν τῶν ἡμετέρων ἔλθῃ,  διατάγματι ὑπὸ σοῦ  προτεθέντι τὸ κεκελευσμένον ὀφείλεις δηλῶσαι.</p><milestone unit="section" n="10" />
</body></text></p>

<p>
ταῦθ̓ ὑπὸ τῆς ἀνάγκης ἐκβεβιασμένος, ἀλλ̓ οὐ κατὰ γνώμην τὴν αὐτοῦ  διακελευσάμενος, οὐκέτ̓ ἀληθὴς οὐδ̓  ἀξιόπιστος παρὰ τοῖς πᾶσιν ἦν τῆς πρόσθεν ἤδη μετὰ τὴν ὁμοίαν συγχώρησιν  παλιμβόλου καὶ  διεψευσμένης αὐτοῦ γνώμης ἕνεκα.
<milestone unit="section" n="11" /> οὔκουν  ἐτόλμα τις τῶν ἡμετέρων σύνοδον  συγκροτεῖν 
οὐδ̓ ἑαυτὸν ἐν  φανερῷ  καταστήσασθαι, ὅτι μηδὲ τοῦτ̓ ἤθελεν αὐτῷ τὸ γράμμα, αὐτὸ μόνον τὸ  ἀνεπηρέαστον ἡμῖν  ἐπιτρέπον φυλάττεσθαι,
οὐ μὴν συνόδους  ἐπικελεῦον ποιεῖσθαι οὐδ̓ οἴκους ἐκκλησιῶν οἰκοδομεῖν οὐδ̓ ἄλλο τι τῶν ἡμῖν συνήθων διαπράττεσθαι.
<milestone unit="section" n="12" /> καίτοι γε ταῦθ̓ οἱ τῆς εἰρήνης καὶ εὐσεβείας  προήγοροι αὐτῷ τε  ἐπιτρέπειν  ἐπεστάλκεσαν καὶ τοῖς ὑπ̓ αὐτοὺς ἅπασιν διὰ προγραμμάτων καὶ νόμων  συγκεχωρήκεσαν:
οὐ μὴν ὁ  δυσσεβέστατός γε ταύτῃ ἐνδοῦναι  προῄρητο, εἰ μὴ ὅτε πρὸς τῆς θείας  συνελαθεὶς δίκης  ὕστατόν γε ἄκων ἐπὶ τοῦτ̓ ἤχθη.
</p>
</div2>

<div2 type="chapter" n="10" org="uniform" sample="complete">

<p><milestone unit="section" n="1" />  Ἐκπεριῆλθεν δ̓ αὐτὸν τοιαύτη τις αἰτία. 
τὸ μέγεθος τῆς οὐ κατ̓ ἀξίαν  ἐπιτραπείσης ἡγεμονίας αὐτῷ μὴ οἷός τε φέρειν, ἀλλὰ δἰ  ἀπειρίαν σώφρονος καὶ βασιλικοῦ λογισμοῦ  ἀπειροκάλως
<pb id="v.2.p.372" /> τοῖς πράγμασιν ἐγχειρῶν ἐπὶ  πᾶσίν τε
ὑπερηφανίας  μεγαλαυχίᾳ τὴν ψυχὴν ἀλόγως  ἀρθείς, ἤδη καὶ κατὰ τῶν τῆς βασιλείας  κοινωνῶν, τὰ πάντα αὐτοῦ  προφερόντων γένει καὶ  τροφῇ καὶ παιδείᾳ ἀξιώματι τε καὶ συνέσει καὶ τῷ γε πάντων  κορυφαιοτάτῳ, σωφροσύνῃ καὶ τῇ περὶ τὸν ἀληθῆ θεὸν εὐσεβείᾳ, τολμᾶν  ὥρμητο  θρασύνεσθαι καὶ πρῶτον ἑαυτὸν ταῖς  τιμαῖς ἀναγορεύειν.
<milestone unit="section" n="2" />  ἐπιτείνας δ̓ εἰς ἀπόνοιαν τὰ τῆς μανίας,  συνθήκας
ἃς πρὸς Λικίννιον πεποίητο,  παρασπονδήσας, πόλεμον ἄσπονδον αἴρεται: εἶτ̓ ἐν βραχεῖ τὰ πάντα  κυκήσας πᾶσάν τε πόλιν  ἐκταράξας καὶ πᾶν  στρατόπεδον,  μυριάδων τὸ πλῆθος  ἀνηρίθμων, συναγαγών, ἔξεισιν εἰς  μάχην αὐτῷ παραταξάμενος, δαιμόνων  ἐλπίσιν, ὧν δὴ ᾤετο θεῶν, καὶ ταῖς τῶν ὁπλιτῶν  μυριάσιν τὴν ψυχὴν  ἐπηρμένος.
<milestone unit="section" n="3" />Καὶ δὴ  συμβαλὼν εἰς χεῖρας, ἔρημος τῆς ἐκ
θεοῦ καθίσταται ἐπισκοπῆς, τῆς νίκης ἐξ αὐτοῦ τοῦ πάντων ἑνὸς καὶ μόνου θεοῦ τῷ τότε κρατοῦντι πρυτανευθείσης.
<milestone unit="section" n="4" />  ἀπόλλυσι δὴ πρῶτον τὸ ἐφ̓ ᾧ  πεποίθει  ὁπλιτικόν, τῶν τε ἀμφ̓ αὐτὸν δορυφόρων  γυμνὸν καὶ πάντων ἔρημον αὐτὸν  καταλελοιπότων
τῷ τε κρατοῦντι  προσπεφευγότων,  ὑπεκδὺς ὁ δείλαιος ὡς τάχιστα τὸν οὐ πρέποντα αὐτῷ βασιλικὸν κόσμον,  δειλῶς καὶ δυσγενῶς καὶ  ἀνάνδρως  ὑποδύνει τὸ πλῆθος κἄπειτα  διαδιδράσκει  κρυπταζόμενός
τε ἀνὰ τοὺς ἀγροὺς καὶ τὰς κώμας μόλις τῶν πολεμίων τὰς χεῖρας, τὰ τῆς σωτηρίας αὐτῷ
προμνώμενος, διέξεισιν, ἔργοις αὐτοῖς εὖ μάλα  πιστοὺς καὶ ἀληθεῖς τοὺς θείους  ἀποφήνας  χρησμούς,
 <note place="unspecified" anchored="yes"><bibl default="NO">πς. 33, 16-19</bibl></note> ἐν οἷς εἴρηται <q direct="unspecified">οὐ<milestone unit="section" n="5" /> σῴζεται βασιλεὺς διὰ
<pb id="v.2.p.374" /> πολλὴν δύναμιν, καὶ  γίγας οὐ σωθήσεται ἐν πλήθει ἰσχύος αὐτοῦ:  ψευδὴς ἵππος εἰς σωτηρίαν, ἐν δὲ πλήθει δυνάμεως αὐτοῦ οὐ σωθήσεται. ἰδοὺ οἱ  ὀφθαλμοὶ κυρίου ἐπὶ τοὺς φοβουμένους αὐτόν, τοὺς  ἐλπίζοντας ἐπὶ τὸ ἔλεος αὐτοῦ,  ῥύσασθαι ἐκ θανάτου τὰς ψυχὰς αὐτῶν.</q><milestone unit="section" n="6" /> οὕτω δῆτα αἰσχύνης ἔμπλεως
ὁ τύραννος ἐπὶ τὰ καθ̓ ἑαυτὸν ἐλθὼν μέρη, πρῶτα μὲν  ἐμμανεῖ θυμῷ πολλοὺς ἱερεῖς καὶ προφήτας τῶν πάλαι  θαυμαζομένων αὐτῷ θεῶν, ὧν δὴ τοῖς  χρησμοῖς  ἀναρριπισθεὶς τὸν πόλεμον  ἤρατο, ὡς
ἂν  γόητας καὶ ἀπατεῶνας καὶ ἐπὶ πᾶσιν  προδότας τῆς αὐτοῦ γενομένους σωτηρίας ἀναιρεῖ: εἶτα δὲ δοὺς δόξαν τῷ Χριστιανῶν θεῷ νόμον τε τὸν ὑπὲρ ἐλευθερίας αὐτῶν  τελεώτατα καὶ πληρέστατα διαταξάμενος,  δυσθανατήσας αὐτίκα μηδεμιᾶς αὐτῷ χρόνου δοθείσης προθεσμίας τελευτᾷ τὸν βίον.
Ὁ δὲ  καταπεμφθεὶς ὑπ̓ αὐτοῦ νόμος τοιοῦτος ἦν:
<text><body>
<head>ΑΝΤΙΓΑΦΟΝ ΕΡΜΗΝΕΙΑΣ ΤΗΣ ΤΟΥ ΤΥΡΑΝΝΟΥ ΥΠΕΡ  ΧΡΙΣΤΙΑΝΩΝ ΔΙΑΤΑΞΕΩΣ ΕΚ ΡΩΜΑΙΚΗΣ ΓΛΩΤΤΗΣ ΕΙΣ ΤΗΝ  ΕΛΛΑΔΑ  ΜΕΤΑΛΗΦΘΕΙΣΗΣ</head>

<p>Αὐτοκράτωρ<milestone unit="section" n="7" /> Καῖσαρ Γάϊος Οὐαλέριος Μαξιμῖνος,  Γερμανικός,  Σαρματικός, εὐσεβὴς εὐτυχὴς ἀνίκητος Σεβαστός. κατὰ πάντα τρόπον ἡμᾶς διηνεκῶς τῶν ἐπαρχιωτῶν τῶν ἡμετέρων τοῦ χρησίμου  προνοεῖσθαι καὶ ταῦτα αὐτοῖς βούλεσθαι παρέχειν, οἷς τὰ  λυσιτελῆ πάντων μάλιστα  κατορθοῦται καὶ ὅσα τῆς  λυσιτελείας καὶ τῆς  χρησιμότητός ἐστιν τῆς κοινῆς αὐτῶν καὶ ὁποῖα πρὸς τὴν δημοσίαν  λυσιτέλειαν  ἁρμόζει καὶ ταῖς  ἑκάστων
<pb id="v.2.p.376" /> διανοίαις  προσφιλῆ τυγχάνει, οὐδένα ἀγνοεῖν,
ἀλλ̓ ἕκαστον  ἀνατρέχειν ἐπ̓ αὐτὸ τὸ γινόμενον γινώσκειν τε ἕκαστον τῶν ἀνθρώπων καὶ ἔχειν ἐν ἑαυτῷ δῆλον εἶναι  πιστεύομεν.
<milestone unit="section" n="8" /> ὁπότε τοίνυν πρὸ τούτου δῆλον γέγονεν τῇ  γνώσει τῇ  ἡμετέρᾳ ἐκ ταύτης τῆς προφάσεως ἐξ ἧς κεκελευσμένον ἦν ὑπὸ τῶν θειοτάτων Διοκλητιανοῦ καὶ  Μαξιμιανοῦ,
τῶν γονέων τῶν ἡμετέρων, τὰς συνόδους τῶν Χριστιανῶν  ἐξῃρῆσθαι, πολλοὺς σεισμοὺς καὶ  ἀποστερήσεις ὑπὸ τῶν  ὀφφικιαλίων γεγενῆσθαι, καὶ εἰς τοὐπιὸν δὲ τοῦτο  προχωρεῖν κατὰ τῶν ἐπαρχιωτῶν τῶν ἡμετέρων, ὧν μάλιστα πρόνοιαν τὴν προσήκουσαν γίνεσθαι  σπουδάζομεν, τῶν οὐσιῶν τῶν ἰδίων αὐτῶν  κατατριβομένων,  δοθέντων γραμμάτων πρὸς τοὺς ἡγεμόνας ἑκάστης ἐπαρχίας τῷ παρελθόντι ἐνιαυτῷ ἐνομοθετήσαμεν
ἵν̓ εἴ τις βούλοιτο τῷ τοιούτῳ  ἔθει ἢ τῇ αὐτῇ φυλακῇ τῆς θρῃσκείας ἕπεσθαι, τοῦτον  ἀνεμποδίστως ἔχεσθαι τῆς προθέσεως τῆς ἑαυτοῦ καὶ ὑπὸ μηδενὸς  ἐμποδίζεσθαι μηδὲ κωλύεσθαι καὶ εἶναι αὐτοῖς εὐχέρειαν δίχα τινὸς φόβου καὶ  ὑποψίας τοῦθ̓ ὅπερ ἑκάστῳ  ἀρέσκει, ποιεῖν.
<milestone unit="section" n="9" /> πλὴν οὐδὲ νῦν λαθεῖν ἡμᾶς ἐδυνήθη ὅτι τινὲς τῶν δικαστῶν  παρενεθυμοῦντο τὰς ἡμετέρας κελεύσεις καὶ  διστάζειν τοὺς ἡμετέρους ἀνθρώπους περὶ τὰ  προστάγματα τὰ ἡμέτερα  παρεσκεύασαν καὶ  ὀκνηρότερον προσιέναι ταύταις ταῖς θρῃσκείαις αἷς
ἦν  ἀρεστὸν αὐτοῖς, ἐποίησαν.
</p>

<p>Ἵνα<milestone unit="section" n="10" /> τοίνυν εἰς τὸ ἑξῆς πᾶσα  ὑποψία ἢ  ἀμφιβολία τοῦ φόβου  περιαιρεθῇ, τοῦτο τὸ διάταγμα προτεθῆναι ἐνομοθετήσαμεν, ἵνα πᾶσιν δῆλον γένηται ἐξεῖναι τούτοις οἵτινες ταύτην τὴν αἵρεσιν καὶ τὴν
<pb id="v.2.p.378" /> θρῃσκείαν  μετιέναι βούλονται, ἐκ ταύτης τῆς δωρεᾶς τῆς ἡμετέρας, καθὼς ἕκαστος βούλεται ἢ  ἡδέα αὐτῷ ἐστιν, οὕτως προσιέναι τῇ θρῃσκείᾳ ταύτῃ ἣν ἐξ ἔθους θρῃσκεύειν εἴλετο. καὶ τὰ κυριακὰ δὲ τὰ οἰκεῖα ὅπως  κατασκευάζοιεν, συγκεχώρηται.
<milestone unit="section" n="11" />ἴνα μέντοι καὶ μείζων γένηται ἡ ἡμετέρα  δωρεά, καὶ τοῦτο  νομοθετῆσαι  κατηξιώσαμεν ἵνα εἴ τινες οἰκίαι καὶ χωρία <add>ἃ</add> τοῦ δικαίου τοῦ τῶν Χριστιανῶν πρὸ τούτου ἐτύγχανον ὄντα, ἐκ τῆς κελεύσεως τῶν γονέων τῶν ἡμετέρων εἰς τὸ δίκαιον  μετέπεσεν τοῦ  φίσκου ἢ ὑπό τινος  κατελήφθη πόλεως, εἴτε  διάπρασις τούτων γεγένηται εἴτε εἰς χάρισμα  δέδοταί τινι, ταῦτα πάντα εἰς τὸ  ἀρχαῖον δίκαιον τῶν Χριστιανῶν ἀνακληθῆναι ἐκελεύσαμεν, ἵνα καὶ ἐν τούτῳ τῆς ἡμετέρας εὐσεβείας καὶ τῆς προνοίας αἴσθησιν πάντες  λάβωσιν.</p><milestone unit="section" n="12" />
</body></text></p>

<p>
Αὗται τοῦ τυράννου φωναί, οὐδ̓ ὅλον ἐνιαυτὸν τῶν κατὰ Χριστιανῶν ἐν στήλαις  ἀνατεθειμένων αὐτῷ διαταγμάτων  ὑστερήσασαι, καὶ παῤ ᾧ γε μικρῷ πρόσθεν δυσσεβεῖς  ἐδοκοῦμεν καὶ ἄθεοι
καὶ παντὸς  ὄλεθροι τοῦ βίου, ὡς μὴ ὅτι γε πόλιν,
ἀλλ̓ οὐδὲ χώραν οὐδ̓ ἐρημίαν οἰκεῖν ἐπιτρέπεσθαι, παρὰ τούτῳ διατάξεις ὑπὲρ Χριστιανῶν καὶ νομοθεσίαι  συνετάττοντο, καὶ οἱ πρὸ  βραχέος πυρὶ καὶ σιδήρῳ θηρίων τε καὶ  οἰωνῶν βορᾷ πρὸ ὀφθαλμῶν αὐτοῦ διαφθειρόμενοι καὶ πᾶν εἶδος κολάσεως καὶ τιμωρίας ἀπαλλαγῆς τε βίου  οἰκτρότατα ὡς ἂν ἄθεοι καὶ δυσσεβεῖς  ὑπομένοντες, οὗτοι νῦν πρὸς τοῦ αὐτοῦ καὶ θρῃσκεύειν  ὁμολογοῦνται θρῃσκείαν καὶ  ἐπισκευάζειν κυριακὰ  ἐπιτρέπονται, καὶ δικαίων τινῶν αὐτοῖς  μετεῖναι αὐτὸς ὁ τύραννος ὁμολογεῖ.
<pb id="v.2.p.380" /><milestone unit="section" n="13" />
Καὶ δὴ τοιαῦτα  ἐξομολογησάμενος, ὥσπερ τινὸς τυχὼν εὐεργεσίας τούτων δὴ αὐτῶν ἕνεκα, ἧττον
ἢ παθεῖν αὐτὸν χρῆν δήπου  παθών, ἀθρόᾳ θεοῦ πληγεὶς μάστιγι ἐν δευτέρᾳ τοῦ πολέμου συμβολῇ καταστρέφει:
<milestone unit="section" n="14" /> γίνεται δ̓ αὐτῷ τὰ τῆς καταστροφῆς οὐχ οἷα στρατηγοῖς  πολεμάρχαις ὑπὲρ ἀρετῆς καὶ γνωρίμων πολλάκις ἀνδριζομένοις ἐν πολέμῳ τὴν  εὐκλεῆ τελευτὴν εὐθαρσῶς ὑπομεῖναι συνέβη, ἀλλὰ γὰρ ἅτε τις  δυσσεβὴς καὶ θεομάχος, τῆς παρατάξεως
ἔτ̓ αὐτῷ πρὸ τοῦ  πεδίου συνεστώσης οἴκοι μένων αὐτὸς καὶ  κρυπταζόμενος, τὴν προσήκουσαν τιμωρίαν  ὑπέχει, ἀθρόᾳ θεοῦ πληγεὶς καθ̓ ὅλου τοῦ σώματος μάστιγι, ὡς  ἀλγηδόσιν δειναῖς καὶ  περιωδυνίαις ἐλαυνόμενον πρηνῆ  καταπεσεῖν, λιμῷ  φθειρόμενον τάς τε  σάρκας ὅλας  ἀοράτῳ καὶ  θεηλάτῳ πυρὶ  τηκόμενον, ὡς  διαρρεύσαντα τὸ μὲν πᾶν εἶδος τῆς παλαιᾶς μορφῆς  ἀφανισθῆναι,  ξηρῶν δ̓ αὐτὸ μόνον ὀστέων οἷόν τι μακρῷ χρόνῳ  κατεσκελετευμένον εἴδωλον  ὑπολειφθῆναι, ὡς μηδ̓ ἄλλο τι νομίζειν τοὺς παρόντας ἢ  τάφον αὐτῷ τῆς ψυχῆς γεγονέναι τὸ σῶμα, ἐν ἤδη  νεκρῷ καὶ παντελῶς  ἀπορρεύσαντι  κατορωρυγμένης.
<milestone unit="section" n="15" /> σφοδρότερον 
δ̓ ἔτι μᾶλλον τῆς  θέρμης αὐτὸν ἐκ  βάθους μυελῶν  καταφλεγούσης,  προπηδῶσιν μὲν αὐτῷ
τὰ ὄμματα καὶ τῆς ἰδίας  λήξεως  ἀποπεσόντα  πηρὸν αὐτὸν ἀφίησιν, ὃ δ̓ ἐπὶ τούτοις ἔτ̓ ἐμπνέων  ἀνθομολογούμενος τῷ κυρίῳ θάνατον  ἐπεκαλεῖτο, καὶ τὸ πανύστατον ἐνδίκως ταῦτα τῆς κατὰ τοῦ Χριστοῦ παροινίας χάριν ὁμολογήσας παθεῖν, τὴν ψυχὴν ἀφίησιν.
<pb id="v.2.p.382" />
</p>
</div2>

<div2 type="chapter" n="11" org="uniform" sample="complete">

<p><milestone unit="section" n="1" /> Οὕτω δῆτα Μαξιμίνου ἐκποδὼν γενομένου, 
ὃς μόνος ἔτι λείπων τῶν τῆς θεοσεβείας ἐχθρῶν, ἁπάντων  χείριστος ἀναπέφηνεν, τὰ μὲν τῆς τῶν ἐκκλησιῶν ἀνανεώσεως ἐκ θεμελίων χάριτι θεοῦ τοῦ παντοκράτορος  ἠγείρετο ὅ τε τοῦ Χριστοῦ λόγος, εἰς δόξαν τοῦ τῶν ὅλων θεοῦ  διαλάμπων, μείζονα τῆς πρόσθεν  ἀπελάμβανεν παρρησίαν, τὰ
δὲ τῆς δυσσεβείας τῶν τῆς θεοσεβείας ἐχθρῶν αἰσχύνης ἐσχάτης καὶ ἀτιμίας ἐνεπίμπλατο.
<milestone unit="section" n="2" /> πρῶτός
τε γὰρ Μαξιμῖνος αὐτὸς κοινὸς ἁπάντων πολέμιος ὑπὸ τῶν κρατούντων ἀναγορευθείς, δυσσεβέστατος
καὶ  δυσωνυμώτατος καὶ  θεομισέστατος τύραννος διὰ προγραμμάτων δημοσίων ἀνεστηλίτευτο, γραφαί τε ὅσαι εἰς τιμὴν αὐτοῦ τε καὶ τῶν αὐτοῦ παίδων κατὰ πᾶσαν  ἀνέκειντο πόλιν,
αἳ μὲν ἐξ ὕψους εἰς ἔδαφος  ῥιπτούμεναι συνετρίβοντο,
αἳ δὲ τὰς  προσόψεις  ἠχρειοῦντο  σκοτεινῷ  χρώματι  καταμελανούμεναι, ἀνδριάντων τε ὁμοίως  ὁπόσοι εἰς αὐτοῦ τιμὴν  διανεστήκεσαν, ὡσαύτως ῥιπτούμενοι συνετρίβοντο,  γέλως καὶ  παιδιὰ τοῖς ἐνυβρίζειν καὶ ἐμπαροινεῖν ἐθέλουσιν  ἐκκείμενοι.
<milestone unit="section" n="3" />Εἶτα δὲ καὶ τῶν ἄλλων τῆς θεοσεβείας ἐχθρῶν πᾶσαι τιμαὶ  περιῃροῦντο, ἐκτείνοντο δὲ καὶ πάντες
οἱ τὰ Μαξιμίνου φρονοῦντες, ὅσοι μάλιστα τῶν
ἐν  ἀρχικοῖς  ἀξιώμασιν ὑπ̓ αὐτοῦ  τετιμημένοι τῇ πρὸς αὐτὸν κολακείᾳ  σοβαρῶς  ἐνεπαροίνησαν τῷ
καθ̓ ἡμᾶς λόγῳ:
<milestone unit="section" n="4" /> οἷος ἦν ὁ παρὰ πάντας αὐτῷ  τιμιώτατος καὶ αἰδεσιμώτατος ἑταίρων τε  γνησιώτατος  Πευκέτιος, δὶς ὕπατος καὶ τρὶς ὕπατος καὶ τῶν καθόλου λόγων  ἔπαρχος πρὸς αὐτοῦ  καθεσταμένος,  Κουλκιανός τε ὡσαύτως διὰ πάσης ἀρχικῆς προελθὼν ἐξουσίας, ὁ καὶ αὐτὸς μυρίοις τοῖς κατ̓
<pb id="v.2.p.384" /> Αἴγυπτον Χριστιανῶν  ἐλλαμπρυνάμενος αἵμασιν, ἄλλοι τε ἐπὶ τούτοις οὐκ ὀλίγοι, δἰ ὧν μάλιστα τὰ τῆς Μαξιμίνου τυραννίδος  ἐκραταιοῦτό τε καὶ  ηὔξετο.
<milestone unit="section" n="5" />Ἐκάλει δὲ ἄρα καὶ Θεότεκνον ἡ δίκη, οὐδαμῶς
τὰ κατὰ Χριστιανῶν αὐτῷ πεπραγμένα  λήθῃ  παραδιδοῦσα. ἐπὶ μὲν γὰρ τῷ κατ̓ Ἀντιόχειαν  ἱδρυθέντι πρὸς αὐτοῦ  ξοάνῳ δόξας  εὐημερεῖν, ἤδη καὶ ἡγεμονίας ἠξίωτο παρὰ Μαξιμίνου,
<milestone unit="section" n="6" /> Λικίννιος δ̓ ἐπιβὰς τῆς Ἀντιοχέων πόλεως  φώραν τε γοήτων ποιησάμενος, τοὺς τοῦ νεοπαγοῦς ξοάνου προφήτας καὶ ἱερεῖς βασάνοις  ᾐκίζετο, τίνι λόγῳ τὴν ἀπάτην  καθυποκρίνοιντο,  πυνθανόμενος: ὡς δ̓ ἐπικρύπτεσθαι αὐτοῖς πρὸς τῶν βασάνων  συνελαυνομένοις ἀδύνατον ἦν,  ἐδήλουν δὲ τὸ πᾶν μυστήριον ἀπάτην τυγχάνειν τέχνῃ τῇ  Θεοτέκνου  μεμηχανημένην, τοῖς πᾶσιν τὴν ἀξίαν ἐπιθεὶς δίκην, πρῶτον αὐτὸν Θεότεκνον, εἶτα δὲ καὶ τοὺς τῆς γοητείας κοινωνοὺς μετὰ πλείστας ὅσας αἰκίας θανάτῳ παραδίδωσιν.
<milestone unit="section" n="7" />Τούτοις ἅπασιν προσετίθεντο καὶ οἱ Μαξιμίνου παῖδες, οὓς ἤδη καὶ τῆς βασιλικῆς τιμῆς τῆς τε
ἐν  πίναξιν καὶ γραφαῖς ἀναθέσεως πεποίητο κοινωνούς:
καὶ οἱ συγγένειαν δὲ τοῦ τυράννου τὸ πρὶν αὐχοῦντες καὶ πάντας ἀνθρώπους  καταδυναστεύειν  ἐπηρμένοι τὰ αὐτὰ τοῖς προδεδηλωμένοις μετὰ τῆς
 <note place="unspecified" anchored="yes"><bibl default="NO">ζεπη. 3, 2</bibl></note> ἐσχάτης ἀτιμίας ἔπασχον, ἐπεὶ μὴ  ἐδέξαντο παιδείαν μηδὲ  ἔγνωσαν μηδὲ  συνῆκαν τὴν φάσκουσαν
 <note place="unspecified" anchored="yes"><bibl default="NO">πς. 146, 3. 4</bibl></note> ἐν ἱεροῖς λόγοις παρακέλευσιν <q direct="unspecified">μὴ<milestone unit="section" n="8" /> πεποίθετε 
ἐπ̓ ἄρχοντας, ἐπὶ υἱοὺς ἀνθρώπων, οἷς οὐκ ἔστιν σωτηρία:  ἐξελεύσεται τὸ πνεῦμα αὐτοῦ καὶ  ἀποστρέψει εἰς τὴν γῆν αὐτοῦ: ἐν ἐκείνῃ τῇ ἡμέρᾳ
<pb id="v.2.p.386" />  ἀπολοῦνται πάντες οἱ  διαλογισμοὶ αὐτῶν.</q> οὕτω
δῆτα τῶν δυσσεβῶν ἐκκαθαρθέντων, μόνοις ἐφυλάττετο
τὰ τῆς προσηκούσης βασιλείας βέβαιά τε καὶ
ἀνεπίφθονα Κωνσταντίνῳ καὶ Λικιννίῳ: οἳ τῶν
πρόσθεν ἁπάντων ἐκκαθάραντες τοῦ βίου τὴν
θεοεχθρίαν, τῶν ἐκ θεοῦ πρυτανευθέντων ἀγαθῶν
αὐτοῖς ᾐσθημένως τὸ φιλάρετον καὶ θεοφιλὲς τό
τε πρὸς τὸ θεῖον εὐσεβὲς καὶ εὐχάριστον διὰ τῆς
ὑπὲρ Χριστιανῶν ἐνεδείξαντο νομοθεσίας.</p>
</div2>

</div1></body></text></TEI.2>