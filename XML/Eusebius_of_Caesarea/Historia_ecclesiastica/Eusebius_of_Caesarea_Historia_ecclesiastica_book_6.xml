<?xml version="1.0" encoding="utf-8"?>
<TEI.2><text id="tlg2018.tlg002.perseus-grc1"><body><div1 type="book" n="6" org="uniform" sample="complete">

<pb id="v.2.p.2" />
<argument>

<p>
τάδε καὶ ἡ <num>ς</num> περιέχει βίβλος τῆς Ἐκκλησιαστικῆς ἱστορίας
</p>

<p><num>Β</num> Περὶ τῆς Ὠριγένους ἐκ παιδὸς ἀσκήσεως. 
</p>

<p><num>Γ</num> Ὡς κομιδῇ νέος ὢν τὸν Χριστοῦ λόγον ἐπρέσβευεν. 
</p>

<p><num>Δ</num> Ὅσοι δι᾽ αὐτοῦ  κατηχηθέντες  προήχθησαν μάρτυρες. 
</p>

<p><num>Ε</num> Περὶ Ποταμιαίνης. 
</p>

<p><num>#2</num> Περὶ Κλήμεντος τοῦ Ἀλεξανδρέως. 
</p>

<p><num>Ζ</num> Περὶ Ἰούδα συγγραφέως. 
</p>

<p><num>Η</num> Περὶ τοῦ  τολμηθέντος Ὠριγένει. 
</p>

<p><num>Θ</num> Περὶ τῶν κατὰ Νάρκισσον παραδόξων. 
</p>

<p><num>Ι</num> Περὶ τῶν ἐν Ἱεροσολύμοις ἐπισκόπων. 
</p>

<p><num>ΙΑ</num> Περὶ Ἀλεξάνδρου. 
</p>

<p><num>ΙΒ</num> Περὶ Σεραπίωνος καὶ τῶν φερομένων αὐτοῦ λόγων. 
</p>

<p><num>ΙΓ</num> Περὶ τῶν Κλήμεντος συγγραμμάτων. 
</p>

<p><num>ΙΔ</num>  Ὁπόσων  ἐμνημόνευσε γραφῶν. 
</p>

<p><num>ΙΕ</num> Περὶ Ἡρακλᾶ. 
</p>

<p><num>Ι#2</num> Ὅπως Ὠριγένης περὶ τὰς θείας γραφὰς  ἐσπουδάκει. 
<pb id="v.2.p.4" />
</p>

<p><num>ΙΖ</num> Περὶ Συμμάχου τοῦ  ἑρμηνέως. 
</p>

<p><num>ΙΗ</num> Περὶ Ἀμβροσίου. 
</p>

<p><num>ΙΘ</num> Ὅσα περὶ Ὠριγένους μνημονεύεται. 
</p>

<p><num>Κ</num> Ὅσοι τῶν τηνικάδε φέρονται λόγοι.  
</p>

<p><num>ΚΑ</num> Ὅσοι κατὰ τούσδε ἐπίσκοποι ἐγνωρίζοντο. 
</p>

<p><num>ΚΒ</num> Ὅσα τῶν Ἱππολύτου εἰς ἡμᾶς ἦλθεν. 
</p>

<p><num>ΚΓ</num> Περὶ τῆς Ὠριγένους σπουδῆς καὶ ὡς τοῦ ἐκκλησιαστικοῦ πρεσβείου ἠξιώθη. 
</p>

<p><num>ΚΔ</num> Τίνα ἐπὶ τῆς Ἀλεξανδρείας ἐξηγήσατο. 
</p>

<p><num>ΚΕ</num> Ὅπως τῶν ἐνδιαθήκων γραφῶν ἐμνημόνευσεν. 
</p>

<p><num>Κ#2</num> Ὅπως αὐτὸν ἑώρων οἱ ἐπίσκοποι. 
</p>

<p><num>ΚΖ</num> Ὡς Ἡρακλᾶς τὴν Ἀλεξανδρέων ἐπισκοπὴν διεδέξατο. 
</p>

<p><num>ΚΗ</num> Περὶ τοῦ κατὰ Μαξιμῖνον διωγμοῦ. 
</p>

<p><num>ΚΘ</num> Περὶ Φαβιανοῦ ὡς Ῥωμαίων ἐπίσκοπος ἐκ θεοῦ παραδόξως ἀνεδείχθη. 
</p>

<p><num>Λ</num> Ὅσοι γεγόνασιν Ὠριγένους φοιτηταί. 
</p>

<p><num>ΛΑ</num> Περὶ Ἀφρικανοῦ. 
</p>

<p><num>ΛΒ</num> Τίνα Ὠριγένης ἐν Καισαρείᾳ τῆς Παλαιστίνης 
ἐξηγήσατο. 
</p>

<p><num>ΛΓ</num> Περὶ τῆς Βηρύλλου  παρατροπῆς. 
</p>

<p><num>ΛΔ</num> Τὰ κατὰ Φίλιππον. 
</p>

<p><num>ΛΕ</num> Ὡς Διονύσιος Ἡρακλᾶ τὴν ἐπισκοπὴν διεδέξατο. 
</p>

<p><num>Λ#2</num> Ὅσα ἄλλα  ἐσπούδαστο τῷ Ὠριγένει. 
<pb id="v.2.p.6" />
</p>

<p><num>ΛΖ</num> Περὶ τῆς τῶν Ἀράβων  διαστάσεως. 
</p>

<p><num>ΛΗ</num> Περὶ τῆς  Ἑλκεσαιτῶν αἱρέσεως. 
</p>

<p><num>ΛΘ</num> Περὶ τῶν κατὰ Δέκιον. 
</p>

<p><num>Μ</num> Περὶ τῶν Διονυσίῳ συμβάντων. 
</p>

<p><num>  ΜΑ</num> Περὶ τῶν ἐπ᾽ αὐτῆς Ἀλεξανδρείας μαρτυρησάντων. 
</p>

<p><num>  ΜΒ</num> Περὶ ὧν ἄλλων ὁ Διονύσιος ἱστορεῖ. 
</p>

<p><num>  ΜΓ</num> Περὶ Νοουάτου, οἷός τις ἦν τὸν τρόπον, καὶ περὶ τῆς κατ᾽ αὐτὸν αἱρέσεως. 
</p>

<p><num>  ΜΔ</num> Περὶ Σεραπίωνος ἱστορία Διονυσίου. 
</p>

<p><num>  ΜΕ</num> Ἐπιστολὴ πρὸς  Νοουᾶτον Διονυσίου. 
</p>

<p><num>Μ#2</num> Περὶ τῶν ἄλλων Διονυσίου ἐπιστολῶν.  </p></argument>
<pb id="v.2.p.8" />

<div2 type="chapter" n="1" org="uniform" sample="complete">

<p><milestone unit="section" n="1" />Ὡς δὲ καὶ Σευῆρος διωγμὸν κατὰ τῶν ἐκκλησιῶν ἐκίνει, λαμπρὰ μὲν τῶν ὑπὲρ εὐσεβείας ἀθλητῶν κατὰ πάντα τόπον  ἀπετελεῖτο μαρτύρια, μάλιστα δ̓  ἐπλήθυεν ἐπ̓ Ἀλεξανδρείας, τῶν ἀπ̓ Αἰγύπτου καὶ Θηβαΐδος ἁπάσης αὐτόθι ὥσπερ ἐπὶ μέγιστον ἀθλητῶν θεοῦ  παραπεμπομένων στάδιον διὰ  καρτερικωτάτης τε  ποικίλων βασάνων καὶ θανάτου  τρόπων ὑπομονῆς τοὺς παρὰ θεῷ στεφάνους ἀναδουμένων: ἐν οἷς καὶ  Λεωνίδης, ὁ λεγόμενος Ὠριγένους πατήρ, τὴν κεφαλὴν ἀποτμηθείς, νέον κομιδῇ καταλείπει τὸν παῖδα: ὃς
δὴ ὁποίας ἐξ ἐκείνου περὶ τὸν θεῖον λόγον προαιρέσεως
ἦν, οὐκ  ἄκαιρον διὰ βραχέων διελθεῖν
τῷ μάλιστα πολὺν εἶναι παρὰ τοῖς πολλοῖς τὸν περὶ αὐτοῦ βεβοημένον λόγον. 
</p>
</div2>

<div2 type="chapter" n="2" org="uniform" sample="complete">

<p><milestone unit="section" n="1" /> πολλὰ μὲν οὖν ἄν τις εἴποι τὸν βίον τοῦ ἀνδρὸς ἐν σχολῇ παραδοῦναι διὰ γραφῆς πειρώμενος,  δέοιτο δ̓
ἂν καὶ ἰδίας ὑποθέσεως ἡ περὶ αὐτοῦ  σύνταξις: ὅμως δ̓ ἡμεῖς ἐπὶ τοῦ παρόντος  ἐπιτεμόμενοι τὰ πλεῖστα διὰ βραχέων ὡς οἷόν τε, ὀλίγα ἄττα τῶν
<pb id="v.2.p.10" /> περὶ αὐτὸν  διελευσόμεθα, ἔκ τινων ἐπιστολῶν καὶ ἱστορίας τῶν καὶ εἰς ἡμᾶς τῷ βίῳ πεφυλαγμένων αὐτοῦ γνωρίμων τὰ δηλούμενα φέροντες.
<milestone unit="section" n="2" /> Ὠριγένους καὶ τὰ ἐξ αὐτῶν ὡς εἰπεῖν  σπαργάνων  ἀξιομνημόνευτά μοι εἶναι δοκεῖ. δέκατον μὲν γὰρ  ἐπεῖχε Σευῆρος τῆς βασιλείας ἔτος, ἡγεῖτο δὲ Ἀλεξανδρείας καὶ τῆς λοιπῆς Αἰγύπτου  Λαῖτος, τῶν δ̓ αὐτόθι παροικιῶν τὴν ἐπισκοπὴν νεωστὶ τότε μετὰ Ἰουλιανὸν Δημήτριος  ὑπειλήφει.
<milestone unit="section" n="3" /> εἰς μέγα δὴ οὖν τῆς τοῦ διωγμοῦ πυρκαϊᾶς ἁφθείσης καὶ μυρίων ὅσων τοῖς κατὰ τὸ μαρτύριον ἀναδουμένων  στεφάνοις,  ἔρως τοσοῦτος μαρτυρίου τὴν Ὠριγένους, ἔτι κομιδῇ παιδὸς  ὑπάρχοντος,  κατεῖχε ψυχήν, ὡς ὁμόσε τοῖς κινδύνοις χωρεῖν  προπηδᾶν
τε καὶ  ὁρμᾶν ἐπὶ τὸν ἀγῶνα προθύμως ἔχειν.
<milestone unit="section" n="4" /> ἤδη γέ τοι σμικρὸν ὅσον αὐτῷ καὶ τὰ τῆς ἀπὸ τοῦ βίου ἀπαλλαγῆς οὐ πόρρω καθίστατο, μὴ οὐχὶ τῆς θείας καὶ οὐρανίου προνοίας εἰς τὴν πλείστων ὠφέλειαν διὰ τῆς αὐτοῦ μητρὸς ἐμποδὼν
αὐτῷ τῆς προθυμίας ἐνστάσης.
<milestone unit="section" n="5" /> αὕτη γοῦν τὰ μὲν πρῶτα λόγοις  ἱκετεύουσα, τῆς περὶ αὐτὸν  μητρικῆς διαθέσεως φειδὼ λαβεῖν παρεκάλει, σφοδρότερον
δ̓  ἐπιτείναντα θεασαμένη, ὅτε γνοὺς ἁλόντα τὸν πατέρα δεσμωτηρίῳ φυλάττεσθαι ὅλος ἐγίνετο τῆς περὶ τὸ μαρτύριον ὁρμῆς, τὴν πᾶσαν αὐτοῦ  ἀποκρυψαμένη ἐσθῆτα οἴκοι μένειν ἀνάγκην  ἐπῆγεν:
<milestone unit="section" n="6" />ὃ δ̓, ὡς οὐδὲν ἄλλο πράττειν αὐτῷ παρῆν, τῆς προθυμίας ὑπὲρ τὴν ἡλικίαν  ἐπιτεινομένης οὐχ οἷός τε ὢν  ἠρεμεῖν,  διαπέμπεται τῷ πατρὶ  προτρεπτικωτάτην περὶ μαρτυρίου ἐπιστολήν, ἐν ᾗ κατὰ λέξιν αὐτῷ παραινεῖ λέγων <q direct="unspecified">ἔπεχε μὴ δἰ
<pb id="v.2.p.12" /> ἡμᾶς ἄλλο τι  φρονήσῃς.</q> τοῦτο πρῶτον τῆς Ὠριγένους  παιδικῆς  ἀγχινοίας καὶ περὶ τὴν θεοσέβειαν γνησιωτάτης διαθέσεως ἀνάγραπτον ἔστω τεκμήριον. <milestone unit="section" n="7" />καὶ γὰρ ἤδη καὶ τῶν τῆς πίστεως λόγων οὐ σμικρὰς ἀφορμὰς καταβέβλητο, ταῖς θείαις γραφαῖς ἐξ ἔτι παιδὸς  ἐνησκημένος:
οὐ μετρίως γοῦν καὶ περὶ ταύτας πεπόνητο, τοῦ πατρὸς αὐτῷ πρὸς τῇ τῶν  ἐγκυκλίων παιδείᾳ καὶ τούτων οὐ κατὰ πάρεργον τὴν φροντίδα πεποιημένου.
<milestone unit="section" n="8" />ἐξ ἅπαντος γοῦν αὐτὸν πρὸ τῆς τῶν Ἑλληνικῶν μαθημάτων  μελέτης ἐνῆγεν τοῖς ἱεροῖς  ἐνασκεῖσθαι  παιδεύμασιν,  ἐκμαθήσεις καὶ  ἀπαγγελίας ἡμέρας ἑκάστης αὐτὸν  εἰσπραττόμενος:
<milestone unit="section" n="9" /> οὐκ  ἀπροαιρέτως δὲ ταῦτ̓ ἐγίνετο τῷ  παιδί, ἀλλὰ καὶ ἄγαν προθυμότατα περὶ ταῦτα  πονοῦντι, ὡς
μηδ̓ ἐξαρκεῖν αὐτῷ τὰς  ἁπλᾶς καὶ  προχείρους τῶν ἱερῶν λόγων  ἐντεύξεις, ζητεῖν δέ τι πλέον καὶ  βαθυτέρας ἤδη ἐξ ἐκείνου πολυπραγμονεῖν θεωρίας, ὥστε καὶ πράγματα παρέχειν τῷ πατρί,
τί ἄρα ἐθέλοι δηλοῦν τὸ τῆς θεοπνεύστου γραφῆς  ἀναπυνθανόμενος βούλημα.
<milestone unit="section" n="10" /> ἐκεῖνος δὲ τῷ μὲν δοκεῖν εἰς πρόσωπον  ἐπέπληττεν αὐτῷ, μηδὲν ὑπὲρ ἡλικίαν μηδὲ τῆς  προφανοῦς διανοίας περαιτέρω
τι ζητεῖν  παραινῶν, ἰδίως δὲ παῤ ἑαυτῷ
τὰ μεγάλα  γεγηθὼς τὴν μεγίστην ὡμολόγει τῷ πάντων ἀγαθῶν αἰτίῳ θεῷ χάριν, ὅτι δὴ αὐτὸν  τοιοῦδε πατέρα γενέσθαι παιδὸς ἠξίωσεν.
<milestone unit="section" n="11" /> ἐπιστάντα 
δὲ ἤδη πολλάκις  καθεύδοντι τῷ παιδὶ  γυμνῶσαι μὲν αὐτοῦ τὰ  στέρνα φασίν, ὥσπερ δὲ θείου πνεύματος ἔνδον ἐν αὐτοῖς  ἀφιερωμένου,  φιλῆσαί τε  σεβασμίως καὶ τῆς  εὐτεκνίας μακάριον
<pb id="v.2.p.14" /> ἑαυτὸν ἡγήσασθαι. ταῦτα καὶ ἕτερα τούτοις συγγενῆ περὶ παῖδα ὄντα τὸν Ὠριγένην γενέσθαι μνημονεύουσιν.
<milestone unit="section" n="12" />Ὡς δὲ ἤδη αὐτῷ ὁ πατὴρ μαρτυρίῳ  τετελείωτο, ἔρημος ἅμα μητρὶ καὶ  βραχυτέροις ἀδελφοῖς τὸν ἀριθμὸν ἕξ, ἑπτακαιδέκατον οὐ  πλῆρες ἔτος ἄγων,  καταλείπεται:
<milestone unit="section" n="13" /> τῆς γε μὴν τοῦ πατρὸς περιουσίας τοῖς βασιλικοῖς  ταμείοις  ἀναληφθείσης, ἐν σπάνει τῶν κατὰ τὸν βίον  χρειῶν σὺν τοῖς προσήκουσιν καταστάς, οἰκονομίας τῆς ἐκ θεοῦ καταξιοῦται καὶ τυγχάνει  δεξιώσεως ὁμοῦ καὶ  ἀναπαύσεως παρά τινι  πλουσιωτάτῃ μὲν τὸν βίον καὶ τὰ ἄλλα  περιφανεστάτῃ γυναικί,  διαβόητόν γε μὴν ἄνδρα  περιεπούσῃ τῶν τότε ἐπὶ τῆς Ἀλεξανδρείας  αἱρεσιωτῶν: τὸ γένος ἦν οὗτος  Ἀντιοχεύς,  θετὸν
δ̓ υἱὸν αὐτὸν  εἶχέν τε σὺν ἑαυτῇ καὶ ἐν τοῖς μάλιστα  περιεῖπεν ἡ  δεδηλωμένη.
<milestone unit="section" n="14" /> ἀλλὰ τούτῳ γε ἐπάναγκες 
ὁ Ὠριγένης συνών, τῆς ἐξ ἐκείνου περὶ τὴν πίστιν ὀρθοδοξίας ἐναργῆ  παρείχετο δείγματα, ὅτι δὴ μυρίου πλήθους διὰ τὸ δοκοῦν ἱκανὸν ἐν λόγῳ τοῦ Παύλου ῾τοῦτο γὰρ ἦν ὄνομα τῷ ἀνδρἴ  συναγομένου παῤ αὐτῷ οὐ μόνον αἱρετικῶν, ἀλλὰ καὶ ἡμετέρων, οὐδεπώποτε  προυτράπη κατὰ τὴν  εὐχὴν αὐτῷ συστῆναι, φυλάττων ἐξ ἔτι παιδὸς κανόνα ἐκκλησίας  βδελυττόμενός τε, ὡς αὐτῷ  ῥήματί φησίν που αὐτός, τὰς τῶν αἱρέσεων διδασκαλίας.
<milestone unit="section" n="15" /> προαχθεὶς δ̓ ὑπὸ τοῦ πατρὸς ἐν τοῖς Ἑλλήνων μαθήμασιν  ἐκθυμότερόν τε <del status="unremarkable"> καὶ</del> μετὰ τὴν ἐκείνου τελευτὴν τῇ περὶ τοὺς λόγους ἀσκήσει ὅλον  ἐπιδοὺς ἑαυτόν, ὡς καὶ  παρασκευὴν ἐπὶ τὰ  γραμματικὰ  μετρίαν ἔχειν, μετ̓ οὐ πολὺ τῆς τοῦ πατρὸς  τελειώσεως, τούτοις  ἐπιδεδωκὼς ἑαυτόν,
<pb id="v.2.p.16" />  εὐπόρει τῶν ἀναγκαίων, ὡς ἐν ἐκείνῃ τῇ ἡλικίᾳ,  δαψιλῶς.
</p>
</div2>

<div2 type="chapter" n="3" org="uniform" sample="complete">

<p><milestone unit="section" n="1" />Σχολάζοντι δὲ τῇ διατριβῇ, ὥς που καὶ αὐτὸς ἐγγράφως ἱστορεῖ,  μηδενός τε ἐπὶ τῆς Ἀλεξανδρείας τῷ κατηχεῖν  ἀνακειμένου, πάντων
δ̓ ἀπεληλαμένων ὑπὸ τῆς ἀπειλῆς τοῦ διωγμοῦ, προσῄεσαν αὐτῷ τινες ἀπὸ τῶν ἐθνῶν  ἀκουσόμενοι τὸν λόγον τοῦ θεοῦ: <milestone unit="section" n="2" />ὧν πρῶτον ἐπισημαίνεται γεγονέναι Πλούταρχον, ὃς μετὰ τὸ  βιῶναι καλῶς καὶ μαρτυρίῳ θείῳ κατεκοσμήθη, δεύτερον Ἡρακλᾶν, τοῦ  Πλουτάρχου ἀδελφόν, ὃς δὴ καὶ αὐτὸς παῤ αὐτῷ πλείστην βίου φιλοσόφου καὶ ἀσκήσεως ἀπόδειξιν παρασχών, τῆς Ἀλεξανδρέων μετὰ Δημήτριον ἐπισκοπῆς ἀξιοῦται.
<milestone unit="section" n="3" /> ἔτος δ̓ ἦγεν ὀκτωκαιδέκατον καθ̓ ὃ τοῦ τῆς κατηχήσεως προέστη διδασκαλείου: ἐν ᾧ καὶ  προκόπτει ἐπὶ τῶν κατὰ  Ἀκύλαν τῆς Ἀλεξανδρείας ἡγούμενον διωγμῶν, ὅτε καὶ μάλιστα διαβόητον ἐκτήσατο παρὰ πᾶσιν τοῖς ἀπὸ τῆς πίστεως  ὁρμωμένοις ὄνομα δἰ ἣν ἐνεδείκνυτο πρὸς ἅπαντας τοὺς ἁγίους  ἀγνῶτάς τε καὶ γνωρίμους μάρτυρας  δεξίωσίν
τε καὶ προθυμίαν. <milestone unit="section" n="4" />οὐ μόνον γὰρ ἐν δεσμοῖς τυγχάνουσιν, οὐδὲ μέχρις ὑστάτης ἀποφάσεως  ἀνακρινομένοις συνῆν, ἀλλὰ καὶ μετὰ ταύτην ἀπαγομένοις τὴν ἐπὶ θανάτῳ τοῖς ἁγίοις μάρτυσιν, πολλῇ τῇ παρρησίᾳ χρώμενος καὶ ὁμόσε τοῖς κινδύνοις  χωρῶν: ὥστε ἤδη αὐτὸν προσιόντα  θαρσαλέως καὶ τοὺς μάρτυρας μετὰ πολλῆς παρρησίας  φιλήματι  προσαγορεύοντα πολλάκις ἐπιμανεὶς ὁ ἐν κύκλῳ τῶν ἐθνῶν δῆμος μικροῦ δεῖν  κατέλευσεν, εἰ μὴ τῆς θείας  δεξιᾶς  βοηθοῦ
<pb id="v.2.p.18" />  καθάπαξ τυγχάνων παραδόξως διεδίδρασκεν, <milestone unit="section" n="5" />ἡ 
δ̓ αὐτὴ θεία καὶ οὐράνιος χάρις ἄλλοτε πάλιν καὶ
πάλιν καὶ οὐδ̓ ἔστιν  ὁσάκις εἰπεῖν, τῆς ἄγαν περὶ τὸν Χριστοῦ λόγον προθυμίας τε καὶ παρρησίας ἕνεκεν τηνικαῦτα  ἐπιβουλευόμενον αὐτὸν  διεφύλαττεν. τοσοῦτος δ̓ ἦν ἄρα τῶν ἀπίστων ὁ πρὸς αὐτὸν πόλεμος, ὡς καὶ  συστροφὰς  ποιησαμένους, στρατιώτας αὐτῷ περὶ τὸν οἶκον, ἔνθα κατέμενεν, ἐπιστῆσαι διὰ τὸ πλῆθος τῶν τὰ τῆς ἱερᾶς πίστεως  κατηχουμένων παῤ αὐτῷ.
<milestone unit="section" n="6" /> οὕτω 
δὲ ὁσημέραι ὁ κατ̓ αὐτοῦ διωγμὸς  ἐξεκάετο, ὡς μηκέτι χωρεῖν αὐτὸν τὴν πᾶσαν πόλιν, οἴκους μὲν ἐξ οἴκων  ἀμείβοντα, πανταχόθεν δὲ ἐλαυνόμενον, τῆς πληθύος ἕνεκεν τῶν δἰ αὐτοῦ τῇ θείᾳ προσιόντων διδασκαλίᾳ: ἐπεὶ καὶ τὰ κατὰ πρᾶξιν ἔργα αὐτῷ γνησιωτάτης φιλοσοφίας κατορθώματα
εὖ μάλα θαυμαστὰ περιεῖχεν ῾ <q direct="unspecified">οἷον γοῦν τὸν λόγον, 
<milestone unit="section" n="7" />τοιόνδε,</q> φασίν, <q direct="unspecified">τὸν τρόπον</q> καὶ <q direct="unspecified">οἷον τὸν
τρόπον, τοιόνδε τὸν λόγον</q> ἐπεδείκνυτὀ, δἰ ἃ δὴ μάλιστα, συναιρομένης αὐτῷ δυνάμεως θείας, μυρίους ἐνῆγεν ἐπὶ τὸν αὐτοῦ ζῆλον.
<milestone unit="section" n="8" />Ἐπειδὴ δὲ ἑώρα  φοιτητὰς ἤδη πλείους προσιόντας, αὐτῷ μόνῳ τῆς τοῦ κατηχεῖν διατριβῆς ὑπὸ Δημητρίου τοῦ τῆς ἐκκλησίας προεστῶτος  ἐπιτετραμμένης,  ἀσύμφωνον ἡγησάμενος τὴν τῶν γραμματικῶν λόγων διδασκαλίαν τῇ πρὸς τὰ θεῖα παιδεύματα ἀσκήσει, μὴ μελλήσας: ἀπορρήγνυσιν ἅτε  ἀνωφελῆ καὶ τοῖς ἱεροῖς μαθήμασιν ἐναντίαν τὴν τῶν γραμματικῶν λόγων  διατριβήν,
<milestone unit="section" n="9" /> εἶτα λογισμῷ  καθήκοντι, ὡς ἂν μὴ γένοιτο τῆς παῤ ἑτέρων ἐπικουρίας  ἐνδεής,  ὅσαπερ ἦν αὐτῷ πρότερον
<pb id="v.2.p.20" /> λόγων ἀρχαίων συγγράμματα  φιλοκάλως  ἐσπουδασμένα,  μεταδούς, ὑπὸ τοῦ ταῦτα  ἐωνημένου  φερομένοις αὐτῷ τέτταρσιν  ὀβολοῖς τῆς ἡμέρας  ἠρκεῖτο. πλείστοις τε ἔτεσιν τοῦτον  φιλοσοφῶν
 <note place="unspecified" anchored="yes"><bibl default="NO">2 τιμ. 2, 22</bibl></note> διετέλει τὸν τρόπον, πάσας ὕλας  νεωτερικῶν ἐπιθυμιῶν ἑαυτοῦ  περιαιρούμενος, καὶ διὰ πάσης μὲν ἡμέρας οὐ  σμικροὺς ἀσκήσεως καμάτους  ἀναπ<add>  ιμπ</add> λῶν, καὶ τῆς νυκτὸς δὲ τὸν πλείονα χρόνον ταῖς τῶν θείων γραφῶν ἑαυτὸν ἀνατιθεὶς  μελέταις, βίῳ τε ὡς ἔνι μάλιστα  ἐγκαρτερῶν  φιλοσοφωτάτῳ, τοτὲ μὲν τοῖς ἐν ἀσιτίαις  γυμνασίοις, τοτὲ δὲ  μεμετρημένοις τοῖς κατὰ τὸν  ὕπνον καιροῖς, οὗ μεταλαμβάνειν οὐδ̓ ὅλως ἐπὶ  στρωμνῆς, ἀλλ̓ ἐπὶ τοὔδαφος διὰ σπουδῆς ἐποιεῖτο:
<milestone unit="section" n="10" /> πάντων δὲ μάλιστα τὰς  εὐαγγελικὰς τοῦ σωτῆρος 
 <note place="unspecified" anchored="yes"><bibl default="NO">ματτ. 10, 10</bibl></note> φωνὰς  φυλακτέας ᾤετο εἶναι δεῖν τάς τε περὶ τοῦ
μὴ δύο χιτῶνας μηδ̓  ὑποδήμασιν χρῆσθαι  παραινούσας
 <note place="unspecified" anchored="yes"><bibl default="NO">ξφ. ματτ. 6, 4</bibl></note> μηδὲ μὴν ταῖς περὶ τοῦ μέλλοντος χρόνου φροντίσιν  κατατρίβεσθαι:
<milestone unit="section" n="11" /> ἀλλὰ καὶ μείζονι τῆς 
 <note place="unspecified" anchored="yes"><bibl default="NO">῾̣̣̓ ξορ. 11, 27</bibl></note> ἡλικίας προθυμίᾳ χρώμενος, ἐν  ψύχει καὶ  γυμνότητι  διακαρτερῶν εἰς ἄκρον τε ὑπερβαλλούσης  ἀκτημοσύνης  ἐλαύνων, τοὺς ἀμφ̓ αὐτὸν εἰς τὰ μάλιστα  κατέπληττεν, μυρίους μὲν  λυπῶν  εὐχομένους αὐτῷ κοινωνεῖν τῶν ὑπαρχόντων δἰ οὓς ἑώρων αὐτὸν  εἰσφέροντα περὶ τὴν θείαν διδασκαλίαν καμάτους, οὐ μὴν αὐτός γε  ἐνδιδοὺς ταῖς  καρτερίαις.
<milestone unit="section" n="12" /> λέγεται γοῦν καὶ πλειόνων ἐτῶν γῆν  πεπατηκέναι μηδενὶ μηδαμῶς κεχρημένος  ὑποδήματι, ἀλλὰ καὶ οἴνου  χρήσεως καὶ τῶν ἄλλων παρὰ τὴν ἀναγκαίαν  τροφὴν πλείστοις ἔτεσιν  ἀπεσχημένος, ὥστε ἤδη εἰς κίνδυνον ἀνατροπῆς καὶ  διαφθορᾶς τοῦ  θώρακος περιπεσεῖν.
<pb id="v.2.p.22" /><milestone unit="section" n="13" />
Τοιαῦτα δὴ φιλοσόφου βίου τοῖς θεωμένοις παρέχων ὑποδείγματα, εἰκότως ἐπὶ τὸν ὅμοιον αὐτῷ ζῆλον πλείους  παρώρμα τῶν φοιτητῶν, ὥστε ἤδη καὶ τῶν ἀπίστων ἐθνῶν τῶν τε ἀπὸ παιδείας καὶ φιλοσοφίας οὐ τοὺς τυχόντας ὑπάγεσθαι
τῇ δἰ αὐτοῦ διδασκαλίᾳ: οἷς καὶ αὐτοῖς γνησίως ἐν βάθει ψυχῆς τὴν εἰς τὸν θεῖον λόγον πίστιν δἰ αὐτοῦ παραδεχομένοις, διαπρέπειν συνέβαινεν κατὰ τὸν τότε τοῦ διωγμοῦ καιρόν, ὡς καί τινας αὐτῶν ἁλόντας μαρτυρίῳ τελειωθῆναι.
</p>
</div2>

<div2 type="chapter" n="4" org="uniform" sample="complete">

<p><milestone unit="section" n="1" /> Πρῶτος μὲν οὖν τούτων ὁ μικρῷ πρόσθεν δηλωθεὶς  Πλούταρχος ἦν: οὗ τὴν ἐπὶ θάνατον  ἀπαγομένου, σμικροῦ δεῖν αὖθις ὁ περὶ οὗ ὁ λόγος,  συμπαρὼν αὐτῷ εἰς ὑστάτην τοῦ βίου τελευτήν, ὑπὸ τῶν αὐτοῦ πολιτῶν  ἀνῄρητο, ὡς αἴτιος αὐτῷ  πεφηνὼς τοῦ θανάτου: θεοῦ δὲ αὐτὸν  ἐτήρει καὶ τότε  βουλή.
<milestone unit="section" n="2" /> μετὰ δὲ Πλούταρχον δεύτερος τῶν Ὠριγένους φοιτητῶν μάρτυς ἀναδείκνυται Σέρηνος, διὰ πυρὸς τὴν  δοκιμὴν ἧς  παρειλήφει πίστεως  παρεσχημένος.
<milestone unit="section" n="3" /> τῆς αὐτῆς διατριβῆς τρίτος καθίσταται μάρτυς Ἡρακλείδης, καὶ ἐπὶ τούτῳ τέταρτος Ἥρων, ὁ μὲν πρότερος ἔτι  κατηχούμενος,
ὃ δὲ  νεοφώτιστος, τὴν κεφαλὴν  ἀποτμηθέντες. ἔτι πρὸς τούτοις τῆς αὐτῆς σχολῆς πέμπτος ἀθλητὴς εὐσεβείας  ἀνακηρύττεται ἕτερος τοῦ πρώτου Σέρηνος,
ὃν μετὰ πλείστην βασάνων ὑπομονὴν κεφαλῇ κολασθῆναι λόγος ἔχει. καὶ γυναικῶν δὲ Ἡραῒς ἔτι  κατηχουμένη <q direct="unspecified">τὸ βάπτισμα,</q> ὥς πού φησιν αὐτός, <q direct="unspecified">τὸ διὰ πυρὸς λαβοῦσα,</q> τὸν βίον  ἐξελήλυθεν.
<pb id="v.2.p.24" />
</p>
</div2>

<div2 type="chapter" n="5" org="uniform" sample="complete">

<p><milestone unit="section" n="1" />  Ἕβδομος ἐν τούτοις  ἀριθμείσθω Βασιλείδης, τὴν περιβόητον  Ποταμίαιναν  ἀπαγαγών, περὶ ἧς πολὺς ὁ λόγος εἰς ἔτι νῦν παρὰ τοῖς  ἐπιχωρίοις
ᾄδεται, μυρία μὲν ὑπὲρ τῆς τοῦ σώματος ἁγνείας
τε καὶ  παρθενίας, ἐν ᾗ  διέπρεψεν, πρὸς  ἐραστὰς  ἀγωνισαμένης ῾καὶ γὰρ οὖν αὐτῇ ἀκμαῖον πρὸς τῇ ψυχῇ καὶ τὸ τοῦ σώματος  ὡραῖον ἐπήνθεἰ, μυρία
δὲ  ἀνατλάσης καὶ τέλος μετὰ δεινὰς καὶ φρικτὰς εἰπεῖν βασάνους ἅμα μητρὶ  Μαρκέλλῃ διὰ πυρὸς  τελειωθείσης.
<milestone unit="section" n="2" /> φασί γέ τοι τὸν δικαστήν ῾Ἀκύλας 
ἦν τούτῳ ὄνομἀ  χαλεπὰς  ἐπιθέντα αὐτῇ κατὰ παντὸς τοῦ σώματος αἰκίας, τέλος ἐφ̓ ὕβρει τοῦ
σώματος  μονομάχοις αὐτὴν ἀπειλῆσαι παραδοῦναι: τὴν δὲ βραχύ τι πρὸς ἑαυτὴν  ἐπισκεψαμένην  ἐρωτηθεῖσαν ὃ  κρίνειεν, τοιαύτην δοῦναι  ἀπόκρισιν
δἰ ἧς ἐδόκει  νενομισμένον τι αὐτοῖς ἀσεβὲς  ἀποφθέγξασθαι.
<milestone unit="section" n="3" /> ἅμα δὲ λόγῳ τὸν τῆς ἀποφάσεως ὅρον  καταδεξαμένην ὁ Βασιλείδης, εἷς τις ὢν τῶν
ἐν στρατείαις ἀναφερομένων,  ἀπάγει παραλαβὼν τὴν ἐπὶ θανάτῳ. ὡς δὲ τὸ πλῆθος ἐνοχλεῖν αὐτὴν καὶ  ἀκολάστοις ἐνυβρίζειν ῥήμασιν ἐπειρᾶτο, ὃ μὲν ἀνεῖργεν  ἀποσοβῶν τοὺς  ἐνυβρίζοντας, πλεῖστον ἔλεον καὶ φιλανθρωπίαν εἰς αὐτὴν ἐνδεικνύμενος,
ἣ δὲ τῆς περὶ αὐτὴν συμπαθείας  ἀποδεξαμένη τὸν ἄνδρα θαρρεῖν παρακελεύεται:  ἐξαιτήσεσθαι γὰρ αὐτὸν  ἀπελθοῦσαν παρὰ τοῦ ἑαυτῆς κυρίου καὶ οὐκ εἰς μακρὸν τῶν εἰς αὐτὴν πεπραγμένων τὴν  ἀμοιβὴν  ἀποτίσειν αὐτῷ.
<milestone unit="section" n="4" /> ταῦτα δ̓  εἰποῦσαν γενναίως τὴν ἔξοδον  ὑποστῆναι,  πίττης  ἐμπύρου κατὰ διάφορα μέρη τοῦ σώματος ἀπ̓ ἄκρων ποδῶν καὶ μέχρι  κορυφῆς ἠρέμα καὶ κατὰ βραχὺ  περιχυθείσης αὐτῇ.
<milestone unit="section" n="5" /> καὶ ὁ μὲν τῆς  ἀοιδίμου  κόρης 
<pb id="v.2.p.26" /> τοιοῦτος  κατηγώνιστο  ἆθλος: οὐ μακρὸν δὲ χρόνον  διαλιπὼν ὁ Βασιλείδης ὅρκον διά τινα αἰτίαν πρὸς
 <note place="unspecified" anchored="yes"><bibl default="NO">ξφ. ματτ. 5, 33. 34</bibl></note> τῶν  συστρατιωτῶν  αἰτηθείς, μὴ ἐξεῖναι αὐτῷ τὸ παράπαν ὀμνύναι  διεβεβαιοῦτο: Χριστιανὸν γὰρ ὑπάρχειν καὶ τοῦτο ἐμφανῶς ὁμολογεῖν.  παίζειν μὲν οὖν ἐνομίζετο τέως τὰ πρῶτα, ὡς δ̓ ἐπιμόνως  ἀπισχυρίζετο, ἄγεται ἐπὶ τὸν δικαστήν: ἐφ̓ οὗ τὴν ἔνστασιν ὁμολογήσας, δεσμοῖς  παραδίδοται.
<milestone unit="section" n="6" /> τῶν 
δὲ κατὰ θεὸν ἀδελφῶν ὡς αὐτὸν  ἀφικνουμένων
καὶ τὴν αἰτίαν τῆς ἀθρόας καὶ παραδόξου ταύτης ὁρμῆς  πυνθανομένων, λέγεται εἰπεῖν ὡς ἄρα  Ποταμίαινα τρισὶν ὕστερον ἡμέραις τοῦ μαρτυρίου νύκτωρ  ἐπιστᾶσα, στέφανον αὐτοῦ τῇ κεφαλῇ  περιθεῖσα εἴη φαίη τε  παρακεκληκέναι χάριν αὐτοῦ τὸν κύριον καὶ τῆς ἀξιώσεως τετυχηκέναι οὐκ εἰς μακρόν τε αὐτὸν  παραλήψεσθαι. ἐπὶ τούτοις τῶν ἀδελφῶν τῆς ἐν κυρίῳ  σφραγῖδος  μεταδόντων αὐτῷ, τῇ μετέπειτα ἡμέρᾳ τῷ τοῦ κυρίου διαπρέψας μαρτυρίῳ τὴν κεφαλὴν ἀποτέμνεται.
<milestone unit="section" n="7" /> καὶ ἄλλοι 
δὲ πλείους τῶν κατ̓ Ἀλεξάνδρειαν ἀθρόως τῷ Χριστοῦ λόγῳ  προσελθεῖν κατὰ τοὺς δηλουμένους ἱστοροῦνται, ὡς δὴ καθ̓  ὕπνους τῆς Ποταμιαίνης  ἐπιφανείσης καὶ  προσκεκλημένης αὐτούς. ἀλλὰ ταῦτα μὲν ὧδε ἐχέτω.
</p>
</div2>

<div2 type="chapter" n="6" org="uniform" sample="complete">

<p><milestone unit="section" n="1" /> Πάνταινον δὲ Κλήμης διαδεξάμενος, τῆς 
κατ̓ Ἀλεξάνδρειαν κατηχήσεως εἰς ἐκεῖνο τοῦ καιροῦ καθηγεῖτο, ὡς καὶ τὸν Ὠριγένην τῶν φοιτητῶν γενέσθαι αὐτοῦ. τήν γέ τοι τῶν Στρωματέων πραγματείαν ὁ Κλήμης ὑπομνηματιζόμενος, κατὰ τὸ πρῶτον σύγγραμμα  χρονικὴν ἐκθέμενος γραφήν, εἰς τὴν Κομόδου τελευτὴν περιγράφει
τοὺς χρόνους, ὡς εἶναι σαφὲς ὅτι κατὰ
<pb id="v.2.p.28" /> Σευῆρον αὐτῷ πεπόνητο τὰ σπουδάσματα, οὗ
τοὺς χρόνους ὁ παρὼν ἱστορεῖ λόγος.
</p>
</div2>

<div2 type="chapter" n="7" org="uniform" sample="complete">

<p><milestone unit="section" n="1" />Ἐν τούτῳ καὶ Ἰούδας, συγγραφέων ἕτερος, 
 <note place="unspecified" anchored="yes"><bibl default="NO">δαν. 9, 24</bibl></note> εἰς τὰς παρὰ τῷ Δανιὴλ ἑβδομήκοντα  ἑβδομάδας ἐγγράφως διαλεχθείς, ἐπὶ τὸ δέκατον τῆς Σευήρου βασιλείας ἵστησιν τὴν χρονογραφίαν: ὃς καὶ τὴν  θρυλουμένην τοῦ ἀντιχρίστου παρουσίαν ἤδη τότε πλησιάζειν ᾤετο: οὕτω  σφοδρῶς ἡ τοῦ καθ̓ ἡμῶν τότε διωγμοῦ κίνησις τὰς τῶν πολλῶν  ἀνατεταράχει διανοίας.
</p>
</div2>

<div2 type="chapter" n="8" org="uniform" sample="complete">

<p><milestone unit="section" n="1" />Ἐν τούτῳ δὲ τῆς κατηχήσεως ἐπὶ τῆς Ἀλεξανδρείας  τοὔργον  ἐπιτελοῦντι τῷ Ὠριγένει πρᾶγμά τι  πέπρακται  φρενὸς μὲν  ἀτελοῦς καὶ  νεανικῆς, πίστεώς γε μὴν ὁμοῦ καὶ σωφροσύνης
 <note place="unspecified" anchored="yes"><bibl default="NO">ματτ. 19, 12</bibl></note> μέγιστον δεῖγμα περιέχον. <milestone unit="section" n="2" />τὸ γὰρ <q direct="unspecified">εἰσὶν  εὐνοῦχοι οἵτινες  εὐνούχισαν ἑαυτοὺς διὰ τὴν βασιλείαν τῶν οὐρανῶν</q>  ἁπλούστερον καὶ νεανικώτερον  ἐκλαβών,
ὁμοῦ μὲν σωτήριον φωνὴν ἀποπληροῦν οἰόμενος,
ὁμοῦ δὲ καὶ διὰ τὸ νέον τὴν ἡλικίαν ὄντα μὴ ἀνδράσι μόνον, καὶ γυναιξὶ δὲ τὰ θεῖα προσομιλεῖν,
ὡς ἂν πᾶσαν τὴν παρὰ τοῖς ἀπίστοις αἰσχρᾶς  διαβολῆς ὑπόνοιαν  ἀποκλείσειεν, τὴν σωτήριον φωνὴν ἔργοις  ἐπιτελέσαι  ὡρμήθη, τοὺς πολλοὺς τῶν ἀμφ̓ αὐτὸν γνωρίμων  διαλαθεῖν φροντίσας.
<milestone unit="section" n="3" /> οὐκ ἦν δὲ ἄρα δυνατὸν αὐτῷ καίπερ βουλομένῳ τοσοῦτον ἔργον  ἐπικρύψασθαι. γνοὺς δῆτα ὕστερον
ὁ Δημήτριος, ἅτε τῆς αὐτόθι παροικίας προεστώς,
εὖ μάλα μὲν αὐτὸν  ἀποθαυμάζει τοῦ  τολμήματος, τὴν δέ γε προθυμίαν καὶ τὸ γνήσιον αὐτοῦ τῆς πίστεως  ἀποδεξάμενος, θαρρεῖν παρακελεύεται, καὶ νῦν μᾶλλον ἔχεσθαι αὐτὸν τοῦ τῆς κατηχήσεως ἔργου παρορμᾷ.
<pb id="v.2.p.30" /><milestone unit="section" n="4" />
Ἀλλὰ τότε μὲν οὗτος  τοιοῦτός τις ἦν: οὐ  μακροῖς
δὲ χρόνοις ὕστερον ὁ αὐτὸς ὁρῶν εὖ πράττοντα μέγαν τε καὶ λαμπρὸν καὶ παρὰ πᾶσιν ὄντα βεβοημένον,  ἀνθρώπινόν τι πεπονθώς τοῖς ἀνὰ τὴν οἰκουμένην ἐπισκόποις καταγράφειν ὡς  ἀτοπωτάτου τοῦ πραχθέντος ἐπειρᾶτο, ὅτε τῶν κατὰ Παλαιστίνην οἱ μάλιστα δόκιμοι καὶ  διαπρέποντες Καισαρείας τε καὶ Ἱεροσολύμων ἐπίσκοποι  πρεσβείων τὸν Ὠριγένην καὶ τῆς ἀνωτάτω τιμῆς ἄξιον εἶναι δοκιμάσαντες, χεῖρας εἰς πρεσβυτέριον αὐτῷ  τεθείκασιν.
<milestone unit="section" n="5" /> τηνικαῦτα δ̓ οὖν εἰς μέγα δόξης προελθόντος ὄνομά τε παρὰ τοῖς πανταχῇ πᾶσιν ἀνθρώποις καὶ κλέος ἀρετῆς καὶ σοφίας οὐ σμικρὸν  κτησαμένου, μηδεμιᾶς ἄλλης  εὐπορῶν ὁ Δημήτριος κατηγορίας, τῆς πάλαι ἐν παιδὶ γεγονυίας αὐτῷ πράξεως δεινὴν ποιεῖται διαβολήν,  συμπεριλαβεῖν τολμήσας ταῖς  κατηγορίαις τοὺς ἐπὶ τὸ πρεσβυτέριον αὐτὸν  προάξαντας.
<milestone unit="section" n="6" />Ταῦτα μὲν οὖν μικρὸν ἐπράχθη ὕστερον: τότε
γε μὴν ὁ Ὠριγένης ἐπὶ τῆς Ἀλεξανδρείας τὸ τῆς θείας διδασκαλίας ἔργον εἰς ἅπαντας ἀφυλάκτως τοὺς προσιόντας νύκτωρ καὶ μεθ̓ ἡμέραν ἐπετέλει,
τοῖς θείοις ἀόκνως μαθήμασιν καὶ τοῖς ὡς αὐτὸν  φοιτῶσιν τὴν πᾶσαν ἀνατιθεὶς σχολήν.
<milestone unit="section" n="7" /> Ἐπὶ δέκα δὲ καὶ ὀκτὼ ἔτεσιν τὴν ἀρχὴν ἐπικρατήσαντα Σευῆρον Ἀντωνῖνος ὁ παῖς διαδέχεται.
ἐν τούτῳ δὲ τῶν κατὰ τὸν διωγμὸν ἀνδρισαμένων
καὶ μετὰ τοὺς ἐν ὁμολογίαις ἀγῶνας διὰ προνοίας θεοῦ πεφυλαγμένων εἷς τις ὢν Ἀλέξανδρος, ὃν ἀρτίως ἐπίσκοπον τῆς ἐν Ἱεροσολύμοις ἐκκλησίας ἐδηλώσαμεν, οἷα ταῖς ὑπὲρ Χριστοῦ διαπρέψας
<pb id="v.2.p.32" />
ὁμολογίαις, τῆς δηλωθείσης ἐπισκοπῆς ἀξιοῦται, ἔτι Ναρκίσσου, ὃς ἦν αὐτοῦ πρότερος,  περιόντος τῷ βίῳ.
</p>
</div2>

<div2 type="chapter" n="9" org="uniform" sample="complete">

<p><milestone unit="section" n="1" />Πολλὰ μὲν οὖν καὶ ἄλλα παράδοξα οἱ τῆς παροικίας πολῖται ὡς ἐκ παραδόσεως τῶν κατὰ διαδοχὴν ἀδελφῶν τοῦ Ναρκίσσου μνημονεύουσιν,
ἐν οἷς καὶ τοιόνδε τι θαῦμα δἰ αὐτοῦ γεγονὸς ἱστοροῦσιν. <milestone unit="section" n="2" />κατὰ τὴν μεγάλην ποτὲ τοῦ πάσχα  διανυκτέρευσιν  τοὔλαιόν φασιν τοῖς διακόνοις  ἐπιλιπεῖν:
ἐφ̓ ᾧ τὸ πᾶν πλῆθος δεινῆς  ἀθυμίας διαλαβούσης, τὸν Νάρκισσον τοῖς τὰ  φῶτα  παρασκευάζουσιν  ἐπιτάξαι ὕδωρ  ἀνιμήσαντας ὡς αὐτὸν  κομιεῖσθαι.
<milestone unit="section" n="3" /> τούτου δὲ ἅμα λόγῳ πραχθέντος,  ἐπευξάμενον τῷ ὕδατι,  ἐγχέαι κατὰ τῶν  λύχνων πίστει τῇ εἰς τὸν κύριον  γνησίᾳ παρακελεύσασθαι:  ποιησάντων δὲ καὶ τοῦτο, παρὰ πάντα λόγον δυνάμει παραδόξῳ καὶ θείᾳ  μεταβαλεῖν
ἐξ ὕδατος εἰς ἐλαίου  ποιότητα τὴν φύσιν, παρά τε πλείστοις τῶν αὐτόθι ἀδελφῶν ἐπὶ  μήκιστον
ἐξ ἐκείνου καὶ εἰς ἡμᾶς βραχύ τι δεῖγμα τοῦ τότε θαύματος  φυλαχθῆναι.
<milestone unit="section" n="4" />Ἄλλα τε πλεῖστα περὶ τοῦ βίου τοῦδε τοῦ ἀνδρὸς μνήμης ἄξια  καταλέγουσιν, ἐν οἷς καὶ τοιόνδε τι. τὸ  εὔτονον αὐτοῦ καὶ στερρὸν τοῦ βίου  φαῦλοί τινες  ἀνθρωπίσκοι μὴ οἷοί τε φέρειν, δέει τοῦ μὴ δίκην ὑποσχεῖν ἁλόντας, διὰ τὸ μυρία κακὰ ἑαυτοῖς  συνεγνωκέναι, συσκευὴν κατ̓ αὐτοῦ προλαβόντες  συρράπτουσιν καί τινα δεινὴν  καταχέουσιν αὐτοῦ διαβολήν.
<milestone unit="section" n="5" /> εἶτα  πιστούμενοι τοὺς ἀκροωμένους,  ὅρκοις  ἐβεβαίουν τὰς κατηγορίας, καὶ ὃ μέν, ἦ μὴν  ἀπόλοιτο πυρί, ὤμνυεν, ὃ δέ, ἦ μὴν  σκαιᾷ νόσῳ  δαπανηθείη τὸ σῶμα, ὁ δὲ τρίτος,
<pb id="v.2.p.34" />
ἦ μὴν τὰς  ὁράσεις  πηρωθείη: ἀλλ̓ οὐδ̓ οὕτως αὐτοῖς, καίπερ  ὀμνύουσιν, τῶν πιστῶν τις  προσεῖχε τὸν νοῦν διὰ τὴν εἰς πάντας  λάμπουσαν ἐκ τοῦ παντὸς  σωφροσύνην τε καὶ πανάρετον ἀγωγὴν τοῦ Ναρκίσσου.
<milestone unit="section" n="6" /> αὐτός γε μὴν τὴν τῶν εἰρημένων μηδαμῶς ὑπομένων μοχθηρίαν καὶ ἄλλως ἐκ μακροῦ τὸν φιλόσοφον  ἀσπαζόμενος βίον,  διαδρὰς πᾶν τὸ τῆς ἐκκλησίας πλῆθος, ἐν ἐρημίαις καὶ ἀφανέσιν  ἀγροῖς  λανθάνων πλείστοις ἔτεσιν  διέτριβεν.
<milestone unit="section" n="7" />ἀλλ̓ οὐ καὶ ὁ τῆς δίκης μέγας ὀφθαλμὸς ἐπὶ τοῖς πεπραγμένοις  ἠρέμει, μετῄει δὲ ὡς τάχιστα τοὺς ἀσεβεῖς αἷς καθ̓ ἑαυτῶν  ἐπιορκοῦντες  κατεδήσαντο  ἀραῖς. ὁ μὲν οὖν πρῶτος, ἐκ μηδεμιᾶς προφάσεως ἁπλῶς οὕτως, μικροῦ  διαπεσόντος
ἐφ̓ ἧς κατέμενεν οἰκίας  σπινθῆρος, νύκτωρ  ὑφαφθείσης ἁπάσης, παγγενεῖ  καταφλέγεται: ὃ δὲ ἀθρόως τὸ σῶμα ἐξ ἄκρων ποδῶν ἐπὶ κεφαλὴν ἧς αὐτὸς  προσετίμησεν ἑαυτῷ νόσου  πίμπλαται: <milestone unit="section" n="8" />ὁ
δὲ τρίτος τὰς τῶν προτέρων  συνιδὼν  ἐκβάσεις καὶ τοῦ πάντων  ἐφόρου θεοῦ  τρέσας τὴν  ἀδιάδραστον δίκην, ὁμολογεῖ μὲν τοῖς πᾶσιν τὰ κοινῇ σφίσιν αὐτοῖς  ἐσκευωρημένα, τοσαύταις δὲ  κατετρύχετο  μεταμελόμενος οἰμωγαῖς δακρύων τε ἐς τοσοῦτον οὐκ  ἀπέλιπεν, ἕως ἄμφω  διεφθάρη τὰς ὄψεις.
Καὶ οἵδε μὲν τῆς ψευδολογίας τοιαύτας  ὑπέσχον τιμωρίας:
</p>
</div2>

<div2 type="chapter" n="10" org="uniform" sample="complete">

<p><milestone unit="section" n="1" /> τοῦ δὲ Ναρκίσσου  ἀνακεχωρηκότος καὶ μηδαμῶς ὅπῃ ὢν τυγχάνοι,  γινωσκομένου, δόξαν τοῖς τῶν ὁμόρων ἐκκλησιῶν προεστῶσιν,
ἐφ̓ ἑτέρου  μετίασιν ἐπισκόπου  χειροτονίαν: Δῖος τούτῳ ὄνομα ἦν: ὃν οὐ πολὺν προστάντα χρόνον  Γερμανίων διαδέχεται, καὶ τοῦτον  Γόρδιος: καθ̓
<pb id="v.2.p.36" />
ὃν ὥσπερ ἐξ  ἀναβιώσεως  ἀναφανείς ποθεν ὁ Νάρκισσος αὖθις ὑπὸ τῶν ἀδελφῶν ἐπὶ τὴν προστασίαν  παρακαλεῖται, μειζόνως ἔτι μᾶλλον τῶν πάντων  ἀγασθέντων αὐτὸν τῆς τε  ἀναχωρήσεως ἕνεκα καὶ τῆς φιλοσοφίας καὶ ἐφ̓ ἅπασιν δἰ ἣν παρὰ τοῦ θεοῦ κατηξίωτο ἐκδίκησιν.
</p>
</div2>

<div2 type="chapter" n="11" org="uniform" sample="complete">

<p><milestone unit="section" n="1" />Καὶ δὴ μηκέθ̓ οἵου τε ὄντος  λειτουργεῖν διὰ  λιπαρὸν γῆρας, τὸν εἰρημένον Ἀλέξανδρον, ἐπίσκοπον ἑτέρας ὑπάρχοντα παροικίας, οἰκονομία θεοῦ ἐπὶ τὴν ἅμα τῷ  Ναρκίσσῳ λειτουργίαν ἐκάλει κατὰ ἀποκάλυψιν νύκτωρ αὐτῷ δἰ ὁράματος φανεῖσαν.
<milestone unit="section" n="2" /> ταύτῃ δ̓ οὖν, ὡς κατά τι  θεοπρόπιον,
ἐκ τῆς Καππαδοκῶν γῆς, ἔνθα τὸ πρῶτον τῆς ἐπισκοπῆς ἠξίωτο, τὴν πορείαν ἐπὶ τὰ Ἱεροσόλυμα εὐχῆς καὶ τῶν τόπων ἱστορίας ἕνεκεν πεποιημένον  φιλοφρονέστατα οἱ τῇδε ὑπολαβόντες οὐκέτ̓ οἴκαδε αὐτῷ  παλινοστεῖν  ἐπιτρέπουσιν καθ̓ ἑτέραν ἀποκάλυψιν καὶ αὐτοῖς νύκτωρ  ὀφθεῖσαν μίαν τε φωνὴν  σαφεστάτην τοῖς μάλιστα αὐτῶν σπουδαίοις  χρήσασαν: ἐδήλου γὰρ προελθόντας ἔξω πυλῶν τὸν ἐκ θεοῦ  προωρισμένον αὐτοῖς ἐπίσκοπον  ὑποδέξασθαι: τοῦτο δὲ  πράξαντες, μετὰ κοινῆς τῶν ἐπισκόπων, οἳ τὰς πέριξ διεῖπον ἐκκλησίας, γνώμης ἐπάναγκες αὐτὸν παραμένειν  βιάζονται.
<milestone unit="section" n="3" />μνημονεύει γέ τοι καὶ αὐτὸς ὁ Ἀλέξανδρος ἐν ἰδίαις ἐπιστολαῖς ταῖς πρὸς Ἀντινοΐτας, εἰς ἔτι νῦν
παῤ ἡμῖν  σῳζομέναις, τῆς Ναρκίσσου σὺν αὐτῷ προεδρίας, ταῦτα κατὰ λέξιν ἐπὶ τέλει γράφων
<pb id="v.2.p.38" />
τῆς ἐπιστολῆς, <q direct="unspecified">ἀσπάζεται ὑμᾶς Νάρκισσος ὁ πρὸ ἐμοῦ διέπων τὸν τόπον τῆς ἐπισκοπῆς τὸν ἐνθάδε καὶ νῦν  συνεξεταζόμενός μοι διὰ τῶν εὐχῶν,
ρις ἔτη  ἠνυκώς, παρακαλῶν ὑμᾶς ὁμοίως ἐμοὶ  ὁμοφρονῆσαι.</q><milestone unit="section" n="4" /> Καὶ ταῦτα μὲν οὕτως εἶχεν: τῆς δὲ κατ̓ Ἀντιόχειαν ἐκκλησίας, Σεραπίωνος ἀναπαυσαμένου, τὴν ἐπισκοπὴν διαδέχεται  Ἀσκληπιάδης, ἐν ταῖς κατὰ τὸν διωγμὸν ὁμολογίαις διαπρέψας καὶ αὐτός.
<milestone unit="section" n="5" /> μέμνηται καὶ τῆς τούτου καταστάσεως Ἀλέξανδρος  Ἀντιοχεῦσιν γράφων ὧδε: <q direct="unspecified">Ἀλέξανδρος, δοῦλος καὶ δέσμιος Ἰησοῦ Χριστοῦ, τῇ  μακαρίᾳ Ἀντιοχέων ἐκκλησίᾳ ἐν κυρίῳ χαίρειν.  ἐλαφρά μοι καὶ  κοῦφα τὰ δεσμὰ ὁ κύριος ἐποίησεν, κατὰ τὸν καιρὸν τῆς εἱρκτῆς  πυθομένῳ τῆς ἁγίας ὑμῶν τῶν Ἀντιοχέων ἐκκλησίας κατὰ τὴν θείαν πρόνοιαν Ἀσκληπιάδην τὸν ἐπιτηδειότατον κατ̓ ἀξίαν τὴν πίστιν
τῆς ἐπισκοπῆς  ἐγκεχειρισμένον.</q><milestone unit="section" n="6" /> Ταύτην δὲ τὴν ἐπιστολὴν σημαίνει διὰ Κλήμεντος  ἀπεσταλκέναι, πρὸς τῷ τέλει τοῦτον γράφων τὸν τρόπον: <q direct="unspecified">ταῦτα δὲ ὑμῖν,  κύριοί μου ἀδελφοί, τὰ γράμματα  ἀπέστειλα διὰ Κλήμεντος τοῦ μακαρίου πρεσβυτέρου, ἀνδρὸς ἐναρέτου καὶ  δοκίμου, ὃν ἴστε καὶ ὑμεῖς καὶ ἐπιγνώσεσθε: ὃς καὶ ἐνθάδε παρὼν κατὰ τὴν πρόνοιαν καὶ ἐπισκοπὴν τοῦ δεσπότου  ἐπεστήριξέν τε καὶ ηὔξησεν τὴν τοῦ κυρίου ἐκκλησίαν.</q> </p>
</div2>

<div2 type="chapter" n="12" org="uniform" sample="complete">

<p><milestone unit="section" n="1" /> Τοῦ μὲν οὖν Σεραπίωνος τῆς περὶ λόγους ἀσκήσεως καὶ ἄλλα μὲν εἰκὸς σῴζεσθαι παῤ ἑτέροις ὑπομνήματα, εἰς ἡμᾶς δὲ μόνα κατῆλθεν
τὰ Πρὸς Δόμνον,  ἐκπεπτωκότα τινὰ παρὰ τὸν τοῦ διωγμοῦ καιρὸν ἀπὸ τῆς εἰς Χριστὸν πίστεως
<pb id="v.2.p.40" />
 <note place="unspecified" anchored="yes"><bibl default="NO">ξφ. ξολ. 2, 23</bibl></note> ἐπὶ τὴν Ἰουδαΐκὴν  ἐθελοθρῃσκείαν, καὶ τὰ Πρὸς Πόντιον καὶ  Καρικόν,  ἐκκλησιαστικοὺς ἄνδρας, καὶ ἄλλαι πρὸς ἑτέρους ἐπιστολαί,
<milestone unit="section" n="2" />  ἕτερός τε  συντεταγμένος αὐτῷ λόγος Περὶ τοῦ λεγομένου κατὰ Πέτρον εὐαγγελίου, ὃν πεποίηται  ἀπελέγχων
τὰ ψευδῶς ἐν αὐτῷ εἰρημένα διά τινας ἐν τῇ κατὰ  Ῥωσσὸν παροικίᾳ προφάσει τῆς εἰρημένης γραφῆς εἰς  ἑτεροδόξους διδασκαλίας  ἀποκείλαντας: ἀφ̓
οὗ εὔλογον  βραχείας παραθέσθαι λέξεις, δἰ ὧν
ἣν εἶχεν περὶ τοῦ βιβλίου γνώμην  προτίθησιν, οὕτω γράφων: <q direct="unspecified">ἡμεῖς<milestone unit="section" n="3" /> γάρ, ἀδελφοί, καὶ Πέτρον
 <note place="unspecified" anchored="yes"><bibl default="NO">γαλ. 4, 14</bibl></note> καὶ τοὺς ἄλλους ἀποστόλους  ἀποδεχόμεθα ὡς Χριστόν, τὰ δὲ ὀνόματι αὐτῶν  ψευδεπίγραφα ὡς  ἔμπειροι  παραιτούμεθα,  γινώσκοντες ὅτι τὰ τοιαῦτα
οὐ  παρελάβομεν.
<milestone unit="section" n="4" /> ἐγὼ γὰρ γενόμενος παῤ ὑμῖν,  ὑπενόουν τοὺς πάντας  ὀρθῇ πίστει προσφέρεσθαι, καὶ μὴ διελθὼν τὸ ὑπ̓ αὐτῶν  προφερόμενον ὀνόματι Πέτρου εὐαγγέλιον, εἶπον ὅτι εἰ τοῦτό ἐστιν μόνον τὸ δοκοῦν ὑμῖν παρέχειν  μικροψυχίαν,  ἀναγινωσκέσθω: νῦν δὲ μαθὼν ὅτι αἱρέσει τινὶ ῾̣̣̓ νοῦς αὐτῶν  ἐφώλευεν, ἐκ τῶν λεχθέντων μοι  σπουδάσω πάλιν γενέσθαι πρὸς ὑμᾶς, ὥστε ἀδελφοί,  προσδοκᾶτέ με ἐν τάχει.
<milestone unit="section" n="5" /> ἡμεῖς δέ ἀδελφοί, καταλαβόμενοι ὁποίας ἦν αἱρέσεως ῾̣̣̓  Μαρκιανός, <add>ὃς</add> καὶ ἑαυτῷ  ἐναντιοῦτο, μὴ νοὧ̣̣̓
<pb id="v.2.p.42" />
ἃ  ἐλάλει, ἃ  μαθήσεσθε ἐξ ὧν ὑμῖν ἐγράφη,
<milestone unit="section" n="6" />  ἐδυνήθημεν 
<del status="unremarkable"> γὰρ</del> παῤ ἄλλων τῶν ἀσκησάντω ναὐτὸ τοῦτο
τὸ εὐαγγέλιον, τοῦτ̓ ἐστὶν παρὰ τῶν  διαδόχων τῶν  καταρξαμένων αὐτοῦ, οὓς  Δοκητὰς  καλοῦμεν
῾τὰ γὰρ πλείονα φρονήματα ἐκείνων ἐστὶ τῆς
διδασκαλίας᾿, χρησάμενοι παῤ αὐτῶν διελθεῖν καὶ εὑρεῖν τὰ μὲν πλείονα τοῦ ὀρθοῦ λόγου τοῦ σωτῆρος, τινὰ δὲ  προσδιεσταλμένα, ἃ καὶ ὑπετάξαμεν ὑμῖν.</q> </p>
</div2>

<div2 type="chapter" n="13" org="uniform" sample="complete">

<p><milestone unit="section" n="1" />καὶ ταῦτα μὲν τὰ Σεραπίωνος.
Τοῦ δὲ Κλήμεντος Στρωματεῖς, οἱ πάντες ὀκτώ, παῤ ἡμῖν  σῴζονται, οὓς καὶ τοιαύτης ἠξίωσεν  προγραφῆς <q direct="unspecified">  Τίτου Φλαυίου Κλήμεντος τῶν κατὰ τὴν ἀληθῆ φιλοσοφίαν  γνωστικῶν ὑπομνημάτων  στρωματεῖς,</q><milestone unit="section" n="2" />  ἰσάριθμοί τε τούτοις εἰσὶν οἱ  ἐπιγεγραμμένοι Ὑποτυπώσεων αὐτοῦ λόγοι, ἐν οἷς ὀνομαστὶ ὡς διδασκάλου τοῦ Πανταίνου μνημονεύει  ἐκδοχάς τε αὐτοῦ γραφῶν καὶ παραδόσεις ἐκτέθειται:
<milestone unit="section" n="3" /> ἔστιν δὲ αὐτῷ καὶ πρὸς Ἕλληνας λόγος ὁ Προτρεπτικὸς τρεῖς τε οἱ τοῦ  ἐπιγεγραμμένου  Παιδαγωγοῦ καὶ <q direct="unspecified"> Τίς ὁ σῳζόμενος πλούσιος</q> οὕτως  ἐπιγραφεὶς ἕτερος αὐτοῦ λόγος τό
τε Περὶ τοῦ πάσχα σύγγραμμα καὶ διαλέξεις Περὶ νηστείας καὶ Περὶ  καταλαλιᾶς καὶ ὁ Προτρεπτικὸς εἰς ὑπομονὴν ἢ πρὸς τοὺς νεωστὶ  βεβαπτισμένους καὶ ὁ ἐπιγεγραμμένος  Κανὼν ἐκκλησιαστικὸς ἢ πρὸς τοὺς Ἰουδαΐζοντας, ὃν Ἀλεξάνδρῳ τῷ δεδηλωμένῳ ἐπισκόπῳ ἀνατέθεικεν.
<pb id="v.2.p.44" /><milestone unit="section" n="4" />
Ἐν μὲν οὖν τοῖς  Στρωματεῦσιν οὐ μόνον τῆς θείας  κατάστρωσιν πεποίηται γραφῆς, ἀλλὰ καὶ τῶν παῤ Ἕλλησιν, εἴ τι ἄρα  ὠφέλιμον ἐδόκει καὶ αὐτοῖς εἰρῆσθαι, μνημονεύει τῶν τε παρὰ τοῖς πολλοῖς δογμάτων, τὰ Ἑλλήνων ὁμοῦ καὶ τὰ βαρβάρων  ἀναπτύσσων
<milestone unit="section" n="5" /> καὶ ἔτι τὰς τῶν αἱρεσιαρχῶν ψευδοδοξίας εὐθύνων, ἱστορίαν τε πολλὴν  ἐξαπλοῖ, ὑπόθεσιν ἡμῖν  πολυμαθοῦς παρέχων παιδείας. τούτοις ἅπασιν  καταμίγνυσιν καὶ τὰ φιλοσόφων δόγματα, ὅθεν εἰκότως κατάλληλον τῇ ὑποθέσει
καὶ τὴν προγραφὴν τῶν Στρωματέων πεποίηται.
<milestone unit="section" n="6" /> κέχρηται δ̓ ἐν αὐτοῖς καὶ ταῖς ἀπὸ τῶν ἀντιλεγομένων γραφῶν μαρτυρίαις, τῆς τε λεγομένης Σολομῶνος Σοφίας καὶ τῆς Ἰησοῦ τοῦ  Σιρὰχ καὶ
τῆς πρὸς Ἑβραίους ἐπιστολῆς τῆς τε Βαρναβᾶ
καὶ Κλήμεντος καὶ Ἰούδα,
<milestone unit="section" n="7" /> μνημονεύει τε τοῦ πρὸς Ἕλληνας Τατιανοῦ λόγου καὶ  Κασσιανοῦ ὡς καὶ αὐτοῦ χρονογραφίαν πεποιημένου, ἔτι μὴν Φίλωνος
καὶ Ἀριστοβούλου Ἰωσήπου τε καὶ Δημητρίου
καὶ  Εὐπολέμου, Ἰουδαίων συγγραφέων, ὡς ἂν τούτων ἁπάντων ἐγγράφως πρεσβύτερον τῆς παῤ Ἕλλησιν  ἀρχαιογονίας Μωυσέα τε καὶ τὸ Ἰουδαίων γένος  ἀποδειξάντων.
<milestone unit="section" n="8" /> καὶ ἄλλης δὲ πλείστης  χρηστομαθείας  ἔμπλεῳ οἱ  δηλούμενοι τυγχάνουσιν
τοῦ ἀνδρὸς λόγοι: ὧν ἐν τῷ πρώτῳ περὶ ἑαυτοῦ δηλοῖ ὡς ἔγγιστα τῆς τῶν ἀποστόλων γενομένου διαδοχῆς, ὑπισχνεῖται δ̓ ἐν αὐτοῖς καὶ εἰς τὴν Γένεσιν ὑπομνηματιεῖσθαι.
Καὶ <milestone unit="section" n="9" />ἐν τῷ λόγῳ δὲ αὐτοῦ τῷ Περὶ τοῦ πάσχα  ἐκβιασθῆναι ὁμολογεῖ πρὸς τῶν ἑταίρων ἃς ἔτυχεν
<pb id="v.2.p.46" /> παρὰ τῶν ἀρχαίων πρεσβυτέρων  ἀκηκοὼς παραδόσεις γραφῇ τοῖς μετὰ ταῦτα παραδοῦναι, μέμνηται
δ̓ ἐν αὐτῷ Μελίτωνος καὶ Εἰρηναίου καί τινων ἑτέρων, ὧν καὶ τὰς διηγήσεις τέθειται.
</p>
</div2>

<div2 type="chapter" n="14" org="uniform" sample="complete">

<p><milestone unit="section" n="1" />Ἐν δὲ ταῖς Ὑποτυπώσεσιν  ξυνελόντα εἰπεῖν πάσης τῆς  ἐνδιαθήκου γραφῆς  ἐπιτετμημένας πεποίηται διηγήσεις, μηδὲ τὰς ἀντιλεγομένας  παρελθών, τὴν Ἰούδα λέγω καὶ τὰς λοιπὰς  καθολικὰς ἐπιστολὰς τήν τε Βαρναβᾶ, καὶ τὴν Πέτρου λεγομένην Ἀποκάλυψιν. <milestone unit="section" n="2" />καὶ τὴν πρὸς Ἑβραίους δὲ ἐπιστολὴν Παύλου μὲν εἶναί φησιν,  γεγράφθαι δὲ Ἑβραίοις  Ἑβραϊκῇ φωνῇ, Λουκᾶν
δὲ φιλοτίμως αὐτὴν  μεθερμηνεύσαντα ἐκδοῦναι τοῖς Ἕλλησιν, ὅθεν τὸν αὐτὸν χρῶτα εὑρίσκεσθαι κατὰ τὴν ἑρμηνείαν ταύτης τε τῆς ἐπιστολῆς καὶ τῶν Πράξεων: <milestone unit="section" n="3" />μὴ προγεγράφθαι δὲ τὸ <q direct="unspecified">Παῦλος 
 <note place="unspecified" anchored="yes"><bibl default="NO">γαλ. 1, 1, ετξ.</bibl></note> ἀπόστολος</q> εἰκότως: <q direct="unspecified">Ἑβραίοις γάρ,</q> φησίν,
 <q direct="unspecified"> ἐπιστέλλων  πρόληψιν  εἰληφόσιν κατ̓ αὐτοῦ καὶ  ὑποπτεύουσιν αὐτόν,  συνετῶς πάνυ οὐκ ἐν ἀρχῇ  ἀπέτρεψεν αὐτούς, τὸ ὄνομα θείς.</q><milestone unit="section" n="4" /> Εἶτα ὑποβὰς ἐπιλέγει, <q direct="unspecified">ἤδη δέ, ὡς ὁ μακάριος 
 <note place="unspecified" anchored="yes"><bibl default="NO">ηεβ. 3, 1</bibl></note> ἔλεγεν πρεσβύτερος, ἐπεὶ ὁ κύριος, ἀπόστολος
ὢν τοῦ παντοκράτορος, ἀπεστάλη πρὸς Ἑβραίους, διὰ  μετριότητα ὁ Παῦλος, ὡς ἂν εἰς τὰ ἔθνη ἀπεσταλμένος,
 <note place="unspecified" anchored="yes"><bibl default="NO">αξτς 22, 21</bibl></note> οὐκ  ἐγγράφει ἑαυτὸν Ἑβραίων ἀπόστολον
διά τε τὴν πρὸς τὸν κύριον τιμὴν διά τε
τὸ ἐκ περιουσίας καὶ τοῖς Ἑβραίοις  ἐπιστέλλειν,
 <note place="unspecified" anchored="yes"><bibl default="NO">1 τιμ. 2, 7; 2 τιμ. 1, 11; ρομ. 11, 13</bibl></note> ἐθνῶν κήρυκα ὄντα καὶ ἀπόστολον.</q><milestone unit="section" n="5" /> Αὖθις δ̓ ἐν τοῖς αὐτοῖς ὁ Κλήμης βιβλίοις περὶ τῆς τάξεως τῶν εὐαγγελίων παράδοσιν τῶν ἀνέκαθεν πρεσβυτέρων τέθειται, τοῦτον ἔχουσαν τὸν τρόπον. προγεγράφθαι ἔλεγεν τῶν εὐαγγελίων
<pb id="v.2.p.48" />
τὰ περιέχοντα τὰς γενεαλογίας, <milestone unit="section" n="6" />τὸ δὲ κατὰ Μάρκον ταύτην ἐσχηκέναι τὴν οἰκονομίαν. τοῦ Πέτρου δημοσίᾳ ἐν Ῥώμῃ  κηρύξαντος τὸν λόγον καὶ πνεύματι
τὸ εὐαγγέλιον  ἐξειπόντος, τοὺς παρόντας, πολλοὺς ὄντας,  παρακαλέσαι τὸν Μάρκον, ὡς ἂν  ἀκολουθήσαντα αὐτῷ πόρρωθεν καὶ  μεμνημένον τῶν λεχθέντων,  ἀναγράψαι τὰ εἰρημένα: ποιήσαντα
δέ, τὸ εὐαγγέλιον  μεταδοῦναι τοῖς δεομένοις αὐτοῦ:
<milestone unit="section" n="7" /> ὅπερ  ἐπιγνόντα τὸν Πέτρον προτρεπτικῶς μήτε  κωλῦσαι μήτε  προτρέψασθαι. τὸν μέντοι Ἰωάννην ἔσχατον,  συνιδόντα ὅτι τὰ  σωματικὰ ἐν τοῖς εὐαγγελίοις δεδήλωται,  προτραπέντα ὑπὸ τῶν γνωρίμων, πνεύματι  θεοφορηθέντα πνευματικὸν ποιῆσαι εὐαγγέλιον.
<milestone unit="section" n="8" /> τοσαῦτα ὁ Κλήμης.
Πάλιν δ̓ ὁ δηλωθεὶς Ἀλέξανδρος τοῦ Κλήμεντος, ἅμα δὲ καὶ τοῦ Πανταίνου ἔν τινι πρὸς Ὠριγένην ἐπιστολῇ μνημονεύει, ὡς δὴ γνωρίμων αὐτῷ γενομένων τῶν ἀνδρῶν, γράφει δὲ οὕτως:
 <q direct="unspecified">τοῦτο γὰρ καὶ θέλημα θεοῦ, ὡς οἶδας, γέγονεν ἵνα
ἡ ἀπὸ προγόνων ἡμῖν  φιλία μένῃ  ἄσυλος, μᾶλλον δὲ  θερμοτέρα ᾖ καὶ  βεβαιοτέρα.
<milestone unit="section" n="9" /> πατέρας γὰρ ἴσμεν 
τοὺς μακαρίους ἐκείνους τοὺς  προοδεύσαντας, πρὸς οὓς μετ̓ ὀλίγον  ἐσόμεθα, Πάνταινον, τὸν μακάριον ἀληθῶς καὶ κύριον, καὶ τὸν ἱερὸν Κλήμεντα, κύριόν μου γενόμενον καὶ  ὠφελήσαντά με, καὶ εἴ τις ἕτερος τοιοῦτος: δἰ ὧν σὲ  ἐγνώρισα, τὸν κατὰ πάντα ἄριστον καὶ κύριόν μου καὶ ἀδελφόν.</q><milestone unit="section" n="10" /> καὶ ταῦτα μὲν τοιαῦτα.
Ὁ γέ τοι  Ἀδαμάντιος ῾καὶ τοῦτο γὰρ ἦν τῷ 
Ωριγένει ὄνομἀ, Ζεφυρίνου κατὰ τούσδε τοὺς
<pb id="v.2.p.50" /> χρόνους τῆς Ῥωμαίων ἐκκλησίας ἡγουμένου, ἐπιδημῆσαι τῇ Ῥώμῃ καὶ αὐτός που γράφει, λέγων
 <q direct="unspecified">εὐξάμενος τὴν ἀρχαιοτάτην Ῥωμαίων ἐκκλησίαν ἰδεῖν</q> : ἔνθα οὐ πολὺ διατρίψας,  ἐπάνεισιν εἰς τὴν Ἀλεξάνδρειαν, <milestone unit="section" n="11" />καὶ δὴ τὰ συνήθη τῆς κατηχήσεως ἐνταῦθα μετὰ πάσης ἐπλήρου σπουδῆς, Δημητρίου τῶν τῇδε ἐπισκόπου ἔτι τότε παρορμῶντος αὐτὸν
καὶ μόνον οὐχὶ ἀντιβολοῦντος ἀόκνως τὴν εἰς τοὺς ἀδελφοὺς ὠφέλειαν ποιεῖσθαι.
</p>
</div2>

<div2 type="chapter" n="15" org="uniform" sample="complete">

<p><milestone unit="section" n="1" />ὃ δ̓ ὡς ἑαυτὸν ἑώρα μὴ  ἐπαρκοῦντα τῇ τῶν θείων  βαθυτέρᾳ σχολῇ τῇ τε  ἐξετάσει καὶ  ἑρμηνείᾳ τῶν ἱερῶν γραμμάτων καὶ προσέτι τῇ τῶν προσιόντων  κατηχήσει
μηδ̓  ἀναπνεῦσαι  συγχωρούντων αὐτῷ, ἑτέρων
ἐφ̓ ἑτέροις ἐξ ἕω καὶ μέχρις ἑσπέρας ἐπὶ τὸ
παῤ αὐτῷ διδασκαλεῖον  φοιτώντων,  διανείμας τὰ πλήθη, τὸν Ἡρακλᾶν τῶν γνωρίμων  προκρίνας,
ἔν τε τοῖς θείοις σπουδαῖον καὶ ἄλλως ὄντα λογιώτατον ἄνδρα καὶ φιλοσοφίας οὐκ  ἄμοιρον, κοινωνὸν καθίστη τῆς κατηχήσεως, τῷ μὲν τὴν πρώτην τῶν ἄρτι  στοιχειουμένων  εἰσαγωγὴν ἐπιτρέψας, αὐτῷ δὲ τὴν τῶν ἐν ἕξει φυλάξας ἀκρόασιν.
</p>
</div2>

<div2 type="chapter" n="16" org="uniform" sample="complete">

<p><milestone unit="section" n="1" /> Τοσαύτη δὲ εἰσήγετο τῷ Ὠριγένει τῶν θείων λόγων  ἀπηκριβωμένη  ἐξέτασις, ὡς καὶ τὴν
Ἑβραΐδα γλῶτταν  ἐκμαθεῖν τάς τε παρὰ τοῖς Ἰουδαίοις φερομένας  πρωτοτύπους αὐτοῖς Ἑβραίων στοιχείοις γραφὰς  κτῆμα ἴδιον ποιήσασθαι  ἀνιχνεῦσαί
τε τὰς τῶν ἑτέρων παρὰ τοὺς ἑβδομήκοντα
τὰς ἱερὰς γραφὰς  ἑρμηνευκότων ἐκδόσεις καί τινας ἑτέρας παρὰ τὰς  κατημαξευμένας ἑρμηνείας  ἐναλλαττούσας, τὴν Ἀκύλου καὶ Συμμάχου καὶ Θεοδοτίωνος,  ἐφευρεῖν, ἃς οὐκ οἶδ̓ ὅθεν ἔκ τινων
<pb id="v.2.p.52" /> μυχῶν τὸν πάλαι λανθανούσας χρόνον  ἀνιχνεύσας προήγαγεν εἰς φῶς: <milestone unit="section" n="2" />ἐφ̓ ὧν διὰ τὴν  ἀδηλότητα, τίνος ἄῤ εἶεν οὐκ  εἰδώς, αὐτὸ τοῦτο μόνον  ἐπεσημήνατο
ὡς ἄρα τὴν μὲν εὕροι ἐν τῇ πρὸς  Ἀκτίοις  Νικοπόλει, τὴν δὲ ἐν ἑτέρῳ  τοιῷδε τόπῳ: 
<milestone unit="section" n="3" />ἔν γε μὴν τοῖς  Ἑξαπλοῖς τῶν Ψαλμῶν μετὰ τὰς ἐπισήμους τέσσαρας ἐκδόσεις οὐ μόνον πέμπτην, ἀλλὰ καὶ ἕκτην καὶ  ἑβδόμην παραθεὶς ἑρμηνείαν, ἐπὶ μιᾶς αὖθις σεσημείωται ὡς ἐν  Ἱεριχοῖ  εὑρημένης
ἐν  πίθῳ κατὰ τοὺς χρόνους Ἀντωνίνου τοῦ υἱοῦ Σευήρου.
<milestone unit="section" n="4" /> ταύτας δὲ ἁπάσας ἐπὶ ταὐτὸν συναγαγὼν διελών τε πρὸς  κῶλον καὶ  ἀντιπαραθεὶς  ἀλλήλαις μετὰ καὶ αὐτῆς τῆς Ἑβραίων  σημειώσεως
τὰ τῶν λεγομένων  Ἑξαπλῶν ἡμῖν ἀντίγραφα καταλέλοιπεν, ἰδίως τὴν Ἀκύλου καὶ Συμμάχου
καὶ Θεοδοτίωνος ἔκδοσιν ἅμα τῇ τῶν ἑβδομήκοντα
ἐν τοῖς  Τετρασσοῖς  ἐπισκευάσας.
</p>
</div2>

<div2 type="chapter" n="17" org="uniform" sample="complete">

<p><milestone unit="section" n="1" /> Τῶν γε μὴν  ἑρμηνευτῶν αὐτῶν δὴ τούτων ἰστέον  Ἐβιωναῖον τὸν Σύμμαχον γεγονέναι: αἵρεσις δέ ἐστιν ἡ τῶν Ἐβιωναίων οὕτω καλουμένη τῶν τὸν Χριστὸν ἐξ Ἰωσὴφ καὶ Μαρίας
γεγονέναι  φασκόντων  ψιλόν τε ἄνθρωπον  ὑπειληφότων αὐτὸν καὶ τὸν νόμον χρῆναι Ἰουδαϊκώτερον φυλάττειν  ἀπισχυριζομένων, ὥς που καὶ ἐκ τῆς πρόσθεν ἱστορίας ἔγνωμεν. καὶ ὑπομνήματα δὲ τοῦ Συμμάχου εἰς ἔτι νῦν φέρεται, ἐν οἷς δοκεῖ πρὸς τὸ κατὰ Ματθαῖον ἀποτεινόμενος εὐαγγέλιον τὴν δεδηλωμένην αἵρεσιν κρατύνειν. ταῦτα δὲ
ὁ Ὠριγένης μετὰ καὶ ἄλλων εἰς τὰς γραφὰς
<pb id="v.2.p.54" />  ἑρμηνειῶν τοῦ Συμμάχου σημαίνει παρὰ  Ἰουλιανῆς τινος εἰληφέναι, ἣν καί φησιν παῤ αὐτοῦ Συμμάχου τὰς βίβλους διαδέξασθαι.
</p>
</div2>

<div2 type="chapter" n="18" org="uniform" sample="complete">

<p><milestone unit="section" n="1" />Ἐν τούτῳ καὶ Ἀμβρόσιος τὰ τῆς Οὐαλεντίνου φρονῶν αἱρέσεως, πρὸς τῆς ὑπὸ Ὠριγένους  πρεσβευομένης ἀληθείας  ἐλεγχθεὶς καὶ
ὡς ἂν ὑπὸ φωτὸς  καταυγασθεὶς τὴν διάνοιαν, τῷ
τῆς ἐκκλησιαστικῆς ὀρθοδοξίας προστίθεται λόγῳ.
<milestone unit="section" n="2" /> καὶ ἄλλοι δὲ πλείους τῶν ἀπὸ παιδείας, τῆς περὶ τὸν Ὠριγένην φήμης πανταχόσε βοωμένης,  ᾔεσαν
ὡς αὐτόν, πεῖραν τῆς ἐν τοῖς ἱεροῖς λόγοις  ἱκανότητος τἀνδρὸς  ληψόμενοι: μυρίοι δὲ τῶν αἱρετικῶν φιλοσόφων τε τῶν μάλιστα ἐπιφανῶν οὐκ ὀλίγοι διὰ σπουδῆς αὐτῷ προσεῖχον, μόνον οὐχὶ πρὸς τοῖς θείοις καὶ τὰ τῆς ἔξωθεν φιλοσοφίας πρὸς αὐτοῦ  παιδευόμενοι.
<milestone unit="section" n="3" />  εἰσῆγέν τε γὰρ ὅσους  εὐφυῶς ἔχοντας ἑώρα, καὶ ἐπὶ τὰ φιλόσοφα μαθήματα, γεωμετρίαν καὶ  ἀριθμητικὴν καὶ τἄλλα  προπαιδεύματα  παραδιδοὺς εἴς τε τὰς αἱρέσεις τὰς
παρὰ τοῖς φιλοσόφοις προάγων καὶ τὰ παρὰ τούτοις συγγράμματα διηγούμενος ὑπομνηματιζόμενός
τε καὶ  θεωρῶν εἰς ἕκαστα, ὥστε μέγαν καὶ
παῤ αὐτοῖς Ἕλλησιν φιλόσοφον τὸν ἄνδρα κηρύττεσθαι:
<milestone unit="section" n="4" /> πολλοὺς δὲ καὶ τῶν  ἰδιωτικωτέρων ἐνῆγεν ἐπὶ τὰ  ἐγκύκλια γράμματα, οὐ μικρὰν αὐτοῖς ἔσεσθαι φάσκων ἐξ ἐκείνων  ἐπιτηδειότητα εἰς τὴν τῶν θείων γραφῶν θεωρίαν <del status="unremarkable">τε</del> καὶ παρασκευήν, ὅθεν μάλιστα καὶ ἑαυτῷ ἀναγκαίαν ἡγήσατο τὴν περὶ τὰ κοσμικὰ καὶ φιλόσοφα μαθήματα ἄσκησιν.
</p>
</div2>

<div2 type="chapter" n="19" org="uniform" sample="complete">

<p><milestone unit="section" n="1" />  Μάρτυρες δὲ καὶ τῆς περὶ ταῦτα αὐτοῦ κατορθώσεως αὐτῶν Ἑλλήνων οἱ κατ̓ αὐτὸν  ἠκμακότες  φιλόσοφοι, ὧν ἐν συγγράμμασιν πολλὴν
<pb id="v.2.p.56" /> μνήμην εὕρομεν τοῦ ἀνδρός, τοτὲ μὲν αὐτῷ  προσφωνούντων
τοὺς ἑαυτῶν λόγους, τοτὲ δὲ ὡς διδασκάλῳ εἰς ἐπίκρισιν τοὺς  ἰδίους  ἀναφερόντων πόνους. <milestone unit="section" n="2" />τί δεῖ ταῦτα λέγειν, ὅτε καὶ ὁ καθ̓ ἡμᾶς 
ἐν  Σικελίᾳ καταστὰς  Πορφύριος συγγράμματα
καθ̓ ἡμῶν ἐνστησάμενος καὶ δἰ αὐτῶν τὰς θείας γραφὰς διαβάλλειν πεπειραμένος τῶν τε εἰς αὐτὰς  ἐξηγησαμένων μνημονεύσας, μηδὲν μηδαμῶς φαῦλον  ἔγκλημα τοῖς δόγμασιν  ἐπικαλεῖν  δυνηθείς, ἀπορίᾳ λόγων ἐπὶ τὸ  λοιδορεῖν  τρέπεται καὶ τοὺς ἐξηγητὰς  ἐνδιαβάλλειν, ὧν μάλιστα τὸν Ὠριγένην:
<milestone unit="section" n="3" />ὃν κατὰ τὴν νέαν ἡλικίαν  ἐγνωκέναι φήσας, διαβάλλειν μὲν πειρᾶται,  συνιστῶν δὲ ἄρα τὸν ἄνδρα ἐλάνθανεν, τὰ μὲν ἐπαληθεύων, ἐν οἷς οὐδ̓ ἑτέρως αὐτῷ λέγειν ἦν δυνατόν, τὰ δὲ καὶ ψευδόμενος, ἐν
οἷς  λήσεσθαι  ἐνόμιζεν, καὶ τοτὲ μὲν ὡς Χριστιανοῦ  κατηγορῶν, τοτὲ δὲ τὴν περὶ τὰ φιλόσοφα μαθήματα ἐπίδοσιν αὐτοῦ  διαγράφων.
<milestone unit="section" n="4" />Ἄκουε δ̓ οὖν ἅ φησιν κατὰ λέξιν: <q direct="unspecified">τῆς δὴ μοχθηρίας τῶν Ἰουδαϊκῶν γραφῶν οὐκ  ἀπόστασιν, λύσιν δέ τινες εὑρεῖν  προθυμηθέντες, ἐπ̓ ἐξηγήσεις ἐτράποντο  ἀσυγκλώστους καὶ  ἀναρμόστους τοῖς  γεγραμμένοις, οὐκ ἀπολογίαν μᾶλλον ὑπὲρ τῶν  ὀθνείων, παραδοχὴν δὲ καὶ  ἔπαινον τοῖς οἰκείοις  φερούσας.  αἰνίγματα γὰρ τὰ φανερῶς παρὰ Μωυσεῖ λεγόμενα εἶναι  κομπάσαντες καὶ  ἐπιθειάσαντες ὡς  θεσπίσματα πλήρη  κρυφίων μυστηρίων διά τε τοῦ  τύφου τὸ  κριτικὸν τῆς ψυχῆς  καταγοητεύσαντες,  ἐπάγουσιν ἐξηγήσεις.</q><milestone unit="section" n="5" /> Εἶτα μεθ̓ ἕτερά φησιν: <q direct="unspecified">ὁ δὲ τρόπος τῆς 
<pb id="v.2.p.58" /> ἀτοπίας ἐξ ἀνδρὸς ᾧ κἀγὼ κομιδῇ νέος ὢν ἔτι  ἐντετύχηκα, σφόδρα  εὐδοκιμήσαντος καὶ ἔτι δἰ
ὧν καταλέλοιπεν συγγραμμάτων εὐδοκιμοῦντος,  παρειλήφθω, Ὠριγένους, οὗ κλέος παρὰ τοῖς  διδασκάλοις τούτων τῶν λόγων μέγα  διαδέδοται.
<milestone unit="section" n="6" /> ἀκροατὴς γὰρ οὗτος  Ἀμμωνίου τοῦ πλείστην ἐν τοῖς καθ̓ ἡμᾶς χρόνοις ἐπίδοσιν ἐν φιλοσοφίᾳ  ἐσχηκότος γεγονώς, εἰς μὲν τὴν τῶν λόγων  ἐμπειρίαν πολλὴν παρὰ τοῦ διδασκάλου τὴν ὠφέλειαν ἐκτήσατο, εἰς δὲ τὴν ὀρθὴν τοῦ βίου προαίρεσιν τὴν ἐναντίαν ἐκείνῳ πορείαν ἐποιήσατο.
<milestone unit="section" n="7" /> Ἀμμώνιος μὲν γὰρ Χριστιανὸς ἐν Χριστιανοῖς  ἀνατραφεὶς τοῖς  γονεῦσιν, ὅτε τοῦ φρονεῖν καὶ τῆς φιλοσοφίας  ἥψατο, εὐθὺς πρὸς τὴν κατὰ νόμους πολιτείαν  μετεβάλετο, Ὠριγένης δὲ  Ἕλλην:
ἐν Ἕλλησιν  παιδευθεὶς λόγοις, πρὸς τὸ βάρβαρον  ἐξώκειλεν τόλμημα: ᾧ δὴ φέρων αὐτόν τε καὶ τὴν
ἐν τοῖς λόγοις ἕξιν  ἐκαπήλευσεν, κατὰ μὲν τὸν βίον  Χριστιανῶς ζῶν καὶ  παρανόμως, κατὰ δὲ τὰς περὶ τῶν πραγμάτων καὶ τοῦ θείου δόξας  ἑλληνίζων
τε καὶ τὰ Ἑλλήνων τοῖς  ὀθνείοις  ὑποβαλλόμενος  μύθοις.
<milestone unit="section" n="8" /> συνῆν τε γὰρ ἀεὶ τῷ  Πλάτωνι, τοῖς τε  Νουμηνίου καὶ  Κρονίου  Ἀπολλοφάνους τε καὶ  Λογγίνου καὶ  Μοδεράτου  Νικομάχου τε καὶ τῶν
ἐν τοῖς  Πυθαγορείοις  ἐλλογίμων ἀνδρῶν ὡμίλει συγγράμμασιν, ἐχρῆτο δὲ καὶ Χαιρήμονος τοῦ  Στωϊκοῦ  Κορνούτου τε ταῖς βίβλοις, παῤ ὧν τὸν  μεταληπτικὸν τῶν παῤ Ἕλλησιν μυστηρίων γνοὺς τρόπον ταῖς  Ἰουδαϊκαῖς  προσῆψεν γραφαῖς.</q><milestone unit="section" n="9" /> Ταῦτα τῷ  Πορφυρίῳ κατὰ τὸ τρίτον σύγγραμμα τῶν γραφέντων αὐτῷ κατὰ Χριστιανῶν εἴρηται,  ἐπαληθεύσαντι μὲν περὶ τῆς τἀνδρὸς ἀσκήσεως
<pb id="v.2.p.60" /> καὶ πολυμαθείας,  ψευσαμένῳ δὲ σαφῶς ῾τί γὰρ οὐκ ἔμελλεν ὁ κατὰ Χριστιανῶν;᾿: ἐν οἷς αὐτὸν μέν φησιν ἐξ Ἑλλήνων μετατεθεῖσθαι, τὸν δ̓  Ἀμμώνιον ἐκ βίου τοῦ κατὰ θεοσέβειαν ἐπὶ τὸν  ἐθνικὸν τρόπον  ἐκπεσεῖν. <milestone unit="section" n="10" />τῷ τε γὰρ Ὠριγένει 
τὰ τῆς κατὰ Χριστὸν διδασκαλίας ἐκ προγόνων  ἐσῴζετο, ὡς καὶ τὰ τῆς πρόσθεν ἱστορίας ἐδήλου,
τῷ τε  Ἀμμωνίῳ τὰ τῆς ἐνθέου φιλοσοφίας  ἀκέραια καὶ  ἀδιάπτωτα καὶ μέχρις ἐσχάτης τοῦ βίου  διέμενεν τελευτῆς, ὥς που καὶ οἱ τἀνδρὸς εἰς ἔτι νῦν μαρτυροῦσι πόνοι, δἰ ὧν  κατέλιπε συγγραμμάτων
παρὰ τοῖς πλείστοις εὐδοκιμοῦντος, ὥσπερ οὖν καὶ ὁ ἐπιγεγραμμένος Περὶ τῆς Μωυσέως καὶ Ἰησοῦ συμφωνίας καὶ ὅσοι ἄλλοι παρὰ τοῖς  φιλοκάλοις  εὕρηνται.
<milestone unit="section" n="11" />Ταῦτα μὲν οὖν εἰς παράστασιν  ἐκκείσθω τῆς τε τοῦ  ψευδηγόρου συκοφαντίας καὶ τῆς Ὠριγένους
καὶ περὶ τὰ Ἑλλήνων μαθήματα πολυπειρίας,
περὶ ἧς πρός τινας  μεμψαμένους αὐτῷ διὰ τὴν περὶ ἐκεῖνα σπουδὴν ἀπολογούμενος, ἐν ἐπιστολῇ τινι ταῦτα γράφει: <q direct="unspecified">ἐπεὶ<milestone unit="section" n="12" /> δὲ  ἀνακειμένῳ μοι τῷ λόγῳ, τῆς φήμης  διατρεχούσης περὶ τῆς  ἕξεως ἡμῶν, προσῄεσαν ὁτὲ μὲν  αἱρετικοί, ὁτὲ δὲ οἱ ἀπὸ
τῶν Ἑλληνικῶν μαθημάτων καὶ μάλιστα τῶν ἐν φιλοσοφίᾳ, ἔδοξεν  ἐξετάσαι τά τε τῶν αἱρετικῶν δόγματα καὶ τὰ ὑπὸ τῶν φιλοσόφων περὶ ἀληθείας λέγειν  ἐπαγγελλόμενα.
<milestone unit="section" n="13" /> τοῦτο δὲ  πεποιήκαμεν μιμησάμενοί 
τε τὸν πρὸ ἡμῶν πολλοὺς  ὠφελήσαντα Πάνταινον, οὐκ  ὀλίγην ἐν ἐκείνοις  ἐσχηκότα παρασκευήν, καὶ τὸν νῦν ἐν τῷ  πρεσβυτερίῳ  καθεζόμενον Ἀλεξανδρέων Ἡρακλᾶν, ὅντινα  εὗρον παρὰ
<pb id="v.2.p.62" />
τῷ διδασκάλῳ τῶν φιλοσόφων μαθημάτων, ἤδη πέντε ἔτεσιν αὐτῷ  προσκαρτερήσαντα πρὶν ἢ ἐμὲ ἄρξασθαι ἀκούειν ἐκείνων τῶν λόγων: <milestone unit="section" n="14" />δἰ ὃν καὶ πρότερον κοινῇ ἐσθῆτι χρώμενος  ἀποδυσάμενος καὶ φιλόσοφον ἀναλαβὼν σχῆμα μέχρι τοῦ δεῦρο  τηρεῖ βιβλία τε Ἑλλήνων κατὰ δύναμιν οὐ παύεται  φιλολογῶν.</q> Καὶ ταῦτα μὲν αὐτῷ περὶ τῆς Ἑλληνικῆς ἀσκήσεως  ἀπολογουμένῳ εἴρηται:
<milestone unit="section" n="15" /> κατὰ τοῦτον δὲ τὸν χρόνον ἐπ̓ Ἀλεξανδρείας αὐτῷ τὰς διατριβὰς  ποιουμένῳ ἐπιστάς τις τῶν στρατιωτικῶν  ἀνεδίδου γράμματα Δημητρίῳ τε τῷ τῆς παροικίας ἐπισκόπῳ καὶ τῷ τότε τῆς Αἰγύπτου ἐπάρχῳ παρὰ τοῦ τῆς Ἀραβίας ἡγουμένου, ὡς ἂν μετὰ σπουδῆς ἁπάσης τὸν Ὠριγένην  πέμψοιεν  κοινωνήσοντα λόγων αὐτῷ. καὶ δὴ  ἀφικνεῖται ἐπὶ τὴν  Ἀραβίαν: οὐκ εἰς μακρὸν δὲ τὰ τῆς  ἀφίξεως εἰς πέρας  ἀγαγών, αὖθις ἐπὶ τὴν Ἀλεξάνδρειαν  ἐπανῄει.
<milestone unit="section" n="16" /> χρόνου δὲ μεταξὺ διαγενομένου, οὐ σμικροῦ κατὰ τὴν πόλιν ἀναρριπισθέντος πολέμου,  ὑπεξελθὼν τῆς Ἀλεξανδρείας, ᾔει μὲν ἐπὶ Παλαιστίνης, ἐν Καισαρείᾳ δὲ τὰς διατριβὰς ἐποιεῖτο: ἔνθα καὶ διαλέγεσθαι τάς
τε θείας  ἑρμηνεύειν γραφὰς ἐπὶ τοῦ κοινοῦ τῆς ἐκκλησίας οἱ τῇδε ἐπίσκοποι, καίτοι τῆς τοῦ πρεσβυτερίου χειροτονίας οὐδέπω  τετυχηκότα, αὐτὸν ἠξίουν: <milestone unit="section" n="17" />ὃ καὶ αὐτὸ γένοιτ̓ ἂν ἔκδηλον ἀφ̓ 
ὧν περὶ τοῦ Δημητρίου  γράφοντες Ἀλέξανδρος
ὁ Ἱεροσολύμων ἐπίσκοπος καὶ Θεόκτιστος ὁ Καισαρείας ὧδέ πως ἀπολογοῦνται. <q direct="unspecified">προσέθηκεν
δὲ τοῖς γράμμασιν ὅτι τοῦτο οὐδέποτε ἠκούσθη οὐδὲ νῦν γεγένηται, τὸ παρόντων ἐπισκόπων  λαϊκοὺς ὁμιλεῖν, οὐκ οἶδ̓ ὅπως  προφανῶς
<pb id="v.2.p.64" /> οὐκ ἀληθῆ λέγων.
<milestone unit="section" n="18" /> ὅπου γοῦν  εὑρίσκονται οἱ  ἐπιτήδειοι πρὸς τὸ ὠφελεῖν τοὺς ἀδελφούς, καὶ  παρακαλοῦνται τῷ λαῷ προσομιλεῖν ὑπὸ τῶν ἁγίων ἐπισκόπων, ὥσπερ ἐν  Λαράνδοις  Εὔελπις ὑπὸ  Νέωνος καὶ ἐν Ἰκονίῳ  Παυλῖνος ὑπὸ Κέλσου καὶ
ἐν Συνάδοις Θεόδωρος ὑπὸ Ἀττικοῦ, τῶν μακαρίων ἀδελφῶν. εἰκὸς δὲ καὶ ἐν ἄλλοις τόποις τοῦτο γίνεσθαι, ἡμᾶς δὲ μὴ εἰδέναι.</q> Τοῦτον καὶ ἔτι νέος ὢν ὁ δηλούμενος ἀνὴρ οὐ πρὸς μόνων τῶν συνήθων, ἀλλὰ καὶ τῶν ἐπὶ  ξένης ἐπισκόπων  ἐτιμᾶτο τὸν τρόπον.
<milestone unit="section" n="19" /> ἀλλὰ γὰρ αὖθις τοῦ Δημητρίου διὰ γραμμάτων αὐτὸν  ἀνακαλέσαντος
δἰ ἀνδρῶν τε διακόνων τῆς ἐκκλησίας  ἐπισπεύσαντος ἐπανελθεῖν εἰς τὴν Ἀλεξάνδρειαν, ἀφικόμενος τὰς συνήθεις  ἀπετέλει  σπουδάς.
</p>
</div2>

<div2 type="chapter" n="20" org="uniform" sample="complete">

<p><milestone unit="section" n="1" /> Ἤκμαζον δὲ κατὰ τοῦτο πλείους  λόγιοι
καὶ ἐκκλησιαστικοὶ ἄνδρες, ὧν καὶ ἐπιστολάς,
ἃς πρὸς ἀλλήλους  διεχάραττον, ἔτι νῦν σῳζομένας εὑρεῖν  εὔπορον: αἳ καὶ εἰς ἡμᾶς  ἐφυλάχθησαν ἐν
τῇ κατὰ  Αἰλίαν  βιβλιοθήκῃ, πρὸς τοῦ τηνικάδε τὴν αὐτόθι διέποντος ἐκκλησίαν Ἀλεξάνδρου  ἐπισκευασθείσῃ, ἀφ̓ ἧς καὶ αὐτοὶ τὰς ὕλας τῆς μετὰ χεῖρας ὑποθέσεως ἐπὶ ταὐτὸν συναγαγεῖν δεδυνήμεθα.
<milestone unit="section" n="2" />Τούτων Βήρυλλος σὺν ἐπιστολαῖς καὶ συγγραμμάτων διαφόρους φιλοκαλίας καταλέλοιπεν, ἐπίσκοπος
δ̓ οὗτος ἦν τῶν κατὰ Βόστραν Ἀράβων: ὡσαύτως δὲ καὶ Ἱππόλυτος, ἑτέρας που καὶ αὐτὸς προεστὼς ἐκκλησίας.
<milestone unit="section" n="3" />Ἦλθεν δὲ εἰς ἡμᾶς καὶ Γαΐου,  λογιωτάτου
<pb id="v.2.p.66" /> ἀνδρός, διάλογος, ἐπὶ Ῥώμης κατὰ Ζεφυρῖνον πρὸς  Πρόκλον τῆς κατὰ Φρύγας αἱρέσεως  ὑπερμαχοῦντα  κεκινημένος: ἐν ᾧ τῶν δἰ ἐναντίας τὴν περὶ τὸ  συντάττειν  καινὰς γραφὰς  προπέτειάν
τε καὶ τόλμαν ἐπιστομίζων, τῶν τοῦ ἱεροῦ ἀποστόλου  δεκατριῶν μόνων ἐπιστολῶν μνημονεύει, τὴν πρὸς Ἑβραίους μὴ  συναριθμήσας ταῖς λοιπαῖς, ἐπεὶ καὶ εἰς δεῦρο παρὰ Ῥωμαίων τισὶν οὐ  νομίζεται τοῦ ἀποστόλου τυγχάνειν.
</p>
</div2>

<div2 type="chapter" n="21" org="uniform" sample="complete">

<p><milestone unit="section" n="1" /> Ἀλλὰ γὰρ Ἀντωνῖνον ἔτη βασιλεύσαντα ἑπτὰ καὶ μῆνας ἓξ  Μακρῖνος διαδέχεται: τούτου
δ̓ ἐπ̓ ἐνιαυτὸν διαγενομένου, αὖθις ἕτερος Ἀντωνῖνος τὴν Ῥωμαίων ἡγεμονίαν παραλαμβάνει:
οὗ κατὰ τὸ πρῶτον ἔτος ὁ Ῥωμαίων ἐπίσκοπος Ζεφυρῖνος μεταλλάττει τὸν βίον, ὅλοις ὀκτωκαίδεκα  διακατασχὼν ἔτεσιν τὴν λειτουργίαν: <milestone unit="section" n="2" />μεθ̓ ὃν  Κάλλιστος τὴν ἐπισκοπὴν ἐγχειρίζεται, ὃς  ἐπιβιώσας ἔτεσιν πέντε,  Οὐρβανῷ τὴν λειτουργίαν καταλείπει.
Αὐτοκράτωρ Ἀλέξανδρος ἐπὶ τούτοις διαδέχεται
τὴν Ῥωμαίων ἀρχήν, ἐπὶ τέτταρσιν μόνοις ἔτεσιν Ἀντωνίνου διαγενομένου. ἐν τούτῳ δὲ καὶ ἐπὶ τῆς Ἀντιοχέων ἐκκλησίας Ἀσκληπιάδην  Φιλητὸς διαδέχεται.
<milestone unit="section" n="3" />Τοῦ δ̓ αὐτοκράτορος μήτηρ,  Μαμαία τοὔνομα,
εἰ καί τις ἄλλη  θεοσεβεστάτη γυνή, τῆς Ὠριγένους πανταχόσε βοωμένης φήμης, ὡς καὶ μέχρι τῶν αὐτῆς ἐλθεῖν  ἀκοῶν, περὶ πολλοῦ ποιεῖται τῆς τοῦ ἀνδρὸς θέας ἀξιωθῆναι καὶ τῆς ὑπὸ πάντων  θαυμαζομένης περὶ τὰ θεῖα συνέσεως αὐτοῦ πεῖραν λαβεῖν. <milestone unit="section" n="4" />ἐπ̓ Ἀντιοχείας δῆτα  διατρίβουσα, μετὰ στρατιωτικῆς δορυφορίας αὐτὸν ἀνακαλεῖται: παῤ
<pb id="v.2.p.68" />
ᾗ χρόνον διατρίψας πλεῖστά τε ὅσα εἰς τὴν τοὗ̣̣̓ κυρίου δόξαν καὶ τῆς τοῦ θείου διδασκαλείοὑ̣̣̓ ἀρετῆς ἐπιδειξάμενος, ἐπὶ τὰς συνήθεις ἔσπευδεν  διατριβάς.
</p>
</div2>

<div2 type="chapter" n="22" org="uniform" sample="complete">

<p><milestone unit="section" n="1" /> Τότε δῆτα καὶ Ἱππόλυτος συντάττων̣̣̔̓ μετὰ πλείστων ἄλλων ὑπομνημάτων καὶ τὸ Πεῥ̣̣̓ τοῦ πάσχα πεποίηται σύγγραμμα, ἐν ᾧ τῶν̣̣̔̓ χρόνων  ἀναγραφὴν ἐκθέμενος καί τινα κανόν̣̣̔̓  ἑκκαιδεκαετηρίδος περὶ τοῦ πάσχα προθείς, ἐπ̣̣̔̓
τὸ πρῶτον ἔτος αὐτοκράτορος Ἀλεξάνδρου τοὺς῾̣̣̓ χρόνους περιγράφει: τῶν δὲ λοιπῶν αὐτοῦ συγγραμμάτων
τὰ εἰς ἡμᾶς ἐλθόντα ἐστὶν τάδε: Εἰς῾̣̣̓
τὴν Ἑξαήμερον, Εἰς τὰ μετὰ τὴν Ἑξαήμερον̣̣̔̓
Πρὸς Μαρκίωνα, Εἰς τὸ Ἆισμα, Εἰς μέρη τοῦ ῾̣̣̓ Ἰεζεκιήλ, Περὶ τοῦ πάσχα, Πρὸς ἁπάσας τὰς῾̣̣̓ αἱρέσεις, πλεῖστά τε ἄλλα καὶ παρὰ πολλοῖς εὕροις῾̣̣̓
ἂν  σῳζόμενα.
</p>
</div2>

<div2 type="chapter" n="23" org="uniform" sample="complete">

<p><milestone unit="section" n="1" />Ἐξ ἐκείνου δὲ καὶ Ὠριγένει τῶν εἰς῾̣̣̓ τὰς θείας γραφὰς ὑπομνημάτων ἐγίνετο ἀρχἥ̣̣̓ Ἀμβροσίου παρορμῶντος αὐτὸν μυρίαις ὅσαις῾̣̣̓
οὐ προτροπαῖς ταῖς διὰ λόγων καὶ παρακλήσεσἱ̣̣̓ αὐτὸ μόνον, ἀλλὰ καὶ  ἀφθονωτάταις τῶν ἐπιτηδείων̣̣̔̓  χορηγίαις.
<milestone unit="section" n="2" />  ταχυγράφοι τε γὰρ αὐτῷ πλείους ῾̣̣̓ ἑπτὰ τὸν ἀριθμὸν παρῆσαν  ὑπαγορεύοντι, χρόνοις῾̣̣̓
τεταγμένοις ἀλλήλους  ἀμείβοντες, βιβλιογράφὁ̣̣̓
τε οὐχ  ἥττους ἅμα καὶ κόραις ἐπὶ τὸ καλλιγραφεῖν̣̣̔̓  ἠσκημέναις: ὧν ἁπάντων τὴν δέουσαν τῶν ἐπιτηδείων ἄφθονον περιουσίαν ὁ Ἀμβρόσιος  παρεστήσατο: ναὶ μὴν καὶ ἐν τῇ περὶ τὰ θεῖα λόγιὁ̣̣̓ ἀσκήσει τε καὶ σπουδῇ προθυμίαν  ἄφατον αὐτᾧ̣̣̓  συνεισέφερεν, ᾗ καὶ μάλιστα αὐτὸν προύτρεπεν̣̣̔̓ ἐπὶ τὴν τῶν ὑπομνημάτων σύνταξιν.
<pb id="v.2.p.70" /><milestone unit="section" n="3" />
Τούτων δὲ οὕτως ἐχόντων,  Οὐρβανὸν ἐπισκοπεύσαντα τῆς Ῥωμαίων ἐκκλησίας ἔτεσιν ὀκτὣ̣̣̓ διαδέχεται  Ποντιανός, τῆς δ̓ Ἀντιοχέων μετἃ̣̣̓  Φιλητὸν  Ζέβεννος: <milestone unit="section" n="4" />καθ̓ οὓς Ὠριγένης, ἐπειγούσης῾̣̣̓ χρείας ἐκκλησιαστικῶν ἕνεκα πραγμάτων ἐπὶ τὴν̣̣̔̓ Ἑλλάδα στειλάμενος τὴν διὰ Παλαιστίνης, πρεσβείου  χειροθεσίαν ἐν Καισαρείᾳ πρὸς τῶν τῇδἑ̣̣̓ ἐπισκόπων ἀναλαμβάνει. τὰ μὲν οὖν ἐπὶ τούτᾡ̣̣̓ περὶ αὐτοῦ  κεκινημένα τά τε ἐπὶ τοῖς κινηθεῖσιν̣̣̔̓  δεδογμένα τοῖς τῶν ἐκκλησιῶν προεστῶσιν ὅσἁ̣̣̓
τε ἄλλα ἀκμάζων περὶ τὸν θεῖον εἰσενήνεκτἁ̣̣̓ λόγον, ἰδίας δεόμενα συντάξεως, μετρίως ἐν τᾧ̣̣̓ δευτέρῳ ἧς ὑπὲρ αὐτοῦ πεποιήμεθα ἀπολογίας ἀνεγράψαμεν.
</p>
</div2>

<div2 type="chapter" n="24" org="uniform" sample="complete">

<p><milestone unit="section" n="1" />Ταῦτα δ̓ ἐκείνοις δέοι ἂν ἐπιθεῖναἱ̣̣̓
ὡς ἐν μὲν τῷ ἕκτῳ τῶν εἰς τὸ κατὰ Ἰωάννην̣̣̔̓ Ἐξηγητικῶν σημαίνει τὰ  πρότερα πέντε ἐπ̓ Ἀλεξανδρείας
ἔτ̓ ὄντα αὐτὸν συντάξαι, τῆς δ̓ εἰς τὃ̣̣̓ πᾶν εὐαγγέλιον αὐτὸ δὴ τοῦτο πραγματείας μόνὁ̣̣̓ δύο καὶ εἴκοσι εἰς ἡμᾶς περιῆλθον τόμοι:
<milestone unit="section" n="2" /> κατὰ δἓ̣̣̓
τὸ ἔνατον τῶν Εἰς τὴν Γένεσιν ῾δώδεκα δ̓ ἐστὶν̣̣̔̓
τὰ πάντἀ οὐ μόνον τοὺς πρὸ τοῦ  ἐνάτου δηλὁ̣̣̓ ἐπὶ τῆς Ἀλεξανδρείας  ὑπεμνηματίσθαι, καὶ εἰς῾̣̣̓ τοὺς πρώτους δὲ πέντε καὶ εἴκοσι  Ψαλμοὺς ἔτ̣̣̔̓
τε τὰ εἰς τοὺς  Θρήνους, ὧν εἰς ἡμᾶς ἐληλύθασιν̣̣̔̓ τόμοι πέντε, ἐν οἷς μέμνηται καὶ τῶν Περὶ ἀναστάσεως: δύο δ̓ ἐστὶν και ταῦτα. <milestone unit="section" n="3" />οὐ μὴν ἀλλἃ̣̣̓
καὶ τὰ Περὶ  ἀρχῶν πρὸ τῆς ἀπ̓ Ἀλεξανρδείας῾̣̣̓ μεταναστάσεως γράφει, καὶ τοὺς ἐπιγεγραμμένους῾̣̣̓
Στρωματεῖς, ὄντας τὸν ἀριθμὸν δέκα, ἐπὶ τῆς῾̣̣̓ αὐτῆς πόλεως κατὰ τὴν Ἀλεξάνδρου συντάττἑ̣̣̓
<pb id="v.2.p.72" /> βασιλείαν, ὡς καὶ τοῦτο  ὁλόγραφοι δηλοῦσιν αὐτοῦ πρὸ τῶν τόμων  ἐπισημειώσεις.
</p>
</div2>

<div2 type="chapter" n="25" org="uniform" sample="complete">

<p><milestone unit="section" n="1" />Τὸν μέν γε πρῶτον  ἐξηγούμενος  Ψαλμόν,  ἔκθεσιν πεποίηται τοῦ τῶν ἱερῶν γραφῶν τῆς παλαιᾶς διαθήκης  καταλόγου, ὧδέ πως γράφων κατὰ λέξιν: <q direct="unspecified">οὐκ  ἀγνοητέον δ̓ εἶναι τὰς ἐνδιαθήκους βίβλους, ὡς  Ἑβραῖοι παραδιδόασιν, δύο καὶ εἴκοσι,  ὅσος ἀριθμὸς τῶν παῤ αὐτοῖς  στοιχείων ἐστίν.</q><milestone unit="section" n="2" /> Εἶτα μετά τινα ἐπιφέρει λέγων: <q direct="unspecified">εἰσὶν δὲ αἱ εἴκοσι δύο βίβλοι καθ̓ Ἑβραίους  αἵδε: ἡ παῤ ἡμῖν Γένεσις  ἐπιγεγραμμένη, παρὰ δ̓ Ἑβραίοις ἀπὸ τῆς ἀρχῆς τῆς  βίβλου  Βρησιθ, ὅπερ ἐστὶν
῾ἐν ἀρχᾖ: Ἔξοδος,  Ουελλεσμωθ, ὅπερ ἐστὶν
῾ταῦτα τὰ ὀνόματἀ:  Λευιτικόν,  Ουϊκρα, ῾καὶ
ἐκάλεσεν̓:  Ἀριθμοί,  Αμμεσφεκωδειμ: Δευτερονόμιον,  Ελλεαδδεβαρειμ, ῾οὗτοι οἱ λόγοἰ: Ἰησοῦς υἱὸς Ναυῆ,  Ιωσουεβεννουν: Κριταί, Ῥούθ, παῤ αὐτοῖς ἐν ἑνί,  Σωφτειμ: Βασιλειῶν <num>α</num> <num>β</num>, παῤ αὐτοῖς ἕν, Σαμουηλ, ῾ὁ θεόκλητος᾿: Βασιλειῶν
<num>γ</num> <num>δ</num> ἐν ἑνί,  Ουαμμελχδαυιδ, ὅπερ ἐστὶν ῾βασιλεία
Δαυίδ̓: Παραλειπομένων <num>α</num> <num>β</num> ἐν ἑνί,  Δαβρηϊαμειν ὅπερ ἐστὶν ῾λόγοι ἡμερῶν̓:  Ἔζρας <num>α</num> <num>β</num> ἐν ἑνί,  Εζρα, ὅ ἐστιν ῾βοηθός᾿: βίβλος Ψαλμῶν,
Σφαρθελλειμ: Σολομῶνος  παροιμίαι,  Μελωθ: Ἐκκλησιαστής,  Κωελθ: Ἆισμα ᾀσμάτων ῾οὐ γάρ, ὡς  ὑπολαμβάνουσίν τινες,  Ἄισματα ᾀσμάτων̓,  Σιρασσιρειμ: Ἡσαΐας,  Ιεσσια: Ἱερεμίας σὺν  Θρήνοις καὶ τῇ  Ἐπιστολῇ ἐν ἑνί,  Ιερεμια: Δανιήλ,  Δανιηλ: Ἰεζεκιήλ,  Ιεζεκιηλ: Ἰώβ,  Ιωβ:
<pb id="v.2.p.74" />  Ἐσθήρ,  Εσθηρ. ἔξω δὲ τούτων ἐστὶ τὰ  Μακκαβαϊκά, ἅπερ ἐπιγέγραπται  Σαρβηθσαβαναιελ.</q><milestone unit="section" n="3" /> Ταῦτα μὲν οὖν ἐν τῷ προειρημένῳ τίθησι 
συγγράμματι: ἐν δὲ τῷ πρώτῳ τῶν εἰς τὸ κατὰ Ματθαῖον, τὸν ἐκκλησιαστικὸν φυλάττων κανόνα,
μόνα τέσσαρα εἰδέναι εὐαγγέλια μαρτύρεται, ὧδέ πως γράφων: <q direct="unspecified">ὡς<milestone unit="section" n="4" /> ἐν παραδόσει μαθὼν περὶ 
τῶν τεσσάρων εὐαγγελίων, ἃ καὶ μόνα  ἀναντίρρητά ἐστιν ἐν τῇ ὑπὸ τὸν οὐρανὸν ἐκκλησίᾳ τοῦ θεοῦ, ὅτι πρῶτον μὲν γέγραπται τὸ κατὰ τόν ποτε  τελώνην, ὕστερον δὲ ἀπόστολον Ἰησοῦ Χριστοῦ Ματθαῖον,  ἐκδεδωκότα αὐτὸ τοῖς ἀπὸ  Ἰουδαϊσμοῦ  πιστεύσασιν, γράμμασιν Ἑβραϊκοϊς  συντεταγμένον:
<milestone unit="section" n="5" /> δεύτερον δὲ τὸ κατὰ Μάρκον, ὡς Πέτρος  ὑφηγήσατο αὐτῷ, ποιήσαντα, ὃν καὶ υἱὸν ἐν τῇ καθολικῇ
 <note place="unspecified" anchored="yes"><bibl default="NO">1 πετ. 5, 13</bibl></note> ἐπιστολῇ διὰ τούτων ὡμολόγησεν φάσκων ῾ἀσπάζεται ὑμᾶς ἡ ἐν Βαβυλῶνι συνεκλεκτὴ καὶ Μάρκος
ὁ υἱός μου ᾿:<milestone unit="section" n="6" /> καὶ τρίτον τὸ κατὰ Λουκᾶν, τὸ 
 <note place="unspecified" anchored="yes"><bibl default="NO">σεε 2 ξορ. 8, 18</bibl></note> ὑπὸ Παύλου  ἐπαινούμενον εὐαγγέλιον τοῖς ἀπὸ τῶν ἐθνῶν  πεποιηκότα: ἐπὶ πᾶσιν τὸ κατὰ Ἰωάννην.</q><milestone unit="section" n="7" /> Καὶ ἐν τῷ πέμπτῳ δὲ τῶν εἰς τὸ κατὰ Ἰωάννην Ἐξηγητικῶν ὁ αὐτὸς ταῦτα περὶ τῶν ἐπιστολῶν
 <note place="unspecified" anchored="yes"><bibl default="NO">2 ξορ. 3, 6</bibl></note> τῶν ἀποστόλων φησίν: <q direct="unspecified">ὁ δὲ  ἱκανωθεὶς διάκονος γενέσθαι τῆς καινῆς διαθήκης, οὐ γράμματος, ἀλλὰ πνεύματος, Παῦλος, ὁ  πεπληρωκὼς τὸ
 <note place="unspecified" anchored="yes"><bibl default="NO">ρομ. 15, 19</bibl></note> εὐαγγέλιον ἀπὸ Ἱερουσαλὴμ καὶ κύκλῳ μέχρι τοῦ Ἰλλυρικοῦ, οὐδὲ πάσαις ἔγραψεν αἷς ἐδίδαξεν ἐκκλησίαις, ἀλλὰ καὶ αἷς ἔγραψεν,  ὀλίγους  στίχους
<pb id="v.2.p.76" />
 <note place="unspecified" anchored="yes"><bibl default="NO">ματτ. 16, 18</bibl></note> ἐπέστειλεν.
<milestone unit="section" n="8" /> Πέτρος δέ, ἐφ̓ ᾧ  οἰκοδομεῖται 
ἡ Χριστοῦ ἐκκλησία, ἧς  πύλαι  Ἅιδου οὐ  κατισχύσουσιν, μίαν ἐπιστολὴν ὁμολογουμένην καταλέλοιπεν, ἔστω δὲ καὶ δευτέραν:  ἀμφιβάλλεται
 <note place="unspecified" anchored="yes"><bibl default="NO">Jοην 13, 25</bibl></note> γάρ. <milestone unit="section" n="9" />τί δεῖ περὶ τοῦ  ἀναπεσόντος ἐπὶ τὸ στῆθος λέγειν τοῦ Ἰησοῦ, Ἰωάννου, ὃς εὐαγγέλιον ἓν καταλέλοιπεν, ὁμολογῶν δύνασθαι τοσαῦτα  ποιήσειν 
 <note place="unspecified" anchored="yes"><bibl default="NO">Jοην 21, 25</bibl></note> ἃ οὐδ̓ ὁ  κόσμος χωρῆσαι ἐδύνατο, ἔγραψεν
 <note place="unspecified" anchored="yes"><bibl default="NO">ρεϝ. 10, 3, 4</bibl></note> δὲ καὶ τὴν Ἀποκάλυψιν,  κελευσθεὶς  σιωπῆσαι καὶ μὴ γράψαι τὰς τῶν ἑπτὰ  βροντῶν φωνάς;
<milestone unit="section" n="10" /> καταλέλοιπεν καὶ ἐπιστολὴν πάνυ ὀλίγων στίχων, ἔστω δὲ καὶ δευτέραν καὶ τρίτην: ἐπεὶ οὐ πάντες φασὶν  γνησίους εἶναι ταύτας: πλὴν  οὔκ εἰσιν στίχων  ἀμφότεραι  ἑκατόν.</q><milestone unit="section" n="11" /> Ἔτι πρὸς τούτοις περὶ τῆς Πρὸς Ἑβραίους ἐπιστολῆς ἐν ταῖς εἰς αὐτὴν  Ὁμιλίαις ταῦτα διαλαμβάνει: <q direct="unspecified">ὅτι ὁ  χαρακτὴρ τῆς λέξεως τῆς Πρὸς Ἑβραίους  ἐπιγεγραμμένης ἐπιστολῆς οὐκ
 <note place="unspecified" anchored="yes"><bibl default="NO">2 ξορ. 11, 6</bibl></note> ἔχει τὸ ἐν λόγῳ ἰδιωτικὸν τοῦ ἀποστόλου, ὁμολογήσαντος ἑαυτὸν  ἰδιώτην εἶναι τῷ λόγῳ, τοῦτ̓ ἐστὶν
τῇ  φράσει, ἀλλ̓ ἐστὶν ἡ ἐπιστολὴ  συνθέσει τῆς λέξεως  Ἑλληνικωτέρα, πᾶς ὁ ἐπιστάμενος κρίνειν  φράσεων διαφορὰς  ὁμολογήσαι ἄν.
<milestone unit="section" n="12" /> πάλιν τε αὖ ὅτι τὰ νοήματα τῆς ἐπιστολῆς  θαυμάσιά ἐστιν
καὶ οὐ δεύτερα τῶν ἀποστολικῶν ὁμολογουμένων γραμμάτων, καὶ τοῦτο ἂν  συμφήσαι εἶναι ἀληθὲς πᾶς ὁ  προσέχων τῇ  ἀναγνώσει τῇ ἀποστολικῇ.</q><milestone unit="section" n="13" /> Τούτοις μεθ̓ ἕτερα ἐπιθέρει λέγων: <q direct="unspecified">ἐγὼ δὲ ἀποφαινόμενος εἴποιμ̓ ἂν ὅτι τὰ μὲν νοήματα τοῦ ἀποστόλου ἐστίν, ἡ δὲ  φράσις καὶ ἡ  σύνθεσις  ἀπομνημονεύσαντός τινος τὰ ἀποστολικὰ καὶ ὥσπερ σχολιογραφήσαντός τινος τὰ εἰρημένα ὑπὸ
<pb id="v.2.p.78" /> τοῦ διδασκάλου, εἴ τις οὖν ἐκκλησία ἔχει ταύτην τὴν ἐπιστολὴν ὡς Παύλου, αὕτη  εὐδοκιμείτω καὶ ἐπὶ τούτῳ: οὐ γὰρ εἰκῇ οἱ ἀρχαῖοι ἄνδρες ὡς Παύλου αὐτὴν παραδεδώκασιν.
<milestone unit="section" n="14" /> τίς δὲ ὁ γράψας τὴν ἐπιστολήν, τὸ μὲν ἀληθὲς θεὸς οἶδεν, ἡ δὲ εἰς ἡμᾶς  φθάσασα ἱστορία ὑπὸ τινῶν μὲν λεγόντων
ὅτι Κλήμης, ὁ γενόμενος ἐπίσκοπος Ῥωμαίων, ἔγραψεν τὴν ἐπιστολήν, ὑπὸ τινῶν δὲ ὅτι Λουκᾶς,
ὁ γράψας τὸ εὐαγγέλιον καὶ τὰς Πράξεις.</q> </p>
</div2>

<div2 type="chapter" n="26" org="uniform" sample="complete">

<p><milestone unit="section" n="1" />Ἀλλὰ ταῦτα μὲν ὧδε ἐχέτω:
 ἔτος δ̓ 
ἦν τοῦτο δέκατον τῆς δηλουμένης ἡγεμονίας, καθ̓
ὃ τὴν ἀπ̓ Ἀλεξανδρείας  μετανάστασιν ἐπὶ τὴν Καισάρειαν ὁ Ὠριγένης ποιησάμενος,  Ἡρακλᾷ
τὸ τῆς κατηχήσεως τῶν αὐτόθι διδασκαλεῖον καταλείπει: οὐκ εἰς μακρὸν δὲ καὶ Δημήτριος ὁ
τῆς Ἀλεξανδρέων ἐκκλησίας ἐπίσκοπος τελευτᾷ,
ἐφ̓ ὅλοις ἔτεσι  τρισὶ καὶ τεσσαράκοντα τῇ λειτουργίᾳ  διαρκέσας: διαδέχεται δ̓ αὐτὸν ὁ Ἡρακλᾶς.
</p>
</div2>

<div2 type="chapter" n="27" org="uniform" sample="complete">

<p><milestone unit="section" n="1" />  Διέπρεπεν δ̓ ἐν τούτῳ Φιρμιλιανός, Καισαρείας τῆς Καππαδοκῶν ἐπίσκοπος, τοσαύτην εἰσάγων περὶ τὸν Ὠριγένην σπουδήν, ὡς τοτὲ μὲν
αὐτὸν ἀμφὶ τὰ κατ̓ αὐτὸν  κλίματα εἰς τὴν τῶν ἐκκλησιῶν ὠφέλειαν  ἐκκαλεῖσθαι, τοτὲ δὲ ὡς αὐτὸν ἐπὶ τὴν Ἰουδαίαν  στέλλεσθαι καί τινας αὐτῷ  συνδιατρίβειν χρόνους τῆς εἰς τὰ θεῖα  βελτιώσεως ἕνεκα. οὐ μὴν ἀλλὰ καὶ ὁ τῆς Ἱεροσολύμων προεστὼς Ἀλέξανδρος  Θεόκτιστός τε ὁ κατὰ Καισάρειαν τὸν πάντα χρόνον  προσανέχοντες αὐτῷ, οἷα διδασκάλῳ μόνῳ, τὰ τῆς τῶν θείων γραφῶν ἑρμηνείας καὶ τὰ λοιπὰ τοῦ ἐκκλησιαστικοῦ λόγου πράττειν συνεχώρουν.
</p>
</div2>

<div2 type="chapter" n="28" org="uniform" sample="complete">

<p><milestone unit="section" n="1" />  Τόν γε μὴν Ῥωμαίων αὐτοκράτορα 
<pb id="v.2.p.80" /> Ἀλέξανδρον τρισὶν ἐπὶ δέκα ἔτεσιν τὴν ἀρχὴν διανύσαντα Μαξιμῖνος Καῖσαρ διαδέχεται: ὃς δὴ κατὰ  κότον τὸν πρὸς τὸν Ἀλεξάνδρου οἶκον, ἐκ πλειόνων πιστῶν  συνεστῶτα, διωγμὸν ἐγείρας, τοὺς τῶν ἐκκλησιῶν ἄρχοντας μόνους ὡς αἰτίους τῆς κατὰ τὸ εὐαγγέλιον διδασκαλίας ἀναιρεῖσθαι προστάττει. τότε καὶ Ὠριγένης τὸν Περὶ μαρτυρίου συντάττει,  Ἀμβροσίῳ καὶ  Πρωτοκτήτῳ πρεσβυτέρῳ τῆς ἐν Καισαρεία παροικίας  ἀναθεὶς
τὸ σύγγραμμα, ὅτι δὴ ἄμφω  περίστασις οὐχ ἡ  τυχοῦσα ἐν τῷ διωγμῷ κατειλήφει: ἐν ᾗ καὶ διαπρέψαι κατέχει λόγος ἐν ὁμολογίᾳ τοὺς ἄνδρας,
οὐ πλείονος ἢ  τριετοῦς χρόνου τῷ Μαξιμίνῳ διαγενομένου. σεσημείωται δὲ τουτονὶ τοῦ διωγμοῦ τὸν καιρὸν ἔν τε τῷ δευτέρῳ καὶ εἰκοστῷ τῶν εἰς τὸ κατὰ Ἰωάννην Ἐξηγητικῶν καὶ ἐν διαφόροις ἐπιστολαῖς Ὠριγένης.
</p>
</div2>

<div2 type="chapter" n="29" org="uniform" sample="complete">

<p><milestone unit="section" n="1" /> Γορδιανοῦ δὲ μετὰ Μαξιμῖνον τὴν Ῥωμαίων ἡγεμονίαν διαδεξαμένου, τῆς κατὰ Ῥώμην ἐκκλησίας  Ποντιανὸν ἔτεσιν ἓξ ἐπισκοπεύσαντα διαδέχεται  Ἀντέρως καὶ τοῦτον  Φαβιανός, ἐπὶ μῆνα τῇ λειτουργίᾳ  διακονησάμενον, <milestone unit="section" n="2" />ἐξ  ἀγροῦ φασιν τὸν  Φαβιανὸν μετὰ τὴν  Ἀντέρωτος τελευτὴν
ἅμ̓ ἑτέροις  συνελθόντα  ἐπιχωριάζειν τῇ Ῥώμῃ, ἔνθα παραδοξότατα πρὸς τῆς θείας καὶ οὐρανίου χάριτος ἐπὶ τὸν κλῆρον  παρεληλυθέναι.
<milestone unit="section" n="3" /> τῶν γὰρ ἀδελφῶν ἁπάντων χειροτονίας ἕνεκεν τῆς τοῦ μέλλοντος διαδέξασθαι τὴν ἐπισκοπὴν συγκεκροτημένων πλείστων τε ἐπιφανῶν καὶ ἐνδόξων ἀνδρῶν τοῖς πολλοῖς ἐν ὑπονοίᾳ ὑπαρχόντων, ὁ  Φαβιανὸς παρὼν οὐδενὸς μὲν ἀνθρώπων εἰς διάνοιαν ᾔει, ὅμως δ̓ οὖν ἀθρόως ἐκ  μετεώρου  περιστερὰν  καταπτᾶσαν
<pb id="v.2.p.82" />
ἐπικαθεσθῆναι τῇ αὐτοῦ κεφαλῇ μνημονεύουσιν,  μίμημα  ἐνδεικνυμένην τῆς ἐπὶ τὸν σωτῆρα
 <note place="unspecified" anchored="yes"><bibl default="NO">λυκε 3, 22</bibl></note> τοῦ ἁγίου πνεύματος ἐν εἴδει  περιστερᾶς  καθόδου:
<milestone unit="section" n="4" />ἐφ̓ ᾧ τὸν πάντα λαόν, ὥσπερ ὑφ̓ ἑνὸς πνεύματος θείου κινηθέντα, προθυμίᾳ πάσῃ καὶ μιᾷ ψυχῇ ἄξιον ἐπιβοῆσαι καὶ  ἀμελλήτως ἐπὶ τὸν θρόνον τῆς ἐπισκοπῆς λαβόντας αὐτὸν ἐπιθεῖναι.
Τότε δὴ καὶ τοῦ κατ̓ Ἀντιόχειαν ἐπισκόπου  Ζεβέννου τὸν βίον μεταλλάξαντος,  Βαβυλᾶς τὴν ἀρχὴν διαδέχεται, ἔν τε Ἀλεξανδρείᾳ μετὰ Δημήτριον Ἡρακλᾶ τὴν λειτουργίαν  παρειληφότος, τῆς
τῶν αὐτόθι κατηχήσεως τὴν διατριβὴν διαδέχεται Διονύσιος, εἷς καὶ οὗτος τῶν Ὠριγένους γενόμενος φοιτητῶν.
</p>
</div2>

<div2 type="chapter" n="30" org="uniform" sample="complete">

<p><milestone unit="section" n="1" />Τῷ δὲ Ὠριγένει ἐπὶ τῆς Καισαρείας τὰ συνήθη  πράττοντι πολλοὶ προσῄεσαν οὐ μόνον τῶν ἐπιχωρίων, ἀλλὰ καὶ τῆς ἀλλοδαπῆς μυρίοι  φοιτηταὶ τὰς  πατρίδας  ἀπολιπόντες: ὧν ἐπισήμους μάλιστα ἔγνωμεν  Θεόδωρον, ὃς ἦν αὐτὸς οὗτος
ὁ καθ̓ ἡμᾶς ἐπισκόπων διαβόητος Γρηγόριος, τόν
τε τούτου ἀδελφὸν  Ἀθηνόδωρον, οὓς ἀμφὶ τὰ Ἑλλήνων καὶ τὰ Ῥωμαίων μαθήματα δεινῶς  ἐπτοημένους, φιλοσοφίας αὐτοῖς  ἐνεὶς  ἔρωτα, τῆς προτέρας σπουδῆς τὴν θείαν ἄσκησιν  ἀντικαταλλάξασθαι  προυτρέψατο: πέντε δὲ ὅλοις ἔτεσιν αὐτῷ  συγγενόμενοι, τοσαύτην ἀπηνέγκαντο περὶ τὰ θεῖα  βελτίωσιν, ὡς ἔτι νέους ἄμφω ἐπισκοπῆς τῶν κατὰ Πόντον ἐκκλησιῶν ἀξιωθῆναι.
</p>
</div2>

<div2 type="chapter" n="31" org="uniform" sample="complete">

<p><milestone unit="section" n="1" />Ἐν τούτῳ καὶ Ἀφρικανὸς ὁ τῶν  ἐπιγεγραμμένων  Κεστῶν συγγραφεὺς ἐγνωρίζετο. ἐπιστολὴ τούτου Ὠριγένει γραφεῖσα φέρεται,  ἀποροῦντος ὡς νόθου καὶ  πεπλασμένης οὔσης τῆς
<pb id="v.2.p.84" />
ἐν τῷ Δανιὴλ κατὰ  Σουσάνναν ἱστορίας: πρὸς ἣν Ὠριγένης  ἀντιγράφει πληρέστατα.
<milestone unit="section" n="2" /> τοῦ δ̓ αὐτοῦ Ἀφρικανοῦ καὶ ἄλλα τὸν ἀριθμὸν πέντε  Χρονογραφιῶν ἦλθεν εἰς ἡμᾶς ἐπ̓ ἀκριβὲς πεπονημένα σπουδάσματα: ἐν οἷς φησιν ἑαυτὸν πορείαν στείλασθαι ἐπὶ τὴν Ἀλεξάνδρειαν διὰ πολλὴν τοῦ Ἡρακλᾶ  φήμην, ὃν ἐπὶ λόγοις φιλοσόφοις καὶ τοῖς ἄλλοις Ἑλλήνων μαθήμασιν εὖ μάλα  διαπρέψαντα, τὴν ἐπισκοπὴν τῆς αὐτόθι ἐκκλησίας ἐγχειρισθῆναι ἐδηλώσαμεν. καὶ ἑτέρα δὲ τοῦ αὐτοῦ Ἀφρικανοῦ φέρεται ἐπιστολὴ πρὸς  Ἀριστείδην, περὶ τῆς νομιζομένης διαφωνίας τῶν παρὰ Ματθαίῳ τε καὶ Λουκᾷ τοῦ Χριστοῦ  γενεαλογιῶν: ἐν ᾗ σαφέστατα τὴν  συμφωνίαν τῶν εὐαγγελιστῶν παρίστησιν ἐξ ἱστορίας εἰς αὐτὸν κατελθούσης, ἣν κατὰ καιρὸν ἐν
τῷ πρώτῳ τῆς μετὰ χεῖρας ὑποθέσεως προλαβὼν  ἐξεθέμην.
</p>
</div2>

<div2 type="chapter" n="32" org="uniform" sample="complete">

<p><milestone unit="section" n="1" /> Καὶ Ὠριγένει δὲ κατὰ τοῦτον τὸν χρόνον τὰ εἰς τὸν Ἡσαΐαν, ἐν ταὐτῷ δὲ καὶ τὰ
εἰς τὸν Ἰεζεκιὴλ συνετάττετο: ὧν εἰς μὲν τὸ τρίτον
 <note place="unspecified" anchored="yes"><bibl default="NO">ις. 30. 6, ῾λχχ̓.</bibl></note> μέρος τοῦ Ἡσαΐου μέχρι τῆς ὁράσεως τῶν  τετραπόδων τῶν ἐν τῇ ἐρήμῳ τριάκοντα εἰς ἡμᾶς περιῆλθον τόμοι, εἰς δὲ τὸν Ἰεζεκιὴλ πέντε καὶ εἴκοσι, οὓς καὶ μόνους εἰς τὸν πάντα πεποίηται προφήτην.
<milestone unit="section" n="2" /> γενόμενος δὲ τηνικάδε ἐν Ἀθήναις,  περαίνει μὲν τὰ εἰς τὸν Ἰεζεκιήλ, τῶν δ̓ εἰς τὸ Ἆισμα τῶν ᾀσμάτων ἄρχεται, καὶ  πρόεισίν γε αὐτόθι μέχρι τοῦ  πέμπτου συγγράμματος: ἐπανελθὼν
δ̓ ἐπὶ τὴν Καισάρειαν καὶ ταῦτα εἰς πέρας, δέκα ὄντα τὸν ἀριθμόν, ἄγει. <milestone unit="section" n="3" />τί δεῖ τῶν λόγων τἀνδρὸς ἐπὶ τοῦ παρόντος τὸν ἀκριβῆ κατάλογον ποιεῖσθαι, ἰδίας  δεόμενον σχολῆς; ὃν καὶ ἀνεγράψαμεν
<pb id="v.2.p.86" /> ἐπὶ τῆς τοῦ Παμφίλου βίου τοῦ καθ̓ ἡμᾶς ἱεροῦ μάρτυρος ἀναγραφῆς, ἐν ᾗ τὴν περὶ τὰ θεῖα σπουδὴν τοῦ Παμφίλου  ὁπόση τις γεγόνοι,  παριστῶντες, τῆς συναχθείσης αὐτῷ τῶν τε Ὠριγένους καὶ τῶν ἄλλων ἐκκλησιαστικῶν συγγραφέων βιβλιοθήκης τοὺς  πίνακας  παρεθέμην, ἐξ ὧν ὅτῳ φίλον, πάρεστιν  ἐντελέστατα τῶν Ὠριγένους πόνων
τὰ εἰς ἡμᾶς ἐλθόντα διαγνῶναι. νυνὶ δὲ  πορευτέον ἐπὶ τὴν τῆς ἱστορίας ἀκολουθίαν.
</p>
</div2>

<div2 type="chapter" n="33" org="uniform" sample="complete">

<p><milestone unit="section" n="1" /> Βήρυλλος ὁ μικρῷ πρόσθεν δεδηλωμένος  Βόστρων τῆς Ἀραβίας ἐπίσκοπος, τὸν ἐκκλησιαστικὸν  παρεκτρέπων κανόνα,  ξένα τινὰ τῆς πίστεως  παρεισφέρειν ἐπειρᾶτο, τὸν σωτῆρα καὶ κύριον ἡμῶν λέγειν  τολμῶν μὴ  προϋφεστάναι κατ̓ ἰδίαν οὐσίας περιγραφὴν πρὸ τῆς εἰς ἀνθρώπους  ἐπιδημίας μηδὲ μὴν θεότητα ἰδίαν ἔχειν, ἀλλ̓
ἐμπολιτευομένην αὐτῷ μόνην τὴν πατρικήν.
<milestone unit="section" n="2" /> ἐπὶ τούτῳ πλείστων ἐπισκόπων ζητήσεις καὶ διαλόγους πρὸς τὸν ἄνδρα πεποιημένων, μεθ̓ ἑτέρων παρακληθεὶς Ὠριγένης  κάτεισι μὲν εἰς ὁμιλίαν τὰ πρῶτα
τῷ ἀνδρί, τίνα νοῦν ἔχοι, ἀποπειρώμενος, ὡς
δ̓ ἔγνω ὅ τι καὶ  λέγοι, εὐθύνας μὴ  ὀρθοδοξοῦντα λογισμῷ τε πείσας, τῇ περὶ τοῦ δόγματος  ἐφίστησιν ἀληθείᾳ ἐπί τε τὴν προτέραν ὑγιῆ δόξαν  ἀποκαθίστησιν.
<milestone unit="section" n="3" /> καὶ φέρεταί γε εἰς ἔτι νῦν  ἔγγραφα τοῦ 
τε Βηρύλλου καὶ τῆς δἰ αὐτὸν γενομένης συνόδου, ὁμοῦ τὰς Ὠριγένους πρὸς αὐτὸν ζητήσεις καὶ τὰς  λεχθείσας ἐπὶ τῆς αὐτοῦ παροικίας διαλέξεις ἕκαστά τε τῶν τότε πεπραγμένων περιέχοντα. <milestone unit="section" n="4" />καὶ ἄλλα μὲν οὖν μυρία Ὠριγένους πέρι μνήμῃ παραδιδόασιν τῶν καθ̓ ἡμᾶς οἱ πρεσβύτεροι, ἃ καὶ  παρήσειν μοι δοκῶ,
<pb id="v.2.p.88" />
οὐ τῆς  ἐνεστώσης  ἐχόμενα πραγματείας: ὅσα δὲ ἀναγκαῖα τῶν περὶ αὐτὸν διαγνῶναι ἦν, ταῦτα καὶ ἐκ τῆς ὑπὲρ αὐτοῦ  πεπονημένης ἡμῖν τε καὶ
τῷ καθ̓ ἡμᾶς ἱερῷ μάρτυρι  Παμφίλῳ ἀπολογίας πάρεστιν ἀναλέξασθαι, ἣν τῶν  φιλαιτίων ἕνεκα  συμπονήσαντες ἀλλήλοις διὰ σπουδῆς πεποιήμεθα.
</p>
</div2>

<div2 type="chapter" n="34" org="uniform" sample="complete">

<p><milestone unit="section" n="1" />  Ἔτεσιν δὲ ὅλοις ἓξ Γορδιανοῦ τὴν Ῥωμαίων διανύσαντος ἡγεμονίαν, Φίλιππος ἅμα παιδὶ  Φιλίππῳ τὴν ἀρχὴν διαδέχεται. τοῦτον κατέχει λόγος Χριστιανὸν ὄντα ἐν ἡμέρᾳ τῆς ὑστάτης τοῦ πάσχα  παννυχίδος τῶν ἐπὶ τῆς ἐκκλησίας εὐχῶν τῷ πλήθει μετασχεῖν  ἐθελῆσαι,
οὐ πρότερον δὲ ὑπὸ τοῦ τηνικάδε προεστῶτος ἐπιτραπῆναι  εἰσβαλεῖν, ἢ ἐξομολογήσασθαι καὶ τοῖς
ἐν  παραπτώμασιν  ἐξεταζομένοις μετανοίας τε χώραν  ἴσχουσιν ἑαυτὸν καταλέξαι: ἄλλως γὰρ μὴ
ἄν ποτε πρὸς αὐτοῦ, μὴ οὐχὶ τοῦτο ποιήσαντα, διὰ πολλὰς τῶν κατ̓ αὐτὸν αἰτίας  παραδεχθῆναι.
καὶ πειθαρχῆσαί γε προθύμως λέγεται, τὸ γνήσιον
καὶ  εὐλαβὲς τῆς περὶ τὸν θεῖον φόβον διαθέσεως ἔργοις  ἐπιδεδειγμένον.
</p>
</div2>

<div2 type="chapter" n="35" org="uniform" sample="complete">

<p><milestone unit="section" n="1" /> Τρίτον δὲ τούτῳ ἔτος ἦν, καθ̓ ὃ μεταλλάξαντος Ἡρακλᾶ τὸν βίον ἐπὶ δέκα ἓξ ἔτεσιν
τῆς προστασίας τῶν κατ̓ Ἀλεξάνδρειαν ἐκκλησιῶν, τὴν ἐπισκοπὴν Διονύσιος ὑπολαμβάνει.
</p>
</div2>

<div2 type="chapter" n="36" org="uniform" sample="complete">

<p><milestone unit="section" n="1" /> Τότε δῆτα, οἷα καὶ εἰκὸς ἦν, πληθυούσης 
θυούσης τῆς πίστεως  πεπαρρησιασμένου τε τοῦ
καθ̓ ἡμᾶς παρὰ πᾶσιν λόγου, ὑπὲρ τὰ  ἑξήκοντά φασιν ἔτη τὸν Ὠριγένην γενόμενον, ἅτε δὴ μεγίστην ἤδη  συλλεξάμενον ἐκ τῆς μακρᾶς  παρασκευῆς ἕξιν, τὰς ἐπὶ τοῦ κοινοῦ λεγομένας αὐτῷ διαλέξεις
<pb id="v.2.p.90" />  ταχυγράφοις μεταλαβεῖν  ἐπιτρέψαι, οὐ πρότερόν ποτε τοῦτο γενέσθαι  συγκεχωρηκότα.
<milestone unit="section" n="2" />Ἐν τούτῳ καὶ τὰ πρὸς τὸν ἐπιγεγραμμένον καθ̓ ἡμῶν Κέλσου τοῦ  Ἐπικουρείου  Ἀληθῆ λόγον ὀκτὼ τὸν ἀριθμὸν συγγράμματα συντάττει καὶ τοὺς εἰς τὸ κατὰ Ματθαῖον εὐαγγέλιον εἴκοσι πέντε  τόμους τούς τε εἰς τοὺς δώδεκα προφήτας,
ἀφ̓ ὧν μόνους εὕρομεν πέντε καὶ εἴκοσι.
<milestone unit="section" n="3" /> φέρεται 
δὲ αὐτοῦ καὶ πρὸς αὐτὸν βασιλέα Φίλιππον ἐπιστολὴ
καὶ ἄλλη πρὸς τὴν τούτου  γαμετὴν  Σευήραν  διάφοροί τε ἄλλαι πρὸς διαφόρους: ὧν  ὁπόσας σποράδην παρὰ διαφόροις  σωθείσας συναγαγεῖν δεδυνήμεθα, ἐν ἰδίαις τόμων  περιγραφαῖς, ὡς ἂν μηκέτι  διαρρίπτοιντο, κατελέξαμεν, τὸν ἑκατὸν ἀριθμὸν  ὑπερβαινούσας.
<milestone unit="section" n="4" /> γράφει δὲ καὶ  Φαβιανῷ 
τῷ κατὰ Ῥώμην ἐπισκόπῳ ἑτέροις τε πλείστοις ἄρχουσιν ἐκκλησιῶν περὶ τῆς κατ̓ αὐτὸν ὀρθοδοξίας: ἔχεις καὶ τούτων τὰς ἀποδείξεις ἐν ἕκτῳ τῆς γραφείσης ἡμῖν περὶ τοῦ ἀνδρὸς ἀπολογίας.
</p>
</div2>

<div2 type="chapter" n="37" org="uniform" sample="complete">

<p><milestone unit="section" n="1" /> Ἄλλοι δ̓ αὖ πάλιν ἐπὶ τῆς Ἀραβίας 
κατὰ τὸν δηλούμενον  ἐπιφύονται χρόνον δόγματος  ἀλλοτρίου τῆς ἀληθείας εἰσηγηταί, οἳ ἔλεγον τὴν  ἀνθρωπείαν ψυχὴν τέως μὲν κατὰ τὸν  ἐνεστῶτα καιρὸν ἅμα τῇ  τελευτῇ  συναποθνῄσκειν τοῖς σώμασιν καὶ  συνδιαφθείρεσθαι, αὖθις δέ ποτε κατὰ τὸν τῆς ἀναστάσεως καιρὸν σὺν αὐτοῖς  ἀναβιώσεσθαι.
καὶ δὴ καὶ τότε συγκροτηθείσης οὐ σμικρᾶς συνόδου, πάλιν Ὠριγένης παρακληθεὶς
καὶ ἐνταῦθα  κινήσας τε λόγους ἐπὶ τοῦ κοινοῦ περὶ
τοῦ ζητουμένου, οὕτως ἠνέχθη ὡς  μετατεθῆναι τὰς τῶν πρότερον  ἐσφαλμένων διανοίας.
</p>
</div2>

<div2 type="chapter" n="38" org="uniform" sample="complete">

<p><milestone unit="section" n="1" /> Τότε δὲ καὶ ἄλλης διαστροφῆς  κατάρχεται 
<pb id="v.2.p.92" />
ἡ τῶν Ἑλκεσαϊτῶν λεγομένη αἵρεσις, ἣ καὶ ἅμα τῷ ἄρξασθαι ἀπέσβη. μνημονεύει δ̓ αὐτῆς ὁμιλῶν ἐπὶ τοῦ κοινοῦ εἰς τὸν  πβ  ψαλμὸν ὁ Ὠριγένης, ὧδέ πως λέγων: <q direct="unspecified">ἐλήλυθέν τις ἐπὶ τοῦ παρόντος μέγα φρονῶν ἐπὶ τῷ δύνασθαι πρεσβεύειν γνώμης ἀθέου καὶ  ἀσεβεστάτης, καλουμένης Ἑλκεσαϊτῶν, νεωστὶ  ἐπανισταμένης ταῖς ἐκκλησίαις. ἐκείνη ἡ γνώμη οἷα λέγει κακά, παραθήσομαι ὑμῖν, ἵνα μὴ  συναρπάζησθε. ἀθετεῖ τινα ἀπὸ πάσης γραφῆς, κέχρηται ῥητοῖς πάλιν ἀπὸ πάσης παλαιᾶς
τε καὶ εὐαγγελικῆς, τὸν ἀπόστολον  τέλεον ἀθετεῖ. φησὶν δὲ ὅτι τὸ ἀρνήσασθαι  ἀδιάφορόν ἐστιν καὶ
ὁ μὲν  νοήσας τῷ μὲν στόματι ἐν  ἀνάγκαις  ἀρνήσεται,
τῇ δὲ καρδίᾳ  οὐχί. καὶ  βίβλον τινὰ φέρουσιν,
ἣν λέγουσιν ἐξ οὐρανοῦ  πεπτωκέναι καὶ τὸν  ἀκηκοότα ἐκείνης καὶ  πιστεύοντα ἄφεσιν λήψεσθαι τῶν ἁμαρτημάτων, ἄλλην ἄφεσιν παῤ ἣν Χριστὸς Ἰησοῦς ἀφῆκεν.</q> </p>
</div2>

<div2 type="chapter" n="39" org="uniform" sample="complete">

<p><milestone unit="section" n="1" /> Ἀλλὰ γὰρ Φίλιππον ἔτεσιν ἑπτὰ βασιλεύσαντα διαδέχεται  Δέκιος: ὃς δὴ τοῦ πρὸς Φίλιππον  ἔχθους ἕνεκα διωγμὸν κατὰ τῶν ἐκκλησιῶν  ἐγείρει, ἐν ᾧ Φαβιανοῦ ἐπὶ Ῥώμης μαρτυρίῳ τελειωθέντος, Κορνήλιος τὴν ἐπισκοπὴν διαδέχεται.
<milestone unit="section" n="2" />Ἐπὶ δὲ Παλαιστίνης Ἀλέξανδρος ὁ τῆς Ἱεροσολύμων ἐκκλησίας ἐπίσκοπος αὖθις διὰ Χριστὸν ἐν
τῇ Καισαρείᾳ ἡγεμονικοῖς παραστὰς δικαστηρίοις καὶ ἐπὶ δευτέρᾳ διαπρέψας ὁμολογίᾳ,  δεσμωτηρίου πειρᾶται,  λιπαρῷ  γήρει καὶ  σεμνῇ  πολιᾷ  κατεστεμμένος.
<milestone unit="section" n="3" /> τούτου δὲ μετὰ τὴν ἐν τοῖς ἡγεμονικοῖς 
<pb id="v.2.p.94" /> δικαστηρίοις  λαμπρὰν καὶ  περιφανῆ μαρτυρίαν ἐπὶ τῆς εἱρκτῆς κοιμηθέντος, Μαζαβάνης διάδοχος
τῆς ἐν Ἱεροσολύμοις ἐπισκοπῆς ἀναδείκνυται.
<milestone unit="section" n="4" />Τῷ δ̓ Ἀλεξάνδρῳ παραπλησίως ἐν Ἀντιοχείᾳ τοῦ  Βαβυλᾶ μετὰ ὁμολογίαν ἐν δεσμωτηρίῳ μεταλλάξαντος,  Φάβιος τῆς αὐτόθι προΐσταται ἐκκλησίας.
<milestone unit="section" n="5" />Τὰ μὲν οὖν Ὠριγένει κατὰ τὸν διωγμὸν συμβάντα οἷα καὶ ὅσα, καὶ ὁποίας ἔτυχεν τελευτῆς, τοῦ πονηροῦ δαίμονος ἐφαμίλλως  τἀνδρὶ πανστρατιᾷ
παραταξαμένου πάσῃ τε μηχανῇ καὶ δυνάμει κατ̓ αὐτοῦ στρατηγήσαντος παρὰ πάντας τε τοὺς τηνικάδε  πολεμηθέντας διαφερόντως  ἐπισκήψαντος αὐτῷ, οἷά τε καὶ ὅσα διὰ τὸν Χριστοῦ λόγον ὁ ἀνὴρ ὑπέμεινεν, δεσμὰ καὶ βασάνους τὰς κατὰ
τοῦ σώματος τάς τε ὑπὸ σιδήρῳ καὶ μυχοῖς εἱρκτῆς τιμωρίας, καὶ ὡς ἐπὶ πλείσταις ἡμέραις τοὺς πόδας ὑπὸ τέσσαρα τοῦ  κολαστηρίου ξύλου  παραταθεὶς  διαστήματα, πυρός τε ἀπειλὰς καὶ ὅσα ἄλλα πρὸς τῶν ἐχθρῶν  ἐπενεχθέντα καρτερῶς ἤνεγκεν, οἵου τε τὰ κατ̓ αὐτὸν ἔτυχεν τέλους, μηδαμῶς αὐτὸν  ἀνελεῖν παντὶ σθένει τοῦ δικαστοῦ φιλονείκως  ἐνστάντος, ὁποίας τε μετὰ ταῦτα καταλείπει φωνὰς καὶ αὐτὰς πλήρεις τοῖς ἀναλήψεως δεομένοις ὠφελείας, πλεῖσται ὅσαι τἀνδρὸς ἐπιστολαὶ τἀληθὲς ὁμοῦ καὶ ἀκριβὲς περιέχουσιν.
</p>
</div2>

<div2 type="chapter" n="40" org="uniform" sample="complete">

<p><milestone unit="section" n="1" />  Τά γέ τοι κατὰ Διονύσιον ἐκ τῆς πρὸς Γερμανὸν ἐπιστολῆς αὐτοῦ παραθήσομαι, ἔνθα τοῦτον περὶ ἑαυτοῦ λέγων ἱστορεῖ τὸν τρόπον:
 <note place="unspecified" anchored="yes"><bibl default="NO">γαλ. 1, 20</bibl></note> <q direct="unspecified">ἐγὼ δὲ καὶ ἐνώπιον τοῦ θεοῦ  λαλῶ, καὶ αὐτὸς οἶδεν εἰ  ψεύδομαι:  οὐδεμίαν ἐπ̓ ἐμαυτοῦ  βαλλόμενος οὐδὲ  ἀθεεὶ πεποίημαι τὴν  φυγήν,
<milestone unit="section" n="2" /> ἀλλὰ καὶ
<pb id="v.2.p.96" /> πρότερον, τοῦ κατὰ Δέκιον προτεθέντος διωγμοῦ, Σαβῖνος αὐτῆς ὥρας φρουμεντάριον ἔπεμψεν εἰς  ἀναζήτησίν μου, κἀγὼ μὲν τεσσάρων ἡμερῶν ἐπὶ τῆς οἰκίας  ἔμεινα, τὴν  ἄφιξιν τοῦ  φρουμενταρίου  προσδοκῶν, ὃ δὲ πάντα μὲν περιῆλθεν ἀνερευνῶν, τὰς ὁδοὺς τοὺς  ποταμοὺς τοὺς ἀγρούς, ἔνθα  κρύπτεσθαί με ἢ βαδίζειν  ὑπενόησεν,  ἀορασίᾳ δὲ εἴχετο μὴ  εὑρίσκων τὴν οἰκίαν: οὐ γὰρ  ἐπίστευεν οἴκοι με  διωκόμενον μένειν.
<milestone unit="section" n="3" /> καὶ μόλις, μετὰ τὴν τετάρτην ἡμέραν,  κελεύσαντός μοι μεταστῆναι τοῦ θεοῦ καὶ παραδόξως  ὁδοποιήσαντος, ἐγώ τε καὶ
οἱ παῖδες καὶ πολλοὶ τῶν ἀδελφῶν ἅμα  συνεξήλθομεν. καὶ ὅτι τῆς τοῦ θεοῦ προνοίας ἔργον ἐκεῖνο γέγονεν, τὰ ἑξῆς ἐδήλωσεν, ἐν οἷς τάχα τισὶν  γεγόναμεν  χρήσιμοι.</q><milestone unit="section" n="4" /> Εἶτά τινα μεταξὺ εἰπών, τὰ μετὰ τὴν φυγὴν αὐτῷ συμβεβηκότα δηλοῖ, ταῦτα  ἐπιφέρων: <q direct="unspecified">ἐγὼ μὲν γὰρ περὶ ἡλίου δυσμὰς ἅμα τοῖς σὺν ἐμοὶ γενόμενος ὑπὸ τοῖς στρατιώταις, εἰς  Ταπόσιριν  ἤχθην, ὁ δὲ  Τιμόθεος κατὰ τὴν τοῦ θεοῦ πρόνοιαν ἔτυχεν μὴ παρὼν μηδὲ  καταληφθείς, ἐλθὼν δὲ ὕστερον  εὗρεν τὸν οἶκον ἔρημον καὶ  φρουροῦντας αὐτὸν  ὑπηρέτας, ἡμᾶς δὲ  ἐξηνδραποδισμένους.</q><milestone unit="section" n="5" /> Καὶ μεθ̓ ἕτερά φησιν: <q direct="unspecified"> καὶ τίς ὁ τῆς  θαυμασίας οἰκονομίας αὐτοῦ τρόπος; τὰ γὰρ ἀληθῆ  λεχθήσεται.  ἀπήντετό τις τῶν  χωριτῶν  ὑποφεύγοντι
τῷ Τιμοθέῳ καὶ  τεταραγμένῳ, καὶ τὴν αἰτίαν τῆς  ἐπείξεως ἐπύθετο. <milestone unit="section" n="6" />ὁ δὲ τἀληθὲς  ἐξεῖπεν, κἀκεῖνος
<pb id="v.2.p.98" /> ἀκούσας ῾ἀπῄει δ̓  εὐωχησόμενος  γάμους,  διαπαννυχίζειν γὰρ αὐτοῖς ἐν ταῖς τοιαύταις συνόδοις
ἔθος᾿  εἰσελθὼν ἀπήγγειλεν τοῖς  κατακειμένοις:
οἳ δὲ  ὁρμῇ μιᾷ, καθάπερ ὑπὸ  συνθήματι, πάντες  ἐξανέστησαν, καὶ  δρόμῳ  φερόμενοι τάχιστα ἧκον, ἐπεισπεσόντες τε ἡμῖν  ἠλάλαξαν, καὶ φυγῆς εὐθέως τῶν  φρουρούντων ἡμᾶς στρατιωτῶν γενομένης,  ἐπέστησαν ἡμῖν, ὡς εἴχομεν ἐπὶ τῶν  ἀστρώτων  σκιμπόδων  κατακείμενοι.
<milestone unit="section" n="7" /> κἀγὼ μέν, οἶδεν ὁ θεὸς ὡς λῃστὰς εἶναι πρότερον ἡγούμενος ἐπὶ  σύλησιν καὶ ἁρπαγὴν  ἀφικομένους, μένων ἐπὶ τῆς  εὐνῆς, ἤμην γυμνὸς ἐν τῷ  λινῷ  ἐσθήματι, τὴν δὲ λοιπὴν ἐσθῆτα  παρακειμένην αὐτοῖς  ὤρεγον: οἳ
δὲ  ἐξανίστασθαί τε ἐκέλευον καὶ τὴν ταχίστην ἐξιέναι. <milestone unit="section" n="8" />καὶ τότε συνεὶς ἐφ̓ ᾧ παρῆσαν,  ἀνέκραγον δεόμενος αὐτῶν καὶ  ἱκετεύων ἀπιέναι καὶ ἡμᾶς ἐᾶν, εἰ δὲ βούλονταί τι χρηστὸν ἐργάσασθαι, τοὺς  ἀπάγοντάς με φθάσαι καὶ τὴν κεφαλὴν αὐτοὺς τὴν ἐμὴν  ἀποτεμεῖν ἠξίουν. καὶ τοιαῦτα  βοῶντος, ὡς ἴσασιν οἱ  κοινωνοί μου καὶ μέτοχοι πάντων γενόμενοι,  ἀνίστασαν πρὸς  βίαν. κἀγὼ μὲν  παρῆκα ἐμαυτὸν  ὕπτιον εἰς τοὔδαφος, οἳ δὲ διαλαβόντες χειρῶν καὶ ποδῶν σύροντες ἐξήγαγον,
<milestone unit="section" n="9" />  ἐπηκολούθουν
δέ μοι οἱ τούτων πάντων μάρτυρες, Γάϊος Φαῦστος Πέτρος Παῦλος: οἳ καὶ ὑπολαβόντες με  φοράδην ἐξήγαγον τοῦ  πολιχνίου καὶ ὄνῳ  γυμνῷ  ἐπιβιβάσαντες  ἀπήγαγον.</q> ταῦτα περὶ ἑαυτοῦ ὁ Διονύσιος.
</p>
</div2>

<div2 type="chapter" n="41" org="uniform" sample="complete">

<p><milestone unit="section" n="1" />Ὁ δ̓ αὐτὸς ἐν ἐπιστολῇ τῇ πρὸς Φάβιον Ἀντιοχέων ἐπίσκοπον, τῶν κατὰ Δέκιον μαρτυρησάντων
ἐν Ἀλεξανδρείᾳ τοὺς ἀγῶνας τοῦτον ἱστορεῖ τὸν τρόπον: <q direct="unspecified">

<p>οὐκ ἀπὸ τοῦ βασιλικοῦ προστάγματος ὁ διωγμὸς παῤ ἡμῖν ἤρξατο, ἀλλ̀α
<pb id="v.2.p.100" /> γὰρ ὅλον ἐνιαυτὸν  προύλαβεν, καὶ  φθάσας ὁ κακῶν
τῇ πόλει ταύτῃ  μάντις καὶ ποιητής, ὅστις ἐκεῖνος
ἦν,  ἐκίνησεν καὶ  παρώρμησεν καθ̓ ἡμῶν τὰ πλήθη τῶν ἐθνῶν, εἰς τὴν  ἐπιχώριον αὐτοῦ  δεισιδαιμονίαν
ἀναρριπίσας: <milestone unit="section" n="2" />οἳ δ̓  ἐρεθισθέντες ὑπ̓ αὐτοῦ καὶ πάσης ἐξουσίας εἰς  ἀνοσιουργίαν  λαβόμενοι, μόνην εὐσέβειαν τὴν θρῃσκείαν τῶν δαιμόνων ταύτην 
ὑέλαβον, τὸ καθ̓ ἡμῶν φονᾶν.
</p>

<p>Πρῶτον<milestone unit="section" n="3" /> οὖν πρεσβύτην,  Μητρᾶν ὀνόματι, συναρπάσαντες καὶ  κελεύσαντες ἄθεα λέγειν ῥήματα, μὴ πειθόμενον, ξύλοις τε  παίοντες τὸ σῶμα καὶ καλάμοις ὀξέσιν τὸ πρόσωπον καὶ τοὺς ὀφθαλμοὺς  κεντοῦντες, ἀγαγόντες εἰς τὸ  προάστειον,  κατελιθοβόλησαν.
</p>

<p><milestone unit="section" n="4" /> εἶτα  πιστὴν γυναῖκα, Κοΐνταν καλουμένην, ἐπὶ
τὸ  εἰδωλεῖον ἀγαγόντες,  ἠνάγκαζον προσκυνεῖν:  ἀποστρεφομένην δὲ καὶ  βδελυττομένην  ἐκδήσαντες τῶν ποδῶν διὰ πάσης τῆς πόλεως κατὰ τοῦ  τραχέος  λιθοστρώτου σύροντες  προσαρασσομένην τοῦ  μυλιαίοις λίθοις, ἅμα καὶ  μαστιγοῦντες, ἐπὶ τὸν αὐτὸν ἀγαγόντες  κατέλευσαν τόπον. <milestone unit="section" n="5" />εἶθ̓ ὁμοθυμαδὸν ἅπαντες  ὥρμησαν ἐπὶ τὰς τῶν θεοσεβῶς οἰκίας, καὶ οὓς  ἐγνώριζον ἕκαστοι  γειτνιῶντας,
ἐπεισπεσόντες  ἦγον ἐσύλων τε καὶ διήρπαζον, τὰ μὲν τιμιώτερα τῶν κειμηλίων  νοσφιζόμενοι, τὰ
δὲ  εὐτελέστερα καὶ ὅσα ἐκ ξύλων  ἐπεποίητο  διαρριπτοῦντες καὶ  κατακάοντες ἐν ταῖς ὁδοῦ  ἑαλωκυίας ὑπὸ πολεμίων πόλεως παρεῖχον θέαν
<milestone unit="section" n="6" />  ἐξέκλινον δὲ καὶ  ὑπανεχώρουν οἱ ἀδελφοὶ καὶ τὴν ἁρπαγὴν τῶν ὑπαρχόντων ὁμοίως ἐκείνοις οἷς καὶ
 <note place="unspecified" anchored="yes"><bibl default="NO">ηεβ. 10, 34</bibl></note> Παῦλος ἐμαρτύρησεν, μετὰ χαρᾶς  προσεδέξαντο καὶ οὐκ οἶδ̓ εἴ τις, πλὴν εἰ μή πού τις εἶς  ἐμπεσών μέχρι γε τούτου τὸν κύριον ἠρνήσατο.
<pb id="v.2.p.102" /><milestone unit="section" n="7" />
</p>

<p>Ἀλλὰ καὶ τὴν θαυμασιωτάτην τότε παρθένον
πρεσβῦτιν  Ἀπολλωνίαν διαλαβόντες, τοὺς μὲν ὀδόντας
ἅπαντας  κόπτοντες τὰς  σιαγόνας  ἐξήλασαν, πυρὰν δὲ  νήσαντες πρὸ τῆς πόλεως  ζῶσαν ἠπείλουν  κατακαύσειν, εἰ μὴ συνεκφωνήσειεν αὐτοῖς τὰ τῆς ἀσεβείας  κηρύγματα. ἡ δὲ ὑποπαραιτησαμένη βραχὺ καὶ  ἀνεθεῖσα,  συντόνως ἐπήδησεν εἰς τὸ πῦρ, καὶ καταπέφλεκται.
</p>

<p><milestone unit="section" n="8" />  Σεραπίωνά τε  καταλαβόντες  ἐφέστιον,  σκληραῖς βασάνοις  αἰκισάμενοι καὶ πάντα τὰ  ἄρθρα  διακλάσαντες, ἀπὸ τοῦ  ὑπερῴου πρηνῆ  κατέρριψαν.
</p>

<p>Οὐδεμία δὲ ὁδός, οὐ  λεωφόρος, οὐ  στενωπὸς ἡμῖν  βάσιμος ἦν, οὐ νύκτωρ, οὐ μεθ̓ ἡμέραν, ἀεὶ καὶ πανταχοῦ πάντων  κεκραγότων, εἰ μὴ τὰ  δύσφημά τις  ἀνυμνοίη ῥήματα, τοῦτον εὐθέως δεῖν  σύρεσθαί τε καὶ  πίμπρασθαι.
<milestone unit="section" n="9" /> καὶ ταῦτα ἐπὶ πολὺ μὲν τοῦτον ἤκμασεν τὸν τρόπον,  διαδεξαμένη δὲ τοὺς ἀθλίους ἡ στάσις καὶ πόλεμος  ἐμφύλιος τὴν
καθ̓ ἡμῶν ὠμότητα πρὸς ἀλλήλους αὐτῶν  ἔτρεψεν, καὶ σμικρὸν μὲν  προσανεπνεύσαμεν,  ἀσχολίαν τοῦ πρὸς ἡμᾶς θυμοῦ  λαβόντων, εὐθέως δὲ ἡ τῆς βασιλείας ἐκείνης τῆς  εὐμενεστέρας ἡμῖν  μεταβολὴ  διήγγελται, καὶ πολὺς ὁ τῆς ἐφ̓ ἡμᾶς ἀπειλῆς  φόβος  ἀνετείνετο. <milestone unit="section" n="10" />καὶ δὴ καὶ παρῆν τὸ πρόσταγμα, αὐτὸ σχεδὸν ἐκεῖνο οἷον τὸ  προρρηθὲν ὑπὸ τοῦ κυρίου ἡμῶν παρὰ βραχὺ τὸ  φοβερώτατον, ὡς, εἰ
 <note place="unspecified" anchored="yes"><bibl default="NO">ματτ. 24, 24</bibl></note> δυνατόν,  σκανδαλίσαι καὶ τοὺς  ἐκλεκτούς.
<milestone unit="section" n="11" /> πλὴν πάντες γε  κατεπτήχεσαν: καὶ πολλοὶ μὲν εὐθέως τῶν  περιφανεστέρων, οἳ μὲν  ἀπήντων δεδιότες, οἳ
δὲ  δημοσιεύοντες ὑπὸ τῶν πράξεων ἤγοντο, οἳ
<pb id="v.2.p.104" />
δὲ ὑπὸ τῶν ἀμφ̓ αὐτοῖς  ἐφείλκοντο:  ὀνομαστί τε καλούμενοι ταῖς ἀνάγνοις καὶ  ἀνιέροις θυσίαις προσῄεσαν, οἳ μὲν  ὠχριῶντες καὶ τρέμοντες, ὥσπερ
οὐ  θύσοντες, ἀλλ̓ αὐτοὶ  θύματα καὶ  σφάγια τοῖς εἰδώλοις  ἐσόμενοι, ὡς ὑπὸ πολλοῦ τοῦ  περιεστῶτος δήμου  χλεύην αὐτοῖς  ἐπιφέρεσθαι καὶ  δήλους μὲν εἶναι πρὸς πάντα  δειλοὺς ὑπάρχοντας, καὶ πρὸς
τὸ τεθνάναι καὶ πρὸς τὸ θῦσαι: <milestone unit="section" n="12" />οἳ δέ τινες  ἑτοιμότερον τοῖς  βωμοῖς  προσέτρεχον,  ἰσχυριζόμενοι
τῇ  θρασύτητι τὸ μηδὲ πρότερον Χριστιανοὶ γεγονέναι, περὶ ὧν ἡ τοῦ κυρίου πρόρρησις  ἀληθεστάτη
 <note place="unspecified" anchored="yes"><bibl default="NO">ξφ. ιβιδ.19, 23</bibl></note> ὅτι  δυσκόλως  σωθήσονται. τῶν δὲ λοιπῶν οἳ μὲν ἕποντο τούτοις ἑκατέροις, οἳ δὲ  ἔφευγον: <milestone unit="section" n="13" />οἳ
 <note place="unspecified" anchored="yes"><bibl default="NO">ηεβ. 11, 36</bibl></note> δὲ  ἡλίσκοντο, καὶ τούτων οἳ μὲν ἄχρι δεσμῶν καὶ φυλακῆς  χωρήσαντες, καὶ τινὲς καὶ πλείονας ἡμέρας  καθειρχθέντες, εἶτα καὶ πρὶν ἐπὶ δικαστήριον ἐλθεῖν,  ἐξωμόσαντο, οἳ δὲ καὶ βασάνοις ἐπὶ ποσὸν
ἐγκαρτερήσαντες, πρὸς τὸ ἑξῆς  ἀπεῖπον.
</p>

<p>Οἱ<milestone unit="section" n="14" /> δὲ  στερροὶ καὶ μακάριοι  στῦλοι τοῦ κυρίου  κραταιωθέντες ὑπ̓ αὐτοῦ καὶ τῆς  ἰσχυρᾶς ἐν αὐτοῖς πίστεως ἀξίαν καὶ  ἀνάλογον δύναμιν καὶ καρτερίαν
λαβόντες,  θαυμαστοὶ γεγόνασιν αὐτοῦ τῆς βασιλείας μάρτυρες: <milestone unit="section" n="15" />ὧν πρῶτος  Ἰουλιανός, ἄνθρωπος  ποδαγρός,
μὴ στῆναι, μὴ  βαδίσαι δυνάμενος, σὺν ἑτέροις δύο τοῖς φέρουσιν αὐτὸν  προσήχθη: ὧν ὁ μὲν ἕτερος εὐθὺς ἠρνήσατο, ὁ δ̓ ἕτερος,  Κρονίων ὀνόματι, ἐπίκλην δὲ  Εὔνους, καὶ αὐτὸς ὁ πρεσβύτης Ἰουλιανὸς ὁμολογήσαντες τὸν κύριον, διὰ πάσης τῆς πόλεως, μεγίστης οὔσης ὡς ἴστε,  καμήλοις  ἐποχούμενοι καὶ  μετέωροι  μαστιγούμενοι, τέλος ἀσβέστῳ,  περικεχυμένου τοῦ δήμου παντός,  κατετάκησαν.
<pb id="v.2.p.106" /><milestone unit="section" n="16" />  στρατιώτης τε αὐτοῖς ἀπαγομένοις παραστὰς καὶ τοῖς  ἐφυβρίζουσιν  ἐναντιωθείς,  ἐκβοησάντων ἐκείνων  προσαχθεὶς ὁ  ἀνδρειότατος  ὁπλομάχος τοῦ θεοῦ  Βησᾶς κἀν τῷ μεγάλῳ πολέμῳ
τῷ περὶ τῆς εὐσεβείας  ἀριστεύσας,  ἀπετμήθη τὴν κεφαλήν.
<milestone unit="section" n="17" /> καί τις ἕτερος, τὸ μὲν γένος  Λίβυς, τὴν 
δὲ προσηγορίαν ἅμα καὶ τὴν  εὐλογίαν ἀληθὴς
 <note place="unspecified" anchored="yes"><bibl default="NO">σεε ματτ. 5, 10, 11</bibl></note>  Μάκαρ,  προτροπῆς αὐτῷ πολλῆς ὑπὸ τοῦ δικαστοῦ πρὸς ἄρνησιν γενομένης, οὐχ  ὑπαχθεὶς ζῶν καταπέφλεκται.  Ἐπίμαχός τε μετ̓ αὐτοὺς καὶ Ἀλέξανδρος μετὰ πολὺν ὃν ἔμειναν  δεσμῶται χρόνον, μυρίας  διενεγκόντες ἀλγηδόνας  ξυστῆρας μάστιγας,
<del status="unremarkable"> πυρὶ</del> ἀσβέστῳ καὶ οὗτοι  διεχύθησαν.
</p>

<p>Καὶ<milestone unit="section" n="18" /> σὺν αὐτοῖς γυναῖκες τέσσαρες,  Ἀμμωνάριόν 
τε ἁγία παρθένος, πάνυ φιλονείκως αὐτὴν ἐπὶ πλεῖστον τοῦ δικαστοῦ  βασανίσαντος, ἅτε  προαποφηναμένην ὅτι μηδὲν ὧν ἐκεῖνος  κελεύοι  φθέγξεται,  ἀληθεύσασα τὴν ἐπαγγελίαν,  ἀπήχθη: αἱ δὲ  λοιπαί,
ἡ  σεμνοτάτη  πρεσβῦτις  Μερκουρία καὶ ἡ  πολύπαις μέν, οὐχ ὑπὲρ τὸν κύριον δὲ  ἀγαπήσασα τὰ τέκνα  Διονυσία,  καταιδεσθέντος εἰς  ἀνήνυτον ἔτι  βασανίζειν καὶ ὑπὸ γυναικῶν  ἡττᾶσθαι τοῦ ἡγεμόνος, σιδήρῳ  τεθνᾶσιν, μηκέτι βασάνων πεῖραν  λαβοῦσαι: τὰς γὰρ ὑπὲρ πασῶν ἡ  πρόμαχος  Ἀμμωνάριον  ἀνεδέδεκτο.
</p>

<p>Ἥρων<milestone unit="section" n="19" /> δὲ καὶ  Ἀτὴρ καὶ  Ἰσίδωρος Αἰγύπτιοι καὶ σὺν αὐτοῖς  παιδάριον ὡς  πεντεκαιδεκαέτης ὁ
Διόσκορος  παρεδόθησαν: καὶ πρῶτον τὸ  μειράκιον λόγοις τε  ἀπατᾶν ὡς  εὐπαράγωγον καὶ βασάνοις  καταναγκάζειν ὡς  εὐένδοτον πειρωμένου, οὔτ̓  ἐπείσθη οὔτ̓  εἶξεν ὁ Διόσκορος:
<milestone unit="section" n="20" /> τοὺς δὲ λοιποὺς 
<pb id="v.2.p.108" />  ἀγριώτατα  καταξήνας, ἐγκαρτερήσαντας πυρὶ καὶ τούτους ἔδωκεν. τὸν δὲ  Διόσκορον ἐλλαμπρυνάμενόν
τε δημοσίᾳ καὶ  σοφώτατα πρὸς τὰς ἰδίας πεύσεις  ἀποκρινάμενον  θαυμάσας,  παρῆκεν, ὑπέρθεσιν φήσας εἰς μετάνοιαν αὐτῷ διὰ τὴν ἡλικίαν  ἐπιμετρεῖν: καὶ νῦν ὁ  θεοπρεπέστατος σὺν ἡμῖν ἐστιν Διόσκορος, εἰς μακρότερον τὸν ἀγῶνα καὶ  διαρκέστερον  μείνας τὸν ἆθλον.
</p>

<p>Νεμεσίων<milestone unit="section" n="21" /> δέ τις, κἀκεῖνος Αἰγύπτιος,  ἐσυκοφαντήθη 
μέν ὡς δὴ  σύνοικος λῃστῶν,  ἀπολυσάμενος
δὲ ταύτην παρὰ τῷ  ἑκατοντάρχῳ τὴν  ἀλλοτριωτάτην διαβολήν,  καταμηνυθεὶς ὡς Χριστιανὸς ἧκεν  δεσμώτης ἐπὶ τὸν ἡγούμενον: ὁ δὲ
 <note place="unspecified" anchored="yes"><bibl default="NO">ξφ. ματτ. 27,38; μαρκ 15,27; λυκε 23,33: Jοην 19,18</bibl></note>  ἀδικώτατος  διπλαῖς αὐτὸν ἢ τοὺς λῃστὰς ταῖς τε βασάνοις καὶ ταῖς μάστιξιν  λυμηνάμενος, μεταξὺ τῶν λῃστῶν  κατέφλεξεν τιμηθέντα τὸν μακάριον
τῷ τοῦ Χριστοῦ παραδείγματι.
</p>

<p>Ἀθρόον<milestone unit="section" n="22" /> δέ τι σύνταγμα  στρατιωτικόν,  Ἄμμων καὶ  Ζήνων καὶ Πτολεμαῖος καὶ  Ἰγγένης καὶ σὺν αὐτοῖς πρεσβύτης Θεόφιλος,  εἱστήκεισαν πρὸ τοῦ δικαστηρίου:  κρινομένου δή τινος ὡς Χριστιανοῦ καὶ πρὸς ἄρνησιν ἤδη  ῥέποντος,  ἐπρίοντο οὗτοι  παρεστηκότες, καὶ τοῖς τε προσώποις  ἐνένευον καὶ τὰς χεῖρας  ἀνέτεινον καὶ  συνεσχηματίζοντο τοῖς σώμασιν.
<milestone unit="section" n="23" /> ἐπιστροφῆς δὲ πάντων πρὸς αὐτοὺς γενομένης, πρίν τινας αὐτῶν ἄλλως λαβέσθαι,  φθάσαντες ἐπὶ τὸ  βάθρον ἀνέδραμον, εἶναι Χριστιανοὶ λέγοντες, ὡς τόν τε ἡγεμόνα καὶ τοὺς  συνέδρους  ἐμφόβους γενέσθαι, καὶ τοὺς μὲν  κρινομένους  εὐθαρσεστάτους ἐφ̓ οἷς  πείσονται, φαίνεσθαι, τοὺς δὲ  δικάζοντας  ἀποδειλιᾶν. καὶ οὗτοι μὲν ἐκ  δικαστηρίων  ἐνεπόμπευσαν καὶ  ἠγαλλιάσαντο τῇ
<pb id="v.2.p.110" />
 <note place="unspecified" anchored="yes"><bibl default="NO">2 ξορ. 2, 14</bibl></note> μαρτυρίᾳ,  θριαμβεύοντος αὐτοὺς ἐνδόξως τοῦ θεοῦ.</p></q> </p>
</div2>

<div2 type="chapter" n="42" org="uniform" sample="complete">

<p><milestone unit="section" n="1" /> <q direct="unspecified">

<p>Ἄλλοι δὲ πλεῖστοι κατὰ πόλεις καὶ κώμας ὑπὸ τῶν ἐθνῶν  διεσπάσθησαν, ὧν ἑνὸς  παραδείγματος ἕνεκεν ἐπιμνησθήσομαι.  Ἰσχυρίων  ἐπετρόπευέν τινι τῶν ἀρχόντων ἐπὶ  μισθῷ. τοῦτον ὁ  μισθοδότης ἐκέλευσεν θῦσαι, μὴ πειθόμενον  ὕβριζεν,  ἐμμένοντα  προεπηλάκιζεν,  ὑφισταμένου,  βακτηρίαν μεγίστην λαβὼν διὰ τῶν ἐντέρων καὶ τῶν σπλάγχνων  διώσας,  ἀπέκτεινεν.
</p>

<p>τί<milestone unit="section" n="2" /> δεῖ λέγειν τὸ πλῆθος τῶν ἐν ἐρημίαις καὶ 
 <note place="unspecified" anchored="yes"><bibl default="NO">ξφ. ηεβ. 11,38</bibl></note>  ὄρεσιν  πλανηθέντων, ὑπὸ λιμοῦ καὶ  δίψης καὶ  κρύους καὶ νόσων καὶ λῃστῶν καὶ θηρίων διεφθαρμένων;
ὧν οἱ  περιγενόμενοι τῆς ἐκείνων εἰσὶν ἐκλογῆς καὶ νίκης μάρτυρες, ἓν δὲ καὶ τούτων εἰς  δήλωσιν ἔργον παραθήσομαι.
<milestone unit="section" n="3" /> Χαιρήμων ἦν ὑπέργηρως τῆς  Νείλου καλουμένης πόλεως ἐπίσκοπος. οὗτος εἰς τὸ  Ἀράβιον ὄρος ἅμα τῇ  συμβίῳ ἑαυτοῦ  φυγών, οὐκ  ἐπανελήλυθεν, οὐδὲ  ἐδυνήθησαν ἰδεῖν οὐκέτι, καίτοι πολλὰ  διερευνησάμενοι, οἱ ἀδελφοὶ
οὔτε αὐτοὺς οὔτε τὰ σώματα.
<milestone unit="section" n="4" /> πολλοὶ δὲ οἱ κατ̓ αὐτὸ τὸ  Ἀραβικὸν ὄρος  ἐξανδραποδισθέντες ὑπὸ βαρβάρων  Σαρακηνῶν: ὧν οἳ μὲν μόλις ἐπὶ πολλοῖς  χρήμασιν  ἐλυτρώθησαν, οἳ δὲ μέχρι νῦν οὐδέπω.
</p>

<p> καὶ ταῦτα διεξῆλθον οὐ μάτην, ἀδελφέ, ἀλλ̓ ἵνα  εἰδῇς ὅσα καὶ  ἡλίκα δεινὰ παῤ ἡμῖν συνέβη:
ὧν οἱ μᾶλλον  πεπειραμένοι πλείονα ἂν εἰδεῖεν.</p></q><milestone unit="section" n="5" /> </p>

<p>
Εἶτα τούτοις ἐπιφέρει μετὰ βραχέα λέγων: 
 <q direct="unspecified">

<p>αὐτοὶ τοίνυν οἱ θεῖοι μάρτυρες παῤ ἡμῖν, οἱ νῦν τοῦ Χριστοῦ  πάρεδροι καὶ τῆς βασιλείας αὐτοῦ
<pb id="v.2.p.112" />  κοινωνοὶ καὶ μέτοχοι τῆς κρίσεως αὐτοῦ καὶ
 <note place="unspecified" anchored="yes"><bibl default="NO">ξφ. ματτ. 19, 28; 1 ξορ. 6, 2. 3; ρεϝ. 20, 4.</bibl></note>  συνδικάζοντες αὐτῷ, τῶν  παραπεπτωκότων ἀδελφῶν τινας  ὑπευθύνους τοῖς τῶν θυσιῶν  ἐγκλήμασιν γενομένους  προσελάβοντο, καὶ τὴν ἐπιστροφὴν
καὶ μετάνοιαν αὐτῶν ἰδόντες  δεκτήν τε γενέσθαι
 <note place="unspecified" anchored="yes"><bibl default="NO">ξφ. εζεκ. 33, 11; 2 πετ. 3,9</bibl></note>  δυναμένην τῷ μὴ βουλομένῳ καθόλου τὸν θάνατον τοῦ ἁμαρτωλοῦ ὡς τὴν μετάνοιαν δοκιμάσαντες,  εἰσεδέξαντο καὶ  συνήγαγον καὶ  συνέστησαν καὶ  προσευχῶν αὐτοῖς καὶ ἑστιάσεων ἐκοινώνησαν.
τί οὖν ἡμῖν, ἀδελφοί, περὶ τούτων  συμβουλεύετε;
<milestone unit="section" n="6" />τί ἡμῖν πρακτέον;  σύμψηφοι καὶ ὁμογνώμονες αὐτοῖς  καταστῶμεν καὶ τὴν κρίσιν αὐτῶν καὶ τὴν χάριν  φυλάξωμεν καὶ τοῖς  ἐλεηθεῖσιν ὑπ̓ αὐτῶν
χρηστευσώμεθα, ἢ τὴν κρίσιν αὐτῶν ἄδικον  ποιησώμεθα καὶ  δοκιμαστὰς  αὑτοὺς τῆς ἐκείνων γνώμης  ἐπιστήσωμεν καὶ τὴν  χρηστότητα  λυπήσωμεν καὶ τὴν τάξιν  ἀνασκευάσωμεν;</p></q> </p>

<p> Ταῦτα δ̓ εἰκότως ὁ Διονύσιος παρατέθειται, τὸν περὶ τῶν  ἐξησθενηκότων κατὰ τὸν τοῦ διωγμοῦ καιρὸν ἀνακινῶν λόγον.
</p>
</div2>

<div2 type="chapter" n="43" org="uniform" sample="complete">

<p><milestone unit="section" n="1" /> ἐπειδήπερ τῇ 
κατὰ τούτων  ἀρθεὶς ὑπερηφανίᾳ Νοουάτος, τῆς Ῥωμαίων ἐκκλησίας πρεσβύτερος, ὡς μηκέτ̓ οὔσης αὐτοῖς σωτηρίας ἐλπίδος μηδ̓ εἰ πάντα τὰ εἰς ἐπιστροφὴν γνησίαν καὶ  καθαρὰν ἐξομολόγησιν ἐπιτελοῖεν, ἰδίας αἱρέσεως τῶν κατὰ λογισμοῦ  φυσίωσιν  Καθαροὺς ἑαυτοὺς ἀποφηνάντων ἀρχηγὸς καθίσταται: <milestone unit="section" n="2" />ἐφ̓ ᾧ συνόδου μεγίστης ἐπὶ Ῥώμης συγκροτηθείσης ἑξήκοντα μὲν τὸν ἀριθμὸν ἐπισκόπων, πλειόνων δ̓ ἔτι μᾶλλον πρεσβυτέρων τε
<pb id="v.2.p.114" /> καὶ διακόνων, ἰδίως τε κατὰ τὰς λοιπὰς ἐπαρχίας τῶν κατὰ χώραν ποιμένων περὶ τοῦ πρακτέου  διασκεψαμένων, δόγμα παρίσταται τοῖς πᾶσιν, τὸν μὲν Νοουάτον ἅμα τοῖς σὺν αὐτῷ  συνεπαρθεῖσιν τούς τε συνευδοκεῖν τῇ  μισαδέλφῳ καὶ  ἀπανθρωποτάτῃ γνώμῃ τἀνδρὸς προαιρουμένους
ἐν  ἀλλοτρίοις τῆς ἐκκλησίας ἡγεῖσθαι, τοὺς δὲ τῇ  συμφορᾷ  περιπεπτωκότας τῶν ἀδελφῶν  ἰᾶσθαι καὶ θεραπεύειν τοῖς τῆς μετανοίας  φαρμάκοις.
<milestone unit="section" n="3" />Ἦλθον δ̓ οὖν εἰς ἡμᾶς ἐπιστολαὶ Κορνηλίου Ῥωμαίων ἐπισκόπου πρὸς τὸν τῆς Ἀντιοχέων ἐκκλησίας Φάβιον,  δηλοῦσαι τὰ περὶ τῆς Ῥωμαίων συνόδου καὶ τὰ δόξαντα τοῖς κατὰ τὴν Ἰταλίαν
καὶ Ἀφρικὴν καὶ τὰς αὐτόθι χώρας, καὶ ἄλλαι πάλιν, Ῥωμαϊκῃ φωνῇ  συντεταγμέναι,  Κυπριανοῦ καὶ τῶν ἅμ̓ αὐτῷ κατὰ τὴν  Ἀφρικήν, δἰ ὧν τὸ καὶ αὐτοὺς συνευδοκεῖν τῷ δεῖν τυγχάνειν ἐπικουρίας τοὺς  πεπειρασμένους  ἐνεφαίνετο καὶ τῷ χρῆναι εὐλόγως τῆς καθολικῆς ἐκκλησίας  ἐκκήρυκτον ποιήσασθαι τὸν τῆς αἱρέσεως ἀρχηγὸν πάντας
τε ὁμοίως τοὺς  συναπαγομένους αὐτῷ.
<milestone unit="section" n="4" /> ταύταις ἄλλη τις ἐπιστολὴ συνῆπτο τοῦ Κορνηλίου περὶ τῶν κατὰ τὴν σύνοδον  ἀρεσάντων καὶ πάλιν ἑτέρα περὶ τῶν κατὰ Νοουάτον πραχθέντων: ἀφ̓ ἧς καὶ μέρη παραθέσθαι οὐδὲν ἂν  κωλύοι, ὅπως εἰδεῖεν
τὰ κατ̓ αὐτὸν οἱ τῇδε ἐντυγχάνοντες τῇ γραφῇ.
<milestone unit="section" n="5" /> τὸν δὴ οὖν Φάβιον  ἀναδιδάσκων ὁποῖός τις ὁ Νοουάτος γεγόνοι τὸν τρόπον, αὐτὰ δὴ ταῦτα γράφει ὁ Κορνήλιος: <q direct="unspecified">ἵνα δὲ  γνῷς ὅτι πρόπαλαι
 <note place="unspecified" anchored="yes"><bibl default="NO">1 τιμ. 3, 1</bibl></note>  ὀρεγόμενος τῆς ἐπισκοπῆς ὁ θαυμάσιος οὗτος καὶ  κρύπτων ἐν αὑτῷ τὴν  προπετῆ ταύτην αὐτοῦ ἐπιθυμίαν ἐλάνθανεν,  ἐπικαλύμματι τῆς αὐτοῦ
<pb id="v.2.p.116" /> ἀπονοίας τῷ κατ̓ ἀρχὰς σὺν αὑτῷ τοὺς  ὁμολογητὰς ἐσχηκέναι χρώμενος, εἰπεῖν βούλομαι.
<milestone unit="section" n="6" /> Μάξιμος
πρεσβύτερος τῶν παῤ ἡμῖν καὶ  Οὐρβανός, δὶς τὴν ἐξ ὁμολογίας δόξαν  ἀρίστην καρπωσάμενοι,  Σιδόνιός τε καὶ  Κελερῖνος, ἀνὴρ ὃς πάσας βασάνους διὰ τὸν τοῦ θεοῦ ἔλεον καρτερικώτατα  διενέγκας καὶ τῇ  ῥώμῃ τῆς αὐτοῦ πίστεως τὸ ἀσθενὲς
τῆς σαρκὸς  ἐπιρρώσας, κατὰ κράτος  νενίκηκεν τὸν ἀντικείμενον, οὗτοι δὴ οὖν οἱ ἄνδρες  κατανοήσαντες αὐτὸν καὶ  καταφωράσαντες τὴν ἐν αὐτῷ  πανουργίαν τε καὶ  παλιμβολίαν τάς τε  ἐπιορκίας
καὶ τὰς ψευδολογίας καὶ τὴν  ἀκοινωνησίαν αὐτοῦ καὶ  λυκοφιλίαν, ἐπανῆλθον εἰς τὴν ἁγίαν ἐκκλησίαν, καὶ ἅπαντα αὐτοῦ τὰ  τεχνάσματα καὶ  πονηρεύματα,
ἃ ἐκ πολλοῦ ἔχων ἐν ἑαυτῷ  ὑπεστέλλετο, παρόντων  ἱκανῶν τοῦτο μὲν ἐπισκόπων τοῦτο δὲ πρεσβυτέρων καὶ λαϊκῶν ἀνδρῶν  παμπόλλων,  ἐξήγγειλαν,  ἀποδυρόμενοι καὶ μεταγινώσκοντες ἐφ̓ οἷς  πεισθέντες
τῷ  δολερῷ καὶ  κακοήθει  θηρίῳ πρὸς ὀλίγον χρόνον τῆς ἐκκλησίας  ἀπελείφθησαν.</q><milestone unit="section" n="7" /> Εἶτα μετὰ βραχέα φησίν: <q direct="unspecified">

<p>ἀμήχανον ὅσην, ἀγαπητὲ ἀδελφέ,  τροπὴν καὶ μεταβολὴν ἐν βραχεῖ καιρῷ ἐθεασάμεθα ἐπ̓ αὐτοῦ γεγενημένην. ὁ γάρ τοι  λαμπρότατος καὶ δἰ  ὅρκων  φοβερῶν τινων
 <note place="unspecified" anchored="yes"><bibl default="NO">1 τιμ. 3, 1</bibl></note>  πιστούμενος τὸ μηδ̓ ὅλως ἐπισκοπῆς  ὀρέγεσθαι,  αἰφνίδιον ἐπίσκοπος ὥσπερ ἐκ  μαγγάνου τινὸς εἰς τὸ μέσον  ῥιφεὶς  ἀναφαίνεται.
<milestone unit="section" n="8" /> οὗτος γάρ τοι
ὁ  δογματιστής, ὁ τῆς ἐκκλησιαστικῆς ἐπιστήμης  ὑπερασπιστής, ὁπηνίκα  παρασπᾶσθαί τε καὶ  ὑφαρπάζειν τὴν μὴ  δοθεῖσαν αὐτῷ ἄνωθεν ἐπισκοπὴν  ἐπεχείρει, δύο ἑαυτῷ κοινωνούς,  ἀπεγνωκότας τῆς
<pb id="v.2.p.118" /> ἑαυτῶν σωτηρίας,  ἐπελέξατο, ὡς ἂν εἰς βραχύ
τι μέρος καὶ ἐλάχιστον τῆς Ἰταλίας  ἀποστείλῃ  κἀκεῖθεν ἐπισκόπους τρεῖς, ἀνθρώπους  ἀγροίκους καὶ  ἁπλουστάτους,  πλαστῇ τινι  ἐπιχειρήσει  ἐξαπατήσῃ, διαβεβαιούμενος καὶ  διισχυριζόμενος δεῖν αὐτοὺς ἐν τάχει  παραγενέσθαι εἰς Ῥώμην, ὡς δῆθεν πᾶσα ἥτις δήποτε οὖν  διχοστασία γεγονυῖα σὺν καὶ ἑτέροις ἐπισκόποις καὶ αὐτῶν  μεσιτευόντων  διαλυθῇ:
<milestone unit="section" n="9" /> οὓς  παραγενομένους, ἅτε δή, ὡς  ἔφθημεν λέγοντες, ἀνθρώπους ἁπλουστέρους περὶ τὰς τῶν πονηρῶν μηχανάς τε καὶ ῥᾳδιουργίας,  συγκλεισθέντας ὑπό τινων ὁμοίων αὐτῷ  τεταραγμένων ἀνθρώπων, ὥρᾳ δεκάτῃ,  μεθύοντας καὶ  κραιπαλῶντας, μετὰ βίας  ἠνάγκασεν  εἰκονικῇ τινι καὶ  ματαίᾳ  χειρεπιθεσίᾳ ἐπισκοπὴν αὐτῷ δοῦναι, ἣν  ἐνέδρᾳ καὶ πανουργίᾳ, μὴ  ἐπιβάλλουσαν αὐτῷ,  ἐκδικεῖ: <milestone unit="section" n="10" />ἐξ ὧν εἷς μετ̓ οὐ πολὺ  ἐπανῆλθεν εἰς τὴν ἐκκλησίαν,  ἀποδυρόμενος καὶ ἐξομολογούμενος τὸ ἑαυτοῦ ἁμάρτημα, ᾧ καὶ  ἐκοινωνήσαμεν  λαϊκῷ, ὑπὲρ αὐτοῦ  δεηθέντος παντὸς τοῦ παρόντος λαοῦ: καὶ τῶν λοιπῶν δὲ ἐπισκόπων διαδόχους εἰς τοὺς τόπους, ἐν οἷς ἦσαν,  χειροτονήσαντες  ἀπεστάλκαμεν.
</p>

<p>Ὁ<milestone unit="section" n="11" />  ἐκδικητὴς οὖν τοῦ εὐαγγελίου οὐκ ἠπίστατο ἕνα ἐπίσκοπον δεῖν εἶναι ἐν καθολικῇ ἐκκλησίᾳ,
ἐν ᾗ οὐκ ἠγνόει, πῶς γάρ; πρεσβυτέρους εἶναι τεσσαράκοντα ἕξ,  διακόνους ἑπτά,  ὑποδιακόνους ἑπτά,  ἀκολούθους δύο καὶ τεσσαράκοντα,  ἐξορκιστὰς
δὲ καὶ  ἀναγνώστας ἅμα  πυλωροῖς δύο καὶ πεντήκοντα,  χήρας σὺν  θλιβομένοις ὑπὲρ τὰς  χιλίας πεντακοσίας, οὓς πάντας ἡ τοῦ δεσπότου χάρις καὶ φιλανθρωπία  διατρέφει: <milestone unit="section" n="12" />ὃν οὐδὲ τοσοῦτο πλῆθος καὶ οὕτως ἀναγκαῖον ἐν τῇ ἐκκλησίᾳ, διὰ
<pb id="v.2.p.120" /> τῆς τοῦ θεοῦ προνοίας  πλούσιός τε καὶ  πληθύων ἀριθμὸς μετὰ μεγίστου καὶ  ἀναριθμήτου λαοῦ, ἀπὸ τῆς τοιαύτης  ἀπογνώσεώς τε καὶ  ἀπαγορεύσεως  ἐνέτρεψέν τε καὶ  ἀνεκαλέσατο εἰς τὴν ἐκκλησίαν.</p></q><milestone unit="section" n="13" /> </p>

<p>
Καὶ αὐθις μεθ̓ ἕτερα τούτοις προστίθησιν ταῦτα: 
 <q direct="unspecified">

<p>φέρε δή, ἑξῆς  εἴπωμεν τίσιν ἔργοις ἢ τίσιν πολιτείαις  τεθαρρηκὼς  ἀντεποιήθη τῆς ἐπισκοπῆς.  ἆρά γε διὰ τὸ ἐξ ἀρχῆς ἐν τῇ ἐκκλησίᾳ  ἀνεστράφθαι καὶ πολλοὺς ἀγῶνας ὑπὲρ αὐτῆς  ἠγωνίσθαι καὶ
ἐν κινδύνοις πολλοῖς τε καὶ μεγάλοις ἕνεκα τῆς θεοσεβείας γεγονέναι; ἀλλ̓ οὐκ ἔστιν: <milestone unit="section" n="14" />ᾧ γε  ἀφορμὴ τοῦ πιστεῦσαι γέγονεν ὁ σατανᾶς,  φοιτήσας εἰς αὐτὸν καὶ  οἰκήσας ἐν αὐτῷ χρόνον ἱκανόν: ὃς  βοηθούμενος ὑπὸ τῶν ἐπορκιστῶν νόσῳ  περιπεσὼν  χαλεπῇ καὶ  ἀποθανεῖσθαι ὅσον οὐδέπω νομιζόμενος,
ἐν αὐτῇ τῇ κλίνῃ, οὗ ἔκειτο,  περιχυθεὶς ἔλαβεν, εἴ γε χρὴ λέγειν τὸν τοιοῦτον εἰληφέναι.
<milestone unit="section" n="15" />οὐ μὴν οὐδὲ τῶν λοιπῶν ἔτυχεν,  διαφυγὼν τὴν νόσον, ὧν χρὴ μεταλαμβάνειν κατὰ τὸν τῆς ἐκκλησίας κανόνα, τοῦ τε  σφραγισθῆναι ὑπὸ τοῦ ἐπισκόπου: τούτων δὲ μὴ τυχών, πῶς ἂν τοῦ ἁγίου πνεύματος ἔτυχεν;</p></q><milestone unit="section" n="16" /> </p>

<p>
Καὶ πάλιν μετὰ βραχέα φησίν: <q direct="unspecified">ὁ διὰ δειλίαν 
καὶ φιλοζωΐαν ἐν τῷ καιρῷ τῆς  διώξεως πρεσβύτερον εἶναι ἑαυτὸν  ἀρνησάμενος.  ἀξιούμενος γὰρ καὶ παρακαλούμενος ὑπὸ τῶν διακόνων, ἵν̓  ἐξελθὼν τοῦ  οἰκίσκου, ἐν ᾧ  καθεῖρξεν ἑαυτόν,  βοηθήσῃ τοῖς ἀδελφοῖς ὅσα θέμις καὶ ὅσα δυνατὸν πρεσβυτέρῳ  κινδυνεύουσιν ἀδελφοῖς καὶ ἐπικουρίας δεομένοις  βοηθεῖν, τοσοῦτον  ἀπέσχεν τοῦ πειθαρχῆσαι παρακαλοῦσι τοῖς διακόνοις, ὡς καὶ  χαλεπαίνοντα
<pb id="v.2.p.122" /> ἀπιέναι καὶ ἀπαλλάττεσθαι: μὴ γὰρ ἔτι βούλεσθαι πρεσβύτερος εἶναι ἔφη, ἑτέρας γὰρ εἶναι φιλοσοφίας ἐραστής.</q><milestone unit="section" n="17" /> Ὑπερβὰς δ̓ ὀλίγα, τούτοις πάλιν ἐπιφέρει λέγων: 
 <q direct="unspecified">καταλιπὼν γὰρ ὁ  λαμπρὸς οὗτος τὴν ἐκκλησίαν τοῦ θεοῦ, ἐν ᾗ πιστεύσας  κατηξιώθη τοῦ πρεσβυτερίου κατὰ χάριν τοῦ ἐπισκόπου τοῦ  ἐπιθέντος αὐτῷ χεῖρα εἰς πρεσβυτερίου κλῆρον, ὃς  διακωλυόμενος ὑπὸ παντὸς τοῦ  κλήρου, ἀλλὰ καὶ λαϊκῶν πολλῶν, ἐπεὶ μὴ ἐξὸν ἦν τὸν ἐν κλίνῃ διὰ νόσον  περιχυθέντα, ὥσπερ καὶ οὗτος, εἰς  κλῆρόν τινα γενέσθαι, ἠξίωσεν συγχωρηθῆναι αὐτῷ τοῦτον μόνον  χειροτονῆσαι.</q><milestone unit="section" n="18" /> Εἶτ̓ ἄλλο τι τούτοις  χείριστον προστίθησιν τῶν τοῦ ἀνδρὸς  ἀτοπημάτων, λέγων: οὕτως <q direct="unspecified">ποιήσας γὰρ τὰς  προσφορὰς καὶ  διανέμων ἑκάστῳ τὸ μέρος καὶ  ἐπιδιδοὺς τοῦτο,  ὀμνύειν ἀντὶ τοῦ  εὐλογεῖν τοὺς  ταλαιπώρους ἀνθρώπους  ἀναγκάζει,  κατέχων  ἀμφοτέραις ταῖς χερσὶ τὰς τοῦ  λαβόντος καὶ μὴ  ἀφιείς, ἔστ̓ ἂν  ὀμνύοντες  εἴπωσιν ταῦτα ῾τοῖς γὰρ ἐκείνου  χρήσομαι λόγοις᾿: ῾ὄμοσόν μοι κατὰ τοῦ αἵματος καὶ τοῦ σώματος τοῦ κυρίου ἡμῶν Ἰησοῦ Χριστοῦ  μηδέποτέ με καταλιπεῖν καὶ  ἐπιστρέψαι πρὸς Κορνήλιον.᾿<milestone unit="section" n="19" /> καὶ ὁ  ἄθλιος ἄνθρωπος οὐ πρότερον  γεύεται, εἰ μὴ πρότερον αὑτῷ  καταράσαιτο, καὶ ἀντὶ τοῦ εἰπεῖν  λαμβάνοντα τὸν  ἄρτον ἐκεῖνον τὸ ἀμήν, ῾οὐκ  ἐπανήξω πρὸς Κορνήλιον̓ λέγει.</q><milestone unit="section" n="20" /> Καὶ μεθ̓ ἕτερα πάλιν ταῦτά φησιν: <q direct="unspecified">ἤδη δὲ ἴσθι  γεγυμνῶσθαι καὶ ἔρημον γεγονέναι, καταλιμπανόντων αὐτὸν καθ̓ ἡμέραν ἑκάστην τῶν ἀδελφῶν
καὶ εἰς τὴν ἐκκλησίαν  ἐπανερχομένων: ὃν καὶ
<pb id="v.2.p.124" />  Μωσῆς, ὁ μακάριος μάρτυς, ὁ παῤ ἡμῖν ἔναγχος μαρτυρήσας  καλήν τινα καὶ θαυμαστὴν μαρτυρίαν, ἔτι ὢν ἐν κόσμῳ,  κατιδὼν αὐτοῦ τὴν  θρασύτητα καὶ τὴν ἀπόνοιαν,  ἀκοινώνητον ἐποίησεν σὺν τοῖς πέντε πρεσβυτέροις τοῖς ἅμα αὐτῷ  ἀποσχίσασιν ἑαυτοὺς τῆς ἐκκλησίας.</q><milestone unit="section" n="21" /> Καὶ ἐπὶ τέλει δὲ τῆς ἐπιστολῆς τῶν ἐπὶ τῆς Ῥώμης παραγενομένων ἐπισκόπων τῆς τε τοῦ Νοουάτου κατεγνωκότων  ἀβελτηρίας κατάλογον πεποίηται, ὁμοῦ τά τε ὀνόματα καὶ ἧς ὁ καθεῖς αὐτῶν  προηγεῖτο παροικίας, ἐπισημαινόμενος,
<milestone unit="section" n="22" /> τῶν
τε μὴ παραγενομένων μὲν ἐπὶ τῆς Ῥώμης,  συνευδοκησάντων 
δὲ διὰ γραμμάτων τῇ τῶν προειρημένων ψήφῳ τὰς προσηγορίας ὁμοῦ καὶ τὰς πόλεις, ὅθεν ἕκαστος ὁρμώμενος  ἐπέστελλεν, μνημονεύει. ταῦτα μὲν ὁ Κορνήλιος Φαβίῳ Ἀντιοχείας ἐπισκόπῳ δηλῶν ἔγραφεν.
</p>
</div2>

<div2 type="chapter" n="44" org="uniform" sample="complete">

<p><milestone unit="section" n="1" />Τῷ δ̓ αὐτῷ τούτῳ Φαβίῳ,  ὑποκατακλινομένῳ πως τῷ  σχίσματι, καὶ Διονύσιος ὁ
κατ̓ Ἀλεξάνδρειαν ἐπιστείλας πολλά τε καὶ ἄλλα περὶ μετανοίας ἐν τοῖς πρὸς αὐτὸν γράμμασιν διελθὼν τῶν τε κατ̓ Ἀλεξάνδρειαν ἔναγχος τότε μαρτυρησάντων τοὺς ἀγῶνας  διιών, μετὰ τῆς ἄλλης ἱστορίας πρᾶγμά τι  μεστὸν θαύματος διηγεῖται, ὃ καὶ αὐτὸ ἀναγκαῖον τῇδε παραδοῦναι
τῇ γραφῇ, οὕτως ἔχον: <q direct="unspecified">ἓν<milestone unit="section" n="2" /> δέ σοι τοῦτο παράδειγμα 
παῤ ἡμῖν  συμβεβηκὸς ἐκθήσομαι. Σεραπίων τις ἦν παῤ ἡμῖν, πιστὸς γέρων, ἀμέμπτως μὲν τὸν πολὺν  διαβιώσας χρόνον, ἐν δὲ τῷ πειρασμῷ  πεσών. οὗτος πολλάκις ἐδεῖτο, καὶ οὐδεὶς προσεῖχεν αὐτῷ: καὶ γὰρ  ἐτεθύκει. ἐν νόσῳ δὲ γενόμενος, τριῶν ἑξῆς ἡμερῶν ἄφωνος καὶ  ἀναίσθητος
<pb id="v.2.p.126" /> διετέλεσεν,
<milestone unit="section" n="3" /> βραχὺ δὲ  ἀνασφήλας τῇ τετάρτῃ  προσεκαλέσατο τὸν  θυγατριδοῦν, καὶ ῾μέχρι με τίνος᾿ φησίν ῾ὦ τέκνον,  κατέχετε; δέομαι,  σπεύσατε,
καὶ με θᾶττον  ἀπολύσατε, τῶν πρεσβυτέρων μοί τινα  κάλεσον.᾿ καὶ ταῦτα εἰπών, πάλιν ἦν ἄφωνος.
<milestone unit="section" n="4" />  ἔδραμεν ὁ παῖς ἐπὶ τὸν πρεσβύτερον: νὺξ δὲ ἦν, κἀκεῖνος  ἠσθένει.  ἀφικέσθαι μὲν οὐκ ἐδυνήθη, ἐντολῆς δὲ ὑπ̓ ἐμοῦ  δεδομένης τοὺς  ἀπαλλαττομένους τοῦ βίου, εἰ  δέοιντο, καὶ μάλιστα εἰ καὶ πρότερον  ἱκετεύσαντες τύχοιεν,  ἀφίεσθαι, ἵν̓  εὐέλπιδες  ἀπαλλάττωνται, βραχὺ τῆς εὐχαριστίας ἔδωκεν τῷ  παιδαρίῳ,  ἀποβρέξαι κελεύσας καὶ τῷ  πρεσβύτῃ κατὰ τοῦ στόματος  ἐπιστάξαι. <milestone unit="section" n="5" />ἐπανῆκεν 
ὁ παῖς φέρων, ἐγγύς τε γενομένου, πρὶν εἰσελθεῖν,  ἀνενέγκας πάλιν ὁ Σεραπίων ῾ἧκες᾿ ἔφη ῾τέκνον; καὶ ὁ μὲν πρεσβύτερος ἐλθεῖν οὐκ  ἠδυνήθη, σὺ
δὲ  ποίησον ταχέως τὸ  προσταχθὲν καὶ  ἀπάλλαττέ
με.᾿  ἀπέβρεξεν ὁ παῖς καὶ ἅμα τε  ἐνέχεεν τῷ στόματι καὶ μικρὸν ἐκεῖνος  καταβροχθίσας εὐθέως ἀπέδωκεν τὸ πνεῦμα. <milestone unit="section" n="6" />ἆῤ οὐκ ἐναργῶς  διετηρήθη καὶ παρέμεινεν, ἕως  λυθῇ καὶ τῆς ἁμαρτίας  ἐξαλειφθείσης ἐπὶ πολλοῖς οἷς  ἔπραξεν καλοῖς  ὁμολογηθῆναι δυνηθῇ;</q> </p>
</div2>

<div2 type="chapter" n="45" org="uniform" sample="complete">

<p><milestone unit="section" n="1" />Ταῦτα ὁ Διονύσιος. ἴδωμεν δ̓ ὁ αὐτὸς ὁποῖα καὶ τῷ  Νοουάτῳ  διεχάραξεν, ταράττοντι τηνικάδε τὴν Ῥωμαίων  ἀδελφότητα: ἐπειδὴ οὖν τῆς ἀποστασίας καὶ τοῦ σχίσματος πρόφασιν ἐποιεῖτο τῶν ἀδελφῶν τινας, ὡς δὴ πρὸς αὐτῶν ἐπὶ τοῦτ̓ ἐλθεῖν ἐκβεβιασμένος, ὅρα τίνα τρόπον αὐτῷ γράφει: <q direct="unspecified">Διονύσιος Νοουατιανῷ ἀδελφῷ
<pb id="v.2.p.128" /> χαίρειν. εἰ ἄκων, ὡς  φῄς,  ἤχθης,  δείξεις  ἀναχωρήσας  ἑκών. ἔδει μὲν γὰρ καὶ πᾶν ὅτι οὖν παθεῖν ὑπὲρ τοῦ μὴ  διακόψαι τὴν ἐκκλησίαν τοῦ θεοῦ, καὶ ἦν οὐκ  ἀδοξοτέρα τῆς ἕνεκεν τοῦ μὴ  εἰδωλολατρῆσαι  γινομένης ἡ ἕνεκεν τοῦ μὴ  σχίσαι μαρτυρία, κατ̓ ἐμὲ δὲ καὶ μείζων. ἐκεῖ μὲν γὰρ
ὑπὲρ μιᾶς τις τῆς ἑαυτοῦ ψυχῆς, ἐνταῦθα δὲ ὑπὲρ ὅλης τῆς ἐκκλησίας μαρτυρεῖ. καὶ νῦν δὲ εἰ  πείσαις ἢ  βιάσαιο τοὺς ἀδελφοὺς εἰς ὁμόνοιαν ἐλθεῖν, μεῖζον ἔσται σοι τοῦ  σφάλματος τὸ  κατόρθωμα, καὶ τὸ μὲν οὐ  λογισθήσεται, τὸ δὲ  ἐπαινεθήσεται.
εἰ δὲ  ἀπειθούντων  ἀδυνατοίης, σῴζων
 <note place="unspecified" anchored="yes"><bibl default="NO">γεν. 19, 17, ῾λχχ̓</bibl></note>  σῷζε τὴν  σεαυτοῦ ψυχήν.  ἐρρῶσθαί σε,  ἐχόμενον τῆς εἰρήνης ἐν κυρίῳ, εὔχομαι.</q> </p>
</div2>

<div2 type="chapter" n="46" org="uniform" sample="complete">

<p><milestone unit="section" n="1" /> Ταῦτα καὶ πρὸς τὸν Νοουάτον: γράφει 
δὲ καὶ τοῖς κατ̓ Αἴγυπτον ἐπιστολὴν περὶ μετανοίας
ἐν ᾗ τὰ δόξαντα αὐτῷ περὶ τῶν  ὑποπεπτωκότων παρατέθειται,  τάξεις  παραπτωμάτων διαγράψας.
<milestone unit="section" n="2" /> καὶ πρὸς  Κόλωνα ῾τῆς  Ἑρμουπολιτῶν δὲ παροικίας ἐπίσκοπος ἦν οὗτος᾿ ἰδία τις περὶ μετανοίας αὐτοῦ φέρεται γραφὴ καὶ ἄλλη  ἐπιστρεπτικὴ πρὸς τὸ
κατ̓ Ἀλεξάνδρειαν αὐτοῦ  ποίμνιον. ἐν τούτοις ἐστὶν καὶ ἡ περὶ μαρτυρίου πρὸς τὸν Ὠριγένην γραφεῖσα: καὶ τοῖς κατὰ Λαοδίκειαν ἀδελφοῖς,
ὧν προΐστατο  Θηλυμίδρης ἐπίσκοπος, καὶ τοῖς κατὰ  Ἀρμενίαν ὡσαύτως περὶ μετανοίας ἐπιστέλλει,
ὧν  ἐπεσκόπευεν  Μερουζάνης.
<milestone unit="section" n="3" /> πρὸς ἅπασι τούτοις καὶ  Κορνηλίῳ τῷ κατὰ Ῥώμην γράφει, δεξάμενος αὐτοῦ τὴν κατὰ τοῦ Νοουάτου ἐπιστολήν,
ᾧ καὶ σημαίνει δηλῶν ἑαυτὸν  παρακεκλῆσθαι ὑπό τε Ἑλένου τοῦ ἐν Ταρσῷ τῆς Κιλικίας ἐπισκόπου καὶ τῶν λοιπῶν τῶν σὺν αὐτῷ
<pb id="v.2.p.130" /> Φιρμιλιανοῦ τε τοῦ ἐν Καππαδοκίᾳ καὶ τοῦ κατὰ Παλαιστίνην Θεοκτίστου, ὡς ἂν ἐπὶ τὴν σύνοδον  ἀπαντήσοι τὴν κατὰ Ἀντιόχειαν, ἔνθα τοῦ Νοουάτου κρατύνειν τινὲς ἐνεχείρουν τὸ σχίσμα.
<milestone unit="section" n="4" /> πρὸς τούτοις ἐπιστέλλει  μηνυθῆναι αὐτῷ Φάβιον μὲν κεκοιμῆσθαι,  Δημητριανὸν δὲ διάδοχον ἐκείνου τῆς
κατ̓ Ἀντιόχειαν ἐπισκοπῆς καθεστάναι: γράφει
δὲ καὶ περὶ τοῦ ἐν Ἱεροσολύμοις αὐτοῖς ῥήμασιν φάσκων: <q direct="unspecified">ὁ μὲν γὰρ θαυμάσιος Ἀλέξανδρος ἐν  φρουρᾷ γενόμενος,  μακαρίως  ἀνεπαύσατο.</q><milestone unit="section" n="5" /> Ἑξῆς ταύτῃ καὶ ἑτέρα τις ἐπιστολὴ τοῖς ἐν Ῥώμῃ τοῦ Διονυσίου φέρεται  διακονικὴ διὰ Ἱππολύτου:
τοῖς αὐτοῖς δὲ ἄλλην περὶ εἰρήνης διατυποῦται,
καὶ ὡσαύτως περὶ μετανοίας, καὶ αὖ πάλιν ἄλλην
τοῖς ἐκεῖσε  ὁμολογηταῖς, ἔτι τῇ τοῦ Νοουάτου  συμφερομένοις γνώμῃ: τοῖς δὲ αὐτοῖς τούτοις ἑτέρας δύο,  μεταθεμένοις ἐπὶ τὴν ἐκκλησίαν, ἐπιστέλλει. καὶ ἄλλοις δὲ πλείοσιν ὁμοίως διὰ γραμμάτων ὁμιλήσας, ποικίλας τοῖς ἔτι νῦν σπουδὴν περὶ τοὺς λόγους αὐτοῦ  ποιουμένοις καταλέλοιπεν ὠφελείας.</p>
</div2>

</div1></body></text></TEI.2>