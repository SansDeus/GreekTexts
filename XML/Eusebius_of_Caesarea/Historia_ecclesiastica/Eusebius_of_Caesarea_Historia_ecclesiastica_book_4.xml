<?xml version="1.0" encoding="utf-8"?>
<TEI.2><text id="tlg2018.tlg002.perseus-grc1"><body><div1 type="book" n="4" org="uniform" sample="complete">
<argument>

<p>
Τάδε καὶ ἡ τετάρτη περιέχει βίβλος τῆς
Ἐκκλησιαστικῆς ἱστορίας</p>

<p><num>Α</num>
 Τίνες ἐπὶ τῆς Τραϊανοῦ βασιλείας Ῥωμαίων  γεγόνασι καὶ Ἀλεξανδρέων ἐπίσκοποι.</p>

<p><num>Β</num> Ὁποῖα Ἰουδαῖοι κατ̓ αὐτὸν πεπόνθασιν.</p>

<p><num>Γ</num> Οἱ κατὰ Ἁδριανὸν ὑπὲρ τῆς πίστεως  ἀπολογησάμενοι.</p>

<p><num>Δ</num> Οἱ κατ̓ αὐτὸν Ῥωμαίων καὶ Ἀλεξανδρέων ἐπίσκοποι.</p>

<p><num>Ε</num> Οἱ ἀνέκαθεν ἀπὸ τοῦ σωτῆρος καὶ ἐπὶ τοὺς δηλουμένους Ἱεροσολύμων ἐπίσκοποι.</p>

<p><num>Σ</num> Ἡ κατὰ Ἁδριανὸν  ὑστάτη Ἰουδαίων πολιορκία.</p>

<p><num>Ζ</num> Τίνες κατ̓ ἐκεῖνο καιροῦ γεγόνασιν ψευδωνύμου γνώσεως  ἀρχηγοί.</p>

<p><num>Η</num> Τίνες ἐκκλησιαστικοὶ συγγραφεῖς.</p>

<p><num>Θ</num> Ἐπιστολὴ Ἁδριανοῦ ὑπὲρ τοῦ μὴ δεῖν ἀκρίτως ἡμᾶς ἐλαύνειν.</p>

<p><num>Ι</num> Τίνες ἐπὶ τῆς Ἀντωνίνου βασιλείας ἐπίσκοποι Ῥωμαίων καὶ Ἀλεξανδρέων γεγόνασιν.</p>

<p><num>ΙΑ</num> Περὶ τῶν κατ̓ αὐτοὺς αἱρεσιαρχῶν.</p>

<p><num>ΙΒ</num> Περὶ τῆς Ἰουστίνου πρὸς Ἀντωνῖνον ἀπολογίας.</p>

<p><num>ΙΓ</num> Ἀντωνίνου πρὸς τὸ κοινὸν τῆς Ἀσίας ἐπιστολὴ
περὶ τοῦ καθ̓ ἡμᾶς λόγου.
<pb id="v.1.p.302" /></p>

<p><num>ΙΔ</num> Τὰ περὶ Πολυκάρπου τοῦ τῶν ἀποστόλων  γνωρίμου μνημονευόμενα.</p>

<p><num>ΙΕ</num> Ὅπως κατὰ Οὐῆρον ὁ Πολύκαρπος ἅμ̓ ἑτέροις ἐμαρτύρησεν ἐπὶ τῆς Σμυρναίων πόλεως.</p>

<p><num>Ις</num> Ὅπως Ἰουστῖνος ὁ φιλόσοφος τὸν Χριστοῦ
λόγον ἐπὶ τῆς Ῥωμαίων πόλεως πρεσβεύων ἐμαρτύρησεν.</p>

<p><num>ΙΖ</num> Περὶ ὧν Ἰουστῖνος ἐν ἰδίῳ συγγράμματι μνημονεύει μαρτύρων.</p>

<p><num>ΙΗ</num> Τίνες εἰς ἡμᾶς ἦλθον τῶν Ἰουστίνου λόγων.</p>

<p><num>ΙΘ</num> Τίνες ἐπὶ τῆς Οὐήρου βασιλείας τῆς Ῥωμαίων καὶ Ἀλεξανδρέων ἐκκλησίας προέστησαν.</p>

<p><num>Κ</num> Τίνες οἱ τῆς Ἀντιοχέων.</p>

<p><num>ΚΑ</num> Περὶ τῶν κατὰ τούτους διαλαμψάντων ἐκκλησιαστικῶν συγγραφέων.</p>

<p><num>ΚΒ</num> Περὶ  Ἡγησίππου καὶ ὧν αὐτὸς μνημονεύει.</p>

<p><num>ΚΓ</num> Περὶ Διονυσίου Κορινθίων ἐπισκόπου καὶ ὧν ἔγραψεν ἐπιστολῶν.</p>

<p><num>ΚΔ</num> Περὶ Θεοφίλου Ἀντιοχέων ἐπισκόπου.</p>

<p><num>ΚΕ</num> Περὶ Φιλίππου καὶ  Μοδέστου.</p>

<p><num>Κς</num> Περὶ Μελίτωνος καὶ ὧν αὐτὸς ἐμνημόνευσεν.</p>

<p><num>ΚΖ</num> Περὶ Ἀπολιναρίου.</p>

<p><num>ΚΗ</num> Περὶ Μουσανοῦ.</p>

<p><num>ΚΘ</num> Περὶ τῆς κατὰ Τατιανὸν αἱρέσεως.</p>

<p><num>Λ</num> Περὶ  Βαρδησάνου τοῦ  Σύρου καὶ τῶν φερομένων αὐτοῦ λόγων.</p></argument>
<pb id="v.1.p.304" />

<div2 type="chapter" n="1" org="uniform" sample="complete">

<p><milestone unit="section" n="1" />  Ἀμφὶ δὲ τὸ δωδέκατον ἔτος τῆς Τραϊανοῦ βασιλείας ὁ μικρῷ πρόσθεν ἡμῖν τῆς ἐν Ἀλεξανδρείᾳ παροικίας δηλωθεὶς ἐπίσκοπος τὴν ζωὴν μεταλλάττει, τέταρτος δ̓ ἀπὸ τῶν ἀποστόλων τὴν τῶν αὐτόθι λειτουργίαν κληροῦται  Πρῖμος. ἐν τούτῳ καὶ Ἀλέξανδρος ἐπὶ Ῥώμης, ὄγδοον ἔτος ἀποπλήσαντος  Εὐαρέστου, πέμπτην ἀπὸ Πέτρου καὶ Παύλου κατάγων διαδοχήν, τὴν ἐπισκοπὴν ὑπολαμβάνει.
</p>
</div2>

<div2 type="chapter" n="2" org="uniform" sample="complete">

<p><milestone unit="section" n="1" /> Καὶ τὰ μὲν τῆς τοῦ σωτῆρος ἡμῶν διδασκαλίας 
τε καὶ ἐκκλησίας ὁσημέραι ἀνθοῦντα ἐπὶ μεῖζον ἐχώρει προκοπῆς, τὰ δὲ τῆς Ἰουδαίων συμφορᾶς κακοῖς ἐπαλλήλοις ἤκμαζεν. ἤδη γοῦν τοῦ αὐτοκράτορος εἰς ἐνιαυτὸν ὀκτωκαιδέκατον  ἐλαύνοντος, αὖθις Ἰουδαίων κίνησις  ἐπαναστᾶσα πάμπολυ πλῆθος αὐτῶν  διαφθείρει. <milestone unit="section" n="2" />ἔν τε γὰρ Ἀλεξανδρείᾳ 
καὶ τῇ λοιπῇ Αἰγύπτῳ καὶ προσέτι κατὰ Κυρήνην, ὥσπερ ὑπὸ πνεύματος  δεινοῦ τινος καὶ  στασιώδους  ἀναρριπισθέντες, ὥρμηντο πρὸς τοὺς  συνοίκους Ἕλληνας  στασιάζειν,  αὐξήσαντές τε εἰς μέγα τὴν στάσιν, τῷ  ἐπιόντι ἐνιαυτῷ πόλεμον οὐ σμικρὸν  συνῆψαν, ἡγουμένου τηνικαῦτα
<milestone unit="section" n="3" />  Λούπου τῆς ἁπάσης Αἰγύπτου. καὶ δὴ ἐν τῇ πρώτῃ συμβολῇ  ἐπικρατῆσαι αὐτοὺς συνέβη τῶν Ἑλλήνων:
<pb id="v.1.p.306" />
οἳ καὶ  καταφυγόντες εἰς τὴν Ἀλεξάνδρειαν τοὺς
ἐν τῇ πόλει Ἰουδαίους  ἐζώγρησάν τε καὶ ἀπέκτειναν,
τῆς δὲ παρὰ τούτων συμμαχίας ἀποτυχόντες οἱ κατὰ Κυρήνην τὴν χώραν τῆς Αἰγύπτου λεηλατοῦντες
καὶ τοὺς ἐν αὐτῇ  νομοὺς  φθείροντες διετέλουν, ἡγουμένου αὐτῶν  Λουκούα: ἐφ̓ οὓς ὁ αὐτοκράτωρ ἔπεμψεν  Μάρκιον  Τούρβωνα σὺν δυνάμει  πεζῇ τε καὶ  ναυτικῇ, ἔτι δὲ καὶ  ἱππικῇ.
<milestone unit="section" n="4" />ὁ δὲ πολλαῖς  μάχαις οὐκ ὀλίγῳ τε χρόνῳ τὸν πρὸς αὐτοὺς διαπονήσας πόλεμον, πολλὰς μυριάδας Ἰουδαίων, οὐ μόνον τῶν ἀπὸ  Κυρήνης, ἀλλὰ καὶ τῶν ἀπ̓ Αἰγύπτου  συναιρομένων Λουκούᾳ <milestone unit="section" n="5" />τῷ βασιλεῖ αὐτῶν, ἀναιρεῖ. ὁ δὲ αὐτοκράτωρ  ὑποπτεύσας καὶ τοὺς ἐν  Μεσοποταμίᾳ Ἰουδαίους  ἐπιθήσεσθαι τοῖς αὐτόθι,  Λουσίῳ  Κυήτῳ προσέταξεν  ἐκκαθᾶραι τῆς ἐπαρχίας αὐτούς: ὃς καὶ παραταξάμενος, πάμπολυ πλῆθος τῶν αὐτόθι  φονεύει, ἐφ̓ ᾧ  κατορθώματι Ἰουδαίας ἡγεμὼν ὑπὸ τοῦ αὐτοκράτορος ἀνεδείχθη. ταῦτα καὶ Ἑλλήνων οἱ τὰ κατὰ τοὺς αὐτοὺς χρόνους γραφῇ παραδόντες αὐτοῖς  ἱστόρησαν ῥήμασιν.
</p>
</div2>

<div2 type="chapter" n="3" org="uniform" sample="complete">

<p><milestone unit="section" n="1" /> Τραϊανοῦ δὲ ἐφ̓ ὅλοις ἔτεσιν εἴκοσι τὴν ἀρχὴν μησὶν ἓξ  δέουσιν  κρατήσαντος, Αἴλιος Ἁδριανὸς διαδέχεται τὴν ἡγεμονίαν. τούτῳ Κοδρᾶτος λόγον προσφωνήσας  ἀναδίδωσιν, ἀπολογίαν συντάξας ὑπὲρ τῆς καθ̓ ἡμᾶς θεοσεβείας, ὅτι δή τινες  πονηροὶ ἄνδρες τοὺς ἡμετέρους ἐνοχλεῖν  ἐπειρῶντο: εἰς ἔτι δὲ φέρεται παρὰ πλείστοις τῶν ἀδελφῶν, ἀτὰρ καὶ παῤ ἡμῖν τὸ σύγγραμμα: ἐξ οὗ  κατιδεῖν ἔστιν λαμπρὰ τεκμήρια τῆς τε τοῦ ἀνδρὸς διανοίας
<milestone unit="section" n="2" /> καὶ τῆς ἀποστολικῆς  ὀρθοτομίας. ὁ δ̓ αὐτὸς τὴν 
καθ̓ ἑαυτὸν ἀρχαιότητα  παραφαίνει δἰ ὧν ἱστορεῖ
<pb id="v.1.p.308" /> ταῦτα ἰδίαις φωναῖς: <q direct="unspecified">τοῦ δὲ σωτῆρος ἡμῶν τὰ ἔργα ἀεὶ παρῆν ἀληθῆ γὰρ ἦν, οἱ  θεραπευθέντες, οἱ ἀναστάντες ἐκ νεκρῶν, οἳ οὐκ  ὤφθησαν μόνον  θεραπευόμενοι καὶ  ἀνιστάμενοι, ἀλλὰ καὶ ἀεὶ παρόντες, οὐδὲ  ἐπιδημοῦντος μόνον τοῦ σωτῆρος, ἀλλὰ καὶ  ἀπαλλαγέντος ἦσαν ἐπὶ χρόνον ἱκανόν, ὥστε καὶ εἰς τοὺς ἡμετέρους χρόνους τινὲς αὐτῶν  ἀφίκοντο.</q><milestone unit="section" n="3" /> τοιοῦτος μὲν οὗτος: καὶ  Ἀριστείδης
δέ, πιστὸς ἀνὴρ τῆς καθ̓ ἡμᾶς ὁρμώμενος εὐσεβείας,
τῷ  Κοδράτῳ παραπλησίως ὑπὲρ τῆς πίστεως ἀπολογίαν  ἐπιφωνήσας Ἁδριανῷ καταλέλοιπεν: σῴζεται δέ γε εἰς δεῦρο παρὰ πλείστοις καὶ ἡ τούτου γραφή.
</p>
</div2>

<div2 type="chapter" n="4" org="uniform" sample="complete">

<p><milestone unit="section" n="1" />  Ἔτει δὲ τρίτῳ τῆς αὐτῆς ἡγεμονίας Ἀλέξανδρος Ῥωμαίων ἐπίσκοπος τελευτᾷ, δέκατον τῆς οἰκονομίας ἀποπλήσας ἔτος: Ξύστος ἦν τούτῳ διάδοχος. καὶ τῆς Ἀλεξανδρέων δὲ παροικίας ἀμφὶ τὸν αὐτὸν χρόνον  Πρῖμον  μεταλλάξαντα δωδεκάτῳ τῆς προστασίας ἔτει διαδέχεται Ἰοῦστος.
</p>
</div2>

<div2 type="chapter" n="5" org="uniform" sample="complete">

<p><milestone unit="section" n="1" /> Τῶν γε μὴν ἐν Ἱεροσολύμοις ἐπισκόπων τοὺς χρόνους γραφῇ  σῳζομένους οὐδαμῶς  εὑρών ῾κομιδῇ γὰρ οὖν  βραχυβίους αὐτοὺς
<milestone unit="section" n="2" /> λόγος κατέχει γενέσθαἰ, τοσοῦτον ἐξ ἐγγράφων παρείληφα, ὡς μέχρι τῆς κατὰ Ἁδριανὸν Ἰουδαίων πολιορκίας πεντεκαίδεκα τὸν ἀριθμὸν αὐτόθι γεγόνασιν ἐπισκόπων  διαδοχαί, οὓς πάντας Ἑβραίους φασὶν ὄντας ἀνέκαθεν, τὴν γνῶσιν τοῦ Χριστοῦ γνησίως καταδέξασθαι, ὥστ̓ ἤδη πρὸς τῶν τὰ  τοιάδε  ἐπικρίνειν δυνατῶν καὶ τῆς τῶν ἐπισκόπων λειτουργίας ἀξίους δοκιμασθῆναι: συνεστάναι γὰρ αὐτοῖς τότε τὴν πᾶσαν ἐκκλησίαν ἐξ Ἑβραίων πιστῶν ἀπὸ τῶν ἀποστόλων
<pb id="v.1.p.310" />
καὶ εἰς τὴν τότε  διαρκεσάντων πολιορκίαν,
καθ̓ ἣν Ἰουδαῖοι Ῥωμαίων αὖθις  ἀποστάντες, οὐ  μικροῖς πολέμοις  ἥλωσαν.
<milestone unit="section" n="3" /> διαλελοιπότων δ̓ οὖν τηνικαῦτα τῶν ἐκ περιτομῆς ἐπισκόπων, τοὺς ἀπὸ πρώτου νῦν ἀναγκαῖον ἂν εἴη καταλέξαι. πρῶτος τοιγαροῦν Ἰάκωβος ὁ τοῦ κυρίου λεγόμενος ἀδελφὸς ἦν: μεθ̓ ὃν δεύτερος  Συμεών: τρίτος Ἰοῦστος:  Ζακχαῖος τέταρτος: πέμπτος Τωβίας: ἕκτος  Βενιαμίν: Ἰωάννης ἕβδομος: ὄγδοος Ματθίας: ἔνατος Φίλιππος:  δέκατος Ζενέκας:  ἑνδέκατος Ἰοῦστος:  Λευὶς δωδέκατος:  Ἐφρῆς τρισκαιδέκατος:  τεσσαρεσκαιδέκατος Ἰωσήφ: ἐπὶ πᾶσι  πεντεκαιδέκατος Ἰούδας.
<milestone unit="section" n="4" />  τοσοῦτοι καὶ οἱ ἐπὶ τῆς Ἱεροσολύμων πόλεως ἐπίσκοποι ἀπὸ τῶν ἀποστόλων εἰς τὸν δηλούμενον διαγενόμενοι χρόνον,
οἱ πάντες ἐκ περιτομῆς.
<milestone unit="section" n="5" /> ἤδη δὲ δωδέκατον  ἐχούσης ἔτος τῆς ἡγεμονίας, Ξύστον δεκαέτη χρόνον ἀποπλήσαντα ἐπὶ τῆς Ῥωμαίων ἐπισκοπῆς ἕβδομος ἀπὸ τῶν ἀποστόλων διαδέχεται Τελεσφόρος: ἐνιαυτοῦ δὲ μεταξὺ καὶ μηνῶν διαγενομένου,
τῆς Ἀλεξανδρέων παροικίας τὴν προστασίαν  Εὐμένης ἕκτῳ κλήρῳ διαδέχεται, τοῦ πρὸ αὐτοῦ ἔτεσιν ἕνδεκα διαρκέσαντος.
</p>
</div2>

<div2 type="chapter" n="6" org="uniform" sample="complete">

<p><milestone unit="section" n="1" /> Καὶ δῆτα τῆς Ἰουδαίων ἀποστασίας αὖθις εἰς μέγα καὶ πολὺ  προελθούσης,  Ῥοῦφος ἐπάρχων τῆς Ἰουδαίας, στρατιωτικῆς αὐτῷ συμμαχίας ὑπὸ βασιλέως  πεμφθείσης, ταῖς  ἀπονοίαις αὐτῶν ἀφειδῶς χρώμενος  ἐπεξῄει, μυριάδας ἀθρόως ἀνδρῶν ὁμοῦ καὶ παίδων καὶ γυναικῶν  διαφθείρων πολέμου τε νόμῳ τὰς χώρας αὐτῶν  ἐξανδραποδιζόμενος.
<milestone unit="section" n="2" />  ἐστρατήγει δὲ τότε Ἰουδαίων Βαρχωχεβας ὄνομα, ὃ δὴ ἀστέρα δηλοῖ, τὰ μὲν ἄλλα
<pb id="v.1.p.312" />  φονικὸς καὶ  λῃστρικός τις ἀνήρ, ἐπὶ δὲ τῇ προσηγορίᾳ, οἷα ἐπ̓  ἀνδραπόδων, ὡς δὴ ἐξ οὐρανοῦ  φωστὴρ αὐτοῖς κατεληλυθὼς
<milestone unit="section" n="3" /> κακουμένοις τε  ἐπιλάμψαι  τερατευόμενος.  ἀκμάσαντος δὲ τοῦ πολέμου ἔτους  ὀκτωκαιδεκάτου τῆς ἡγεμονίας κατὰ  Βηθθηρα ῾πολίχνη τις ἦν  ὀχυρωτάτη, τῶν Ἱεροσολύμων
οὐ σφόδρα πόρρω διεστῶσἀ τῆς τε ἔξωθεν πολιορκίας  χρονίου γενομένης λιμῷ τε καὶ δίψει τῶν  νεωτεροποιῶν εἰς ἔσχατον ὀλέθρου  περιελαθέντων καὶ τοῦ τῆς ἀπονοίας αὐτοῖς αἰτίου τὴν ἀξίαν ἐκτίσαντος δίκην, τὸ πᾶν ἔθνος ἐξ ἐκείνου καὶ τῆς περὶ τὰ Ἱεροσόλυμα γῆς πάμπαν ἐπιβαίνειν εἴργεται νόμου δόγματι καὶ διατάξεσιν Ἁδριανοῦ, ὡς ἂν μηδ̓ ἐξ ἀπόπτου  θεωροῖεν τὸ  πατρῷον ἔδαφος,  ἐγκελευσαμένου:  Ἀρίστων ὁ  Πελλαῖος ἱστορεῖ.
<milestone unit="section" n="4" /> οὕτω δὴ τῆς πόλεως εἰς ἐρημίαν τοῦ Ἰουδαίων ἔθνους παντελῆ τε φθορὰν τῶν πάλαι οἰκητόρων ἐλθούσης ἐξ ἀλλοφύλου τε γένους  συνοικισθείσης, ἡ μετέπειτα  συστᾶσα  Ῥωμαϊκὴ πόλις τὴν ἐπωνυμίαν  ἀμείψασα, εἰς τὴν τοῦ κρατοῦντος  Αἰλίου Ἁδριανοῦ τιμὴν  Αἰλία  προσαγορεύεται. καὶ δὴ τῆς αὐτόθι ἐκκλησίας ἐξ ἐθνῶν συγκροτηθείσης, πρῶτος μετὰ τοὺς ἐκ περιτομῆς ἐπισκόπους τὴν τῶν ἐκεῖσε λειτουργίαν ἐγχειρίζεται Μάρκος.
</p>
</div2>

<div2 type="chapter" n="7" org="uniform" sample="complete">

<p><milestone unit="section" n="1" /> Ἤδη δὲ  λαμπροτάτων δίκην  φωστήρων τῶν ἀνὰ τὴν οἰκουμένην  ἀποστιλβουσῶν ἐκκλησιῶν ἀκμαζούσης τε εἰς ἅπαν τὸ τῶν ἀνθρώπων γένος
τῆς εἰς τὸν σωτῆρα καὶ κύριον ἡμῶν Ἰησοῦν Χριστὸν πίστεως, ὁ μισόκαλος δαίμων οἷα τῆς ἀληθείας ἐχθρὸς καὶ τῆς τῶν ἀνθρώπων σωτηρίας ἀεὶ τυγχάνων πολεμιώτατος, πάσας  στρέφων κατὰ
<pb id="v.1.p.314" /> τῆς ἐκκλησίας μηχανάς, πάλαι μὲν τοῖς ἔξωθεν  διωγμοῖς κατ̓ αὐτῆς ὡπλίζετο,
<milestone unit="section" n="2" /> τότε γε μὴν τούτων  ἀποκεκλεισμένος, πονηροῖς καὶ γόησιν ἀνδράσιν ὥσπερ τισὶν  ὀλεθρίοις ψυχῶν  ὀργάνοις διακόνοις τε ἀπωλείας χρώμενος, ἑτέραις  κατεστρατήγει  μεθόδοις, πάντα  πόρον ἐπινοῶν, ὡς
ἂν  ὑποδύντες  γόητες καὶ  ἀπατηλοὶ τὴν αὐτὴν τοῦ δόγματος ἡμῖν προσηγορίαν, ὁμοῦ μὲν τῶν πιστῶν τοὺς πρὸς αὐτῶν ἁλισκομένους εἰς βυθὸν ἀπωλείας  ἄγοιεν, ὁμοῦ δὲ τοὺς τῆς πίστεως ἀγνῶτας δἰ ὧν αὐτοὶ  δρῶντες  ἐπιχειροῖεν,  ἀποτρέποιντο τῆς ἐπὶ τὸν σωτήριον λόγον  παρόδου.
<milestone unit="section" n="3" /> ἀπὸ γοῦν τοῦ Μενάνδρου, ὃν διάδοχον τοῦ Σίμωνος ἤδη πρότερον  παραδεδώκαμεν, ἀμφίστομος ὥσπερ καὶ  δικέφαλος  ὀφιώδης τις προελθοῦσα δύναμις δυεῖν αἱρέσεων διαφόρων  ἀρχηγοὺς κατεστήσατο,  Σατορνῖνόν τε
Ἀντιοχέα τὸ γένος καὶ Βασιλείδην  Ἀλεξανδρέα:
ὧν ὁ μὲν κατὰ Συρίαν, ὁ δὲ κατ̓ Αἴγυπτον  συνεστήσαντο θεομισῶν αἱρέσεων διδασκαλεῖα. <milestone unit="section" n="4" />τὰ μὲν 
 <note place="unspecified" anchored="yes"><bibl default="NO">ιρεν. 1, 24, 1</bibl></note> οὖν πλεῖστα τὸν  Σατορνῖνον τὰ αὐτὰ τῷ  Μενάνδρῳ
 <note place="unspecified" anchored="yes"><bibl default="NO">ιρεν. 1, 24, 3</bibl></note>  ψευδολογῆσαι ὁ Εἰρηναῖος δηλοῖ,  προσχήματι δὲ  ἀπορρητοτέρων τὸν Βασιλείδην εἰς τὸ ἄπειρον τεῖναι τὰς ἐπινοίας, δυσσεβοῦς αἱρέσεως ἑαυτῷ  τερατώδεις  ἀναπλάσαντα μυθοποιίας. <milestone unit="section" n="5" />πλείστων οὖν ἐκκλησιαστικῶν ἀνδρῶν κατ̓ ἐκεῖνο καιροῦ τῆς ἀληθείας  ὑπεραγωνιζομένων  λογικώτερόν τε τῆς ἀποστολικῆς καὶ ἐκκλησιαστικῆς δόξης  ὑπερμαχούντων, ἤδη τινὲς καὶ διὰ συγγραμμάτων τοῖς μετέπειτα  προφυλακτικὰς αὐτῶν δὴ τούτων τῶν  δηλωθεισῶν αἱρέσεων παρεῖχον  ἐφόδους: <milestone unit="section" n="6" />ὧν εἰς ἡμᾶς κατῆλθεν ἐν τοῖς τότε  γνωριμωτάτου συγγραφέως  Ἀγρίππα  Κάστορος ἱκανώτατος κατὰ
<pb id="v.1.p.316" /> Βασιλείδου ἔλεγχος, τὴν δεινότητα τῆς τἀνδρὸς  ἀποκαλύπτων γοητείας.
<milestone unit="section" n="7" /> ἐκφαίνων δ̓ οὖν αὐτοῦ
τὰ ἀπόρρητα, φησὶν αὐτὸν εἰς μὲν τὸ εὐαγγέλιον τέσσαρα πρὸς τοῖς εἴκοσι συντάξαι βιβλία, προφήτας
δὲ ἑαυτῷ  ὀνομάσαι Βαρκαββαν καὶ Βαρκωφ
καὶ ἄλλους ἀνυπάρκτους τινὰς ἑαυτῷ συστησάμενον, βαρβάρους τε αὐτοῖς εἰς κατάπληξιν τῶν
τὰ τοιαῦτα  τεθηπότων ἐπιφημίσαι προσηγορίας, διδάσκειν τε  ἀδιαφορεῖν  εἰδωλοθύτων  ἀπογευομένους καὶ ἐξομνυμένους ἀπαραφυλάκτως τὴν πίστιν κατὰ τοὺς τῶν διωγμῶν καιρούς,  Πυθαγορικῶς
τε τοῖς προσιοῦσιν αὐτῷ  πενταέτη  σιωπὴν  παρακελεύεσθαι:
<milestone unit="section" n="8" /> καὶ ἕτερα δὲ τούτοις παραπλήσια ἀμφὶ τοῦ Βασιλείδου  καταλέξας ὁ εἰρημένος οὐκ ἀγεννῶς τῆς δηλωθείσης αἱρέσεως εἰς προῦπτον
 <note place="unspecified" anchored="yes"><bibl default="NO">ιρεν. 1, 25, 1, 6, 3, 4</bibl></note>  ἐφώρασε τὴν πλάνην.
<milestone unit="section" n="9" /> γράφει δὲ καὶ Εἰρηναῖος  συγχρονίσαι τούτοις  Καρποκράτην, ἑτέρας αἱρέσεως τῆς τῶν  Γνωστικῶν  ἐπικληθείσης πατέρα: οἳ καὶ τοῦ Σίμωνος οὐχ ὡς ἐκεῖνος κρύβδην, ἀλλ̓ ἤδη καὶ εἰς φανερὸν τὰς  μαγείας παραδιδόναι ἠξίουν, ὡς ἐπὶ μεγάλοις δή, μόνον οὐχὶ καὶ σεμνυνόμενοι τοῖς κατὰ  περιεργίαν πρὸς αὐτῶν ἐπιτελουμένοις  φίλτροις  ὀνειροπομποῖς τε καὶ  παρέδροις τισὶ δαίμοσιν καὶ ἄλλαις ὁμοιοτρόποις τισὶν ἀγωγαῖς: τούτοις
τε ἀκολούθως πάντα  δρᾶν χρῆναι διδάσκειν τὰ  αἰσχρουργότατα τοὺς μέλλοντας εἰς τὸ τέλειον τῆς
κατ̓ αὐτοὺς μυσταγωγίας ἢ καὶ μᾶλλον  μυσαροποιίας
ἐλεύσεσθαι, ὡς μὴ ἂν ἄλλως  ἐκφευξομένους τοὺς  κοσμικούς, ὡς ἂν ἐκεῖνοι  φαῖεν, ἄρχοντας,
μὴ οὐχὶ πᾶσιν τὰ δἰ ἀρρητοποιίας ἀπονείμαντας
<milestone unit="section" n="10" />  χρέα. τούτοις δῆτα συνέβαινεν διακόνοις χρώμενον τὸν  ἐπιχαιρεσίκακον δαίμονα τοὺς μὲν πρὸς αὐτῶν
<pb id="v.1.p.318" />  ἀπατωμένους  οἰκτρῶς οὕτως εἰς ἀπώλειαν  ἀνδραποδίζεσθαι, τοῖς δ̓ ἀπίστοις ἔθνεσιν πολλὴν παρέχειν κατὰ τοῦ θείου λόγου  δυσφημίας περιουσίαν, τῆς ἐξ αὐτῶν φήμης εἰς τὴν τοῦ παντὸς Χριστιανῶν ἔθνους διαβολὴν  καταχεομένης.
<milestone unit="section" n="11" /> ταύτῃ 
δ̓ οὖν ἐπὶ πλεῖστον συνέβαινεν τὴν περὶ ἡμῶν παρὰ τοῖς τότε ἀπίστοις ὑπόνοιαν δυσσεβῆ καὶ  ἀτοπωτάτην διαδίδοσθαι, ὡς δὴ  ἀθεμίτοις πρὸς  μητέρας καὶ  ἀδελφὰς  μίξεσιν  ἀνοσίαις τε  τροφαῖς χρωμένων.
<milestone unit="section" n="12" /> οὐκ εἰς μακρόν γε μὴν αὐτῷ ταῦτα προυχώρει, τῆς ἀληθείας αὐτῆς ἑαυτὴν  συνιστώσης ἐπὶ μέγα τε φῶς κατὰ τὸν προϊόντα χρόνον
<milestone unit="section" n="13" />  διαλαμπούσης.  ἔσβεστο μὲν γὰρ αὐτίκα πρὸς αὐτῆς ἐνεργείας  ἀπελεγχόμενα τὰ τῶν ἐχθρῶν  ἐπιτεχνήματα, ἄλλων ἐπ̓ ἄλλαις αἱρέσεων καινοτομουμένων  ὑπορρεουσῶν ἀεὶ τῶν προτέρων καὶ εἰς πολυτρόπους
καὶ  πολυμόρφους ἰδέας ἄλλοτε ἄλλως φθειρομένων: προῄει δ̓ εἰς αὔξην καὶ μέγεθος, ἀεὶ κατὰ τὰ αὐτὰ
καὶ ὡσαύτως ἔχουσα, ἡ τῆς καθόλου καὶ μόνης ἀληθοῦς ἐκκλησίας  λαμπρότης, τὸ σεμνὸν καὶ εἰλικρινὲς καὶ  ἐλευθέριον τό τε  σῶφρον καὶ καθαρὸν τῆς ἐνθέου πολιτείας τε καὶ φιλοσοφίας εἰς ἅπαν γένος Ἑλλήνων τε καὶ βαρβάρων  ἀποστίλβουσα.
<milestone unit="section" n="14" />  συναπέσβη δ̓ οὖν ἅμα τῷ χρόνῳ καὶ ἡ κατὰ παντὸς τοῦ δόγματος  διαβολή, ἔμενεν δὲ ἄρα μόνη παρὰ πᾶσι  κρατοῦσα καὶ  ἀνομολογουμένη τὰ μάλιστα διαπρέπειν ἐπὶ  σεμνότητι καὶ σωφροσύνῃ θείοις τε
καὶ φιλοσόφοις δόγμασιν ἡ καθ̓ ἡμᾶς διδασκαλία,
ὡς μηδένα τῶν εἰς νῦν  αἰσχρὰν ἐπιφέρειν τολμᾶν
<pb id="v.1.p.320" /> κατὰ τῆς πίστεως ἡμῶν  δυσφημίαν μηδέ τινα τοιαύτην διαβολὴν οἵαις πάλαι πρότερον φίλον
ἦν χρῆσθαι τοῖς καθ̓ ἡμῶν  ἐπισυνισταμένοις.
<milestone unit="section" n="15" /> Ὅμως δ̓ οὖν κατὰ τοὺς δηλουμένους αὖθις  παρῆγεν εἰς μέσον ἡ ἀλήθεια πλείους ἑαυτῆς  ὑπερμάχους, οὐ δἰ ἀγράφων αὐτὸ μόνον  ἐλέγχων, ἀλλὰ καὶ δἰ ἐγγράφων ἀποδείξεων κατὰ
 τῶν ἀθέων αἱρέσεων  στρατευομένους: 
</p>
</div2>

<div2 type="chapter" n="8" org="uniform" sample="complete">

<p><milestone unit="section" n="1" />ἐν τούτοις ἐγνωρίζετο Ἡγήσιππος, οὗ πλείσταις ἤδη πρότερον  κεχρήμεθα φωναῖς, ὡς ἂν ἐκ τῆς αὐτοῦ παραδόσεως τινὰ τῶν κατὰ τοὺς ἀποστόλους παραθέμενοι.
<milestone unit="section" n="2" />ἐν πέντε δ̓ οὖν συγγράμμασιν οὗτος τὴν ἀπλανῆ παράδοσιν τοῦ ἀποστολικοῦ κηρύγματος  ἁπλουστάτῃ συντάξει γραφῆς  ὑπομνηματισάμενος, καθ̓
ὃν ἐγνωρίζετο σημαίνει χρόνον, περὶ τῶν ἀρχῆθεν
ἰδρυσάντων τὰ εἴδωλα οὕτω πως γράφων: <q direct="unspecified">οἷς  κενοτάφια καὶ ναοὺς ἐποίησαν ὡς μέχρι νῦν: ὧν ἐστιν καὶ  Ἀντίνοος, δοῦλος Ἁδριανοῦ Καίσαρος,
οὗ καὶ ἀγὼν ἄγεται  Ἀντινόειος, ὁ ἐφ̓ ἡμῶν γενόμενος. καὶ γὰρ πόλιν  ἔκτισεν  ἐπώνυμον Ἀντινόου
καὶ προφήτας.</q><milestone unit="section" n="3" /> κατ̓ αὐτὸν δὲ καὶ Ἰουστῖνος, γνήσιος τῆς ἀληθοῦς φιλοσοφίας ἐραστής, ἔτι τοῖς παῤ Ἕλλησιν ἀσκούμενος  ἐνδιέτριβεν λόγοις: σημαίνει δὲ καὶ αὐτὸς τουτονὶ τὸν χρόνον
ἐν τῇ πρὸς Ἀντωνῖνον ἀπολογίᾳ ὧδε γράφων:
 <note place="unspecified" anchored="yes"><bibl default="NO">Jυστιν, απολ. 1, 29</bibl></note> <q direct="unspecified">οὐκ ἄτοπον δὲ  ἐπιμνησθῆναι ἐν τούτοις ἡγούμεθα
καὶ Ἀντινόου τοῦ νῦν γενομένου, ὃν καὶ ἅπαντες
ὡς θεὸν διὰ φόβον σέβειν ὥρμηντο,  ἐπιστάμενοι τίς τε ἦν καὶ πόθεν ὑπῆρχεν.</q><milestone unit="section" n="4" /> <pb id="v.1.p.322" />
Ὁ δ̓ αὐτὸς καὶ τοῦ τότε κατὰ Ἰουδαίων πολέμου 
 <note place="unspecified" anchored="yes"><bibl default="NO">Jυστιν, απολ. 1, 31</bibl></note> μνημονεύων ταῦτα παρατίθεται: <q direct="unspecified">καὶ γὰρ ἐν τῷ νῦν  γενομένῳ Ἰουδαϊκῷ πολέμῳ Βαρχωχεβας, ὁ τῆς Ἰουδαίων ἀποστάσεως  ἀρχηγέτης, Χριστιανοὺς μόνους εἰς τιμωρίας  δεινάς, εἰ μὴ ἀρνοῖντο Ἰησοῦν τὸν Χριστὸν καὶ  βλασφημοῖεν,  ἐκέλευεν ἄγεσθαι.</q><milestone unit="section" n="5" /> Ἐν ταὐτῷ δὲ καὶ τὴν ἀπὸ τῆς Ἑλληνικῆς φιλοσοφίας ἐπὶ τὴν θεοσέβειαν μεταβολὴν αὐτοῦ, ὅτι μὴ ἀλόγως, μετὰ κρίσεως δὲ αὐτῷ  γεγόνει,
 <note place="unspecified" anchored="yes"><bibl default="NO">Jυστιν, απολ. 2, 12</bibl></note> δηλῶν, ταῦτα γράφει: <q direct="unspecified">καὶ γὰρ αὐτὸς ἐγώ, τοῖς  Πλάτωνος  χαίρων  διδάγμασι,  διαβαλλομένους ἀκούων Χριστιανούς, ὁρῶν δὲ καὶ  ἀφόβους πρὸς θάνατον καὶ πάντα τὰ  νομιζόμενα  φοβερά,  ἐνενόουν ἀδύνατον εἶναι ἐν κακίᾳ καὶ  φιληδονίᾳ ὑπάρχειν αὐτούς: τίς γὰρ  φιλήδονος ἢ  ἀκρατὴς καὶ  ἀνθρωπείων  σαρκῶν βορὰν ἡγούμενος ἀγαθόν,
δύναιτ̓ ἂν θάνατον  ἀσπάζεσθαι, ὅπως τῶν ἑαυτοῦ  στερηθείη ἐπιθυμιῶν, ἀλλ̓ οὐκ ἐκ παντὸς ζῆν ἀεὶ τὴν ἐνθάδε  βιοτὴν καὶ λανθάνειν τοὺς ἄρχοντας ἐπειρᾶτο, οὐχ ὅτι ἑαυτὸν  κατήγγελλεν  φονευθησόμενον;</q><milestone unit="section" n="6" /> Ἔτι δ̓ ὁ αὐτὸς ἱστορεῖ  δεξάμενον τὸν Ἁδριανὸν παρὰ Σερεννίου Γρανιανοῦ, λαμπροτάτου ἡγουμένου, γράμματα ὑπὲρ Χριστιανῶν περιέχοντα ὡς
οὐ δίκαιον εἴη ἐπὶ μηδενὶ  ἐγκλήματι βοαῖς δήμου  χαριζομένους ἀκρίτως κτείνειν αὐτούς, ἀντιγράψαι Μινουκίῳ Φουνδανῷ, ἀνθυπάτῳ τῆς Ἀσίας, προστάττοντα μηδένα κρίνειν ἄνευ ἐγκλήματος καὶ εὐλόγου κατηγορίας: <milestone unit="section" n="7" />καὶ τῆς ἐπιστολῆς δὲ ἀντίγραφον παρατέθειται, τὴν Ῥωμαϊκήν φωνήν, ὡς εἶχεν, διαφυλάξας, προλέγει δ̓ αὐτῆς ταῦτα: <q direct="unspecified">καὶ
<pb id="v.1.p.324" />
 <note place="unspecified" anchored="yes"><bibl default="NO">Jυστιν, απολ. 1, 68</bibl></note> ἐξ ἐπιστολῆς δὲ τοῦ μεγίστου καὶ  ἐπιφανεστάτου
Καίσαρος Ἁδριανοῦ τοῦ πατρὸς ὑμῶν ἔχοντες ἀπαιτεῖν ὑμᾶς, καθὰ ἠξιώσαμεν,  κελεῦσαι τὰς κρίσεις γίνεσθαι, τοῦτο οὐχ ὡς ὑπὸ Ἁδριανοῦ κελευσθὲν μᾶλλον ἠξιώσαμεν, ἀλλ̓ ἐκ τοῦ ἐπίστασθαι δικαίαν  ἀξιοῦν τὴν προσφώνησιν. ὑπετάξαμεν
δὲ καὶ τῆς ἐπιστολῆς Ἁδριανοῦ τὸ ἀντίγραφον, ἵνα καὶ τοῦτο  ἀληθεύειν ἡμᾶς  γνωρίζητε, καὶ ἔστιν τόδε.</q><milestone unit="section" n="8" /> Τούτοις ὁ μὲν δηλωθεὶς ἀνὴρ αὐτὴν παρατέθειται τὴν Ῥωμαϊκὴν  ἀντιγραφήν, ἡμεῖς δ̓ ἐπὶ τὸ  Ἑλληνικὸν κατὰ δύναμιν αὐτὴν  μετειλήφαμεν, ἔχουσαν ὧδε:
</p>
</div2>

<div2 type="chapter" n="9" org="uniform" sample="complete">

<p><milestone unit="section" n="1" /> <note n="Justin, Apol. 1, 68." place="unspecified" anchored="yes" /> <q direct="unspecified">Μινουκίῳ Φουνδανῷ. ἐπιστολὴν  ἐδεξάμην  γραφεῖσάν μοι ἀπὸ Σερεννίου Γρανιανοῦ, λαμπροτάτου ἀνδρός, ὅντινα σὺ  διεδέξω. οὐ δοκεῖ μοι οὖν τὸ πρᾶγμα  ἀζήτητον καταλιπεῖν, ἵνα μήτε
οἱ ἄνθρωποι  ταράττωνται καὶ τοῖς  συκοφάνταις  χορηγία  κακουργίας παρασχεθῇ. <milestone unit="section" n="2" />εἰ οὖν σαφῶς εἰς ταύτην τὴν  ἀξίωσιν οἱ  ἐπαρχιῶται δύνανται  διισχυρίζεσθαι κατὰ τῶν Χριστιανῶν, ὡς καὶ πρὸ βήματος ἀποκρίνασθαι, ἐπὶ τοῦτο μόνον  τραπῶσιν,
ἀλλ̓ οὐκ  ἀξιώσεσιν οὐδὲ  μόναις βοαῖς. πολλῷ γὰρ μᾶλλον προσῆκεν, εἴ τις κατηγορεῖν βούλοιτο, τοῦτό σε  διαγινώσκειν. <milestone unit="section" n="3" />εἴ τις οὖν  κατηγορεῖ καὶ  δείκνυσίν τι παρὰ τοὺς νόμους πράττοντας, οὕτως  ὅριζε κατὰ τὴν δύναμιν τοῦ  ἁμαρτήματος: ὡς  μὰ τὸν  Ἡρακλέα εἴ τις συκοφαντίας χάριν τοῦτο  προτείνοι, διαλάμβανε ὑπὲρ τῆς  δεινότητος καὶ  φρόντιζε ὅπως ἂν  ἐκδικήσειας.</q> καὶ τὰ μὲν τῆς Ἁδριανοῦ ἀντιγραφῆς τοιαῦτα.
<pb id="v.1.p.326" />
</p>
</div2>

<div2 type="chapter" n="10" org="uniform" sample="complete">

<p><milestone unit="section" n="1" />Τούτου δὲ τὸ  χρεὼν μετὰ πρῶτον καὶ εἰκοστὸν ἔτος ἐκτίσαντος, Ἀντωνῖνος ὁ κληθεὶς Εὐσεβὴς τὴν Ῥωμαίων ἀρχὴν διαδέχεται. τούτου δὲ
ἐν ἔτει πρώτῳ  Τελεσφόρου τὸν βίον  ἑνδεκάτῳ τῆς λειτουργίας ἐνιαυτῷ μεταλλάξαντος, Ὑγῖνος τὸν κλῆρον τῆς Ῥωμαίων ἐπισκοπῆς παραλαμβάνει.
 <note place="unspecified" anchored="yes"><bibl default="NO">ιρεν. 3, 3, 3 <del status="unremarkable">῀ευς. 5, 6, 4</del></bibl></note> ἱστορεῖ γε μὴν ὁ Εἰρηναῖος τὸν Τελεσφόρον μαρτυρίῳ τὴν τελευτὴν διαπρέψαι, δηλῶν ἐν ταὐτῷ κατὰ τὸν δηλούμενον ῥωμαίων ἐπίσκοπον  Ὑγῖνον Οὐαλεντῖνον ἰδίας αἱρέσεως  εἰσηγητὴν καὶ  Κέρδωνα τῆς κατὰ Μαρκίωνα πλάνης ἀρχηγὸν
ἐπὶ τῆς Ῥώμης ἄμφω γνωρίζεσθαι, γράφει δὲ οὕτως:
</p>
</div2>

<div2 type="chapter" n="11" org="uniform" sample="complete">

<p><milestone unit="section" n="1" /> <note n="Iren. 3, 4, 3" place="unspecified" anchored="yes" /> <q direct="unspecified">Οὐαλεντῖνος μὲν γὰρ ἦλθεν εἰς Ῥώμην 
ἐπὶ Ὑγίνου, ἤκμασεν δὲ ἐπὶ Πίου, καὶ παρέμεινεν ἕως Ἀνικήτου: Κέρδων δ̓ ὁ πρὸ Μαρκίωνος καὶ αὐτὸς ἐπὶ Ὑγίνου, ὃς ἦν ἔνατος ἐπίσκοπος, εἰς τὴν ἐκκλησίαν ἐλθὼν καὶ ἐξομολογούμενος, οὕτως διετέλεσεν, ποτὲ μὲν  λαθροδιδασκαλῶν, ποτὲ δὲ πάλιν ἐξομολογούμενος, ποτὲ δὲ  ἐλεγχόμενος ἐφ̓ οἷς ἐδίδασκεν κακῶς, καὶ  ἀφιστάμενος τῆς τῶν ἀδελφῶν  συνοδίας.</q><milestone unit="section" n="2" /> ταῦτα δέ φησιν ἐν τρίτῳ τῶν πρὸς τὰς αἱρέσεις: ἔν γε μὴν τῷ πρώτῳ αὖθις περὶ
 <note place="unspecified" anchored="yes"><bibl default="NO">ιρεν. 1, 27, 1. 2</bibl></note> τοῦ  Κέρδωνος ταῦτα διέξεισιν: <q direct="unspecified">Κέρδων δέ τις ἀπὸ τῶν περὶ τὸν Σίμωνα τὰς ἀφορμὰς λαβὼν καὶ ἐπιδημήσας ἐν τῇ Ῥώμῃ ἐπὶ Ὑγίνου ἔνατον κλῆρον τῆς  ἐπισκοπικῆς διαδοχῆς ἀπὸ τῶν ἀποστόλων ἔχοντος, ἐδίδαξεν τὸν ὑπὸ τοῦ νόμου καὶ προφητῶν  κεκηρυγμένον θεὸν μὴ εἶναι πατέρα τοῦ κυρίου ἡμῶν Ἰησοῦ Χριστοῦ: τὸν μὲν γὰρ
γνωρίζεσθαι, τὸν δὲ  ἀγνῶτα εἶναι, καὶ τὸν μὲν δίκαιον, τὸν δὲ ἀγαθὸν ὑπάρχειν. διαδεξάμενος
<pb id="v.1.p.328" />
δὲ αὐτὸν Μαρκίων ὁ Ποντικὸς ηὔξησεν τὸ διδασκαλεῖον,  ἀπηρυθριασμένως  βλασφημῶν.</q><milestone unit="section" n="3" />  <note place="unspecified" anchored="yes"><bibl default="NO">ιρεν. 1, 1-9</bibl></note> Ὁ δ̓ αὐτὸς Εἰρηναῖος τὸν ἄπειρον βυθὸν τῆς 
Οὐαλεντίνυ  πολυπλανοῦς ὕλης  εὐτονώτατα  διαπλώσας,  ἑρπετοῦ δίκην φωλεύοντος  ἀπόκρυφον οὖσαν αὐτοῦ καὶ  λεληθυῖαν  ἀπογυμνοῖ τὴν κακίαν:
 <milestone unit="section" n="4" /><note place="unspecified" anchored="yes"><bibl default="NO">ιρεν. 1, 13, 1</bibl></note> πρὸς τούτοις καὶ ἄλλον τινά, Μάρκος αὐτῷ ὄνομα, 
κατ̓ αὐτοὺς γενέσθαι λέγει μαγικῆς  κυβείας  ἐμπειρότατον, γράφει δὲ καὶ τὰς  ἀτελέστους αὐτῶν τελετὰς  μυσεράς τε μυσταγωγίας ἐκφαίνων
 <note place="unspecified" anchored="yes"><bibl default="NO">ιρεν. 1, 21, 3῀επιπηαν. 34, 20</bibl></note> αὐτοῖς δὴ τούτοις τοῖς γράμμασιν: <q direct="unspecified">οἳ<milestone unit="section" n="5" /> μὲν γὰρ αὐτῶν  νυμφῶνα  κατασκευάζουσιν καὶ μυσταγωγίαν ἐπιτελοῦσιν μετ̓  ἐπιρρήσεών τινων τοῖς  τελουμένοις καὶ πνευματικὸν γάμον φάσκουσιν εἶναι τὸ ὑπ̓ αὐτῶν γινόμενον κατὰ τὴν  ὁμοιότητα τῶν ἄνω  συζυγιῶν, οἳ δὲ ἄγουσιν ἐφ̓ ὕδωρ καὶ  βαπτίζοντες οὕτως ἐπιλέγουσιν: ῾εἰς ὄνομα  ἀγνώστου πατρὸς τῶν ὅλων, εἰς ἀλήθειαν μητέρα
τῶν πάντων, εἰς τὸν  κατελθόντα εἰς τὸν Ἰησοῦν.᾿ ἄλλοι δὲ  Ἑβραϊκὰ ὀνόματα ἐπιλέγουσιν πρὸς τὸ μᾶλλον  καταπλήξασθαι τοὺς  τελουμένους.</q><milestone unit="section" n="6" /> Ἀλλὰ γὰρ μετὰ τέταρτον τῆς ἐπισκοπῆς ἔτος Ὑγίνου τελευτήσαντος, Πίος ἐπὶ Ῥώμης ἐγχειρίζεται
τὴν λειτουργίαν: κατά γε μὴν τὴν Ἀλεξάνδρειαν Μάρκος ἀναδείκνυται ποιμὴν  Εὐμένους ἔτη τὰ πάντα δέκα πρὸς τρισὶν  ἐκπλήσαντος, τοῦ τε Μάρκου ἐπὶ δέκα ἔτη τῆς λειτουργίας ἀναπαυσαμένου,  Κελαδίων τῆς Ἀλεξανδρέων ἐκκλησίας
τὴν λειτουργίαν παραλαμβάνει.
<milestone unit="section" n="7" /> καὶ κατὰ 
τὴν Ῥωμαίων δὲ πόλιν πεντεκαιδεκάτῳ τῆς
ἐπισκοπῆς ἐνιαυτῷ Πίου μεταλλάξαντος, Ἀνίκητος τῶν ἐκεῖσε προΐσταται: καθ̓ ὃν Ἡγήσιππος
<pb id="v.1.p.330" /> ἱστορεῖ ἑαυτὸν ἐπιδημῆσαι τῇ Ῥώμῃ παραμεῖναί
τε αὐτόθι μέχρι τῆς ἐπισκοπῆς  Ἐλευθέρου. μάλιστα 
δ̓ ἤκμαζεν ἐπὶ τῶνδε Ἰουστῖνος, <milestone unit="section" n="8" />ἐν φιλοσόφου σχήματι πρεσβεύων τὸν θεῖον λόγον καὶ τοῖς ὑπὲρ τῆς πίστεως ἐναγωνιζόμενος συγγράμμασιν:
ὃς δὴ καὶ γράψας κατὰ Μαρκίωνος σύγγραμμα, μνημονεύει ὡς καθ̓ ὃν  συνέταττε καιρὸν  γνωριζομένου τῷ βίῳ τἀνδρός, φησὶν δὲ οὕτως:
 <milestone unit="section" n="9" /><note place="unspecified" anchored="yes"><bibl default="NO">Jυστιν, απολ. 1, 26</bibl></note> <q direct="unspecified">Μαρκίωνα δέ τινα  Ποντικόν, ὃς καὶ νῦν ἔτι ἐστὶν διδάσκων τοὺς πειθομένους ἄλλον τινὰ νομίζειν μείζονα τοῦ  δημιουργοῦ θεόν: ὃς καὶ κατὰ πᾶν γένος ἀνθρώπων διὰ τῆς τῶν δαιμόνων συλλήψεως πολλοὺς πεποίηκε  βλάσφημα λέγειν
καὶ ἀρνεῖσθαι τὸν ποιητὴν τοῦδε τοῦ παντὸς πατέρα εἶναι τοῦ Χριστοῦ, ἄλλον δέ τινα ὡς ὄντα μείζονα παρὰ τοῦτον ὁμολογεῖν <del status="unremarkable"> πεποιηκέναι</del>.
καὶ πάντες οἱ ἀπὸ τούτων  ὡρμημένοι, ὡς ἔφαμεν, Χριστιανοὶ καλοῦνται, ὃν τρόπον καὶ οὐ  κοινῶν ὄντων δογμάτων τοῖς φιλοσόφοις τὸ  ἐπικαλούμενον ὄνομα τῆς φιλοσοφίας  κοινόν ἐστιν:</q> τούτοις ἐπιφέρει λέγων <q direct="unspecified">ἔστιν<milestone unit="section" n="10" /> δὲ ἡμῖν καὶ σύνταγμα κατὰ πασῶν τῶν γεγενημένων αἱρέσεων, ᾧ εἰ βούλεσθε ἐντυχεῖν,  δώσομεν.</q><milestone unit="section" n="11" /> Ὁ δ̓ αὐτὸς οὗτος Ἰουστῖνος καὶ πρὸς Ἕλληνας  ἱκανώτατα πονήσας, καὶ ἑτέρους λόγους ὑπὲρ τῆς ἡμετέρας πίστεως ἀπολογίαν ἔχοντας βασιλεῖ Ἀντωνίνῳ τῷ δὴ  ἐπικληθέντι Εὐσεβεῖ καὶ τῇ Ῥωμαίων συγκλήτῳ βουλῇ προσφωνεῖ: καὶ γὰρ ἐπὶ τῆς Ῥώμης τὰς διατριβὰς ἐποιεῖτο. ἐμφαίνει
δ̓ ἑαυτὸν ὅστις καὶ πόθεν ἦν, διὰ τῆς ἀπολογίας ἐν
 <note place="unspecified" anchored="yes"><bibl default="NO">Jυστιν, απολ. 1, 1 </bibl></note> τούτοις: 
</p>
</div2>

<div2 type="chapter" n="12" org="uniform" sample="complete">

<p><milestone unit="section" n="1" /> <q direct="unspecified">Αὐτοκράτορι Τίτῳ  Αἰλίῳ Ἁδριανῷ Ἀντωνίνῳ Εὐσεβεῖ Καίσαρι  Σεβαστῷ καὶ  Οὐηρισσίμῳ
<pb id="v.1.p.332" />
υἱῷ φιλοσόφῳ καὶ Λουκίῳ φιλοσόφου Καίσαρος φύσει υἱῷ καὶ  Εὐσεβοῦς  εἰσποιητῷ,  ἐραστῇ παιδείας, ἱερᾷ τε συγκλήτῳ καὶ παντὶ δήμῳ Ῥωμαίων ὑπὲρ τῶν ἐκ παντὸς γένους ἀνθρώπων ἀδίκως  μισουμένων καὶ ἐπηρεαζομένων Ἰουστῖνος  Πρίσκου τοῦ  Βακχείου τῶν ἀπὸ  Φλαυίας  Νέας πόλεως τῆς Συρίας Παλαιστίνης, εἷς αὐτῶν, τὴν προσφώνησιν καὶ ἔντευξιν πεποίημαι.</q>  Ἐντευχθεὶς δὲ καὶ ὑφ̓ ἑτέρων ὁ αὐτὸς βασιλεὺς ἐπὶ τῆς Ἀσίας ἀδελφῶν παντοίαις  ὕβρεσιν πρὸς τῶν ἐπιχωρίων δήμων  καταπονουμένων, τοιαύτης ἠξίωσεν τὸ κοινὸν τῆς Ἀσίας διατάξεως: 
</p>
</div2>

<div2 type="chapter" n="13" org="uniform" sample="complete">

<p><milestone unit="section" n="1" />
 <q direct="unspecified">Αὐτοκράτωρ
 Καῖσαρ Μάρκος Αὐρήλιος Ἀντωνῖνος Σεβαστός,  Ἀρμένιος, ἀρχιερεὺς μέγιστος, δημαρχικῆς ἐξουσίας τὸ πέμπτον καὶ τὸ δέκατον, ὕπατος τὸ τρίτον, τῷ κοινῷ τῆς Ἀσίας χαίρειν.
<milestone unit="section" n="2" /> ἐγὼ μὲν οἶδ̓ ὅτι καὶ τοῖς θεοῖς  ἐπιμελές ἐστι μὴ λανθάνειν τοὺς τοιούτους: πολὺ γὰρ μᾶλλον ἐκεῖνοι  κολάσαιεν ἂν τοὺς μὴ  βουλομένους αὐτοῖς προσκυνεῖν
ἢ ὑμεῖς.
<milestone unit="section" n="3" /> οὓς εἰς ταραχὴν  ἐμβάλλετε,  βεβαιοῦντες τὴν γνώμην αὐτῶν  ἥνπερ ἔχουσιν, ὡς ἀθέων κατηγοροῦντες: εἴη δ̓ ἂν  κἀκείνοις  αἱρετὸν τῷ δοκεῖν  κατηγορουμένοις τεθνάναι μᾶλλον ἢ ζῆν ὑπὲρ τοῦ  οἰκείου θεοῦ: ὅθεν καὶ  νικῶσι,  προϊέμενοι τὰς ἑαυτῶν ψυχὰς ἤπερ πειθόμενοι
<milestone unit="section" n="4" /> οἷς  ἀξιοῦτε
<pb id="v.1.p.334" /> πράττειν αὐτούς. περὶ δὲ τῶν  σεισμῶν τῶν  γεγονότων καὶ γινομένων, οὐκ ἄτοπον ὑμᾶς ὑπομνῆσαι  ἀθυμοῦντας μὲν ὅταν  περ ὦσιν,  παραβάλλοντας
δὲ τὰ ἡμέτερα πρὸς τὰ ἐκείνων. <milestone unit="section" n="5" />οἳ μὲν οὖν  εὐπαρρησιαστότεροι γίνονται πρὸς τὸν θεόν, ὑμεῖς δὲ παρὰ πάντα τὸν χρόνον καθ̓ ὃν ἀγνοεῖν  δοκεῖτε, τῶν τε θεῶν τῶν ἄλλων  ἀμελεῖτε καὶ τῆς θρῃσκείας τῆς περὶ τὸν ἀθάνατον: ὃν δὴ τοὺς Χριστιανοὺς  θρῃσκεύοντας  ἐλαύνετε καὶ  διώκετε ἕως θανάτου.
<milestone unit="section" n="6" /> ὑπὲρ δὲ τῶν τοιούτων ἤδη καὶ πολλοὶ τῶν περὶ τὰς ἐπαρχίας ἡγεμόνων
καὶ τῷ  θειοτάτῳ ἡμῶν ἔγραψαν πατρί, οἷς καὶ ἀντέγραψεν μηδὲν ἐνοχλεῖν τοῖς τοιούτοις, εἰ μὴ  ἐμφαίνοιντό τι περὶ τὴν Ῥωμαίων ἡγεμονίαν
ἐγχειροῦντες. καὶ ἐμοὶ δὲ περὶ τῶν τοιούτων πολλοὶ  ἐσήμαναν:
<milestone unit="section" n="7" /> οἷς δὴ καὶ  ἀντέγραψα  κατακολουθῶν
τῇ τοῦ πατρὸς γνώμῃ. εἰ δέ τις  ἐπιμένοι τινὰ τῶν τοιούτων εἰς πράγματα φέρων ὡς δὴ τοιοῦτον, ἐκεῖνος ὁ  καταφερόμενος  ἀπολελύσθω τοῦ ἐγκλήματος καὶ ἐὰν φαίνηται τοιοῦτος ὤν,
ὁ δὲ  καταφέρων  ἔνοχος ἔσται δίκης.  προετέθη ἐν Ἐφέσῳ ἐν τῷ κοινῷ τῆς Ἀσίας.</q> Τούτοις οὕτω  χωρήσασιν ἐπιμαρτυρῶν Μελίτων, τῆς ἐν Σάρδεσιν ἐκκλησίας ἐπίσκοπος κατ̓ αὐτὸ  γνωριζόμενος τοῦ χρόνου, δῆλός ἐστιν ἐκ τῶν εἰρημένων αὐτῷ ἐν ᾗ πεποίηται πρὸς αὐτοκράτορα Οὐῆρον ὑπὲρ τοῦ καθ̓ ἡμᾶς δόγματος ἀπολογίᾳ.
</p>
</div2>

<div2 type="chapter" n="14" org="uniform" sample="complete">

<p><milestone unit="section" n="1" /> Ἐπὶ δὲ τῶν δηλουμένων, Ἀνικήτου τῆς Ῥωμαίων ἐκκλησίας ἡγουμένου, Πολύκαρπον ἔτι περιόντα τῷ βίῳ γενέσθαι τε ἐπὶ Ῥώμης καὶ εἰς ὁμιλίαν τῷ  Ἀνικήτῳ ἐλθεῖν διά τι  ζήτημα περὶ
<pb id="v.1.p.336" /> τῆς κατὰ τὸ πάσχα ἡμέρας Εἰρηναῖος ἱστορεῖ.
<milestone unit="section" n="2" />καὶ ἄλλην δὲ ὁ αὐτὸς περὶ τοῦ Πολυκάρπου παραδίδωσιν διήγησιν, ἣν ἀναγκαῖον τοῖς περὶ αὐτοῦ δηλουμένοις ἐπισυνάψαι, οὕτως ἔχουσαν:
ΑΠΟ ΤΟΥ ΤΡΙΤΟΥ ΤΩΝ ΠΡΟΣ ΤΑΣ ΑΙΡΕΣΕΙΣ ΕΙΡΗΝΑΙΟΥ
 <milestone unit="section" n="3" /><note place="unspecified" anchored="yes"><bibl default="NO">ιρεν. 3, 3, 4</bibl></note> <q direct="unspecified">Καὶ Πολύκαρπος δὲ οὐ μόνον ὑπὸ ἀποστόλων μαθητευθεὶς καὶ  συναναστραφεὶς πολλοῖς τοῖς τὸν κύριον  ἑορακόσιν, ἀλλὰ καὶ ὑπὸ ἀποστόλων  κατασταθεὶς εἰς τὴν Ἀσίαν ἐν τῇ ἐν Σμύρνῃ ἐκκλησίᾳ ἐπίσκοπος, ὃν καὶ ἡμεῖς  ἑοράκαμεν ἐν τῇ πρώτῃ
<milestone unit="section" n="4" /> ἡμῶν ἡλικίᾳ ῾ἐπὶ πολὺ γὰρ παρέμεινεν καὶ πάνυ  γηραλέος ἐνδόξως καὶ ἐπιφανέστατα μαρτυρήσας ἐξῆλθεν τοῦ βίοὐ, ταῦτα διδάξας ἀεὶ ἃ καὶ παρὰ τῶν ἀποστόλων  ἔμαθεν, ἃ καὶ ἡ ἐκκλησία παραδίδωσιν,
ἃ καὶ μόνα ἐστὶν ἀληθῆ.
<milestone unit="section" n="5" /> μαρτυροῦσι τούτοις αἱ κατὰ τὴν Ἀσίαν ἐκκλησίαι πᾶσαι καὶ
οἱ μέχρι νῦν  διαδεδεγμένοι τὸν Πολύκαρπον, πολλῷ  ἀξιοπιστότερον καὶ βεβαιότερον ἀληθείας μάρτυρα ὄντα Οὐαλεντίνου καὶ Μαρκίωνος καὶ τῶν λοιπῶν  κακογνωμόνων: ὃς καὶ ἐπὶ Ἀνικήτου ἐπιδημήσας τῇ Ῥώμῃ, πολλοὺς ἀπὸ τῶν προειρημένων αἱρετικῶν ἐπέστρεψεν εἰς τὴν ἐκκλησίαν τοῦ θεοῦ, μίαν καὶ μόνην ταύτην ἀλήθειαν κηρύξας
ὑπὸ τῶν ἀποστόλων παρειληφέναι τὴν ὑπὸ τῆς ἐκκλησίας  παραδεδομένην.
<milestone unit="section" n="6" /> καὶ εἰσὶν οἱ  ἀκηκοότες αὐτοῦ ὅτι Ἰωάννης ὁ τοῦ κυρίου μαθητὴς ἐν τῇ Ἐφέσῳ  πορευθεὶς λούσασθαι καὶ ἰδὼν ἔσω Κήρινθον  ἐξήλατο τοῦ  βαλανείου μὴ  λουσάμενος, ἀλλ̓ ἐπειπών ῾φύγωμεν, μὴ καὶ τὸ βαλανεῖον συμπέσῃ, ἔνδον ὄντος Κηρίνθου τοῦ τῆς ἀληθείας ἐχθροῦ.
<pb id="v.1.p.338" /><milestone unit="section" n="7" />
καὶ αὐτὸς δὲ ὁ Πολύκαρπος  Μαρκίωνί ποτε εἰς ὄψιν αὐτῷ  ἐλθόντι καὶ φήσαντι ῾ἐπιγίνωσκε
ἡμᾶς᾿ ἀπεκρίθη ῾ἐπιγινώσκω: ἐπιγινώσκω τὸν  πρωτότοκον τοῦ σατανᾶ.᾿ τοσαύτην οἱ ἀπόστολοι
καὶ οἱ μαθηταὶ αὐτῶν ἔσχον εὐλάβειαν πρὸς τὸ μηδὲ μέχρι λόγου κοινωνεῖν τινὶ τῶν παραχαρασσόντων
 <note place="unspecified" anchored="yes"><bibl default="NO">τιτ. 3, 10. 11</bibl></note> τὴν ἀλήθειαν, ὡς καὶ Παῦλος  ἔφησεν
῾αἱρετικὸν ἄνθρωπον μετὰ μίαν καὶ δευτέραν  νουθεσίαν  παραιτοῦ, εἰδὼς ὅτι  ἐξέστραπται ὁ τοιοῦτος καὶ  ἁμαρτάνει ὢν  αὐτοκατάκριτος.᾿<milestone unit="section" n="8" /> ἔστιν 
δὲ καὶ ἐπιστολὴ Πολυκάρπου πρὸς Φιλιππησίους
γεγραμμένη  ἱκανωτάτη, ἐξ ἧς καὶ τὸν χαρακτῆρα
τῆς πίστεως αὐτοῦ καὶ τὸ κήρυγμα τῆς ἀληθείας
οἱ βουλόμενοι καὶ  φροντίζοντες τῆς ἑαυτῶν σωτηρίας δύνανται μαθεῖν.</q><milestone unit="section" n="9" /> ταῦτα ὁ Εἰρηναῖος: ὁ 
γέ τοι Πολύκαρπος ἐν τῇ δηλωθείσῃ πρὸς Φιλιππησίους αὐτοῦ γραφῇ, φερομένῃ εἰς δεῦρο,  κέχρηταί τισιν μαρτυρίαις ἀπὸ τῆς Πέτρου προτέρας ἐπιστολῆς.
<milestone unit="section" n="10" /> Ἀντωνῖνον μὲν δὴ τὸν Εὐσεβῆ  κληθέντα, εἰκοστὸν καὶ δεύτερον ἔτος τῆς ἀρχῆς διανύσαντα, Μάρκος Αὐρήλιος  Οὐῆρος, ὁ καὶ Ἀντωνῖνος, υἱὸς αὐτοῦ, σὺν καὶ Λουκίῳ ἀδελφῷ διαδέχεται. 
</p>
</div2>

<div2 type="chapter" n="15" org="uniform" sample="complete">

<p><milestone unit="section" n="1" />ἐν τούτῳ 
δὲ ὁ Πολύκαρπος  μεγίστων τὴν Ἀσίαν ἀναθορυβησάντων διωγμῶν μαρτυρίῳ τελειοῦται, ἀναγκαιότατον
δ̓ αὐτοῦ τὸ τέλος ἐγγράφως ἔτι  φερόμενον ἡγοῦμαι δεῖν μνήμῃ τῆσδε τῆς ἱστορίας καταθέσθαι.
<milestone unit="section" n="2" /> ἔστιν δὲ ἡ γραφὴ ἐκ προσώπου ἧς αὐτὸς ἐκκλησίας ἡγεῖτο, ταῖς κατὰ τόπον παροικίαις
<pb id="v.1.p.340" />
 <note place="unspecified" anchored="yes"><bibl default="NO">μαρτ. πολψξ. 1</bibl></note> τὰ κατ̓ αὐτὸν  ἀποσημαίνουσα διὰ τούτων: <q direct="unspecified">Ἡ<milestone unit="section" n="3" /> ἐκκλησία τοῦ θεοῦ ἡ  παροικοῦσα Σμύρναν τῇ ἐκκλησίᾳ τοῦ θεοῦ τῇ παροικούσῃ ἐν  Φιλομηλίῳ
καὶ πάσαις ταῖς κατὰ πάντα τόπον τῆς ἁγίας καθολικῆς ἐκκλησίας παροικίαις ἔλεος εἰρήνη καὶ ἀγάπη θεοῦ πατρὸς καὶ κυρίου ἡμῶν Ἰησοῦ Χριστοῦ  πληθυνθείη.  ἐγράψαμεν ὑμῖν, ἀδελφοί,
τὰ κατὰ τοὺς μαρτυρήσαντας καὶ τὸν μακάριον Πολύκαρπον, ὅστις ὥσπερ ἐπισφραγίσας διὰ τῆς μαρτυρίας αὐτοῦ κατέπαυσε τὸν διωγμόν.</q><milestone unit="section" n="4" />  <note place="unspecified" anchored="yes"><bibl default="NO">μαρτ. πολψξ. 2-7</bibl></note> Τούτοις ἑξῆς πρὸ τῆς ἀμφὶ τοῦ Πολυκάρπου διηγήσεως τὰ κατὰ τοὺς λοιποὺς  ἀνιστοροῦσι μάρτυρας, οἵας ἐνστάσεις πρὸς τὰς ἀλγηδόνας ἐνεδείξαντο,  διαγράφοντες.  καταπλῆξαι γάρ φασι τοὺς ἐν κύκλῳ περιεστῶτας,  θεωμένους τοτὲ μὲν  μάστιξι μέχρι καὶ τῶν ἐνδοτάτω  φλεβῶν καὶ  ἀρτηριῶν καταξαινομένους, ὡς ἤδη καὶ τὰ ἐν μυχοῖς ἀπόρρητα τοῦ σώματος σπλάγχνα τε αὐτῶν καὶ μέλη  κατοπτεύεσθαι, τοτὲ δὲ τοὺς ἀπὸ θαλάττης κήρυκας καί τινας  ὀξεῖς  ὀβελίσκους  ὑποστρωννυμένους, καὶ διὰ παντὸς εἴδους  κολάσεων καὶ βασάνων  προϊόντας καὶ τέλος θηρσὶν εἰς βορὰν  παραδιδομένους.
<milestone unit="section" n="5" /> μάλιστα δὲ ἱστοροῦσιν διαπρέψαι τὸν  γενναιότατον  Γερμανικόν,  ὑπορρωννύντα σὺν θείᾳ χάριτι τὴν ἔμφυτον περὶ τὸν θάνατον τοῦ σώματος δειλίαν. βουλομένου γέ τοι τοῦ ἀνθυπάτου πείθειν αὐτὸν  προβαλλομένου τε τὴν ἡλικίαν
καὶ ἀντιβολοῦντος κομιδῇ νέον ὄντα καὶ ἀκμαῖον
<pb id="v.1.p.342" /> οἶκτον ἑαυτοῦ λαβεῖν, μὴ  μελλῆσαι, προθύμως δ̓  ἐπισπάσασθαι εἰς ἑαυτὸν τὸ θηρίον, μόνον οὐχὶ  βιασάμενον καὶ  παροξύναντα, ὡς ἂν τάχιον τοῦ  ἀδίκου καὶ ἀνόμου βίου αὐτῶν ἀπαλλαγείη. <milestone unit="section" n="6" />τούτου 
δ̓ ἐπὶ τῷ  διαπρεπεῖ θανάτῳ τὸ πᾶν πλῆθος  ἀποθαυμάσαν τῆς ἀνδρείας τὸν  θεοφιλῆ μάρτυρα καὶ τὴν καθόλου τοῦ γένους τῶν Χριστιανῶν ἀρετήν, ἀθρόως  ἐπιβοᾶν ἄρξασθαι <q direct="unspecified"> αἶρε τοὺς
<milestone unit="section" n="7" /> ἀθέους:  ζητείσθω Πολύκαρπος.</q> καὶ δὴ πλείστης ἐπὶ ταῖς βοαῖς γενομένης  ταραχῆς,  Φρύγα τινὰ τὸ γένος,  Κόϊντον τοὔνομα, νεωστὶ ἐκ τῆς Φρυγίας ἐπιστάντα, ἰδόντα τοὺς θῆρας καὶ τὰς ἐπὶ τούτοις  ἀπειλάς,  καταπτῆξαι τὴν ψυχὴν  μαλακισθέντα καὶ τέλος τῆς σωτηρίας ἐνδοῦναι.
<milestone unit="section" n="8" /> ἐδήλου δὲ τοῦτον ὁ τῆς προειρημένης γραφῆς λόγος προπετέστερον
ἀλλ̓ οὐ κατ̓ εὐλάβειαν  ἐπιπηδῆσαι
τῷ  δικαστηρίῳ σὺν ἑτέροις, ἁλόντα δ̓ οὖν ὅμως καταφανὲς ὑπόδειγμα τοῖς πᾶσιν παρασχεῖν, ὅτι
μὴ δέοι τοῖς τοιούτοις  ῥιψοκινδύνως καὶ  ἀνευλαβῶς ἐπιτολμᾶν. ἀλλὰ ταύτῃ μὲν εἶχεν πέρας τὰ κατὰ τούτους:
<milestone unit="section" n="9" /> τόν γε μὴν θαυμασιώτατον Πολύκαρπον 
τὰ μὲν πρῶτα τούτων  ἀκούσαντα ἀτάραχον  μεῖναι, εὐσταθὲς τὸ ἦθος καὶ  ἀκίνητον  φυλάξαντα, βούλεσθαί
τε αὐτοῦ κατὰ πόλιν περιμένειν:  πεισθέντα
γε μὴν  ἀντιβολοῦσι τοῖς ἀμφ̓ αὐτὸν καὶ ὡς ἂν  ὑπεξέλθοι παρακαλοῦσι, προελθεῖν εἰς οὐ πόρρω  διεστῶτα τῆς πόλεως ἀγρὸν διατρίβειν τε σὺν ὀλίγοις ἐνταῦθα, νύκτωρ καὶ μεθ̓ ἡμέραν  οὔτι ἕτερον πράττοντα ἢ ταῖς πρὸς τὸν κύριον  διακαρτεροῦντα εὐχαῖς: δἰ ὧν  δεῖσθαι καὶ ἱκετεύειν εἰρήνην  ἐξαιτούμενον ταῖς ἀνὰ πᾶσαν τὴν οἰκουμένην ἐκκλησίαις, τοῦτο γὰρ καὶ εἶναι ἐκ τοῦ
<pb id="v.1.p.344" /> παντὸς αὐτῷ σύνηθες. <milestone unit="section" n="10" />καὶ δὴ  εὐχόμενον, ἐν  ὀπτασίᾳ τριῶν πρότερον ἡμερῶν τῆς συλλήψεως νύκτωρ ἰδεῖν τὸ ὑπὸ κεφαλῆς αὐτῷ  στρῶμα ἀθρόως οὕτως ὑπὸ πυρὸς  φλεχθὲν  δεδαπανῆσθαι,  ἔξυπνον
δ̓ ἐπὶ τούτῳ γενόμενον, εὐθὺς  ὑφερμηνεῦσαι τοῖς παροῦσι τὸ  φανέν, μόνον οὐχὶ τὸ μέλλον  προθεσπίσαντα σαφῶς τε  ἀνειπόντα τοῖς ἀμφ̓ αὐτὸν ὅτι δέοι αὐτὸν διὰ Χριστὸν πυρὶ τὴν ζωὴν  μεταλλάξαι.
<milestone unit="section" n="11" />  ἐπικειμένων δὴ οὖν σὺν πάσῃ σπουδῇ τῶν  ἀναζητούντων αὐτόν, αὖθις ὑπὸ τῆς τῶν ἀδελφῶν διαθέσεως καὶ στοργῆς ἐκβεβιασμένον  μεταβῆναί φασιν ἐφ̓ ἕτερον  ἀγρόν: ἔνθα μετ̓ οὐ πλεῖστον τοὺς  συνελαύνοντας  ἐπελθεῖν, δύο δὲ τῶν αὐτόθι συλλαβεῖν παίδων: ὧν θάτερον  αἰκισαμένους ἐπιστῆναι
δἰ αὐτοῦ τῇ τοῦ Πολυκάρπου  καταγωγῇ,
<milestone unit="section" n="12" />  ὀψὲ δὲ τῆς ὥρας  ἐπελθόντας, αὐτὸν μὲν εὑρεῖν ἐν  ὑπερῴῳ  κατακείμενον, ὅθεν δυνατὸν  ὂν αὐτῷ ἐφ̓ ἑτέραν μεταστῆναι οἰκίαν, μὴ  βεβουλῆσθαι, εἰπόντα
 <note place="unspecified" anchored="yes"><bibl default="NO">αξτς 21, 14</bibl></note> <q direct="unspecified">τὸ θέλημα τοῦ θεοῦ  γινέσθω.</q><milestone unit="section" n="13" /> καὶ δὴ μαθὼν παρόντας, ὡς ὁ λόγος φησί, καταβὰς αὐτοῖς  διελέξατο εὖ μάλα φαιδρῷ καὶ  πραοτάτῳ προσώπῳ,
ὡς καὶ θαῦμα δοκεῖν ὁρᾶν τοὺς πάλαι τοῦ ἀνδρὸς ἀγνῶτας,  ἐναποβλέποντας τῷ τῆς ἡλικίας αὐτοῦ  παλαιῷ καὶ τῷ  σεμνῷ καὶ  εὐσταθεῖ τοῦ τρόπου, καὶ εἰ τοσαύτη γένοιτο σπουδὴ ὑπὲρ τοῦ τοιοῦτον  συλληφθῆναι πρεσβύτην. <milestone unit="section" n="14" />ὃ δ̓ οὐ μελλήσας εὐθέως  τράπεζαν αὐτοῖς  παρατεθῆναι προστάττει, εἶτα τροφῆς  ἀφθόνου μεταλαβεῖν ἀξιοῖ, μίαν τε ὥραν,
ὡς ἂν  προσεύξοιτο ἀδεῶς, παῤ αὐτῶν αἰτεῖται:  ἐπιτρεψάντων δὲ ἀναστὰς  ηὔχετο, ἔμπλεως τῆς χάριτος ὢν τοῦ κυρίου, ὡς ἐκπλήττεσθαι τοὺς παρόντας  εὐχομένου αὐτοῦ ἀκροωμένους πολλούς
<pb id="v.1.p.346" />
τε αὐτῶν μετανοεῖν ἤδη ἐπὶ τῷ τοιοῦτον ἀναιρεῖσθαι μέλλειν σεμνὸν καὶ θεοπρεπῆ πρεσβύτην.
<milestone unit="section" n="15" />Ἐπὶ τούτοις ἡ περὶ αὐτοῦ γραφὴ κατὰ λέξιν ὧδέ πως τὰ ἑξῆς τῆς ἱστορίας ἔχει: <q direct="unspecified">

<p>ἐπεὶ δέ ποτε
 <note place="unspecified" anchored="yes"><bibl default="NO">μαρτ. πολψξ. 8. 19</bibl></note> κατέπαυσε τὴν  προσευχὴν μνημονεύσας ἁπάντων καὶ τῶν πώποτε  συμβεβληκότων αὐτῷ,  μικρῶν
τε καὶ μεγάλων, ἐνδόξων τε καὶ  ἀδόξων, καὶ πάσης τῆς κατὰ τὴν οἰκουμένην καθολικῆς ἐκκλησίας,
τῆς ὥρας ἐλθούσης τοῦ ἐξιέναι, ὄνῳ  καθίσαντες αὐτὸν ἤγαγον εἰς τὴν πόλιν, ὄντος σαββάτου μεγάλου. καὶ  ὑπήντα αὐτῷ ὁ  εἰρήναρχος Ἡρῴδης καὶ ὁ πατὴρ αὐτοῦ  Νικήτης: οἳ καὶ  μεταθέντες αὐτὸν εἰς τὸ ὄχημα,  ἔπειθον  παρακαθεζόμενοι καὶ λέγοντες ῾τί γὰρ  κακόν ἐστιν εἰπεῖν, κύριος Καῖσαρ, καὶ θῦσαι καὶ  διασῴζεσθαι;᾿
ὃ δὲ τὰ μὲν πρῶτα οὐκ ἀπεκρίνατο,  ἐπιμενόντων 
δὲ αὐτῶν, ἔφη ῾οὐ<milestone unit="section" n="16" />  μέλλω πράττειν ὃ  συμβουλεύετέ μοι.᾿ οἱ δὲ ἀποτυχόντες τοῦ πεῖσαι αὐτόν, δεινὰ ῥήματα ἔλεγον καὶ μετὰ σπουδῆς καθῄρουν, ὡς  κατιόντα ἀπὸ τοῦ  ὀχήματος  ἀποσῦραι τὸ  ἀντικνήμιον: ἀλλὰ γὰρ μὴ ἐπιστραφείς, οἷα μηδὲν πεπονθώς, προθύμως μετὰ σπουδῆς ἐπορεύετο,
<milestone unit="section" n="17" />  ἀγόμενος εἰς τὸ στάδιον. θορύβου δὲ  τηλικούτου ὄντος ἐν τῷ σταδίῳ, ὡς μηδὲ πολλοῖς ἀκουσθῆναι,
τῷ Πολυκάρπῳ  εἰσιόντι εἰς τὸ στάδιον φωνὴ ἐξ
 <note place="unspecified" anchored="yes"><bibl default="NO">Jοση. 1, 9</bibl></note> οὐρανοῦ γέγονεν ῾ἴσχυε,  Πολύκαρπε, καὶ  ἀνδρίζου.᾿
 <note place="unspecified" anchored="yes"><bibl default="NO">αξτς 9, 7</bibl></note> καὶ τὸν μὲν εἰπόντα οὐδεὶς εἶδεν,
<milestone unit="section" n="18" /> τὴν δὲ φωνὴν τῶν ἡμετέρων πολλοὶ ἤκουσαν.  προσαχθέντος οὖν αὐτοῦ, θόρυβος ἦν μέγας  ἀκουσάντων ὅτι Πολύκαρπος  συνείληπται. λοιπὸν οὖν προσελθόντα  ἀνηρώτα
<pb id="v.1.p.348" />
ὁ ἀνθύπατος εἰ αὐτὸς εἴη Πολύκαρπος,
καὶ ὁμολογήσαντος, ἔπειθεν ἀρνεῖσθαι, λέγων
῾αἰδέσθητί σου τὴν ἡλικίαν̓ καὶ ἕτερα τούτοις ἀκόλουθα, ἃ σύνηθες αὐτοῖς ἐστι λέγειν, ῾ὄμοσον
τὴν Καίσαρος τύχην,
<milestone unit="section" n="19" />  μετανόησον, εἰπόν, αἶρε τοὺς ἀθέους.᾿ ὁ δὲ Πολύκαρπος  ἐμβριθεῖ τῷ προσώπῳ εἰς πάντα τὸν ὄχλον τὸν ἐν τῷ σταδίῳ  ἐμβλέψας,  ἐπισείσας αὐτοῖς τὴν χεῖρα στενάξας τε καὶ ἀναβλέψας εἰς τὸν οὐρανόν, εἶπεν ῾αἶρε<milestone unit="section" n="20" /> τοὺς ἀθέους.᾿  ἐγκειμένου δὲ τοῦ ἡγουμένου καὶ λέγοντος 
῾ὄμοσον, καὶ  ἀπολύσω σε,  λοιδόρησον τὸν Χριστόν,᾿ ἔφη ὁ Πολύκαρπος ῾ὀγδοήκοντα καὶ
ἓξ ἔτη  δουλεύω αὐτῷ, καὶ οὐδέν με  ἠδίκησεν: καὶ πῶς δύναμαι βλασφημῆσαι τὸν βασιλέα μου,
τὸν  σώσαντά με;᾿<milestone unit="section" n="21" />  ἐπιμένοντος δὲ πάλιν αὐτοῦ καὶ λέγοντος ῾ὄμοσον τὴν Καίσαρος τύχην,᾿ ὁ Πολύκαρπος ῾εἰ  κενοδοξεῖς,᾿ φησίν, ῾ἵνα  ὀμόσω τὴν Καίσαρος τύχην, ὡς  λέγεις  προσποιούμενος ἀγνοεῖν ὅστις  εἰμί, μετὰ παρρησίας ἄκουε: Χριστιανός εἰμι. εἰ δὲ  θέλεις τὸν τοῦ Χριστιανισμοῦ μαθεῖν λόγον,  δὸς ἡμέραν καὶ ἄκουσον.᾿<milestone unit="section" n="22" /> ἔφη ὁ ἀνθύπατος ῾πεῖσον τὸν δῆμον.᾿ Πολύκαρπος ἔφη,
 <note place="unspecified" anchored="yes"><bibl default="NO">ρομ. 13, 1</bibl></note> ῾σὲ μὲν καὶ λόγου  ἠξίωκα,  δεδιδάγμεθα γὰρ ἀρχαῖς καὶ  ἐξουσίαις ὑπὸ θεοῦ  τεταγμέναις τιμὴν κατὰ τὸ προσῆκον τὴν μὴ  βλάπτουσαν ἡμᾶς ἀπονέμειν: ἐκείνους δὲ οὐκ ἀξίους ἡγοῦμαι τοῦ  ἀπολογεῖσθαι αὐτοῖς.᾿<milestone unit="section" n="23" /> ὁ δ̓ ἀνθύπατος εἶπεν ῾θηρία ἔχω: τούτοις σε  παραβαλῶ, ἐὰν μὴ μετανοήσῃς.᾿
ὁ δὲ εἶπεν ῾κάλει:  ἀμετάθετος γὰρ ἡμῖν ἡ ἀπὸ τῶν κρειττόνων ἐπὶ τὰ  χείρω μετάνοια,  καλὸν δὲ  μετατίθεσθαι ἀπὸ τῶν  χαλεπῶν ἐπὶ τὰ  δίκαια.᾿<milestone unit="section" n="24" />
ὁ δὲ πάλιν πρὸς αὐτόν ῾πυρί σε ποιήσω  δαμασθῆναι, 
<pb id="v.1.p.350" /> ἐὰν τῶν θηρίων  καταφρονῇς, ἐὰν μὴ μετανοήσῃς.᾿ Πολύκαρπος εἶπεν ῾πῦρ  ἀπειλεῖς πρὸς ὥραν καιόμενον καὶ μετ̓ ὀλίγον  σβεννύμενον:  ἀγνοεῖς γὰρ τὸ τῆς  μελλούσης κρίσεως καὶ αἰωνίου κολάσεως τοῖς  ἀσεβέσι τηρούμενον πῦρ.
<milestone unit="section" n="25" /> ἀλλὰ τί  βραδύνεις; φέρε ὃ  βούλει.᾿ ταῦτα δὲ καὶ ἕτερα πλείονα λέγων,  θάρσους καὶ χαρᾶς ἐνεπίμπλατο
καὶ τὸ πρόσωπον αὐτοῦ χάριτος ἐπληροῦτο, ὥστε
μὴ μόνον μὴ  συμπεσεῖν ταραχθέντα ὑπὸ τῶν λεγομένων πρὸς αὐτόν, ἀλλὰ τοὐναντίον τὸν ἀνθύπατον ἐκστῆναι  πέμψαι τε τὸν κήρυκα καὶ
ἐν μέσῳ τῷ σταδίῳ κηρῦξαι ῾τρὶς Πολύκαρπος ὡμολόγησεν ἑαυτὸν Χριστιανὸν εἶναι.᾿ τούτου  λεχθέντος ὑπὸ τοῦ  κήρυκος,
<milestone unit="section" n="26" /> πᾶν τὸ πλῆθος ἐθνῶν
τε καὶ Ἰουδαίων τῶν τὴν Σμύρναν κατοικούντων  ἀκατασχέτῳ θυμῷ καὶ μεγάλῃ φωνῇ ἐβόα ῾οὗτός ἐστιν ὁ τῆς Ἀσίας διδάσκαλος, ὁ πατὴρ τῶν Χριστιανῶν, ὁ τῶν ἡμετέρων θεῶν  καθαιρέτης, ὁ πολλοὺς διδάσκων μὴ θύειν μηδὲ προσκυνεῖν.᾿<milestone unit="section" n="27" /> ταῦτα λέγοντες, ἐπεβόων καὶ  ἠρώτων τὸν ἀσιάρχην Φίλιππον ἵνα  ἐπαφῇ τῷ Πολυκάρπῳ  λέοντα: ὁ δὲ ἔφη μὴ εἶναι ἐξὸν αὐτῷ ἐπειδὴ  πεπληρώκει τὰ  κυνηγέσια. τότε ἔδοξεν αὐτοῖς ὁμοθυμαδὸν ἐπιβοῆσαι ὥστε ζῶντα τὸν Πολύκαρπον
<milestone unit="section" n="28" />  κατακαῦσαι. ἔδει γὰρ τὸ τῆς  φανερωθείσης αὐτῷ ἐπὶ τοῦ  προσκεφαλαίου ὀπτασίας  πληρωθῆναι, ὅτε ἰδὼν αὐτὸ καιόμενον  προσευχόμενος, εἶπεν  ἐπιστραφεὶς τοῖς μετ̓ αὐτοῦ πιστοῖς  προφητικῶς ῾δεῖ με ζῶντα  καῆναι.᾿ ταῦτα οὖν μετὰ τοσούτου  τάχους ἐγένετο θᾶττον ἢ ἐλέγετο,
<milestone unit="section" n="29" /> τῶν  ὄχλων παραχρῆμα  συναγόντων ἐκ τῶν  ἐργαστηρίων καὶ ἐκ τῶν βαλανείων ξύλα καὶ  φρύγανα, μάλιστα Ἰουδαίων
<pb id="v.1.p.352" /> προθύμως, ὡς ἔθος αὐτοῖς,
<milestone unit="section" n="30" /> εἰς ταῦτα  ὑπουργούντων.
ἀλλ̓ ὅτε ἡ  πυρὰ  ἡτοιμάσθη, ἀποθέμενος ἑαυτῷ πάντα τὰ ἱμάτια καὶ  λύσας τὴν  ζώνην, ἐπειρᾶτο καὶ  ὑπολύειν ἑαυτόν, μὴ πρότερον τοῦτο ποιῶν διὰ τὸ ἀεὶ ἕκαστον τῶν πιστῶν  σπουδάζειν ὅστις τάχιον τοῦ  χρωτὸς αὐτοῦ  ἐφάψηται: ἐν παντὶ γὰρ ἀγαθῆς ἕνεκεν πολιτείας καὶ πρὸ τῆς πολιᾶς
ἐκεκόσμητο.
<milestone unit="section" n="31" /> εὐθέως οὖν αὐτῷ  περιετίθετο τὰ πρὸς τὴν πυρὰν  ἡρμοσμένα  ὄργανα: μελλόντων
δὲ αὐτῶν καὶ  προσηλοῦν αὐτόν, εἶπεν ῾ἄφετέ με οὕτως: ὁ γὰρ διδοὺς ὑπομεῖναι τὸ πῦρ  δώσει καὶ χωρὶς τῆς ὑμετέρας ἐκ τῶν  ἥλων ἀσφαλείας  ἀσκύλτως  ἐπιμεῖναι τῇ πυρᾷ.᾿<milestone unit="section" n="32" /> οἱ δὲ οὐ  καθήλωσαν,  προσέδησαν δὲ αὐτόν. ὁ δ̓ ὀπίσω τὰς χεῖρας ποιήσας καὶ  προσδεθεὶς ὥσπερ  κριὸς ἐπίσημος,
 <milestone unit="section" n="33" /><note place="unspecified" anchored="yes"><bibl default="NO">ωισδ. 3, 6</bibl></note> ἀναφερόμενος ἐκ μεγάλου  ποιμνίου  ὁλοκαύτωμα  δεκτὸν θεῷ παντοκράτορι, εἶπεν ῾ὁ τοῦ ἀγαπητοῦ καὶ  εὐλογητοῦ παιδός σου Ἰησοῦ Χριστοῦ πατήρ,
δἰ οὗ τὴν περὶ σὲ  ἐπίγνωσιν εἰλήφαμεν, ὁ θεὸς ἀγγέλων καὶ δυνάμεων καὶ πάσης κτίσεως παντός
τε τοῦ γένους τῶν δικαίων οἳ  ζῶσιν ἐνώπιόν σου, εὐλογῶ σε ὅτι  ἠξίωσάς με τῆς ἡμέρας καὶ ὥρας ταύτης, τοῦ λαβεῖν μέρος ἐν ἀριθμῷ τῶν μαρτύρων
ἐν τῷ  ποτηρίῳ τοῦ Χριστοῦ σου εἰς
<milestone unit="section" n="34" /> ἀνάστασιν ζωῆς αἰωνίου ψυχῆς τε καὶ σώματος ἐν  ἀφθαρσίᾳ πνεύματος ἁγίου: ἐν οἷς  προσδεχθείην ἐνώπιόν σου σήμερον ἐν  θυσίᾳ  πίονι καὶ  προσδεκτῇ, καθὼς  προητοίμασας,  προφανερώσας καὶ πληρώσας ὁ  ἀψευδὴς καὶ ἀληθινὸς θεός.
<milestone unit="section" n="35" /> διὰ τοῦτο καὶ περὶ πάντων σὲ  αἰνῶ, σὲ εὐλογῶ, σὲ  δοξάζω διὰ τοῦ αἰωνίου ἀρχιερέως Ἰησοῦ Χριστοῦ τοῦ ἀγαπητοῦ
<pb id="v.1.p.354" /> σου παιδός, δἰ οὗ σοι σὺν αὐτῷ ἐν πνεύματι ἁγίῳ δόξα καὶ νῦν καὶ εἰς τοὺς μέλλοντας αἰῶνας, ἀμήν.᾿<milestone unit="section" n="36" />  ἀναπέμψαντος δὲ αὐτοῦ τὸ ἀμὴν καὶ  πληρώσαντος τὴν  προσευχήν, οἱ τοῦ πυρὸς ἄνθρωποι  ἐξῆψαν τὸ πῦρ, μεγάλης δὲ  ἐκλαμψάσης  φλογὸς θαῦμα εἴδομεν οἷς ἰδεῖν ἐδόθη, οἳ καὶ  ἐτηρήθησαν εἰς τὸ  ἀναγγεῖλαι τοῖς λοιποῖς <milestone unit="section" n="37" />τὰ γενόμενα. τὸ γὰρ πῦρ  καμάρας εἶδος  ποιῆσαν ὥσπερ  ὀθόνης  πλοίου ὑπὸ πνεύματος  πληρουμένης, κύκλῳ  περιετείχισε τὸ σῶμα τοῦ μάρτυρος, καὶ ἦν μέσον οὐχ ὡς σὰρξ
 <note place="unspecified" anchored="yes"><bibl default="NO">ωισδ. 3, 6</bibl></note>  καιομένη, ἀλλ̓ ὡς  χρυσὸς καὶ ἄργυρος ἐν  καμίνῳ  πυρούμενος: καὶ γὰρ εὐωδίας τοσαύτης  ἀντελαβόμεθα
ὡς  λιβανωτοῦ  πνέοντος ἢ ἄλλου τινὸς τῶν  τιμίων  ἀρωμάτων.
<milestone unit="section" n="38" /> πέρας γοῦν ἰδόντες οἱ  ἄνομοι 
μὴ δυνάμενον τὸ σῶμα ὑπὸ τοῦ πυρὸς  δαπανηθῆναι,  ἐκέλευσαν προσελθόντα αὐτῷ  κομφέκτορα  παραβῦσαι ξίφος,
<milestone unit="section" n="39" /> καὶ τοῦτο ποιήσαντος, ἐξῆλθεν πλῆθος αἵματος, ὥστε  κατασβέσαι τὸ πῦρ καὶ θαυμάσαι πάντα τὸν ὄχλον εἰ τοσαύτη τις  διαφορὰ μεταξὺ
τῶν τε ἀπίστων καὶ τῶν  ἐκλεκτῶν: ὧν εἷς καὶ οὗτος γέγονεν ὁ θαυμασιώτατος ἐν τοῖς καθ̓ ἡμᾶς χρόνοις διδάσκαλος ἀποστολικὸς καὶ  προφητικὸς γενόμενος ἐπίσκοπος τῆς ἐν Σμύρνῃ καθολικῆς ἐκκλησίας: πᾶν γὰρ ῥῆμα ὃ ἀφῆκεν ἐκ τοῦ στόματος αὐτοῦ, καὶ ἐτελειώθη καὶ  τελειωθήσεται.
</p>

<p>ὁ<milestone unit="section" n="40" /> δὲ  ἀντίζηλος καὶ  βάσκανος  πονηρός, ὁ ἀντικείμενος τῷ γένει τῶν δικαίων, ἰδὼν τὸ μέγεθος αὐτοῦ τῆς μαρτυρίας καὶ τὴν ἀπ̓ ἀρχῆς  ἀνεπίληπτον πολιτείαν  ἐστεφανωμένον τε τὸν τῆς
ἀφθαρσίας στέφανον καὶ  βραβεῖον  ἀναντίρρητον  ἀπενηνεγμένον, ἐπετήδευσεν ὡς μηδὲ τὸ σωμάτιον αὐτοῦ ὑφ̓ ἡμῶν  ληφθείη, καίπερ πολλῶν  ἐπιθυμούντων
<pb id="v.1.p.356" /> τοῦτο ποιῆσαι καὶ  κοινωνῆσαι τῷ ἁγίῳ αὐτοῦ  σαρκίῳ.  ὑπέβαλον γοῦν τινες  Νικήτην, τὸν τοῦ Ἡρῴδου πατέρα,
<milestone unit="section" n="41" /> ἀδελφὸν δ̓  Ἄλκης, ἐντυχεῖν
τῷ ἡγεμόνι ὥστε μὴ δοῦναι αὐτοῦ τὸ σῶμα,
῾μή,᾿ φησίν, ῾ἀφέντες τὸν ἐσταυρωμένον, τοῦτον  ἄρξωνται σέβειν.᾿ καὶ ταῦτα εἶπον  ὑποβαλόντων καὶ  ἐνισχυσάντων τῶν Ἰουδαίων: οἳ καὶ ἐτήρησαν μελλόντων ἡμῶν ἐκ τοῦ πυρὸς αὐτὸν λαμβάνειν, ἀγνοοῦντες ὅτι οὔτε τὸν Χριστόν ποτε καταλιπεῖν  δυνησόμεθα, τὸν ὑπὲρ τῆς τοῦ παντὸς κόσμου τῶν σῳζομένων σωτηρίας  παθόντα, οὔτε ἕτερόν τινα
<milestone unit="section" n="42" /> σέβειν. τοῦτον μὲν γὰρ υἱὸν ὄντα τοῦ θεοῦ προσκυνοῦμεν, τοὺς δὲ μάρτυρας ὡς μαθητὰς καὶ  μιμητὰς τοῦ κυρίου  ἀγαπῶμεν  ἀξίως ἕνεκα εὐνοίας  ἀνυπερβλήτου τῆς εἰς τὸν ἴδιον βασιλέα καὶ διδάσκαλον: ὧν γένοιτο καὶ ἡμᾶς  συγκοινωνούς
τε καὶ συμμαθητὰς
<milestone unit="section" n="43" /> γενέσθαι. ἰδὼν οὖν ὁ  ἑκατοντάρχης τὴν τῶν Ἰουδαίων γενομένην φιλονεικίαν, θεὶς αὐτὸν ἐν μέσῳ, ὡς ἔθος αὐτοῖς,  ἔκαυσεν, οὕτως τε ἡμεῖς ὕστερον  ἀνελόμενοι τὰ τιμιώτερα λίθων πολυτελῶν καὶ  δοκιμώτερα ὑπὲρ  χρυσίον  ὀστᾶ αὐτοῦ  ἀπεθέμεθα ὅπου καὶ ἀκόλουθον ἦν.
<milestone unit="section" n="44" /> ἔνθα, ὡς δυνατόν, ἡμῖν  συναγομένοις ἐν  ἀγαλλιάσει καὶ  χαρᾷ παρέξει ὁ κύριος ἐπιτελεῖν τὴν τοῦ μαρτυρίου αὐτοῦ ἡμέραν  γενέθλιον εἴς τε τὴν τῶν  προηθληκότων μνήμην καὶ τῶν μελλόντων  ἄσκησίν
τε καὶ  ἑτοιμασίαν.
<milestone unit="section" n="45" /> τοιαῦτα τὰ κατὰ τὸν μακάριον Πολύκαρπον: σὺν τοῖς ἀπὸ  Φιλαδελφείας δωδέκάτου
ἐν Σμύρνῃ μαρτυρήσαντος, <del status="unremarkable">ὃς</del> μόνος ὑπὸ πάντων μᾶλλον μνημονεύεται, ὡς καὶ ὑπὸ τῶν ἐθνῶν ἐν παντὶ τόπῳ  λαλεῖσθαι.</p></q><milestone unit="section" n="46" /> </p>

<p>
Τὰ μὲν δὴ κατὰ τὸν θαυμάσιον καὶ ἀποστολικὸν 
<pb id="v.1.p.358" /> Πολύκαρπον τοιούτου κατηξίωτο τέλους, τῶν
κατὰ τὴν Σμυρναίων ἐκκλησίαν ἀδελφῶν τὴν ἱστορίαν ἐν ᾗ δεδηλώκαμεν αὐτῶν ἐπιστολῇ κατατεθειμένων:
ἐν τῇ αὐτῇ δὲ περὶ αὐτοῦ γραφῇ καὶ ἄλλα μαρτύρια συνῆπτο κατὰ τὴν αὐτὴν Σμύρναν πεπραγμένα ὑπὸ τὴν αὐτὴν  περίοδον τοῦ χρόνου τῆς τοῦ Πολυκάρπου μαρτυρίας, μεθ̓ ὧν καὶ  Μητρόδωρος τῆς κατὰ Μαρκίωνα πλάνης πρεσβύτερος
δὴ εἶναι δοκῶν πυρὶ παραδοθεὶς  ἀνῄρηται. τῶν γε μὴν τότε περιβόητος μάρτυς εἷς τις ἐγνωρίζετο  Πιόνιος: <milestone unit="section" n="47" />οὗ τὰς κατὰ μέρος ὁμολογίας τὴν
τε τοῦ λόγου παρρησίαν καὶ τὰς ὑπὲρ τῆς πίστεως ἐπὶ τοῦ δήμου καὶ τῶν ἀρχόντων ἀπολογίας  διδασκαλικάς τε  δημηγορίας καὶ ἔτι τὰς πρὸς τοὺς ὑποπεπτωκότας τῷ κατὰ τὸν διωγμὸν πειρασμῷ δεξιώσεις παραμυθίας τε ἃς ἐπὶ τῆς εἱρκτῆς τοῖς παῤ αὐτὸν  εἰσαφικνουμένοις ἀδελφοῖς παρετίθετο,  ἅς τε ἐπὶ τούτοις ὑπέμεινεν βασάνους, καὶ τὰς ἐπὶ ταύταις ἀλγηδόνας  καθηλώσεις τε καὶ τὴν ἐπὶ τῆς  πυρᾶς καρτερίαν τήν τε ἐφ̓ ἅπασιν
τοῖς παραδόξοις αὐτοῦ τελευτὴν πληρέστατα τῆς περὶ αὐτοῦ γραφῆς περιεχούσης, τοὺς οἷς φίλον ἐπὶ ταύτην ἀναπέμψομεν τοῖς τῶν ἀρχαίων  συναχθεῖσιν ἡμῖν μαρτυρίοις  ἐντεταγμένην.
<milestone unit="section" n="48" /> ἑξῆς δὲ καὶ ἄλλων ἐν  Περγάμῳ πόλει τῆς Ἀσίας ὑπομνήματα μεμαρτυρηκότων φέρεται,  Κάρπου καὶ  Παπύλου καὶ γυναικὸς  Ἀγαθονίκης, μετὰ πλείστας
καὶ διαπρεπεῖς ὁμολογίας ἐπιδόξως τετελειωμένων.
</p>
</div2>

<div2 type="chapter" n="16" org="uniform" sample="complete">

<p><milestone unit="section" n="1" /> Κατὰ τούτους δὲ καὶ ὁ μικρῷ πρόσθεν ἡμῖν δηλωθεὶς Ἰουστῖνος δεύτερον ὑπὲρ τῶν καθ̓ ἡμᾶς δογμάτων βιβλίον  ἀναδοὺς τοῖς δεδηλωμένοις ἄρχουσιν, θείῳ  κατακοσμεῖται μαρτυρίῳ, φιλοσόφου
<pb id="v.1.p.360" /> Κρήσκεντος ῾τὸν φερώνυμον δ̓ οὗτος τῇ  Κυνικῇ προσηγορίᾳ βίον τε καὶ τρόπον ἐζήλοὐ τὴν ἐπιβουλὴν αὐτῷ  καττύσαντος, ἐπειδὴ  πλεονάκις ἐν  διαλόγοις ἀκροατῶν παρόντων εὐθύνας αὐτόν,
τὰ νικητήρια τελευτῶν ἧς ἐπρέσβευεν ἀληθείας διὰ τοῦ μαρτυρίου τοῦ κατ̓ αὐτὸν ἀνεδήσατο.
<milestone unit="section" n="2" />Τοῦτο δὲ καὶ αὐτὸς ὁ ταῖς  ἀληθείαις  φιλοσοφώτατος 
ἐν τῇ δεδηλωμένῃ ἀπολογίᾳ σαφῶς οὕτως, ὥσπερ οὖν καὶ ἔμελλεν ὅσον οὔπω περὶ αὐτὸν συμβήσεσθαι, προλαβὼν  ἀποσημαίνει τούτοις
 <note place="unspecified" anchored="yes"><bibl default="NO">Jυστιν, απολ. 2, 3</bibl></note> τοῖς ῥήμασιν: <q direct="unspecified">κἀγὼ<milestone unit="section" n="3" /> οὖν προσδοκῶ ὑπό 
 <note place="unspecified" anchored="yes"><bibl default="NO">ξηρον. πασξη. 482, 10-483, 7</bibl></note> τινος τῶν ὠνομασμένων ἐπιβουλευθῆναι καὶ ξύλῳ  ἐντιναγῆναι ἢ κἂν ὑπὸ Κρήσκεντος τοῦ ἀφιλοσόφου καὶ  φιλοκόμπου: οὐ γὰρ φιλόσοφον εἰπεῖν ἄξιον τὸν ἄνδρα, ὅς γε περὶ ὧν μὴ ἐπίσταται, δημοσίᾳ  καταμαρτυρεῖ ὡς ἀθέων καὶ ἀσεβῶν Χριστιανῶν ὄντων, πρὸς χάριν καὶ ἡσονὴν τῶν πολλῶν τῶν  πεπλανημένων τοῦτο  πράττων.
<milestone unit="section" n="4" /> εἴτε γὰρ μὴ ἐντυχὼν τοῖς τοῦ Χριστοῦ  διδάγμασιν  κατατρέχει ἡμῶν, παμπόνηρός ἐστιν καὶ ἰδιωτῶν πολὺ χείρων, οἳ  φυλάττονται πολλάκις περὶ ὧν οὐκ  ἐπίστανται, διαλέγεσθαι καὶ  ψευδομαρτυρεῖν: καὶ εἰ ἐντυχὼν μὴ συνῆκεν τὸ ἐν αὐτοῖς μεγαλεῖον
ἢ συνεὶς πρὸς τὸ μὴ  ὑποπτευθῆναι τοιοῦτος ταῦτα ποιεῖ, πολὺ μάλλον  ἀγεννὴς καὶ  παμπόνηρος,
<milestone unit="section" n="5" />  ἰδιωτικῆς καὶ  ἀλόγου δόξης καὶ φόβου  ἐλάττων
ὤν. καὶ γὰρ  προθέντα με καὶ  ἐρωτήσαντα αὐτὸν ἐρωτήσεις τινὰς τοιαύτας, μαθεῖν καὶ ἐλέγξαι
 <note place="unspecified" anchored="yes"><bibl default="NO">ξηρον. πασξη. 482, 10-483, 7</bibl></note> ὅτι ἀληθῶς μηδὲν ἐπίσταται, εἰδέναι ὑμᾶς βούλομαι,
καὶ ὅτι ἀληθῆ λέγω, εἰ μὴ  ἀνηνέχθησαν ὑμῖν αἱ  κοινωνίαι τῶν λόγων, ἕτοιμος καὶ ἐφ̓ ὑμῶν
<pb id="v.1.p.362" /> κοινωνεῖν τῶν  ἐρωτήσεων πάλιν:
<milestone unit="section" n="6" /> βασιλικὸν δ̓
ἂν καὶ τοῦτο ἔργον εἴη. εἰ δὲ καὶ ἐγνώσθησαν 
ὑμῖν αἱ ἐρωτήσεις μου καὶ αἱ ἐκείνου ἀποκρίσεις, φανερὸν ὑμῖν ἐστιν ὅτι οὐδὲν τῶν ἡμετέρων ἐπίσταται:
ἢ εἰ ἐπίσταται, διὰ τοὺς  ἀκούοντας δὲ οὐ  τολμᾷ λέγειν, ὡς πρότερον ἔφην, οὐ φιλόσοφος, ἀλλὰ  φιλόδοξος ἁνὴρ δείκνυται, ὅς γε μηδὲ τὸ  Σωκρατικόν,  ἀξιέραστον  ὄν, τιμᾷ.</q><milestone unit="section" n="7" /> Ταῦτα μὲν οὖν ὁ Ἰουστῖνος: ὅτι δὲ κατὰ τὴν αὐτοῦ πρόρρησιν πρὸς τοῦ Κρήσκεντος  συσκευασθεὶς
 <note place="unspecified" anchored="yes"><bibl default="NO">τατιαν, π. 36, 26</bibl></note> ἐτελειώθη,  Τατιανός, ἀνὴρ τὸν πρῶτον αὐτοῦ βίον  σοφιστεύσας ἐν τοῖς Ἑλλήνων  μαθήμασι καὶ δόξαν οὐ  σμικρὰν ἐν αὐτοῖς ἀπενηνεγμένος πλεῖστά
τε ἐν συγγράμμασιν αὐτοῦ καταλιπὼν μνημεῖα,
 <note place="unspecified" anchored="yes"><bibl default="NO">τατιαν. π. 20, 15-17</bibl></note> ἐν τῷ Πρὸς Ἕλληνας ἱστορεῖ, λέγων ὧδε: <q direct="unspecified">καὶ
ὁ θαυμασιώτατος Ἰουστῖνος ὀρθῶς  ἐξεφώνησεν ἐοικέναι τοὺς προειρημένους  λῃσταῖς.</q><milestone unit="section" n="8" /> εἶτ̓ ἐπειπών τινα περὶ τῶν φιλοσόφων, ἐπιλέγει ταῦτα:
 <note place="unspecified" anchored="yes"><bibl default="NO">τατιαν, π. 21, 1-6</bibl></note> <q direct="unspecified">Κρήσκης γοῦν ὁ  ἐννεοττεύσας τῇ μεγάλῃ πόλει  παιδεραστίᾳ μὲν πάντας  ὑπερήνεγκεν,  φιλαργυρίᾳ
δὲ πάνυ  προσεχὴς ἦν:
<milestone unit="section" n="9" /> θανάτου δὲ ὁ  καταφρονεῖν  συμβουλεύων οὕτως αὐτὸς  ἐδεδίει τὸν θάνατον,
ὡς καὶ Ἰουστῖνον, καθάπερ μεγάλῳ  κακῷ, τῷ θανάτῳ  περιβαλεῖν  πραγματεύσασθαι, διότι  κηρύττων τὴν ἀλήθειαν  λίχνους τοὺς  φιλοσόφους καὶ ἀπατεῶνας  συνήλεγχεν.</q> καὶ τὸ μὲν κατὰ Ἰουστῖνον μαρτύριον τοιαύτην εἴληχεν αἰτίαν.
</p>
</div2>

<div2 type="chapter" n="17" org="uniform" sample="complete">

<p><milestone unit="section" n="1" />Ὁ δ̓ αὐτὸς ἀνὴρ πρὸ τοῦ κατ̓ αὐτὸν ἀγῶνος ἑτέρων πρὸ αὐτοῦ μαρτυρησάντων ἐν τῇ προτέρᾳ μνημονεύει ἀπολογίᾳ,
<milestone unit="section" n="2" /> χρησίμως τῇ ὑποθέσει καὶ
 <note place="unspecified" anchored="yes"><bibl default="NO">Jυστιν, απολ. 2,2</bibl></note> ταῦτα ἱστορῶν: γράφει δὲ ὧδε: <q direct="unspecified">γυνή τις  συνεβίου ἀνδρὶ  ἀκολασταίνοντι,  ἀκολασταίνουσα καὶ αὐτὴ
<pb id="v.1.p.364" /> πρότερον: ἐπειδὴ δὲ τὰ τοῦ Χριστοῦ διδάγματα ἔγνω, ἐσωφρονίσθη, καὶ τὸν ἄνδρα ὁμοίως  σωφρονεῖν πείθειν ἐπειρᾶτο, τὰ διδάγματα  ἀναφέρουσα τήν τε μέλλουσαν τοῖς. οὐ  σωφρόνως καὶ μετὰ λόγου ὀρθοῦ  βιοῦσιν ἔσεσθαι ἐν αἰωνίῳ πυρὶ κόλασιν ἀπαγγέλλουσα. <milestone unit="section" n="3" />ὁ δὲ ταῖς αὐταῖς  ἀσελγείαις  ἐπιμένων, ἀλλοτρίαν διὰ τῶν πράξεων ἐποιεῖτο τὴν  γαμετήν: ἀσεβὲς γὰρ  ἡγουμένη τὸ λοιπὸν ἡ γυνὴ  συγκατακλίνεσθαι ἀνδρὶ παρὰ τὸν τῆς φύσεως νόμον καὶ παρὰ τὸ δίκαιον πόρους ἡδονῆς ἐκ παντὸς  πειρωμένῳ ποιεῖσθαι, τῆς  συζυγίας χωρισθῆναι ἐβουλήθη.
<milestone unit="section" n="4" /> καὶ ἐπειδὴ  ἐξεδυσωπεῖτο ὑπὸ τῶν αὐτῆς, ἔτι  προσμένειν  συμβουλευόντων
ὡς εἰς ἐλπίδα μεταβολῆς  ἥξοντός ποτε τοῦ ἀνδρός,  βιαζομένη ἑαυτὴν ἐπέμενεν:
<milestone unit="section" n="5" /> ἐπειδὴ δὲ ὁ ταύτης ἀνὴρ εἰς τὴν Ἀλεξάνδρειαν 
πορευθείς, χαλεπώτερα πράττειν  ἀπηγγέλθη, ὅπως
μὴ  κοινωνὸς τῶν  ἀδικημάτων καὶ ἀσεβημάτων γένηται  μένουσα ἐν τῇ  συζυγίᾳ καὶ  ὁμοδίαιτος καὶ  ὁμόκοιτος  γινομένη, τὸ λεγόμενον παῤ ὑμῖν
ῥεπούδιον
<milestone unit="section" n="6" />  δοῦσα  ἐχωρίσθη. ὁ δὲ καλὸς  κἀγαθὸς ταύτης ἀνήρ, δέον αὐτὸν χαίρειν ὅτι ἃ πάλαι μετὰ
τῶν ὑπηρετῶν καὶ τῶν μισθοφόρων  εὐχερῶς ἔπραττεν  μέθαις χαίρουσα καὶ κακίᾳ πάσῃ, τούτων μὲν τῶν πράξεων πέπαυτο καὶ αὐτὸν τὰ αὐτὰ  παύσασθαι πράττοντα ἐβούλετο, μὴ βουλομένου  ἀπαλλαγείσης, κατηγορίαν πεποίηται, λέγων αὐτὴν Χριστιανὴν εἶναι.
<milestone unit="section" n="7" /> καὶ ἡ μὲν  βιβλίδιόν σοι τῷ αὐτοκράτορι  ἀνέδωκεν, πρότερον συγχωρηθῆναι αὐτῇ  διοικήσασθαι τὰ ἑαυτῆς  ἀξιοῦσα, ἔπειτα  ἀπολογήσασθαι περὶ τοῦ  κατηγορήματος μετὰ τὴν τῶν πραγμάτων αὐτῆς  διοίκησιν,
<milestone unit="section" n="8" /> καὶ  συνεχώρησας
<pb id="v.1.p.366" /> τοῦτο: ὁ δὲ ταύτης ποτὲ ἀνὴρ πρὸς ἐκείνην μὲν μὴ δυνάμενος τὰ νῦν ἔτι λέγειν, πρὸς  Πτολεμαῖόν τινα, ὃν  Οὐρβίκιος ἐκολάσατο, διδάσκαλον ἐκείνης τῶν Χριστιανῶν μαθημάτων γενόμενον, ἐτράπετο διὰ τοῦδε τοῦ τρόπου. <milestone unit="section" n="9" />ἑκατόνταρχον εἰς δεσμὰ  ἐμβαλόντα τὸν Πτολεμαῖον, φίλον αὐτῷ ὑπάρχοντα,  ἔπεισε λαβέσθαι τοῦ  Πτολεμαίου καὶ  ἀνερωτῆσαι εἰ, αὐτὸ τοῦτο μόνον, Χριστιανός ἐστιν. καὶ τὸν Πτολεμαῖον,  φιλαλήθη
ἀλλ̓ οὐκ ἀπατηλὸν οὐδὲ  ψευδολόγον τὴν γνώμην ὄντα,  ὁμολογήσαντα ἑαυτὸν εἶναι Χριστιανόν, ἐν δεσμοῖς γενέσθαι ὁ  ἑκατόνταρχος πεποίηκεν, καὶ
ἐπὶ πολὺν χρόνον ἐν τῷ δεσμωτηρίῳ
<milestone unit="section" n="10" /> ἐκολάσατο: τελευταῖον δὲ ὅτε ἐπὶ Οὐρβίκιον ἤχθη ὁ ἄνθρωπος, ὁμοίως αὐτὸ τοῦτο μόνον  ἐξητάσθη, εἰ εἴη Χριστιανός: καὶ πάλιν, τὰ καλὰ ἑαυτῷ  συνεπιστάμενος διὰ τὴν ἀπὸ τοῦ Χριστοῦ  διδαχήν, τὸ διδασκαλεῖον τῆς θείας ἀρετῆς ὡμολόγησεν. <milestone unit="section" n="11" />ὁ γὰρ  ἀρνούμενος ὁτιοῦν ἢ  κατεγνωκὼς τοῦ πράγματος  ἔξαρνος
γίνεται ἢ ἑαυτὸν  ἀνάξιον ἐπιστάμενος καὶ ἀλλότριον τοῦ πράγματος τὴν ὁμολογίαν  φεύγει: ὧν οὐδὲν  πρόσεστιν τῷ ἀληθινῷ Χριστιανῷ.
<milestone unit="section" n="12" /> καὶ τοῦ  Οὐρβικίου κελεύσαντος αὐτὸν ἀπαχθῆναι,  Λούκιός τις, καὶ αὐτὸς ὢν Χριστιανός, ὁρῶν τὴν ἀλόγως οὕτως γενομένην κρίσιν, πρὸς τὸν Οὐρβίκιον ἔφη
῾τίς ἡ αἰτία τοῦ μήτε  μοιχὸν μήτε  πόρνον μήτε  ἀνδροφόνον μήτε  λωποδύτην μήτε  ἅρπαγα μήτε ἁπλῶς  ἀδίκημά τι  πράξαντα  ἐλεγχόμενον, ὀνόματος
<pb id="v.1.p.368" />
δὲ Χριστιανοῦ  προσωνυμίαν ὁμολογοῦντα, τὸν ἄνθρωπον τοῦτον  ἐκολάσω; οὐ πρέποντα Εὐσεβεῖ αὐτοκράτορι οὐδὲ φιλοσόφῳ Καίσαρος παιδὶ οὐδὲ ἱερᾷ συγκλήτῳ  κρίνεις, ὦ  Οὐρβίκιε.᾿<milestone unit="section" n="13" /> καὶ ὅς, οὐδὲν ἄλλο  ἀποκρινάμενος, καὶ πρὸς τὸν  Λούκιον ἔφη ῾δοκεῖς μοι καὶ σὺ εἶναι τοιοῦτος,᾿ καὶ τοῦ  Λουκίου φήσαντος ῾μάλιστα,᾿ πάλιν καὶ αὐτὸν ἀπαχθῆναι ἐκέλευσεν: ὁ δὲ χάριν εἰδέναι ὡμολόγει: πονηρῶν γὰρ δεσποτῶν τῶν τοιούτων ἀπηλλάχθαι  ἐπεῖπεν καὶ παρὰ ἀγαθὸν πατέρα καὶ βασιλέα τὸν θεὸν  πορεύεσθαι. καὶ ἄλλος δὲ τρίτος  ἐπελθὼν κολασθῆναι  προσετιμήθη.</q> τούτοις ὁ Ἰουστῖνος εἰκότως καὶ ἀκολούθως ἃς προεμνημονεύσαμεν αὐτοῦ φωνὰς  ἐπάγει λέγων <q direct="unspecified">κἀγὼ οὖν προσδοκῶ ὑπό τινος τῶν ὠνομασμένων ἐπιβουλευθῆναι</q> καὶ τὰ  λοιπά.
</p>
</div2>

<div2 type="chapter" n="18" org="uniform" sample="complete">

<p><milestone unit="section" n="1" /> Πλεῖστα δὲ οὗτος καταλέλοιπεν ἡμῖν  πεπαιδευμένης 
διανοίας καὶ περὶ τὰ θεῖα  ἐσπουδακυίας ὑπομνήματα, πάσης ὠφελείας ἔμπλεα: ἐφ̓ ἃ τοὺς φιλομαθεῖς ἀναπέμψομεν, τὰ εἰς ἡμετέραν
<milestone unit="section" n="2" /> γνῶσιν ἐλθόντα χρησίμως  παρασημηνάμενοι. ὁ μέν τίς ἐστιν αὐτῷ λόγος πρὸς Ἀντωνῖνον τὸν Εὐσεβῆ  προσαγορευθέντα καὶ τοὺς τούτου παῖδας τήν τε Ῥωμαίων σύγκλητον  προσφωνητικὸς ὑπὲρ τῶν
καθ̓ ἡμᾶς δογμάτων, ὁ δὲ δευτέραν περιέχων
ὑπὲρ τῆς ἡμετέρας πίστεως ἀπολογίαν, ἣν πεποίηται πρὸς τὸν τοῦ δεδηλωμένου αὐτοκράτορος  διάδοχόν τε καὶ ὁμώνυμον Ἀντωνῖνον Οὐῆρον,
οὗ τὰ κατὰ τοὺς χρόνους ἐπὶ τοῦ παρόντος διέξιμεν:
<milestone unit="section" n="3" />καὶ ἄλλος ὁ πρὸς Ἕλληνας, ἐν ᾧ μακρὸν περὶ πλείστων παῤ ἡμῖν τε καὶ τοῖς Ἑλλήνων φιλοσόφοις ζητουμένων κατατείνας λόγον, περὶ τῆς τῶν δαιμόνων διαλαμβάνει φύσεως: ἃ οὐδὲν ἂν  ἐπείγοι
<pb id="v.1.p.370" />
τὰ νῦν παρατίθεσθαι. <milestone unit="section" n="4" />καὶ αὖθις ἕτερον πρὸς Ἕλληνας εἰς ἡμᾶς ἐλήλυθεν αὐτοῦ σύγγραμμα,
ὃ καὶ ἐπέγραψεν Ἔλεγχον, καὶ παρὰ τούτους ἄλλο περὶ θεοῦ μοναρχίας, ἣν οὐ μόνον ἐκ τῶν παῤ ἡμῖν γραφῶν, ἀλλὰ καὶ τῶν Ἑλληνικῶν συνίστησιν βιβλίων:
<milestone unit="section" n="5" /> ἐπὶ τούτοις ἐπιγεγραμμένον  Ψάλτης, καὶ ἄλλο  σχολικὸν Περὶ ψυχῆς, ἐν ᾧ διαφόρους πεύσεις προτείνας περὶ τοῦ κατὰ τὴν ὑπόθεσιν  προβλήματος, τῶν παῤ Ἕλλησιν φιλοσόφων παρατίθεται τὰς δόξας, αἷς καὶ ἀντιλέξειν ὑπισχνεῖται τήν τε αὐτὸς αὐτοῦ δόξαν ἐν ἑτέρῳ παραθήσεσθαι συγγράμματι. <milestone unit="section" n="6" />καὶ  διάλογον δὲ πρὸς Ἰουδαίους συνέταξεν, ὃν ἐπὶ τῆς  Ἐφεσίων πόλεως πρὸς Τρύφωνα τῶν τότε Ἑβραίων ἐπισημότατον πεποίηται:
 <note place="unspecified" anchored="yes"><bibl default="NO">Jυστιν, διαλ. 2-8</bibl></note> ἐν ᾧ τίνα τρόπον ἡ θεία χάρις αὐτὸν ἐπὶ τὸν τῆς πίστεως  παρώρμησε λόγον, δηλοῖ ὁποίαν
τε πρότερον περὶ τὰ φιλόσοφα μαθήματα σπουδὴν εἰσενήνεκται καὶ ὅσην ἐποιήσατο τῆς ἀληθείας
<milestone unit="section" n="7" />  ἐκθυμοτάτην ζήτησιν. ἱστορεῖ δ̓ ἐν ταὐτῷ περὶ Ἰουδαίων ὡς κατὰ τῆς τοῦ Χριστοῦ διδασκαλίας ἐπιβουλὴν  συσκευασαμένων, αὐτὰ ταῦτα πρὸς
 <note place="unspecified" anchored="yes"><bibl default="NO">Jυστιν, διαλ. 17</bibl></note> τὸν Τρύφωνα ἀποτεινόμενος: <q direct="unspecified">οὐ μόνον δὲ οὐ  μετενοήσατε ἐφ̓ οἷς  ἐπράξατε κακῶς, ἀλλὰ ἄνδρας ἐκλεκτοὺς  ἐκλεξάμενοι τότε ἀπὸ Ἱερουσαλὴμ  ἐξεπέμψατε εἰς πᾶσαν τὴν γῆν, λέγοντες αἵρεσιν ἄθεον Χριστιανῶν πεφάνθαι  καταλέγοντές τε ταῦτα ἅπερ καθ̓ ἡμῶν οἱ ἀγνοοῦντες ἡμᾶς πάντες λέγουσιν, ὥστε οὐ μόνον ἑαυτοῖς  ἀδικίας  αἴτιοι  ὑπάρχετε, ἀλλὰ καὶ τοῖς ἄλλοις ἅπασιν ἁπλῶς ἀνθρώποις.</q><milestone unit="section" n="8" />  <note place="unspecified" anchored="yes"><bibl default="NO">Jυστιν, διαλ. 82</bibl></note> Γράφει δὲ καὶ ὡς ὅτι μέχρι καὶ αὐτοῦ χαρίσματα
 <note place="unspecified" anchored="yes"><bibl default="NO">Jυστιν, διαλ. 81</bibl></note> προφητικὰ διέλαμπεν ἐπὶ τῆς ἐκκλησίας,  μέμνηταί
τε τῆς Ἰωάννου Ἀποκαλύψεως, σαφῶς τοῦ
<pb id="v.1.p.372" />
 <note place="unspecified" anchored="yes"><bibl default="NO">Jυστιν, διαλ. 71-73</bibl></note> ἀποστόλου αὐτὴν εἶναι λέγων: καὶ  ῥητῶν δέ τινων  προφητικῶν μνημονεύει, διελέγχων τὸν Τρύφωνα
ὡς δὴ  περικοψάντων αὐτὰ Ἰουδαίων ἀπὸ τῆς γραφῆς. πλεῖστα δὲ καὶ ἕτερα παρὰ πολλοῖς φέρεται ἀδελφοῖς τῶν αὐτοῦ πόνων,
<milestone unit="section" n="9" />  οὑτωσὶ δὲ σπουδῆς εἶναι ἄξιοι καὶ τοῖς παλαιοῖς ἐδόκουν οἱ τἀνδρὸς λόγοι, ὡς τὸν Εἰρηναῖον  ἀπομνημονεύειν αὐτοῦ φωνάς, τοῦτο μὲν ἐν τῷ τετάρτῳ Πρὸς τὰς
 <note place="unspecified" anchored="yes"><bibl default="NO">ιρεν. 4, 6, 2</bibl></note> αἱρέσεις αὐτὰ δὴ ταῦτα  ἐπιλέγοντα: <q direct="unspecified">καὶ καλῶς
ὁ Ἰουστῖνος ἐν τῷ πρὸς Μαρκίωνα  συντάγματί φησιν ὅτι αὐτῷ τῷ κυρίῳ οὐκ ἂν  ἐπείσθην ἄλλον θεὸν καταγγέλλοντι παρὰ τὸν δημιουργόν,</q> τοῦτο
δὲ ἐν τῷ πέμπτῳ τῆς αὐτῆς ὑποθέσεως διὰ τούτων:
 <note place="unspecified" anchored="yes"><bibl default="NO">ιρεν. 5, 25, 2</bibl></note> <q direct="unspecified">καὶ καλῶς ὁ Ἰουστῖνος ἔφη ὅτι πρὸ μὲν τῆς τοῦ κυρίου παρουσίας οὐδέποτε ἐτόλμησεν ὁ σατανᾶς βλασφημῆσαι τὸν θεόν, ἅτε μηδέπω εἰδὼς αὐτοῦ τὴν  κατάκρισιν.</q><milestone unit="section" n="10" /> καὶ ταῦτα δὲ ἀναγκαίως εἰρήσθω εἰς  προτροπὴν τοῦ μετὰ σπουδῆς τοὺς φιλομαθεῖς
καὶ τοὺς τούτου περιέπειν λόγους. καὶ τὰ μὲν κατὰ τόνδε τοιαῦτα ἦν.
</p>
</div2>

<div2 type="chapter" n="19" org="uniform" sample="complete">

<p><milestone unit="section" n="1" />Ἤδη δὲ εἰς ὄγδοον  ἐλαυνούσης ἔτος τῆς δηλουμένης ἡγεμονίας, τῆς Ῥωμαίων ἐκκλησίας τὴν ἐπισκοπὴν Ἀνίκητον ἕνδεκα τοῖς πᾶσιν ἔτεσιν διελθόντα Σωτὴρ διαδέχεται, ἀλλὰ καὶ τῆς Ἀλεξανδρέων παροικίας  Κελαδίωνος τέτταρσιν ἐπὶ δέκα ἔτεσιν προστάντος. 
</p>
</div2>

<div2 type="chapter" n="20" org="uniform" sample="complete">

<p><milestone unit="section" n="1" /> τὴν διαδοχὴν  Ἀγριππῖνος διαλαμβάνει,
 καὶ ἐπὶ τῆς Ἀντιοχέων δὲ ἐκκλησίας Θεόφιλος ἕκτος ἀπὸ τῶν ἀποστόλων ἐγνωρίζετο,  τετάρτου μὲν τῶν ἐκεῖσε μετὰ  Ἥρωνα καταστάντος Κορνηλίου, μετὰ δὲ αὐτὸν πέμπτῳ  βαθμῷ τὴν ἐπισκοπὴν  Ἔρωτος διαδεξαμένου.
</p>
</div2>

<div2 type="chapter" n="21" org="uniform" sample="complete">

<p><milestone unit="section" n="1" /> Ἤκμαζον δ̓ ἐν τούτοις ἐπὶ τῆς ἐκκλησίας 
<pb id="v.1.p.374" />  Ἡγήσιππός τε, ὃν ἴσμεν ἐκ τῶν προτέρων, καὶ Διονύσιος Κορινθίων ἐπίσκοπος  Πινυτός τε ἄλλος τῶν ἐπὶ Κρήτης ἐπίσκοπος Φίλιππός τε ἐπὶ τούτοις καὶ Ἀπολινάριος καὶ Μελίτων  Μουσανός
τε καὶ Μόδεστος καὶ ἐπὶ πᾶσιν Εἰρηναῖος, ὧν καὶ
εἰς ἡμᾶς τῆς ἀποστολικῆς παραδόσεως ἡ τῆς ὑγιοῦς πίστεως ἔγγραφος κατῆλθεν ὀρθοδοξία.
</p>
</div2>

<div2 type="chapter" n="22" org="uniform" sample="complete">

<p><milestone unit="section" n="1" />Ὁ μὲν οὖν Ἡγήσιππος ἐν πέντε τοῖς εἰς 
ἡμᾶς  ἐλθοῦσιν ὑπομνήμασιν τῆς ἰδίας γνώμης πληρεστάτην μνήμην καταλέλοιπεν: ἐν οἷς δηλοῖ ὡς πλείστοις ἐπισκόποις  συμμίξειεν  ἀποδημίαν στειλάμενος μέχρι Ῥώμης, καὶ ὡς ὅτι τὴν αὐτὴν παρὰ πάντων παρείληφεν διδασκαλίαν.  ἀκοῦσαί γέ τοι πάρεστιν μετά τινα περὶ τῆς Κλήμεντος πρὸς Κορινθίους ἐπιστολῆς αὐτῷ εἰρημένα  ἐπιλέγοντος ταῦτα: <q direct="unspecified">καὶ<milestone unit="section" n="2" /> ἐπέμενεν ἡ ἐκκλησία ἡ Κορινθίων ἐν τῷ ὀρθῷ λόγῳ μέχρι  Πρίμου  ἐπισκοπεύοντος ἐν Κορίνθῳ: οἷς  συνέμιξα  πλέων εἰς Ῥώμην καὶ  συνδιέτριψα τοῖς Κορινθίοις ἡμέρας  ἱκανάς, <milestone unit="section" n="3" />ἐν αἷς  συνανεπάημεν
τῷ ὀρθῷ λόγῳ: γενόμενος δὲ ἐν Ῥώμῃ, διαδοχὴν ἐποιησάμην μέχρις Ἀνικήτου: οὗ διάκονος
ἦν Ἐλεύθερος, καὶ παρὰ Ἀνικήτου διαδέχεται Σωτήρ, μεθ̓ ὃν Ἐλεύθερος. ἐν ἑκάστῃ δὲ διαδοχῇ
καὶ ἐν ἑκάστῃ πόλει οὕτως ἔχει ὡς ὁ νόμος κηρύσσει
καὶ οἱ προφῆται καὶ ὁ κύριος.</q><milestone unit="section" n="4" /> Ὁ δ̓ αὐτὸς καὶ τῶν κατ̓ αὐτὸν αἱρέσεων τὰς ἀρχὰς ὑποτίθεται διὰ τούτων: <q direct="unspecified">καὶ μετὰ τὸ μαρτυρῆσαι Ἰάκωβον τὸν δίκαιον, ὡς καὶ ὁ κύριος, ἐπὶ τῷ αὐτῷ λόγῳ, πάλιν ὁ ἐκ θείου αὐτοῦ Συμεὼν
ὁ τοῦ Κλωπᾶ καθίσταται ἐπίσκοπος, ὃν  προέθεντο πάντες, ὄντα  ἀνεψιὸν τοῦ κυρίου δεύτερον. διὰ τοῦτο ἐκάλουν τὴν ἐκκλησίαν παρθένον,
<milestone unit="section" n="5" /> οὔπω γὰρ
<pb id="v.1.p.376" />  ἔφθαρτο ἀκοαῖς  ματαίαις: ἄρχεται δὲ ὁ Θεβουθις διὰ τὸ μὴ γενέσθαι αὐτὸν ἐπίσκοπον  ὑποφθείρειν ἀπὸ τῶν ἑπτὰ αἱρέσεων, ὧν καὶ αὐτὸς ἦν, ἐν τῷ λαῷ, ἀφ̓ ὧν Σίμων, ὅθεν  Σιμωνιανοί, καὶ  Κλεόβιος, ὅθεν  Κλεοβιηνοί, καὶ  Δοσίθεος, ὅθεν Λοσιθιανοί, καὶ  Γορθαῖος, ὅθεν  Γοραθηνοί, καὶ Μασβωθεοι. ἀπὸ τούτων  Μενανδριανισταὶ καὶ Μαρκιανισταὶ
καὶ Καρποκρατιανοὶ καὶ  Οὐαλεντινιανοὶ καὶ  Βασιλειδιανοὶ
καὶ Σατορνιλιανοὶ ἕκαστος ἰδίως καὶ  ἑτεροίως ἰδίαν δόξαν παρεισηγάγοσαν,
<milestone unit="section" n="6" /> ἀπὸ τούτων  ψευδόχριστοι,  ψευδοπροφῆται,  ψευδαπόστολοι, οἵτινες  ἐμέρισαν τὴν  ἕνωσιν τῆς ἐκκλησίας  φθοριμαίοις λόγοις κατὰ τοῦ θεοῦ καὶ κατὰ τοῦ Χριστοῦ αὐτοῦ.</q><milestone unit="section" n="7" /> Ἔτι δ̓ ὁ αὐτὸς καὶ τὰς πάλαι  γεγενημένας παρὰ Ἰουδαίοις αἱρέσεις ἱστορεῖ λέγων: <q direct="unspecified">ἦσαν δὲ  γνῶμαι διάφοροι ἐν τῇ  περιτομῇ ἐν υἱοῖς Ἰσραηλιτῶν κατὰ τῆς φυλῆς Ἰούδα καὶ τοῦ Χριστοῦ αὗται:  Ἐσσαῖοι  Γαλιλαῖοι  Ἡμεροβαπτισταὶ Μασβωθεοι  Σαμαρεῖται  Σαδδουκαῖοι Φαρισαῖοι.</q><milestone unit="section" n="8" /> Καὶ ἕτερα δὲ πλεῖστα γράφει, ὧν ἐκ μέρους ἤδη πρότερον ἐμνημονεύσαμεν, οἰκείως τοῖς καιροῖς τὰς ἱστορίας παραθέμενοι, ἔκ τε τοῦ καθ̓ Ἑβραίους εὐαγγελίου καὶ τοῦ  Συριακοῦ καὶ ἰδίως ἐκ τῆς
Ἑβραΐδος  διαλέκτου τινὰ τίθησιν, ἐμφαίνων ἐξ Ἑβραίων ἑαυτὸν  πεπιστευκέναι, καὶ ἄλλα δὲ ὡς
ἐξ Ἰουδαϊκῆς ἀγράφου παραδόσεως μνημονεύει. <milestone unit="section" n="9" />οὐ
 <note place="unspecified" anchored="yes"><bibl default="NO">ιρεν. 4, 20, 3</bibl></note> μόνος δὲ οὗτος, καὶ Εἰρηναῖος δὲ καὶ ὁ πᾶς τῶν ἀρχαίων χορὸς πανάρετον  Σοφίαν τὰς Σολομῶνος  Παροιμίας ἐκάλουν. καὶ περὶ τῶν λεγομένων δὲ
<pb id="v.1.p.378" />  ἀποκρύφων διαλαμβάνων, ἐπὶ τῶν αὐτοῦ χρόνων πρός τινων αἱρετικῶν  ἀναπεπλάσθαι τινὰ τούτων ἱστορεῖ. ἀλλὰ γὰρ ἐφ̓ ἕτερον ἤδη  μεταβατέον.
</p>
</div2>

<div2 type="chapter" n="23" org="uniform" sample="complete">

<p><milestone unit="section" n="1" />Καὶ πρῶτόν γε περὶ Διονυσίου  φατέον ὅτι
τε τῆς ἐν Κορίνθῳ παροικίας τὸν τῆς ἐπισκοπῆς ἐγκεχείριστο θρόνον, καὶ ὡς τῆς ἐνθέου φιλοπονίας
οὐ μόνοις τοῖς ὑπ̓ αὐτόν, ἀλλ̓ ἤδη καὶ τοῖς ἐπὶ
τῆς ἀλλοδαπῆς ἀφθόνως  ἐκοινώνει,  χρησιμώτατον ἅπασιν ἑαυτὸν καθιστὰς ἐν αἷς  ὑπετυποῦτο  καθολικαῖς
πρὸς τὰς ἐκκλησίας
<milestone unit="section" n="2" /> ἐπιστολαῖς: ὧν ἐστιν ἡ μὲν πρὸς  Λακεδαιμονίους ὀρθοδοξίας  κατηχητικὴ εἰρήνης τε καὶ ἑνώσεως  ὑποθετική, ἡ δὲ πρὸς Ἀθηναίους  διεγερτικὴ πίστεως καὶ τῆς κατὰ τὸ εὐαγγέλιον πολιτείας, ἧς  ὀλιγωρήσαντας  ἐλέγχει
ὡς ἂν μικροῦ δεῖν ἀποστάντας τοῦ λόγου ἐξ  οὗπερ τὸν  προεστῶτα αὐτῶν Πούπλιον μαρτυρῆσαι κατὰ τοὺς τότε συνέβη  διωγμούς.
<milestone unit="section" n="3" />  Κοδράτου δὲ μετὰ τὸν μαρτυρήσαντα Πούπλιον καταστάντος αὐτῶν ἐπισκόπου μέμνηται, ἐπιμαρτυρῶν ὡς διὰ τῆς αὐτοῦ σπουδῆς ἐπισυναχθέντων καὶ τῆς πίστεως
 <note place="unspecified" anchored="yes"><bibl default="NO">αξτς 17, 34</bibl></note>  ἀναζωπύρησιν  εἰληχότων: δηλοῖ δ̓ ἐπὶ τούτοις ὡς καὶ Διονύσιος ὁ  Ἀρεοπαγίτης ὑπὸ τοῦ ἀποστόλου Παύλου  προτραπεὶς ἐπὶ τὴν πίστιν κατὰ τὰ ἐν ταῖς Πράξεσιν δεδηλωμένα, πρῶτος τῆς  Ἀθήνησι παροικίας τὴν ἐπισκοπὴν ἐγκεχείριστο.
<milestone unit="section" n="4" /> ἄλλη δ̓ ἐπιστολή τις αὐτοῦ πρὸς  Νικομηδέας φέρεται,
ἐν ᾗ τὴν Μαρκίωνος αἵρεσιν  πολεμῶν τῷ τῆς ἀληθείας παρίσταται  κανόνι.
<milestone unit="section" n="5" /> καὶ τῇ ἐκκλησίᾳ
δὲ τῇ παροικούσῃ  Γόρτυναν ἅμα ταῖς λοιπαῖς κατὰ  Κρήτην παροικίαις ἐπιστείλας, Φίλιππον ἐπίσκοπον αὐτῶν ἀποδέχεται ἅτε δὴ ἐπὶ πλείσταις
μαρτυρουμένης  ἀνδραγαθίαις τῆς ὑπ̓ αὐτὸν ἐκκλησίας,
<pb id="v.1.p.380" /> τήν τε τῶν αἱρετικῶν  διαστροφὴν  ὑπομιμνήσκει φυλάττεσθαι.
<milestone unit="section" n="6" /> καὶ τῇ ἐκκλησίᾳ δὲ τῇ παροικούσῃ  Ἄμαστριν ἅμα ταῖς κατὰ Πόντον ἐπιστείλας,  Βακχυλίδου μὲν καὶ  Ἐλπίστου ὡς ἂν αὐτὸν ἐπὶ τὸ γράψαι  προτρεψάντων μέμνηται, γραφῶν τε θείων ἐξηγήσεις παρατέθειται, ἐπίσκοπον αὐτῶν ὀνόματι  Πάλμαν  ὑποσημαίνων: πολλὰ δὲ περὶ  γάμου καὶ ἁγνείας τοῖς αὐτοῖς παραινεῖ, καὶ τοὺς ἐξ οἵας δ̓ οὖν  ἀποπτώσεως, εἴτε  πλημμελείας εἴτε μὴν αἱρετικῆς πλάνης, ἐπιστρέφοντας  δεξιοῦσθαι προστάττει. <milestone unit="section" n="7" />ταύταις ἄλλη  ἐγκατείλεκται πρὸς  Κνωσίους ἐπιστολή, ἐν
ᾗ  Πινυτὸν τῆς παροικίας ἐπίσκοπον  παρακαλεῖ
 <note place="unspecified" anchored="yes"><bibl default="NO">ματτ. 11, 30</bibl></note> μὴ βαρὺ  φορτίον ἐπάναγκες τὸ περὶ ἁγνείας τοῖς ἀδελφοῖς  ἐπιτιθέναι, τῆς δὲ τῶν πολλῶν  καταστοχάζεσθαι  ἀσθενείας:
<milestone unit="section" n="8" /> πρὸς ἣν ὁ  Πινυτὸς ἀντιγράφων,  θαυμάζει μὲν καὶ ἀποδέχεται τὸν Διονύσιον,
 <note place="unspecified" anchored="yes"><bibl default="NO">1 ξορ. 3, 1. 2 ηεβ. 5 12-14</bibl></note>  ἀντιπαρακαλεῖ δὲ  στερροτέρας ἤδη ποτὲ μεταδιδόναι τροφῆς,  τελειοτέροις γράμμασιν εἰς αὖθις τὸν παῤ αὐτῷ λαὸν  ὑποθρέψαντα, ὡς μὴ διὰ τέλους τοῖς  γαλακτώδεσιν  ἐνδιατρίβοντες λόγοις τῇ  νηπιώδει  ἀγωγῇ  λάθοιεν  καταγηράσαντες: δἰ ἧς ἐπιστολῆς καὶ ἡ τοῦ  Πινυτοῦ περὶ τὴν πίστιν ὀρθοδοξία τε καὶ  φροντὶς τῆς τῶν ὑπηκόων ὠφελείας τό τε λόγιον καὶ ἡ περὶ τὰ θεῖα  σύνεσις ὡς δἰ
<milestone unit="section" n="9" />  ἀκριβεστάτης ἀναδείκνυται εἰκόνος.
Ἔτι τοῦ Διονυσίου καὶ πρὸς Ῥωμαίους ἐπιστολὴ φέρεται, ἐπισκόπῳ τῷ τότε  Σωτῆρι  προσφωνοῦσα:
ἐξ ἧς οὐδὲν οἷον τὸ καὶ παραθέσθαι λέξεις δἰ ὧν τὸ μέχρι τοῦ καθ̓ ἡμᾶς διωγμοῦ  φυλαχθὲν Ῥωμαίων ἔθος ἀποδεχόμενος ταῦτα γράφει: <q direct="unspecified">ἐξ<milestone unit="section" n="10" /> ἀρχῆς γὰρ ὑμῖν ἔθος ἐστὶν τοῦτο, 
<pb id="v.1.p.382" /> πάντας μὲν ἀδελφοὺς  ποικίλως  εὐεργετεῖν ἐκκλησίαις
τε πολλαῖς ταῖς κατὰ πᾶσαν πόλιν ἐφόδια  πέμπειν, ὧδε μὲν τὴν τῶν δεομένων  πενίαν ἀναψύχοντας,
ἐν μετάλλοις δὲ ἀδελφοῖς ὑπάρχουσιν
ἐπιχορηγοῦντας δἰ ὧν  πέμπετε ἀρχῆθεν  ἐφοδίων  πατροπαράδοτον ἔθος Ῥωμαίων Ῥωμαῖοι  φυλάττοντες,
ὃ οὐ μόνον διατετήρηκεν ὁ μακάριος ὑμῶν ἐπίσκοπος Σωτήρ, ἀλλὰ καὶ  ηὔξηκεν,  ἐπιχορηγῶν μὲν τὴν  διαπεμπομένην  δαψίλειαν τὴν εἰς τοὺς ἁγίους, λόγοις δὲ μακαρίοις τοὺς  ἀνιόντας ἀδελφούς,
ὡς τέκνα πατὴρ  φιλόστοργος, παρακαλῶν.</q><milestone unit="section" n="11" /> Ἐν αὐτῇ δὲ ταύτῃ καὶ τῆς Κλήμεντος πρὸς Κορινθίους μέμνηται ἐπιστολῆς, δηλῶν ἀνέκαθεν
ἐξ ἀρχαίου ἔθους ἐπὶ τῆς ἐκκλησίας τὴν  ἀνάγνωσιν αὐτῆς ποιεῖσθαι: λέγει γοῦν: <q direct="unspecified">τὴν σήμερον οὖν  κυριακὴν ἁγίαν ἡμέραν  διηγάγομεν, ἐν ᾗ ἀνέγνωμεν ὑμῶν τὴν ἐπιστολήν, ἣν  ἕξομεν ἀεί ποτε
ἀναγινώσκοντες  νουθετεῖσθαι, ὡς καὶ τὴν προτέραν ἡμῖν διὰ Κλήμεντος γραφεῖσαν.</q> <milestone unit="section" n="12" />Ἔτι δ̓ ὁ αὐτὸς καὶ περὶ τῶν ἰδίων ἐπιστολῶν
ὡς ῥᾳδιουργηθεισῶν ταῦτά φησιν: <q direct="unspecified">ἐπιστολὰς γὰρ
 <note place="unspecified" anchored="yes"><bibl default="NO">ματτ. 13, 25</bibl></note> ἀδελφῶν  ἀξιωσάντων με γράψαι  ἔγραψα. καὶ ταύτας οἱ τοῦ διαβόλου ἀπόστολοι ζιζανίων
 <note place="unspecified" anchored="yes"><bibl default="NO">ρεϝ. 22, 18,19</bibl></note>  γεγέμικαν, ἃ μὲν  ἐξαιροῦντες, ἃ δὲ προστιθέντες: οἷς τὸ οὐαὶ κεῖται. οὐ θαυμαστὸν ἄρα εἰ καὶ τῶν κυριακῶν  ῥᾳδιουργῆσαί τινες  ἐπιβέβληνται γραφῶν, ὁπότε καὶ ταῖς οὐ τοιαύταις  ἐπιβεβουλεύκασιν.</q><milestone unit="section" n="13" /> Καὶ ἄλλη δέ τις παρὰ ταύτας ἐπιστολὴ τοῦ Διονυσίου φέρεται  Χρυσοφόρᾳ  πιστοτάτῃ  ἀδελφῇ
<pb id="v.1.p.384" /> ἐπιστείλαντος, ᾗ τὰ κατάλληλα γράφων, τῆς προσηκούσης καὶ αὐτῇ  μετεδίδου λογικῆς τροφῆς. καὶ τὰ μὲν τοῦ Διονυσίου τοσαῦτα.
</p>
</div2>

<div2 type="chapter" n="24" org="uniform" sample="complete">

<p><milestone unit="section" n="1" />Τοῦ δὲ Θεοφίλου, ὃν τῆς Ἀντιοχέων ἐκκλησίας ἐπίσκοπον δεδηλώκαμεν, τρία τὰ πρὸς  Αὐτόλυκον  στοιχειώδη φέρεται συγγράμματα, καὶ ἄλλο Πρὸς τὴν αἵρεσιν  Ἑρμογένους τὴν ἐπιγραφὴν ἔχον, ἐν ᾧ ἐκ τῆς Ἀποκαλύψεως Ἰωάννου κέχρηται μαρτυρίαις: καὶ ἕτερα δέ τινα  κατηχητικὰ αὐτοῦ φέρεται βιβλία. τῶν γε μὴν αἱρετικῶν οὐ χεῖρον
 <note place="unspecified" anchored="yes"><bibl default="NO">ματτ. 13, 25</bibl></note> καὶ τότε ζιζανίων δίκην  λυμαινομένων τὸν  εἰλικρινῆ τῆς ἀποστολικῆς διδασκαλίας  σπόρον, οἱ πανταχόσε
τῶν ἐκκλησιῶν ποιμένες, ὥσπερ τινὰς θῆρας ἀγρίους τῶν Χριστοῦ προβάτων  ἀποσοβοῦντες, αὐτοὺς  ἀνεῖργον τοτὲ μὲν ταῖς πρὸς τοὺς ἀδελφοὺς  νουθεσίαις καὶ  παραινέσεσιν, τοτὲ δὲ πρὸς αὐτοὺς γυμνότερον  ἀποδυόμενοι, ἀγράφοις
τε εἰς πρόσωπον  ζητήσεσι καὶ  ἀνατροπαῖς, ἤδη
δὲ καὶ δἰ ἐγγράφων ὑπομνημάτων τὰς δόξας αὐτῶν  ἀκριβεστάτοις ἐλέγχοις διευθύνοντες. ὅ γέ τοι Θεόφιλος σὺν τοῖς ἄλλοις κατὰ τούτων στρατευσάμενος δῆλός ἐστιν ἀπό τινος οὐκ ἀγεννῶς αὐτῷ κατὰ Μαρκίωνος  πεπονημένου λόγου, ὃς καὶ αὐτὸς μεθ̓ ὧν ἄλλων εἰρήκαμεν εἰς ἔτι νῦν
διασέσωσται. τοῦτον μὲν οὖν ἕβδομος ἀπὸ τῶν ἀποστόλων τῆς Ἀντιοχέων ἐκκλησίας διαδέχεται Μαξιμῖνος.
</p>
</div2>

<div2 type="chapter" n="25" org="uniform" sample="complete">

<p><milestone unit="section" n="1" /> Φίλιππός γε μήν, ὃν ἐκ τῶν Διονυσίου φωνῶν τῆς ἐν  Γορτύνῃ παροικίας ἐπίσκοπον ἔγνωμεν, πάνυ γε  σπουδαιότατον πεποίηται καὶ αὐτὸς κατὰ Μαρκίωνος λόγον,  Εἰρηναῖός τε ὡσαύτως καὶ Μόδεστος, ὃς καὶ διαφερόντως παρὰ τοὺς ἄλλους
<pb id="v.1.p.386" /> τὴν τοῦ ἀνδρὸς εἰς ἔκδηλον τοῖς πᾶσιν  κατεφώρασε πλάνην, καὶ ἄλλοι δὲ πλείους, ὧν παρὰ πλείστοις τῶν ἀδελφῶν εἰς ἔτι νῦν οἱ πόνοι διαφυλάττονται.
</p>
</div2>

<div2 type="chapter" n="26" org="uniform" sample="complete">

<p><milestone unit="section" n="1" /> Ἐπὶ τῶνδε καὶ Μελίτων τῆς ἐν Σάρδεσιν παροικίας ἐπίσκοπος  Ἀπολινάριός τε τῆς ἐν Ἱεραπόλει διαπρεπῶς ἤκμαζον, οἳ καὶ τῷ δηλωθέντι κατὰ τοὺς χρόνους Ῥωμαίων βασιλεῖ λόγους ὑπὲρ τῆς πίστεως ἰδίως ἑκάτερος ἀπολογίας  προσεφώνησαν.
<milestone unit="section" n="2" /> τούτων εἰς ἡμετέραν γνῶσιν  ἀφῖκται τὰ  ὑποτεταγμένα: Μελίτωνος, τὰ Περὶ τοῦ πάσχα δύο καὶ τὸ Περὶ πολιτείας καὶ προφητῶν
καὶ ὁ Περὶ ἐκκλησίας καὶ ὁ Περὶ κυριακῆς λόγος, ἔτι δὲ ὁ Περὶ πίστεως ἀνθρώπου καὶ ὁ Περὶ
 <note place="unspecified" anchored="yes"><bibl default="NO">ηεβ. 5, 14</bibl></note>  πλάσεως, καὶ ὁ Περὶ  ὑπακοῆς πίστεως <del status="unremarkable">καὶ Περὶ</del>  αἰσθητηρίων καὶ πρὸς τούτοις ὁ Περὶ ψυχῆς καὶ σώματος <del status="unremarkable">  ηνενοις</del> καὶ ὁ Περὶ λουτροῦ καὶ Περὶ ἀληθείας καὶ Περὶ πίστεως καὶ γενέσεως Χριστοῦ
καὶ λόγος αὐτοῦ προφητείας καὶ Περὶ ψυχῆς καὶ σώματος καὶ ὁ Περὶ φιλοξενίας καὶ ἡ  Κλεὶς καὶ
τὰ Περὶ τοῦ διαβόλου καὶ τῆς Ἀποκαλύψεως Ἰωάννου καὶ ὁ Περὶ  ἐνσωμάτου θεοῦ, ἐπὶ πᾶσι καὶ τὸ Πρὸς Ἀντωνῖνον  βιβλίδιον.
<milestone unit="section" n="3" />Ἐν μὲν οὖν τῷ Περὶ τοῦ πάσχα τὸν χρόνον καθ̓
ὃν  συνέταττεν, ἀρχόμενος σημαίνει ἐν τούτοις:
 <q direct="unspecified">ἐπὶ  Σερουιλλίου Παύλου ἀνθυπάτου τῆς Ἀσίας,
ᾧ  Σάγαρις καιρῷ ἐμαρτύρησεν, ἐγένετο  ζήτησις
<pb id="v.1.p.388" /> πολλὴ ἐν Λαοδικείᾳ περὶ τοῦ πάσχα,  ἐμπεσόντος κατὰ καιρὸν ἐν ἐκείναις ταῖς ἡμέραις, καὶ ἐγράφη ταῦτα.</q><milestone unit="section" n="4" /> τούτου δὲ τοῦ λόγου μέμνηται Κλήμης 
ὁ Ἀλεξανδρεὺς ἐν ἰδίῳ Περὶ τοῦ πάσχα λόγῳ, ὃν
ὡς ἐξ αἰτίας τῆς τοῦ Μελίτωνος γραφῆς φησιν ἑαυτὸν συντάξαι. ἐν δὲ τῷ πρὸς τὸν αὐτοκράτορα βιβλίῳ τοιαῦτά τινα καθ̓ ἡμῶν ἐπ̓ αὐτοῦ γεγονέναι ἱστορεῖ: <q direct="unspecified">τὸ<milestone unit="section" n="5" /> γὰρ οὐδεπώποτε γενόμενον, νῦν  διώκεται τὸ τῶν θεοσεβῶν γένος  καινοῖς ἐλαυνόμενον δόγμασιν κατὰ τὴν Ἀσίαν. οἱ γὰρ  ἀναιδεῖς  συκοφάνται καὶ τῶν ἀλλοτρίων  ἐρασταὶ τὴν
ἐκ τῶν διαταγμάτων ἔχοντες  ἀφορμήν, φανερῶς  λῃστεύουσι, νύκτωρ καὶ μεθ̓ ἡμέραν  διαρπάζοντες τοὺς μηδὲν  ἀδικοῦντας.</q><milestone unit="section" n="6" /> καὶ μεθ̓ ἕτερά φησιν: 
 <q direct="unspecified">καὶ εἰ μὲν σοῦ κελεύσαντος τοῦτο  πράττεται, ἔστω καλῶς γινόμενον: δίκαιος γὰρ βασιλεὺς οὐκ
ἂν ἀδίκως  βουλεύσαιτο πώποτε, καὶ ἡμεῖς ἡδέως  φέρομεν τοῦ τοιούτου θανάτου τὸ γέρας: ταύτην
δέ σοι μόνην  προσφέρομεν  δέησιν ἵνα αὐτὸς
πρότερον  ἐπιγνοὺς τοὺς τῆς τοιαύτης φιλονεικίας  ἐργάτας, δικαίως  κρίνειας εἰ ἄξιοι θανάτου καὶ τιμωρίας ἢ σωτηρίας καὶ ἡσυχίας εἰσίν. εἰ δὲ καὶ παρὰ σοῦ μὴ εἴη ἡ βουλὴ αὕτη καὶ τὸ καινὸν τοῦτο διάταγμα, ὃ μηδὲ κατὰ βαρβάρων  πρέπει πολεμίων, πολὺ μᾶλλον  δεόμεθά σου μὴ  περιιδεῖν ἡμᾶς ἐν τοιαύτῃ δημώδει  λεηλασίᾳ.</q><milestone unit="section" n="7" /> τούτοις αὖθις ἐπιφέρει λέγων: <q direct="unspecified">ἡ γὰρ καθ̓ ἡμᾶς  φιλοσοφία πρότερον μὲν ἐν βαρβάροις ἤκμασεν,  ἐπανθήσασα δὲ τοῖς  σοῖς ἔθνέσιν κατὰ τὴν Αὐγούστου τοῦ σοῦ  προγόνου μεγάλην ἀρχήν, ἐγενήθη μάλιστα τῇ
σῇ βασιλείᾳ αἴσιον ἀγαθόν.  ἔκτοτε γὰρ εἰς μέγα καὶ λαμπρὸν τὸ Ῥωμαίων  ηὐξήθη κράτος: οὗ σὺ
<pb id="v.1.p.390" /> διάδοχος  εὐκταῖος  γέγονάς τε καὶ  ἔσῃ μετὰ τοῦ παιδός,  φυλάσσων τῆς βασιλείας τὴν  σύντροφον καὶ  συναρξαμένην  Αὐγούστῳ φιλοσοφίαν, ἣν καὶ
οἱ  πρόγονοί σου πρὸς ταῖς ἄλλαις θρῃσκείαις  ἐτίμησαν,
<milestone unit="section" n="8" /> καὶ τοῦτο μέγιστον τεκμήριον τοῦ πρὸς ἀγαθοῦ τὸν καθ̓ ἡμᾶς λόγον  συνακμάσαι τῇ καλῶς  ἀρξαμένῃ βασιλείᾳ, ἐκ τοῦ μηδὲν φαῦλον ἀπὸ τῆς Αὐγούστου ἀρχῆς  ἀπαντῆσαι, ἀλλὰ τοὐναντίον ἅπαντα λαμπρὰ καὶ  ἔνδοξα κατὰ τὰς
πάντων εὐχάς.
<milestone unit="section" n="9" /> μόνοι πάντων,  ἀναπεισθέντες ὑπό τινων  βασκάνων ἀνθρώπων, τὸν καθ̓ ἡμᾶς ἐν διαβολῇ καταστῆσαι λόγον  ἠθέλησαν  Νέρων καὶ  Δομετιανός, ἀφ̓ ὧν καὶ τὸ τῆς συκοφαντίας  ἀλόγῳ συνηθείᾳ περὶ τοὺς τοιούτους ῥυῆναι συμβέβηκεν
<milestone unit="section" n="10" /> ψεῦδος: ἀλλὰ τὴν ἐκείνων  ἄγνοιαν οἱ σοὶ εὐσεβεῖς πατέρες  ἐπηνωρθώσαντο, πολλάκις πολλοῖς  ἐπιπλήξαντες ἐγγράφως, ὅσοι περὶ τούτων  νεωτερίσαι ἐτόλμησαν: ἐν οἷς ὁ μὲν  πάππος σου Ἁδριανὸς πολλοῖς μὲν καὶ ἄλλοις, καὶ Φουνδανῷ δὲ τῷ
ἀνθυπάτῳ,  ἡγουμένῳ δὲ τῆς Ἀσίας, γράφων φαίνεται, ὁ δὲ πατήρ σου, καὶ σοῦ τὰ σύμπαντα  διοικοῦντος αὐτῷ, ταῖς  πόλεσι περὶ τοῦ μηδὲν νεωτερίζειν περὶ ἡμῶν ἔγραψεν, ἐν οἷς καὶ πρὸς  Λαρισαίους καὶ πρὸς  Θεσσαλονικεῖς καὶ Ἀθηναίους
καὶ πρὸς πάντας Ἕλληνας. <milestone unit="section" n="11" />σὲ δὲ καὶ μᾶλλον περὶ τούτων τὴν αὐτὴν ἐκείνοις ἔχοντα γνώμην καὶ πολύ γε  φιλανθρωποτέραν καὶ  φιλοσοφωτέραν, πεπείσμεθα πάντα πράσσειν ὅσα σου  δεόμεθα.</q><milestone unit="section" n="12" /> Ἀλλὰ ταῦτα μὲν ἐν τῷ δηλωθέντι τέθειται λόγῳ: ἐν δὲ ταῖς  γραφείσαις αὐτῷ  Ἐκλογαῖς ὁ
<pb id="v.1.p.392" /> αὐτὸς κατὰ τὸ προοίμιον ἀρχόμενος τῶν ὁμολογουμένων τῆς παλαιᾶς διαθήκης γραφῶν ποιεῖται κατάλογον: ὃν καὶ ἀναγκαῖον ἐνταῦθα καταλέξαι, γράφει δὲ οὕτως: <q direct="unspecified">Μελίτων<milestone unit="section" n="13" />  Ὀνησίμῳ τῷ ἀδελφῷ χαίρειν. ἐπειδὴ πολλάκις  ἠξίωσας, σπουδῇ τῇ πρὸς τὸν λόγον χρώμενος, γενέσθαι σοι ἐκλογὰς
ἔκ τε τοῦ νόμου καὶ τῶν προφητῶν περὶ τοῦ σωτῆρος καὶ πάσης τῆς πίστεως ἡμῶν, ἔτι δὲ
καὶ μαθεῖν τὴν τῶν παλαιῶν βιβλίων  ἐβουλήθης  ἀκρίβειαν  πόσα τὸν ἀριθμὸν καὶ ὁποῖα τὴν τάξιν εἶεν,  ἐσπούδασα τὸ τοιοῦτο πρᾶξαι,  ἐπιστάμενός σου τὸ σπουδαῖον περὶ τὴν πίστιν καὶ  φιλομαθὲς περὶ τὸν λόγον ὅτι τε μάλιστα πάντων  πόθῳ τῷ πρὸς τὸν θεὸν ταῦτα  προκρίνεις, περὶ τῆς αἰωνίου σωτηρίας  ἀγωνιζόμενος.
<milestone unit="section" n="14" />  ἀνελθὼν οὖν εἰς τὴν ἀνατολὴν καὶ ἕως τοῦ τόπου γενόμενος ἔνθα  ἐκηρύχθη καὶ ἐπράχθη, καὶ ἀκριβῶς μαθὼν τὰ τῆς παλαιᾶς διαθήκης βιβλία, ὑποτάξας ἔπεμψά σοι: ὧν ἐστι τὰ ὀνόματα: Μωυσέως πέντε, Γένεσις Ἔξοδος  Ἀριθμοὶ  Λευιτικὸν Δευτερονόμιον, Ἰησοῦς Ναυῆ, Κριταί, Ῥούθ, Βασιλειῶν τέσσαρα, Παραλειπομένων δύο, Ψαλμῶν Δαυίδ, Σολομῶνος  Παροιμίαι ἡ καὶ  Σοφία, Ἐκκλησιαστής, Ἆισμα  Ἀισμάτων, Ἰώβ,  Προφητῶν Ἡσαΐου Ἱερεμίου τῶν δώδεκα ἐν  μονοβίβλῳ Δανιήλ, Ἰεζεκιήλ,  Ἔσδρας: ἐξ ὧν καὶ τὰς ἐκλογὰς ἐποιησάμην, εἰς
ἓξ βιβλία διελών.</q> καὶ τὰ μὲν τοῦ Μελίτωνος τοσαῦτα.
</p>
</div2>

<div2 type="chapter" n="27" org="uniform" sample="complete">

<p><milestone unit="section" n="1" />Τοῦ δ̓ Ἀπολιναρίου πολλῶν παρὰ πολλοῖς σῳζομένων τὰ εἰς ἡμᾶς ἐλθόντα ἐστὶν τάδε: λόγος ὁ πρὸς τὸν προειρημένον βασιλέα καὶ Πρὸς Ἕλληνας συγγράμματα πέντε καὶ Περὶ ἀληθείας
<pb id="v.1.p.394" />
<num>α</num> <num>β</num> καὶ Πρὸς Ἰουδαίους <num>α</num> <num>β</num> καὶ ἃ μετὰ ταῦτα  συνέγραψε κατὰ τῆς τῶν Φρυγῶν αἱρέσεως, μετ̓
οὐ πολὺν  καινοτομηθείσης χρόνον, τότε γε μὴν ὥσπερ  ἐκφύειν ἀρχομένης, ἔτι τοῦ Μοντανοῦ ἅμα ταῖς αὐτοῦ  ψευδοπροφήτισιν ἀρχὰς τῆς παρεκτροπῆς  ποιουμένου.
</p>
</div2>

<div2 type="chapter" n="28" org="uniform" sample="complete">

<p><milestone unit="section" n="1" /> Καὶ Μουσανοῦ δέ, ὃν ἐν τοῖς  φθάσασιν κατελέξαμεν, φέρεταί τις  ἐπιστρεπτικώτατος λόγος, πρός τινας αὐτῷ  γραφεὶς ἀδελφοὺς  ἀποκλίναντας ἐπὶ τὴν τῶν λεγομένων  Ἐγκρατιτῶν αἵρεσιν, ἄρτι τότε φύειν  ἀρχομένην ξένην τε καὶ  φθοριμαίαν  ψευδοδοξίαν  εἰσάγουσαν τῷ βίῳ: 
</p>
</div2>

<div2 type="chapter" n="29" org="uniform" sample="complete">

<p><milestone unit="section" n="1" />ἧς παρεκτροπῆς ἀρχηγὸν καταστῆναι Τατιανὸν λόγος ἔχει,
οὗ μικρῷ πρόσθεν τὰς περὶ τοῦ  θαυμασίου Ἰουστίνου
παρατεθείμεθα λέξεις, μαθητὴν αὐτὸν  ἱστοροῦντες τοῦ μάρτυρος. δηλοῖ δὲ τοῦτο Εἰρηναῖος ἐν τῷ πρώτῳ τῶν Πρὸς τὰς αἱρέσεις, ὁμοῦ τά τε περὶ αὐτοῦ καὶ τῆς κατ̓ αὐτὸν αἱρέσεως οὕτω γράφων:
 <milestone unit="section" n="2" /><note place="unspecified" anchored="yes"><bibl default="NO">ιρεν. 1, 28, 1</bibl></note> <q direct="unspecified">ἀπὸ  Σατορνίνου καὶ Μαρκίωνος οἱ καλούμενοι  Ἐγκρατεῖς  ἀγαμίαν ἐκήρυξαν,  ἀθετοῦντες τὴν ἀρχαίαν  πλάσιν τοῦ θεοῦ καὶ ἠρέμα κατηγοροῦντες
τοῦ  ἄρρεν καὶ  θῆλυ εἰς γένεσιν ἀνθρώπων  πεποιηκότος, καὶ τῶν λεγομένων παῤ αὐτοῖς ἐμψύχων  ἀποχὴν  εἰσηγήσαντο,  ἀχαριστοῦντες τῷ πάντα  πεποιηκότι θεῷ, ἀντιλέγουσί <milestone unit="section" n="3" />τε τῇ τοῦ  πρωτοπλάστου σωτηρίᾳ. καὶ τοῦτο νῦν ἐξευρέθη παῤ αὐτοῖς Τατιανοῦ τινος πρώτως ταύτην  εἰσενέγκαντος
τὴν βλασφημίαν: ὃς Ἰουστίνου ἀκροατὴς γεγονώς, ἐφ̓ ὅσον μὲν συνῆν ἐκείνῳ, οὐδὲν ἐξέφηνεν τοιοῦτον, μετὰ δὲ τὴν ἐκείνου μαρτυρίαν
<pb id="v.1.p.396" /> ἀποστὰς τῆς ἐκκλησίας,  οἰήματι διδασκάλου  ἐπαρθεὶς καὶ  τυφωθεὶς ὡς  διαφέρων τῶν λοιπῶν, ἴδιον χαρακτῆρα διδασκαλείου συνεστήσατο,  αἰῶνάς τινας  ἀοράτους ὁμοίως τοῖς ἀπὸ Οὐαλεντίνου  μυθολογήσας γάμον τε φθορὰν καὶ  πορνείαν
παραπλησίως  Μαρκίωνι καὶ  Σατορνίνῳ  ἀναγορεύσας,
τῇ δὲ τοῦ Ἀδὰμ σωτηρίᾳ παῤ ἑαυτοῦ τὴν  ἀντιλογίαν ποιησάμενος.</q><milestone unit="section" n="4" /> ταῦτα μὲν ὁ Εἰρηναῖος τότε: σμικρῷ δὲ ὕστερον  Σευῆρός τις τοὔνομα  κρατύνας τὴν προδεδηλωμένην αἵρεσιν, αἴτιος τοῖς
ἐξ αὐτῆς  ὡρμημένοις τῆς ἀπ̓ αὐτοῦ  παρηγμένης  Σευηριανῶν προσηγορίας
<milestone unit="section" n="5" /> γέγονεν.  χρῶνται μὲν οὖν οὗτοι νόμῳ καὶ προφήταις καὶ εὐαγγελίοις, ἰδίως  ἑρμηνεύοντες τῶν ἱερῶν τὰ νοήματα γραφῶν: βλασφημοῦντες δὲ Παῦλον τὸν ἀπόστολον, ἀθετοῦσιν αὐτοῦ τὰς ἐπιστολάς, μηδὲ τὰς Πράξεις
τῶν ἀποστόλων καταδεχόμενοι. <milestone unit="section" n="6" />ὁ μέντοι γε πρότερος αὐτῶν ἀρχηγὸς ὁ  Τατιανὸς  συνάφειάν τινα καὶ  συναγωγὴν οὐκ οἶδ̓ ὅπως τῶν εὐαγγελίων  συνθείς, Τὸ διὰ τεσσάρων τοῦτο  προσωνόμασεν,
ὃ καὶ παρά τισιν εἰς ἔτι νῦν φέρεται: τοῦ δ̓ ἀποστόλου φασὶ  τολμῆσαί τινας αὐτὸν  μεταφράσαι φωνάς,
ὡς  ἐπιδιορθούμενον αὐτῶν τὴν τῆς φράσεως σύνταξιν.
<milestone unit="section" n="7" /> καταλέλοιπεν δὲ οὗτος πολύ τι πλῆθος συγγραμμάτων, ὧν μάλιστα παρὰ πολλοῖς μνημονεύεται διαβόητος αὐτοῦ λόγος ὁ Πρὸς Ἕλληνας,
ἐν ᾧ καὶ τῶν ἀνέκαθεν χρόνων μνημονεύσας, τῶν
παῤ Ἕλλησιν  εὐδοκίμων ἁπάντων  προγενέστερον Μωυσέα τε καὶ τοὺς Ἑβραίων προφήτας ἀπέφηνεν:
ὃς δὴ καὶ δοκεῖ τῶν συγγραμμάτων ἁπάντων αὐτοῦ  κάλλιστός τε καὶ  ὠφελιμώτατος ὑπάρχειν. καὶ τὰ μὲν κατὰ τούσδε τοιαῦτα ἦν.
<pb id="v.1.p.398" />
</p>
</div2>

<div2 type="chapter" n="30" org="uniform" sample="complete">

<p><milestone unit="section" n="1" />Ἐπὶ δὲ τῆς αὐτῆς βασιλείας,  πληθυουσῶν τῶν αἱρέσεων ἐπὶ τῆς  Μέσης τῶν ποταμῶν,  Βαρδησάνης,  ἱκανώτατός τις ἀνὴρ ἔν τε τῇ Σύρων φωνῇ  διαλεκτικώτατος, πρὸς τοὺς κατὰ Μαρκίωνα καὶ τινας ἑτέρους διαφόρων  προϊσταμένους δογμάτων διαλόγους συστησάμενος τῇ  οἰκείᾳ παρέδωκεν γλώττῃ τε καὶ γραφῇ μετὰ καὶ πλείστων ἑτέρων αὐτοῦ συγγραμμάτων: οὓς οἱ γνώριμοι ῾πλεῖστοι
δὲ ἦσαν αὐτῷ  δυνατῶς τῷ λόγῳ παρισταμένᾠ ἐπὶ τὴν Ἑλλήνων ἀπὸ τῆς Σύρων  μεταβεβλήκασι φωνῆς: <milestone unit="section" n="2" />ἐν οἷς ἐστιν καὶ ὁ πρὸς Ἀντωνῖνον ἱκανώτατος αὐτοῦ Περὶ εἱμαρμένης διάλογος ὅσα τε ἄλλα φασὶν αὐτὸν προφάσει τοῦ τότε διωγμοῦ συγγράψαι. <milestone unit="section" n="3" />ἦν δ̓ οὗτος πρότερον τῆς κατὰ Οὐαλεντῖνον σχολῆς,  καταγνοὺς δὲ ταύτης πλεῖστά
τε τῆς κατὰ τοῦτον μυθοποιίας ἀπελέγξας, ἐδόκει μέν πως αὐτὸς ἑαυτῷ ἐπὶ τὴν  ὀρθοτέραν γνώμην μετατεθεῖσθαι, οὐ μὴν καὶ παντελῶς γε  ἀπερρύψατο
τὸν τῆς παλαιᾶς αἱρέσεως ῥύπον.
Ἐν τούτῳ γε μὴν καὶ ὁ τῆς Ῥωμαίων ἐκκλησίας ἐπίσκοπος Σωτὴρ τελευτᾷ.</p>
</div2>

</div1></body></text></TEI.2>