<?xml version="1.0" encoding="utf-8"?>
<TEI.2><text id="tlg2018.tlg002.perseus-grc1"><body><div1 type="book" n="1" org="uniform" sample="complete">
<argument>

<p><pb id="v.1.p.2" />
Α
Τάδε ἡ πρώτη περιέχει βίβλος τῆς
Ἐκκλησιαστικῆς ἱστορίας</p>

<p><num>Α</num> Τίς ἡ τῆς ἐπαγγελίας ὑπόθεσις.</p>

<p><num>Β</num>  Ἐπιτομὴ  κεφαλαιώδης περὶ τῆς κατὰ τὸν σωτῆρα καὶ κύριον ἡμῶν τὸν Χριστὸν τοῦ θεοῦ  προυπάρξεώς τε καὶ θεολογίας.</p>

<p><num>Γ</num> Ὡς καὶ τὸ Ἰησοῦ ὄνομα καὶ αὐτὸ δὴ τὸ τοῦ Χριστοῦ  ἔγνωστό τε ἀνέκαθεν καὶ τετίμητο παρὰ τοῖς  θεσπεσίοις προφήταις.</p>

<p><num>Δ</num> Ὡς οὐ νεώτερος οὐδὲ  ξενίζων ἦν ὁ τρόπος τῆς πρὸς αὐτοῦ  καταγγελθείσης πᾶσι τοῖς ἔθνεσιν εὐσεβείας.</p>

<p><num>Ε</num> Περὶ τῶν χρόνων τῆς ἐπιφανείας αὐτοῦ τῆς εἰς ἀνθρώπους.</p>

<p><num>Σ</num> Ὡς κατὰ τοὺς χρόνους αὐτοῦ ἀκολούθως ταῖς προφητείαις  ἐξέλιπον ἄρχοντες οἱ τὸ πρὶν
ἐκ προγόνων διαδοχῆς τοῦ Ἰουδαίων ἔθνους ἡγούμενοι πρῶτός τε ἀλλόφυλος βασιλεύει αὐτῶν Ἡρῴδης.</p>

<p><num>Ζ</num> Περὶ τῆς ἐν τοῖς εὐαγγελίοις νομιζομένης διαφωνίας τῆς περὶ τοῦ Χριστοῦ γενεαλογίας.</p>

<p><num>Η</num> Περὶ τῆς Ἡρῴδου κατὰ τῶν παίδων ἐπιβουλῆς
<pb id="v.1.p.4" /> καὶ οἵα μετῆλθεν αὐτὸν  καταστροφὴ βίου.</p>

<p><num>Θ</num> Περὶ τῶν κατὰ Πιλᾶτον χρόνων.</p>

<p><num>Ι</num> Περὶ τῶν παρὰ Ἰουδαίοις ἀρχιερέων καθ̓ οὓς ὁ Χριστὸς τὴν διδασκαλίαν ἐποιήσατο.</p>

<p><num>ΙΑ</num> Τὰ περὶ Ἰωάννου τοῦ βαπτιστοῦ καὶ τοῦ Χριστοῦ μεμαρτυρημένα.</p>

<p><num>ΙΒ</num> Περὶ τῶν μαθητῶν τοῦ σωτῆρος ἡμῶν.</p>

<p><num>ΙΓ</num> Ἱστορία περὶ τοῦ τῶν Ἐδεσσηνῶν  δυνάστου.</p></argument>
<pb id="v.1.p.6" />

<div2 type="chapter" n="1" org="uniform" sample="complete">

<p><milestone unit="section" n="1" />  Τὰς τῶν ἱερῶν ἀποστόλων διαδοχὰς σὺν καὶ τοῖς ἀπὸ τοῦ σωτῆρος ἡμῶν καὶ εἰς ἡμᾶς  διηνυσμένοις χρόνοις, ὅσα τε καὶ  πηλίκα  πραγματευθῆναι κατὰ τὴν ἐκκλησιαστικὴν ἱστορίαν λέγεται, καὶ ὅσοι ταύτης διαπρεπῶς ἐν ταῖς μάλιστα  ἐπισημοτάταις παροικίαις  ἡγήσαντό τε καὶ προέστησαν,
ὅσοι τε κατὰ γενεὰν ἑκάστην ἀγράφως ἢ καὶ διὰ συγγραμμάτων τὸν θεῖον ἐπρέσβευσαν λόγον, τίνες τε καὶ ὅσοι καὶ ὁπηνίκα νεωτεροποιίας
 <note place="unspecified" anchored="yes"><bibl default="NO">ι τιμ. 6, 20</bibl></note>  ἱμέρῳ πλάνης εἰς ἔσχατον  ἐλάσαντες, ψευδωνύμου γνώσεως  εἰσηγητὰς ἑαυτοὺς  ἀνακεκηρύχασιν,
 <note place="unspecified" anchored="yes"><bibl default="NO">αξτς 20, 29</bibl></note> ἀφειδῶς οἷα  λύκοι  βαρεῖς τὴν Χριστοῦ ποίμνην  ἐπεντρίβοντες,
<milestone unit="section" n="2" /> πρὸς ἐπὶ τούτοις καὶ τὰ παραυτίκα τῆς κατὰ τοῦ σωτῆρος ἡμῶν ἐπιβουλῆς τὸ πᾶν Ἰουδαίων ἔθνος  περιελθόντα, ὅσα τε αὖ καὶ ὁποῖα
καθ̓ οἵους τε χρόνους πρὸς τῶν ἐθνῶν ὁ θεῖος  πεπολέμηται λόγος, καὶ  πηλίκοι κατὰ καιροὺς τὸν δἰ αἵματος καὶ βασάνων ὑπὲρ αὐτοῦ διεξῆλθον ἀγῶνα, τά τ̓ ἐπὶ τούτοις καὶ καθ̓ ἡμᾶς
<pb id="v.1.p.8" /> αὐτοὺς μαρτύρια καὶ τὴν ἐπὶ πάσιν ἵλεω καὶ εὐμενῆ τοῦ σωτῆρος ἡμῶν  ἀντίληψιν γραφῇ παραδοῦναι προῃρημένος, οὐδ̓ ἄλλοθεν ἢ ἀπὸ πρώτης  ἄρξομαι τῆς κατὰ τὸν σωτῆρα καὶ κύριον ἡμῶν Ἰησοῦν τὸν
<milestone unit="section" n="3" /> Χριστὸν τοῦ θεοῦ οἰκονομίας. ἀλλά μοι συγγνώμην εὐγνωμόνων ἐντεῦθεν ὁ λόγος αἰτεῖ, μείζονα ἢ καθ̓ ἡμετέραν δύναμιν ὁμολογῶν εἶναι τὴν ἐπαγγελίαν  ἐντελῆ καὶ  ἀπαράλειπτον ὑποσχεῖν, ἐπεὶ καὶ πρῶτοι νῦν τῆς ὑποθέσεως  ἐπιβάντες οἷά τινα  ἐρήμην καὶ  ἀτριβῆ ἰέναι ὁδὸν  ἐγχειροῦμεν, θεὸν μὲν  ὁδηγὸν καὶ τὴν τοῦ κυρίου συνεργὸν  σχήσειν  εὐχόμενοι δύναμιν, ἀνθρώπων
γε μὴν οὐδαμῶς εὑρεῖν οἷοί τε ὄντες  ἴχνη γυμνὰ τὴν αὐτὴν ἡμῖν προωδευκότων, μὴ ὅτι σμικρὰς αὐτὸ μόνον προφάσεις, δἰ ὧν ἄλλος ἄλλως ὧν  διηνύκασι χρόνων  μερικὰς ἡμῖν  καταλελοίπασι
διηγήσεις, πόρρωθεν ὥσπερ εἰ  πυρσοὺς τὰς ἑαυτῶν  προανατείνοντες φωνὰς καὶ ἄνωθέν ποθεν ὡς ἐξ ἀπόπτου καὶ ἀπὸ  σκοπῆς  βοῶντες καὶ  διακελευόμενοι,
ᾗ χρὴ βαδίζειν καὶ τὴν τοῦ λόγου πορείαν  ἀπλανῶς καὶ ἀκινδύνως εὐθύνειν.
<milestone unit="section" n="4" /> ὅσα τοίνυν εἰς τὴν προκειμένην ὑπόθεσιν  λυσιτελεῖν ἡγούμεθα τῶν αὐτοῖς ἐκείνοις σποράδην  μνημονευθέντων,  ἀναλεξάμενοι καὶ ὡς ἂν ἐκ λογικῶν  λειμώνων τὰς  ἐπιτηδείους αὐτῶν τῶν πάλαι συγγραφέων  ἀπανθισάμενοι φωνάς, δἰ ὑφηγήσεως  ἱστορικῆς πειρασόμεθα  σωματοποιῆσαι,  ἀγαπῶντες, εἰ καὶ
μὴ ἁπάντων, τῶν δ̓ οὖν μάλιστα  διαφανεστάτων τοῦ σωτῆρος ἡμῶν ἀποστόλων τὰς διαδοχὰς κατὰ τὰς  διαπρεπούσας ἔτι καὶ νῦν  μνημονευομένας ἐκκλησίας  ἀνασωσαίμεθα.
<milestone unit="section" n="5" /> ἀναγκαιότατα δέ μοι  πονεῖσθαι τὴν ὑπόθεσιν ἡγοῦμαι, ὅτι μηδένα
<pb id="v.1.p.10" />
πω εἰς δεῦρο τῶν ἐκκλησιαστικῶν συγγραφέων  διέγνων περὶ τοῦτο τῆς γραφῆς σπουδὴν πεποιημένον
τὸ μέρος:  ἐλπίζω δ̓ ὅτι καὶ  ὠφελιμωτάτη τοῖς φιλοτίμως περὶ τὸ  χρηστομαθὲς τῆς ἱστορίας ἔχουσιν  ἀναφανήσεται.
<milestone unit="section" n="6" /> ἤδη μὲν οὖν τούτων καὶ πρότερον ἐν οἷς  διετυπωσάμην  χρονικοῖς  κανόσιν  ἐπιτομὴν  κατεστησάμην, πληρεστάτην δ̓ οὖν ὅμως αὐτῶν ἐπὶ τοῦ παρόντος  ὡρμήθην τὴν  ἀφήγησιν ποιήσασθαι.
<milestone unit="section" n="7" /> Καὶ ἄρξεταί γέ μοι ὁ λόγος, ὡς ἔφην, ἀπὸ τῆς κατὰ τὸν Χριστὸν  ἐπινοουμένης  ὑψηλοτέρας καὶ κρείττονος ἢ κατὰ ἄνθρωπον
<milestone unit="section" n="8" /> οἰκονομίας τε καὶ θεολογίας. καὶ γὰρ τὸν γραφῇ μέλλοντα τῆς ἐκκλησιαστικῆς ὑφηγήσεως  παραδώσειν τὴν ἱστορίαν, ἄνωθεν ἐκ πρώτης τῆς κατ̓ αὐτὸν τὸν Χριστόν,  ὅτιπερ ἐξ αὐτοῦ καὶ τῆς προσωνυμίας ἠξιώθημεν, θειοτέρας ἢ κατὰ τὸ δοκοῦν τοῖς πολλοῖς οἰκονομίας ἀναγκαῖον ἂν εἴη  κατάρξασθαι.
</p>
</div2>

<div2 type="chapter" n="2" org="uniform" sample="complete">

<p><milestone unit="section" n="1" />Διττοῦ δὲ ὄντος τοῦ κατ̓ αὐτὸν τρόπου, καὶ τοῦ 
 <note place="unspecified" anchored="yes"><bibl default="NO">ι ξορ. 11, 3</bibl></note> μὲν σώματος  ἐοικότος κεφαλῇ, ᾗ θεὸς  ἐπινοεῖται, τοῦ δὲ  ποσὶ  παραβαλλομένου, ᾗ τὸν ἡμῖν ἄνθρωπον  ὁμοιοπαθῆ τῆς ἡμῶν αὐτῶν ἕνεκεν  ὑπέδυ σωτηρίας,
γένοιτ̓ ἂν ἡμῖν ἐντεῦθεν  ἐντελὴς ἡ τῶν ἀκολούθων διήγησις, εἰ τῆς κατ̓ αὐτὸν ἱστορίας ἁπάσης ἀπὸ
τῶν κεφαλαιωδεστάτων καὶ  κυριωτάτων τοῦ λόγου τὴν ὑφήγησιν ποιησαίμεθα: ταύτῃ δὲ καὶ τῆς Χριστιανῶν ἀρχαιότητος τὸ παλαιὸν ὁμοῦ καὶ θεοπρεπὲς τοῖς νέαν αὐτὴν καὶ  ἐκτετοπισμένην, χθὲς καὶ οὐ πρότερον φανεῖσαν,  ὑπολαμβάνουσιν  ἀναδειχθήσεται.
<pb id="v.1.p.12" /><milestone unit="section" n="2" />  Γένους μὲν οὖν καὶ ἀξίας αὐτῆς τε οὐσίας τοῦ Χριστοῦ καὶ φύσεως οὔτις ἂν εἰς  ἔκφρασιν αὐτάρκης γένοιτο λόγος, ᾗ καὶ τὸ πνεῦμα τὸ θεῖον ἐν προφητείαις
 <note place="unspecified" anchored="yes"><bibl default="NO">ις. 53, 8</bibl></note> <q direct="unspecified">τὴν γενεὰν αὐτοῦ</q> φησὶν <q direct="unspecified">τίς  διηγήσεται;</q>  <note place="unspecified" anchored="yes"><bibl default="NO">ματτ. 11, 27</bibl></note> ὅτι δὴ οὔτε τὸν πατέρα τις ἔγνω, εἰ μὴ
ὁ υἱός, οὔτ̓ αὖ τὸν υἱόν τις ἔγνω ποτὲ κατ̓ ἀξίαν,
εἰ μὴ μόνος ὁ γεννήσας αὐτὸν πατήρ, τό τε φῶς 
τὸ  προκόσμιον καὶ τὴν πρὸ
<milestone unit="section" n="3" /> αἰώνων νοερὰν καὶ
 <note place="unspecified" anchored="yes"><bibl default="NO">Jοην 1, 9. 10, προϝ. 8, 23</bibl></note>  οὐσιώδη σοφίαν τόν τε ζῶντα καὶ ἐν ἀρχῇ παρὰ
τῷ πατρὶ τυγχάνοντα θεὸν λόγον τίς ἂν πλὴν τοῦ
 <note place="unspecified" anchored="yes"><bibl default="NO">Jοην 1, 4. 2, ξολ. 1, 15. 16</bibl></note> πατρὸς καθαρῶς  ἐννοήσειεν, πρὸ πάσης κτίσεως καὶ  δημιουργίας ὁρωμένης τε καὶ  ἀοράτου τὸ πρῶτον καὶ μόνον τοῦ θεοῦ  γέννημα, τὸν τῆς κατ̓ οὐρανὸν
 <note place="unspecified" anchored="yes"><bibl default="NO">Jος. 5, 14</bibl></note> λογικῆς καὶ ἀθανάτου στρατιᾶς ἀρχιστράτηγον,
 <note place="unspecified" anchored="yes"><bibl default="NO">ις. 9, 6</bibl></note> τὸν τῆς μεγάλης βουλῆς ἄγγελον, τὸν τῆς  ἀρρήτου γνώμης τοῦ πατρὸς  ὑπουργόν, τὸν τῶν ἁπάντων σὺν τῷ πατρὶ δημιουργόν, τὸν δεύτερον μετὰ τὸν πατέρα τῶν ὅλων αἴτιον, τὸν τοῦ θεοῦ παῖδα γνήσιον καὶ  μονογενῆ, τὸν τῶν γενητῶν ἁπάντων κύριον καὶ θεὸν καὶ βασιλέα τὸ  κῦρος ὁμοῦ καὶ
τὸ κράτος αὐτῇ  θεότητι καὶ δυνάμει καὶ τιμῇ παρὰ τοῦ πατρὸς  ὑποδεδεγμένον, ὅτι δὴ κατὰ τὰς
 <note place="unspecified" anchored="yes"><bibl default="NO">Jοην 1, 1. 3</bibl></note> περὶ αὐτοῦ  μυστικὰς τῶν γραφῶν θεολογίας <q direct="unspecified">ἐν ἀρχῇ ἦν ὁ λόγος, καὶ ὁ λόγος ἦν πρὸς τὸν θεόν,
καὶ θεὸς ἦν ὁ λόγος: πάντα δἰ αὐτοῦ ἐγένετο, <milestone unit="section" n="4" />καὶ χωρὶς αὐτοῦ ἐγένετο οὐδὲ ἕν.</q> τοῦτό τοι καὶ 
ὁ μέγας Μωυσῆς, ὡς ἂν προφητῶν ἁπάντων  παλαιότατος, θείῳ πνεύματι τὴν τοῦ παντὸς  οὐσίωσίν τε καὶ  διακόσμησιν ὑπογράφων, τὸν  κοσμοποιὸν καὶ δημιουργὸν τῶν ὅλων αὐτῷ δὴ
τῷ Χριστῷ καὶ οὐδὲ ἄλλῳ ἢ τῷ θείῳ δηλαδὴ καὶ
<pb id="v.1.p.14" />  πρωτογόνῳ ἑαυτοῦ λόγῳ τὴν τῶν ὑποβεβηκότων  ποίησιν  παραχωροῦντα διδάσκει αὐτῷ τε  κοινολογούμενον
 <note place="unspecified" anchored="yes"><bibl default="NO">γεν. 1, 26</bibl></note> ἐπὶ τῆς ἀνθρωπογονίας: <q direct="unspecified">εἶπεν γὰρ</q> φησὶν <q direct="unspecified">ὁ θεός: ῾ποιήσωμεν ἄνθρωπον κατ̓ εἰκόνα ἡμετέραν καὶ καθ̓
<milestone unit="section" n="5" />  ὁμοίωσιν.᾿</q> ταύτην
δὲ  ἐγγυᾶται τὴν φωνὴν προφητῶν ἄλλος, ὧδέ πως
 <note place="unspecified" anchored="yes"><bibl default="NO">πς. 32, 9; 148, 5</bibl></note> ἐν  ὕμνοις  θεολογῶν <q direct="unspecified">αὐτὸς εἶπεν, καὶ ἐγενήθησαν:
αὐτὸς ἐνετείλατο, καὶ ἐκτίσθησαν,</q> τὸν μὲν πατέρα
καὶ ποιητὴν εἰσάγων ὡς ἂν πανηγεμόνα βασιλικῷ νεύματι προστάττοντα, τὸν δὲ τούτῳ  δευτερεύοντα θεῖον λόγον, οὐχ ἕτερον τοῦ πρὸς ἡμῶν  κηρυττομένου, ταῖς  πατρικαῖς  ἐπιτάξεσιν  ὑπουργοῦντα.
<milestone unit="section" n="6" /> τοῦτον καὶ ἀπὸ πρώτης ἀνθρωπογονίας πάντες ὅσοι δὴ δικαιοσύνῃ καὶ θεοσεβείας ἀρετῇ διαπρέψαι λέγονται,  ἀμφί τε τὸν μέγαν θεράποντα Μωυσέα καὶ πρό γε αὐτοῦ πρῶτος Ἀβραὰμ τούτου τε οἱ παῖδες καὶ ὅσοι μετέπειτα δίκαιοι  πεφήνασιν καὶ προφῆται, καθαροῖς διανοίας  ὄμμασι  φαντασθέντες  ἔγνωσάν τε καὶ οἷα θεοῦ παιδὶ τὸ προσῆκον  ἀπένειμαν σέβας,
<milestone unit="section" n="7" /> αὐτός τε, οὐδαμῶς  ἀπορρᾳθυμῶν τῆς τοῦ πατρὸς εὐσεβείας, διδάσκαλος τοῖς πᾶσι τῆς πατρικῆς καθίστατο γνώσεως.
 <note place="unspecified" anchored="yes"><bibl default="NO">γεν. 18, 1-3</bibl></note> ὦφθαι γοῦν κύριος ὁ θεὸς ἀνείρηται οἷά τις κοινὸς ἄνθρωπος τῷ Ἀβραὰμ  καθημένῳ παρὰ τὴν  δρῦν τὴν Μαμβρῆ: ὁ δ̓  ὑποπεσὼν αὐτίκα, καίτοι γε
ἄνθρωπον ὀφθαλμοῖς ὁρῶν,  προσκυνεῖ μὲν ὡς θεόν,  ἱκετεύει δὲ ὡς κύριον, ὁμολογεῖ τε μὴ
 <note place="unspecified" anchored="yes"><bibl default="NO">γεν. 18, 25</bibl></note> ἀγνοεῖν ὅστις εἴη, ῥήμασιν αὐτοῖς λέγων <q direct="unspecified">κύριε
<pb id="v.1.p.16" />
ὁ κρίνων πᾶσαν τὴν γῆν, <milestone unit="section" n="8" />οὐ ποιήσεις κρίσιν;</q> εἰ γὰρ μηδεὶς  ἐπιτρέποι λόγος τὴν  ἀγένητον καὶ  ἄτρεπτον οὐσίαν θεοῦ τοῦ παντοκράτορος εἰς ἀνδρὸς εἶδος  μεταβάλλειν μηδ̓ αὖ  γενητοῦ μηθενὸς φαντασίᾳ τὰς τῶν  ὁρώντων ὄψεις  ἐξαπατᾶν μηδὲ μὴν ψευδῶς τὰ τοιαῦτα  πλάττεσθαι τὴν γραφήν, θεὸς καὶ κύριος ὁ κρίνων πᾶσαν τὴν γῆν καὶ ποιῶν κρίσιν, ἐν ἀνθρώπου  ὁρώμενος σχήματι, τίς ἂν ἕτερος  ἀναγορεύοιτο, εἰ μὴ φάναι θέμις τὸ πρῶτον τῶν ὅλων αἴτιον, ἢ μόνος ὁ προὼν αὐτοῦ λόγος;
 <note place="unspecified" anchored="yes"><bibl default="NO">πς. 106, 20</bibl></note> περὶ οὗ καὶ ἐν ψαλμοῖς ἀνείρηται <q direct="unspecified">ἀπέστειλεν τὸν λόγον αὐτοῦ, καὶ ἰάσατο αὐτούς, καὶ  ἐρρύσατο αὐτοὺς ἐκ τῶν  διαφθορῶν αὐτῶν.</q><milestone unit="section" n="9" /> τοῦτον δεύτερον μετὰ τὸν πατέρα κύριον σαφέστατα Μωυσῆς
 <note place="unspecified" anchored="yes"><bibl default="NO">γεν. 19, 24</bibl></note> ἀναγορεύει λέγων <q direct="unspecified">ἔβρεξε κύριος ἐπὶ  Σόδομα καὶ  Γόμορρα θεῖον καὶ πῦρ παρὰ κυρίου:</q> τοῦτον
καὶ τῷ Ἰακὼβ αὖθις ἐν ἀνδρὸς  φανέντα σχήματι, θεὸν ἡ θεία  προσαγορεύει γραφή,  φάσκοντα τῷ
 <note place="unspecified" anchored="yes"><bibl default="NO">γεν. 32, 28</bibl></note> Ἰακὼβ <q direct="unspecified">οὐκέτι κληθήσεται τὸ ὄνομά σου Ἰακώβ,
ἀλλ̓ Ἰσραὴλ ἔσται τὸ ὄνομά σου, ὅτι  ἐνίσχυσας
 <note place="unspecified" anchored="yes"><bibl default="NO">γεν. 32, 30</bibl></note> μετὰ θεοῦ,</q> ὅτε καὶ <q direct="unspecified">ἐκάλεσεν Ἰακὼβ τὸ ὄνομα τοῦ τόπου ἐκείνου  Εἶδος θεοῦ,</q> λέγων <q direct="unspecified">εἶδον γὰρ θεὸν πρόσωπον πρὸς πρόσωπον,
<milestone unit="section" n="10" /> καὶ  ἐσώθη μου ἡ ψυχή.</q> καὶ μὴν οὐδ̓ ὑποβεβηκότων ἀγγέλων
καὶ  λειτουργῶν θεοῦ τὰς  ἀναγραφείσας  θεοφανείας  ὑπονοεῖν θέμις, ἐπειδὴ καὶ τούτων ὅτε τις ἀνθρώποις
παραφαίνεται, οὐκ  ἐπικρύπτεται ἡ γραφή, ὀνομαστὶ
οὐ θεὸν οὐδὲ μὴν κύριον, ἀλλ̓  ἀγγέλους χρηματίσαι λέγουσα, ὡς διὰ μυρίων  μαρτυριῶν πιστώσασθαι ῥᾴδιον.
<milestone unit="section" n="11" /> τοῦτον καὶ ὁ Μωυσέως διάδοχος Ἰησοῦς,
<pb id="v.1.p.18" />
ὡς ἂν τῶν οὐρανίων ἀγγέλων καὶ  ἀρχαγγέλων τῶν
τε  ὑπερκοσμίων δυνάμεων ἡγούμενον καὶ ὡς ἂν
 <note place="unspecified" anchored="yes"><bibl default="NO">1 ξορ. 1, 24</bibl></note> εἰ τοῦ πατρὸς ὑπάρχοντα δύναμιν καὶ σοφίαν καὶ
τὰ  δευτερεῖα τῆς κατὰ πάντων βασιλείας τε καὶ ἀρχῆς  ἐμπεπιστευμένον, ἀρχιστράτηγον δυνάμεως κυρίου ὀνομάζει, οὐκ ἄλλως αὐτὸν ἢ αὖθις ἐν ἀνθρώπου μορφῇ καὶ σχήματι  θεωρήσας.
<milestone unit="section" n="12" /> γέγραπται
 <note place="unspecified" anchored="yes"><bibl default="NO">Jος. 5, 13-15</bibl></note> γοῦν <q direct="unspecified">καὶ ἐγενήθη, ὡς ἦν Ἰησοῦς ἐν
Ἱεριχώ, καὶ ἀναβλέψας  ὁρᾷ ἄνθρωπον  ἑστηκότα  κατέναντι αὐτοῦ, καὶ ἡ ῥομφαία  ἐσπασμένη ἐν
τῇ χειρὶ αὐτοῦ, καὶ προσελθὼν Ἰησοῦς εἶπεν,
῾ἡμέτερος εἶ ἢ τῶν ὑπεναντίων;᾿ καὶ εἶπεν αὐτῷ,
῾ἐγὼ ἀρχιστράτηγος δυνάμεως κυρίου: νυνὶ  παραγέγονα.
καὶ Ἰησοῦς ἔπεσεν ἐπὶ πρόσωπον ἐπὶ τὴν γῆν καὶ εἶπεν αὐτῷ, ῾δέσποτα, τί  προστάσσεις
τῷ  σῷ  οἰκέτῃ;᾿ καὶ εἶπεν ὁ ἀρχιστράτηγος κυρίου πρὸς Ἰησοῦν, ῾λῦσαι τὸ ὑπόδημα ἐκ τῶν ποδῶν σου: ὁ γὰρ τόπος, ἐν ᾧ σὺ ἕστηκας, <milestone unit="section" n="13" />τόπος  ἅγιός ἐστιν.᾿</q> ἔνθα καὶ  ἐπιστήσεις ἀπὸ τῶν αὐτῶν
ῥημάτων ὅτι μὴ ἕτερος οὗτος εἴη τοῦ καὶ Μωυσεῖ  κεχρηματικότος, ὅτι δὴ αὐτοῖς ῥήμασι καὶ ἐπὶ
 <note place="unspecified" anchored="yes"><bibl default="NO">εχοδ. 3, 4-6</bibl></note>  τῷδέ φησιν ἡ γραφή <q direct="unspecified">ὡς δὲ εἶδεν κύριος ὅτι  προσάγει ἰδεῖν, ἐκάλεσεν αὐτὸν κύριος ἐκ τοῦ  βάτου λέγων, ῾Μωυσῆ Μωυσἦ: ὁ δὲ εἶπεν,
῾τί ἐστιν;᾿ καὶ εἶπεν, ῾μὴ  ἐγγίσῃς ὧδε: λῦσαι
τὸ ὑπόδημα ἐκ τῶν ποδῶν σου: ὁ γὰρ τόπος, ἐν
ᾧ σὺ ἕστηκας ἐπ̓ αὐτοῦ, γῆ ἁγία ἐστίν.᾿ καὶ εἶπεν αὐτῷ, ῾ἐγώ εἰμι ὁ θεὸς τοῦ πατρός σου,
θεὸς Ἀβραὰμ καὶ θεὸς  Ἰσαὰκ καὶ θεὸς Ἰακώβ.᾿</q><milestone unit="section" n="14" /> καὶ ὅτι γέ ἐστιν  οὐσία τις  προκόσμιος  ζῶσα καὶ  ὑφεστῶσα, ἡ τῷ πατρὶ καὶ θεῷ τῶν ὅλων εἰς τὴν
τῶν γενητῶν ἁπάντων  δημιουργίαν  ὑπηρετησαμένη,
<pb id="v.1.p.20" /> λόγος θεοῦ καὶ σοφία  χρηματίζουσα, πρὸς ταῖς  τεθειμέναις ἀποδείξεσιν ἔτι καὶ αὐτῆς ἐξ ἰδίου προσώπου τῆς σοφίας ἐπακοῦσαι πάρεστιν, διὰ Σολομῶνος  λευκότατα ὧδέ πως τὰ περὶ αὐτῆς
 <note place="unspecified" anchored="yes"><bibl default="NO">προϝ. 8, 12. 15. 16</bibl></note>  μυσταγωγούσης <q direct="unspecified">ἐγὼ ἡ σοφία  κατεσκήνωσα βουλήν, καὶ γνῶσιν καὶ ἔννοιαν ἐγὼ ἐπεκαλεσάμην.
<milestone unit="section" n="15" />δἰ ἐμοῦ βασιλεῖς  βασιλεύουσιν, καὶ οἱ  δυνάσται  γράφουσι δικαιοσύνην: δἰ ἐμοῦ  μεγιστᾶνες  μεγαλύνονται, καὶ τύραννοι δἰ ἐμοῦ  κρατοῦσι γῆς:</q>  <note place="unspecified" anchored="yes"><bibl default="NO">προϝ. 8. 22-25. 27. 28. 30. 31</bibl></note> οἷς ἐπιλέγει <q direct="unspecified">κύριος  ἔκτισέν με ἀρχὴν  ὁδῶν αὐτοῦ εἰς ἔργα αὐτοῦ, πρὸ τοῦ αἰῶνος ἐθεμελίωσέν
με: ἐν ἀρχῇ πρὸ τοῦ τὴν γῆν ποιῆσαι, πρὸ τοῦ προελθεῖν τὰς πηγὰς τῶν ὑδάτων, πρὸ τοῦ ὄρη  ἑδρασθῆναι, πρὸ δὲ πάντων  βουνῶν γεννᾷ με. ἡνίκα  ἡτοίμαζεν τὸν οὐρανόν,  συμπαρήμην αὐτῷ, καὶ ὡς  ἀσφαλεῖς ἐτίθει πηγὰς τῆς ὑπ̓ οὐρανόν, ἤμην σὺν αὐτῷ  ἁρμόζουσα. ἐγὼ ἤμην ᾗ  προσέχαιρεν
καθ̓ ἡμέραν,  εὐφραινόμην δὲ ἐνώπιον αὐτοῦ ἐν παντὶ καιρῷ, ὅτε  εὐφραίνετο τὴν οἰκουμένην συντελέσας.</q><milestone unit="section" n="16" /> ὅτι μὲν οὖν  προῆν καὶ τισὶν, 
εἰ καὶ μὴ τοῖς πᾶσιν, ὁ θεῖος λόγος  ἐπεφαίνετο,
ταῦθ̓ ἡμῖν ὡς ἐν  βραχέσιν εἰρήσθω.
<milestone unit="section" n="17" />Τί δὴ οὖν οὐχὶ καθάπερ τὰ νῦν, καὶ πάλαι πρότερον εἰς πάντας ἀνθρώπους καὶ πᾶσιν ἔθνεσιν  ἐκηρύττετο, ὧδε ἂν γένοιτο πρόδηλον. οὐκ ἦν
πω χωρεῖν οἷός τε τὴν τοῦ Χριστοῦ  πάνσοφον καὶ πανάρετον διδασκαλίαν ὁ πάλαι τῶν ἀνθρώπων βίος.
<milestone unit="section" n="18" /> εὐθὺς μέν γε ἐν ἀρχῇ μετὰ τὴν πρώτην ἐν μακαρίοις ζωὴν ὁ πρῶτος ἄνθρωπος ἧττον τῆς θείας ἐντολῆς φροντίσας, εἰς τουτονὶ τὸν  θνητὸν καὶ  ἐπίκηρον βίον καταπέπτωκεν καὶ τὴν  ἐπάρατον  ταυτηνὶ γῆν τῆς πάλαι ἐνθέου τρυφῆς  ἀντικατηλλάξατο,
<pb id="v.1.p.22" />
οἵ τε ἀπὸ τούτου τὴν καθ̓ ἡμᾶς σύμπασαν  πληρώσαντες πολὺ  χείρους  ἀναφανέντες ἐκτὸς ἑνός που καὶ δευτέρου, θηριώδη τινὰ τρόπον καὶ βίον  ἀβίωτον  ἐπανῄρηντο:
<milestone unit="section" n="19" /> ἀλλὰ καὶ οὔτε πόλιν 
οὔτε πολιτείαν, οὐ  τέχνας, οὐκ  ἐπιστήμας ἐπὶ νοῦν  ἐβάλλοντο, νόμων τε καὶ  δικαιωμάτων καὶ προσέτι ἀρετῆς καὶ φιλοσοφίας οὐδὲ ὀνόματος μετεῖχον,  νομάδες δὲ ἐπ̓ ἐρημίας οἷά τινες ἄγριοι καὶ  ἀπηνεῖς διῆγον, τοὺς μὲν ἐκ φύσεως προσήκοντας λογισμοὺς τά τε  λογικὰ καὶ  ἥμερα τῆς ἀνθρώπων ψυχῆς σπέρματα αὐτοπροαιρέτου κακίας ὑπερβολῇ  διαφθείροντες,  ἀνοσιουργίαις δὲ πάσαις ὅλους σφᾶς  ἐκδεδωκότες, ὡς τοτὲ μὲν  ἀλληλοφθορεῖν, τοτὲ δὲ  ἀλληλοκτονεῖν, ἄλλοτε δὲ  ἀνθρωποβορεῖν, θεομαχίας τε καὶ τὰς παρὰ τοῖς πᾶσιν  βοωμένας  γιγαντομαχίας ἐπιτολμᾶν, καὶ γῆν μὲν  ἐπιτειχίζειν οὐρανῷ διανοεῖσθαι, μανίᾳ δὲ φρονήματος ἐκτόπου αὐτὸν τὸν ἐπὶ πᾶσιν πολεμεῖν  παρασκευάζεσθαι:
<milestone unit="section" n="20" />ἐφ̓ οἷς τοῦτον ἑαυτοῖς εἰσάγουσι τὸν τρόπον  κατακλυσμοῖς αὐτοὺς καὶ  πυρπολήσεσιν ὥσπερ  ἀγρίαν ὕλην κατὰ πάσης τῆς γῆς  κεχυμένην θεὸς ὁ πάντων  ἔφορος μετῄει,  λιμοῖς τε συνεχέσι καὶ  λοιμοῖς πολέμοις τε αὖ καὶ  κεραυνῶν βολαῖς ἄνωθεν αὐτοὺς  ὑπετέμνετο, ὥσπερ τινὰ δεινὴν καὶ  χαλεπωτάτην νόσον ψυχῶν  πικροτέροις  ἀνέχων τοῖς  κολαστηρίοις.
<milestone unit="section" n="21" /> τότε μὲν οὖν, ὅτε δὴ καὶ πολὺς ἦν  ἐπικεχυμένος  ὀλίγου δεῖν κατὰ πάντων
ὁ τῆς κακίας  κάρος, οἷα μέθης δεινῆς, τὰς ἁπάντων σχεδὸν ἀνθρώπων ἐπισκιαζούσης καὶ  ἐπισκοτούσης
 <note place="unspecified" anchored="yes"><bibl default="NO">ξολ. 1, 15; προϝ. 8, 22; Jοην 1, 1</bibl></note> ψυχάς, ἡ  πρωτόγονος καὶ πρωτόκτιστος τοῦ θεοῦ σοφία καὶ αὐτὸς ὁ προὼν λόγος φιλανθρωπίας ὑπερβολῇ τοτὲ μὲν δἰ ὀπτασίας ἀγγέλων
<pb id="v.1.p.24" /> τοῖς  ὑποβεβηκόσι, τοτὲ δὲ καὶ δἰ ἑαυτοῦ οἷα θεοῦ
 <note place="unspecified" anchored="yes"><bibl default="NO">ι ξορ. 1, 24</bibl></note> δύναμις σωτήριος ἑνί που καὶ δευτέρῳ τῶν πάλαι θεοφιλῶν ἀνδρῶν οὐκ ἄλλως ἣ δἰ ἀνθρώπου μορφῆς, ὅτι μηδ̓ ἑτέρως ἦν δυνατὸν αὐτοῖς,  ὑπεφαίνετο.
<milestone unit="section" n="22" />Ὡς δ̓ ἤδη διὰ τούτων τὰ θεοσεβείας σπέρματα εἰς πλῆθος ἀνδρῶν καταβέβλητο ὅλον τε ἔθνος ἐπὶ γῆς θεοσεβείᾳ  προσανέχον ἐκ τῶν ἀνέκαθεν Ἑβραίων ὑπέστη, τούτοις μέν, ὡς ἂν
εἰ πλήθεσιν ἔτι ταῖς  παλαιαῖς ἀγωγαῖς  ἐκδεδιῃτημένοις, διὰ τοῦ προφήτου Μωυσέως εἰκόνας καὶ σύμβολα σαββάτου τινὸς  μυστικοῦ καὶ περιτομῆς ἑτέρων τε νοητῶν θεωρημάτων  εἰσαγωγάς, ἀλλ̓ οὐκ αὐτὰς  ἐναργεῖς παρεδίδου μυσταγωγίας: <milestone unit="section" n="23" />ὡς
δὲ τῆς παρὰ τούτοις νομοθεσίας βοωμένης καὶ  πνοῆς δίκην  εὐώδους εἰς ἅπαντας ἀνθρώπους διαδιδομένης, ἤδη τότε ἐξ αὐτῶν καὶ τοῖς πλείοσιν
τῶν ἐθνῶν διὰ τῶν πανταχόσε  νομοθετῶν τε καὶ φιλοσόφων  ἡμέρωτο τὰ φρονήματα, τῆς  ἀγρίας καὶ  ἀπηνοῦς  θηριωδίας ἐπὶ τὸ πρᾶον  μεταβεβλημένης,
ὡς καὶ εἰρήνην  βαθεῖαν  φιλίας τε καὶ ἐπιμιξίας πρὸς ἀλλήλους ἔχειν, τηνικαῦτα πᾶσι
δὴ λοιπὸν ἀνθρώποις καὶ τοῖς ἀνὰ τὴν οἰκουμένην ἔθνεσιν ὡς ἂν προωφελημένοις. καὶ ἤδη τυγχάνουσιν ἐπιτηδείοις πρὸς παραδοχὴν τῆς τοῦ
πατρὸς γνώσεως, ὁ αὐτὸς δὴ πάλιν ἐκεῖνος ὁ τῶν ἀρετῶν διδάσκαλος, ὁ ἐν πᾶσιν ἀγαθοῖς τοῦ
πατρὸς  ὑπουργός, ὁ θεῖος καὶ οὐράνιος τοῦ θεοῦ λόγος, δἰ ἀνθρώπου κατὰ μηδὲν σώματος  οὐσίᾳ τὴν ἡμετέραν φύσιν  διαλλάττοντος ἀρχομένης τῆς Ῥωμαίων βασιλείας ἐπιφανείς, τοιαῦτα  ἔδρασέν
τε καὶ πέπονθεν, οἷα ταῖς προφητείαις ἀκόλουθα
ἦν, ἄνθρωπον ὁμοῦ καὶ θεὸν ἐπιδημήσειν τῷ βίῳ
<pb id="v.1.p.26" /> παραδόξων ἔργων ποιητὴν καὶ τοῖς πᾶσιν ἔθνεσιν διδάσκαλον τῆς τοῦ πατρὸς εὐσεβείας  ἀναδειχθήσεσθαι
τό τε παράδοξον αὐτοῦ τῆς γενέσεως
καὶ τὴν καινὴν διδασκαλίαν καὶ τῶν ἔργων τὰ  θαύματα ἐπί τε τούτοις τοῦ θανάτου τὸν τρόπον τήν τε ἐκ νεκρῶν ἀνάστασιν καὶ ἐπὶ πᾶσιν τὴν εἰς
οὐρανοὺς
<milestone unit="section" n="24" /> ἔνθεον  ἀποκατάστασιν αὐτοῦ  προκηρυττούσαις. τὴν γοῦν ἐπὶ τέλει βασιλείαν αὐτοῦ Δανιὴλ ὁ προφήτης θείῳ πνεύματι  συνορῶν, ὧδέ
πῃ  ἐθεοφορεῖτο,  ἀνθρωπινώτερον τὴν  θεοπτίαν
 <note place="unspecified" anchored="yes"><bibl default="NO">δαν. 7, 9. 10</bibl></note> ὑπογράφων: <q direct="unspecified">ἐθεώρουν γὰρ</q> φησίν <q direct="unspecified">ἕως οὗ θρόνοι  ἐτέθησαν, καὶ παλαιὸς ἡμερῶν  ἐκάθητο. καὶ τὸ  ἔνδυμα αὐτοῦ ὡς εἰ  χιὼν  λευκόν, καὶ ἡ  θρὶξ τῆς κεφαλῆς αὐτοῦ ὡς εἰ  ἔριον  καθαρόν: ὁ θρόνος αὐτοῦ  φλὸξ πυρός, οἱ  τροχοὶ αὐτοῦ πῦρ  φλέγον: ποταμὸς πυρὸς  εἷλκεν ἔμπροσθεν αὐτοῦ.  χίλιαι  χιλιάδες  ἐλειτούργουν αὐτῷ, καὶ  μύριαι μυριάδες  παρειστήκεισαν ἔμπροσθεν αὐτοῦ.
<milestone unit="section" n="25" />  κριτήριον  ἐκάθισεν, καὶ βίβλοι  ἠνεῴχθησαν.</q> καὶ ἑξῆς 
 <note place="unspecified" anchored="yes"><bibl default="NO">δαν. 7, 13. 14</bibl></note> <q direct="unspecified">ἐθεώρουν,</q> φησίν <q direct="unspecified">καὶ ἰδοὺ μετὰ τῶν νεφελῶν τοῦ οὐρανοῦ ὡς εἰ υἱὸς ἀνθρώπου  ἐρχόμενος, καὶ ἕως τοῦ παλαιοῦ τῶν ἡμερῶν  ἔφθασεν, καὶ ἐνώπιον αὐτοῦ  προσηνέχθη: καὶ αὐτῷ ἐδόθη ἡ ἀρχὴ καὶ
ἡ  τιμὴ καὶ ἡ βασιλεία, καὶ πάντες οἱ λαοὶ φυλαὶ γλῶσσαι αὐτῷ  δουλεύσουσιν. ἡ ἐξουσία αὐτοῦ
ἐξουσία  αἰώνιος, ἥτις οὐ  παρελεύσεται: καὶ ἡ βασιλεία αὐτοῦ οὐ  διαφθαρήσεται.</q><milestone unit="section" n="26" /> ταῦτα δὲ σαφῶς οὐδ̓ ἐφ̓ ἕτερον, ἀλλ̓ ἐπὶ τὸν ἡμέτερον
 <note place="unspecified" anchored="yes"><bibl default="NO">Jοην 1, 1</bibl></note> σωτῆρα, τὸν ἐν ἀρχῇ πρὸς τὸν θεὸν θεὸν λόγον,  ἀναφέροιτο ἄν, υἱὸν ἀνθρώπου διὰ τὴν ὑστάτην  ἐνανθρώπησιν αὐτοῦ χρηματίζοντα.
<milestone unit="section" n="27" /> ἀλλὰ γὰρ ἐν οἰκείοις ὑπομνήμασιν τὰς περὶ τοῦ σωτῆρος
<pb id="v.1.p.28" /> ἡμῶν Ἰησοῦ Χριστοῦ  προφητικὰς ἐκλογὰς  συναγαγόντες
ἀποδεικτικώτερόν τε τὰ περὶ αὐτοῦ δηλούμενα ἐν ἑτέροις  συστήσαντες, τοῖς εἰρημένοις ἐπὶ τοῦ παρόντος  ἀρκεσθησόμεθα.
</p>
</div2>

<div2 type="chapter" n="3" org="uniform" sample="complete">

<p><milestone unit="section" n="1" /> Ὅτι δὲ καὶ αὐτὸ τοὔνομα τοῦ τε Ἰησοῦ καὶ δὴ
καὶ τοῦ Χριστοῦ παῤ αὐτοῖς τοῖς πάλαι θεοφιλέσιν προφήταις τετίμητο, ἤδη καιρὸς  ἀποδεικνύναι.
<milestone unit="section" n="2" />  σεπτὸν ὡς ἔνι μάλιστα καὶ ἔνδοξον τὸ Χριστοῦ ὄνομα πρῶτος αὐτὸς  γνωρίσας Μωυσῆς τύπους
οὐρανίων καὶ σύμβολα  μυστηριώδεις τε εἰκόνας
 <note place="unspecified" anchored="yes"><bibl default="NO">ηεβ. 8, 5 ῾εχοδ. 25, 40᾿</bibl></note> ἀκολούθως  χρησμῷ φήσαντι αὐτῷ <q direct="unspecified">ὅρα, ποιήσεις πάντα κατὰ τὸν τύπον τὸν  δειχθέντα σοι ἐν τῷ ὄρει</q> παραδούς, ἀρχιερέα θεοῦ, ὡς ἐνῆν μάλιστα
 <note place="unspecified" anchored="yes"><bibl default="NO">λεϝ. 4, 5. 16; 6, 22</bibl></note> δυνατὸν ἄνθρωπον,  ἐπιφημίσας, τοῦτον Χριστὸν ἀναγορεύει, καὶ ταύτῃ γε τῇ κατὰ τὴν ἀρχιερωσύνην  ἀξίᾳ, πᾶσαν ὑπερβαλλούσῃ παῤ αὐτῷ τὴν
ἐν ἀνθρώποις  προεδρίαν, ἐπὶ τιμῇ καὶ δόξῃ τὸ
τοῦ Χριστοῦ περιτίθησιν ὄνομα: οὕτως ἄρα τὸν Χριστὸν θεῖόν τι χρῆμα ἠπίστατο. <milestone unit="section" n="3" />ὁ δ̓ αὐτὸς
καὶ τὴν τοῦ Ἰησοῦ προσηγορίαν εὖ μάλα πνεύματι θείῳ προϊδὼν πάλιν τινὸς ἐξαιρέτου προνομίας
καὶ ταύτην ἀξιοῖ. οὔποτε γοῦν πρότερον  ἐκφωνηθὲν εἰς ἀνθρώπους, πρὶν ἢ Μωυσεῖ  γνωσθῆναι,
 <note place="unspecified" anchored="yes"><bibl default="NO">νυμ. 13, 17</bibl></note> τὸ τοῦ Ἰησοῦ πρόσρημα τούτῳ Μωυσῆς πρώτῳ καὶ μόνῳ περιτίθησιν, ὃν κατὰ τύπον αὖθις
καὶ  σύμβολον ἔγνω μετὰ τὴν αὐτοῦ τελευτὴν
διαδεξόμενον <milestone unit="section" n="4" />τὴν κατὰ πάντων ἀρχήν. οὐ πρότερον γοῦν τὸν αὐτοῦ διάδοχον, τῇ τοῦ Ἰησοῦ κεχρημένον προσηγορίᾳ, ὀνόματι δὲ ἑτέρῳ τῷ
Αὐσῆ, ὅπερ οἱ  γεννήσαντες αὐτῷ τέθεινται, καλούμενον, Ἰησοῦν αὐτὸς ἀναγορεύει, γέρας ὥσπερ  τίμιον, παντὸς πολὺ μεῖζον βασιλικοῦ  διαδήματος,
<pb id="v.1.p.30" /> τοὔνομα αὐτῷ δωρούμενος, ὅτι δὴ καὶ αὐτὸς ὁ
τοῦ Ναυῆ Ἰησοῦς τοῦ σωτῆρος ἡμῶν τὴν εἰκόνα  ἔφερεν, τοῦ μόνου μετὰ Μωυσέα καὶ τὸ συμπέρασμα τῆς δἰ ἐκείνου παραδοθείσης  συμβολικῆς λατρείας, τῆς ἀληθοῦς καὶ  καθαρωτάτης εὐσεβείας τὴν ἀρχὴν διαδεξαμένου. <milestone unit="section" n="5" />καὶ Μωυσῆς μὲν ταύτῃ πῃ δυσὶ τοῖς κατ̓ αὐτὸν ἀρετῇ καὶ δόξῃ παρὰ πάντα τὸν λαὸν  προφέρουσιν ἀνθρώποις, τῷ μὲν ἀρχιερεῖ,
τῷ δὲ μετ̓ αὐτὸν  ἡγησομένῳ, τὴν τοῦ σωτῆρος ἡμῶν Ἰησοῦ Χριστοῦ προσηγορίαν ἐπὶ τιμῇ τῇ μεγίστῃ  περιτέθειται:
<milestone unit="section" n="6" /> σαφῶς δὲ καὶ οἱ μετὰ ταῦτα προφῆται ὀνομαστὶ τὸν Χριστὸν προανεφώνουν,
ὁμοῦ τὴν μέλλουσαν ἔσεσθαι κατ̓ αὐτοῦ συσκευὴν τοῦ Ἰουδαίων λαοῦ, ὁμοῦ δὲ καὶ τὴν τῶν ἐθνῶν δἰ αὐτοῦ  κλῆσιν  προμαρτυρόμενοι,
 <note place="unspecified" anchored="yes"><bibl default="NO">λαμ. 4, 20</bibl></note> τοτὲ μὲν ὧδέ πως Ἱερεμίας λέγων <q direct="unspecified">πνεῦμα προσώπου ἡμῶν Χριστὸς κύριος  συνελήφθη ἐν ταῖς  διαφθοραῖς αὐτῶν, οὗ  εἴπομεν ῾ἐν τῇ  σκιᾷ αὐτοῦ  ζησόμεθα ἐν τοῖς ἔθνεσιν,᾿</q> τοτὲ δὲ  ἀμηχανῶν
 <note place="unspecified" anchored="yes"><bibl default="NO">πς. 2, 1. 2</bibl></note> Δαυὶδ διὰ τούτων <q direct="unspecified">ἵνα τί  ἐφρύαξαν ἔθνη καὶ λαοὶ  ἐμελέτησαν  κενά;  παρέστησαν οἱ βασιλεῖς τῆς γῆς, καὶ οἱ ἄρχοντες συνήχθησαν ἐπὶ τὸ αὐτό
κατὰ τοῦ κυρίου καὶ κατὰ τοῦ Χριστοῦ αὐτοῦ</q> : οἷς ἑξῆς ἐπιλέγει ἐξ αὐτοῦ δὴ προσώπου τοῦ
 <note place="unspecified" anchored="yes"><bibl default="NO">πς. 2, 7. 8</bibl></note> Χριστοῦ <q direct="unspecified">κύριος εἶπεν πρός με ῾υἱός μου εἶ σύ, ἐγὼ σήμερον  γεγέννηκά σε. αἴτησαι παῤ ἐμοῦ,
καὶ δώσω σοι ἔθνη τὴν κληρονομίαν σου, καὶ τὴν κατάσχεσίν σου τὰ πέρατα τῆς γῆς.᾿</q><milestone unit="section" n="7" /> οὐ μόνους
δὲ ἄρα τοὺς  ἀρχιερωσύνῃ  τετιμημένους, ἐλαίῳ σκευαστῷ τοῦ συμβόλου  χριομένους ἕνεκα, τὸ τοῦ Χριστοῦ  κατεκόσμει παῤ Ἑβραίοις ὄνομα, ἀλλὰ
<pb id="v.1.p.32" />
και τοὺς βασιλέας, οὓς καὶ αὐτοὺς νεύματι θείῳ προφῆται  χρίοντες  εἰκονικούς τινας χριστοὺς  ἀπειργάζοντο, ὅτι δὴ καὶ αὐτοὶ τῆς τοῦ μόνου καὶ ἀληθοῦς Χριστοῦ, τοῦ κατὰ πάντων  βασιλεύοντος θείου λόγου, βασιλικῆς καὶ ἀρχικῆς ἐξουσίας τοὺς τύπους δἰ ἑαυτῶν ἔφερον.
<milestone unit="section" n="8" /> ἤδη δὲ 
καὶ αὐτῶν τῶν προφητῶν τινὰς διὰ  χρίσματος
χριστοὺς ἐν τύπῳ γεγονέναι παρειλήφαμεν, ὡς τούτους ἅπαντας τὴν ἐπὶ τὸν ἀληθῆ χριστόν, τὸν ἔνθεον καὶ οὐράνιον λόγον, ἀναφορὰν ἔχειν, μόνον  ἀρχιέρεα τῶν ὅλων καὶ μόνον ἁπάσης κτίσεως βασιλέα καὶ μόνον προφητῶν  ἀρχιπροφήτην τοῦ πατρὸς τυγχάνοντα.
<milestone unit="section" n="9" /> τούτου δ̓ ἀπόδειξις τὸ μηδένα 
πω τῶν πάλαι διὰ τοῦ συμβόλου κεχρισμένων,
μήτε ἱερέων μήτε βασιλέων μήτε μὴν προφητῶν, τοσαύτην ἀρετῆς ἐνθέου δύναμιν  κτήσασθαι, ὅσην
ὁ σωτὴρ καὶ κύριος ἡμῶν Ἰησοῦς ὁ μόνος καὶ ἀληθινὸς Χριστὸς  ἐπιδέδεικται.
<milestone unit="section" n="10" /> οὐδείς γέ τοι ἐκείνων, καίπερ ἀξιώματι καὶ τιμῇ ἐπὶ πλείσταις ὅσαις γενεαῖς παρὰ τοῖς οἰκείοις διαλαμψάντων, τοὺς ὑπηκόους πώποτε ἐκ τῆς περὶ αὐτοὺς  εἰκονικῆς τοῦ Χριστοῦ προσρήσεως Χριστιανοὺς  ἐπεφήμισεν:
ἀλλ̓ οὐδὲ  σεβάσμιός τινι τούτων πρὸς τῶν ὑπηκόων  ὑπῆρξε τιμή: ἀλλ̓ οὐδὲ μετὰ τὴν τελευτὴν τοσαύτη διάθεσις, ὡς καὶ ὑπεραποθνῄσκειν ἑτοίμως ἔχειν τοῦ  τιμωμένου: ἀλλ̓ οὐδὲ πάντων τῶν ἀνὰ τὴν οἰκουμένην ἐθνῶν περί τινα
τῶν τότε τοσαύτη γέγονε κίνησις, ἐπεὶ μηδὲ τοσοῦτον ἐν ἐκείνοις ἡ τοῦ συμβόλου δύναμις οἵα
τε ἦν  ἐνεργεῖν, ὅσον ἡ τῆς ἀληθείας παράστασις
διὰ τοῦ σωτῆρος ἡμῶν  ἐνδεικνυμένη: <milestone unit="section" n="11" /> ὃς οὔτε σύμβολα καὶ τύπους ἀρχιερωσύνης παρά του λαβών,
<pb id="v.1.p.34" />
ἀλλ̓ οὐδὲ γένος τὸ περὶ σῶμα ἐξ ἱερωμένῶν κατάγων, οὐδ̓ ἀνδρῶν  δορυφορίαις ἐπὶ βασιλείαν προαχθεὶς οὐδὲ μὴν προφήτης ὁμοίως τοῖς πάλαι γενόμενος, οὐδ̓ ἀξίας ὅλως ἤ τινος παρὰ Ἰουδαίοις τυχὼν προεδρίας, ὅμως τοῖς πᾶσιν, εἰ καὶ μὴ
τοῖς συμβόλοις, ἀλλ̓
<milestone unit="section" n="12" /> αὐτῇ γε τῇ ἀληθείᾳ παρὰ τοῦ πατρὸς  κεκόσμητο, οὐχ ὁμοίων δ̓ οὖν οἷς προειρήκαμεν, τυχών, πάντων ἐκείνων καὶ Χριστὸς μᾶλλον ἀνηγόρευται, καὶ ὡς ἂν μόνος καὶ ἀληθὴς αὐτὸς ὢν ὁ Χριστὸς τοῦ θεοῦ, Χριστιανῶν τὸν πάντα κόσμον, τῆς ὄντως  σεμνῆς καὶ ἱερᾶς αὐτοῦ προσηγορίας,  κατέπλησεν, οὐκέτι τύπους οὐδὲ εἰκόνας, ἀλλ̓ αὐτὰς  γυμνὰς  ἀρετὰς καὶ βίον οὐράνιον αὐτοῖς ἀληθείας δόγμασιν τοῖς θιασώταις παραδούς, <milestone unit="section" n="13" />τό τε χρῖσμα, οὐ τὸ διὰ σωμάτων  σκευαστόν, ἀλλ̓ αὐτὸ δὴ πνεύματι θείῳ τὸ  θεοπρεπές, μετοχῇ τῆς  ἀγεννήτου καὶ πατρικῆς θεότητος  ἀπειλήφει: ὃ καὶ αὐτὸ πάλιν Ἡσαΐας διδάσκει,
ὡς ἂν ἐξ αὐτοῦ ὧδέ πως  ἀναβοῶν τοῦ Χριστοῦ
 <note place="unspecified" anchored="yes"><bibl default="NO">λυκε 4, 18. 19 ις. ῾61, 1᾿</bibl></note> <q direct="unspecified">πνεῦμα κυρίου ἐπ̓ ἐμέ, οὗ  εἵνεκεν ἔχρισέν με: εὐαγγελίσασθαι  πτωχοῖς  ἀπέσταλκέν με, κηρῦξαι  αἰχμαλώτοις ἄφεσιν καὶ  τυφλοῖς  ἀνάβλεψιν.</q><milestone unit="section" n="14" /> καὶ
οὐ μόνος γε Ἡσαΐας, ἀλλὰ καὶ Δαυὶδ εἰς τὸ αὐτοῦ
 <note place="unspecified" anchored="yes"><bibl default="NO">πς. 44, 7. 8</bibl></note> πρόσωπον  ἀναφωνεῖ λέγων <q direct="unspecified">ὁ θρόνος σου, ὁ θεός, εἰς τὸν αἰῶνα τοῦ αἰῶνος: ῥάβδος  εὐθύτητος ἡ ῥάβδος τῆς βασιλείας σου.  ἠγάπησας δικαιοσύνην καὶ  ἐμίσησας  ἀνομίαν: διὰ τοῦτο ἔχρισέν σε ὁ
θεός, ὁ θεός σου ἔλαιον ἀγαλλιάσεως παρὰ τοὺς  μετόχους σου</q> : ἐν οἷς ὁ λόγος ἐν μὲν τῷ πρώτῳ  στίχῳ θεὸν αὐτὸν  ἐπιφημίζει, ἐν δὲ τῷ δευτέρῳ  σκήπτρῳ βασιλικῷ τιμᾷ, <milestone unit="section" n="15" />εἶθ̓ ἑξῆς ὑποβὰς μετὰ
<pb id="v.1.p.36" /> τὴν ἔνθεον καὶ βασιλικὴν δύναμιν τρίτῃ τάξει Χριστὸν αὐτὸν γεγονότα, ἐλαίῳ οὐ τῷ ἐξ ὕλης σωμάτων, ἀλλὰ τῷ  ἐνθέῳ τῆς ἀγαλλιάσεως  ἠλειμμένον, παρίστησιν: παῤ ὃ καὶ τὸ ἐξαίρετον αὐτοῦ καὶ πολὺ κρεῖττον καὶ διάφορον τῶν πάλαι διὰ τῶν εἰκόνων
<milestone unit="section" n="16" />  σωματικώτερον κεχρισμένων ὑποσημαίνει. καὶ  ἀλλαχοῦ δὲ ὁ αὐτὸς ὧδέ πως 
 <note place="unspecified" anchored="yes"><bibl default="NO">πς. 109, 1</bibl></note> τὰ περὶ αὐτοῦ δηλοῖ λέγων <q direct="unspecified">εἶπεν ὁ κύριος τῷ κυρίῳ μου: ῾κάθου ἐκ δεξιῶν μου, ἕως ἂν  θῶ τοὺς
 <note place="unspecified" anchored="yes"><bibl default="NO">πς. 109, 3. 4 ηεβ. 7, 11-25</bibl></note>  ἐχθρούς σου  ὑποπόδιον τῶν ποδῶν σου,᾿</q> καὶ <q direct="unspecified">ἐκ γαστρὸς πρὸ ἑωσφόρου  ἐγέννησά σε.  ὤμοσεν κύριος καὶ οὐ  μεταμεληθήσεται: σὺ εἶ
<milestone unit="section" n="17" /> ἱερεὺς εἰς τὸν αἰῶνα κατὰ τὴν τάξιν  Μελχισεδέκ.</q> οὗτος δὲ  εἰσάγεται 
ἐν τοῖς ἱεροῖς λόγοις ὁ  Μελχισεδὲκ ἱερεὺς
τοῦ θεοῦ τοῦ ὑψίστου, οὐκ ἐν σκευαστῷ τινι  χρίσματι  ἀναδεδειγμένος, ἀλλ̓ οὐδὲ διαδοχῇ γένους  προσήκων τῇ καθ̓ Ἑβραίους  ἱερωσύνῃ: δἰ ὃ
κατὰ τὴν αὐτοῦ τάξιν, ἀλλ̓ οὐ κατὰ τὴν τῶν ἄλλων σύμβολα καὶ τύπους  ἀνειληφότων Χριστὸς καὶ ἱερεὺς μεθ̓  ὅρκου παραλήψεως <milestone unit="section" n="18" />ὁ σωτὴρ ἡμῶν ἀνηγόρευται: ὅθεν οὐδὲ σωματικῶς παρὰ Ἰουδαίοις  χρισθέντα αὐτὸν ἡ ἱστορία παραδίδωσιν,
ἀλλ̓ οὐδ̓ ἐκ φυλῆς τῶν ἱερωμένων γενόμενον,
ἐξ αὐτοῦ δὲ θεοῦ πρὸ ἑωσφόρου μέν, τοῦτ̓ ἐστὶν
πρὸ τῆς τοῦ κόσμου συστάσεως, οὐσιωμένον, ἀθάνατον δὲ καὶ  ἀγήρω τὴν  ἱερωσύνην εἰς τὸν ἄπειρον αἰῶνα  διακατέχοντα.
<milestone unit="section" n="19" /> τῆς δ̓ εἰς αὐτὸν γενομένης  ἀσωμάτου καὶ ἐνθέου  χρίσεως μέγα καὶ  ἐναργὲς τεκμήριον τὸ μόνον αὐτὸν ἐξ ἁπάντων τῶν πώποτε εἰς ἔτι καὶ νῦν παρὰ πᾶσιν ἀνθρώποις
<pb id="v.1.p.38" />
καθ̓ ὅλου τοῦ κόσμου Χριστὸν  ἐπιφημίζεσθαι
ὁμολογεῖσθαί τε καὶ  μαρτυρεῖσθαι πρὸς ἁπάντων ἐπὶ τῇ προσηγορίᾳ παρά τε Ἕλλησι καὶ βαρβάροις μνημονεύεσθαι, καὶ εἰς ἔτι νῦν παρὰ τοῖς ἀνὰ τὴν οἰκουμένην αὐτοῦ θιασώταις  τιμᾶσθαι μὲν ὡς βασιλέα,  θαυμάζεσθαι δὲ ὑπὲρ προφήτην,  δοξάζεσθαί τε ὡς ἀληθῆ καὶ μόνον θεοῦ ἀρχιερέα,
καὶ ἐπὶ πᾶσι τούτοις, οἷα θεοῦ λόγον  προόντα καὶ πρὸ αἰώνων ἁπάντων οὐσιωμένον τήν τε  σεβάσμιον τιμὴν παρὰ τοῦ πατρὸς  ὑπειληφότα, καὶ προσκυνεῖσθαι
ὡς θεόν: <milestone unit="section" n="20" />τό γε μὴν πάντων  παραδοξότατον, ὅτι μὴ φωναῖς αὐτὸ μόνον καὶ ῥημάτων  ψόφοις αὐτὸν γεραίρομεν οἱ  καθωσιωμένοι αὐτῷ, ἀλλὰ καὶ πάσῃ διαθέσει ψυχῆς, ὡς καὶ αὐτῆς  προτιμᾶν τῆς ἑαυτῶν ζωῆς τὴν εἰς αὐτὸν μαρτυρίαν.
</p>
</div2>

<div2 type="chapter" n="4" org="uniform" sample="complete">

<p><milestone unit="section" n="1" />Ταῦτα μὲν οὖν ἀναγκαίως πρὸ τῆς ἱστορίας ἐνταῦθά μοι κείσθω, ὡς ἂν μὴ  νεώτερόν τις εἶναι  νομίσειεν τὸν σωτῆρα καὶ κύριον ἡμῶν Ἰησοῦν τὸν Χριστὸν διὰ τοὺς τῆς ἐνσάρκου πολιτείας αὐτοῦ χρόνους. ἵνα δὲ μηδὲ τὴν διδασκαλίαν αὐτοῦ νέαν εἶναι καὶ ξένην, ὡς ἂν ὑπὸ νέου καὶ μηδὲν τοὺς λοιποὺς  διαφέροντος ἀνθρώπους  συστᾶσαν,  ὑπονοήσειέν τις, φέρε, βραχέα καὶ περὶ τούτου διαλάβωμεν.
<milestone unit="section" n="2" /> τῆς μὲν γὰρ τοῦ σωτῆρος ἡμῶν Ἰησοῦ Χριστοῦ παρουσίας νεωστὶ πᾶσιν ἀνθρώποις  ἐπιλαμψάσης, νέον ὁμολογουμένως ἔθνος, οὐ μικρὸν οὐδ̓ ἀσθενὲς
οὐδ̓ ἐπὶ γωνίας ποι γῆς ἱδρυμένον, ἀλλὰ καὶ πάντων τῶν ἐθνῶν  πολυανθρωπότατόν τε καὶ  θεοσεβέστατον ταύτῃ τε ἀνώλεθρον καὶ  ἀήττητον, ᾗ καὶ εἰς ἀεὶ τῆς παρὰ θεοῦ βοηθείας τυγχάνει, χρόνων  προθεσμίαις ἀρρήτοις ἀθρόως οὕτως ἀναπέφηνεν,
τὸ παρὰ τοῖς πᾶσι τῇ τοῦ Χριστοῦ
<pb id="v.1.p.40" /> προσηγορίᾳ τετιμημένον.
<milestone unit="section" n="3" /> τοῦτο καὶ προφητῶν κατεπλάγη τις, θείου πνεύματος  ὀφθαλμῷ τὸ μέλλον ἔσεσθαι  προθεωρήσας, ὡς καὶ τάδε  ἀναφθέγξασθαι
 <note place="unspecified" anchored="yes"><bibl default="NO">ις. 66, 8</bibl></note> <q direct="unspecified"> τίς ἤκουσεν τοιαῦτα, καὶ τις ἐλάλησεν οὕτως; εἰ  ὤδινεν γῆ ἐν μιᾷ ἡμέρᾳ, καὶ εἰ  ἐτέχθη ἔθνος εἰς ἅπαξ.</q> ὑποσημαίνει δέ πως καὶ τὴν
 <note place="unspecified" anchored="yes"><bibl default="NO">ις. 65, 15. 16</bibl></note> μέλλουσαν ὁ αὐτὸς προσηγορίαν, λέγων <q direct="unspecified">τοῖς
δὲ  δουλεύουσίν μοι κληθήσεται ὄνομα καινόν, ὃ εὐλογηθήσεται ἐπὶ τῆς γῆς.</q><milestone unit="section" n="4" /> ἀλλ̓ εἰ καὶ νέοι σαφῶς ἡμεῖς καὶ τοῦτο καινὸν ὄντως ὄνομα τὸ
Χριστιανῶν ἀρτίως παρὰ πᾶσιν ἔθνεσιν γνωρίζεται,
ὁ βίος δ̓ οὖν ὅμως καὶ τῆς ἀγωγῆς ὁ τρόπος αὐτοῖς εὐσεβείας δόγμασιν ὅτι μὴ ἔναγχος ὑφ̓ ἡμῶν  ἐπιπέπλασται, ἐκ πρώτης δ̓ ὡς εἰπεῖν ἀνθρωπογονίας  φυσικαῖς  ἐννοίαις τῶν πάλαι θεοφιλῶν ἀνδρῶν
<milestone unit="section" n="5" />  κατωρθοῦτο, ὧδέ πως ἐπιδείξομεν.
οὐ νέον, ἀλλὰ καὶ παρὰ πᾶσιν ἀνθρώποις  ἀρχαιότητι τετιμημένον ἔθνος, τοῖς πᾶσι καὶ αὐτὸ γνώριμον,
τὸ Ἑβραίων τυγχάνει. λόγοι δὴ παρὰ τούτῳ
καὶ γράμματα παλαιοὺς ἄνδρας περιέχουσιν,  σπανίους μὲν καὶ ἀριθμῷ βραχεῖς, ἀλλ̓ ὅμως εὐσεβείᾳ καὶ δικαιοσύνῃ καὶ πάσῃ τῇ λοιπῇ  διενεγκόντας ἀρετῇ, πρὸ μέν γε τοῦ  κατακλυσμοῦ διαφόρους, μετὰ δὲ καὶ τοῦτον ἑτέρους, τῶν τε τοῦ Νῶε παίδων καὶ ἀπογόνων ἀτὰρ καὶ τὸν
Ἀβραάμ, ὃν ἀρχηγὸν καὶ προπάτορα
<milestone unit="section" n="6" /> σφῶν αὐτῶν παῖδες Ἑβραίων αὐχοῦσι. πάντας δὴ ἐκείνους ἐπὶ δικαιοσύνῃ  μεμαρτυρημένους, ἐξ αὐτοῦ Ἀβραὰμ ἐπὶ τὸν πρῶτον  ἀνιοῦσιν ἄνθρωπον, ἔργῳ Χριστιανούς,
<pb id="v.1.p.42" />
εἰ καὶ μὴ ὀνόματι, προσειπών τις οὐκ
ἂν ἐκτὸς  βάλοι τῆς ἀληθείας. <milestone unit="section" n="7" />ὃ γάρ τοι δηλοῦν ἐθέλοι τοὔνομα, τὸν Χριστιανὸν ἄνδρα διὰ τῆς τοῦ Χριστοῦ γνώσεως καὶ διδασκαλίας σωφροσύνῃ
καὶ δικαιοσύνῃ καρτερίᾳ τε βίου καὶ ἀρετῆς ἀνδρείᾳ εὐσεβείας τε ὁμολογίᾳ ἑνὸς καὶ μόνου
τοῦ ἐπὶ πάντων θεοῦ διαπρέπειν, τοῦτο πᾶν ἐκείνοις
οὐ χεῖρον ἡμῶν  ἐσπουδάζετο. <milestone unit="section" n="8" />οὔτ̓ οὖν σώματος
αὐτοῖς περιτομῆς  ἔμελεν, ὅτι μηδὲ ἡμῖν, οὐ  σαββάτων ἐπιτηρήσεως, ὅτι μηδὲ ἡμῖν, ἀλλ̓ οὐδὲ
τῶν τοιῶνδε τροφῶν παραφυλακῆς οὐδὲ τῶν ἄλλων διαστολῆς, ὅσα τοῖς μετέπειτα πρῶτος ἁπάντων Μωυσῆς ἀρξάμενος ἐν συμβόλοις  τελεῖσθαι
παραδέδωκεν, ὅτι μηδὲ νῦν Χριστιανῶν τὰ τοιαῦτα: ἀλλὰ καὶ σαφῶς αὐτὸν ᾔδεσαν τὸν Χριστὸν τοῦ
 <note place="unspecified" anchored="yes"><bibl default="NO">γεν. 18, 1. 26, 2. 35, 1</bibl></note> θεοῦ, εἴ γε ὦφθαι μὲν τῷ Ἀβραάμ, χρηματίσαι
δὲ τῷ  Ἰσαάκ,  λελαληκέναι δὲ τῷ Ἰσραήλ, Μωυσεῖ
τε καὶ τοῖς μετὰ ταῦτα προφήταις  ὡμιληκέναι  προδέδεικται:
<milestone unit="section" n="9" /> ἔνθεν αὐτοὺς δὴ τοὺς θεοφιλεῖς ἐκείνους εὕροις ἂν καὶ τῆς τοῦ Χριστοῦ  κατηξιωμένους  ἐπωνυμίας, κατὰ τὴν φάσκουσαν περὶ
 <note place="unspecified" anchored="yes"><bibl default="NO">πς. 104, 15</bibl></note> αὐτῶν φωνήν <q direct="unspecified">μὴ  ἅψησθε τῶν  Χριστῶν μου, καὶ ἐν τοῖς προφήταις μου μὴ  πονηρεύεσθε</q> :<milestone unit="section" n="10" /> ὥστε σαφῶς πρώτην ἡγεῖσθαι δεῖν καὶ πάντων  παλαιοτάτην τε καὶ ἀρχαιοτάτην θεοσεβείας  εὕρεσιν αὐτῶν ἐκείνων τῶν ἀμφὶ τὸν Ἀβραὰμ θεοφιλῶν ἀνδρῶν τὴν ἀρτίως διὰ τῆς τοῦ Χριστοῦ διδασκαλίας πᾶσιν ἔθνεσιν  κατηγγελμένην. <milestone unit="section" n="11" />εἰ δὲ δὴ μακρῷ ποθ̓ ὕστερον περιτομῆς φασι τὸν Ἀβραὰμ ἐντολὴν εἰληφέναι, ἀλλὰ πρό γε ταύτης δικαιοσύνην διὰ πίστεως  μαρτυρηθεὶς ἀνείρηται, ὧδέ πως τοῦ
 <note place="unspecified" anchored="yes"><bibl default="NO">γεν. 15, 6</bibl></note> θείου  φάσκοντος λόγου <q direct="unspecified">ἐπίστευσεν δὲ Ἀβραὰμ
<pb id="v.1.p.44" />
 <note place="unspecified" anchored="yes"><bibl default="NO">ρομ. 4, 3</bibl></note> τῷ θεῷ, καὶ  ἐλογίσθη αὐτῷ εἰς δικαιοσύνην.</q><milestone unit="section" n="12" /> καὶ
δὴ τοιούτῳ πρὸ τῆς περιτομῆς γεγονότι  χρησμὸς ὑπὸ τοῦ  φήναντος ἑαυτὸν αὐτῷ θεοῦ ῾οὗτος δ̓ 
ἦν αὐτὸς ὁ Χριστός, ὁ τοῦ θεοῦ λόγος᾿ περὶ τῶν
ἐν τοῖς μετέπειτα χρόνοις τὸν ὅμοιον αὐτῷ  δικαιοῦσθαι τρόπον μελλόντων ῥήμασιν αὐτοῖς  προεπήγγελται
 <note place="unspecified" anchored="yes"><bibl default="NO">γεν. 12, 3</bibl></note> λέγων <q direct="unspecified">καὶ ἐνευλογηθήσονται ἐν σοὶ
 <note place="unspecified" anchored="yes"><bibl default="NO">γεν. 18, 18</bibl></note> πᾶσαι αἱ φυλαὶ τῆς γῆς,</q> καὶ ὡς ὅτι <q direct="unspecified">ἔσται εἰς ἔθνος μέγα καὶ πολύ, καὶ ἐνευλογηθήσονται ἐν αὐτῷ πάντα τὰ ἔθνη τῆς γῆς.</q> τούτῳ δὲ καὶ ἐπιστῆσαι εἰς ἡμᾶς  ἐκπεπληρωμένῳ πάρεστιν.
<milestone unit="section" n="13" /> πίστει μὲν γὰρ ἐκεῖνος τῇ εἰς τὸν  ὀφθέντα αὐτῷ τοῦ θεοῦ λόγον τὸν Χριστὸν  δεδικαίωτο, πατρῴας
 <note place="unspecified" anchored="yes"><bibl default="NO">γεν. 12, 1</bibl></note> μὲν ἀποστὰς δεισιδαιμονίας καὶ πλάνης βίου προτέρας, ἕνα δὲ τὸν ἐπὶ πάντων ὁμολογήσας θεὸν
καὶ τοῦτον ἔργοις ἀρετῆς οὐχὶ δὲ  θρησκείᾳ νόμου τοῦ μετὰ ταῦτα Μωυσέως θεραπεύσας, τοιούτῳ τε ὄντι εἴρητο ὅτι δὴ πᾶσαι αἱ φυλαὶ τῆς γῆς καὶ πάντα τὰ ἔθνη ἐν αὐτῷ εὐλογηθήσεται:
<milestone unit="section" n="14" /> ἔργοις
δὲ λόγων  ἐναργεστέροις ἐπὶ τοῦ παρόντος παρὰ μόνοις Χριστιανοῖς καθ̓ ὅλης τῆς οἰκουμένης ἀσκούμενος αὐτὸς ἐκεῖνος ὁ τῆς θεοσεβείας τοῦ Ἀβραὰμ  ἀναπέφηνε τρόπος. <milestone unit="section" n="15" />τί δὴ οὖν λοιπὸν ἐμποδὼν
ἂν εἴη, μὴ οὐχὶ ἕνα καὶ τὸν αὐτὸν βίον τε καὶ τρόπον εὐσεβείας ἡμῖν τε τοῖς ἀπὸ Χριστοῦ καὶ
τοῖς πρόπαλαι θεοφιλέσιν ὁμολογεῖν; ὥστε μὴ νέαν
καὶ ξένην, ἀλλ̓ εἰ δεῖ φάναι  ἀληθεύοντα, πρώτην ὑπάρχειν καὶ μόνην καὶ ἀληθῆ  κατόρθωσιν εὐσεβείας τὴν διὰ τῆς τοῦ Χριστοῦ διδασκαλίας  παραδοθεῖσαν ἡμῖν ἀποδείκνυσθαι. καὶ ταῦτα μὲν ὧδε ἐχέτω.
<pb id="v.1.p.46" />
</p>
</div2>

<div2 type="chapter" n="5" org="uniform" sample="complete">

<p><milestone unit="section" n="1" />Φέρε δὲ ἤδη, μετὰ τὴν δέουσαν  προκατασκευὴν τῆς  προτεθείσης ἡμῖν ἐκκλησιαστικῆς ἱστορίας ἤδη λοιπὸν ἀπὸ τῆς ἐνσάρκου τοῦ σωτῆρος ἡμῶν ἐπιφανείας οἷά τινος  ὁδοιπορίας  ἐφαψώμεθα, τὸν
τοῦ λόγου πατέρα θεὸν καὶ τὸν δηλούμενον αὐτὸν Ἰησοῦν Χριστὸν τὸν σωτῆρα καὶ κύριον ἡμῶν, τὸν οὐράνιον τοῦ θεοῦ λόγον, βοηθὸν ἡμῖν καὶ συνεργὸν
τῆς κατὰ τὴν διήγησιν ἀληθείας ἐπικαλεσάμενοι 
<milestone unit="section" n="2" />ἦν δὴ οὖν τοῦτο δεύτερον καὶ τεσσαρακοστὸν ἔτος
τῆς Αὐγούστου βασιλείας, Αἰγύπτου δ̓  ὑποταγῆς
καὶ τελευτῆς Ἀντωνίου καὶ  Κλεοπάτρας, εἰς ἣν ὑστάτην ἡ κατ̓ Αἴγυπτον τῶν  Πτολεμαίων  κατέληξε,
ληξε  δυναστεία, ὄγδοον ἔτος καὶ εἰκοστόν, ὁπηνίκα
 <note place="unspecified" anchored="yes"><bibl default="NO">λυκε 2, 2</bibl></note> ὁ σωτὴρ καὶ κύριος ἡμῶν Ἰησοῦς ὁ Χριστὸς ἐπὶ τῆς τότε πρώτης ἀπογραφῆς,  ἡγεμονεύοντος  Κυρινίου τῆς Συρίας, ἀκολούθως ταῖς περὶ αὐτοῦ
 <note place="unspecified" anchored="yes"><bibl default="NO">μιξη. 5, 2</bibl></note> προφητείαις ἐν Βηθλεὲμ  γεννᾶται τῆς Ἰουδαιας.
<milestone unit="section" n="3" /> ταύτης δὲ τῆς κατὰ  Κυρίνιον ἀπογραφῆς καὶ ὁ τῶν παῤ Ἑβραίοις ἐπισημότατος  ἱστορικῶν Φλάυιος
ύιος Ἰώσηπος μνημονεύει, καὶ ἄλλην  ἐπισυνάπτων ἱστορίαν περὶ τῆς τῶν  Γαλιλαίων κατὰ τοὺς αὐτοὺς  ἐπιφυείσης χρόνους αἱρέσεως, ἧς καὶ παῤ ἡμῖν ὁ Λουκᾶς ἐν ταῖς Πράξεσιν μνήμην ὧδέ πως
 <note place="unspecified" anchored="yes"><bibl default="NO">αξτς 5, 37</bibl></note> λέγων πεποίηται <q direct="unspecified">μετὰ τοῦτον ἀνέστη Ἰούδας
<pb id="v.1.p.48" />
ὁ Γαλιλαῖος ἐν ταῖς ἡμέραις τῆς ἀπογραφῆς, καὶ  ἀπέστησε λαὸν ὀπίσω αὐτοῦ: κἀκεῖνος  ἀπώλετο,
καὶ πάντες ὅσοι ἐπείσθησαν αὐτῷ, διεσκορπίσθησαν.</q><milestone unit="section" n="4" /> τούτοις δ̓ οὖν καὶ ὁ δεδηλωμένος ἐν
ὀκτωκαιδεκάτῳ τῆς Ἀρχαιολογίας συνᾴδων ταῦτα
 <note place="unspecified" anchored="yes"><bibl default="NO">Jοσεπη. α. ι. 18, 1</bibl></note> παρατίθεται κατὰ λέξιν: <q direct="unspecified">Κυρίνιος δὲ τῶν εἰς τὴν βουλὴν συναγομένων, ἀνὴρ τάς τε ἄλλας ἀρχὰς  ἐπιτετελεκὼς καὶ διὰ πασῶν  ὁδεύσας ὕπατος γενέσθαι τά τε ἄλλα ἀξιώματι μέγας, σὺν ὀλίγοις ἐπὶ Συρίας παρῆν, ὑπὸ Καίσαρος  δικαιοδότης τοῦ ἔθνους ἀπεσταλμένος καὶ  τιμητὴς τῶν οὐσιῶν  γενησόμενος.</q><milestone unit="section" n="5" /> καὶ μετὰ βραχέα φησίν: <q direct="unspecified">Ἰούδας
 <note place="unspecified" anchored="yes"><bibl default="NO">Jοσεπη. α. ι. 18, 4</bibl></note> δέ,  Γαυλανίτης ἀνὴρ ἐκ πόλεως ὄνομα Γαμαλά,  Σάδδοκον  Φαρισαῖον  προσλαβόμενος,  ἠπείγετο ἐπὶ ἀποστάσει, τήν τε  ἀποτίμησιν οὐδὲν ἄλλο ἢ ἄντικρυς δουλείαν ἐπιφέρειν λέγοντες καὶ τῆς ἐλευθερίας ἐπ̓  ἀντιλήψει παρακαλοῦντες τὸ ἔθνος.</q><milestone unit="section" n="6" /> καὶ ἐν τῇ
 <note place="unspecified" anchored="yes"><bibl default="NO">Jοσεπη. β. ι. 2, 118</bibl></note> δευτέρᾳ δὲ τῶν  ἱστοριῶν τοῦ Ἰουδαϊκοῦ πολέμου περὶ τοῦ αὐτοῦ ταῦτα γράφει: <q direct="unspecified">ἐπὶ τούτου τις ἀνὴρ Γαλιλαῖος Ἰούδας ὄνομα εἰς  ἀποστασίαν  ἐνῆγε τοὺς  ἐπιχωρίους,  κακίζων εἰ  φόρον τε Ῥωμαίοις τελεῖν  ὑπομενοῦσιν καὶ μετὰ τὸν θεὸν  οἴσουσι  θνητοὺς δεσπότας.</q> ταῦτα ὁ Ἰώσηπος.
</p>
</div2>

<div2 type="chapter" n="6" org="uniform" sample="complete">

<p><milestone unit="section" n="1" />  Τηνικαῦτα δὲ καὶ τοῦ Ἰουδαίων ἔθνους Ἡρῴδου πρώτου τὸ γένος ἀλλοφύλου  διειληφότος τὴν βασιλείαν ἡ διὰ Μωυσέως περιγραφὴν ἐλάμβανεν
 <note place="unspecified" anchored="yes"><bibl default="NO">γεν. 49, 10</bibl></note> προφητεία <q direct="unspecified">οὐκ  ἐκλείψειν ἄρχοντα ἐξ Ἰούδα οὐδὲ ἡγούμενον ἐκ τῶν  μηρῶν αὐτοῦ</q> φήσαοα, <q direct="unspecified">ἕως
ἂν ἔλθῃ ᾧ  ἀπόκειται,</q> ὃν καὶ ἀποφαίνει προσδοκίαν ἔσεσθαι ἐθνῶν.
<milestone unit="section" n="2" />  ἀτελῆ γέ τοι τὰ τῆς  προρρήσεως ῾̣̣̓
<pb id="v.1.p.50" />
ἦν καθ̓ ὃν ὑπὸ τοῖς οἰκείοις τοῦ ἔθνους ἄρχουσι διάγειν αὐτοῖς ἐξῆν χρόνον, ἄνωθεν ἐξ αὐτοῦ Μωυσέως  καταρξαμένοις καὶ εἰς τὴν Αὐγούστου βασιλείαν  διαρκέσασιν, καθ̓ ὃν πρῶτος ἀλλόφυλος Ἡρῴδης τὴν κατὰ Ἰουδαίων  ἐπιτρέπεται
 <note place="unspecified" anchored="yes"><bibl default="NO">Jοσεπη, α. ι. 14, 8. 121; β. ι. 1, 123. 181</bibl></note> ὑπὸ Ῥωμαίων ἀρχήν, ὡς μὲν Ἰώσηπος παραδίδωσιν,  Ἰδουμαῖος ὢν κατὰ πατέρα τὸ γένος  Ἀράβιος δὲ κατὰ μητέρα, ὡς δ̓ Ἀφρικανός ῾οὐχ
ὁ τυχὼν δὲ καὶ οὗτος γέγονε συγγραφεύς᾿, φασὶν
οἱ τὰ κατ̓ αὐτὸν  ἀκριβοῦντες Ἀντίπατρον ῾τοῦτον
δ̓ εἶναι αὐτῷ πατέρἀ Ἡρῴδου τινὸς Ἀσκαλωνίτου τῶν περὶ τὸν νεὼ τοῦ Ἀπόλλωνος  ἱεροδούλων καλουμένων γεγονέναι: <milestone unit="section" n="3" />ὃς Ἀντίπατρος ὑπὸ Ἰδουμαίων λῃστῶν  παιδίον  αἰχμαλωτισθεὶς σὺν ἐκείνοις ἦν, διὰ τὸ μὴ δύνασθαι τὸν πατέρα πτωχὸν ὄντα καταθέσθαι ὑπὲρ αὐτοῦ,  ἐντραφεὶς δὲ τοῖς ἐκείνων ἔθεσιν ὕστερον Ὑρκανῷ τῷ Ἰουδαίων ἀρχιερεῖ φιλοῦται.
<milestone unit="section" n="4" /> τούτου γίνεται ὁ ἐπὶ τοῦ σωτῆρος ἡμῶν Ἡρῴδης. εἰς δὴ οὖν τὸν τοιοῦτον τῆς Ἰουδαίων  περιελθούσης βασιλείας, ἐπὶ θύραις ἤδη καὶ ἡ τῶν ἐθνῶν ἀκολούθως τῇ προφητείᾳ  προσδοκία παρῆν, ἅτε διαλελοιπότων ἐξ ἐκείνου
 <note place="unspecified" anchored="yes"><bibl default="NO">Jοσεπη. α. ι. 11, 112. 111</bibl></note> τῶν παῤ αὐτοῖς ἐξ αὐτοῦ Μωυσέως
<milestone unit="section" n="5" /> κατὰ διαδοχὴν  ἀρξάντων τε καὶ  ἡγησαμένων. πρὸ μέν γε τῆς  αἰχμαλωσίας αὐτῶν καὶ τῆς εἰς Βαβυλῶνα μεταναστάσεως  ἐβασιλεύοντο, ἀπὸ  Σαοὺλ πρώτου καὶ Δαυὶδ  ἀρξάμενοι: πρὸ δὲ τῶν βασιλέων ἄρχοντες αὐτοὺς διεῖπον, οἱ προσαγορευόμενοι  κριταί,  ἄρξαντες
καὶ αὐτοὶ μετὰ Μωυσέα καὶ τὸν τούτου διάδοχον Ἰησοῦν: <milestone unit="section" n="6" />μετὰ δὲ τὴν ἀπὸ  Βαβυλῶνος  ἐπάνοδον
οὐ διέλιπον  πολιτείᾳ χρώμενοι  ἀριστοκρατικῇ μετὰ  ὀλιγαρχίας ῾οἱ γὰρ ἱερεῖς.  προεστήκεσαν τῶν
<pb id="v.1.p.52" />
πραγμάτων̓, ἄχρι οὗ  Πομπήιος Ῥωμαίων στρατηγὸς ἐπιστὰς τὴν μὲν Ἱερουσαλὴμ πολιορκεῖ κατὰ κράτος  μιαίνει τε τὰ ἅγια μέχρι τῶν  ἀδύτων
τοῦ ἱεροῦ προελθών, τὸν δ̓ ἐκ προγόνων διαδοχῆς εἰς ἐκεῖνο τοῦ καιροῦ  διαρκέσαντα βασιλέα τε ὁμοῦ καὶ ἀρχιερέα, Ἀριστόβουλος ὄνομα ἦν αὐτῷ,  δέσμιον ἐπὶ Ῥώμης ἅμα  τέκνοις ἐκπέμψας, Ὑρκανῷ μὲν τῷ τούτου ἀδελφῷ τὴν ἀρχιερωσύνην
παραδίδωσιν, τὸ δὲ πᾶν Ἰουδαίων ἔθνος ἐξ ἐκείνου Ῥωμαίοις ὑπόφορον
<milestone unit="section" n="7" /> κατεστήσατο. αὐτίκα γοῦν καὶ Ὑρκανοῦ, εἰς ὃν ὕστατον τὰ τῆς τῶν ἀρχιερέων περιέστη διαδοχῆς, ὑπὸ  Πάρθων αἰχμαλώτου  ληφθέντος, πρῶτος, ὡς γοῦν ἔφην, ἀλλόφυλος Ἡρῴδης ὑπὸ τῆς συγκλήτου Ῥωμαίων Αὐγούστου
τε βασιλέως τὸ Ἰουδαίων ἔθνος ἐγχειρίζεται, καθ̓ 
ὃν ἐναργῶς τῆς τοῦ Χριστοῦ παρουσίας ἐνστάσης,
<milestone unit="section" n="8" /> καὶ τῶν ἐθνῶν ἡ  προσδοκωμένη σωτηρία τε καὶ  κλῆσις ἀκολούθως τῇ προφητείᾳ παρηκολούθησεν:
ἐξ οὗ δὴ χρόνου τῶν ἀπὸ Ἰούδα ἀρχόντων τε καὶ ἡγουμένων, λέγω δὲ τῶν ἐκ τοῦ Ἰουδαίων ἔθνους, διαλελοιπότων, εἰκότως αὐτοῖς καὶ τὰ τῆς ἐκ προγόνων εὐσταθῶς ἐπὶ τοὺς ἔγγιστα διαδόχους κατὰ γενεὰν προϊούσης ἀρχιερωσύνης παραχρῆμα
 <note place="unspecified" anchored="yes"><bibl default="NO">Jοσεπη. α. ι. 20, 247. 249</bibl></note>  συγχεῖται.
<milestone unit="section" n="9" /> ἔχεις καὶ τούτων  ἀξιόχρεων τὸν Ἰώσηπον μάρτυρα,  δηλοῦντα ὡς τὴν βασιλείαν παρὰ Ῥωμαίων  ἐπιτραπεὶς Ἡρῴδης οὐκέτι τοὺς
ἐξ ἀρχαίου γένους καθίστησιν ἀρχιερεῖς, ἀλλά τισιν ἀσήμοις τὴν τιμὴν  ἀπένεμεν: τὰ ὅμοια δὲ πρᾶξαι τῷ Ἡρῴδῃ περὶ τῆς καταστάσεως τῶν ἱερέων  Ἀρχέλαόν τε τὸν παῖδα αὐτοῦ καὶ μετὰ τοῦτον Ῥωμαίους, τὴν ἀρχὴν τῶν Ἰουδαίων
παρειληφότας. <milestone unit="section" n="10" />ὁ δ̓ αὐτὸς δηλοῖ ὡς ἄρα καὶ τὴν 
<pb id="v.1.p.54" /> ἱερὰν στολὴν τοῦ ἀρχιερέως πρῶτος Ἡρῴδης  ἀποκλείσας ὑπὸ ἰδίαν σφραγῖδα πεποίηται, μηκέτ̓ αὐτὴν τοῖς  ἀρχιερεῦσιν ἔχειν ὑφ̓ ἑαυτοὺς ἐπιτρέψας: ταὐτὸν δὲ καὶ τὸν μετ̓ αὐτὸν  Ἀρχέλαον καὶ μετὰ τοῦτον Ῥωμαίους διαπράξασθαι. <milestone unit="section" n="11" />καὶ ταῦτα δ̓ ἡμῖν εἰρήσθω εἰς ἑτέρας ἀπόδειξιν προφητείας κατὰ τὴν  ἐπιφάνειαν τοῦ σωτῆρος ἡμῶν Ἰησοῦ Χριστοῦ  πεπερασμένης. σαφέστατα γοῦν ἐν τῷ
 <note place="unspecified" anchored="yes"><bibl default="NO">δαν. 9, 24-27</bibl></note> Δανιὴλ  ἑβδομάδων τινῶν ἀριθμὸν ὀνομαστὶ ἕως Χριστοῦ ἡγουμένου  περιλαβὼν ὁ λόγος, περὶ ὧν
ἐν ἑτέροις διειλήφαμεν, μετὰ τὸ τούτων συμπέρασμα  ἐξολοθρευθήσεσθαι τὸ παρὰ Ἰουδαίοις χρῖσμα  προφητεύει: καὶ τοῦτο δὲ σαφῶς κατὰ τὸν καιρὸν τῆς τοῦ σωτῆρος ἡμῶν Ἰησοῦ Χριστοῦ γενέσεως ἀποδείκνυται  συμπεπληρωμένον. ταῦτα δ̓ ἡμῖν ἀναγκαίως εἰς παράστασιν τῆς τῶν χρόνων ἀληθείας  προτετηρήσθω.
</p>
</div2>

<div2 type="chapter" n="7" org="uniform" sample="complete">

<p><milestone unit="section" n="1" /> Ἐπειδὴ δὲ τὴν περὶ τοῦ Χριστοῦ γενεαλογίαν διαφόρως ἡμῖν ὅ τε Ματθαῖος καὶ ὁ Λουκᾶς  εὐαγγελιζόμενοι  παραδεδώκασι διαφωνεῖν τε  νομίζονται τοῖς πολλοῖς τῶν τε πιστῶν ἕκαστος  ἀγνοίᾳ  τἀληθοῦς  εὑρησιλογεῖν εἰς τοὺς τόπους  πεφιλοτίμηται, φέρε, καὶ τὴν περὶ τούτων  κατελθοῦσαν εἰς ἡμᾶς ἱστορίαν παραθώμεθα, ἣν δἰ ἐπιστολῆς  Ἀριστείδῃ γράφων περὶ συμφωνίας τῆς ἐν τοῖς εὐαγγελίοις γενεαλογίας ὁ μικρῷ πρόσθεν ἡμῖν δηλωθεὶς Ἀφρικανὸς ἐμνημόνευσεν, τὰς μὲν δὴ τῶν λοιπῶν δόξας ὡς ἂν  βιαίους καὶ  διεψευσμένας ἀπελέγξας, ἣν δ̓ αὐτὸς παρείληφεν ἱστορίαν τούτοις αὐτοῖς  ἐκτιθέμενος τοῖς ῥήμασιν:
 <q direct="unspecified">Ἐπειδὴ<milestone unit="section" n="2" /> γὰρ τὰ ὀνόματα τῶν γενῶν ἐν Ἰσραὴλ  ἠριθμεῖτο ἢ φύσει ἢ νόμῳ, φύσει μέν,  γνησίου
<pb id="v.1.p.56" />  σπέρματος διαδοχῇ, νόμῳ δέ, ἑτέρου  παιδοποιουμένου εἰς ὄνομα τελευτήσαντος ἀδελφοῦ ἀτέκνου
῾ὅτι γὰρ οὐδέπω  δέδοτο ἐλπὶς ἀναστάσεως  σαφής, τὴν μέλλουσαν ἐπαγγελίαν ἀναστάσει  ἐμιμοῦντο  θνητῇ, ἵνα  ἀνέκλειπτον τὸ
<milestone unit="section" n="3" /> ὄνομα  μείνῃ τοῦ μετηλλαχότος᾿: ἐπεὶ οὖν οἱ τῇ  γενεαλογίᾳ ταύτῃ  ἐμφερόμενοι, οἱ μὲν διεδέξαντο παῖς πατέρα γνησίως, οἱ δὲ ἑτέροις μὲν  ἐγεννήθησαν, ἑτέροις
δὲ προσετέθησαν  κλήσει, ἀμφοτέρων γέγονεν ἡ μνήμη, καὶ τῶν γεγεννηκότων καὶ τῶν ὡς γεγεννηκότων. οὕτως  οὐδέτερον τῶν εὐαγγελίων  ψεύδεται,
<milestone unit="section" n="4" /> καὶ φύσιν  ἀριθμοῦν καὶ νόμον.  ἐπεπλάκη γὰρ ἀλλήλοις τὰ  γένη, τό τε ἀπὸ τοῦ Σολομῶνος καὶ τὸ ἀπὸ τοῦ Ναθάν,  ἀναστάσεσιν  ἀτέκνων καὶ  δευτερογαμίαις καὶ ἀναστάσει  σπερμάτων, ὡς δικαίως τοὺς αὐτοὺς ἄλλοτε ἄλλων  νομίζεσθαι,
τῶν μὲν δοκούντων πατέρων, τῶν δὲ ὑπαρχόντων:
ὡς  ἀμφοτέρας τὰς διηγήσεις  κυρίως ἀληθεῖς οὔσας ἐπὶ τὸν Ἰωσὴφ  πολυπλόκως μέν, ἀλλ̓
<milestone unit="section" n="5" /> ἀκριβῶς  κατελθεῖν. ἵνα δὲ σαφὲς ᾖ τὸ λεγόμενον, τὴν  ἐναλλαγὴν τῶν γενῶν  διηγήσομαι. ἀπὸ τοῦ Δαυὶδ διὰ Σολομῶνος τὰς γενεὰς  καταριθμουμένοις
<pb id="v.1.p.58" />
 <note place="unspecified" anchored="yes"><bibl default="NO">ματτ. 1, 15.16</bibl></note> τρίτος ἀπὸ τέλους εὑρίσκεται Ματθάν,
ὃς ἐγέννησε τὸν Ἰακώβ, τοῦ Ἰωσὴφ τὸν πατέρα:
 <note place="unspecified" anchored="yes"><bibl default="NO">λυκε 3, 23.24</bibl></note> ἀπὸ δὲ Ναθὰν τοῦ Δαυὶδ κατὰ Λουκᾶν ὁμοίως
τρίτος ἀπὸ τέλους Μελχί: Ἰωσὴφ γὰρ υἱὸς Ἡλι
τοῦ Μελχί.  σκοποῦ τοίνυν ἡμῖν κειμένου τοῦ Ἰωσήφ,
<milestone unit="section" n="6" />  ἀποδεικτέον πῶς ἑκάτερος αὐτοῦ πατὴρ ἱστορεῖται, ὅ τε Ἰακὼβ ὁ ἀπὸ Σολομῶνος καὶ Ἡλὶ
ὁ ἀπὸ τοῦ Ναθὰν ἑκάτερος  κατάγοντες γένος, ὅπως τε πρότερον οὗτοι δή, ὅ τε Ἰακὼβ καὶ ὁ
Ἡλί, δύο ἀδελφοί, καὶ πρό γε, πῶς οἱ τούτων πατέρες, Ματθὰν καὶ Μελχί, διαφόρων ὄντες γενῶν, τοῦ Ἰωσὴφ  ἀναφαίνονται  πάπποι. <milestone unit="section" n="7" />καὶ δὴ οὖν
ὅ τε Ματθὰν καὶ ὁ Μελχί, ἐν μέρει τὴν αὐτὴν
ἀγαγόμενοι γυναῖκα, ὁμομητρίους ἀδελφοὺς ἐπαιδοποιήσαντο, τοῦ νόμου μὴ  κωλύοντος χηρεύουσαν, ἤτοι ἀπολελυμένην ἢ καὶ τελευτήσαντος
 τοῦ ἀνδρός, ἄλλῳ  γαμεῖσθαι: <milestone unit="section" n="8" /> ἐκ δὴ τῆς Ἐσθὰ ῾τοῦτο γὰρ καλεῖσθαι τὴν γυναῖκα παραδέδοταἰ πρῶτος
Ματθάν, ὁ ἀπὸ τοῦ Σολομῶνος τὸ γένος κατάγων,
τὸν Ἰακὼβ γεννᾷ, καὶ τελευτήσαντος τοῦ Ματθὰν
Μελχί, ὁ ἐπὶ τὸν Ναθὰν κατὰ γένος ἀναφερόμενος, χηρεύουσαν, ἐκ μὲν τῆς αὐτῆς φυλῆς, ἐξ ἄλλου
δὲ γένους ὤν, ὡς προεῖπον,  ἀγαγόμενος αὐτήν, ἔσχεν υἱὸν τὸν Ἡλί.
<milestone unit="section" n="9" /> οὕτω δὴ διαφόρων δύο γενῶν  εὑρήσομεν τόν τε Ἰακὼβ καὶ τὸν Ἡλὶ ὁμομητρίους ἀδελφούς, ὧν ὁ ἕτερος, Ἰακώβ, ἀτέκνου τοῦ ἀδελφοῦ τελευτήσαντος Ἡλί, τὴν γυναῖκα παραλαβών, ἐγέννησεν ἐξ αὐτῆς τρίτον
τὸν Ἰωσήφ, κατὰ φύσιν μὲν ἑαυτῷ ῾καὶ κατὰ
 <note place="unspecified" anchored="yes"><bibl default="NO">ματτ. 1, 16</bibl></note> λόγον, δἰ ὃ γέγραπται ῾Ἰακὼβ δὲ ἐγέννησεν
τὸν Ἰωσήφ̓, κατὰ νόμον δὲ τοῦ Ἡλὶ υἱὸς ἦν: ἐκείνῳ γὰρ ὁ Ἰακώβ, ἀδελφὸς ὤν, ἀνέστησεν
<pb id="v.1.p.60" /> σπέρμα. <milestone unit="section" n="10" />δἰ ὅπερ οὐκ ἀκυρωθήσεται καὶ ἡ κατ̓ αὐτὸν  γενεαλογία: ἣν Ματθαῖος μὲν ὁ εὐαγγελιστὴς  ἐξαριθμούμενος ῾Ἰακὼβ δἔ φησίν ῾ἐγέννησεν
 <note place="unspecified" anchored="yes"><bibl default="NO">λυκε 3, 23. 24</bibl></note> τὸν Ἰωσήφ,᾿ ὁ δὲ Λουκᾶς ἀνάπαλιν ῾ὃς ἦν, ὡς ἐνομίζετο ῾καὶ γὰρ καὶ τοῦτο προστίθησιν̓ τοῦ Ἰωσὴφ τοῦ Ἡλὶ τοῦ Μελχί.᾿ τὴν γὰρ κατὰ νόμον γένεσιν  ἐπισημότερον οὐκ ἦν ἐξειπεῖν, καὶ τὸ
῾ἐγέννησεν̓ ἐπὶ τῆς τοιᾶσδε  παιδοποιίας ἄχρι τέλους ἐσιώπησεν, τὴν ἀναφορὰν ποιησάμενος
 <note place="unspecified" anchored="yes"><bibl default="NO">λυκε 3, 38</bibl></note> ἕως ῾τοῦ Ἀδὰμ τοῦ θεοὖ κατ̓  ἀνάλυσιν. οὐδὲ μὴν  ἀναπόδεικτον ἢ  ἐσχεδιασμένον ἐστὶν τοῦτο.
<milestone unit="section" n="11" /> τοῦ γοῦν σωτῆρος οἱ κατὰ σάρκα συγγενεῖς, εἴτ̓ οὖν  φανητιῶντες εἴθ̓ ἁπλῶς  ἐκδιδάσκοντες, πάντως
δὲ  ἀληθεύοντες, παρέδοσαν καὶ ταῦτα: ὡς  Ἰδουμαῖοι λῃσταὶ  Ἀσκάλωνι πόλει τῆς Παλαιστίνης ἐπελθόντες, ἐξ  εἰδωλείου Ἀπόλλωνος, ὃ πρὸς τοῖς  τείχεσιν  ἵδρυτο, Ἀντίπατρον Ἡρῴδου τινὸς  ἱεροδούλου παῖδα πρὸς τοῖς ἄλλοις  σύλοις  αἰχμάλωτον  ἀπῆγον, τῷ δὲ  λύτρα ὑπὲρ τοῦ υἱοῦ καταθέσθαι
μὴ δύνασθαι τὸν  ἱερέα ὁ Ἀντίπατρος τοῖς τῶν Ἰδουμαίων ἔθεσιν  ἐντραφείς, ὕστερον Ὑρκανῷ φιλοῦται τῷ τῆς Ἰουδαίας ἀρχιερεῖ:
<milestone unit="section" n="12" />  πρεσβεύσας 
δὲ πρὸς  Πομπήιον ὑπὲρ τοῦ Ὑρκανοῦ καὶ τὴν βασιλείαν ἐλευθερώσας αὐτῷ ὑπὸ Ἀριστοβούλου
τοῦ ἀδελφοῦ  περικοπτομένην, αὐτὸς  ηὐτύχησεν,
ἐπιμελητὴς τῆς Παλαιστίνης χρηματίσας: διαδέχεται
δὲ τὸν Ἀντίπατρον, φθόνῳ τῆς πολλῆς  εὐτυχίας  δολοφονηθέντα, υἱὸς Ἡρῴδης, ὃς ὕστερον
ὑπ̓ Ἀντωνίου καὶ τοῦ σεβαστοῦ συγκλήτου δόγματι τῶν Ἰουδαίων ἐκρίθη  βασιλεύειν: οὗ παῖδες Ἡρῴδης οἵ τ̓ ἄλλοι  τετράρχαι. ταῦτα
<pb id="v.1.p.62" /> μὲν δὴ  κοινὰ καὶ ταῖς Ἑλλήνων ἱστορίαις:
<milestone unit="section" n="13" />  ἀναγράπτων
δὲ εἰς τότε ἐν τοῖς  ἀρχείοις ὄντων τῶν
 <note place="unspecified" anchored="yes"><bibl default="NO">Jυδιτη 14, 10</bibl></note> Ἑβραϊκῶν γενῶν καὶ τῶν ἄχρι  προσηλύτων
 <note place="unspecified" anchored="yes"><bibl default="NO">εχοδ. 12, 38 δευτ. 23, 8</bibl></note> ἀναφερομένων, ὡς  Ἀχιὼρ τοῦ  Ἀμμανίτου καὶ  Ῥοὺθ τῆς  Μωαβίτιδος, τῶν τε ἀπ̓ Αἰγύπτου  συνεκπεσόντων  ἐπιμίκτων, ὁ Ἡρῴδης, οὐδέν τι  συμβαλλομένου τοῦ τῶν Ἰσραηλιτῶν γένους αὐτῷ καὶ τῷ συνειδότι τῆς  δυσγενείας  κρουόμενος,  ἐνέπρησεν αὐτῶν τὰς  ἀναγραφὰς τῶν γενῶν, οἰόμενος εὐγενὴς  ἀναφανεῖσθαι τῷ μηδ̓ ἄλλον ἔχειν ἐκ δημοσίου  συγγραφῆς τὸ γένος  ἀνάγειν ἐπὶ τοὺς  πατριάρχας ἢ  προσηλύτους τούς τε  καλουμένους  γειώρας, τοὺς  ἐπιμίκτους.
<milestone unit="section" n="14" /> ὀλίγοι δὴ τῶν  ἐπιμελῶν,  ἰδιωτικὰς ἑαυτοῖς ἀπογραφὰς ἢ
μνημονεύσαντες τῶν ὀνομάτων ἢ ἄλλως ἔχοντες
ἐξ ἀντιγράφων,  ἐναβρύνονται  σῳζομένῃ τῇ μνῄμῃ τῆς εὐγενείας: ὧν ἐτύγχανον οἱ προειρημένοι,  δεσπόσυνοι καλούμενοι διὰ τὴν πρὸς τὸ σωτήριον γένος  συνάφειαν ἀπό τε  Ναζάρων καὶ  Κωχαβα  κωμῶν Ἰουδαϊκῶν τῇ λοιπῇ γῇ  ἐπιφοιτήσαντες καὶ τὴν προκειμένην γενεαλογίαν ἔκ τε τῆς  Βίβλου τῶν ἡμερῶν, ἐς ὅσον  ἐξικνοῦντο,  ἐξηγησάμενοι.
<milestone unit="section" n="15" />εἴτ̓ οὖν οὕτως εἴτ̓ ἄλλως ἔχοι,  σαφεστέραν ἐξήγησιν οὐκ ἂν ἔχοι τις ἄλλος  ἐξευρεῖν, ὡς ἔγωγε νομίζω πᾶς τε ὃς  εὐγνώμων τυγχάνει, καὶ ἡμῖν αὕτη  μελέτω, εἰ καὶ  ἀμάρτυρός ἐστιν,
τῷ μὴ κρείττονα ἢ  ἀληθεστέραν ἔχειν εἰπεῖν:
τό γέ τοι εὐαγγέλιον πάντως  ἀληθεύει.</q><milestone unit="section" n="16" /> καὶ ἐπὶ τέλει δὲ τῆς αὐτῆς ἐπιστολῆς προστίθησι ταῦτα: <q direct="unspecified">Ματθὰν ὁ ἀπὸ Σολομῶνος ἐγέννησε τὸν
<pb id="v.1.p.64" /> Ἰακώβ. Ματθὰν ἀποθανόντος, Μελχὶ ὁ ἀπὸ
Ναθὰν ἐκ τῆς αὐτῆς γυναικὸς ἐγέννησε τὸν Ἡλί.  ὁμομήτριοι ἄρα ἀδελφοὶ Ἡλὶ καὶ Ἰακώβ. Ἡλὶ ἀτέκνου ἀποθανόντος ὁ Ἰακὼβ ἀνέστησεν αὐτῷ σπέρμα, γεννήσας τὸν Ἰωσήφ, κατὰ φύσιν μὲν ἑαυτῷ, κατὰ νόμον δὲ τῷ Ἡλί. οὕτως ἀμφοτέρων
ἦν υἱὸς ὁ Ἰωσήφ.</q><milestone unit="section" n="17" /> Τοσαῦτα ὁ Ἀφρικανός. καὶ δὴ τοῦ Ἰωσὴφ ὧδέ πως γενεαλογουμένου, δυνάμει καὶ ἡ Μαρία σὺν αὐτῷ  πέφηνεν ἐκ τῆς αὐτῆς οὖσα φυλῆς, εἴ
γε κατὰ τὸν Μωυσέως νόμον οὐκ ἐξῆν ἑτέραις
 <note place="unspecified" anchored="yes"><bibl default="NO">νυμ. 36, 8. 9</bibl></note>  ἐπιμίγνυσθαι  φυλαῖς: ἑνὶ γὰρ τῶν ἐκ τοῦ αὐτοῦ δήμου καὶ  πατριᾶς τῆς αὐτῆς  ζεύγνυσθαι πρὸς γάμον παρακελεύεται, ὡς ἂν μὴ  περιστρέφοιτο τοῦ γένους ὁ  κλῆρος ἀπὸ φυλῆς ἐπὶ  φυλήν. ὡδὶ μὲν οὖν καὶ ταῦτα ἐχέτω.
</p>
</div2>

<div2 type="chapter" n="8" org="uniform" sample="complete">

<p><milestone unit="section" n="1" />Ἀλλὰ γὰρ τοῦ Χριστοῦ  γεννηθέντος ταῖς προφητείαις ἀκολούθως ἐν Βηθλεὲμ τῆς Ἰουδαίας κατὰ τοὺς δεδηλωμένους χρόνους, Ἡρῴδης ἐπὶ
τῇ τῶν ἐξ ἀνατολῆς μάγων  ἀνερωτήσει ὅπῃ εἴη  διαπυνθανομένων ὁ  τεχθεὶς βασιλεὺς τῶν Ἰουδαίων, ἑορακέναι γὰρ αὐτοῦ τὸν ἀστέρα καὶ τῆς τοσῆσδε πορείας τοῦτ̓ αἴτιον αὐτοῖς γεγονέναι, οἷα θεῷ  προσκυνῆσαι τῷ  τεχθέντι διὰ σπουδῆς πεποιημένοις,
οὐ σμικρῶς ἐπὶ τῷ  πράγματι, ἅτε  κινδυνευούσης,
ὥς γε δὴ ᾤετο, αὐτῷ τῆς ἀρχῆς,  διακινηθείς, πυθόμενος τῶν παρὰ τῷ ἔθνει  νομοδιδασκάλων ποῦ τὸν Χριστὸν  γεννηθήσεσθαι  προσδοκῷεν,
 <note place="unspecified" anchored="yes"><bibl default="NO">μιξη. 5, 2</bibl></note> ὡς ἔγνω τὴν  Μιχαίου προφητείαν ἐν Βηθλεὲμ  προαναφωνοῦσαν, ἑνὶ προστάγματι τοὺς  ὑπομαζίους ἔν τε τῇ Βηθλεὲμ καὶ πᾶσι τοῖς  ὁρίοις αὐτῆς ἀπὸ  διετοῦς καὶ  κατωτέρω παῖδας, κατὰ
<pb id="v.1.p.66" /> τὸν  ἀπηκριβωμένον αὐτῷ χρόνον παρὰ τῶν μάγων,  ἀναιρεθῆναι προστάττει, πάντως που καὶ τὸν Ἰησοῦν, ὥς γε ἦν εἰκός, τῆς αὐτῆς τοῖς  ὁμήλιξι συναπολαῦσαι συμφορᾶς οἰόμενος.
<milestone unit="section" n="2" /> φθάνει γε μὴν τὴν ἐπιβουλὴν εἰς Αἴγυπτον  διακομισθεὶς ὁ παῖς,
δἰ ἐπιφανείας ἀγγέλου τὸ μέλλον  προμεμαθηκότων
 <note place="unspecified" anchored="yes"><bibl default="NO">Ματτ. 2, 1-7 φφ.</bibl></note> αὐτοῦ τῶν γονέων. ταῦτα μὲν οὖν καὶ ἡ ἱερὰ
τοῦ εὐαγγελίου διδάσκει γραφή:
<milestone unit="section" n="3" /> ἄξιον δ̓ ἐπὶ τούτοις συνιδεῖν τἀπίχειρα τῆς Ἡρῴδου κατὰ
τοῦ Χριστοῦ καὶ τῶν  ὁμηλίκων αὐτῷ τόλμης, ὡς
παραυτίκα, μηδὲ σμικρᾶς ἀναβολῆς γεγενημένης, ἡ θεία δίκη περιόντα ἔτ̓ αὐτὸν τῷ βίῳ μετελήλυθεν,
τὰ τῶν μετὰ τὴν ἐνθένδε ἀπαλλαγὴν
<milestone unit="section" n="4" />  διαδεξομένων αὐτὸν  ἐπιδεικνῦσα προοίμια. ὡς μὲν οὖν τὰς κατὰ τὴν βασιλείαν αὐτῷ  νομισθείσας εὐπραγίας ταῖς κατὰ τὸν οἶκον ἐπαλλήλοις  ἠμαύρωσεν συμφοραῖς, γυναικὸς καὶ τέκνων καὶ τῶν λοιπῶν
τῶν μάλιστα πρὸς γένους ἀναγκαιοτάτων τε καὶ φιλτάτων  μιαιφονίαις, οὐδὲ οἷόν τε νῦν καταλέγειν,  τραγικὴν ἅπασαν  δραματουργίαν ἐπισκιαζούσης τῆς περὶ τούτων ὑποθέσεως, ἣν εἰς πλάτος ἐν ταῖς
κατ̓ αὐτὸν ἱστορίαις ὁ Ἰώσηπος  διελήλυθεν: <milestone unit="section" n="5" />ὡς 
δ̓ ἅμα τῇ κατὰ τοῦ σωτῆρος ἡμῶν καὶ τῶν ἄλλων νηπίων  ἐπιβουλῇ θεήλατος αὐτὸν  καταλαβοῦσα  μάστιξ εἰς θάνατον  συνήλασεν, οὐ χεῖρον καὶ τῶν φωνῶν τοῦ συγγραφέως ἐπακοῦσαι, κατὰ λέξιν
ἐν  ἑπτακαιδεκάτῳ τῆς Ἰουδαϊκῆς Ἀρχαιολογίας τὴν καταστροφὴν τοῦ κατ̓ αὐτὸν βίου τοῦτον γράφοντος
 <note place="unspecified" anchored="yes"><bibl default="NO">Jοσεπη. α. ι. 17, 168-170</bibl></note> τὸν τρόπον: <q direct="unspecified">Ἡρῴδῃ δὲ μειζόνως ἡ νόσος  ἐνεπικραίνετο, δίκην ὧν παρηνόμησεν
<milestone unit="section" n="6" />  ἐκπρασσομένου τοῦ θεοῦ. πῦρ μὲν γὰρ  μαλακὸν ἦν, οὐχ ὧδε πολλὴν  ἀποσημαῖνον τοῖς  ἐπαφωμένοις τὴν  φλόγωσιν, ὅσην
<pb id="v.1.p.68" /> τοῖς ἐντὸς  προσετίθει τὴν  κάκωσιν,  ἐπιθυμία δὲ δεινὴ τοῦ  δέξασθαί τι, οὐδὲ ἦν μὴ οὐχ  ὑπουργεῖν, καὶ  ἕλκωσις τῶν τε ἐντέρων καὶ μάλιστα τοῦ κόλου δειναὶ ἀλγηδόνες καὶ  φλέγμα  ὑγρὸν περὶ τοὺς πόδας καὶ  διαυγές:
<milestone unit="section" n="7" />  παραπλησία δὲ καὶ περὶ 
τὸ  ἦτρον  κάκωσις ἦν, ναὶ μὴν καὶ τοῦ αἰδοίου  σῆψις,  σκώληκας  ἐμποιοῦσα,  πνεύματός τε  ὀρθία  ἔντασις, καὶ αὐτὴ λίαν  ἀηδὴς  ἀχθηδόνι τε τῆς  ἀποφορᾶς καὶ τῷ  πυκνῷ τοῦ  ἄσθματος, ἐσπασμένος τε περὶ πᾶν ἦν μέρος,  ἰσχὺν οὐχ  ὑπομενητὴν προστιθέμενος.
<milestone unit="section" n="8" /> ἐλέγετο γοῦν ὑπὸ τῶν  θειαζόντων καὶ οἷς ταῦτα 
προαποφθέγγεσθαι σοφία πρόκειται, ποινὴν τοῦ πολλοῦ καὶ δυσσεβοῦς ταύτην ὁ θεὸς  εἰσπράττεσθαι παρὰ τοῦ βασιλέως.</q> Ταῦτα μὲν ἐν τῇ δηλωθείσῃ γραφῇ  παρασημαίνεται
ὁ προειρημένος:
<milestone unit="section" n="9" /> καὶ ἐν τῇ δευτέρᾳ 
δὲ τῶν Ἱστοριῶν τὰ παραπλήσια περὶ τοῦ αὐτοῦ παραδίδωσιν, ὧδέ πως γράφων:
 <note place="unspecified" anchored="yes"><bibl default="NO">β. ι. 1, 656-660</bibl></note> <q direct="unspecified">Ἔνθεν αὐτοῦ τὸ σῶμα πᾶν ἡ νόσος  διαλαβοῦσα  ποικίλοις πάθεσιν  ἐμέριζεν.  πυρετὸς μὲν γὰρ ἦν  χλιαρός,  κνησμὸς δ̓ ἀφόρητος τῆς ἐπιφανείας ὅλης καὶ κόλου συνεχεῖς ἀλγηδόνες περί τε τοὺς πόδας ὡς  ὑδρωπιῶντος  οἰδήματα τοῦ τε  ἤτρου  φλεγμονὴ καὶ δἰ αἰδοίου  σηπεδὼν  σκώληκα  γεννῶσα, πρὸς τούτοις  ὀρθόπνοια καὶ  δύσπνοια καὶ  σπασμοὶ πάντων τῶν μελῶν,
<milestone unit="section" n="10" /> ὥστε τοὺς  ἐπιθειάζοντας ποινὴν εἶναι τὰ  νοσήματα λέγειν.
ὁ δὲ παλαίων τοσούτοις πάθεσιν ὅμως τοῦ ζῆν  ἀντείχετο, σωτηρίαν τε ἤλπιζεν, καὶ θεραπείας ἐπενόει.  διαβὰς γοῦν τὸν Ἰορδάνην τοῖς κατὰ  Καλλιρόην  θερμοῖς ἐχρῆτο: ταῦτα δὲ ἔξεισιν μὲν εἰς τὴν  Ἀσφαλτῖτιν  λίμνην, ὑπὸ  γλυκύτητος
<pb id="v.1.p.70" />
δέ ἐστι καὶ  πότιμα.
<milestone unit="section" n="11" /> δόξαν ἐνταῦθα τοῖς  ἰατροῖς ἐλαίῳ  θερμῷ πᾶν  ἀναθάλψαι τὸ σῶμα  χαλασθὲν εἰς ἐλαίου πλήρη  πύελον,  ἐκλύει καὶ τοὺς ὀφθαλμοὺς
ὡς  ἐκλυθεὶς  ἀνέστρεψεν. θορύβου δὲ τῶν  θεραπόντων γενομένου, πρὸς μὲν τὴν  πληγὴν  ἀνήνεγκεν, εἰς δὲ τὸ λοιπὸν ἀπογνοὺς τὴν σωτηρίαν, τοῖς τε στρατιώταις ἀνὰ  δραχμὰς πεντήκοντα ἐκέλευσεν  διανεῖμαι καὶ πολλὰ χρήματα τοῖς  ἡγεμόσι καὶ τοῖς φίλοις.
<milestone unit="section" n="12" /> αὐτὸς δ̓  ὑποστρέφων εἰς  Ἱεριχοῦντα 
παραγίνεται,  μελαγχολῶν ἤδη καὶ μόνον οὐκ ἀπειλῶν αὐτῷ τι τῷ θανάτῳ:  προέκοψεν δ̓ εἰς ἐπιβουλὴν ἀθεμίτου πράξεως. τοὺς γὰρ ἀφ̓ ἑκάστης κώμης ἐπισήμους ἄνδρας ἐξ ὅλης Ἰουδαίας συναγαγὼν εἰς τὸν καλούμενον  ἱππόδρομον ἐκέλευσεν
συγκλεῖσαι,
<milestone unit="section" n="13" />  προσκαλεσάμενος δὲ  Σαλώμην τὴν  ἀδελφὴν καὶ τὸν ἄνδρα ταύτης  Ἀλεξᾶν
῾οἶδἀ ἔφη ῾Ἰουδαίους τὸν  ἐμὸν  ἑορτάσοντας θάνατον, δύναμαι δὲ  πενθεῖσθαι δἰ ἑτέρων καὶ λαμπρὸν ἐπιτάφιον σχεῖν, ἂν ὑμεῖς  θελήσητε ταῖς  ἐμαῖς ἐντολαῖς  ὑπουργῆσαι. τούσδε τοὺς  φρουρουμένους ἄνδρας, ἐπειδὰν  ἐκπνεύσω, τάχιστα  κτείνατε  περιστήσαντες τοὺς στρατιώτας, ἵνα πᾶσα  Ἰουδαία καὶ πᾶς οἶκος καὶ ἄκων ἐπ̓ ἐμοὶ
 <note place="unspecified" anchored="yes"><bibl default="NO">Jοσεπη. β. ι. 1, 662</bibl></note>  δακρύσῃ.᾿</q><milestone unit="section" n="14" /> καὶ μετὰ βραχέα φησίν <q direct="unspecified">αὖθις 
δέ, καὶ γὰρ ἐνδείᾳ τροφῆς καὶ  βηχὶ  σπασμώδει
διετείνετο, τῶν ἀλγηδόνων  ἡσθεὶς φθάσαι τὴν  εἱμαρμένην ἐπεβάλλετο: λαβὼν δὲ  μῆλον,  ᾔτησε καὶ  μαχαίριον:  εἰώθει γὰρ ἀποτέμνων ἐσθίειν: ἔπειτα  περιαθρήσας μή τις ὁ  κωλύσων αὐτὸν εἴη,  ἐπῆρεν τὴν δεξιὰν ὡς  πλήξων ἑαυτόν.</q><milestone unit="section" n="15" />  <note place="unspecified" anchored="yes"><bibl default="NO">Jοσεπη. α. ι. 17, 187. 191</bibl></note> ἐπὶ δὲ τούτοις ὁ αὐτὸς ἱστορεῖ συγγραφεὺς ἕτερον αὐτοῦ γνήσιον παῖδα πρὸ τῆς ἐσχάτης
<pb id="v.1.p.72" />
 <note place="unspecified" anchored="yes"><bibl default="NO">β. ι. 1, 664. 665</bibl></note> τοῦ βίου τελευτῆς, τρίτον ἐπὶ δυσὶν ἤδη  προανῃρημένοις,
δἰ  ἐπιτάξεως  ἀνελόντα, παραχρῆμα τὴν ζωὴν οὐ μετὰ  σμικρῶν ἀλγηδόνων  ἀπορρῆξαι.
<milestone unit="section" n="16" /> καὶ τοιοῦτο μὲν τὸ πέρας τῆς Ἡρῴδου γέγονεν τελευτῆς, ποινὴν δικαίαν ἐκτίσαντος ὧν ἀμφὶ τὴν Βηθλεὲμ ἀνεῖλεν παίδων τῆς τοῦ σωτῆρος
 <note place="unspecified" anchored="yes"><bibl default="NO">ματτ. 2, 19. 20</bibl></note> ἡμῶν ἐπιβουλῆς ἕνεκα: μεθ̓ ἣν ἄγγελος ὄναρ ἐπιστὰς
ἐν Αἰγύπτῳ  διατρίβοντι τῷ Ἰωσὴφ  ἀπᾶραι ἅμα τῷ παιδὶ καὶ τῇ τούτου μητρὶ ἐπὶ τὴν Ἰουδαίαν παρακελεύεται,  τεθνηκέναι δηλῶν τοὺς  ἀναζητοῦντας τὴν ψυχὴν τοῦ  παιδίου. τούτοις δ̓ ὁ
 <note place="unspecified" anchored="yes"><bibl default="NO">ματτ. 2, 22</bibl></note> εὐαγγελιστὴς ἐπιφέρει λέγων <q direct="unspecified">ἀκούσας δὲ ὅτι  Ἀρχέλαος βασιλεύει ἀντὶ Ἡρῴδου τοῦ πατρὸς αὐτοῦ  ἐφοβήθη ἐκεῖ ἀπελθεῖν:  χρηματισθεὶς δὲ
κατ̓ ὄναρ ἀνεχώρησεν εἰς τὰ μέρη
 τῆς Γαλιλαίας.</q> </p>
</div2>

<div2 type="chapter" n="9" org="uniform" sample="complete">

<p><milestone unit="section" n="1" />Τῇ δ̓ ἐπὶ τὴν ἀρχὴν μετὰ τὸν Ἡρῴδην τοῦ  Ἀρχελάου  καταστάσει συνᾴδει καὶ ὁ προειρημένος  ἱστορικός, τόν τε τρόπον ἀναγράφων, καθ̓ ὃν ἐκ διαθηκῶν Ἡρῴδου τοῦ πατρὸς ἐπικρίσεώς τε Καίσαρος Αὐγούστου τὴν κατὰ Ἰουδαίων βασιλείαν διεδέξατο, καὶ ὡς τῆς ἀρχῆς μετὰ δεκαέτη χρόνον
 <note place="unspecified" anchored="yes"><bibl default="NO">λυκε 3, 1</bibl></note>  ἀποπεσόντος οἱ ἀδελφοὶ Φίλιππός τε καὶ ὁ νέος Ἡρῴδης ἅμα  Λυσανίᾳ τὰς ἑαυτῶν διεῖπον τετραρχίας.
 <milestone unit="section" n="2" /><note place="unspecified" anchored="yes"><bibl default="NO">Jοσεπη. α. ι. 18, 32. 33. 35. 89</bibl></note> Ὁ δ̓ αὐτὸς ἐν ὀκτωκαιδεκάτῳ τῆς Ἀρχαιολογίας κατὰ τὸ δωδέκατον ἔτος τῆς Τιβερίου βασιλείας ῾τοῦτον γὰρ τὴν καθ̓ ὅλων ἀρχὴν διαδέξασθαι ἑπτὰ ἐπὶ πεντήκοντα ἔτεσιν τὴν
ἡγεμονίαν  ἐπικρατήσαντος Αὐγούστοὐ Πόντιον Πιλᾶτον τὴν Ἰουδαίαν ἐπιτραπῆναι δηλοῖ, ἐνταῦθα
δὲ ἐφ̓ ὅλοις ἔτεσιν δέκα σχεδὸν εἰς αὐτὴν παραμεῖναι
τὴν Τιβερίου τελευτήν.
<milestone unit="section" n="3" /> οὐκοῦν σαφῶς 
<pb id="v.1.p.74" /> ἀπελήλεγκται τὸ  πλάσμα τῶν κατὰ τοῦ σωτῆρος ἡμῶν ὑπομνήματα χθὲς καὶ πρῴην  διαδεδωκότων,
ἐν οἷς πρῶτος αὐτὸς ὁ τῆς  παρασημειώσεως χρόνος τῶν  πεπλακότων  ἀπελέγχει τὸ ψεῦδος.
<milestone unit="section" n="4" /> ἐπὶ τῆς τετάρτης δ̓ οὖν  ὑπατείας Τιβερίου, ἣ γέγονεν ἔτους  ἑβδόμου τῆς βασιλείας αὐτοῦ, τὰ περὶ τὸ σωτήριον πάθος αὐτοῖς  τολμηθέντα περιέχει,
καθ̓ ὃν δείκνυται χρόνον μηδ̓ ἐπιστάς πω τῇ Ἰουδαίᾳ Πιλᾶτος, εἴ γε τῷ Ἰωσήπῳ μάρτυρι χρήσασθαι δέον, σαφῶς οὕτως  σημαίνοντι κατὰ τὴν  δηλωθεῖσαν αὐτοῦ γραφὴν ὅτι δὴ δωδεκάτῳ ἐνιαυτῷ τῆς Τιβερίου βασιλείας ἐπίτροπος τῆς Ἰουδαίας ὑπὸ Τιβερίου καθίσταται Πιλᾶτος.
</p>
</div2>

<div2 type="chapter" n="10" org="uniform" sample="complete">

<p><milestone unit="section" n="1" /> <note n="Luke 3, 1" place="unspecified" anchored="yes" /> Ἐπὶ τούτων δὴ οὖν, κατὰ τὸν εὐαγγελιστὴν ἔτος  πεντεκαιδέκατον Τιβερίου Καίσαρος ἄγοντος τέταρτον δὲ τῆς ἡγεμονίας Ποντίου Πιλάτου, τῆς
τε λοιπῆς Ἰουδαίας  τετραρχούντων Ἡρῴδου καὶ Λυσανίου καὶ Φιλίππου, ὁ σωτὴρ καὶ κύριος
 <note place="unspecified" anchored="yes"><bibl default="NO">λυκε 3, 23</bibl></note> ἡμῶν Ἰησοῦς ὁ Χριστὸς τοῦ θεοῦ, ἀρχόμενος
ὡς εἰ ἐτῶν τριάκοντα, ἐπὶ τὸ Ἰωάννου βάπτισμα παραγίνεται,  καταρχήν τε ποιεῖται τηνικαῦτα τοῦ κατὰ τὸ εὐαγγέλιον κηρύγματος.
 <milestone unit="section" n="2" /><note place="unspecified" anchored="yes"><bibl default="NO">λυκε, 3, 2</bibl></note>  Φησὶν δὲ αὐτὸν ἡ θεία γραφὴ τὸν πάντα τῆς
διδασκαλίας διατελέσαι χρόνον ἐπὶ ἀρχιερέως Ἄννα καὶ Καϊάφα, δηλοῦσα ὅτι δὴ ἐν τοῖς μεταξὺ
<pb id="v.1.p.76" />
τῆς τούτων ἔτεσιν λειτουργίας ὁ πᾶς τῆς διδασκαλίας αὐτῷ συνεπεράνθη χρόνος.  ἀρξαμένου μὲν οὖν κατὰ τὴν τοῦ Ἄννα ἀρχιερωσύνην, μέχρι δὲ τῆς ἀρχῆς τοῦ Καϊάφα παραμείναντος
οὐδ̓ ὅλος ὁ μεταξὺ τετραέτης παρίσταται χρόνος.
<milestone unit="section" n="3" /> τῶν γάρ τοι κατὰ τὸν νόμον ἤδη πως  καθαιρουμένων
ἐξ ἐκείνου θεσμῶν, λέλυτο μὲν ᾧ διὰ βίου καὶ ἐκ προγόνων διαδοχῆς τὰ τῆς τοῦ θεοῦ θεραπείας προσήκοντα ἦν, ὑπὸ δὲ τῶν Ῥωμαϊκῶν ἡγεμόνων ἄλλοτε ἄλλοι τὴν ἀρχιερωσύνην  ἐπιτρεπόμενοι,
οὐ  πλεῖον ἔτους ἑνὸς ἐπὶ ταύτης διετέλουν.
<milestone unit="section" n="4" /> ἱστορεῖ δ̓ οὖν ὁ Ἰώσηπος τέσσαρας κατὰ διαδοχὴν ἐπὶ Καϊάφαν ἀρχιερεῖς μετὰ τὸν  Ἄνναν  διαγενέσθαι, κατὰ τὴν αὐτὴν τῆς Ἀρχαιολογίας
 <note place="unspecified" anchored="yes"><bibl default="NO">Jοσεπη. α. ι. 18, 34. 35</bibl></note> γραφὴν ὧδέ πως λέγων <q direct="unspecified">Οὐαλέριος  Γρᾶτος, παύσας  ἱερᾶσθαι  Ἄνανον,  Ἰσμάηλον ἀρχιερέα ἀποφαίνει τὸν τοῦ  Φαβι, καὶ τοῦτον
δὲ μετ̓ οὐ πολὺ  μεταστήσας,  Ἐλεάζαρον τὸν  Ἀνάνου τοῦ ἀρχιερέως υἱὸν ἀποδείκνυσιν
<milestone unit="section" n="5" /> ἀρχιερέα. ἐνιαυτοῦ δὲ διαγενομένου καὶ τόνδε παύσας, Σίμωνι τῷ  Καμίθου τὴν ἀρχιερωσύνην παραδίδωσιν. οὐ πλέον δὲ καὶ τῷδε ἐνιαυτοῦ
τὴν τιμὴν  ἔχοντι  διεγένετο χρόνος, καὶ Ἰώσηπος,
ὁ καὶ  Καϊάφας, διάδοχος ἦν αὐτῷ.</q><milestone unit="section" n="6" /> οὐκοῦν 
ὁ  σύμπας οὐδ̓ ὅλος τετραέτης ἀποδείκνυται τῆς τοῦ σωτῆρος ἡμῶν διδασκαλίας χρόνος, τεσσάρων ἐπὶ  τέσσαρσιν ἔτεσιν ἀρχιερέων ἀπὸ
τοῦ Ἄννα καὶ ἐπὶ τὴν τοῦ Καϊάφα κατάστασιν  ἐνιαύσιον λειτουργίαν  ἐκτετελεκότων. τόν
 <note place="unspecified" anchored="yes"><bibl default="NO">ματτ. 26, 3. 51</bibl></note> γέ τοι Καϊάφαν ἀρχιερέα εἰκότως τοῦ ἐνιαυτοῦ,
 <note place="unspecified" anchored="yes"><bibl default="NO">Jοην 11, 49</bibl></note> καθ̓ ὃν τὰ τοῦ σωτηρίου πάθους  ἐπετελεῖτο, ἡ
 <note place="unspecified" anchored="yes"><bibl default="NO">Jοην 18, 13. 24. 28</bibl></note> τοῦ εὐαγγελίου  παρεσημήνατο γραφή, ἐξ ἧς καὶ
<pb id="v.1.p.78" /> αὐτῆς οὐκ  ἀπᾴδων τῆς  προκειμένης ἐπιτηρήσεως
ὁ τῆς τοῦ Χριστοῦ διδασκαλίας ἀποδείκνυται
 <note place="unspecified" anchored="yes"><bibl default="NO">ματτ. 10, 1 φφ.</bibl></note> χρόνος.
<milestone unit="section" n="7" /> ἀλλὰ γὰρ ὁ σωτὴρ καὶ κύριος ἡμῶν
 <note place="unspecified" anchored="yes"><bibl default="NO">μαρκ 3, 14 φφ.</bibl></note> οὐ μετὰ πλεῖστον τῆς  καταρχῆς τοῦ κηρύγματος
 <note place="unspecified" anchored="yes"><bibl default="NO">λυκε 6, 13. 9, 1 φφ.</bibl></note> τοὺς δώδεκα ἀποστόλους ἀνακαλεῖται, οὓς καὶ μόνους τῶν λοιπῶν αὐτοῦ μαθητῶν κατά τι γέρας ἐξαίρετον ἀποστόλους ὠνόμασεν, καὶ αὖθις  ἀναδείκνυσιν
 <note place="unspecified" anchored="yes"><bibl default="NO">λυκε 10, 1</bibl></note> ἑτέρους ἑβδομήκοντα, οὓς καὶ αὐτοὺς
ἀπέστειλεν ἀνὰ δύο δύο πρὸ προσώπου αὐτοῦ εἰς πάντα τόπον καὶ πόλιν οὗ ἤμελλεν αὐτὸς ἔρχεσθαι.
</p>
</div2>

<div2 type="chapter" n="11" org="uniform" sample="complete">

<p><milestone unit="section" n="1" /> <note n="Matt. 14, 1-12" place="unspecified" anchored="yes" /> Οὐκ εἰς μακρὸν δὲ τοῦ βαπτιστοῦ Ἰωάννου
 <note place="unspecified" anchored="yes"><bibl default="NO">μαρκ 6, 14-29</bibl></note> ὑπὸ τοῦ νέου Ἡρῴδου τὴν κεφαλὴν ἀποτμηθέντος
 <note place="unspecified" anchored="yes"><bibl default="NO">λυκε 3, 19. 20. 9, 7-9</bibl></note> μνημονεύει μὲν καὶ ἡ θεία τῶν εὐαγγελίων γραφή,  συνιστορεῖ γε μὴν καὶ ὁ Ἰώσηπος, ὀνομαστὶ τῆς
 <note place="unspecified" anchored="yes"><bibl default="NO">Jοσεπη. α. ι. 18, 109-114</bibl></note> τε Ἡρῳδιάος μνήμην πεποιημένος καὶ ὡς ἀδελφοῦ γυναῖκα οὖσαν αὐτὴν  ἠγάγετο πρὸς γάμον Ἡρῴδης,  ἀθετήσας μὲν τὴν προτέραν αὐτῷ κατὰ νόμους  γεγαμημένην ῾Ἀρέτα δὲ ἦν αὕτη τοῦ  Πετραίων βασιλέως θυγάτηῤ, τὴν δὲ Ἡρῳδιάδα ζῶντος  διαστήσας τοῦ ἀνδρός: <milestone unit="section" n="2" />δἰ ἣν καὶ τὸν Ἰωάννην ἀνελὼν πόλεμον αἴρεται πρὸς τὸν  Ἀρέταν, ὡς
ἂν  ἠτιμασμένης αὐτῷ τῆς  θυγατρός, ἐν ᾧ πολέμῳ  μάχης γενομένης πάντα φησὶν τὸν Ἡρῴδου στρατὸν διαφθαρῆναι καὶ ταῦτα  πεπονθέναι τῆς
ἐπιβουλῆς
<milestone unit="section" n="3" /> ἕνεκεν τῆς κατὰ τοῦ Ἰωάννου γεγενημένης.
 <note place="unspecified" anchored="yes"><bibl default="NO">Jοσεπη. α. ι. 18, 117. 18, 240-255</bibl></note> ὁ δ̓ αὐτὸς Ἰώσηπος ἐν τοῖς μάλιστα δικαιότατον καὶ  βαπτιστὴν ὁμολογῶν γεγονέναι τὸν Ἰωάννην, τοῖς περὶ αὐτοῦ κατὰ τὴν τῶν εὐαγγελίων γραφὴν  ἀναγεγραμμένοις  συμμαρτυρεῖ, ἱστορεῖ δὲ καὶ τὸν Ἡρῴδην τῆς βασιλείας  ἀποπεπτωκέναι διὰ τὴν αὐτὴν Ἡρῳδιάδα, μεθ̓ ἧς αὐτὸν καὶ εἰς τὴν ὑπερορίαν  ἀπεληλάσθαι,
<milestone unit="section" n="4" />  Βίενναν
<pb id="v.1.p.80" /> τῆς Γαλλίας πόλιν οἰκεῖν  καταδικασθέντα. καὶ ταῦτά γε αὐτῷ ἐν ὀκτωκαιδεκάτῳ τῆς Ἀρχαιολογίας δεδήλωται, ἔνθα συλλαβαῖς αὐταῖς περὶ τοῦ Ἰωάννου ταῦτα γράφει
 <q direct="unspecified">Τισὶ δὲ τῶν Ἰουδαίων ἐδόκει  ὀλωλέναι τὸν
 <note place="unspecified" anchored="yes"><bibl default="NO">Jοσεπη. α. ι. 18, 116-119</bibl></note> Ἡρῴδου στρατὸν ὑπὸ τοῦ θεοῦ, καὶ μάλα δικαίως  τιννυμένου κατὰ ποινὴν Ἰωάννου τοῦ καλουμένου βαπτιστοῦ.
<milestone unit="section" n="5" /> κτείνει γὰρ τοῦτον Ἡρῴδης, ἀγαθὸν ἄνδρα καὶ τοῖς Ἰουδαίοις  κελεύοντα ἀρετὴν  ἐπασκοῦσιν καὶ τὰ πρὸς ἀλλήλους δικαιοσύνῃ καὶ
πρὸς τὸν θεὸν εὐσεβείᾳ  χρωμένους  βαπτισμῷ  συνιέναι: οὕτω γὰρ δὴ καὶ τὴν  βάπτισιν  ἀποδεκτὴν αὐτῷ  φανεῖσθαι, μὴ ἐπί τινων  ἁμαρτάδων  παραιτήσει χρωμένων, ἀλλ̓ ἐφ̓  ἁγνείᾳ τοῦ σώματος, ἅτε δὴ καὶ τῆς ψυχῆς δικαιοσύνῃ  προεκκεκαθαρμένης.
<milestone unit="section" n="6" />καὶ τῶν ἄλλων συστρεφομένων ῾καὶ γὰρ  ἤρθησαν ἐπὶ πλεῖστον τῇ ἀκροάσει τῶν λόγων̓,  δείσας Ἡρῴδης τὸ ἐπὶ  τοσόνδε πιθανὸν αὐτοῦ τοῖς ἀνθρώποις, μὴ ἐπὶ ἀποστάσει τινὶ  φέροι ῾πάντα γὰρ  ἐοίκεσαν  συμβουλῇ τῇ ἐκείνου πράξοντες᾿, πολὺ κρεῖττον ἡγεῖται, πρίν τι νεώτερον ὑπ̓ αὐτοῦ γενέσθαι, προλαβὼν  ἀναιρεῖν, ἢ μεταβολῆς γενομένης εἰς πράγματα  ἐμπεσὼν μετανοεῖν. καὶ
ὁ μὲν  ὑποψίᾳ τῇ Ἡρῴδου δέσμιος εἰς τὸν  Μαχαιροῦντα  πεμφθείς, τὸ προειρημένον φρούριον, ταύτῃ κτίννυται.</q><milestone unit="section" n="7" /> Ταῦτα περὶ τοῦ Ἰωάννου διελθών, καὶ τοῦ
<pb id="v.1.p.82" /> σωτῆρος ἡμῶν κατὰ τὴν αὐτὴν τοῦ συγγράμματος ἱστορίαν ὧδέ πως μέμνηται
 <note place="unspecified" anchored="yes"><bibl default="NO">Jοσεπη. α. ι. 18, 63. 64</bibl></note> <q direct="unspecified">Γίνεται δὲ κατὰ τοῦτον τὸν χρόνον Ἰησοῦς,  σοφὸς ἀνήρ, εἴ γε ἄνδρα αὐτὸν λέγειν  χρή. ἦν γὰρ παραδόξων ἔργων ποιητής, διδάσκαλος ἀνθρώπων
τῶν ἡδονῇ τἀληθῆ δεχομένων, καὶ πολλοὺς μὲν τῶν Ἰουδαίων, πολλοὺς δὲ καὶ ἀπὸ τοῦ  Ἑλληνικοῦ ἐπηγάγετο. <milestone unit="section" n="8" />ὁ Χριστὸς οὗτος ἦν, καὶ αὐτὸν  ἐνδείξει τῶν πρώτων ἀνδρῶν παῤ ἡμῖν  σταυρῷ  ἐπιτετιμηκότος Πιλάτου, οὐκ ἐπαύσαντο
οἱ τὸ πρῶτον ἀγαπήσαντες: ἐφάνη γὰρ αὐτοῖς τρίτην ἔχων ἡμέραν πάλιν ζῶν, τῶν θείων προφητῶν ταῦτά τε καὶ ἄλλα μυρία περὶ αὐτοῦ θαυμάσια εἰρηκότων. εἰς ἔτι τε νῦν τῶν Χριστιανῶν ἀπὸ τοῦδε ὠνομασμένων οὐκ  ἐπέλιπε τὸ φῦλον.</q><milestone unit="section" n="9" /> Ταῦτα τοῦ ἐξ αὐτῶν Ἑβραίων συγγραφέως ἀνέκαθεν τῇ ἑαυτοῦ γραφῇ περί τε τοῦ βαπτιστοῦ Ἰωάννου καὶ τοῦ σωτῆρος ἡμῶν  παραδεδωκότος, τίς ἂν ἔτι  λείποιτο  ἀποφυγὴ τοῦ μὴ  ἀναισχύντους  ἀπελέγχεσθαι τοὺς τὰ κατ̓ αὐτῶν  πλασαμένους ὑπομνήματα; ἀλλὰ ταῦτα μὲν ἐχέτω ταύτῃ.
</p>
</div2>

<div2 type="chapter" n="12" org="uniform" sample="complete">

<p><milestone unit="section" n="1" />Τῶν γε μὴν τοῦ σωτῆρος ἀποστόλων παντί 
τῳ  σαφὴς ἐκ τῶν εὐαγγελίων ἡ πρόσρησις: τῶν δὲ ἑβδομήκοντα μαθητῶν κατάλογος μὲν οὐδεὶς οὐδαμῇ φέρεται,  λέγεταί γε μὴν εἷς αὐτῶν Βαρναβᾶς γεγονέναι, οὗ διαφόρως μὲν καὶ αἱ Πράξεις τῶν ἀποστόλων ἐμνημόνευσαν, οὐχ ἥκιστα δὲ καὶ
 <note place="unspecified" anchored="yes"><bibl default="NO">γαλ. 2, 1. 9. 13</bibl></note> Παῦλος  Γαλάταις γράφων. τούτων δ̓ εἶναί φασι
 <note place="unspecified" anchored="yes"><bibl default="NO">1 ξορ. 1, 1</bibl></note> καὶ  Σωσθένην τὸν ἅμα Παύλῳ Κορινθίοις  ἐπιστείλαντα:
<milestone unit="section" n="2" />ἡ δ̓ ἱστορία παρὰ Κλήμεντι κατὰ τὴν πέμπτην τῶν Ὑποτυπώσεων: ἐν ᾗ καὶ  Κηφᾶν,
 <note place="unspecified" anchored="yes"><bibl default="NO">γαλ. 2, 11</bibl></note> περὶ οὗ φησιν ὁ Παῦλος <q direct="unspecified">ὅτε δὲ ἦλθεν  Κηφᾶς
<pb id="v.1.p.84" /> εἰς Ἀντιόχειαν, κατὰ πρόσωπον αὐτῷ  ἀντέστην,</q> ἕνα φησὶ γεγονέναι τῶν ἑβδομήκοντα μαθητῶν,
<milestone unit="section" n="3" /> ὁμώνυμον Πέτρῳ τυγχάνοντα τῷ ἀποστόλῳ. καὶ
 <note place="unspecified" anchored="yes"><bibl default="NO">αξτς 1, 23-26</bibl></note> Ματθίαν δὲ τὸν ἀντὶ Ἰούδα τοῖς ἀποστόλοις  συγκαταλεγέντα τόν τε σὺν αὐτῷ τῇ  ὁμοίᾳ ψήφῳ τιμηθέντα τῆς αὐτῆς τῶν ἑβδομήκοντα κλήσεως  ἠξιῶσθαι κατέχει λόγος. καὶ Θαδδαῖον δὲ ἕνα
τῶν αὐτῶν εἶναί φασι, περὶ οὗ καὶ ἱστορίαν ἐλθοῦσαν εἰς ἡμᾶς αὐτίκα μάλα ἐκθήσομαι. <milestone unit="section" n="4" />καὶ
τῶν ἑβδομήκοντα δὲ πλείους τοῦ σωτῆρος πεφηνέναι μαθητὰς εὕροις ἂν  ἐπιτηρήσας, μάρτυρι
 <note place="unspecified" anchored="yes"><bibl default="NO">1 ξορ. 15, 5-7</bibl></note> χρώμενος τῷ Παύλῳ, μετὰ τὴν ἐκ νεκρῶν  ἔγερσιν ὦφθαι αὐτὸν φήσαντι πρῶτον μὲν  Κηφᾷ, ἔπειτα τοῖς δώδεκα, καὶ μετὰ τούτους  ἐπάνω  πεντακοσίοις ἀδελφοῖς  ἐφάπαξ, ὧν τινὰς μὲν ἔφασκεν κεκοιμῆσθαι, τοὺς πλείους δ̓ ἔτι τῷ βίῳ, καθ̓
ὃν καιρὸν αὐτῷ ταῦτα συνετάττετο, περιμένειν:
<milestone unit="section" n="5" /> ἔπειτα δ̓ ὦφθαι αὐτὸν Ἰακώβῳ φησίν: εἷς δὲ καὶ οὗτος τῶν φερομένων τοῦ σωτῆρος ἀδελφῶν
ἦν: εἶθ̓ ὡς παρὰ τούτους κατὰ  μίμησιν τῶν δώδεκα πλείστων ὅσων ὑπαρξάντων ἀποστόλων, οἷος καὶ αὐτὸς ὁ Παῦλος ἦν, προστίθησι λέγων
 <q direct="unspecified">ἔπειτα ὤφθη τοῖς ἀποστόλοις πᾶσιν.</q> ταῦτα μὲν οὖν περὶ τῶνδε.
</p>
</div2>

<div2 type="chapter" n="13" org="uniform" sample="complete">

<p><milestone unit="section" n="1" />Τῆς δὲ περὶ τὸν Θαδδαῖον ἱστορίας τοιοῦτος γέγονεν ὁ τρόπος. ἡ τοῦ κυρίου καὶ σωτῆρος ἡμῶν Ἰησοῦ Χριστοῦ θειότης, εἰς πάντας ἀνθρώπους
τῆς  παραδοξοποιοῦ δυνάμεως ἕνεκεν  βοωμένη, μυρίους ὅσους καὶ τῶν ἐπ̓ ἀλλοδαπῆς πορρωτάτω ὄντων τῆς Ἰουδαίας νόσων καὶ παντοίων παθῶν  ἐλπίδι θεραπείας
<milestone unit="section" n="2" />  ἐπήγετο. ταύτῃ τοι βασιλεὺς Ἄβγαρος, τῶν ὑπὲρ  Εὐφράτην ἐθνῶν  ἐπισημότατα
<pb id="v.1.p.86" />  δυναστεύων, πάθει τὸ σῶμα δεινῷ καὶ
οὐ  θεραπευτῷ ὅσον ἐπ̓ ἀνθρωπείᾳ δυνάμει  καταφθειρόμενος,
ὡς καὶ τοὔνομα τοῦ Ἰησοῦ πολὺ καὶ τὰς δυνάμεις συμφώνως πρὸς ἁπάντων  μαρτυρουμένας ἐπύθετο,  ἱκέτης αὐτοῦ πέμψας δἰ  ἐπιστοληφόρου γίνεται, τῆς νόσου τυχεῖν ἀπαλλαγῆς ἀξιῶν. <milestone unit="section" n="3" />ὁ δὲ μὴ τότε  καλοῦντι  ὑπακούσας, ἐπιστολῆς γοῦν αὐτὸν ἰδίας  καταξιοῖ, ἕνα τῶν αὐτοῦ μαθητῶν  ἀποστέλλειν ἐπὶ θεραπείᾳ τῆς νόσου ὁμοῦ τε αὐτοῦ σωτηρίᾳ καὶ τῶν προσηκόντων ἁπάντων ὑπισχνούμενος.
<milestone unit="section" n="4" /> οὐκ εἰς μακρὸν δὲ ἄρα αὐτῷ ἐπληροῦτο τὰ τῆς ἐπαγγελίας. μετὰ γοῦν
τὴν ἐκ νεκρῶν ἀνάστασιν αὐτοῦ καὶ τὴν εἰς οὐρανοὺς  ἄνοδον Θωμᾶς, τῶν ἀποστόλων εἷς τῶν δώδεκα, Θαδδαῖον, ἐν ἀριθμῷ καὶ αὐτὸν τῶν ἑβδομήκοντα τοῦ Χριστοῦ μαθητῶν  κατειλεγμένον, κινήσει θειοτέρᾳ ἐπὶ τὰ Ἔδεσσα κήρυκα καὶ εὐαγγελιστὴν
τῆς περὶ τοῦ Χριστοῦ διδασκαλίας ἐκπέμπει, πάντα τε δἰ αὐτοῦ τὰ τῆς τοῦ σωτῆρος ἡμῶν τέλος ἐλάμβανεν ἐπαγγελίας.
<milestone unit="section" n="5" /> ἔχεις καὶ τούτων ἀνάγραπτον τὴν μαρτυρίαν, ἐκ τῶν κατὰ  Ἔδεσσαν
τὸ τηνικάδε  βασιλευομένην πόλιν  γραμματοφυλακείων  ληφθεῖσαν: ἐν γοῦν τοῖς αὐτόθι δημοσίοις  χάρταις, τοῖς τὰ  παλαιὰ καὶ τὰ ἀμφὶ τὸν Ἄβγαρον πραχθέντα περιέχουσι, καὶ ταῦτα εἰς ἔτι νῦν ἐξ ἐκείνου  πεφυλαγμένα  εὕρηται, οὐδὲν δὲ οἷον καὶ αὐτῶν ἐπακοῦσαι τῶν ἐπιστολῶν, ἀπὸ τῶν  ἀρχείων ἡμῖν  ἀναληφθεισῶν καὶ τόνδε αὐτοῖς ῥήμασιν ἐκ τῆς Σύρων φωνῆς  μεταβληθεισῶν τὸν τρόπον:
<pb id="v.1.p.88" /> ΑΝΤΙΓΡΑΦΟΝ ΕΠΙΣΤΟΛΗΣ  ΓΡΑΦΕΙΣΗΣ ΥΠΟ ΑΒΓΑΡΟΥ  ΤΟΠΑΡΧΟΥ  ΤΩΙ ΙΗΣΟΥ ΚΑΙ  ΠΕΜΦΘΕΙΣΗΣ  ΑΥΤΩΙ
ΔΙ᾿ ΑΝΑΝΙΟΥ ΤΑΧΥΔΡΟΜΟΥ ΕΙΣ ΙΕΡΟΣΟΛΥΜΑ
 <q direct="unspecified"><milestone unit="section" n="6" />Ἄβγαρος
  Οὐχαμα τοπάρχης Ἰησοῦ σωτῆρι  ἀγαθῷ ἀναφανέντι ἐν τόπῳ Ἱεροσολύμων χαίρειν. ἤκουσταί μοι τὰ περὶ σοῦ καὶ τῶν  σῶν  ἰαμάτων,
ὡς ἄνευ  φαρμάκων καὶ βοτανῶν ὑπὸ σοῦ γινομένων.
 <note place="unspecified" anchored="yes"><bibl default="NO">ματτ. 11, 5</bibl></note> ὡς γὰρ λόγος,  τυφλοὺς  ἀναβλέπειν ποιεῖς,
 <note place="unspecified" anchored="yes"><bibl default="NO">λυκε 7, 22</bibl></note>  χωλοὺς  περιπατεῖν, καὶ  λεπροὺς  καθαρίζεις, καὶ  ἀκάθαρτα  πνεύματα καὶ δαίμονας  ἐκβάλλεις, καὶ τοὺς ἐν  μακρονοσίᾳ  βασανιζομένους  θεραπεύεις, καὶ νεκροὺς  ἐγείρεις.
<milestone unit="section" n="7" /> καὶ ταῦτα πάντα ἀκούσας περὶ σοῦ, κατὰ νοῦν  ἐθέμην τὸ ἕτερον τῶν δύο,
ἢ ὅτι σὺ εἶ ὁ θεὸς καὶ καταβὰς ἀπὸ τοῦ οὐρανοῦ ποιεῖς ταῦτα, ἢ υἱὸς εἶ τοῦ θεοῦ ποιῶν ταῦτα.
<milestone unit="section" n="8" /> διὰ τοῦτο τοίνυν γράψας ἐδεήθην σου  σκυλῆναι πρός με καὶ τὸ πάθος, ὃ ἔχω,  θεραπεῦσαι.  <milestone unit="section" n="9" />καὶ γὰρ ἤκουσα ὅτι καὶ Ἰουδαῖοι  καταγογγύζουσί σου
 <note place="unspecified" anchored="yes"><bibl default="NO">εξξλ. 9, 14</bibl></note> καὶ βούλονται κακῶσαί σε. πόλις δὲ  μικροτάτη μοί ἐστι καὶ  σεμνή, ἥτις  ἐξαρκεῖ ἀμφοτέροις.</q> ΤΑ  ΑΝΤΙΓΡΑΦΕΝΤΑ ΥΗΟ ΙΗΣΟΥ  ΔΙΑ ΑΝΑΝΙΟΥ ΤΑΧΥΔΡΟΜΟΥ  ΤΟΠΑΡΧΗΙ  ΑΒΓΑΡΩΙ
 <milestone unit="section" n="10" /><note place="unspecified" anchored="yes"><bibl default="NO">Jοην 20, 29</bibl></note> <q direct="unspecified">Μακάριος εἶ πιστεύσας ἐν ἐμοί, μὴ  ἑορακώς 
 <note place="unspecified" anchored="yes"><bibl default="NO">ις. 6, 9 φφ.</bibl></note> με. γέγραπται γὰρ περὶ ἐμοῦ τοὺς  ἑορακότας
 <note place="unspecified" anchored="yes"><bibl default="NO">ματτ. 13, 14 φφ.</bibl></note> με μὴ  πιστεύσειν ἐν ἐμοί, καὶ ἵνα οἱ μὴ  ἑορακότες
 <note place="unspecified" anchored="yes"><bibl default="NO">Jοην 12, 39 φφ.</bibl></note> με αὐτοὶ  πιστεύσωσι καὶ  ζήσονται. περὶ δὲ οὗ
<pb id="v.1.p.90" />  ἔγραψάς μοι ἐλθεῖν πρὸς σέ, δέον ἐστὶ πάντα δἰ
ἃ ἀπεστάλην ἐνταῦθα, πληρῶσαι καὶ μετὰ τὸ
πληρῶσαι οὕτως ἀναληφθῆναι πρὸς τὸν ἀποστείλαντά
με. καὶ ἐπειδὰν ἀναληφθῶ, ἀποστελῶ σοί τινα τῶν μαθητῶν μου, ἵνα  ἰάσηταί σου τὸ πάθος καὶ ζωήν σοι καὶ τοῖς σὺν σοὶ  παράσχηται.</q><milestone unit="section" n="11" />  Ταύταις δὲ ταῖς ἐπιστολαῖς ἔτι καὶ ταῦτα συνῆπτο τῇ Σύρων φωνῇ:
 <q direct="unspecified">Μετὰ δὲ τὸ ἀναληφθῆναι τὸν Ἰησοῦν ἀπέστειλεν αὐτῷ Ἰούδας, ὁ καὶ Θωμᾶς, Θαδδαῖον ἀπόστολον, ἕνα τῶν ἑβδομήκοντα: ὃς ἐλθὼν κατέμενεν πρὸς Τωβίαν τὸν τοῦ  Τωβία. ὡς δὲ ἠκούσθη περὶ αὐτοῦ,  ἐμηνύθη τῷ Ἀβγάρῳ ὅτι ἐλήλυθεν ἀπόστολος ἐνταῦθα τοῦ Ἰησοῦ, καθὰ
 <note place="unspecified" anchored="yes"><bibl default="NO">ματτ. 4, 23. 9, 35. 10, 1</bibl></note>  ἐπέστειλέν σοι.
<milestone unit="section" n="12" /> ἤρξατο οὖν ὁ Θαδδαῖος ἐν δυνάμει θεοῦ θεραπεύειν πᾶσαν νόσον καὶ  μαλακίαν, ὥστε πάντας θαυμάζειν: ὡς δὲ ἤκουσεν ὁ Ἄβγαρος τὰ  μεγαλεῖα καὶ τὰ θαυμάσια ἃ ἐποίει, καὶ ὡς  ἐθεράπευεν,
ἐν ὑπονοίᾳ γέγονεν ὡς ὅτι αὐτός ἐστιν περὶ
οὗ ὁ Ἰησοῦς ἐπέστειλεν λέγων ῾ἐπειδὰν ἀναληφθῶ, ἀποστελῶ σοί τινα τῶν μαθητῶν μου, ὃς τὸ πάθος σου  ἰάσεται.᾿<milestone unit="section" n="13" />  μετακαλεσάμενος οὖν τὸν Τωβίαν,
παῤ ᾧ κατέμενεν, εἶπεν ῾ἤκουσα ὅτι ἀνήρ τις  δυνάστης ἐλθὼν  κατέμεινεν ἐν τῇ σῇ οἰκίᾳ:  ἀνάγαγε αὐτὸν πρός με.᾿ ἐλθὼν δὲ ὁ Τωβίας παρὰ Θαδδαίῳ, εἶπεν αὐτῷ ῾ὁ τοπάρχης Ἄβγαρος  μετακαλεσάμενός με εἶπεν  ἀναγαγεῖν σε παῤ
αὐτῷ, ἵνα θεραπεύσῃς αὐτόν.᾿ καὶ ὁ Θαδδαῖος,
<pb id="v.1.p.92" />
῾ἀναβαίνω,᾿ ἔφη, ῾ἐπειδήπερ δυνάμει παῤ αὐτῷ
ἀπέσταλμα.᾿<milestone unit="section" n="14" />  ὀρθρίσας οὖν ὁ Τωβίας τῇ ἑξῆς καὶ παραλαβὼν τὸν Θαδδαῖον ἦλθεν πρὸς τὸν Ἄβγαρον.
ὡς δὲ ἀνέβη, παρόντων καὶ ἑστώτων τῶν  μεγιστάνων αὐτοῦ, παραχρῆμα ἐν τῷ εἰσιέναι αὐτὸν ὅραμα μέγα ἐφάνη τῷ Ἀβγάρῳ ἐν τῷ προσώπῳ τοῦ ἀποστόλου Θαδδαίου: ὅπερ ἰδὼν Ἄβγαρος  προσεκύνησεν τῷ Θαδδαίῳ, θαῦμά τε ἔσχεν πάντας τοὺς περιεστῶτας: αὐτοὶ γὰρ οὐχ ἑοράκασι
τὸ ὅραμα, ὃ μόνῳ τῷ Ἀβγάρῳ ἐφάνη: <milestone unit="section" n="15" />ὃς καὶ τὸν Θαδδαῖον  ἤρετο εἰ ῾ἐπ̓ ἀληθείας μαθητὴς
εἶ Ἰησοῦ τοῦ υἱοῦ τοῦ θεοῦ, ὃς  εἰρήκει πρός με
 <q direct="unspecified"> ἀποστελῶ σοί τινα τῶν μαθητῶν μου, ὅστις  ἰάσεταί σε καὶ ζωήν σοι παρέξει.</q> ᾿ καὶ ὁ Θαδδαῖος ἔφη ῾ἐπεὶ μεγάλως  πεπίστευκας εἰς τὸν ἀποστείλαντά με, διὰ τοῦτο ἀπεστάλην πρὸς σέ. καὶ πάλιν, ἐὰν πιστεύσῃς ἐν αὐτῷ, ὡς ἂν πιστεύσῃς ἔσται σοι τὰ  αἰτήματα τῆς καρδίας σου.᾿<milestone unit="section" n="16" /> καὶ ὁ Ἄβγαρος πρὸς αὐτόν ῾οὕτως  ἐπίστευσα,᾿ 
φησίν, ῾ἐν αὐτῷ, ὡς καὶ τοὺς Ἰουδαίους τοὺς  σταυρώσαντας αὐτὸν  βουληθῆναι δύναμιν παραλαβὼν  κατακόψαι, εἰ μὴ διὰ τὴν βασιλείαν τὴν Ῥωμαίων  ἀνεκόπην τούτου.᾿ καὶ ὁ Θαδδαῖος εἶπεν ῾ὁ κύριος ἡμῶν τὸ θέλημα τοῦ πατρὸς αὐτοῦ  πεπλήρωκεν καὶ πληρώσας ἀνελήφθη πρὸς τὸν πατέρα.
<milestone unit="section" n="17" /> λέγει αὐτῷ Ἄβγαρος ῾κἀγὼ  πεπίστευκα
εἰς αὐτὸν καὶ εἰς τὸν πατέρα αὐτοῦ.᾿
καὶ ὁ Θαδδαῖος ῾διὰ τοῦτο,᾿ φησί, ῾τίθημι τὴν  χεῖρά μου ἐπὶ σὲ ἐν ὀνόματι αὐτοῦ.᾿ καὶ τοῦτο  πράξαντος, παραχρῆμα ἐθεραπεύθη τῆς νόσου καὶ τοῦ πάθους οὗ εἶχεν.
<milestone unit="section" n="18" />  ἐθαύμασέν τε ὁ Ἄβγαρος ὅτι καθὼς  ἤκουσται αὐτῷ περὶ τοῦ Ἰησοῦ, οὕτως
<pb id="v.1.p.94" /> τοῖς ἔργοις  παρέλαβεν διὰ τοῦ μαθητοῦ αὐτοῦ Θαδδαίου, ὃς αὐτὸν ἄνευ  φαρμακείας καὶ βοτανῶν  ἐθεράπευσεν, καὶ οὐ μόνον, ἀλλὰ καὶ  Ἄβδον τὸν τοῦ  Ἄβδου,  ποδάγραν ἔχοντα: ὃς καὶ αὐτὸς
προσελθὼν ὑπὸ τοὺς πόδας αὐτοῦ ἔπεσεν, εὐχάς
τε διὰ χειρὸς λαβὼν ἐθεραπεύθη, πολλούς τε ἄλλους  συμπολίτας αὐτῶν ὁ αὐτὸς ἰάσατο, θαυμαστὰ
καὶ μεγάλα ποιῶν καὶ κηρύσσων τὸν λόγον τοῦ θεοῦ.
<milestone unit="section" n="19" /> μετὰ δὲ ταῦτα ὁ Ἄβγαρος ῾σὺ  Θαδδαῖε,᾿ ἔφη, ῾σὺν δυνάμει τοῦ θεοῦ ταῦτα ποιεῖς καὶ ἡμεῖς αὐτοὶ  ἐθαυμάσαμεν: ἀλλ̓ ἐπὶ τούτοις  δέομαί σου,  διήγησαί μοι περὶ τῆς ἐλεύσεως τοῦ Ἰησοῦ πῶς ἐγένετο, καὶ περὶ τῆς δυνάμεως αὐτοῦ,
καὶ ἐν ποίᾳ δυνάμει ταῦτα ἐποίει ἅτινα ἤκουσταί
μοι.᾿<milestone unit="section" n="20" /> καὶ ὁ Θαδδαῖος ῾νῦν μὲν  σιωπήσομαι,᾿ ἔφη, ῾ἐπεὶ δὲ κηρῦξαι τὸν λόγον ἀπεστάλην,  αὔριον  ἐκκλησίασόν μοι τοὺς πολίτας σου πάντας, καὶ ἐπ̓ αὐτῶν  κηρύξω καὶ  σπερῶ ἐν αὐτοῖς τὸν λόγον τῆς ζωῆς, περί τε τῆς ἐλεύσεως τοῦ Ἰησοῦ καθὼς ἐγένετο, καὶ περὶ τῆς  ἀποστολῆς αὐτοῦ,
καὶ ἕνεκα τίνος ἀπεστάλη ὑπὸ τοῦ πατρός, καὶ
περὶ τῆς δυνάμεως καὶ τῶν ἔργων αὐτοῦ καὶ μυστηρίων ὧν ἐλάλησεν ἐν κόσμῳ, καὶ ποίᾳ δυνάμει ταῦτα ἐποίει, καὶ περὶ τῆς καινῆς αὐτοῦ  κηρύξεως, καὶ περὶ τῆς  μικρότητος καὶ περὶ τῆς
 <note place="unspecified" anchored="yes"><bibl default="NO">πηιλ. 2, 8</bibl></note>  ταπεινώσεως, καὶ πῶς ἐταπείνωσεν ἑαυτὸν καὶ  ἀπέθετο καὶ  ἐσμίκρυνεν αὐτοῦ τὴν θεότητα, καὶ  ἐσταυρώθη, καὶ κατέβη εἰς τὸν Ἅιδην, καὶ  διέσχισε  φραγμὸν τὸν ἐξ αἰῶνος μὴ  σχισθέντα, καὶ  ἀνήγειρεν νεκροὺς καὶ κατέβη μόνος, ἀνέβη δὲ μετὰ πολλοῦ ὄχλου πρὸς τὸν πατέρα αὐτοῦ.᾿<milestone unit="section" n="21" /> ἐκέλευσεν 
<pb id="v.1.p.96" /> οὖν ὁ Ἄβγαρος τῇ ἕωθεν  συνάξαι τοὺς πολίτας αὐτοῦ καὶ ἀκοῦσαι τὴν  κήρυξιν Θαδδαίου, καὶ μετὰ ταῦτα προσέταξεν  δοθῆναι αὐτῷ χρυσὸν καὶ  ἄσημον. ὁ δὲ οὐκ ἐδέξατο, εἰπών ῾εἰ τὰ ἡμέτερα  καταλελοίπαμεν, πῶς τὰ ἀλλότρια ληψόμεθα;᾿<milestone unit="section" n="22" /> ἐπράχθη ταῦτα  τεσσαρακοστῷ καὶ  τριακοσιοστῷ ἔτει.</q> Ἃ καὶ οὐκ εἰς ἄχρηστον πρὸς λέξιν ἐκ τῆς Σύρων
μεταβληθέντα φωνῆς ἐνταῦθά μοι κατὰ καιρὸν κείσθω.</p>
</div2>

</div1></body></text></TEI.2>