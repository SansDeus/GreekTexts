<?xml version="1.0" encoding="utf-8"?>
<TEI.2><text id="tlg2018.tlg002.perseus-grc1"><body><div1 type="book" n="7" org="uniform" sample="complete">
<argument>

<p>τάδε καὶ ἡ  ἑβδόμη περιέχει βίβλος τῆς
Ἐκκλησιαστικῆς ἱστορίας</p>

<p><num>Α</num> Περὶ τῆς Δεκίου καὶ Γάλλου κακοτροπίας.</p>

<p><num>Β</num> Οἱ κατὰ τούσδε Ῥωμαίων ἐπίσκοποι.</p>

<p><num>Γ</num> Ὅπως  Κυπριανὸς ἅμα τοῖς κατ̓ αὐτὸν ἐπισκόποις τοὺς ἐξ αἱρετικῆς πλάνης ἐπιστρέφοντας λουτρῷ δεῖν καθαίρειν πρῶτος ἐδογμάτισεν.</p>

<p><num>Δ</num>  Ὁπόσας περὶ τούτου Διονύσιος συνέταξεν ἐπιστολάς.</p>

<p><num>Ε</num> Περὶ τῆς μετὰ τὸν διωγμὸν εἰρήνης.</p>

<p><num>Σ</num> Περὶ τῆς κατὰ Σαβέλλιον αἱρέσεως.</p>

<p><num>Ζ</num> Περὶ τῆς τῶν αἱρετικῶν  παμμιάρου πλάνης καὶ τῆς  θεοπόμπου ὁράσεως Διονυσίου οὗ
τε παρείληφεν ἐκκλησιαστικοῦ κανόνος.</p>

<p><num>Η</num> Περὶ τῆς κατὰ Νοουάτον ἑτεροδοξίας.</p>

<p><num>Θ</num> Περὶ τοῦ τῶν αἱρετικῶν ἀθέου βαπτίσματος.</p>

<p><num>Ι</num> Περὶ Οὐαλεριανοῦ καὶ τοῦ κατ̓ αὐτὸν διωγμοῦ.</p>

<p><num>ΙΑ</num> Περὶ τῶν τότε Διονυσίῳ καὶ τοῖς κατ̓ Αἴγυπτον συμβάντων.
<pb id="v.2.p.134" /></p>

<p><num>ΙΒ</num> Περὶ τῶν ἐν Καισαρείᾳ τῆς Παλαιστίνης μαρτυρησάντων.</p>

<p><num>ΙΓ</num> Περὶ τῆς κατὰ Γαλλιῆνον εἰρήνης.</p>

<p><num>ΙΔ</num> Οἱ κατ̓ ἐκεῖνο  συνηκμακότες ἐπίσκοποι.</p>

<p><num>ΙΕ</num> Ὅπως κατὰ Καισάρειαν Μαρῖνος ἐμαρτύρησεν.</p>

<p><num>Ις</num> Ἡ κατὰ Ἀστύριον ἱστορία.</p>

<p><num>ΙΖ</num> Περὶ τῶν κατὰ Πανεάδα σημείων τῆς τοῦ σωτῆρος ἡμῶν  μεγαλουργίας.</p>

<p><num>ΙΗ</num> Περὶ τοῦ θρόνου Ἰακώβου.</p>

<p><num>ΙΘ</num> Περὶ τῶν  ἑορταστικῶν Διονυσίου ἐπιστολῶν, ἔνθα καὶ περὶ τοῦ πάσχα  κανονίζει.</p>

<p><num>Κ</num> Περὶ τῶν ἐν Ἀλεξανδρείᾳ συμβάντων.</p>

<p><num>ΚΑ</num> Περὶ τῆς ἐπισκηψάσης νόσου.</p>

<p><num>ΚΒ</num> Περὶ τῆς Γαλλιήνου βασιλείας.</p>

<p><num>ΚΓ</num> Περὶ Νέπωτος καὶ τοῦ κατ̓ αὐτὸν σχίσματος.</p>

<p><num>ΚΔ</num> Περὶ τῆς Ἰωάννου ἀποκαλύψεως.</p>

<p><num>ΚΕ</num> Περὶ τῶν ἐπιστολῶν Διονυσίου.</p>

<p><num>Κς</num> Περὶ Παύλου τοῦ  Σαμοσατέως καὶ τῆς ἐν Ἀντιοχείᾳ  συστάσης ὑπ̓ αὐτοῦ αἱρέσεως.</p>

<p><num>ΚΖ</num> Περὶ τῶν τότε  γνωριζομένων διαφανῶν ἐπισκόπων.</p>

<p><num>ΚΗ</num> Ὅπως ὁ Παῦλος  ἀπελεγχθεὶς  ἐξεκηρύχθη.</p>

<p><num>ΚΘ</num> Περὶ τῆς τῶν Μανιχαίων  ἑτεροδόξου διαστροφῆς ἄρτι τότε  ἀρξαμένης.</p>

<p><num>Λ</num> Περὶ τῶν καθ̓ ἡμᾶς αὐτοὺς  διαπρεψάντων
ἐκκλησιαστικῶν ἀνδρῶν τίνες τε αὐτῶν μέχρι τῆς τῶν ἐκκλησιῶν πολιορκίας  διέμειναν.</p></argument>
<pb id="v.2.p.136" />

<div2 type="chapter" n="praef" org="uniform" sample="complete">

<p><milestone unit="section" n="1" /> Τὸν ἕβδομον τῆς ἐκκλησιαστικῆς ἱστορίας αὖθις
ὁ μέγας ἡμῖν Ἀλεξανδρέων ἐπίσκοπος Διονύσιος ἰδίαις φωναῖς  συνεκπονήσει, τῶν καθ̓ ἑαυτὸν πεπραγμένων ἕκαστα ἐν μέρει δἰ ὧν καταλέλοιπεν ἐπιστολῶν ὑφηγούμενος: ἐμοὶ δ̓ ὁ λόγος ἐντεῦθεν  ποιήσεται τὴν ἀρχήν.
</p>
</div2>

<div2 type="chapter" n="1" org="uniform" sample="complete">

<p><milestone unit="section" n="1" /> Δέκιον οὐδ̓ ὅλον ἐπικρατήσαντα δυεῖν  ἐτοῖν χρόνον αὐτίκα τε ἅμα τοῖς παισὶν  κατασφαγέντα
Γάλλος διαδέχεται: Ὠριγένης ἐν τούτῳ ἑνὸς δέοντα τῆς ζωῆς ἑβδομήκοντα ἀποπλήσας ἔτη, τελευτᾷ. γράφων γέ τοι ὁ Διονύσιος Ἑρμάμμωνι, περὶ τοῦ Γάλλου ταῦτα φάσκει: <q direct="unspecified">ἀλλ̓ οὐδὲ Γάλλος ἔγνω τὸ Δεκίου  κακὸν οὐδὲ  προεσκόπησεν τί ποτ̓ ἐκεῖνον  ἔσφηλεν, ἀλλὰ πρὸς τὸν αὐτὸν πρὸ τῶν ὀφθαλμῶν αὐτοῦ γενόμενον  ἔπταισε λίθον: ὃς εὖ φερομένης αὐτῷ τῆς βασιλείας καὶ κατὰ νοῦν χωρούντων τῶν πραγμάτων, τοὺς ἱεροὺς ἄνδρας,
τοὺς περὶ τῆς εἰρήνης αὐτοῦ καὶ τῆς  ὑγιείας  πρεσβεύοντας πρὸς τὸν θεόν,  ἤλασεν. οὐκοῦν σὺν ἐκείνοις  ἐδίωξεν καὶ τὰς ὑπὲρ αὐτοῦ προσευχάς.</q> </p>
</div2>

<div2 type="chapter" n="2" org="uniform" sample="complete">

<p><milestone unit="section" n="1" />Ταῦτα μὲν οὖν περὶ τοῦδε:
 κατὰ δὲ τὴν Ῥωμαίων πόλιν Κορνηλίου ἔτεσιν ἀμφὶ τὰ τρία
<pb id="v.2.p.138" />
τὴν ἐπισκοπὴν διανύσαντος, Λούκιος κατέστη διάδοχος, μησὶν δ̓ οὐδ̓ ὅλοις οὗτος ὀκτὼ τῇ λειτουργίᾳ  διακονησάμενος, Στεφάνῳ τελευτῶν μεταδίδωσι τὸν κλῆρον. τούτῳ τὴν πρώτην ὁ Διονύσιος τῶν περὶ βαπτίσματος ἐπιστολῶν διατυποῦται, ζητήματος οὐ σμικροῦ τηνικάδε  ἀνακινηθέντος,
εἰ δέοι τοὺς ἐξ οἵας δ̓ οὖν αἱρέσεως
ἐπιστρέφοντας διὰ λουτροῦ καθαίρειν. παλαιοῦ
γέ τοι κεκρατηκότος ἔθους ἐπὶ τῶν τοιούτων μόνῃ χρῆσθαι τῇ διὰ χειρῶν ἐπιθέσεως  εὐχῇ.
</p>
</div2>

<div2 type="chapter" n="3" org="uniform" sample="complete">

<p><milestone unit="section" n="1" /> πρῶτος τῶν τότε  Κυπριανός, τῆς κατὰ  Καρχηδόνα παροικίας ποιμήν, οὐδ̓ ἄλλως ἢ διὰ λουτροῦ πρότερον τῆς πλάνης  ἀποκαθηραμένους  προσίεσθαι
δεῖν ἡγεῖτο. ἀλλ̓ ὅ γε Στέφανος μὴ δεῖν τι νεώτερον παρὰ τὴν  κρατήσασαν ἀρχῆθεν παράδοσιν  ἐπικαινοτομεῖν οἰόμενος, ἐπὶ τούτῳ  διηγανάκτει:
</p>
</div2>

<div2 type="chapter" n="4" org="uniform" sample="complete">

<p><milestone unit="section" n="1" /> πλεῖστα δὴ οὖν αὐτῷ περὶ τούτου διὰ γραμμάτων
ὁ Διονύσιος ὁμιλήσας, τελευτῶν δηλοῖ ὡς ἄρα τοῦ διωγμοῦ  λελωφηκότος αἱ πανταχόσε ἐκκλησίαι τὴν κατὰ Νοουάτον  ἀποστραφεῖσαι  νεωτεροποιίαν, εἰρήνην πρὸς ἑαυτὰς ἀνειλήφεσαν: γράφει δὲ ὧδε: 
</p>
</div2>

<div2 type="chapter" n="5" org="uniform" sample="complete">

<p><milestone unit="section" n="1" /> <q direct="unspecified">ἴσθι δὲ νῦν, ἀδελφέ, ὅτι  ἥνωνται πᾶσαι αἱ πρότερον  διεσχισμέναι κατά τε τὴν ἀνατολὴν ἐκκλησίαι καὶ ἔτι  προσωτέρω, καὶ πάντες εἰσὶν  ὁμόφρονες οἱ πανταχοῦ  προεστῶτες, χαίροντες καθ̓ ὑπερβολὴν ἐπὶ τῇ παρὰ προσδοκίαν εἰρήνῃ  γενομένῃ,  Δημητριανὸς ἐν Ἀντιοχείᾳ, Θεόκτιστος ἐν Καισαρείᾳ, Μαζαβάνης ἐν  Αἰλίᾳ, Μαρῖνος ἐν Τύρῳ κοιμηθέντος Ἀλεξάνδρου,  Ἡλιόδωρος
ἐν Λαοδικείᾳ ἀναπαυσαμένου  Θηλυμίδρου, Ἕλενος ἐν Ταρσῷ καὶ πᾶσαι αἱ τῆς Κιλικίας ἐκκλησίαι, Φιρμιλιανὸς καὶ πᾶσα  Καππαδοκία:
<pb id="v.2.p.140" /> τοὺς γὰρ  περιφανεστέρους μόνους τῶν ἐπισκόπων  ὠνόμασα, ἵνα μήτε  μῆκος τῇ ἐπιστολῇ μήτε βάρος  προσάψω τῷ λόγῳ. <milestone unit="section" n="2" />αἱ μέντοι  Συρίαι  ὅλαι καὶ 
ἡ  Ἀραβία, οἷς  ἐπαρκεῖτε ἑκάστοτε καὶ οἷς νῦν  ἐπεστείλατε, ἥ τε  Μεσοποταμία  Πόντος τε καὶ  Βιθυνία καί, συνελόντι εἰπεῖν,  ἀγαλλιῶνται πάντες πανταχοῦ τῇ  ὁμονοίᾳ καὶ  φιλαδελφίᾳ,  δοξάζοντες τὸν θεόν.</q><milestone unit="section" n="3" /> Ταῦτα μὲν ὁ Διονύσιος: Στέφανον δ̓ ἐπὶ δυσὶν ἀποπλήσαντα τὴν λειτουργίαν ἔτεσιν, Ξύστος διαδέχεται. τούτῳ δευτέραν ὁ Διονύσιος περὶ βαπτίσματος χαράξας ἐπιστολήν, ὁμοῦ τὴν Στεφάνου
καὶ τῶν λοιπῶν ἐπισκόπων γνώμην τε καὶ κρίσιν δηλοῖ, περὶ τοῦ Στεφάνου λέγων ταῦτα:
 <q direct="unspecified">ἐπεστάλκει<milestone unit="section" n="4" /> μὲν οὖν πρότερον καὶ περὶ Ἑλένου 
καὶ περὶ Φιρμιλιανοῦ καὶ πάντων τῶν τε ἀπὸ Κιλικίας καὶ Καππαδοκίας καὶ δῆλον ὅτι Γαλατίας
καὶ πάντων τῶν ἑξῆς  ὁμορούντων ἐθνῶν, ὡς οὐδὲ ἐκείνοις  κοινωνήσων διὰ τὴν αὐτὴν ταύτην αἰτίαν, ἐπειδὴ τοὺς  αἱρετικούς, φησίν,  ἀναβαπτίζουσιν.
<milestone unit="section" n="5" /> καὶ  σκόπει τὸ μέγεθος τοῦ πράγματος. ὄντως γὰρ δόγματα περὶ τούτου γέγονεν ἐν ταῖς  μεγίσταις τῶν ἐπισκόπων συνόδοις, ὡς πυνθάνομαι, ὥστε τοὺς προσιόντας ἀπὸ αἱρέσεων  προκατηχηθέντας
 <note place="unspecified" anchored="yes"><bibl default="NO">1 ξορ. 6, 11</bibl></note> εἶτα ἀπολούεσθαι καὶ  ἀνακαθαίρεσθαι τὸν τῆς
 <note place="unspecified" anchored="yes"><bibl default="NO">1 ξορ. 5, 7</bibl></note> παλαιᾶς καὶ  ἀκαθάρτου  ζύμης ῥύπον. καὶ περὶ τούτων αὐτοῦ πάντων δεόμενος ἐπέστειλα.</q><milestone unit="section" n="6" /> Καὶ μεθ̓ ἕτερά φησιν: <q direct="unspecified">καὶ τοῖς ἀγαπητοῖς δὲ ἡμῶν καὶ συμπρεσβυτέροις Διονυσίῳ καὶ Φιλήμονι,  συμψήφοις πρότερον Στεφάνῳ  γενομένοις καὶ περὶ τῶν αὐτῶν μοι  γράφουσιν, πρότερον μὲν ὀλίγα,
καὶ νῦν δὲ διὰ πλειόνων ἐπέστειλα.</q> <pb id="v.2.p.142" /> Ἀλλὰ ταῦτα μὲν περὶ τοῦ δηλουμένου ζητήματος:
</p>
</div2>

<div2 type="chapter" n="6" org="uniform" sample="complete">

<p><milestone unit="section" n="1" /> σημαίνων δὲ ἐν ταὐτῷ καὶ περὶ τῶν κατὰ Σαβέλλιον αἱρετικῶν ὡς κατ̓ αὐτὸν  ἐπιπολαζόντων, ταῦτά φησιν: <q direct="unspecified">περὶ γὰρ τοῦ νῦν κινηθέντος ἐν τῇ Πτολεμαΐδι τῆς  Πενταπόλεως δόγματος, ὄντος ἀσεβοῦς καὶ βλασφημίαν πολλὴν ἔχοντος περὶ τοῦ παντοκράτορος θεοῦ πατρὸς τοῦ κυρίου ἡμῶν Ἰησοῦ Χριστοῦ  ἀπιστίαν τε πολλὴν
 <note place="unspecified" anchored="yes"><bibl default="NO">ξολ. 1, 15</bibl></note> περὶ τοῦ μονογενοῦς παιδὸς αὐτοῦ, τοῦ  πρωτοτόκου πάσης κτίσεως, τοῦ  ἐνανθρωπήσαντος λόγου, ἀναισθησίαν
δὲ τοῦ ἁγίου πνεύματος,  ἐλθόντων  ἑκατέρωθεν πρὸς ἐμὲ καὶ προγραμμάτων καὶ τῶν  διαλεξομένων ἀδελφῶν,  ἐπέστειλά τινα, ὡς  ἐδυνήθην, παρασχόντος τοῦ θεοῦ,  διδασκαλικώτερον ὑφηγούμενος, ὧν τὰ ἀντίγραφα ἔπεμψά σοι.</q> </p>
</div2>

<div2 type="chapter" n="7" org="uniform" sample="complete">

<p><milestone unit="section" n="1" /> Καὶ ἐν τῇ τρίτῃ δὲ τῶν περὶ βαπτίσματος, 
ἣν Φιλήμονι τῷ κατὰ Ῥώμην πρεσβυτέρῳ ὁ αὐτὸς γράφει Διονύσιος, ταῦτα παρατίθεται: <q direct="unspecified">ἐγὼ δὲ καὶ τοῖς  συντάγμασιν καὶ ταῖς  παραδόσεσιν τῶν αἱρετικῶν  ἐνέτυχον,  χραίνων μέν μου πρὸς ὀλίγον τὴν ψυχὴν ταῖς παμμιάροις αὐτῶν  ἐνθυμήσεσιν,  ὄνησιν δ̓ οὖν ἀπ̓ αὐτῶν ταύτην λαμβάνων, τὸ  ἐξελέγχειν αὐτοὺς παῤ ἐμαυτῷ καὶ πολὺ πλέον  βδελύττεσθαι.
<milestone unit="section" n="2" /> καὶ δή τινος ἀδελφοῦ τῶν πρεσβυτέρων 
με  ἀπείργοντος καὶ δεδιττομένου  συμφύρεσθαι
τῷ τῆς  πονηρίας αὐτῶν  βορβόρῳ,  λυμανεῖσθαι γὰρ τὴν ψυχὴν τὴν ἐμαυτοῦ, καὶ ἀληθῆ γε λέγοντος,
ὡς  ᾐσθόμην: ὅραμα  θεόπεμπτον  προσελθὸν  ἐπέρρωσέν με,
<milestone unit="section" n="3" /> καὶ λόγος πρός με γενόμενος προσέταξεν, διαρρήδην λέγων: ῾πᾶσιν  ἐντύγχανε
<pb id="v.2.p.144" /> οἷς ἂν εἰς χεῖρας  λάβοις: διευθύνειν γὰρ ἕκαστα
 <note place="unspecified" anchored="yes"><bibl default="NO">ξφ. 1 τηεσς. 5, 21</bibl></note> καὶ  δοκιμάζειν  ἱκανὸς εἶ, καί σοι γέγονεν τοῦτο
ἐξ ἀρχῆς καὶ τῆς πίστεως αἴτιον.᾿  ἀπεδεξάμην
τὸ ὅραμα, ὡς ἀποστολικῇ φωνῇ  συντρέχον τῇ λεγούσῃ πρὸς τοὺς  δυνατωτέρους ῾γίνεσθε δόκιμοι τραπεζῖται.᾿</q> Εἶτά
<milestone unit="section" n="4" /> τινα περὶ πασῶν εἰπὼν τῶν αἱρέσεων, ἐπιφέρει λέγων: <q direct="unspecified">τοῦτον ἐγὼ τὸν κανόνα καὶ τὸν τύπον παρὰ τοῦ μακαρίου  πάπα ἡμῶν Ἡρακλᾶ παρέλαβον. τοὺς γὰρ προσιόντας ἀπὸ τῶν αἱρέσεων, καίτοι τῆς ἐκκλησίας ἀποστάντας, μᾶλλον δὲ οὐδὲ ἀποστάντας, ἀλλὰ  συνάγεσθαι μὲν  δοκοῦντας,  καταμηνυθέντας δὲ ὡς  προσφοιτῶντάς τινι τῶν ἑτεροδιδασκαλούντων,  ἀπελάσας τῆς ἐκκλησίας,  δεομένους οὐ  προσήκατο, ἕως δημοσίᾳ πάντα ὅσα  ἀκηκόασιν παρὰ τοῖς
 <note place="unspecified" anchored="yes"><bibl default="NO">2 τιμ. 2, 25.</bibl></note>  ἀντιδιατιθεμένοις  ἐξέφρασαν, καὶ τότε  συνήγαγεν αὐτούς, οὐ  δεηθεὶς ἐπ̓ αὐτῶν ἑτέρου βαπτίσματος: τοῦ γὰρ ἁγίου πρότερον παῤ αὐτοῦ  τετυχήκεσαν.</q><milestone unit="section" n="5" /> Πάλιν δὲ ἐπὶ πολὺ  γυμνάσας τὸ  πρόβλημα, ταῦτ̓ ἐπιλέγει: <q direct="unspecified">μεμάθηκα καὶ τοῦτο ὅτι μὴ νῦν οἱ ἐν  Ἀφρικῇ μόνον τοῦτο  παρεισήγαγον, ἀλλὰ καὶ πρὸ πολλοῦ κατὰ τοὺς πρὸ ἡμῶν ἐπισκόπους ἐν ταῖς  πολυανθρωποτάταις ἐκκλησίαις καὶ ταῖς συνόδοις τῶν ἀδελφῶν, ἐν Ἰκονίῳ καὶ Συνάδοις καὶ παρὰ πολλοῖς, τοῦτο ἔδοξεν: ὧν τὰς  βουλὰς  ἀνατρέπων εἰς  ἔριν αὐτοὺς καὶ φιλονεικίαν  ἐμβαλεῖν οὐχ  ὑπομένω. ῾οὐ γὰρ μετακινήσεις,᾿ φησίν, ῾ὅρια
 <note place="unspecified" anchored="yes"><bibl default="NO">δευτ. 19, 14 ῾λχχ̓</bibl></note> τοῦ πλησίον σου, ἃ ἔθεντο οἱ πατέρες σου.᾿</q><milestone unit="section" n="6" /> Ἡ τετάρτη αὐτοῦ τῶν περὶ βαπτίσματος ἐπιστολῶν 
<pb id="v.2.p.146" /> πρὸς τὸν κατὰ Ῥώμην ἐγράφη Διονύσιον, τότε μὲν πρεσβείου ἠξιωμένον, οὐκ εἰς μακρὸν
δὲ καὶ τὴν ἐπισκοπὴν τῶν ἐκεῖσε παρειληφότα:
ἐξ ἧς γνῶναι πάρεστιν ὅπως καὶ αὐτὸς οὗτος  λόγιός τε καὶ θαυμάσιος πρὸς τοῦ κατ̓ Ἀλεξανδρειαν Διονυσίου  μεμαρτύρηται. γράφει δὲ αὐτῷ
μεθ̓ ἕτερα τῶν κατὰ Νοουάτον μνημονεύων ἐν τούτοις: 
</p>
</div2>

<div2 type="chapter" n="8" org="uniform" sample="complete">

<p><milestone unit="section" n="1" /> <q direct="unspecified">Νοουατιανῷ μὲν γὰρ εὐλόγως  ἀπεχθανόμεθα,  διακόψαντι τὴν ἐκκλησίαν καί τινας τῶν ἀδελφῶν εἰς ἀσεβείας καὶ βλασφημίας  ἑλκύσαντι καὶ περὶ τοῦ θεοῦ διδασκαλίαν  ἀνοσιωτάτην  ἐπεισκυκλήσαντι καὶ τὸν  χρηστότατον κύριον ἡμῶν Ἰησοῦν Χριστὸν ὡς  ἀνηλεῆ  συκοφαντοῦντι, ἐπὶ πᾶσι δὲ τούτοις τὸ  λουτρὸν  ἀθετοῦντι
τὸ ἅγιον καὶ τήν τε πρὸ αὐτοῦ πίστιν καὶ ὁμολογίαν  ἀνατρέποντι τό τε πνεῦμα τὸ ἅγιον ἐξ αὐτῶν, εἰ καί τις ἦν ἐλπὶς τοῦ παραμεῖναι ἢ καὶ ἐπανελθεῖν πρὸς αὐτούς, παντελῶς  φυγαδεύοντι.</q> </p>
</div2>

<div2 type="chapter" n="9" org="uniform" sample="complete">

<p><milestone unit="section" n="1" /> Καὶ ἡ πέμπτη δὲ αὐτῷ πρὸς τὸν Ῥωμαίων ἐπίσκοπον Ξύστον  γέγραπτο: ἐν ᾗ πολλὰ κατὰ τῶν αἱρετικῶν εἰπών,  τοιοῦτόν τι γεγονὸς
κατ̓ αὐτὸν ἐκτίθεται, λέγων: <q direct="unspecified">καὶ γὰρ ὄντως, ἀδελφέ, καὶ  συμβουλῆς δέομαι καὶ γνώμην  αἰτῶ παρὰ σοῦ, τοιούτου τινός μοι  προσελθόντος πράγματος, δεδιὼς μὴ ἄρα  σφάλλομαι.
<milestone unit="section" n="2" /> τῶν γὰρ συναγομένων ἀδελφῶν πιστὸς νομιζόμενος ἀρχαῖος
καὶ πρὸ τῆς ἐμῆς χειροτονίας, οἶμαι δὲ καὶ τῆς τοῦ μακαρίου Ἡρακλᾶ καταστάσεως, τῆς συναγωγῆς  μετασχών, τοῖς  ὑπόγυον  βαπτιζομένοις παρατυχὼν καὶ τῶν  ἐπερωτήσεων καὶ τῶν  ἀποκρίσεων ἐπακούσας,  προσῆλθέν μοι  κλαίων καὶ  καταθρηνῶν ἑαυτὸν καὶ  πίπτων πρὸ τῶν ποδῶν
<pb id="v.2.p.148" /> μου, ἐξομολογούμενος μὲν καὶ  ἐξομνύμενος τὸ βάπτισμα, ὃ παρὰ τοῖς  αἱρετικοῖς  βεβάπτιστο, μὴ
τοῦτο εἶναι μηδὲ ὅλως ἔχειν τινὰ πρὸς τοῦτο κοινωνίαν, ἀσεβείας γὰρ ἐκεῖνο καὶ  βλασφημιῶν πεπληρῶσθαι,
<milestone unit="section" n="3" /> λέγων δὲ πάνυ τι τὴν ψυχὴν νῦν 
 <note place="unspecified" anchored="yes"><bibl default="NO">ξφ. αξτς 2, 37</bibl></note>  κατανενύχθαι καὶ μηδὲ παρρησίαν ἔχειν  ἐπᾶραι
 <note place="unspecified" anchored="yes"><bibl default="NO">λυκε 18, 13</bibl></note> τοὺς ὀφθαλμοὺς πρὸς τὸν θεὸν ἀπὸ τῶν  ἀνοσίων ἐκείνων ῥημάτων καὶ πραγμάτων ὁρμώμενος, καὶ διὰ τοῦτο δεόμενος τῆς  εἰλικρινεστάτης ταύτης καθάρσεως καὶ  παραδοχῆς καὶ χάριτος τυχεῖν:
<milestone unit="section" n="4" /> ὅπερ ἐγὼ μὲν οὐκ  ἐτόλμησα ποιῆσαι, φήσας αὐτάρκη τὴν  πολυχρόνιον αὐτῷ κοινωνίαν εἰς τοῦτο γεγονέναι. εὐχαριστίας γὰρ ἐπακούσαντα καὶ  συνεπιφθεγξάμενον τὸ ἀμὴν καὶ τραπέζῃ  παραστάντα καὶ χεῖρας εἰς  ὑποδοχὴν τῆς ἁγίας τροφῆς  προτείναντα καὶ ταύτην  καταδεξάμενον καὶ τοῦ σώματος καὶ τοῦ αἵματος τοῦ κυρίου ἡμῶν μετασχόντα  ἱκανῷ χρόνῳ, οὐκ ἂν ἐξ ὑπαρχῆς  ἀνασκευάζειν ἔτι τολμήσαιμι:  θαρσεῖν δὲ ἐκέλευον καὶ μετὰ  βεβαίας πίστεως καὶ ἀγαθῆς ἐλπίδος τῇ μετοχῇ τῶν ἁγίων προσιέναι. <milestone unit="section" n="5" />ὃ δὲ οὔτε  πενθῶν παύεται  πέφρικέν τε τῇ τραπέζῃ προσιέναι καὶ μόλις παρακαλούμενος συνεστάναι ταῖς  προσευχαῖς  ἀνέχεται.</q><milestone unit="section" n="6" /> Ἐπὶ ταῖς  προειρημέναις φέρεταί τις καὶ ἄλλη τοῦ 
αὐτοῦ περὶ βαπτίσματος ἐπιστολή, ἐξ αὐτοῦ καὶ ἧς ἡγεῖτο παροικίας  Ξύστῳ καὶ τῇ κατὰ Ῥώμην ἐκκλησίᾳ προσπεφωνημένη, ἐν ᾗ διὰ μακρᾶς  ἀποδείξεως τὸν περὶ τοῦ  ὑποκειμένου ζητήματος  παρατείνει λόγον. καὶ ἄλλη δέ τις αὐτοῦ μετὰ ταύτας φέρεται πρὸς τὸν κατὰ Ῥώμην Διονύσιον,
ἡ περὶ  Λουκιανοῦ. καὶ περὶ μὲν τούτων τοσαῦτα.
</p>
</div2>

<div2 type="chapter" n="10" org="uniform" sample="complete">

<p><milestone unit="section" n="1" />Οἵ γε μὴν ἀμφὶ τὸν  Γάλλον οὐδ̓ ὅλοις ἔτεσιν 
<pb id="v.2.p.150" /> δύο τὴν ἀρχὴν  ἐπικατασχόντες, ἐκποδὼν μεθίστανται,
Οὐαλεριανὸς δ̓ ἅμα παιδὶ Γαλλιήνῳ διαδέχεται τὴν ἡγεμονίαν.
<milestone unit="section" n="2" /> αὖθις δὴ οὖν ὁ Διονύσιος οἷα καὶ περὶ τούτου διέξεισιν, ἐκ τῆς πρὸς  Ἑρμάμμωνα ἐπιστολῆς μαθεῖν ἔστιν, ἐν ᾗ τοῦτον ἱστορεῖ τὸν τρόπον: <q direct="unspecified">καὶ τῷ Ἰωάννῃ δὲ ὁμοίως  ἀποκαλύπτεται:
 <note place="unspecified" anchored="yes"><bibl default="NO">ρεϝ. 13, 5</bibl></note> ῾καὶ ἐδόθη γὰρ αὐτῷ,᾿ φησίν, ῾στόμα  λαλοῦν μεγάλα καὶ βλασφημίαν, καὶ ἐδόθη αὐτῷ ἐξουσία καὶ  μῆνες τεσσαράκοντα δύο.᾿<milestone unit="section" n="3" /> ἀμφότερα 
 <note place="unspecified" anchored="yes"><bibl default="NO">ρεϝ. 13, 3</bibl></note> δὲ ἔστιν ἐπὶ Οὐαλεριανοῦ θαυμάσαι καὶ τούτων μάλιστα τὰ πρῶτα ὡς οὕτως ἔσχεν,  συννοεῖν
ὡς μὲν  ἤπιος καὶ  φιλόφρων ἦν πρὸς τοὺς ἀνθρώπους τοῦ θεοῦ: οὐδὲ γὰρ ἄλλος τις οὕτω τῶν πρὸ αὐτοῦ βασιλέων εὐμενῶς καὶ  δεξιῶς πρὸς αὐτοὺς  διετέθη, οὐδ̓ οἱ  λεχθέντες ἀναφανδὸν Χριστιανοὶ γεγονέναι, ὡς ἐκεῖνος  οἰκειότατα ἐν ἀρχῇ καὶ προσφιλέστατα φανερὸς ἦν αὐτοὺς ἀποδεχόμενος,
καὶ πᾶς τε ὁ οἶκος αὐτοῦ θεοσεβῶν πεπλήρωτο καὶ ἦν ἐκκλησία θεοῦ:
<milestone unit="section" n="4" />  ἀποσκευάσασθαι 
δὲ  παρέπεισεν αὐτὸν ὁ διδάσκαλος καὶ τῶν ἀπ̓ Αἰγύπτου μάγων ἀρχισυνάγωγος, τοὺς μὲν  καθαροὺς καὶ  ὁσίους ἄνδρας κτείννυσθαι καὶ  διώκεσθαι κελεύων ὡς ἀντιπάλους καὶ  κωλυτὰς τῶν  παμμιάρων καὶ  βδελυκτῶν  ἐπαοιδῶν ὑπάρχοντας ῾καὶ γὰρ εἰσὶν καὶ ἦσαν  ἱκανοί, παρόντες καὶ  ὁρώμενοι καὶ μόνον  ἐμπνέοντες καὶ  φθεγγόμενοι  διασκεδάσαι τὰς τῶν ἀλιτηρίων δαιμόνων ἐπιβουλάς᾿, τελετὰς
δὲ ἀνάγνους καὶ  μαγγανείας ἐξαγίστους καὶ ἱερουργίας
<pb id="v.2.p.152" /> ἀκαλλιερήτους ἐπιτελεῖν ὑποτιθέμενος, παῖδας ἀθλίους  ἀποσφάττειν καὶ τέκνα  δυστήνων πατέρων  καταθύειν καὶ σπλάγχνα  νεογενῆ  διαιρεῖν καὶ τὰ τοῦ θεοῦ  διακόπτειν καὶ  καταχορδεύειν  πλάσματα, ὡς ἐκ τούτων  εὐδαιμονήσοντας.</q><milestone unit="section" n="5" /> Καὶ τούτοις γε ἐπιφέρει λέγων: <q direct="unspecified">καλὰ γοῦν αὐτοῖς Μακριανὸς τῆς  ἐλπιζομένης βασιλείας  προσήνεγκεν χαριστήρια: ὃς πρότερον μὲν ἐπὶ τῶν καθόλου λόγων λεγόμενος εἶναι βασιλέως, οὐδὲν εὔλογον οὐδὲ καθολικὸν  ἐφρόνησεν, ἀλλ̓
 <note place="unspecified" anchored="yes"><bibl default="NO">εζεκ. 13, 3</bibl></note>  ὑποπέπτωκεν  ἀρᾷ προφητικῇ τῇ λεγούσῃ ῾οὐαὶ τοῖς  προφητεύουσιν ἀπὸ καρδίας αὐτῶν καὶ τὸ
καθόλου μὴ βλέπουσιν̓: <milestone unit="section" n="6" />οὐ γὰρ συνῆκεν τὴν 
καθόλου πρόνοιαν, οὐδὲ τὴν κρίσιν  ὑπείδετο τοῦ
 <note place="unspecified" anchored="yes"><bibl default="NO">ξφ. επη. 4, 6; ξολ. 1, 17</bibl></note> πρὸ πάντων καὶ διὰ πάντων καὶ ἐπὶ πᾶσιν, δἰ
ὃ καὶ τῆς μὲν καθολικῆς αὐτοῦ ἐκκλησίας γέγονεν πολέμιος, ἠλλοτρίωσεν δὲ καὶ  ἀπεξένωσεν ἑαυτὸν τοῦ  ἐλέους τοῦ θεοῦ καὶ πορρωτάτω τῆς ἑαυτοῦ σωτηρίας  ἐφυγάδευσεν, ἐν τούτῳ τὸ ἴδιον ἐπαληθεύων ὄνομα.</q><milestone unit="section" n="7" /> Καὶ πάλιν μεθ̓ ἕτερά φησιν: <q direct="unspecified">ὁ μὲν γὰρ Οὐαλεριανὸς 
εἰς ταῦτα ὑπὸ τούτου προαχθείς, εἰς ὕβρεις καὶ  ὀνειδισμοὺς  ἐκδοθείς, κατὰ τὸ ῥηθὲν
 <note place="unspecified" anchored="yes"><bibl default="NO">ις. 66, 3, 4</bibl></note> πρὸς Ἡσαΐαν: ῾καὶ οὗτοι  ἐξελέξαντο τὰς ὁδοὺς αὐτῶν καὶ τὰ  βδελύγματα αὐτῶν, ἡ ψυχὴ αὐτῶν
ἠθέλησεν, καὶ ἐγὼ  ἐκλέξομαι τὰ  ἐμπαίγματα αὐτῶν, καὶ τὰς ἁμαρτίας  ἀνταποδώσω αὐτοῖς᾿:
<milestone unit="section" n="8" /> οὗτος δὲ τῇ βασιλείᾳ παρὰ τὴν ἀξίαν ἐπιμανεὶς 
<pb id="v.2.p.154" /> καὶ τὸν βασίλειον ὑποδῦναι κόσμον ἀδυνατῶν  ἀναπήρῳ τῷ σώματι, τοὺς δύο παῖδας τὰς πατρῴας  ἀναδεξαμένους ἁμαρτίας  προεστήσατο.  ἐναργὴς γὰρ ἐπὶ τούτων ἡ πρόρρησις ἣν εἶπεν ὁ θεός:
 <note place="unspecified" anchored="yes"><bibl default="NO">εχ. 20, 5</bibl></note> ῾ἀποδιδοὺς ἁμαρτίας πατέρων ἐπὶ τέκνα ἕως  τρίτης καὶ τετάρτης γενεᾶς τοῖς  μισοῦσίν με.᾿<milestone unit="section" n="9" /> τὰς γὰρ ἰδίας  πονηρὰς ἐπιθυμίας, ὧν  ἠτύχει, ταῖς τῶν υἱῶν  κεφαλαῖς  ἐπιβαλών, εἰς ἐκείνους τὴν ἑαυτοῦ κακίαν καὶ τὸ πρὸς τὸν θεὸν μῖσος ἐξωμόρξατο.</q> Καὶ περὶ μὲν τοῦ Οὐαλεριανοῦ τοσαῦτα ὁ Διονύσιος:
</p>
</div2>

<div2 type="chapter" n="11" org="uniform" sample="complete">

<p><milestone unit="section" n="1" />περὶ δὲ τοῦ κατ̓ αὐτὸν διωγμοῦ σφοδρότατα  πνεύσαντος οἷα σὺν ἑτέροις ὁ αὐτὸς διὰ τὴν εἰς τὸν τῶν ὅλων θεὸν εὐσέβειαν ὑπέστη,  δηλώσουσιν αἱ αὐτοῦ φωναὶ ἃς πρὸς Γερμανὸν τῶν κατ̓ αὐτὸν ἐπισκόπων κακῶς  ἀγορεύειν αὐτὸν πειρώμενον ἀποτεινόμενος, τοῦτον παρατίθεται
 <note place="unspecified" anchored="yes"><bibl default="NO">ξφ. 2 ξορ. 11, 1, 17</bibl></note> τὸν τρόπον: <q direct="unspecified">

<p>εἰς<milestone unit="section" n="2" />  ἀφροσύνην δὲ  κινδυνεύω πολλὴν καὶ ἀναισθησίαν ὄντως  ἐμπεσεῖν, εἰς ἀνάγκην  συμβιβαζόμενος
τοῦ διηγεῖσθαι τὴν θαυμαστὴν περὶ
 <note place="unspecified" anchored="yes"><bibl default="NO">τοβιτ 12, 7</bibl></note> ἡμᾶς οἰκονομίαν τοῦ θεοῦ: ἀλλ̓ ἐπεὶ ῾μυστήριον,᾿ φησίν, ῾βασιλέως κρύψαι καλόν, τὰ δὲ ἔργα τοῦ
θεοῦ  ἀνακαλύπτειν ἔνδοξον,᾿ ὁμόσε  χωρήσω τῇ  Γερμανοῦ βίᾳ.
<milestone unit="section" n="3" /> ἧκον πρὸς  Αἰμιλιανόν, οὐ μόνος,  ἠκολούθησαν δέ μοι  συμπρεσβύτερός τέ μου Μάξιμος καὶ διάκονοι Φαῦστος Εὐσέβιος Χαιρήμων, καί τις τῶν ἀπὸ Ῥώμης παρόντων ἀδελφῶν ἡμῖν  συνεισῆλθεν.
<milestone unit="section" n="4" /> Αἰμιλιανὸς δὲ οὐκ εἶπέν μοι  προηγουμένως 
῾μὴ  σύναγε.᾿ περιττὸν γὰρ τοῦτο
ἦν αὐτῷ καὶ τὸ τελευταῖον, ἐπὶ τὸ πρῶτον  ἀνατρέχοντι:
οὐ γὰρ περὶ τοῦ μὴ συνάγειν ἑτέρους ὁ
<pb id="v.2.p.156" /> λόγος ἦν αὐτῷ, ἀλλὰ περὶ τοῦ μηδ̓ αὐτοὺς ἡμᾶς εἶναι Χριστιανούς, καὶ τούτου  προσέταττεν πεπαῦσθαι,
εἰ  μεταβαλοίμην ἐγώ, καὶ τοὺς ἄλλους  ἕψεσθαί μοι  νομίζων.
<milestone unit="section" n="5" />  ἀπεκρινάμην δὲ οὐκ  ἀπεοικότως 
 <note place="unspecified" anchored="yes"><bibl default="NO">αξτς 5, 29</bibl></note> οὐδὲ μακρὰν τοῦ ῾πειθαρχεῖν δεῖ θεῷ
μᾶλλον ἢ ἀνθρώποις,᾿ ἀλλ̓ ἄντικρυς  διεμαρτυράμην ὅτι τὸν θεὸν τὸν ὄντα μόνον καὶ οὐδένα ἕτερον  σέβω οὐδ̓ ἂν μεταθείμην οὐδὲ  παυσαίμην ποτὲ Χριστιανὸς ὤν. ἐπὶ τούτοις ἐκέλευσεν ἡμᾶς ἀπελθεῖν εἰς  κώμην πλησίον τῆς ἐρήμου καλουμένην Κεφρώ.
</p>

<p>Αὐτῶν<milestone unit="section" n="6" /> δὲ  ἐπακούσατε τῶν ὑπ̓ ἁμφοτέρων λεχθέντων ὡς  ὑπεμνηματίσθη. εἰσαχθέντων Διονυσίου καὶ  Φαύστου καὶ Μαξίμου καὶ  Μαρκέλλου καὶ Χαιρήμονος Αἰμιλιανὸς διέπων τὴν ἡγεμονίαν εἶπεν: ῾καὶ ἀγράφως ὑμῖν  διελέχθην περὶ τῆς φιλανθρωπίας τῶν  κυρίων ἡμῶν ᾗ περὶ ὑμᾶς κέχρηνται:
<milestone unit="section" n="7" />  δεδώκασιν γὰρ ἐξουσίαν ὑμῖν σωτηρίας, 
εἰ  βούλοισθε ἐπὶ τὸ κατὰ φύσιν τρέπεσθαι καὶ θεοὺς τοὺς  σῴζοντας αὐτῶν τὴν βασιλείαν προσκυνεῖν,  ἐπιλαθέσθαι δὲ τῶν παρὰ φύσιν. τί οὖν  φατὲ πρὸς ταῦτα; οὐδὲ γὰρ ἀχαρίστους ὑμᾶς ἔσεσθαι περὶ τὴν φιλανθρωπίαν αὐτῶν προσδοκῶ, ἐπειδήπερ ἐπὶ τὰ  βελτίω ὑμᾶς  προτρέπονται.᾿<milestone unit="section" n="8" />
</p>

<p>Διονύσιος ἀπεκρίνατο: ῾οὐ πάντες πάντας 
προσκυνοῦσι θεούς, ἀλλ̓ ἕκαστοι τινάς, οὓς νομίζουσιν. ἡμεῖς τοίνυν τὸν ἕνα θεὸν καὶ δημιουργὸν τῶν ἁπάντων, τὸν καὶ τὴν βασιλείαν  ἐγχειρίσαντα τοῖς  θεοφιλεστάτοις  Οὐαλεριανῷ καὶ Γαλλιήνῳ  Σεβαστοῖς, τοῦτον καὶ  σέβομεν καὶ προσκυνοῦμεν,
καὶ τούτῳ διηνεκῶς ὑπὲρ τῆς βασιλείας αὐτῶν, ὅπως  ἀσάλευτος  διαμείνῃ,  προσευχόμεθα.᾿<milestone unit="section" n="9" />
<pb id="v.2.p.158" />
</p>

<p>Αἰμιλιανὸς διέπων τὴν ἡγεμονίαν αὐτοῖς εἶπεν: 
῾τίς γὰρ ὑμᾶς κωλύει καὶ τοῦτον,  εἴπερ ἐστὶν θεός, μετὰ τῶν κατὰ φύσιν θεῶν προσκυνεῖν;
θεοὺς γὰρ σέβειν ἐκελεύσθητε. καὶ θεοὺς οὓς πάντες ἴσασιν.᾿
</p>

<p>Διονύσιος ἀπεκρίνατο: ῾ἡμεῖς οὐδένα ἕτερον προσκυνοῦμεν.᾿
</p>

<p><milestone unit="section" n="10" />Αἰμιλιανὸς
 διέπων τὴν ἡγεμονίαν αὐτοῖς εἶπεν:
</p>

<p>'ὁρῶ ὑμᾶς ὁμοῦ καὶ ἀχαρίστους ὄντας καὶ  ἀναισθήτους τῆς  πρᾳότητος τῶν Σεβαστῶν: δἰ ὅπερ οὐκ  ἔσεσθε ἐν τῇ πόλει ταύτῃ, ἀλλὰ  ἀποσταλήσεσθε εἰς τὰ μέρη τῆς Λιβύης καὶ ἐν τόπῳ λεγομένῳ Κεφρώ: τοῦτον γὰρ τὸν τόπον  ἐξελεξάμην
ἐκ τῆς κελεύσεως τῶν Σεβαστῶν ἡμῶν. οὐδαμῶς
δὲ  ἐξέσται οὔτε ὑμῖν οὔτε ἄλλοις τισὶν ἢ συνόδους ποιεῖσθαι ἢ εἰς τὰ  καλούμενα  κοιμητήρια εἰσιέναι.
<milestone unit="section" n="11" />εἰ δέ τις φανείη ἢ μὴ γενόμενος εἰς τὸν τόπον τοῦτον ὃν ἐκέλευσα, ἢ ἐν συναγωγῇ τινι εὑρεθείη, ἑαυτῷ τὸν κίνδυνον  ἐπαρτήσει: οὐ γὰρ  ἐπιλείψει
ἡ  δέουσα ἐπιστρέφεια.  ἀπόστητε οὖν ὅπου ἐκελεύσθητε.᾿
</p>

<p>Καὶ  νοσοῦντα δέ με  κατήπειξεν, οὐδὲ μιᾶς ὑπέρθεσιν δοὺς ἡμέρας.  ποίαν οὖν ἔτι τοῦ συνάγειν
ἢ μὴ συνάγειν εἶχον σχολήν;</p></q> </p>

<p>
Εἶτα μεθ̓ ἕτερά φησιν: <q direct="unspecified">

<p>ἀλλ̓<milestone unit="section" n="12" /> οὐδὲ τῆς  αἰσθητῆς ἡμεῖς μετὰ τοῦ κυρίου συναγωγῆς  ἀπέστημεν, ἀλλὰ τοὺς μὲν ἐν τῇ πόλει σπουδαιότερον
 <note place="unspecified" anchored="yes"><bibl default="NO">1 ξορ. 5, 3</bibl></note>  συνεκρότουν ὡς συνών, ῾ἀπὼν μὲν τῷ σώματι, ᾿ ὡς εἶπεν, ῾παρὼν δὲ τῷ πνεύματι,᾿ ἐν δὲ τῇ  Κεφροῖ καὶ πολλὴ  συνεπεδήμησεν ἡμῖν ἐκκλησία, τῶν μὲν ἀπὸ τῆς πόλεως ἀδελφῶν  ἑπομένων, τῶν δὲ
 <note place="unspecified" anchored="yes"><bibl default="NO">ξολ. 4, 3</bibl></note> συνιόντων ἀπ̓ Αἰγύπτου.
<milestone unit="section" n="13" /> κἀκεῖ  θύραν ἡμῖν ὁ
<pb id="v.2.p.160" /> θεὸς  ἀνέῳξεν τοῦ λόγου. καὶ τὸ μὲν πρῶτον  ἐδιώχθημεν,  ἐλιθοβολήθημεν, ὕστερον δέ τινες οὐκ ὀλίγοι τῶν ἐθνῶν τὰ εἴδωλα καταλιπόντες,  ἐπέστρεψαν ἐπὶ τὸν θεόν: οὐ πρότερον δὲ  παραδεξαμένοις αὐτοῖς τότε πρῶτον δἰ ἡμῶν ὁ λόγος  ἐπεσπάρη,
<milestone unit="section" n="14" /> καὶ ὥσπερ τούτου ἕνεκεν  ἀπαγαγὼν
 <note place="unspecified" anchored="yes"><bibl default="NO">αξτς 12, 25</bibl></note> ἡμᾶς πρὸς αὐτοὺς ὁ θεός, ἐπεὶ τὴν διακονίαν ταύτην  ἐπληρώσαμεν, πάλιν  ἀπαγήοχεν.
</p>

<p>Ὁ γὰρ Αἰμιλιανὸς εἰς  τραχυτέρους μέν, ὡς ἐδόκει, καὶ  λιβυκωτέρους ἡμᾶς  μεταστῆσαι τόπους ἐβουλήθη, καὶ τοὺς πανταχόσε εἰς τὸν  Μαρεώτην ἐκέλευσεν  συρρεῖν, κώμας  ἑκάστοις τῶν κατὰ χώραν  ἀφορίσας, ἡμᾶς δὲ μᾶλλον ἐν ὁδῷ καὶ πρώτους  καταληφθησομένους  ἔταξεν.  ᾠκονόμει γὰρ δῆλον ὅτι καὶ  παρεσκεύαζεν ἵνα ὁπόταν  βουληθείη συλλαβεῖν, πάντας  εὐαλώτους ἔχοι.
<milestone unit="section" n="15" />ἐγὼ δὲ ὅτε μὲν εἰς Κεφρὼ  κεκελεύσμην ἀπελθεῖν, καὶ τὸν τόπον  ἠγνόουν ὅποι ποτὲ οὗτός ἐστιν, οὐδὲ τὸ ὄνομα σχεδὸν πρότερον  ἀκηκοώς, καὶ ὅμως  εὐθύμως καὶ  ἀταράχως  ἀπῄειν: ἐπεὶ δὲ  μετασκηνώσειν εἰς τὰ Κολλουθίωνος  ἀπηγγέλη μοι, ἴσασιν οἱ παρόντες ὅπως  διετέθην ῾ἐνταῦθα γὰρ ἐμαυτοῦ κατηγορήσὠ, <milestone unit="section" n="16" />τὸ μὲν πρῶτον  ἠχθέσθην καὶ λίαν  ἐχαλέπηνα: καὶ γὰρ εἰ  γνωριμώτεροι καὶ συνηθέστεροι ἐτύγχανον ἡμῖν οἱ  τόποι, ἀλλ̓ ἔρημον μὲν ἀδελφῶν καὶ  σπουδαίων ἀνθρώπων ἔφασκον εἶναι τὸ χωρίον, ταῖς δὲ τῶν  ὁδοιπορούντων  ἐνοχλήσεσιν καὶ λῃστῶν  καταδρομαῖς  ἐκκείμενον:
<milestone unit="section" n="17" /> ἔτυχον δὲ παραμυθίας,  ὑπομνησάντων 
με τῶν ἀδελφῶν ὅτι  γειτνιῴη μᾶλλον τῇ πόλει καὶ ἡ μὲν Κεφρὼ πολλὴν ἡμῖν ἦγεν ἀδελφῶν τῶν
<pb id="v.2.p.162" />
ἀπ̓ Αἰγύπτου τὴν  ἐπιμιξίαν, ὡς  πλατύτερον  ἐκκλησιάζειν δύνασθαι, ἐκεῖ δέ,  πλησιαίτερον οὔσης τῆς πόλεως,  συνεχέστερον τῆς τῶν ὄντως  ἀγαπητῶν
καὶ οἰκειοτάτων καὶ φιλτάτων ὄψεως  ἀπολαύσομεν:  ἀφίξονται γὰρ καὶ  ἀναπαύσονται καὶ ὡς ἐν προαστείοις πορρωτέρω κειμένοις κατὰ μέρος ἔσονται  συναγωγαί. καὶ οὕτως ἐγένετο.</p></q><milestone unit="section" n="18" /> </p>

<p>
Καὶ μεθ̓ ἕτερα περὶ τῶν συμβεβηκότων αὐτῷ αὖθις ταῦτα γράφει: <q direct="unspecified">πολλαῖς γε ταῖς ὁμολογίαις Γερμανὸς  σεμνύνεται, πολλά γε εἰπεῖν ἔχει καθ̓ ἑαυτοῦ γενόμενα: ὅσας  ἀριθμῆσαι δύναται περὶ ἡμῶν ἀποφάσεις,  δημεύσεις,  προγραφάς, ὑπαρχόντων
 <note place="unspecified" anchored="yes"><bibl default="NO">ηεβ. 10, 34</bibl></note>  ἁρπαγάς,  ἀξιωμάτων  ἀποθέσεις, δόξης
κοσμικῆς  ὀλιγωρίας,  ἐπαίνων  ἡγεμονικῶν καὶ  βουλευτικῶν  καταφρονήσεις καὶ τῶν  ἐναντίων,
 <note place="unspecified" anchored="yes"><bibl default="NO">ξφ. ρομ. 8, 35</bibl></note> ἀπειλῶν καὶ  καταβοήσεων καὶ  κινδύνων καὶ διωγμῶν καὶ πλάνης καὶ  στενοχωρίας καὶ  ποικίλης θλίψεως ὑπομονήν, οἷα τὰ ἐπὶ Δεκίου καὶ  Σαβίνου συμβάντα μοι, οἷα μέχρι νῦν  Αἰμιλιανοῦ.
<milestone unit="section" n="19" /> ποῦ δὲ Γερμανὸς ἐφάνη; τίς δὲ περὶ αὐτοῦ λόγος; ἀλλὰ τῆς πολλῆς ἀφροσύνης, εἰς ἣν  ἐμπίπτω διὰ  Γερμανόν,  ὑφίεμαι, δἰ ὃ καὶ τὴν καθ̓ ἕκαστον τῶν γενομένων διήγησιν παρίημι τοῖς  εἰδόσιν ἀδελφοῖς λέγειν.</q><milestone unit="section" n="20" /> Ὁ δ̓ αὐτὸς καὶ ἐν τῇ πρὸς  Δομέτιον καὶ  Δίδυμον ἐπιστολῇ τῶν ἀμφὶ τὸν διωγμὸν αὖθις μνημονεύει
ἐν τούτοις: <q direct="unspecified">τοὺς δὲ ἡμετέρους πολλούς τε ὄντας καὶ ἀγνῶτας ὑμῖν,  περισσὸν ὀνομαστὶ καταλέγειν, πλὴν ἴστε ὅτι ἄνδρες καὶ γυναῖκες, καὶ νέοι καὶ γέροντες, καὶ  κόραι καὶ  πρεσβύτιδες, καὶ στρατιῶται
καὶ  ἰδιῶται, καὶ πᾶν γένος καὶ πᾶσα  ἡλικία, οἳ μὲν διὰ μαστίγων καὶ πυρός, οἳ δὲ διὰ σιδήρου τὸν
<pb id="v.2.p.164" /> ἀγῶνα  νικήσαντες, τοὺς στεφάνους  ἀπειλήφασιν:
<milestone unit="section" n="21" /> τοῖς δὲ οὐ  πάμπολυς αὐτάρκης ἀπέβη χρόνος εἰς
τὸ  φανῆναι  δεκτοὺς τῷ κυρίῳ, ὥσπερ οὖν ἔοικεν μηδὲ ἐμοὶ μέχρι νῦν, διόπερ εἰς ὃν οἶδεν αὐτὸς
 <note place="unspecified" anchored="yes"><bibl default="NO">ις. 49, 8 2ξορ. 6, 2</bibl></note> ἐπιτήδειον καιρὸν  ὑπερέθετό με ὁ λέγων ῾καιρῷ  δεκτῷ  ἐπήκουσά σου, καὶ ἐν ἡμέρᾳ σωτηρίας  ἐβοήθησά σοι.᾿<milestone unit="section" n="22" /> τὰ γὰρ καθ̓ ἡμᾶς ἐπειδὴ  πυνθάνεσθε καὶ βούλεσθε  δηλωθῆναι ὑμῖν ὅπως  διάγομεν,  ἠκούσατε μὲν πάντως ὅπως ἡμᾶς  δεσμώτας  ἀγομένους ὑπὸ  ἑκατοντάρχου καὶ στρατηγῶν
καὶ τῶν σὺν αὐτοῖς στρατιωτῶν καὶ ὑπηρετῶν, ἐμέ τε καὶ Γάϊον καὶ  Φαῦστον καὶ Πέτρον καὶ Παῦλον, ἐπελθόντες τινὲς τῶν  Μαρεωτῶν,  ἄκοντας
καὶ μηδὲ ἑπομένους, βίᾳ τε καὶ σύροντες,  ἀφήρπασαν:
<milestone unit="section" n="23" /> ἐγὼ δὲ νῦν καὶ Γάϊος καὶ Πέτρος μόνοι, τῶν ἄλλων ἀδελφῶν  ἀπορφανισθέντες, ἐν ἐρήμῳ καὶ  αὐχμηρῷ τῆς Λιβύης τόπῳ  κατακεκλείσμεθα, τριῶν ὁδὸν ἡμερῶν τοῦ  Παραιτονίου  διεστηκότες.</q><milestone unit="section" n="24" /> Καὶ ὑποκαταβάς φησιν: <q direct="unspecified">ἐν δὲ τῇ πόλει  καταδεδύκασιν ἀφανῶς  ἐπισκεπτόμενοι τοὺς ἀδελφούς, πρεσβύτεροι μὲν Μάξιμος Διόσκορος Δημήτριος Λούκιος: οἱ γὰρ ἐν τῷ κόσμῳ  προφανέστεροι  Φαυστῖνος καὶ Ἀκύλας ἐν Αἰγύπτῳ  πλανῶνται: διάκονοι δὲ οἱ μετὰ τοὺς ἐν τῇ νήσῳ  τελευτήσαντας  ὑπολειφθέντες Φαῦστος Εὐσέβιος Χαιρήμων:
Εὐσέβιος, ὃν ἐξ ἀρχῆς ὁ θεὸς  ἐνεδυνάμωσεν καὶ  παρεσκεύασεν τὰς ὑπηρεσίας τῶν ἐν ταῖς φυλακαῖς γενομένων ὁμολογητῶν  ἐναγωνίως ἀποπληροῦν καὶ τὰς τῶν σωμάτων  περιστολὰς τῶν  τελείων
καὶ μακαρίων μαρτύρων οὐκ ἀκινδύνως ἐκτελεῖν:
<milestone unit="section" n="25" />καὶ γὰρ μέχρι νῦν οὐκ  ἀνίησιν ὁ ἡγούμενος τοὺς μὲν  ἀναιρῶν, ὡς προεῖπον,  ὠμῶς τῶν  προσαγομένων,
<pb id="v.2.p.166" /> τοὺς δὲ βασάνοις  καταξαίνων, τοὺς δὲ φυλακαῖς καὶ δεσμοῖς  ἐκτήκων  προστάσσων τε μηδένα τούτοις προσιέναι καὶ ἀνερευνῶν μή τις φανείη, καὶ ὅμως ὁ θεὸς τῇ προθυμίᾳ καὶ  λιπαρίᾳ τῶν ἀδελφῶν  διαναπαύει τοὺς  πεπιεσμένους.</q><milestone unit="section" n="26" /> Καὶ τοσαῦτα μὲν ὁ Διονύσιος. ἰστέον δὲ ὡς ὁ μὲν Εὐσέβιος, ὃν διακονον προσεῖπεν, σμικρὸν ὕστερον ἐπίσκοπος τῆς κατὰ Συρίαν  Λαοδικείας καθἱσταται,
ὁ δὲ Μάξιμος, ὃν τότε πρεσβύτερον  εἴρηκεν,
μετ̓ αὐτὸν Διονύσιον τὴν λειτουργίαν τῶν κατ̓ Ἀλεξάνδρειαν ἀδελφῶν διαδέχεται, Φαῦστος δέ,
ὁ σὺν αὐτῷ τηνικάδε διαπρέψας ἐν τῇ ὁμολογίᾳ, μέχρι τοῦ καθ̓ ὑμᾶς διωγμοῦ  φυλαχθείς,  γηραιὸς κομιδῇ καὶ  πλήρης ἡμερῶν καθ̓ ἡμᾶς αὐτοὺς
μαρτυρίῳ τὴν κεφαλὴν ἀποτμηθεὶς τελειοῦται.
Ἀλλὰ τὰ μὲν κατ̓ ἐκεῖνο καιροῦ τῷ Διονυσίῳ συμβάντα τοιαῦτα. 
</p>
</div2>

<div2 type="chapter" n="12" org="uniform" sample="complete">

<p><milestone unit="section" n="1" />κατὰ δὲ τὸν δηλούμενον Οὐαλεριανοῦ διωγμὸν τρεῖς ἐν Καισαρείᾳ τῆς Παλαιστίνης
τῇ κατὰ Χριστὸν διαλάμψαντες ὁμολογίᾳ, θείῳ κατεκοσμήθησαν μαρτυρίῳ, θηρίων γενόμενοι βορά: τούτων ὁ μὲν  Πρίσκος ἐκαλεῖτο, ὁ δὲ  Μάλχος,
τῷ δὲ τρίτῳ Ἀλέξανδρος ὄνομα ἦν. τούτους φασὶν κατ̓ ἀγρὸν  οἰκοῦντας, πρότερον μὲν ἑαυτοὺς
ὡς  ἀμελεῖς καὶ  ῥᾳθύμους  κακίσαι, ὅτι δὴ  βραβείων, τοῦ καιροῦ τοῖς  πόθου  γλιχομένοις οὐρανίου  διανέμοντος,  ὀλιγωροῖεν αὐτοί, μὴ οὐχὶ προαρπάζοντες τὸν τοῦ μαρτυρίου στέφανον: ταύτῃ
δὲ βουλευσαμένους,  ὁρμῆσαι ἐπὶ τὴν Καισάρειαν ὁμόσε τε χωρῆσαι ἐπὶ τὸν δικαστὴν καὶ τυχεῖν
<pb id="v.2.p.168" /> τοῦ  προδεδηλωμένου τέλους. ἔτι πρὸς τούτοις  γύναιόν τι κατὰ τὸν αὐτὸν διωγμὸν ἐν τῇ αὐτῇ πόλει τὸν ὅμοιον ἱστοροῦσιν ἀγῶνα  διηθληκέναι: τῆς δὲ Μαρκίωνος αὐτὴν αἱρέσεως γενέσθαι κατέχει λόγος.
</p>
</div2>

<div2 type="chapter" n="13" org="uniform" sample="complete">

<p><milestone unit="section" n="1" />Ἀλλ̓ οὐκ εἰς μακρὸν δουλείαν τὴν παρὰ βαρβάροις ὑπομείναντος Οὐαλεριανοῦ,  μοναρχήσας
ὁ παῖς σωφρονέστερον τὴν ἀρχὴν  διατίθεται,  ἀνίησί τε αὐτίκα διὰ προγραμμάτων τὸν καθ̓ ἡμῶν διωγμόν, ἐπ̓ ἐλευθερίας τοῖς τοῦ λόγου προεστῶσιν τὰ ἐξ ἔθους ἐπιτελεῖν δἰ ἀντιγραφῆς  προστάξας, ἥτις τοῦτον ἔχει τὸν τρόπον: <q direct="unspecified">Αὐτοκράτωρ Καῖσαρ Πούπλιος  Λικίνιος Γαλλιῆνος Εὐσεβὴς  Εὐτυχὴς Σεβαστὸς Διονυσίῳ καὶ  Πίννᾳ
καὶ Δημητρίῳ καὶ τοῖς λοιποῖς ἐπισκόποις. τὴν εὐεργεσίαν τῆς ἐμῆς δωρεᾶς διὰ παντὸς τοῦ κόσμου  ἐκβιβασθῆναι προσέταξα, ὅπως ἀπὸ τῶν τόπων τῶν  θρῃσκευσίμων  ἀποχωρήσωσιν, καὶ διὰ τοῦτο καὶ ὑμεῖς τῆς ἀντιγραφῆς τῆς ἐμῆς τῷ τύπῳ χρῆσθαι  δύνασθε, ὥστε μηδένα ὑμῖν ἐνοχλεῖν. καὶ τοῦτο, ὅπερ κατὰ τὸ ἐξὸν δύναται ὑφ̓ ὑμῶν  ἀναπληροῦσθαι, ἤδη πρὸ πολλοῦ ὑπ̓ ἐμοῦ συγκεχώρηται, καὶ διὰ τοῦτο Αὐρήλιος Κυρίνιος, ὁ τοῦ μεγίστου πράγματος  προστατεύων, τὸν τύπον
τὸν ὑπ̓ ἐμοῦ δοθέντα διαφυλάξει.</q> Ταῦτα ἐπὶ τὸ σαφέστερον ἐκ τῆς Ῥωμαίων  ἑρμηνευθέντα γλώττης  ἐγκείσθω. καὶ ἄλλη δὲ τοῦ αὐτοῦ  διάταξις φέρεται, ἣν πρὸς ἑτέρους
<pb id="v.2.p.170" /> ἐπισκόπους πεποίηται, τὰ τῶν καλουμένων κοιμητηρίων  ἀπολαμβάνειν ἐπιτρέπων χωρία.
</p>
</div2>

<div2 type="chapter" n="14" org="uniform" sample="complete">

<p><milestone unit="section" n="1" />Ἐν τούτῳ δὲ τῆς μὲν Ῥωμαίων ἐκκλησίας εἰς ἔτι τότε καθηγεῖτο Ξύστος, τῆς δ̓ ἐπ̓ Ἀντιοχείας μετὰ Φάβιον  Δημητριανός, Φιρμιλιανὸς δὲ
Καισαρείας τῆς Καππαδοκῶν, καὶ ἐπὶ τούτοις τῶν κατὰ Πόντον ἐκκλησιῶν Γρηγόριος καὶ ὁ τούτου ἀδελφὸς Ἀθηνόδωρος, Ὠριγένους γνώριμοι: τῆς
δ̓ ἐπὶ Παλαιστίνης Καισαρείας, Θεοκτίστου μεταλλάξαντος, διαδέχεται τὴν ἐπισκοπὴν Δόμνος, βραχεῖ δὲ χρόνῳ τούτου διαγενομένου, Θεότεκνος,
ὁ καθ̓ ἡμᾶς, διάδοχος καθίσταται: τῆς δ̓ Ὠριγένους διατριβῆς καὶ οὗτος ἦν. ἀλλὰ καὶ ἐν Ἱεροσολύμοις ἀναπαυσαμένου  Μαζαβάνου, τὸν θρόνον Ὑμέναιος, ὁ καὶ αὐτὸς ἐπὶ πλείστοις τοῖς
καθ̓ ἡμᾶς διαπρέψας ἔτεσιν, διεδέξατο.
</p>
</div2>

<div2 type="chapter" n="15" org="uniform" sample="complete">

<p><milestone unit="section" n="1" /> Κατὰ τούτους εἰρήνης ἁπανταχοῦ τῶν ἐκκλησιῶν οὔσης, ἐν Καισαρείᾳ τῆς Παλαιστίνης Μαρῖνος τῶν ἐν στρατείαις  ἀξιώμασι τετιμημένων γένει τε καὶ πλούτῳ  περιφανὴς ἀνήρ, διὰ τὴν Χριστοῦ μαρτυρίαν τὴν κεφαλὴν ἀποτέμνεται, τοιᾶσδε ἕνεκεν αἰτίας.
<milestone unit="section" n="2" /> τιμή τίς ἐστι παρὰ Ῥωμαίοις
τὸ  κλῆμα, οὗ τοὺς τυχόντας φασὶν ἑκατοντάρχους γίνεσθαι. τόπου  σχολάζοντος, ἐπὶ τοῦτο προκοπῆς τὸν  Μαρῖνον ἡ τοῦ  βαθμοῦ  τάξις ἐκάλει, ἤδη τε μέλλοντα τῆς τιμῆς ἔχεσθαι παρελθὼν ἄλλος πρὸ τοῦ βήματος, μὴ ἐξεῖναι μὲν ἐκείνῳ
τῆς Ῥωμαίων  μετέχειν ἀξίας κατὰ τοὺς παλαιοὺς νόμους, Χριστιανῷ γε ὄντι καὶ τοῖς βασιλεῦσι μὴ  θύοντι,  κατηγόρει, αὐτῷ δ̓  ἐπιβάλλειν τὸν κλῆρον:
<milestone unit="section" n="3" />ἐφ̓ ᾧ κινηθέντα τὸν δικαστὴν ῾Ἀχαιὸς οὗτος ἦν̓
<pb id="v.2.p.172" /> πρῶτον μὲν  ἐρέσθαι  ποίας ὁ Μαρῖνος εἴη γνώμης,
ὡς δ̓ ὁμολογοῦντα Χριστιανὸν ἐπιμόνως ἑώρα, τριῶν  ὡρῶν  ἐπιδοῦναι αὐτῷ εἰς  ἐπίσκεψιν διάστημα.
<milestone unit="section" n="4" />Ἐκτὸς δῆτα γενόμενον αὐτὸν τοῦ δικαστηρίου Θεότεκνος ὁ τῇδε ἐπίσκοπος  ἀφέλκει, προσελθὼν
δἰ ὁμιλίας, καὶ τῆς χειρὸς λαβὼν ἐπὶ τὴν ἐκκλησίαν  προάγει, εἴσω τε πρὸς αὐτῷ  στήσας τῷ  ἁγιάσματι, μικρόν τι  παραναστείλας αὐτοῦ τῆς  χλαμύδος καὶ
τὸ  προσηρτημένον αὐτῷ ξίφος ἐπιδείξας ἅμα τε
ἀντιπαρατίθησιν  προσαγαγὼν αὐτῷ τὴν τῶν θείων εὐαγγελίων γραφήν, κελεύσας τῶν δυεῖν ἑλέσθαι
τὸ κατὰ γνώμην.
Ὡς δ̓  ἀμελλητὶ τὴν δεξιὰν προτείνας ἐδέξατο
τὴν θείαν γραφήν, <q direct="unspecified">ἔχου τοίνυν, ἔχου,</q> φησὶν πρὸς αὐτὸν ὁ Θεότεκνος, <q direct="unspecified">τοῦ θεοῦ, καὶ  τύχοις
ὧν  εἵλου, πρὸς αὐτοῦ  δυναμούμενος, καὶ  βάδιζε
μετ̓ εἰρήνης.</q><milestone unit="section" n="5" /> εὐθὺς ἐκεῖθεν  ἐπανελθόντα αὐτὸν  κῆρυξ ἐβόα καλῶν πρὸ τοῦ δικαστηρίου: καὶ γὰρ ἤδη τὰ τῆς προθεσμίας τοῦ χρόνου πεπλήρωτο:
καὶ δὴ παραστὰς τῷ  δικαστῇ καὶ μείζονα τῆς πίστεως τὴν προθυμίαν ἐπιδείξας, εὐθὺς ὡς εἶχεν,  ἀπαχθεὶς τὴν ἐπὶ θανάτῳ, τελειοῦται.
</p>
</div2>

<div2 type="chapter" n="16" org="uniform" sample="complete">

<p><milestone unit="section" n="1" /> Ἔνθα καὶ  Ἀστύριος ἐπὶ τῇ θεοφιλεῖ παρρησίᾳ μνημονεύεται, ἀνὴρ τῶν ἐπὶ Ῥώμης συγκλητικῶν γενόμενος  βασιλεῦσίν τε προσφιλὴς καὶ πᾶσι  γνώριμος εὐγενείας τε ἕνεκα καὶ περιουσίας:
ὃς παρὼν  τελειουμένῳ τῷ μάρτυρι, τὸν  ὦμον  ὑποθείς, ἐπὶ  λαμπρᾶς καὶ  πολυτελοῦς  ἐσθῆτος  ἄρας τὸ  σκῆνος  ἐπιφέρεται,  περιστείλας
τε εὖ μάλα πλουσίως, τῇ  προσηκούσῃ ταφῇ παραδίδωσιν.
<pb id="v.2.p.174" />
Τούτου μυρία μὲν καὶ ἄλλα μνημονεύουσιν οἱ τἀνδρὸς καὶ εἰς ἡμᾶς  διαμείναντες γνώριμοι, ἀτὰρ καὶ παραδόξου τοιούτου. 
</p>
</div2>

<div2 type="chapter" n="17" org="uniform" sample="complete">

<p><milestone unit="section" n="1" />ἐπὶ τῆς Φιλίππου Καισαρείας, ἣν Πανεάδα  Φοίνικες προσαγορεύουσιν, φασὶ παρὰ ταῖς αὐτόθι  δεικνυμέναις ἐν ταῖς  ὑπωρείαις τοῦ καλουμένου  Πανείου  ὄρους πηγαῖς,
ἐξ ὧν καὶ τὸν Ἰορδάνην  προχεῖσθαι, κατά τινα ἑορτῆς ἡμέραν  σφάγιόν τι  καταβάλλεσθαι καὶ τοῦτο τῇ τοῦ δαίμονος δυνάμει ἀφανὲς γίνεσθαι παραδόξως θαῦμά τε εἶναι περιβόητον τοῖς παροῦσι
τὸ γινόμενον. παρόντα δ̓ οὖν ποτε τοῖς  πραττομένοις τὸν Ἀστύριον καὶ τὸ πρᾶγμα καταπεπληγμένους ἰδόντα τοὺς πολλούς, οἰκτεῖραι τῆς πλάνης, κἄπειτα  ἀνανεύσαντα εἰς οὐρανόν,  ἱκετεῦσαι
 <note place="unspecified" anchored="yes"><bibl default="NO">ρομ. 9, 5</bibl></note> διὰ Χριστοῦ τὸν ἐπὶ πάντων θεὸν τὸ λαοπλάνον δαιμόνιον ἐλέγξαι καὶ  παῦσαι τῆς τῶν ἀνθρώπων ἀπάτης. ταῦτα δέ φασιν  εὐξαμένου, ἀθρόως τὸ  ἱερεῖον  ἐπιπολάσαι ταῖς πηγαῖς οὕτω
τε αὐτοῖς τὸ παράδοξον  οἴχεσθαι, μηδενὸς μηκέτι θαύματος περὶ τὸν τόπον  γινομένου.
</p>
</div2>

<div2 type="chapter" n="18" org="uniform" sample="complete">

<p><milestone unit="section" n="1" />Ἀλλ̓ ἐπειδὴ τῆσδε τῆς πόλεως εἰς μνήμην ἐλήλυθα, οὐκ ἄξιον ἡγοῦμαι παρελθεῖν διήγησιν καὶ τοῖς μεθ̓ ἡμᾶς μνημονεύεσθαι ἀξίαν.
  <milestone unit="section" n="2" /><note place="unspecified" anchored="yes"><bibl default="NO">ματτ. 9, 20</bibl></note> τὴν γὰρ  αἱμορροοῦσαν, ἣν ἐκ τῶν ἱερῶν εὐαγγελίων πρὸς τοῦ σωτῆρος ἡμῶν τοῦ πάθους ἀπαλλαγὴν εὕρασθαι  μεμαθήκαμεν, ἐνθένδε ἔλεγον  ὁρμᾶσθαι τόν τε οἶκον αὐτῆς ἐπὶ τῆς πόλεως  δείκνυσθαι καὶ τῆς ὑπὸ τοῦ σωτῆρος εἰς αὐτὴν εὐεργεσίας θαυμαστὰ τρόπαια παραμένειν.  <milestone unit="section" n="3" /> ἑστάναι γὰρ ἐφ̓  ὑψηλοῦ λίθου πρὸς μὲν ταῖς  πύλαις τοῦ αὐτῆς οἴκου γυναικὸς  ἐκτύπωμα  χάλκεον, ἐπὶ γόνυ  κεκλιμένον καὶ  τεταμέναις ἐπὶ τὸ πρόσθεν ταῖς
<pb id="v.2.p.176" /> χερσὶν  ἱκετευούσῃ  ἐοικός, τούτου δὲ ἄντικρυς ἄλλο τῆς αὐτῆς ὕλης, ἀνδρὸς  ὄρθιον σχῆμα, διπλοΐδα κοσμίως  περιβεβλημένον καὶ τὴν χεῖρα
τῇ γυναικὶ  προτεῖνον, οὗ παρὰ τοῖς ποσὶν ἐπὶ τῆς  στήλης αὐτῆς  ξένον τι  βοτάνης εἶδος φύειν, ὃ μέχρι τοῦ  κρασπέδου τῆς τοῦ χαλκοῦ διπλοΐδος  ἀνιόν,  ἀλεξιφάρμακόν τι παντοίων  νοσημάτων
τυγχάνειν. τοῦτον τὸν  ἀνδριάντα εἰκόνα τοῦ Ἰησοῦ φέρειν ἔλεγον, ἔμενεν δὲ καὶ εἰς ἡμᾶς,
ὡς καὶ ὄψει παραλαβεῖν ἐπιδημήσαντας αὐτοὺς τῇ πόλει. <milestone unit="section" n="4" />καὶ θαυμαστὸν οὐδὲν τοὺς πάλαι ἐξ ἐθνῶν  εὐεργετηθέντας πρὸς τοῦ σωτῆρος ἡμῶν ταῦτα πεποιηκέναι, ὅτε καὶ τῶν ἀποστόλων αὐτοῦ τὰς εἰκόνας Παύλου καὶ Πέτρου καὶ αὐτοῦ δὴ τοῦ Χριστοῦ διὰ χρωμάτων ἐν γραφαῖς σῳζομένας ἱστορήσαμεν, ὡς εἰκός, τῶν παλαιῶν ἀπαραφυλάκτως οἷα σωτῆρας  ἐθνικῇ συνηθείᾳ παῤ ἑαυτοῖς τοῦτον τιμᾶν εἰωθότων τὸν τρόπον.
</p>
</div2>

<div2 type="chapter" n="19" org="uniform" sample="complete">

<p><milestone unit="section" n="1" /> Τὸν γὰρ Ἰακώβου θρόνον, τοῦ πρώτου τῆς Ἱεροσολύμων ἐκκλησίας τὴν ἐπισκοπὴν πρὸς
τοῦ σωτῆρος καὶ τῶν ἀποστόλων  ὑποδεξαμένου,
 <note place="unspecified" anchored="yes"><bibl default="NO">γαλ. 1, 19</bibl></note> ὃν καὶ ἀδελφὸν τοῦ Χριστοῦ χρηματίσαι οἱ θεῖοι λόγοι περιέχουσιν, εἰς δεῦρο πεφυλαγμένον οἱ τῇδε κατὰ διαδοχὴν  περιέποντες ἀδελφοὶ σαφῶς τοῖς πᾶσιν  ἐπιδείκνυνται οἷον περὶ τοὺς ἁγίους ἄνδρας τοῦ θεοφιλοῦς ἕνεκεν οἵ τε πάλαι καὶ οἱ εἰς ἡμᾶς  ἔσῳζόν τε καὶ  ἀποσῴζουσι σέβας. καὶ ταῦτα μὲν ταύτῃ.
</p>
</div2>

<div2 type="chapter" n="20" org="uniform" sample="complete">

<p><milestone unit="section" n="1" />Ὅ γε μὴν Διονύσιος πρὸς ταῖς  δηλωθείσαις ἐπιστολαῖς αὐτοῦ ἔτι καὶ τὰς φερομένας  ἑορταστικὰς
τὸ τηνικαῦτα συντάττει,  πανηγυρικωτέρους
<pb id="v.2.p.178" />
ἐν αὐταῖς περὶ τῆς τοῦ πάσχα ἑορτῆς ἀνακινῶν λόγους. τούτων τὴν μὲν Φλαυΐῳ προσφωνεῖ,
τὴν δὲ  Δομετίῳ καὶ  Διδύμῳ, ἐν ᾗ καὶ κανόνα ἐκτίθεται  ὀκταετηρίδος, ὅτι μὴ ἄλλοτε ἢ μετὰ τὴν  ἐαρινὴν ἰσημερίαν  προσήκοι τὴν τοῦ πάσχα ἑορτὴν ἐπιτελεῖν,  παριστάμενος: πρὸς ταύταις καὶ ἄλλην τοῖς κατ̓ Ἀλεξάνδρειαν συμπρεσβυτέροις ἐπιστολὴν διαχαράττει ἑτέροις τε ὁμοῦ διαφόρως,
καὶ ταύτας ἔτι τοῦ διωγμοῦ συνεστῶτος.
</p>
</div2>

<div2 type="chapter" n="21" org="uniform" sample="complete">

<p><milestone unit="section" n="1" />  Ἐπιλαβούσης δὲ ὅσον οὔπω τῆς εἰρήνης,  ἐπάνεισι μὲν εἰς τὴν Ἀλεξάνδρειαν, πάλιν δ̓ ἐνταῦθα στάσεως καὶ πολέμου  συστάντος, ὡς οὐχ οἷόν τε ἦν αὐτῷ τοὺς κατὰ τὴν πόλιν ἅπαντας ἀδελφούς, εἰς ἑκάτερον τῆς στάσεως μέρος  διῃρημένους, ἐπισκοπεῖν, αὖθις ἐν τῇ τοῦ πάσχα ἑορτῇ, ὥσπερ τις  ὑπερόριος, ἐξ αὐτῆς τῆς Ἀλεξανδρείας διὰ γραμμάτων αὐτοῖς ὡμίλει.
<milestone unit="section" n="2" /> καὶ  Ἱέρακι δὲ μετὰ ταῦτα τῶν κατ̓ Αἴγυπτον ἐπισκόπῳ ἑτέραν ἑορταστικὴν ἐπιστολὴν γράφων, τῆς κατ̓ αὐτὸν
τῶν Ἀλεξανδρέων στάσεως μνημονεύει διὰ τούτων:
 <q direct="unspecified">Ἐμοὶ δέ, τί θαυμαστὸν εἰ πρὸς τοὺς πορρωτέρω  παροικοῦντας χαλεπὸν τὸ κἂν δἰ ἐπιστολῶν ὁμιλεῖν, ὅτε καὶ τὸ πρὸς ἐμαυτὸν αὐτῷ μοι διαλέγεσθαι
καὶ τῇ ἰδίᾳ ψυχῇ  συμβουλεύεσθαι  καθέστηκεν
 <note place="unspecified" anchored="yes"><bibl default="NO">πηιλεμ. 12</bibl></note> ἄπορον;
<milestone unit="section" n="3" /> πρὸς γοῦν τὰ ἐμαυτοῦ σπλάγχνα, τοὺς  ὁμοσκήνους καὶ  συμψύχους ἀδελφοὺς καὶ τῆς αὐτῆς πολίτας ἐκκλησίας,  ἐπιστολιμαίων δέομαι γραμμάτων, καὶ ταῦθ̓ ὅπως  διαπεμψαίμην, ἀμήχανον φαίνεται. ῥᾷον γὰρ ἄν τις οὐχ ὅπως εἰς τὴν ὑπερορίαν, ἀλλὰ καὶ ἀπ̓ ἀνατολῶν ἐπὶ δυσμὰς
<pb id="v.2.p.180" />  περαιωθείη, ἢ τὴν Ἀλεξάνδρειαν ἀπ̓ αὐτῆς τῆς Ἀλεξανδρείας  ἐπέλθοι. <milestone unit="section" n="4" />τῆς γὰρ ἐρήμου τῆς πολλῆς καὶ  ἀτριβοῦς ἐκείνης ἣν ἐν δυσὶν γενεαῖς  διώδευσεν ὁ Ἰσραήλ, ἄπειρος μᾶλλον καὶ  ἄβατός ἐστιν ἡ  μεσαιτάτη τῆς πόλεως ὁδός: καὶ τῆς θαλάσσης ἣν ἐκεῖνοι  ῥαγεῖσαν καὶ  διατειχισθεῖσαν ἔσχον  ἱππήλατον καὶ ἐν τῇ  λεωφόρῳ  κατεποντίσθησαν Αἰγύπτιοι, οἱ  γαληνοὶ καὶ  ἀκύμαντοι  λιμένες γεγόνασιν  εἰκών, πολλάκις  φανέντες ἀπὸ τῶν ἐν αὐτοῖς  φόνων οἷον  ἐρυθρὰ  θάλασσα: <milestone unit="section" n="5" />ὁ δ̓  ἐπιρρέων ποταμὸς τὴν πόλιν ποτὲ μὲν ἐρήμου τῆς  ἀνύδρου  ξηρότερος ὤφθη καὶ μᾶλλον  αὐχμώδης
 <note place="unspecified" anchored="yes"><bibl default="NO">δευτ. 8, 15; πς. 78, 20</bibl></note> ἐκείνης ἣν διαπορευόμενος ὁ Ἰσραὴλ οὕτως  ἐδίψησεν, ὡς Μωσῆ μὲν  καταβοᾶν, ῥυῆναι δ̓
 <note place="unspecified" anchored="yes"><bibl default="NO">πς. 136, 4; ωισδομ 11, 4</bibl></note> αὐτοῖς παρὰ τοῦ θαυμάσια ποιοῦντος μόνου ἐκ  πέτρας  ἀκροτόμου ποτόν:
<milestone unit="section" n="6" /> ποτὲ δὲ τοσοῦτος  ἐπλήμμυρεν ὡς πᾶσαν τὴν  περίχωρον τάς τε ὁδοὺς καὶ τοὺς ἀγροὺς  ἐπικλύσαντα, τῆς ἐπὶ Νῶε γενομένης τοῦ ὕδατος  φορᾶς  ἐπαγαγεῖν ἀπειλήν: ἀεὶ
δὲ αἵματι καὶ φόνοις καὶ  καταποντισμοῖς κάτεισιν  μεμιασμένος, οἷος ὑπὸ Μωσῆ γέγονεν τῷ  Φαραώ,
 <note place="unspecified" anchored="yes"><bibl default="NO">εχ. 7, 20, 21</bibl></note>  μεταβαλὼν εἰς αἷμα καὶ  ἐποζέσας.
<milestone unit="section" n="7" /> καὶ ποῖον 
γένοιτ̓ ἂν τοῦ πάντα  καθαίροντος ὕδατος ὕδωρ ἄλλο  καθάρσιον; πῶς ἂν ὁ πολὺς καὶ  ἀπέραντος
ἀνθρώποις  ὠκεανὸς  ἐπιχυθεὶς τὴν πικρὰν ταύτην  ἀποσμήξαι θάλασσαν; ἢ πῶς ἂν ὁ μέγας  ποταμός,
ὁ  ἐκπορευόμενος ἐξ  Ἐδέμ, τὰς τέσσαρας ἀρχὰς εἰς ἃς  ἀφορίζεται, μετοχετεύσας εἰς μίαν τοῦ
 <note place="unspecified" anchored="yes"><bibl default="NO">γεν. 2, 10, 13</bibl></note>  Γηών,  ἀποπλύναι τὸν  λύθρον; <milestone unit="section" n="8" />ἢ πότε ὁ  τεθολωμένος ὑπὸ τῶν πονηρῶν πανταχόθεν  ἀναθυμιάσεων  ἀὴρ  εἰλικρινὴς γένοιτο; τοιοῦτοι γὰρ ἀπὸ τῆς γῆς  ἀτμοὶ καὶ ἀπὸ θαλάσσης  ἄνεμοι ποταμῶν τε
<pb id="v.2.p.182" />  αὖραι καὶ  λιμένων  ἀνιμήσεις  ἀποπνέουσιν, ὡς  σηπομένων ἐν πᾶσι τοῖς ὑποκειμένοις στοιχείοις νεκρῶν  ἰχῶρας εἶναι τὰς  δρόσους.
<milestone unit="section" n="9" /> εἶτα  θαυμάζουσιν καὶ  διαποροῦσιν, πόθεν οἱ συνεχεῖς  λοιμοί, πόθεν αἱ  χαλεπαὶ  νόσοι, πόθεν αἱ  παντοδαπαὶ  φθοραί, πόθεν ὁ  ποικίλος καὶ πολὺς τῶν ἀνθρώπων  ὄλεθρος, διὰ τί μηκέτι τοσοῦτο πλῆθος οἰκητόρων ἡ  μεγίστη πόλις ἐν αὐτῇ  φέρει, ἀπὸ νηπίων  ἀρξαμένη παίδων μέχρι τῶν εἰς ἄκρον  γεγηρακότων, ὅσους  ὠμογέροντας οὓς ἐκάλει, πρότερον ὄντας ἔτρεφεν: ἀλλ̓ οἱ  τεσσαρακοντοῦται καὶ μέχρι τῶν ἑβδομήκοντα ἐτῶν τοσοῦτον  πλέονες τότε, ὥστε μὴ  συμπληροῦσθαι νῦν τὸν ἀριθμὸν αὐτῶν,  προσεγγραφέντων καὶ  συγκαταλεγέντων εἰς τὸ δημόσιον  σιτηρέσιον τῶν ἀπὸ  τεσσαρεσκαίδεκα ἐτῶν μέχρι τῶν ὀγδοήκοντα, καὶ γεγόνασιν οἷον  ἡλικιῶται τῶν πάλαι  γεραιτάτων οἱ ὄψει  νεώτατοι.
<milestone unit="section" n="10" /> καὶ οὕτω  μειούμενον ἀεὶ καὶ  δαπανώμενον  ὁρῶντες τὸ ἐπὶ γῆς ἀνθρώπων γένος, οὐ  τρέμουσιν,  αὐξομένου καὶ  προκόπτοντος τοῦ  παντελοῦς αὐτῶν  ἀφανισμοῦ.</q> </p>
</div2>

<div2 type="chapter" n="22" org="uniform" sample="complete">

<p><milestone unit="section" n="1" /> Μετὰ ταῦτα  λοιμικῆς τὸν πόλεμον διαλαβούσης νόσου τῆς τε ἑορτῆς  πλησιαζούσης, αὖθις διὰ γραφῆς τοῖς ἀδελφοῖς ὁμιλεῖ, τὰ τῆς συμφορᾶς ἐπισημαινόμενος πάθη διὰ τούτων:
 <q direct="unspecified">

<p>Τοῖς<milestone unit="section" n="2" /> μὲν ἄλλοις ἀνθρώποις οὐκ ἂν  δόξειεν καιρὸς ἑορτῆς εἶναι τὰ παρόντα, οὐδὲ ἔστιν αὐτοῖς
οὔτε οὗτος οὔτε τις ἕτερος, οὐχ ὅπως τῶν  ἐπιλύπων,
ἀλλ̓ οὐδ̓ εἴ τις  περιχαρής, ὃν  οἰηθεῖεν μάλιστα. νῦν μέν γε  θρῆνοι πάντα, καὶ  πενθοῦσιν πάντες,
<pb id="v.2.p.184" /> καὶ  περιηχοῦσιν  οἰμωγαὶ τὴν πόλιν διὰ τὸ πλῆθος τῶν  τεθνηκότων καὶ τῶν  ἀποθνῃσκόντων ὁσημέραι:
<milestone unit="section" n="3" />ὡς γὰρ ἐπὶ τῶν πρωτοτόκων τῶν Αἰγυπτίων γέγραπται, 
 <note place="unspecified" anchored="yes"><bibl default="NO">εχ. 12, 30</bibl></note> οὕτως καὶ νῦν ἐγενήθη  κραυγὴ μεγάλη:
οὐ γὰρ ἔστιν οἰκία, ἐν ᾗ οὐκ ἔστιν ἐν αὐτῇ  τεθνηκώς, καὶ  ὄφελόν γε εἷς.
</p>

<p>Πολλὰ μὲν γὰρ καὶ δεινὰ καὶ τὰ πρὸ τούτου συμβεβηκότα:
<milestone unit="section" n="4" /> πρῶτον μὲν ἡμᾶς  ἤλασαν, καὶ μόνοι πρὸς ἁπάντων  διωκόμενοι καὶ  θανατούμενοι ἑωρτάσαμεν
καὶ τότε, καὶ πᾶς ὁ τῆς καθ̓ ἕκαστον θλίψεως τόπος πανηγυρικὸν ἡμῖν γέγονε χωρίον,  ἀγρὸς  ἐρημία  ναῦς  πανδοχεῖον δεσμωτήριον,  φαιδροτάτην
δὲ πασῶν ἤγαγον ἑορτὴν οἱ τέλειοι μάρτυρες,  εὐωχηθέντες ἐν οὐρανῷ:
<milestone unit="section" n="5" /> μετὰ δὲ ταῦτα πόλεμος καὶ λιμὸς  ἐπέλαβεν, ἃ τοῖς  ἔθνεσι  συνδιηνέγκαμεν, μόνοι μὲν  ὑποστάντες ὅσα ἡμῖν  ἐλυμήναντο,  παραπολαύσαντες δὲ καὶ ὧν ἀλλήλους  εἰργάσαντό τε καὶ πεπόνθασιν, καὶ τῇ Χριστοῦ πάλιν  ἐνηυφράνθημεν εἰρήνῃ, ἣν μόνοις ἡμῖν  δέδωκεν:
<milestone unit="section" n="6" /> βραχυτάτης δὲ ἡμῶν τε καὶ αὐτῶν τυχόντων ἀναπνοῆς,  ἐπικατέσκηψεν ἡ νόσος αὕτη, πρᾶγμα φόβου τε παντὸς φοβερώτερον ἐκείνοις καὶ συμφορᾶς ἥστινος οὖν  σχετλιώτερον καὶ ὡς  ἴδιός
 <note place="unspecified" anchored="yes"><bibl default="NO">τηυξ. ιι. 64. 1</bibl></note> τις αὐτῶν ἀπήγγειλεν συγγραφεύς, ῾ πρᾶγμα μόνον
δὴ τῶν πάντων ἐλπίδος  κρεῖσσον γενόμενον,᾿ ἡμῖν
δὲ οὐ τοιοῦτο μέν, γυμνάσιον δὲ καὶ  δοκίμιον οὐδενὸς τῶν ἄλλων ἔλαττον.  ἀπέσχετο μὲν γὰρ οὐδὲ ἡμῶν, πολλὴ δὲ ἐξῆλθεν εἰς τὰ ἔθνη.</p></q><milestone unit="section" n="7" /> </p>

<p>
Τούτοις ἑξῆς ἐπιφέρει λέγων: <q direct="unspecified">οἱ γοῦν πλεῖστοι τῶν ἀδελφῶν ἡμῶν δἰ ὑπερβάλλουσαν ἀγάπην καὶ  φιλαδελφίαν  ἀφειδοῦντες ἑαυτῶν καὶ ἀλλήλων
<pb id="v.2.p.186" />  ἐχόμενοι,  ἐπισκοποῦντες ἀφυλάκτως τοὺς νοσοῦντας,
λιπαρῶς  ὑπηρετούμενοι,  θεραπεύοντες ἐν Χριστῷ, συναπηλλάττοντο ἐκείνοις ἀσμενέστατα, τοῦ παῤ ἑτέρων  ἀναπιμπλάμενοι πάθους καὶ τὴν νόσον ἐφ̓ ἑαυτοὺς  ἕλκοντες ἀπὸ τῶν πλησίον καὶ  ἑκόντες  ἀναμασσόμενοι τὰς ἀλγηδόνας. καὶ πολλοὶ  νοσοκομήσαντες καὶ  ῥώσαντες ἑτέρους,  ἐτελεύτησαν αὐτοί, τὸν ἐκείνων θάνατον εἰς ἑαυτοὺς  μεταστησάμενοι καὶ τὸ  δημῶδες ῥῆμα, μόνης ἀεὶ δοκοῦν  φιλοφροσύνης ἔχεσθαι, ἔργῳ δὴ τότε  πληροῦντες, ῾  ἀπιόντες αὐτῶν  περίψημα.᾿<milestone unit="section" n="8" /> οἱ γοῦν ἄριστοι τῶν παῤ ἡμῖν ἀδελφῶν τοῦτον τὸν τρόπον  ἐξεχώρησαν τοῦ βίου,  πρεσβύτεροί τέ τινες
καὶ διάκονοι καὶ τῶν ἀπὸ τοῦ λαοῦ, λίαν  ἐπαινούμενοι,
ὡς καὶ τοῦ θανάτου τοῦτο τὸ εἶδος, διὰ πολλὴν εὐσέβειαν καὶ πίστιν  ἰσχυρὰν γινόμενον, μηδὲν  ἀποδεῖν μαρτυρίου δοκεῖν. <milestone unit="section" n="9" />καὶ τὰ σώματα 
δὲ τῶν ἁγίων ὑπτίαις χερσὶ καὶ  κόλποις ὑπολαμβάνοντες  καθαιροῦντές τε ὀφθαλμοὺς καὶ στόματα  συγκλείοντες  ὠμοφοροῦντές τε καὶ  διατιθέντες,  προσκολλώμενοι, συμπλεκόμενοι,  λουτροῖς τε καὶ  περιστολαῖς  κατακοσμοῦντες, μετὰ μικρὸν ἐτύγχανον
τῶν ἴσων, ἀεὶ τῶν  ὑπολειπομένων ἐφεπομένων τοῖς πρὸ αὐτῶν. <milestone unit="section" n="10" />τὰ δέ γε ἔθνη πᾶν τοὐναντίον: καὶ  νοσεῖν ἀρχομένους  ἀπωθοῦντο καὶ  ἀπέφευγον τοὺς  φιλτάτους κἀν ταῖς ὁδοῖς ἐρρίπτουν ἡμιθνῆτας καὶ νεκροὺς ἀτάφους  ἀπεσκυβαλίζοντο, τὴν τοῦ θανάτου  διάδοσιν καὶ κοινωνίαν  ἐκτρεπόμενοι,
<pb id="v.2.p.188" />
ἣν οὐκ ἦν καὶ πολλὰ μηχανωμένοις ἐκκλῖναιῥᾴδιον.</q> </p>

<p><milestone unit="section" n="11" />μετὰ δὲ καὶ ταύτην τὴν ἐπιστολήν,  εἰρηνευσάντων τῶν κατὰ τὴν πόλιν, τοῖς κατ̓ Αἴγυπτον ἀδελφοῖς ἑορταστικὴν αὖθις ἐπιστέλλει γραφήν,
καὶ ἐπὶ ταύτῃ πάλιν ἄλλας διατυποῦται: φέρεται
δέ τις αὐτοῦ καὶ περὶ σαββάτου καὶ ἄλλη περὶ  γυμνασίου.
<milestone unit="section" n="12" /> Ἑρμάμμωνι δὲ πάλιν καὶ τοῖς κατ̓ Αἴγυπτον ἀδελφοῖς δἰ ἐπιστολῆς ὁμιλῶν πολλά τε ἄλλα περὶ
τῆς Δεκίου καὶ τῶν μετ̓ αὐτὸν διεξελθὼν κακοτροπίας,
τῆς κατὰ τὸν Γαλλιῆνον εἰρήνης  ἐπιμιμνήσκεται:
</p>
</div2>

<div2 type="chapter" n="23" org="uniform" sample="complete">

<p><milestone unit="section" n="1" /> οὐδὲν δὲ οἷον τὸ καὶ τούτων ὧδέ πως ἐχόντων ἀκοῦσαι:
 <q direct="unspecified">Ἐκεῖνος μὲν οὖν τῶν ἑαυτοῦ βασιλέων τὸν
μὲν  προέμενος, τῷ δὲ ἐπιθέμενος, παγγενεῖ ταχέως καὶ  πρόρριζος  ἐξηφανίσθη, ἀνεδείχθη δὲ καὶ  συνανωμολογήθη παρὰ πάντων ὁ Γαλλιῆνος, παλαιὸς ἅμα βασιλεὺς καὶ νέος, πρῶτος ὢν καὶ μετ̓ ἐκείνους  παρών.
<milestone unit="section" n="2" /> κατὰ γὰρ τὸ ῥηθὲν πρὸς τὸν προφήτην Ἡσαΐαν ῾τὰ ἀπ̓ ἀρχῆς ἰδοὺ  ἥκασιν, καὶ  καινὰ ἃ νῦν ἀνατελεῖ.᾿ ὥσπερ γὰρ  νέφος τὰς  ἡλιακὰς ἀκτῖνας  ὑποδραμὸν καὶ πρὸς ὀλίγον  ἐπηλυγάσαν  ἐσκίασεν αὐτὸν καὶ ἀντ̓ αὐτοῦ  προεφάνη, εἶτα  παρελθόντος ἢ διατακέντος τοῦ νέφους,  ἐξεφάνη πάλιν  ἐπανατείλας ὁ  προανατείλας ἥλιος, οὕτω προστὰς καὶ προσπελάσας ἑαυτὸν ὁ Μακριανὸς τῆς  ἐφεστώσης Γαλλιήνου βασιλείας, ὃ μὲν οὐκ ἔστιν, ἐπεὶ μηδὲ ἦν, ὃ δὲ ἔστιν ὁμοίως ὥσπερ
ἦν,
<milestone unit="section" n="3" /> καὶ οἷον  ἀποθεμένη τὸ γῆρας ἡ βασιλεία καὶ 
<pb id="v.2.p.190" /> τὴν  προοῦσαν  ἀνακαθηραμένη κακίαν,  ἀκμαιότερον νῦν  ἐπανθεῖ καὶ  πορρώτερον  ὁρᾶται καὶ  ἀκούεται καὶ  διαφοιτᾷ πανταχοῦ.</q><milestone unit="section" n="4" /> Εἶθ̓ ἑξῆς καὶ τὸν χρόνον, καθ̓ ὃν ταῦτ̓ ἔγραφεν, διὰ τούτων σημαίνει: <q direct="unspecified">καί μοι πάλιν τὰς ἡμέρας τῶν βασιλικῶν ἐτῶν  ἔπεισι σκοπεῖν. ὁρῶ γάρ,
ὡς  ὀνομασθέντες μὲν οἱ  ἀσεβέστατοι μετ̓ οὐ πολὺ γεγόνασιν  ἀνώνυμοι, ὁ δὲ  ὁσιώτερος καὶ  φιλοθεώτερος ὑπερβὰς τὴν  ἑπταετηρίδα, νῦν ἐνιαυτὸν
 <note place="unspecified" anchored="yes"><bibl default="NO">1 ξορ. 5, 8</bibl></note> ἔνατον  διανύει, ἐν ᾧ ἡμεῖς  ἑορτάσωμεν.</q> </p>
</div2>

<div2 type="chapter" n="24" org="uniform" sample="complete">

<p><milestone unit="section" n="1" /> Ἐπὶ τούτοις ἅπασιν  σπουδάζεται αὐτῷ καὶ τὰ Περὶ ἐπαγγελιῶν δύο συγγράμματα, ἡ δ̓ ὑπόθεσις αὐτῷ  Νέπως ἦν, ἐπίσκοπος τῶν κατ̓ Αἴγυπτον, Ἰουδαϊκώτερον τὰς  ἐπηγγελμένας τοῖς ἁγίοις ἐν ταῖς θείαις γραφαῖς ἐπαγγελίας  ἀποδοθήσεσθαι διδάσκων καί τινα χιλιάδα ἐτῶν τρυφῆς  σωματικῆς ἐπὶ τῆς  ξηρᾶς ταύτης ἔσεσθαι ὑποτιθέμενος.
<milestone unit="section" n="2" /> δόξας γοῦν οὗτος ἐκ τῆς Ἀποκαλύψεως Ἰωάννου τὴν ἰδίαν κρατύνειν ὑπόληψιν, Ἔλεγχον  ἀλληγοριστῶν λόγον τινὰ περὶ τούτου συντάξας ἐπέγραψεν:
<milestone unit="section" n="3" /> πρὸς ὃν ὁ Διονύσιος ἐν τοῖς Περὶ ἐπαγγελιῶν  ἐνίσταται, διὰ μὲν τοῦ προτέρου τὴν αὐτοῦ γνώμην ἣν εἶχεν περὶ τοῦ δόγματος,  παρατιθέμενος, διὰ δὲ τοῦ δευτέρου περὶ τῆς Ἀποκαλύψεως Ἰωάννου διαλαμβάνων: ἔνθα τοῦ Νέπωτος κατὰ τὴν ἀρχὴν μνημονεύσας, ταῦτα περὶ αὐτοῦ γράφει: <q direct="unspecified">ἐπεὶ<milestone unit="section" n="4" /> δὲ  σύνταγμά τι  προκομίζουσιν 
<pb id="v.2.p.192" /> Νέπωτος, ᾧ λίαν  ἐπερείδονται ὡς  ἀναντιρρήτως  ἀποδεικνύντι τὴν τοῦ Χριστοῦ βασιλείαν ἐπὶ γῆς ἔσεσθαι, ἐν ἄλλοις μὲν πολλοῖς  ἀποδέχομαι καὶ  ἀγαπῶ Νέπωτα τῆς τε πίστεως καὶ τῆς φιλοπονίας
καὶ τῆς ἐν ταῖς γραφαῖς διατριβῆς καὶ τῆς πολλῆς  ψαλμῳδίας, ᾗ μέχρι νῦν πολλοὶ τῶν ἀδελφῶν  εὐθυμοῦνται, καὶ πάνυ δἰ αἰδοῦς  ἄγω τὸν ἄνθρωπον, ταύτῃ μᾶλλον ᾗ  προανεπαύσατο: ἀλλὰ  φίλη γὰρ καὶ  προτιμοτάτη πάντων ἡ ἀλήθεια,  ἐπαινεῖν τε χρὴ καὶ  συναινεῖν ἀφθόνως, εἴ τι ὀρθῶς λέγοιτο, ἐξετάζειν δὲ καὶ διευθύνειν, εἴ τι μὴ φαίνοιτο  ὑγιῶς  ἀναγεγραμμένον. <milestone unit="section" n="5" />καὶ πρὸς μὲν παρόντα
καὶ ψιλῷ λόγῳ  δογματίζοντα αὐτάρκης ἦν ἂν ἡ  ἄγραφος  ὁμιλία, δἰ  ἐρωτήσεως καὶ  ἀποκρίσεως
 <note place="unspecified" anchored="yes"><bibl default="NO">2 τιμ. 2, 25</bibl></note>  πείθουσα καὶ συμβιβάζουσα τοὺς  ἀντιδιατιθεμένους: γραφῆς δὲ  ἐκκειμένης, ὡς δοκεῖ τισιν,  πιθανωτάτης καί τινων διδασκάλων τὸν μὲν νόμον
καὶ τοὺς προφήτας τὸ μηδὲν ἡγουμένων καὶ τὸ τοῖς εὐαγγελίοις ἕπεσθαι  παρέντων καὶ τὰς τῶν ἀποστόλων ἐπιστολὰς  ἐκφαυλισάντων, τὴν δὲ τοῦ συγγράμματος τούτου διδασκαλίαν ὡς μέγα δή τι καὶ  κεκρυμμένον μυστήριον  κατεπαγγελλομένων καὶ τοὺς ἁπλουστέρους ἀδελφοὺς ἡμῶν οὐδὲν  ἐώντων ὑψηλὸν καὶ μεγαλεῖον φρονεῖν οὔτε περὶ
 <note place="unspecified" anchored="yes"><bibl default="NO">1 τιμ. 6, 14</bibl></note> τῆς ἐνδόξου καὶ ἀληθῶς ἐνθέου τοῦ κυρίου ἡμῶν
 <note place="unspecified" anchored="yes"><bibl default="NO">ξφ. 2 τηεσς. 2, 1; 1 Jοην 3, 2</bibl></note> ἐπιφανείας οὔτε τῆς ἡμετέρας ἐκ νεκρῶν ἀναστάσεως
καὶ τῆς πρὸς αὐτὸν  ἐπισυναγωγῆς καὶ  ὁμοιώσεως, ἀλλὰ μικρὰ καὶ  θνητὰ καὶ οἷα τὰ νῦν,  ἐλπίζειν  ἀναπειθόντων ἐν τῇ βασιλείᾳ τοῦ θεοῦ, ἀναγκαῖον καὶ ἡμᾶς ὡς πρὸς παρόντα τὸν ἀδελφὸν ἡμῶν διαλεχθῆναι Νέπωτα.</q><milestone unit="section" n="6" /> Τούτοις μεθ̓ ἕτερα ἐπιφέρει λέγων: <q direct="unspecified">ἐν μὲν 
<pb id="v.2.p.194" /> οὖν τῷ Ἀρσενοΐτῃ γενόμενος, ἔνθα, ὡς οἶδας, πρὸ πολλοῦ τοῦτο ἐπεπόλαζεν τὸ δόγμα, ὡς καὶ  σχίσματα καὶ ἀποστασίας ὅλων ἐκκλησιῶν γεγονέναι,  συγκαλέσας τοὺς πρεσβυτέρους καὶ  διδασκάλους τῶν ἐν ταῖς  κώμαις ἀδελφῶν, παρόντων καὶ τῶν  βουλομένων ἀδελφῶν, δημοσίᾳ τὴν  ἐξέτασιν ποιήσασθαι τοῦ λόγου  προετρεψάμην,
<milestone unit="section" n="7" /> καὶ τοῦτό μοι  προσαγαγόντων τὸ βιβλίον ὥς τι ὅπλον καὶ  τεῖχος  ἄμαχον,  συγκαθεσθεὶς αὐτοῖς τριῶν ἑξῆς ἡμερῶν ἐξ ἕω μέχρις ἑσπέρας, διευθύνειν  ἐπειράθην τὰ γεγραμμένα:
<milestone unit="section" n="8" /> ἔνθα καὶ τὸ εὐσταθὲς 
καὶ τὸ  φιλάληθες καὶ τὸ  εὐπαρακολούθητον καὶ  συνετὸν  ὑπερηγάσθην τῶν ἀδελφῶν, ὡς ἐν τάξει καὶ μετ̓  ἐπιεικείας τὰς ἐρωτήσεις καὶ τὰς  ἐπαπορήσεις καὶ τὰς  συγκαταθέσεις  ἐποιούμεθα, τὸ μὲν ἐκ παντὸς τρόπου καὶ φιλονείκως τῶν ἅπαξ  δοξάντων  περιέχεσθαι, εἰ καὶ μὴ φαίνοιτο ὀρθῶς ἔχοντα, παραιτησάμενοι, μήτε δὲ τὰς  ἀντιλογίας  ὑποστελλόμενοι, ἀλλ̓ ἐς ὅσον οἷόν τε, τῶν προκειμένων  ἐπιβατεύειν καὶ κρατύνειν αὐτὰ  πειρώμενοι, μήτε, εἰ λόγος  αἱροῖ,  μεταπείθεσθαι καὶ συνομολογεῖν  αἰδούμενοι, ἀλλ̓  εὐσυνειδήτως καὶ
ἀνυποκρίτως καὶ ταῖς  καρδίαις πρὸς τὸν θεὸν  ἡπλωμέναις τὰ ταῖς  ἀποδείξεσι καὶ διδασκαλίαις τῶν ἁγίων γραφῶν συνιστανόμενα καταδεχόμενοι.
<milestone unit="section" n="9" />καὶ τέλος ὅ τε τῆς  διδαχῆς ταύτης ἀρχηγὸς καὶ  εἰσηγητής, ὁ  καλούμενος  Κορακίων, ἐν  ἐπηκόῳ πάντων τῶν παρόντων ἀδελφῶν ὡμολόγησεν καὶ
διεμαρτύρατο ἡμῖν μηκέτι τούτῳ  προσέξειν μηδὲ  διαλέξεσθαι περὶ τούτου μηδὲ  μεμνῆσθαι μηδὲ  διδάξειν, ὡς ἱκανῶς ὑπὸ τῶν  ἀντιλεχθέντων  ᾑρημένος: τῶν τε ἄλλων ἀδελφῶν οἳ μὲν ἔχαιρον
<pb id="v.2.p.196" /> ἐπὶ τῇ  κοινολογίᾳ καὶ τῇ πρὸς πάντας  συγκαταβάσει καὶ  συνδιαθέσει.</q> </p>
</div2>

<div2 type="chapter" n="25" org="uniform" sample="complete">

<p><milestone unit="section" n="1" />Εἶθ̓ ἑξῆς ὑποβάς, περὶ τῆς Ἀποκαλύψεως Ἰωάννου ταῦτά φησιν: <q direct="unspecified">τινὲς μὲν οὖν τῶν πρὸ ἡμῶν  ἠθέτησαν καὶ  ἀνεσκεύασαν πάντῃ τὸ βιβλίον,
καθ̓ ἕκαστον κεφάλαιον διευθύνοντες  ἄγνωστόν
τε καὶ  ἀσυλλόγιστον  ἀποφαίνοντες  ψεύδεσθαί τε
τὴν ἐπιγραφήν.
<milestone unit="section" n="2" /> Ἰωάννου γὰρ οὐκ εἶναι λέγουσιν,
ἀλλ̓ οὐδ̓ ἀποκάλυψιν εἶναι τὴν σφόδρα καὶ  παχεῖ  κεκαλυμμένην τῷ τῆς ἀγνοίας  παραπετάσματι,
καὶ οὐχ ὅπως τῶν ἀποστόλων τινά, ἀλλ̓ οὐδ̓ ὅλως τῶν ἁγίων ἢ τῶν ἀπὸ τῆς ἐκκλησίας τούτου γεγονέναι ποιητὴν τοῦ γράμματος, Κήρινθον δὲ τὸν καὶ τὴν ἀπ̓ ἐκείνου κληθεῖσαν Κηρινθιανὴν συστησάμενον αἵρεσιν, ἀξιόπιστον ἐπιφημίσαι θελήσαντα
τῷ ἑαυτοῦ πλάσματι ὄνομα.
<milestone unit="section" n="3" /> τοῦτο γὰρ εἶναι τῆς διδασκαλίας αὐτοῦ τὸ δόγμα, ἐπίγειον
ἔσεσθαι τὴν τοῦ Χριστοῦ βασιλείαν, καὶ ὧν αὐτὸς ὠρέγετο, φιλοσώματος ὢν καὶ πάνυ σαρκικός, ἐν τούτοις ὀνειροπολεῖν ἔσεσθαι, γαστρὸς καὶ τῶν ὑπὸ γαστέρα πλησμοναῖς, τοῦτ̓ ἐστὶ σιτίοις καὶ  ποτοῖς καὶ γάμοις καὶ δἰ ὧν εὐφημότερον ταῦτα ᾠήθη ποριεῖσθαι, ἑορταῖς καὶ θυσίαις καὶ ἱερείων σφαγαῖς.
<milestone unit="section" n="4" /> ἐγὼ δὲ  ἀθετῆσαι μὲν οὐκ ἂν τολμήσαιμι
τὸ βιβλίον, πολλῶν αὐτὸ διὰ σπουδῆς ἐχόντων ἀδελφῶν, μείζονα δὲ τῆς ἐμαυτοῦ  φρονήσεως τὴν ὑπόληψιν τὴν περὶ αὐτοῦ λαμβάνων,  κεκρυμμένην εἶναί τινα καὶ  θαυμασιωτέραν τὴν καθ̓ ἕκαστον  ἐκδοχὴν ὑπολαμβάνω. καὶ γὰρ εἰ μὴ  συνίημι,
ἀλλ̓  ὑπονοῶ γε νοῦν τινα  βαθύτερον  ἐγκεῖσθαι τοῖς
<pb id="v.2.p.198" /> ῥήμασιν,
<milestone unit="section" n="5" /> οὐκ ἰδίῳ ταῦτα  μετρῶν καὶ κρίνων λογισμῷ, πίστει δὲ τὸ πλέον  νέμων  ὑψηλότερα ἢ
ὑπ̓ ἐμοῦ  καταληφθῆναι  νενόμικα, καὶ οὐκ  ἀποδοκιμάζω ταῦτα ἃ μὴ  συνεώρακα,  θαυμάζω δὲ μᾶλλον ὅτι μὴ καὶ εἶδον.</q><milestone unit="section" n="6" /> Ἐπὶ τούτοις τὴν ὅλην τῆς Ἀποκαλύψεως  βασανίσας γραφὴν  ἀδύνατόν τε αὐτὴν κατὰ τὴν  πρόχειρον ἀποδείξας  νοεῖσθαι διάνοιαν, ἐπιφέρει λέγων: <q direct="unspecified">συντελέσας δὴ πᾶσαν ὡς εἰπεῖν τὴν προφητείαν,  μακαρίζει ὁ προφήτης τούς τε
 <note place="unspecified" anchored="yes"><bibl default="NO">ρεϝ. 22, 7. 8</bibl></note>  φυλάσσοντας αὐτὴν καὶ δὴ καὶ ἑαυτόν. ῾μακάριος᾿ γάρ φησιν ὁ τηρῶν τοὺς λόγους τῆς προφητείας τοῦ βιβλίου τούτου κἀγὼ Ἰωάννης ὁ βλέπων καὶ ἀκούων ταῦτα.᾿<milestone unit="section" n="7" /> καλεῖσθαι μὲν οὖν αὐτὸν Ἰωάννην καὶ εἶναι τὴν γραφὴν Ἰωάννου ταύτην οὐκ ἀντερῶ, ἁγίου μὲν γὰρ εἶναί τινος καὶ θεοπνεύστου  συναινῶ: οὐ μὴν ῥᾳδίως ἂν  συνθείμην τοῦτον εἶναι τὸν ἀπόστολον, τὸν υἱὸν Ζεβεδαίου,
τὸν ἀδελφὸν Ἰακώβου, οὗ τὸ εὐαγγέλιον τὸ κατὰ Ἰωάννην ἐπιγεγραμμένον καὶ ἡ ἐπιστολὴ ἡ  καθολική.
<milestone unit="section" n="8" />  τεκμαίρομαι γὰρ ἔκ τε τοῦ ἤθους  ἑκατέρων
καὶ τοῦ τῶν λόγων εἴδους καὶ τῆς τοῦ βιβλίου  διεξαγωγῆς λεγομένης, μὴ τὸν αὐτὸν εἶναι. ὁ μὲν γὰρ εὐαγγελιστὴς οὐδαμοῦ τὸ ὄνομα αὐτοῦ  παρεγγράφει
οὐδὲ κηρύσσει ἑαυτὸν οὔτε διὰ τοῦ εὐαγγελίου
οὔτε διὰ τῆς ἐπιστολῆς.</q><milestone unit="section" n="9" /> Εἶθ̓ ὑποβάς, πάλιν ταῦτα λέγει: <q direct="unspecified">

<p>Ἰωάννης δὲ οὐδαμοῦ, οὐδὲ ὡς περὶ ἑαυτοῦ οὐδὲ ὡς περὶ ἑτέρου: ὁ δὲ τὴν Ἀποκάλυψιν γράψας  εὐθύς τε
 <note place="unspecified" anchored="yes"><bibl default="NO">ρεϝ. 1, 1. 2</bibl></note> ἐν ἀρχῇ ἑαυτὸν  προτάσσει ῾Ἀποκάλυψις Ἰησοῦ Χριστοῦ, ἣν ἔδωκεν αὐτῷ δεῖξαι τοῖς  δούλοις αὐτοῦ ἐν τάχει, καὶ  ἐσήμανεν  ἀποστείλας διὰ τοῦ
<pb id="v.2.p.200" /> ἀγγέλου αὐτοῦ τῷ  δούλῳ αὐτοῦ Ἰωάννῃ, ὃς ἐμαρτύρησεν τὸν λόγον τοῦ θεοῦ καὶ τὴν μαρτυρίαν
αὐτοῦ, ὅσα εἶδεν̓:
<milestone unit="section" n="10" /> εἶτα καὶ ἐπιστολὴν γράφει:
 <note place="unspecified" anchored="yes"><bibl default="NO">ρεϝ. 1, 4</bibl></note> ῾Ἰωάννης ταῖς ἑπτὰ ἐκκλησίαις ταῖς ἐν τῇ Ἀσίᾳ, χάρις ὑμῖν καὶ εἰρήνη.᾿ ὁ δέ γε εὐαγγελιστὴς οὐδὲ τῆς καθολικῆς ἐπιστολῆς  προέγραψεν ἑαυτοῦ
τὸ ὄνομα, ἀλλὰ  ἀπερίττως ἀπ̓ αὐτοῦ τοῦ  μυστηρίου
 <note place="unspecified" anchored="yes"><bibl default="NO">1 Jοην 1, 1</bibl></note> τῆς θείας ἀποκαλύψεως ἤρξατο: ῾ὃ ἦν ἀπ̓ ἀρχῆς,
ὃ ἀκηκόαμεν, ὃ ἑωράκαμεν τοῖς ὀφθαλμοῖς ἡμῶν̓: ἐπὶ ταύτῃ γὰρ τῇ  ἀποκαλύψει καὶ ὁ κύριος τὸν
 <note place="unspecified" anchored="yes"><bibl default="NO">ματτ. 16, 17</bibl></note> Πέτρον  ἐμακάρισεν, εἰπών: ῾μακάριος εἶ Σίμων  βὰρ  Ἰωνᾶ, ὅτι σὰρξ καὶ αἷμα οὐκ  ἀπεκάλυψέν σοι, ἀλλ̓ ὁ πατήρ μου ὁ οὐράνιος.᾿<milestone unit="section" n="11" /> ἀλλ̓ οὐδὲ ἐν
τῇ δευτέρᾳ φερομένῃ Ἰωάννου καὶ τρίτῃ, καίτοι  βραχείαις  οὔσαις ἐπιστολαῖς, ὁ Ἰωάννης ὀνομαστὶ
 <note place="unspecified" anchored="yes"><bibl default="NO">2 Jοην 1; 3 Jοην 1</bibl></note> πρόκειται, ἀλλὰ  ἀνωνύμως ῾ὁ πρεσβύτερος᾿ γέγραπται. οὗτος δέ γε οὐδὲ  αὔταρκες  ἐνόμισεν, εἰς ἅπαξ ἑαυτὸν ὀνομάσας διηγεῖσθαι τὰ ἑξῆς,
 <note place="unspecified" anchored="yes"><bibl default="NO">ρεϝ. 1, 9</bibl></note> ἀλλὰ πάλιν ἀναλαμβάνει ῾ἐγὼ Ἰωάννης, ὁ ἀδελφὸς ὑμῶν καὶ  συγκοινωνὸς ἐν τῇ  θλίψει καὶ βασιλείᾳ
καὶ ἐν  ὑπομονῇ Ἰησοῦ,  ἐγενόμην ἐν τῇ νήσῳ τῇ  καλουμένῃ  Πάτμῳ διὰ τὸν λόγον τοῦ θεοῦ καὶ τὴν μαρτυρίαν Ἰησοῦ.᾿ καὶ δὴ καὶ πρὸς τῷ τέλει
 <note place="unspecified" anchored="yes"><bibl default="NO">ρεϝ. 22, 7. 8</bibl></note> ταῦτα εἶπεν: ῾μακάριος ὁ τηρῶν τοὺς λόγους τῆς
προφητείας τοῦ βιβλίου τούτου κἀγὼ Ἰωάννης
ὁ βλέπων καὶ ἀκούων ταῦτα.᾿<milestone unit="section" n="12" />
</p>

<p>Ὅτι μὲν οὖν Ἰωάννης ἐστὶν ὁ ταῦτα γράφων, αὐτῷ  λέγοντι  πιστευτέον:  ποῖος δὲ οὗτος, ἄδηλον.
οὐ γὰρ εἶπεν ἑαυτὸν εἶναι, ὡς ἐν τῷ εὐαγγελίῳ πολλαχοῦ, τὸν ἠγαπημένον ὑπὸ τοῦ κυρίου μαθητὴν
 <note place="unspecified" anchored="yes"><bibl default="NO">Jοην 13, 25</bibl></note> οὐδὲ τὸν  ἀναπεσόντα ἐπὶ τὸ στῆθος αὐτοῦ οὐδὲ τὸν ἀδελφὸν Ἰακώβου οὐδὲ τὸν αὐτόπτην καὶ αὐτήκοον
<pb id="v.2.p.202" /> τοῦ κυρίου γενόμενον.
<milestone unit="section" n="13" /> εἶπεν γὰρ ἄν τι τούτων τῶν προδεδηλωμένων, σαφῶς ἑαυτὸν  ἐμφανίσαι
 <note place="unspecified" anchored="yes"><bibl default="NO">ρεϝ. 1, 9</bibl></note> βουλόμενος: ἀλλὰ τούτων μὲν οὐδέν, ἀδελφὸν δὲ ἡμῶν καὶ  συγκοινωνὸν εἶπεν καὶ μάρτυρα Ἰησοῦ
 <note place="unspecified" anchored="yes"><bibl default="NO">ρεϝ. 22, 7. 8</bibl></note> καὶ μακάριον ἐπὶ τῇ  θέᾳ καὶ ἀκοῇ τῶν ἀποκαλύψεων.
<milestone unit="section" n="14" />πολλοὺς δὲ  ὁμωνύμους Ἰωάννῃ τῷ ἀποστόλῳ νομίζω γεγονέναι, οἳ διὰ τὴν πρὸς ἐκεῖνον ἀγάπην καὶ τῷ θαυμάζειν καὶ ζηλοῦν
 <note place="unspecified" anchored="yes"><bibl default="NO">Jοην 21, 20, ετξ.</bibl></note>  ἀγαπηθῆναί τε ὁμοίως αὐτῷ βούλεσθαι ὑπὸ τοῦ κυρίου, καὶ τὴν ἐπωνυμίαν τὴν αὐτὴν  ἠσπάσαντο, ὥσπερ καὶ ὁ Παῦλος πολὺς καὶ δὴ καὶ ὁ Πέτρος
ἐν τοῖς τῶν πιστῶν παισὶν ὀνομάζεται.
<milestone unit="section" n="15" /> ἔστιν μὲν οὖν καὶ ἕτερος Ἰωάννης ἐν ταῖς Πράξεσι τῶν
 <note place="unspecified" anchored="yes"><bibl default="NO">αξτς 12, 25</bibl></note> ἀποστόλων, ὁ ἐπικληθεὶς Μάρκος, ὃν Βαρναβᾶς
καὶ Παῦλος ἑαυτοῖς  συμπαρέλαβον, περὶ οὗ καὶ
 <note place="unspecified" anchored="yes"><bibl default="NO">αξτς 13, 5</bibl></note> πάλιν λέγει ῾εἶχον δὲ καὶ Ἰωάννην  ὑπηρέτην.᾿ εἰ
δὲ οὗτος ὁ γράψας ἐστίν, οὐκ ἂν  φαίην: <milestone unit="section" n="16" />οὐδὲ γὰρ  ἀφῖχθαι σὺν αὐτοῖς εἰς τὴν Ἀσίαν γέγραπται,
 <note place="unspecified" anchored="yes"><bibl default="NO">αξτς 13, 13</bibl></note> ἀλλὰ ῾ἀναχθέντες μέν,᾿ φησίν, ῾ἀπὸ τῆς  Πάφου
οἱ περὶ τὸν Παῦλον ἦλθον εἰς  Πέργην τῆς  Παμφυλίας, Ἰωάννης δὲ  ἀποχωρήσας ἀπ̓ αὐτῶν  ὑπέστρεψεν εἰς Ἱεροσόλυμἀ: ἄλλον δὲ τινα οἶμαι 
τῶν ἐν Ἀσίᾳ γενομένων, ἐπεὶ καὶ δύο φασὶν ἐν Ἐφέσῳ γενέσθαι μνήματα καὶ ἑκάτερον Ἰωάννου λέγεσθαι.
</p>

<p><milestone unit="section" n="17" />Καὶ ἀπὸ τῶν νοημάτων δὲ καὶ ἀπὸ τῶν ῥημάτων
καὶ τῆς συντάξεως αὐτῶν εἰκότως ἕτερος οὗτος παῤ ἐκεῖνον  ὑποληφθήσεται.
<milestone unit="section" n="18" />  συνᾴδουσι μὲν γὰρ ἀλλήλοις τὸ εὐαγγέλιον καὶ ἡ ἐπιστολή,
 <note place="unspecified" anchored="yes"><bibl default="NO">Jοην 1, 1</bibl></note> ὁμοίως τε  ἄρχονται: τὸ μέν φησιν ῾ἐν ἀρχῇ ἦν ὁ 
 <note place="unspecified" anchored="yes"><bibl default="NO">1 Jοην 1, 1</bibl></note> λόγος,᾿ ἣ δὲ ῾ὃ ἦν ἀπ̓ ἀρχῆς᾿ τὸ μέν φησιν ῾καὶ
<pb id="v.2.p.204" />
 <note place="unspecified" anchored="yes"><bibl default="NO">Jοην 1, 14</bibl></note> ὁ λόγος σὰρξ ἐγένετο καὶ  ἐσκήνωσεν ἐν ἡμῖν καὶ ἐθεασάμεθα τὴν δόξαν αὐτοῦ, δόξαν ὡς μονογενοῦς παρὰ πατρός,᾿ ἣ δὲ τὰ αὐτὰ σμικρῷ
 <note place="unspecified" anchored="yes"><bibl default="NO">1 Jοην 1, 1. 2</bibl></note>  παρηλλαγμένα ῾ὃ ἀκηκόαμεν, ὃ ἑωράκαμεν τοῖς ὀφθαλμοῖς ἡμῶν, ὃ ἐθεασάμεθα καὶ αἱ χεῖρες
ἡμῶν  ἐψηλάφησαν, περὶ τοῦ λόγου τῆς ζωῆς καὶ
ἡ  ζωὴ ἐφανερώθη.᾿<milestone unit="section" n="19" /> ταῦτα γὰρ  προανακρούεται,  διατεινόμενος, ὡς ἐν τοῖς ἑξῆς ἐδήλωσεν, πρὸς τοὺς
 <note place="unspecified" anchored="yes"><bibl default="NO">1 Jοην 4, 2</bibl></note> οὐκ ἐν σαρκὶ  φάσκοντας  ἐληλυθέναι τὸν κύριον:
<milestone unit="section" n="20" />δἰ ἃ καὶ  συνῆψεν ἐπιμελῶς ῾καὶ ὃ ἑωράκαμεν,
μαρτυροῦμεν καὶ ἀπαγγέλλομεν ὑμῖν τὴν ζωὴν
τὴν αἰώνιον, ἥτις ἦν πρὸς τὸν πατέρα καὶ ἐφανερώθη ἡμῖν: ὃ ἑωράκαμεν καὶ ἀκηκόαμεν, ἀπαγγέλλομεν
καὶ ὑμῖν.᾿  ἔχεται αὐτοῦ καὶ τῶν  προθέσεων οὐκ  ἀφίσταται, διὰ δὲ τῶν αὐτῶν κεφαλαίων καὶ ὀνομάτων πάντα  διεξέρχεται: ὧν τινὰ μὲν ἡμεῖς συντόμως  ὑπομνήσομεν, <milestone unit="section" n="21" />ὁ δὲ  προσεχῶς  ἐντυγχάνων  εὑρήσει ἐν  ἑκατέρῳ πολλὴν τὴν ζωήν, πολὺ
τὸ φῶς  ἀποτροπὴν τοῦ σκότους, συνεχῆ τὴν ἀλήθειαν τὴν χάριν τὴν χαρὰν τὴν σάρκα καὶ τὸ αἷμα τοῦ κυρίου τὴν κρίσιν τὴν ἄφεσιν τῶν  ἁμαρτιῶν
τὴν πρὸς ἡμᾶς ἀγάπην τοῦ θεοῦ τὴν πρὸς ἀλλήλους ἡμᾶς ἀγάπης  ἐντολήν, ὡς πάσας δεῖ φυλάττειν τὰς  ἐντολάς: ὁ ἔλεγχος τοῦ κόσμου τοῦ
<pb id="v.2.p.206" /> διαβόλου τοῦ ἀντιχρίστου ἡ  ἐπαγγελία τοῦ ἁγίου πνεύματος ἡ  υἱοθεσία τοῦ θεοῦ ἡ  διόλου πίστις ἡμῶν  ἀπαιτουμένη ὁ πατὴρ καὶ ὁ υἱός, πανταχοῦ:
καὶ ὅλως διὰ πάντων  χαρακτηρίζοντας ἕνα καὶ τὸν αὐτὸν συνορᾶν τοῦ τε εὐαγγελίου καὶ τῆς ἐπιστολῆς χρῶτα πρόκειται. <milestone unit="section" n="22" />ἀλλοιοτάτη δὲ καὶ  ξένη παρὰ ταῦτα ἡ Ἀποκάλυψις, μήτε  ἐφαπτομένη μήτε  γειτνιῶσα τούτων  μηδενί,  σχεδόν, ὡς εἰπεῖν, μηδὲ  συλλαβὴν πρὸς αὐτὰ  κοινὴν ἔχουσα: <milestone unit="section" n="23" />ἀλλ̓ 
οὐδὲ μνήμην τινὰ οὐδὲ ἔννοιαν οὔτε ἡ ἐπιστολὴ
τῆς Ἀποκαλύψεως ἔχει ῾ἔα γὰρ τὸ εὐαγγέλιον̓ οὔτε
τῆς ἐπιστολῆς ἡ Ἀποκάλυψις, Παύλου διὰ τῶν ἐπιστολῶν  ὑποφήναντός τι καὶ περὶ τῶν ἀποκαλύψεων αὐτοῦ, ἃς οὐκ  ἐνέγραψεν καθ̓  αὑτάς.
</p>

<p>Ἔτι<milestone unit="section" n="24" /> δὲ καὶ διὰ τῆς φράσεως τὴν  διαφορὰν ἔστιν  τεκμήρασθαι τοῦ εὐαγγελίου καὶ τῆς ἐπιστολῆς πρὸς τὴν Ἀποκάλυψιν. <milestone unit="section" n="25" />τὰ μὲν γὰρ οὐ μόνον  ἀπταίστως κατὰ τὴν τῶν Ἑλλήνων φωνήν, ἀλλὰ καὶ  λογιώτατα ταῖς λέξεσιν τοῖς  συλλογισμοῖς ταῖς  συντάξεσιν τῆς ἑρμηνείας γέγραπται, πολλοῦ γε δεῖ  βάρβαρόν τινα  φθόγγον ἢ  σολοικισμὸν
ἢ ὅλως ἰδιωτισμὸν ἐν αὐτοῖς εὑρεθῆναι: ἑκάτερον γὰρ εἶχεν, ὡς ἔοικεν, τὸν λόγον,  ἀμφοτέρους αὐτῷ
 <note place="unspecified" anchored="yes"><bibl default="NO">1 ξορ. 12, 8</bibl></note>  χαρισαμένου τοῦ κυρίου, τόν τε τῆς γνώσεως τόν
 <note place="unspecified" anchored="yes"><bibl default="NO">1 ξορ. 14, 6</bibl></note> τε τῆς φράσεως:
<milestone unit="section" n="26" /> τούτῳ δὲ  ἀποκαλύψεις μὲν  ἑωρακέναι καὶ γνῶσιν εἰληφέναι καὶ προφητείαν
οὐκ ἀντερῶ, διάλεκτον μέντοι καὶ γλῶσσαν οὐκ ἀκριβῶς ἑλληνίζουσαν αὐτοῦ  βλέπω, ἀλλ̓ ἰδιώμασί
<pb id="v.2.p.208" />
τε  βαρβαρικοῖς χρώμενον καί που καὶ  σολοικίζοντα: ἅπερ οὐκ ἀναγκαῖον νῦν  ἐκλέγειν:
<milestone unit="section" n="27" /> οὐδὲ γὰρ  ἐπισκώπτων ῾μή τις νομίσᾐ ταῦτα εἶπον, ἀλλὰ μόνον τὴν  ἀνομοιότητα διευθύνων τούτων τῶν γραφῶν.</p></q> </p>
</div2>

<div2 type="chapter" n="26" org="uniform" sample="complete">

<p><milestone unit="section" n="1" /> Ἐπὶ ταύταις τοῦ Διονυσίου φέρονται καὶ ἄλλαι πλείους ἐπιστολαί, ὥσπερ αἱ κατὰ  Σαβελλίου πρὸς Ἄμμωνα τῆς κατὰ  Βερνίκην ἐκκλησίας ἐπίσκοπον καὶ ἡ πρὸς Τελεσφόρον καὶ
ἡ πρὸς  Εὐφράνορα καὶ πάλιν Ἄμμωνα καὶ  Εὔπορον: συντάττει δὲ περὶ τῆς αὐτῆς ὑποθέσεως καὶ ἄλλα τέσσαρα συγγράμματα, ἃ τῷ κατὰ Ῥώμην  ὁμωνύμῳ Διονυσίῳ προσφωνεῖ. <milestone unit="section" n="2" />καὶ πλείους δὲ παρὰ ταύτας εἰσὶν αὐτοῦ παῤ ἡμῖν ἐπιστολαὶ καὶ δὴ καὶ  πολυεπεῖς λόγοι ἐν ἐπιστολῆς  χαρακτῆρι  γραφέντες,
ὡς οἱ περὶ φύσεως, Τιμοθέῳ τῷ παιδὶ  προσπεφωνημένοι, καὶ ὁ περὶ  πειρασμῶν, ὃν καὶ αὐτὸν  Εὐφράνορι ἀνατέθεικεν.
<milestone unit="section" n="3" /> ἐπὶ τούτοις καὶ  Βασιλείδῃ τῶν κατὰ τὴν  Πεντάπολιν παροικιῶν ἐπισκόπῳ γράφων, φησὶν ἑαυτὸν εἰς τὴν ἀρχὴν ἐξήγησιν  πεποιῆσθαι τοῦ  Ἐκκλησιαστοῦ, διαφόρους δ̓ ἡμῖν
<del status="unremarkable">τε</del> καὶ πρὸς τοῦτον καταλέλοιπεν ἐπιστολάς.
Τοσαῦτα ὁ Διονύσιος: ἀλλὰ γὰρ ἤδη μετὰ τὴν τούτων ἱστορίαν φέρε, καὶ τὴν καθ̓ ἡμᾶς τοῖς μετέπειτα γνωρίζειν γενεὰν ὁποία τις ἦν,  παραδῶμεν.
</p>
</div2>

<div2 type="chapter" n="27" org="uniform" sample="complete">

<p><milestone unit="section" n="1" /> Ξύστον τῆς Ῥωμαίων ἐκκλησίας ἔτεσιν ἕνδεκα προστάντα διαδέχεται τῷ κατ̓ Ἀλεξάνδρειαν ὁμώνυμος Διονύσιος. ἐν τούτῳ δὲ καὶ Δημητριανοῦ κατ̓ Ἀντιόχειαν τὸν βίον μεταλλάξαντος, τὴν ἐπισκοπὴν Παῦλος ὁ ἐκ Σαμοσάτων παραλαμβάνει.
<milestone unit="section" n="2" /> τούτου δὲ  ταπεινὰ καὶ  χαμαιπετῆ περὶ τοῦ Χριστοῦ παρὰ τὴν ἐκκλησιαστικὴν διδασκαλίαν  φρονήσαντος ὡς κοινοῦ τὴν φύσιν ἀνθρώπου
<pb id="v.2.p.210" /> γενομένου, ὁ μὲν κατ̓ Ἀλεξάνδρειαν Διονύσιος παρακληθεὶς ὡς ἂν ἐπὶ τὴν σύνοδον  ἀφίκοιτο, γῆρας ὁμοῦ καὶ ἀσθένειαν τοῦ σώματος  αἰτιασάμενος,  ἀνατίθεται τὴν παρουσίαν, δἰ ἐπιστολῆς
τὴν αὐτοῦ γνώμην, ἣν ἔχοι περὶ τοῦ ζητουμένου,  παραστήσας, οἱ δὲ λοιποὶ τῶν ἐκκλησιῶν ποιμένες ἄλλος ἄλλοθεν ὡς ἐπὶ λυμεῶνα τῆς Χριστοῦ ποίμνης  συνῄεσαν, οἱ πάντες ἐπὶ τὴν Ἀντιόχειαν  σπεύδοντες.
</p>
</div2>

<div2 type="chapter" n="28" org="uniform" sample="complete">

<p><milestone unit="section" n="1" /> Τούτων οἳ μάλιστα διέπρεπον, Φιρμιλιανὸς μὲν τῆς Καππαδοκῶν Καισαρείας ἐπίσκοπος
ἦν, Γρηγόριος δὲ καὶ Ἀθηνόδωρος ἀδελφοὶ τῶν κατὰ Πόντον παροικιῶν ποιμένες καὶ ἐπὶ τούτοις Ἕλενος τῆς ἐν Ταρσῷ παροικίας καὶ Νικομᾶς τῆς ἐν Ἰκονίῳ, οὐ μὴν ἀλλὰ καὶ τῆς ἐν Ἱεροσολύμοις ἐκκλησίας Ὑμέναιος τῆς τε  ὁμόρου ταύτης Καισαρείας Θεότεκνος, Μάξιμος ἔτι πρὸς τούτοις, τῶν κατὰ Βόστραν δὲ καὶ οὗτος ἀδελφῶν διαπρεπῶς ἡγεῖτο, μυρίους τε ἄλλους οὐκ ἂν  ἀπορήσαι τις ἅμα πρεσβυτέροις καὶ διακόνοις τῆς αὐτῆς ἕνεκεν αἰτίας ἐν τῇ  προειρημένῃ πόλει  συγκροτηθέντας  ἀπαριθμούμενος, ἀλλὰ τούτων γε
οἱ μάλιστα ἐπιφανεῖς οἵδε ἦσαν.
<milestone unit="section" n="2" /> πάντων οὖν κατὰ καιροὺς διαφόρως καὶ πολλάκις ἐπὶ ταὐτὸν συνιόντων, λόγοι καὶ ζητήσεις καθ̓ ἑκάστην ἀνεκινοῦντο σύνοδον, τῶν μὲν ἀμφὶ τὸν  Σαμοσατέα τὰ τῆς ἑτεροδοξίας ἐπικρύπτειν ἔτι καὶ  παρακαλύπτεσθαι
πειρωμένων, τῶν δὲ  ἀπογυμνοῦν καὶ εἰς φανερὸν ἄγειν τὴν αἵρεσιν καὶ τὴν εἰς Χριστὸν βλασφημίαν αὐτοῦ διὰ σπουδῆς ποιουμένων.
<milestone unit="section" n="3" />Ἐν τούτῳ δὲ Διονύσιος τελευτᾷ κατὰ τὸ δωδέκατον τῆς Γαλλιηνοῦ βασιλείας, προστὰς τῆς
<pb id="v.2.p.212" />
κατ̓ Ἀλεξάνδρειαν ἐπισκοπῆς ἔτεσιν ἑπτακαίδεκα, διαδέχεται δ̓ αὐτὸν Μάξιμος.
<milestone unit="section" n="4" />Γαλλιηνοῦ δ̓ ἐφ̓ ὅλοις ἐνιαυτοῖς πεντεκαίδεκα 
τὴν ἀρχὴν κεκρατηκότος, Κλαύδιος κατέστη διάδοχος.
Δεύτερον οὗτος διελθὼν ἔτος  Αὐρηλιανῷ μεταδίδωσι τὴν ἡγεμονίαν: 
</p>
</div2>

<div2 type="chapter" n="29" org="uniform" sample="complete">

<p><milestone unit="section" n="1" />καθ̓ ὃν τελευταίας συγκροτηθείσης πλείστων ὅσων ἐπισκόπων συνόδου,  φωραθεὶς καὶ πρὸς ἁπάντων ἤδη σαφῶς  καταγνωσθεὶς ἑτεροδοξίαν ὁ τῆς κατὰ Ἀντιόχειαν αἱρέσεως ἀρχηγὸς τῆς ὑπὸ τὸν οὐρανὸν καθολικῆς ἐκκλησίας  ἀποκηρύττεται.
<milestone unit="section" n="2" /> μάλιστα δ̓ αὐτὸν εὐθύνας 
ἐπικρυπτόμενον διήλεγξεν Μαλχίων, ἀνὴρ
τά τε ἄλλα  λόγιος καὶ  σοφιστοῦ τῶν ἐπ̓ Ἀντιοχείας Ἑλληνικῶν  παιδευτηρίων διατριβῆς προεστώς,
οὐ μὴν ἀλλὰ καὶ δἰ ὑπερβάλλουσαν τῆς εἰς Χριστὸν πίστεως  γνησιότητα πρεσβυτερίου τῆς αὐτόθι παροικίας ἠξιωμένος: οὗτός γέ τοι  ἐπισημειουμένων  ταχυγράφων ζήτησιν πρὸς αὐτὸν ἐνστησάμενος, ἣν καὶ εἰς δεῦρο φερομένην ἴσμεν, μόνος ἴσχυσεν τῶν ἄλλων  κρυψίνουν ὄντα καὶ ἀπατηλὸν  φωρᾶσαι τὸν ἄνθρωπον.
</p>
</div2>

<div2 type="chapter" n="30" org="uniform" sample="complete">

<p><milestone unit="section" n="1" />  Μίαν δὴ οὖν ἐκ κοινῆς γνώμης οἱ ἐπὶ ταὐτὸν συγκεκροτημένοι ποιμένες  διαχαράξαντες ἐπιστολὴν εἰς πρόσωπον τοῦ τε Ῥωμαίων ἐπισκόπου Διονυσίου καὶ Μαξίμου τοῦ κατ̓ Ἀλεξάνδρειαν ἐπὶ πάσας διαπέμπονται τὰς ἐπαρχίας, τὴν αὐτῶν τε σπουδὴν τοῖς πᾶσιν φανερὰν καθιστάντες
καὶ τοῦ Παύλου τὴν  διάστροφον ἑτεροδοξίαν,  ἐλέγχους τε καὶ ἐρωτήσεις ἃς πρὸς αὐτὸν  ἀνακεκινήκασιν,
καὶ ἔτι τὸν πάντα βίον τε καὶ τρόπον τοῦ ἀνδρὸς  διηγούμενοι: ἐξ ὧν μνήμης ἕνεκεν
<pb id="v.2.p.214" /> καλῶς ἂν ἔχοι ταύτας αὐτῶν ἐπὶ τοῦ παρόντος διελθεῖν τὰς φωνάς:
 <q direct="unspecified">Διονυσίῳ<milestone unit="section" n="2" /> καὶ  Μαξίμῳ καὶ τοῖς κατὰ τὴν οἰκουμένην πᾶσιν  συλλειτουργοῖς ἡμῶν ἐπισκόποις
καὶ πρεσβυτέροις καὶ διακόνοις καὶ πάσῃ τῇ ὑπὸ τὸν οὐρανὸν καθολικῇ ἐκκλησίᾳ Ἕλενος καὶ Ὑμέναιος καὶ Θεόφιλος καὶ Θεότεκνος καὶ Μάξιμος Πρόκλος Νικομᾶς καὶ  Αἰλιανὸς καὶ Παῦλος καὶ  Βωλανὸς καὶ  Πρωτογένης καὶ  Ἱέραξ καὶ  Εὐτύχιος καὶ Θεόδωρος καὶ Μαλχίων καὶ Λούκιος καὶ οἱ λοιποὶ πάντες οἱ σὺν ἡμῖν παροικοῦντες τὰς ἐγγὺς πόλεις καὶ ἔθνη ἐπίσκοποι
καὶ πρεσβύτεροι καὶ διάκονοι καὶ αἱ ἐκκλησίαι τοῦ θεοῦ ἀγαπητοῖς ἀδελφοῖς ἐν κυρίῳ χαίρειν.</q><milestone unit="section" n="3" /> Τούτοις μετὰ βραχέα ἐπιλέγουσιν ταῦτα: <q direct="unspecified">ἐπεστέλλομεν 
δὲ ἅμα καὶ  παρεκαλοῦμεν πολλοὺς καὶ τῶν μακρὰν ἐπισκόπων ἐπὶ τὴν θεραπείαν τῆς θανατηφόρου διδασκαλίας, ὥσπερ καὶ Διονύσιον τὸν ἐπὶ τῆς Ἀλεξανδρείας καὶ  Φιρμιλιανὸν τὸν ἀπὸ τῆς Καππαδοκίας, τοὺς  μακαρίτας: ὧν ὃ μὲν
καὶ ἐπέστειλεν εἰς τὴν Ἀντιόχειαν, τὸν ἡγεμόνα τῆς πλάνης οὐδὲ προσρήσεως ἀξιώσας οὐδὲ πρὸς πρόσωπον γράψας αὐτῷ, ἀλλὰ τῇ παροικίᾳ πάσῃ,
ἧς καὶ τὸ ἀντίγραφον ὑπετάξαμεν: <milestone unit="section" n="4" />ὁ δὲ Φιρμιλιανός, 
καὶ δὶς ἀφικόμενος,  κατέγνω μὲν τῶν
ὑπ̓ ἐκείνου καινοτομουμένων, ὡς ἴσμεν καὶ μαρτυροῦμεν οἱ  παραγενόμενοι καὶ ἄλλοι πολλοὶ  συνίσασιν,  ἐπαγγειλαμένου δὲ  μεταθήσεσθαι, πιστεύσας καὶ  ἐλπίσας ἄνευ τινὸς περὶ τὸν λόγον  λοιδορίας τὸ πρᾶγμα εἰς δέον καταστήσεσθαι,  ἀνεβάλετο,  παρακρουσθεὶς ὑπὸ τοῦ καὶ τὸν θεὸν
 <note place="unspecified" anchored="yes"><bibl default="NO">Jυδε 3. 4</bibl></note> τὸν ἑαυτοῦ καὶ κύριον  ἀρνουμένου καὶ τὴν πίστιν,
<pb id="v.2.p.216" />
ἣν καὶ αὐτὸς πρότερον εἶχεν, μὴ  φυλάξαντος.
<milestone unit="section" n="5" /> ἔμελλεν δὲ καὶ νῦν ὁ Φιρμιλιανὸς εἰς τὴν Ἀντιόχειαν  διαβήσεσθαι καὶ μέχρι γε  Ταρσῶν ἧκεν, ἅτε τῆς ἀρνησιθέου κακίας αὐτοῦ πεῖραν  εἰληφώς: ἀλλὰ γὰρ μεταξύ, συνεληλυθότων ἡμῶν καὶ  καλούντων καὶ  ἀναμενόντων, ἄχρι ἂν ἔλθῃ, τέλος ἔσχεν τοῦ βίου.</q><milestone unit="section" n="6" /> Μεθ̓ ἕτερα δ̓ αὖθις τὸν βίον τοῦ αὐτοῦ οἵας ἐτύγχανεν ἀγωγῆς,  διαγράφουσιν ἐν τούτοις:
 <q direct="unspecified">ὅπου δὲ ἀποστὰς τοῦ κανόνος, ἐπὶ  κίβδηλα καὶ
 <note place="unspecified" anchored="yes"><bibl default="NO">1 ξορ. 5, 12</bibl></note>  νόθα διδάγματα μετελήλυθεν, οὐδὲν δεῖ τοῦ ἔξω ὄντος τὰς πράξεις κρίνειν, <milestone unit="section" n="7" />οὐδ̓ ὅτι πρότερον  πένης 
ὢν καὶ πτωχὸς καὶ μήτε παρὰ πατέρων παραλαβὼν μηδεμίαν  εὐπορίαν μήτε ἐκ τέχνης ἤ τινος  ἐπιτηδεύματος  κτησάμενος, νῦν εἰς  ὑπερβάλλοντα πλοῦτον  ἐλήλακεν ἐξ  ἀνομιῶν καὶ  ἱεροσυλιῶν καὶ
ὧν αἰτεῖ καὶ  σείει τοὺς ἀδελφούς,  καταβραβεύων τοὺς  ἀδικουμένους καὶ ὑπισχνούμενος  βοηθήσειν  μισθοῦ, ψευδόμενος δὲ καὶ τούτους καὶ μάτην  καρπούμενος τὴν τῶν ἐν πράγμασιν ὄντων  ἑτοιμότητα πρὸς τὸ διδόναι ὑπὲρ ἀπαλλαγῆς τῶν
 <note place="unspecified" anchored="yes"><bibl default="NO">1 τιμ. 6, 5</bibl></note>  ἐνοχλούντων,  πορισμὸν ἡγούμενος τὴν θεοσέβειαν:
 <milestone unit="section" n="8" /><note place="unspecified" anchored="yes"><bibl default="NO">ρομ. 12, 16; 1 τιμ. 6, 17</bibl></note> οὔτε ὡς  ὑψηλὰ  φρονεῖ καὶ  ὑπερῆρται, κοσμικὰ  ἀξιώματα ὐποδυόμενος καὶ  δουκηνάριος μᾶλλον
ἢ ἐπίσκοπος θέλων καλεῖσθαι καὶ  σοβῶν κατὰ τὰς ἀγορὰς καὶ ἐπιστολὰς  ἀναγινώσκων καὶ  ὑπαγορεύων ἅμα  βαδίζων δημοσίᾳ καὶ δορυφορούμενος, τῶν μὲν  προπορευομένων, τῶν δ̓ ἐφεπομένων, πολλῶν τὸν ἀριθμόν, ὡς καὶ τὴν πίστιν  φθονεῖσθαι
<pb id="v.2.p.218" /> καὶ  μισεῖσθαι διὰ τὸν  ὄγκον αὐτοῦ καὶ τὴν  ὑπερηφανίαν τῆς καρδίας:
<milestone unit="section" n="9" /> οὔτε τὴν ἐν ταῖς  ἐκκλησιαστικαῖς συνόδοις τερατείαν, ἣν  μηχανᾶται,  δοξοκοπῶν
καὶ φαντασιοκοπῶν καὶ τὰς τῶν  ἀκεραιοτέρων ψυχὰς τοῖς τοιούτοις  ἐκπλήττων, βῆμα μὲν καὶ θρόνον ὑψηλὸν ἑαυτῷ κατασκευασάμενος, οὐχ
ὡς Χριστοῦ μαθητής,  σήκρητόν τε, ὥσπερ οἱ τοῦ κόσμου ἄρχοντες, ἔχων τε καὶ  ὀνομάζων,  παίων
τε τῇ χειρὶ τὸν  μηρὸν καὶ τὸ βῆμα  ἀράττων τοῖς ποσὶν καὶ τοῖς μὴ  ἐπαινοῦσιν μηδὲ ὥσπερ ἐν τοῖς θεάτροις  κατασείουσιν ταῖς  ὀθόναις μηδ̓  ἐκβοῶσίν
τε καὶ  ἀναπηδῶσιν κατὰ τὰ αὐτὰ τοῖς ἀμφ̓ αὐτὸν  στασιώταις, ἀνδράσιν τε καὶ  γυναίοις,  ἀκόσμως οὕτως  ἀκροωμένοις, τοῖς δ̓ οὖν ὡς ἐν οἴκῳ θεοῦ  σεμνοπρεπῶς καὶ  εὐτάκτως  ἀκούουσιν  ἐπιτιμῶν
καὶ ἐνυβρίζων καὶ εἰς τοὺς  ἀπελθόντας ἐκ τοῦ βίου τούτου  παροινῶν ἐξηγητὰς τοῦ λόγου  φορτικῶς
ἐν τῷ κοινῷ καὶ  μεγαλορημονῶν περὶ ἑαυτοῦ, καθάπερ οὐκ ἐπίσκοπος ἀλλὰ  σοφιστὴς καὶ γόης:
<milestone unit="section" n="10" /> ψαλμοὺς δὲ τοὺς μὲν εἰς τὸν κύριον ἡμῶν Ἰησοῦν Χριστὸν παύσας ὡς δὴ  νεωτέρους καὶ  νεωτέρων ἀνδρῶν συγγράμματα, εἰς ἑαυτὸν δὲ ἐν μέσῃ τῇ ἐκκλησίᾳ τῇ μεγάλῃ τοῦ πάσχα ἡμέρᾳ  ψαλμῳδεῖν γυναῖκας  παρασκευάζων, ὧν καὶ ἀκούσας ἄν τις  φρίξειεν: οἷα καὶ τοὺς  θωπεύοντας αὐτὸν ἐπισκόπους τῶν ὁμόρων ἀγρῶν τε καὶ πόλεων καὶ πρεσβυτέρους
ἐν ταῖς πρὸς τὸν λαὸν ὁμιλίαις  καθίησιν διαλέγεσθαι:
<milestone unit="section" n="11" /> τὸν μὲν γὰρ υἱὸν τοῦ θεοῦ οὐ βούλεται συνομολογεῖν ἐξ οὐρανοῦ κατεληλυθέναι ῾ἴνα τι
<pb id="v.2.p.220" /> προλαβόντες τῶν μελλόντων  γραφήσεσθαι  θῶμεν, καὶ τοῦτο οὐ λόγῳ ψιλῷ  ῥηθήσεται, ἀλλ̓ ἐξ ὧν ἐπέμψαμεν ὑπομνημάτων δείκνυται  πολλαχόθεν, οὐχ ἥκιστα δὲ ὅπου λέγει Ἰησοῦν Χριστὸν
κάτωθεν̓, οἱ δὲ εἰς αὐτὸν  ψάλλοντες καὶ  ἐγκωμιάζοντες
ἐν τῷ λαῷ ἄγγελον τὸν ἀσεβῆ διδάσκαλον ἑαυτῶν ἐξ οὐρανοῦ κατεληλυθέναι λέγουσιν, καὶ ταῦτα οὐ κωλύει, ἀλλὰ καὶ λεγομένοις πάρεστιν ὁ ὑπερήφανος:
<milestone unit="section" n="12" /> τὰς δὲ  συνεισάκτους αὐτοῦ γυναῖκας, 
ὡς  Ἀντιοχεῖς ὀνομάζουσιν, καὶ τῶν περὶ αὐτὸν πρεσβυτέρων καὶ διακόνων, οἶς καὶ τοῦτο καὶ τὰ ἄλλα ἁμαρτήματα  ἀνίατα ὄντα συγκρύπτει,  συνειδὼς καὶ  ἐλέγξας, ὅπως αὐτοὺς  ὑπόχρεως ἔχῃ, περὶ ὧν λόγοις καὶ ἔργοις  ἀδικεῖ, μὴ  τολμῶντας κατηγορεῖν τῷ καθ̓ ἑαυτοὺς  φόβῳ, ἀλλὰ καὶ  πλουσίους ἀπέφηνεν, ἐφ̓ ᾧ πρὸς τῶν τὰ τοιαῦτα  ζηλούντων  φιλεῖται καὶ  θαυμάζεται—τί ἂν ταῦτα  γράφοιμεν;
<milestone unit="section" n="13" /> ἐπιστάμεθα δέ,  ἀγαπητοί, ὅτι τὸν ἐπίσκοπον καὶ τὸ  ἱερατεῖον ἅπαν παράδειγμα
 <note place="unspecified" anchored="yes"><bibl default="NO">τιτ. 2, 7</bibl></note> εἶναι δεῖ τῷ πλήθει πάντων καλῶν ἔργων, καὶ οὐδὲ ἐκεῖνο  ἀγνοοῦμεν ὅσοι ὑπὸ τοῦ  συνεισάγειν ἑαυτοῖς γυναῖκας  ἐξέπεσον, οἳ δ̓  ὑπωπτεύθησαν,
ὥστ̓ εἰ καὶ  δοίη τις αὐτῷ τὸ μηδὲν  ἀσελγὲς ποιεῖν, ἀλλὰ τήν γε ὑπόνοιαν τὴν ἐκ τοῦ τοιούτου πράγματος  φυομένην ἐχρῆν  εὐλαβηθῆναι, μή τινα  σκανδαλίσῃ, τοὺς δὲ καὶ  μιμεῖσθαι  προτρέψῃ.
<milestone unit="section" n="14" /> πῶς γὰρ ἂν  ἐπιπλήξειεν ἢ  νουθετήσειεν ἕτερον 
μὴ  συγκαταβαίνειν ἐπὶ πλέον εἰς ταὐτὸν γυναικί,
 <note place="unspecified" anchored="yes"><bibl default="NO">ξφ. εξξλυς. 9. 8, 9</bibl></note> μὴ  ὀλίσθῃ,  φυλαττόμενον, ὡς γέγραπται, ὅστις
<pb id="v.2.p.222" /> μίαν μὲν  ἀπέστησεν ἤδη, δύο δὲ  ἀκμαζούσας καὶ  εὐπρεπεῖς τὴν ὄψιν ἔχει μεθ̓ ἑαυτοῦ, κἂν  ἀπίῃ που,  συμπεριφέρει, καὶ ταῦτα  τρυφῶν καὶ ὑπερεμπιμπλάμενος;<milestone unit="section" n="15" />
ὧν
 ἕνεκα  στενάζουσι μὲν καὶ  ὀδύρονται πάντες καθ̓ ἑαυτούς, οὕτω δὲ τὴν τυραννίδα καὶ  δυναστείαν αὐτοῦ  πεφόβηνται, ὥστε κατηγορεῖν
μὴ τολμᾶν.
<milestone unit="section" n="16" /> ἀλλὰ ταῦτα μέν, ὡς προειρήκαμεν,  εὔθυνεν ἄν τις ἄνδρα τὸ γοῦν  φρόνημα καθολικὸν ἔχοντα καὶ  συγκαταριθμούμενον ἡμῖν, τὸν δ̓  ἐξορχησάμενον τὸ μυστήριον καὶ  ἐμπομπεύσαντα
 <note place="unspecified" anchored="yes"><bibl default="NO">ξφ. 1 τιμ. 3, 16</bibl></note> τῇ  μιαρᾷ αἱρέσει τῇ Ἀρτεμᾶ ῾τί γὰρ οὐ χρὴ μόλις τὸν πατέρα αὐτοῦ δηλῶσαι;᾿ οὐδὲν δεῖν ἡγούμεθα τούτων τοὺς λογισμοὺς ἀπαιτεῖν.</q><milestone unit="section" n="17" /> Εἶτ̓ ἐπὶ τέλει τῆς ἐπιστολῆς ταῦτ̓ ἐπιλέγουσιν: 
 <q direct="unspecified">ἠναγκάσθημεν οὖν  ἀντιτασσόμενον αὐτὸν τῷ θεῷ καὶ μὴ  εἴκοντα  ἐκκηρύξαντες, ἕτερον ἀντ̓ αὐτοῦ τῇ καθολικῇ ἐκκλησίᾳ καταστῆσαι ἐπίσκοπον, θεοῦ προνοίᾳ ὡς πεπείσμεθα, τὸν τοῦ μακαρίου Δημητριανοῦ καὶ  ἐπιφανῶς προστάντος πρὸ τούτου τῆς αὐτῆς παροικίας υἱὸν Δόμνον, ἅπασιν τοῖς  πρέπουσιν ἐπισκόπῳ καλοῖς  κεκοσμημένον,  ἐδηλώσαμέν τε ὑμῖν, ὅπως τούτῳ  γράφητε καὶ παρὰ τούτου τὰ  κοινωνικὰ  δέχησθε γράμματα:
τῷ δὲ  Ἀρτεμᾷ οὗτος  ἐπιστελλέτω καὶ οἱ τὰ Ἀρτεμᾶ φρονοῦντες τούτῳ  κοινωνείτωσαν.</q><milestone unit="section" n="18" /> Τοῦ δὴ οὖν Παύλου σὺν καὶ τῇ τῆς πίστεως  ὀρθοδοξίᾳ τῆς ἐπισκοπῆς ἀποπεπτωκότος, Δόμνος,
ὡς εἴρηται, τὴν λειτουργίαν τῆς κατὰ Ἀντιόχειαν
ἐκκλησίας διεδέξατο:
<milestone unit="section" n="19" /> ἀλλὰ γὰρ μηδαμῶς ἐκστῆναι 
τοῦ Παύλου τοῦ τῆς ἐκκλησίας οἴκου  θέλοντος,
<pb id="v.2.p.224" /> βασιλεὺς  ἐντευχθεὶς  Αὐρηλιανὸς  αἰσιώτατα περὶ τοῦ πρακτέου  διείληφεν, τούτοις  νεῖμαι προστάττων τὸν οἶκον, οἷς ἂν οἱ κατὰ τὴν Ἰταλίαν καὶ τὴν Ῥωμαίων πόλιν ἐπίσκοποι τοῦ δόγματος
ἐπιστέλλοιεν. οὕτω δῆτα ὁ  προδηλωθεὶς ἀνὴρ μετὰ τῆς ἐσχάτης αἰσχύνης ὑπὸ τῆς κοσμικῆς ἀρχῆς  ἐξελαύνεται τῆς ἐκκλησίας.
<milestone unit="section" n="20" />Τοιοῦτος μέν γέ τις ἦν τὸ τηνικάδε περὶ ἡμᾶς
ὁ  Αὐρηλιανός, προϊούσης δ̓ αὐτῷ τῆς ἀρχῆς  ἀλλοῖόν τι περὶ ἡμῶν  φρονήσας, ἤδη τισὶν  βουλαῖς,
ὡς ἂν διωγμὸν καθ̓ ἡμῶν  ἐγείρειεν,  ἀνεκινεῖτο,  πολύς τε ἦν ὁ παρὰ πᾶσιν περὶ τούτου λόγος:
<milestone unit="section" n="21" /> μέλλοντα δὲ ἤδη καὶ σχεδὸν εἰπεῖν τοῖς καθ̓ ἡμῶν γράμμασιν  ὑποσημειούμενον θεία μέτεισιν δίκη, μόνον οὐχὶ ἐξ  ἀγκώνων τῆς ἐγχειρήσεως αὐτὸν  ἀποδεσμοῦσα λαμπρῶς τε τοῖς πᾶσιν συνορᾶν  παριστῶσα ὡς οὔποτε γένοιτ̓ ἂν  ῥᾳστώνη τοῖς
τοῦ βίου ἄρχουσιν κατὰ τῶν τοῦ Χριστοῦ ἐκκλησιῶν,
μὴ οὐχὶ τῆς  ὑπερμάχου χειρὸς θείᾳ καὶ οὐρανίῳ κρίσει παιδείας ἕνεκα καὶ ἐπιστροφῆς,
καθ̓ οὓς ἂν αὐτὴ  δοκιμάζοι καιρούς, τοῦτ̓ ἐπιτελεῖσθαι  συγχωρούσης.
<milestone unit="section" n="22" /> ἔτεσι γοῦν ἓξ κρατήσαντα τὸν  Αὐρηλιανὸν διαδέχεται  Πρόβος, καὶ τοῦτον
δέ που τοῖς ἴσοις  ἐπικατασχόντα  Κᾶρος ἅμα παισὶν  Καρίνῳ καὶ  Νουμεριανῷ, πάλιν τ̓ αὖ καὶ τούτων οὐδ̓ ὅλοις τρισὶν ἐνιαυτοῖς διαγενομένων, μέτεισιν τὰ τῆς ἡγεμονίας Διοκλητιανὸν καὶ τοὺς
μετ̓ αὐτὸν  εἰσποιηθέντας, ἐφ̓ ὧν ὁ καθ̓ ἡμᾶς
<pb id="v.2.p.226" />  συντελεῖται διωγμὸς καὶ ἡ κατ̓ αὐτὸν τῶν ἐκκλησιῶν  καθαίρεσις.
<milestone unit="section" n="23" />Ἀλλὰ γὰρ μικρῷ τούτου πρότερον τὸν ἐπὶ Ῥώμης ἐπίσκοπον Διονύσιον ἔτεσιν ἐννέα διελθόντα τὴν λειτουργίαν διαδέχεται Φῆλιξ.
</p>
</div2>

<div2 type="chapter" n="31" org="uniform" sample="complete">

<p><milestone unit="section" n="1" />Ἐν τούτῳ καὶ ὁ μανεὶς τὰς φρένας  ἐπώνυμός τε τῆς δαιμονώσης αἱρέσεως τὴν τοῦ λογισμοῦ  παρατροπὴν  καθωπλίζετο, τοῦ δαίμονος, αὐτοῦ δὴ τοῦ  θεομάχου σατανᾶ, ἐπὶ  λύμῃ πολλῶν τὸν ἄνδρα  προβεβλημένου.  βάρβαρος δῆτα τὸν βίον αὐτῷ λόγῳ καὶ τρόπῳ τήν τε φύσιν  δαιμονικός τις ὢν καὶ  μανιώδης, ἀκόλουθα τούτοις ἐγχειρῶν, Χριστὸν αὑτὸν  μορφάζεσθαι ἐπειρᾶτο, τοτὲ μὲν
 <note place="unspecified" anchored="yes"><bibl default="NO">Jοην 14, 16φ.</bibl></note> τὸν παράκλητον καὶ αὐτὸ τὸ πνεῦμα τὸ ἅγιον αὐτὸς ἑαυτὸν ἀνακηρύττων καὶ  τυφούμενός γε
 <note place="unspecified" anchored="yes"><bibl default="NO">ματτ. 10, 1, ετξ.</bibl></note> ἐπὶ τῇ μανίᾳ, τοτὲ δέ, οἷα Χριστός, μαθητὰς δώδεκα κοινωνοὺς τῆς καινοτομίας  αἱρούμενος: <milestone unit="section" n="2" />δόγματά
γε μὴν ψευδῆ καὶ ἄθεα ἐκ μυρίων τῶν πρόπαλαι ἀπεσβηκότων ἀθέων αἱρέσεων  συμπεφορημένα  καττύσας, ἐκ τῆς Περσῶν ἐπὶ τὴν
καθ̓ ἡμᾶς οἰκουμένην ὥσπερ τινὰ  θανατηφόρον  ἰὸν ἐξωμόρξατο, ἀφ̓ οὗ δὴ τὸ Μανιχαίων  δυσσεβὲς ὄνομα τοῖς πολλοῖς εἰς ἔτι νῦν  ἐπιπολάζει. τοιαύτη
 <note place="unspecified" anchored="yes"><bibl default="NO">1 τιμ. 6, 20</bibl></note> μὲν οὖν ἡ καὶ τῆσδε τῆς ψευδωνύμου γνώσεως ὑπόθεσις, κατὰ τοὺς δεδηλωμένους  ὑποφυείσης χρόνους.
</p>
</div2>

<div2 type="chapter" n="32" org="uniform" sample="complete">

<p><milestone unit="section" n="1" />Καθ̓ οὓς Φήλικα τῆς Ῥωμαίων προστάντα ἐκκλησίας ἔτεσιν πέντε  Εὐτυχιανὸς διαδέχεται:
οὐδ̓ ὅλοις δὲ μησὶν οὗτος δέκα  διαγενόμενος,
Γαΐῳ τῷ καθ̓ ἡμᾶς καταλείπει τὸν κλῆρον: καὶ τούτου δὲ ἀμφὶ τὰ πεντεκαίδεκα ἔτη προστάντος,
<pb id="v.2.p.228" />  Μαρκελλῖνος κατέστη διάδοχος, ὃν καὶ αὐτὸν ὁ διωγμὸς κατείληφεν.
<milestone unit="section" n="2" />Κατὰ τούσδε τῆς Ἀντιοχέων ἐπισκοπῆς μετὰ Δόμνον ἡγήσατο  Τίμαιος, ὃν ὁ καθ̓ ἡμᾶς διεδέξατο  Κύριλλος: καθ̓ ὃν Δωρόθεον, πρεσβείου τοῦ κατὰ Ἀντιόχειαν ἠξιωμένον, λόγιον ἄνδρα ἔγνωμεν.  φιλόκαλος δ̓ οὗτος περὶ τὰ θεῖα γεγονώς, καὶ τῆς Ἑβραίων  ἐπεμελήθη γλώττης, ὡς καὶ αὐταῖς ταῖς  Ἑβραϊκαῖς γραφαῖς  ἐπιστημόνως  ἐντυγχάνειν. <milestone unit="section" n="3" />ἦν
δ̓ οὗτος τῶν μάλιστα  ἐλευθερίων  προπαιδείας τε τῆς καθ̓ Ἕλληνας οὐκ ἄμοιρος, τὴν φύσιν δὲ ἄλλως  εὐνοῦχος, οὕτω  πεφυκὼς ἐξ αὐτῆς γενέσεως,
ὡς καὶ βασιλέα διὰ τοῦτο, οἷόν τι παράδοξον, αὐτὸν  οἰκειώσασθαι καὶ  τιμῆσαί γε  ἐπιτροπῇ τῆς κατὰ Τύρον  ἁλουργοῦ  βαφῆς.
<milestone unit="section" n="4" /> τούτου μετρίως τὰς γραφὰς ἐπὶ τῆς ἐκκλησίας  διηγουμένου  κατηκούσαμεν.
Μετὰ δὲ Κύριλλον  Τύραννος τῆς Ἀντιοχέων
παροικίας τὴν ἐπισκοπὴν διεδέξατο, καθ̓ ὃν ἤκμασεν ἡ τῶν ἐκκλησιῶν πολιορκία.
<milestone unit="section" n="5" />Τῆς δ̓ ἐν Λαοδικείᾳ παροικίας ἡγήσατο μετὰ  Σωκράτην Εὐσέβιος, ἀπὸ τῆς Ἀλεξανδρέων  ὁρμηθεὶς πόλεως: αἰτία δ̓ αὐτῷ τῆς μεταναστάσεως  ὑπῆρξεν ἡ κατὰ τὸν Παῦλον ὑπόθεσις, δἰ ὃν τῆς Συρίας  ἐπιβάς, πρὸς τῶν τῇδε περὶ τὰ θεῖα  ἐσπουδακότων τῆς οἴκαδε πορείας εἴργεται,  ἐπέραστόν
τι θεοσεβείας χρῆμα τῶν καθ̓ ἡμᾶς γενόμενος,
ὡς καὶ ἀπὸ τῶν  προπαρατεθεισῶν Διονυσίου φωνῶν διαγνῶναι ῥᾴδιον.
<milestone unit="section" n="6" /> Ἀνατόλιος αὐτῷ διάδοχος,  ἀγαθός, φασίν, ἀγαθοῦ, καθίσταται, γένος
<pb id="v.2.p.230" /> μὲν καὶ αὐτὸς Ἀλεξανδρεύς, λόγων δ̓ ἕνεκα καὶ παιδείας τῆς Ἑλλήνων φιλοσοφίας τε τὰ πρῶτα τῶν μάλιστα καθ̓ ἡμᾶς δοκιμωτάτων ἀπενηνεγμένος, ἅτε  ἀριθμητικῆς καὶ  γεωμετρίας  ἀστρονομίας
τε καὶ τῆς ἄλλης,  διαλεκτικῆς εἴτε  φυσικῆς, θεωρίας  ῥητορικῶν τε αὖ μαθημάτων  ἐληλακὼς εἰς ἄκρον: ὧν ἕνεκα καὶ τῆς ἐπ̓ Ἀλεξανδρείας  Ἀριστοτέλους διαδοχῆς τὴν διατριβὴν λόγος ἔχει πρὸς τῶν τῇδε πολιτῶν συστήσασθαι αὐτὸν ἀξιωθῆναι.
<milestone unit="section" n="7" /> μυρίας μὲν οὖν τοῦδε καὶ ἄλλας ἀριστείας ἐν τῇ κατ̓ Ἀλεξάνδρειαν τοῦ Πιρουχίου  πολιορκίᾳ μνημονεύουσιν, ἅτε τῶν ἐν τέλει προνομίας ἐξαιρέτου πρὸς ἁπάντων  ἠξιωμένου,  δείγματος
δ̓ ἕνεκα μόνου τοῦδε ἐπιμνησθήσομαι.
<milestone unit="section" n="8" /> τοῦ  πυροῦ, φασίν, τοῖς πολιορκουμένοις.  ἐπιλελοιπότος,
ὡς ἤδη τῶν ἔξωθεν πολεμίων μᾶλλον αὐτοῖς τὸν λιμὸν ἀφόρητον καθεστάναι, παρὼν ὁ δηλούμενος  οἰκονομεῖταί τι τοιοῦτον.  θατέρου μέρους τῆς πόλεως τῷ Ῥωμαϊκῷ συμμαχοῦντος  στρατῷ ταύτῃ τε  τυγχάνοντος  ἀπολιορκήτου, τὸν  Εὐσέβιον
῾ἔτι γὰρ εἶναι τότε αὐτόθι πρὸ τῆς ἐπὶ Συρίαν
μεταναστάσεως᾿, ἐν τοῖς  ἀπολιορκήτοις ὄντα μέγα
τε κλέος καὶ διαβόητον ὄνομα μέχρι καὶ τοῦ Ῥωμαίων  στρατηλάτου  κεκτημένον, περὶ τῶν λιμῷ  διαφθειρομένων κατὰ τὴν πολιορκίαν πέμψας
ὁ Ἀνατόλιος  ἐκδιδάσκει: <milestone unit="section" n="9" />ὃ δὲ  μαθών, σωτηρίαν τοῖς ἀπὸ τῶν πολεμίων  αὐτομόλοις παρασχεῖν ὡς
ἐν μεγίστῃ χάριτι δωρεᾶς τὸν Ῥωμαίων  στρατηγὸν αἰτεῖται, καὶ τῆς  ἀξιώσεώς γε τυχὼν  ἐμφανὲς τῷ Ἀνατολίῳ καθίστησιν. ὃ δὲ αὐτίκα τὴν ἐπαγγελίαν
<pb id="v.2.p.232" /> δεξάμενος, βουλὴν τῶν Ἀλεξανδρέων συναγαγών,
τὰ μὲν πρῶτα πάντας ἠξίου  φιλικὴν δοῦναι Ῥωμαίοις δεξιάν, ὡς δ̓  ἀγριαίνοντας ἐπὶ τῷ λόγῳ  συνεῖδεν, <q direct="unspecified">ἀλλ̓ οὐ τούτῳ γε,</q> φησίν, <q direct="unspecified"> ἀντιλέξειν
ποθ̓ ὑμᾶς  οἴομαι, εἰ τοὺς  περιττοὺς καὶ ἡμῖν αὐτοῖς οὐδαμῇ  χρησίμους, γραΐδας καὶ  νήπια καὶ  πρεσβύτας, ἐκδοῦναι πυλῶν ἔξω βαδίζειν ὅποι καὶ βούλοιντο,  συμβουλεύσαιμι. τί γὰρ δὴ τούτους εἰς μάτην, ὅσον οὔπω τεθνηξομένους, παῤ ἑαυτοῖς  ἔχομεν; τί δὲ τοὺς  ἀναπήρους καὶ τὰ σώματα  λελωβημένους τῷ λιμῷ  κατατρύχομεν,  τρέφειν δέον μόνους ἄνδρας καὶ  νεανίας καὶ τὸν ἀναγκαῖον  πυρὸν τοῖς ἐπὶ φυλακῇ τῆς πόλεως ἐπιτηδείοις  ταμιεύεσθαι;</q><milestone unit="section" n="10" /> τοιούτοις τισὶν  λογισμοῖς πείσας
τὸ συνέδριον, ψῆφον πρῶτος ἀναστὰς ἐκφέρει πᾶν
τὸ τῇ  στρατείᾳ μὴ ἐπιτήδειον εἴτε ἀνδρῶν εἴτε γυναικῶν γένος  ἀπολύειν τῆς πόλεως, ὅτι μηδὲ  καταμένουσιν αὐτοῖς καὶ εἰς ἄχρηστον ἐν τῇ πόλει διατρίβουσιν ἐλπὶς ἂν γένοιτο σωτηρίας, πρὸς τοῦ λιμοῦ  διαφθαρησομένοις.
<milestone unit="section" n="11" /> ταύτῃ δὲ τῶν λοιπῶν ἁπάντων τῶν ἐν τῇ βουλῇ  συγκαταθεμένων μικροῦ δεῖν τοὺς πάντας τῶν πολιορκουμένων διεσώσατο,
ἐν πρώτοις μὲν τῶν ἀπὸ τῆς ἐκκλησίας, ἔπειτα δὲ καὶ τῶν ἄλλων τῶν κατὰ τὴν πόλιν πᾶσαν ἡλικίαν  διαδιδράσκειν  προμηθούμενος, οὐ μόνον τῶν κατὰ τὴν ψῆφον  δεδογμένων, τῇ δὲ τούτων προφάσει καὶ μυρίους ἄλλους,  λεληθότως  γυναικείαν στολὴν  ἀμπισχομένους νύκτωρ τε τῇ ἐκείνου  φροντίδι τῶν πυλῶν  ἐξιόντας καὶ ἐπὶ τὴν Ῥωμαίων  στρατιὰν  ὁρμῶντας. ἔνθα τοὺς πάντας ὑποδεχόμενος ὁ Εὐσέβιος πατρὸς καὶ  ἰατροῦ δίκην  κεκακωμένους
ἐκ τῆς μακρᾶς πολιορκίας διὰ πάσης προνοίας καὶ
<pb id="v.2.p.234" /> θεραπείας  ἀνεκτᾶτο.
<milestone unit="section" n="12" /> τοιούτων ἡ κατὰ Λαοδίκειαν ἐκκλησία δύο ἐφεξῆς κατὰ διαδοχὴν ἠξιώθη ποιμένων, σὺν θείᾳ  προμηθείᾳ μετὰ τὸν δηλωθέντα πόλεμον ἐκ τῆς Ἀλεξανδρέων πόλεως ἐπὶ τὰ τῇδε  μετεληλυθότων.
<milestone unit="section" n="13" />  οὐμενοῦν ἐσπουδάσθη πλεῖστα τῷ Ἀνατολίῳ συγγράμματα, τοσαῦτα δ̓ εἰς ἡμᾶς ἐλήλυθεν, δἰ ὧν αὐτοῦ καταμαθεῖν δυνατὸν ὁμοῦ
τό τε λόγιον καὶ  πολυμαθές: ἐν οἷς μάλιστα τὰ περὶ
τοῦ πάσχα δόξαντα παρίστησιν, ἀφ̓ ὧν ἀναγκαῖον
ἂν εἴη τούτων ἐπὶ τοῦ παρόντος μνημονεῦσαι.
ΕΚ ΤΩΝ ΠΕΡΙ ΤΟΥ ΠΑΣΧΑ ΑΝΑΤΟΛΙΟΥ ΚΑΝΟΝΩΝ
 <q direct="unspecified">Ἔχει<milestone unit="section" n="14" /> τοίνυν ἐν τῷ πρώτῳ ἔτει τὴν  νουμηνίαν τοῦ πρώτου μηνός, ἥτις ἁπάσης ἐστὶν ἀρχὴ τῆς
ἐννεακαιδεκαετηρίδος, τὴν κατ̓  Αἰγυπτίους μὲν Φαμενὼθ κς, κατὰ δὲ τοὺς Μακεδόνων μῆνας  Δύστρου  κβ, ὡς δ̓ ἂν  εἴποιεν Ῥωμαῖοι, πρὸ  ια Καλανδῶν  Ἀπριλίων.
<milestone unit="section" n="15" /> εὑρίσκεται δὲ ὁ ἥλιος ἐν 
τῇ  προκειμένῃ Φαμενὼθ κς οὐ μόνον ἐπιβὰς τοῦ πρώτου  τμήματος, ἀλλ̓ ἤδη καὶ τετάρτην ἡμέραν
ἐν αὐτῷ διαπορευόμενος. τοῦτο δὲ τὸ τμῆμα πρῶτον δωδεκατημόριον καὶ ἰσημερινὸν καὶ μηνῶν ἀρχὴν καὶ κεφαλὴν τοῦ κύκλου καὶ ἄφεσιν τοῦ τῶν πλανητῶν  δρόμου καλεῖν εἰώθασιν, τὸ δὲ πρὸ τούτου μηνῶν ἔσχατον καὶ τμῆμα δωδέκατον
καὶ τελευταῖον δωδεκατημόριον καὶ τέλος τῆς τῶν πλανητῶν περιόδου: δἰ ὃ καὶ τοὺς ἐν αὐτῷ  τιθεμένους τὸν πρῶτον μῆνα καὶ τὴν τεσσαρεσκαιδεκάτην τοῦ πάσχα κατ̓ αὐτὴν  λαμβάνοντας οὐ μικρῶς
οὐδ̓ ὡς ἔτυχεν  ἁμαρτάνειν  φαμέν.
<milestone unit="section" n="16" /> ἔστιν δ̓ οὐχ 
<pb id="v.2.p.236" /> ἡμέτερος οὗτος ὁ λόγος, Ἰουδαίοις δὲ  ἐγινώσκετο τοῖς πάλαι καὶ πρὸ Χριστοῦ  ἐφυλάττετό τε πρὸς αὐτῶν μάλιστα: μαθεῖν δ̓ ἔστιν ἐκ τῶν ὑπὸ Φίλωνος Ἰωσήπου  Μουσαίου λεγομένων, καὶ οὐ μόνων τούτων, ἀλλὰ καὶ τῶν ἔτι  παλαιοτέρων ἀμφοτέρων  Ἀγαθοβούλων, τῶν ἐπίκλην διδασκάλων Ἀριστοβούλου τοῦ πάνυ, ὃς ἐν τοῖς <num>ο</num>  κατειλεγμένος τοῖς τὰς ἱερὰς καὶ θείας Ἑβραίων  ἑρμηνεύσασι γραφὰς Πτολεμαίῳ τῷ  Φιλαδέλφῳ
καὶ τῷ τούτου πατρί, καὶ βίβλους  ἐξηγητικὰς τοῦ Μωυσέως νόμου τοῖς αὐτοῖς  προσεφώνησεν  βασιλεῦσιν.
<milestone unit="section" n="17" /> οὗτοι τὰ  ζητούμενα κατὰ τὴν Ἔξοδον  ἐπιλύοντες, φασὶ δεῖν τὰ  διαβατήρια θύειν ἐπ̓  ἴσης ἅπαντας μετὰ ἰσημερίαν  ἐαρινήν,  μεσοῦντος
τοῦ πρώτου μηνός: τοῦτο δὲ εὑρίσκεσθαι, τὸ πρῶτον τμῆμα τοῦ  ἡλιακοῦ, ἢ ὥς τινες αὐτῶν  ὠνόμασαν,  ζῳοφόρου κύκλου  διεξιόντος ἡλίου.
ὁ δὲ Ἀριστόβουλος προστίθησιν ὡς εἴη ἐξ ἀνάγκης
τῇ τῶν διαβατηρίων ἑορτῇ μὴ μόνον τὸν ἥλιον ἰσημερινὸν  διαπορεύεσθαι τμῆμα, καὶ τὴν  σελήνην
δέ.
<milestone unit="section" n="18" /> τῶν γὰρ  ἰσημερινῶν  τμημάτων ὄντων δύο, τοῦ μὲν  ἐαρινοῦ, τοῦ δε  μετοπωρινοῦ, καὶ  διαμετρούντων ἄλληλα δοθείσης τε τῆς τῶν διαβατηρίων ἡμέρας τῇ τεσσαρεσκαιδεκάτῃ τοῦ μηνὸς
μεθ̓  ἑσπέραν,  ἐνστήξεται μὲν ἡ σελήνη τὴν ἐναντίαν καὶ  διάμετρον τῷ ἡλίῳ στάσιν, ὥσπερ οὖν ἔξεστιν ἐν ταῖς  πανσελήνοις ὁρᾶν, ἔσονται δὲ ὃ μὲν κατὰ τὸ  ἐαρινὸν ἰσημερινόν, ὁ ἥλιος, τμῆμα,
ἣ δὲ ἐξ ἀνάγκης κατὰ τὸ  φθινοπωρινὸν ἰσημερινόν,
ἡ σελήνη.
<milestone unit="section" n="19" /> οἶδα πλεῖστα καὶ ἄλλα πρὸς αὐτῶν λεγόμενα, τοῦτο μὲν  πιθανά, τοῦτο δὲ κατὰ τὰς  κυριακὰς ἀποδείξεις προϊόντα, δἰ ὧν παριστάνειν
<pb id="v.2.p.238" /> πειρῶνται τὴν τοῦ πάσχα καὶ τῶν ἀζύμων ἑορτὴν δεῖν πάντως μετ̓ ἰσημερίαν ἄγεσθαι: παρίημι δὲ τὰς τοιαύτας τῶν ἀποδείξεων ὕλας  ἀπαιτῶν ὧν
 <note place="unspecified" anchored="yes"><bibl default="NO">2 ξορ. 3,15, 16,18</bibl></note>  περιῄρηται μὲν τὸ ἐπὶ τῷ Μωυσέως νόμῳ  κάλυμμα,  ἀνακεκαλυμμένῳ δὲ τῷ προσώπῳ λοιπὸν ἤδη Χριστὸν καὶ τὰ Χριστοῦ ἀεὶ  κατοπτρίζεσθαι  μαθήματά τε καὶ παθήματα. τοῦ δὲ τὸν πρῶτον
παῤ Ἑβραίοις μῆνα περὶ ἰσημερίαν εἶναι παραστατικὰ
καὶ τὰ ἐν τῷ  Ἐνὼχ μαθήματα.</q><milestone unit="section" n="20" /> Καὶ  ἀριθμητικὰς δὲ καταλέλοιπεν ὁ αὐτὸς ἐν ὅλοις δέκα συγγράμμασιν  εἰσαγωγὰς καὶ ἄλλα δείγματα τῆς περὶ τὰ θεῖα σχολῆς τε αὐτοῦ καὶ πολυπειρίας.
<milestone unit="section" n="21" /> τούτῳ πρῶτος ὁ τῆς Παλαιστίνων Καισαρείας ἐπίσκοπος Θεότεκνος χεῖρας εἰς ἐπισκοπὴν  ἐπιτέθεικεν, διάδοχον ἑαυτοῦ μετὰ τελευτὴν ποριεῖσθαι τῇ ἰδίᾳ παροικίᾳ προμνώμενος, καὶ
δὴ ἐπὶ  σμικρόν τινα χρόνον ἄμφω τῆς αὐτῆς  προύστησαν ἐκκλησίας: ἀλλὰ γὰρ ἐπὶ τὴν Ἀντιόχειαν τῆς κατὰ Παῦλον συνόδου  καλούσης, τὴν  Λαοδικέων πόλιν  παριὼν πρὸς τῶν ἀδελφῶν αὐτόθι κοιμηθέντος  Εὐσεβίου  κεκράτηται.
<milestone unit="section" n="22" />Καὶ τοῦ Ἀνατολίου δὲ τὸν βίον μεταλλάξαντος, 
τῆς ἐκεῖσε παροικίας ὕστατος τῶν πρὸ τοῦ διωγμοῦ καθίσταται Στέφανος, λόγων μὲν φιλοσόφων καὶ
τῆς ἄλλης παῤ Ἕλλησι παιδείας παρὰ τοῖς πολλοῖς  θαυμασθείς, οὐχ ὁμοίως γε μὴν περὶ τὴν θείαν πίστιν  διατεθειμένος, ὡς προϊὼν ὁ τοῦ διωγμοῦ καιρὸς ἀπήλεγξεν,  εἴρωνα μᾶλλον  δειλόν τε καὶ ἄνανδρον ἤπερ ἀληθῆ φιλόσοφον ἀποδείξας τὸν ἄνδρα. <milestone unit="section" n="23" />οὐ μὴν ἐπὶ τούτῳ γε καταστρέφειν  ἔμελλε 
<pb id="v.2.p.240" />
τὰ τῆς ἐκκλησίας,  ἀνορθοῦται δ̓ αὐτὰ πρὸς αὐτοῦ θεοῦ τοῦ πάντων σωτῆρος αὐτίκα τῆς αὐτόθι παροικίας ἐπίσκοπος  ἀναδειχθεὶς Θεόδοτος, πράγμασιν αὐτοῖς ἀνὴρ καὶ τὸ κύριον ὄνομα καὶ τὸ ἐπίσκοπον  ἐπαληθεύσας.  ἰατρικῆς μὲν γὰρ σωμάτων  ἀπεφέρετο τὰ πρῶτα τῆς ἐπιστήμης, ψυχῶν δὲ θεραπευτικῆς οἷος οὐδὲ ἄλλος ἀνθρώπων ἐτύγχανεν φιλανθρωπίας  γνησιότητος συμπαθείας σπουδῆς τῶν τῆς παῤ αὐτοῦ δεομένων ὠφελείας ἕνεκεν, πολὺ δὲ ἦν αὐτῷ καὶ τὸ περὶ τὰ θεῖα μαθήματα  συνησκημένον.
<milestone unit="section" n="24" /> οὗτος μὲν δὴ τοιοῦτος ἦν.
Ἐν Καισαρείᾳ δὲ τῆς Παλαιστίνης Θεότεκνον  σπουδαιότατα τὴν ἐπισκοπὴν διελθόντα  Ἀγάπιος διαδέχεται: ὃν καὶ πολλὰ  καμεῖν  γνησιωτάτην τε πρόνοιαν τῆς τοῦ λαοῦ προστασίας ἴσμεν πεποιημένον πλουσίᾳ τε χειρὶ πάντων μάλιστα  πενήτων  ἐπιμεμελημένον.
<milestone unit="section" n="25" /> κατὰ τοῦτον  ἐλλογιμώτατον αὐτῷ 
τε βίῳ φιλόσοφον ἀληθῆ πρεσβείου τῆς αὐτόθι παροικίας ἠξιωμένον  Πάμφιλον ἔγνωμεν: ὃν ὁποῖός τις ἦν καὶ ὅθεν ὁρμώμενος, οὐ σμικρᾶς ἂν γένοιτο δηλοῦν ὑποθέσεως: ἕκαστα δὲ τοῦ κατ̓ αὐτὸν βίου
καὶ ἧς συνεστήσατο διατριβῆς, τούς τε κατὰ τὸν
διωγμὸν ἐν διαφόροις ὁμολογίαις ἀγῶνας αὐτοῦ
καὶ ὃν ἐπὶ πᾶσιν ἀνεδήσατο τοῦ μαρτυρίου στέφανον,
ἐν ἰδίᾳ τῇ περὶ αὐτοῦ διειλήφαμεν ὑποθέσει.
<milestone unit="section" n="26" />ἀλλ̓ οὗτος μὲν τῶν τῇδε θαυμασιώτατος: ἐν δὲ τοῖς μάλιστα καθ̓ ἡμᾶς σπανιωτάτους γενομένους ἴσμεν τῶν μὲν ἐπ̓ Ἀλεξανδρείας πρεσβυτέρων  Πιέριον,  Μελέτιον δὲ τῶν κατὰ Πόντον ἐκκλησιῶν ἐπίσκοπον. <milestone unit="section" n="27" />ἀλλ̓ ὃ μὲν ἄκρως  ἀκτήμονι βίῳ καὶ 
<pb id="v.2.p.242" /> μαθήμασιν φιλοσόφοις  δεδοκίμαστο, ταῖς περὶ τὰ θεῖα θεωρίαις καὶ  ἐξηγήσεσιν καὶ ταῖς ἐπὶ τοῦ κοινοῦ τῆς ἐκκλησίας  διαλέξεσιν ὑπερφυῶς  ἐξησκημένος:
ὁ δὲ  Μελέτιος ῾τὸ  μέλι τῆς  Ἀττικῆς ἐκάλουν αὐτὸν οἱ ἀπὸ παιδείας᾿ τοιοῦτος ἦν οἷον
ἂν  γράψειέν τις τὸν κατὰ πάντα λόγων ἕνεκα τελεώτατον.  ῥητορικῆς μέν γε τὴν ἀρετὴν οὐδ̓ οἷόν τε θαυμάζειν ἐπαξίως, ἀλλὰ τοῦτο μὲν εἶναι αὐτῷ φαίη ἄν τις τὸ κατὰ φύσιν: τῆς δ̓ ἄλλης πολυπειρίας τε καὶ πολυμαθείας τίς ἂν τὴν ἀρετὴν  ὑπερβάλοιτο,
<milestone unit="section" n="28" /> ὅτι δὴ ἐπὶ πάσαις  λογικαῖς  ἐπιστήμαις τὸν  τεχνικώτατον καὶ λογιώτατον, καὶ μόνον πεῖραν αὐτοῦ λαβών,  εἶπες ἄν;  ἐφάμιλλα
δὲ αὐτῷ καὶ τὰ τῆς ἀρετῆς παρῆν τοῦ βίου. τοῦτον
κατὰ τὸν τοῦ διωγμοῦ καιρὸν τοῖς κατὰ Παλαιστίνην  κλίμασιν  διαδιδράσκοντα ἐφ̓ ὅλοις ἔτεσιν ἑπτὰ κατενοήσαμεν.
</p><p><milestone unit="section" n="29" />τῆς δ̓ ἐν Ἱεροσολύμοις ἐκκλησίας μετὰ τὸν μικρῷ πρόσθεν δεδηλωμένον ἐπίσκοπον  Ὑμέναιον  Ζαβδᾶς τὴν λειτουργίαν παραλαμβάνει: μετ̓ οὐ πολὺ δὲ τούτου  κεκοιμημένου,  Ἕρμων ὕστατος τῶν μέχρι τοῦ καθ̓ ἡμᾶς διωγμοῦ τὸν εἰς ἔτι νῦν ἐκεῖσε πεφυλαγμένον ἀποστολικὸν διαδέχεται θρόνον.
<milestone unit="section" n="30" />Καὶ ἐπ̓ Ἀλεξανδρείας δὲ Μάξιμον ὀκτωκαίδεκα ἔτεσιν μετὰ τὴν Διονυσίου τελευτὴν ἐπισκοπεύσαντα  Θεωνᾶς διαδέχεται: καθ̓ ὃν ἐπὶ τῆς Ἀλεξανδρείας
ἐπὶ ταὐτὸν τῷ  Πιερίῳ πρεσβυτερίου ἠξιωμένος  Ἀχιλλᾶς ἐγνωρίζετο, τῆς ἱερᾶς πίστεως
τὸ διδασκαλεῖον ἐγκεχειρισμένος, οὐδενὸς ἧττον  σπανιώτατον φιλοσοφίας ἔργον καὶ πολιτείας
<pb id="v.2.p.244" /> εὐαγγελικῆς τρόπον γνήσιον ἐπιδεδειγμένος.<milestone unit="section" n="31" /> μετὰ 
δὲ  Θεωνᾶν  ἐννεακαίδεκα ἔτεσιν ἐξυπηρετησάμενον διαδέχεται τὴν ἐπισκοπὴν τῶν ἐπ̓ Ἀλεξανδρείας Πέτρος, ἐν τοῖς μάλιστα καὶ αὐτὸς διαπρέψας ἐφ̓
ὅλοις δυοκαίδεκα ἐνιαυτοῖς, ὧν πρὸ τοῦ διωγμοῦ τρισὶν οὐδ̓ ὅλοις ἔτεσιν ἡγησάμενος τῆς ἐκκλησίας, τὸν λοιπὸν τοῦ βίου χρόνον εὐτονωτέρα τῇ  συνασκήσει ἑαυτόν τε ἦγεν καὶ τῆς κοινῆς τῶν ἐκκλησιῶν ὠφελείας οὐκ ἀφανῶς  ἐπεμέλετο. ταύτῃ
δ̓ οὖν  ἐνάτῳ ἔτει τοῦ διωγμοῦ τὴν κεφαλὴν ἀποτμηθεὶς τῷ τοῦ μαρτυρίου κατεκοσμήθη  στεφάνῳ.
<milestone unit="section" n="32" />Ἐν τούτοις τὴν τῶν  διαδοχῶν περιγράψαντες ὑπόθεσιν, ἀπὸ τῆς τοῦ σωτῆρος ἡμῶν γενέσεως ἐπὶ τὴν τῶν προσευκτηρίων  καθαίρεσιν εἰς ἔτη  συντείνουσαν πέντε καὶ  τριακόσια, φέρε, ἐξῆς τοὺς
καθ̓ ἡμᾶς τῶν ὑπὲρ εὐσεβείας ἀνδρισαμένων ἀγῶνας, ὅσοι τε καὶ  ὁπηλίκοι γεγόνασιν, καὶ τοῖς
μεθ̓ ἡμᾶς εἰδέναι διὰ γραφῆς  καταλείψωμεν.</p>
</div2>

</div1></body></text></TEI.2>