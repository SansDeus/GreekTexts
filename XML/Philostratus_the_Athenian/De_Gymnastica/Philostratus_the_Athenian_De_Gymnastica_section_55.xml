<?xml version="1.0" encoding="utf-8"?>
<TEI.2><text><body><div1 type="section" n="55" org="uniform" sample="complete"><p>Ἁλτὴρ δὲ πεντάθλων μὲν εὕρημα, εὕρηται δὲ 
ἐς τὸ ἅλμα, ἀφ᾽ οὗ δὴ καὶ ὠνόμασται, οἱ γὰρ νόμοι
τὸ πήδημα χαλεπώτερον ἡγούμενοι τῶν ἐν ἀγῶνι
τῷ τε αὐλῷ προσεγείρουσι τὸν πηδῶντα καὶ τῷ
ἁλτῆρι προσελαφρύνουσι, πομπός τε γὰρ τῶν χειρῶν
ἀσφαλὴς καὶ τὸ βῆμα ἑδραῖόν τε καὶ εὔσημον ἐς 
τὴν γῆν ἄγει. τουτὶ δὲ ὁπόσου ἄξιον οἱ νόμοι δηλοῦσιν:
οὐ γὰρ ξυγχωροῦσι διαμετρεῖν τὸ πήδημα,
ἢν μὴ ἀρτίως ἔχῃ τοῦ ἴχνους. γυμνάζουσι δὲ οἱ μὲν
μακροὶ τῶν ἁλτήρων ὤμους τε καὶ χεῖρας, οἱ δὲ
σφραιροειδεῖς καὶ δακτύλους. παραληπτέοι δὲ καὶ 
κούφοις ὁμοίως καὶ βαρέσιν ἐς πάντα γυμνάσια,
πλὴν τοῦ ἀναπαύοντος.
<pb id="p.292" />
</p></div1></body></text></TEI.2>