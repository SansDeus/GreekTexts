<?xml version="1.0" encoding="utf-8"?>
<TEI.2><text><body><div1 type="section" n="34" org="uniform" sample="complete"><p> ὁ δὲ πυκτεύων μακρόχειρ ἔστω καὶ εὔπηχυς
 καὶ τὸν βραχίονα μὴ ἄνω σφριγῶν καὶ τοὺς ὤμους
<del status="unremarkable">καὶ</del> εὔλοφος καὶ ὑψαύχην. καρποὶ δὲ πήχεων οἱ μὲν
παχεῖς βαρύτεροι ἐς τὸ πλήττειν, οἱ δὲ ἧττον παχεῖς
<pb id="p.279" />
ὑγροί τέ εἰσι καὶ σὺν ῥᾳστώνῃ παίοντες. ἐρειδέτω
δὲ αὐτὸν καὶ ἰσχίον εὐπαγές, ἡ γὰρ προβολὴ τῶν
χειρῶν ἀποκρεμάννυσι τὸ σῶμα, εἰ μὴ ἐπὶ βεβαίου
ὀχοῖτο τοῦ ἰσχίου. παχυκνήμους δὲ οὔτ᾽ ἄλλου <del status="unremarkable">μὲν</del>
οὐδενὸς τῶν ἐν ἀγωνίᾳ ἀξιῶ, πυγμῆς δὲ ἥκιστα: 
καὶ γὰρ δὴ καὶ προσβῆναι ταῖς τῶν ἀντιπάλων κνήμαις
ἀργοὶ καὶ εὐάλωτοι τῷ προσιόντι. ἐχέτω δὴ
κνήμην μὲν ὀρθὴν <del status="unremarkable">καὶ</del> ξυμμέτρως ῾τῶν᾽ μηρῶν
ἀπηλλαγμένων ῾τἐ καὶ ἀφεστηκότων, ὁρμητικώτερον
γὰρ τὸ σχῆμα τοῦ πυκτεύοντος, ἢν μὴ ξυμβαίνωσιν 
οἱ μηροί, γαστὴρ δὲ ἀρίστη μὲν ἡ ὑπεσταλμένη,
κοῦφοι γὰρ δὴ οἱ τοιοίδε καὶ τὸ πνεῦμα ἀγαθοί.
ἔστι δὲ ὅμως τι καὶ παρὰ τῆς γαστρὸς ὄφελος τῷ
πυκτεύοντι, τὰς γὰρ τοῦ προσώπου πληγὰς ἡ τοιάδε
γαστὴρ ἐρύκει προεμβάλλουσα τῇ φορᾷ τοῦ πλήττοντος. 
ἴωμεν ἐπὶ τοὺς παλαίσοντας. ὁ παλαιστὴς ὁ 
</p></div1></body></text></TEI.2>