<?xml version="1.0" encoding="utf-8"?>
<TEI.2><text><body><div1 type="section" n="18" org="uniform" sample="complete"><p>φέρει δὲ καὶ στλεγγίδα ὁ γυμναστὴς ἐκεῖ διὰ 
τοῦτο ἴσως: ἐγκονίεσθαι παλαίστρᾳ τὸν ἀθλητὴν ἐν
Ὀλυμπίᾳ καὶ ἡλιοῦσθαι ἀνάγκη: ἵν᾽ οὖν μὴ λυμαίνοιντο
τὴν ἕξιν, ἡ στλεγγὶς ἀναμιμνήσκει τὸν ἀθλητὴν
ἐλαίου καί φησι δεῖν ἐπάγειν αὐτὸ οὕτως ἀφθόνως, 
ὡς καὶ ἀποστλεγγίζειν ἀλείψαντα. εἰσὶ δὲ οἵ
φασιν ὡς γυμναστής ῾τισ᾽ ἐν Ὀλυμπίᾳ τεθηγμένῃ
τῇ στλεγγίδι τὸν ἀθλητὴν ἀπέκτεινε μὴ καρτερήσαντα
ὑπὲρ τῆς νίκης, καὶ ξυγχωρῶ τῷ λόγῳ, βέλτιον γὰρ
πιστεύεσθαι ἢ ἀπιστεῖσθαι. ξίφος μὲν δὴ ἐπὶ τοὺς 
πονηροὺς τῶν ἀθλητῶν στλεγγὶς ἔστω, καὶ ἐχέτω δή
τι ὑπὲρ τὸν Ἑλλανοδίκην ὁ γυμναστὴς ἐν Ὀλυμπίᾳ.
</p></div1></body></text></TEI.2>