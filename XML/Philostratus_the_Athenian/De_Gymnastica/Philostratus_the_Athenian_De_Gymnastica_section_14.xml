<?xml version="1.0" encoding="utf-8"?>
<TEI.2><text><body><div1 type="section" n="14" org="uniform" sample="complete"><p> τί οὖν χρὴ περὶ γυμναστικῆς γινώσκειν; τί δ᾽
ἄλλο ἢ σοφίαν αὐτὴν ἡγεῖσθαι ξυγκειμένην μὲν ἐξ
ἰατρικῆς τε καὶ παιδοτριβικῆς, οὖσαν δὲ τῆς μὲν
<pb id="p.269" />
τελεωτέραν, τῆς δὲ μόριον; ὁπόσον δὲ ἀμφοῖν μετέσχηκεν,
ἐγὼ δηλώσω: παλαισμάτων εἴδη ὁπόσα ἐστί,
δηλώσει ὁ παιδοτρίβης καιρούς τε ὑποτιθέμενος καὶ
ὁρμὰς καὶ μέτρα καὶ ὅπως ἄν τις ἢ φυλάττοιτο ἢ 
φυλαττομένου κρατοίη, διδάξει δὲ καὶ ὁ γυμναστὴς 
εἰδότα μήπω τὸν ἀθλητὴν ταῦτα: ἀλλ᾽ ἔστιν ὅπου
δεῖ ῾εὖ μεταχειρίσασθαι πάλην ἢ παγκράτιον ἢ καὶ
πλεονέκτημα ὑπάρχον ἀντιπάλων διαφυγεῖν ἢ ἐκκροῦσαι,
ὧν οὐδὲν ἂν ἐς ἐπίνοιαν ἴοι τῷ γυμναστῇ
μὴ καὶ τὰ τῶν παιδοτριβῶν εἰδότι. κατὰ μὲν τοῦτο 
δὴ ἴσαι αἱ τέχναι, χυμοὺς δὲ ἀποκαθῆραι καὶ τὰ
περιττὰ ἀφελεῖν καὶ λεᾶναι τὰ κατεσκληκότα καὶ
πιᾶναί τι ἢ μεταβαλεῖν ἢ θάλψαι αὐτῶν γυμναστικῆς
ἐν σοφίᾳ. ἐκεῖνα ῾γὰρ᾽ ἢ οὐκ ἐπιστήσεται ὁ παιδοτρίβης
</p></div1></body></text></TEI.2>