<?xml version="1.0" encoding="utf-8"?>
<TEI.2><text><body><div1 type="section" n="3" org="uniform" sample="complete"><p> ἔστι τοίνυν ἀγωνίας ξυμπάσης τὰ μὲν κοῦφα
 ταῦτα: στάδιον, δόλιχος, ὁπλῖται, δίαυλος, ἅλμα,
῾ἀκόντιον᾽, τὰ βαρύτερα δὲ παγκράτιον, πάλη, πύκται,
῾δίσκοσ᾽. πένταθλος δὲ ἀμφοῖν συνηρμόσθη: ῾τὂ παλαῖσαι
μὲν γὰρ καὶ δισκεῦσαι βαρεῖς, τὸ δὲ ἀκοντίσαι
καὶ πηδῆσαι καὶ δραμεῖν κοῦφοί εἰσι. πρὸ μὲν δὴ
 Ἰάσονος καὶ Πηλέως ἅλμα ἐστεφανοῦτο ἰδίᾳ καὶ
δίσκος ἰδίᾳ, καὶ τὸ ἀκόντιον ἤρκει ἐς νίκην κατὰ
τοὺς χρόνους, οὓς ἡ Ἀργὼ ἔπλει: Τελαμὼν μὲν
<pb id="p.263" />
κράτιστα ἐδίσκευε, Λυγκεὺς δὲ ἠκόντιζεν, ἔτρεχον δὲ
καὶ ἐπήδων οἱ ἐκ Βορέου, Πηλεὺς δὲ ταῦτα μὲν ἦν
δεύτερος, ἐκράτει δὲ ἁπάντων πάλῃ: ὁπότ᾽ οὖν
ἠγωνίζοντο ἐν Λήμνῳ, φασὶν Ἰάσονα Πηλεῖ χαριζόμενον
συνάψαι τὰ πέντε καὶ Πηλέα τὴν νίκην οὕτω 
συλλέξασθαι, πολεμικώτατόν τε νομισθῆναι τῶν ἐφ᾽
ἑαυτοῦ διά τε τὴν ἀρετὴν, ᾗ ἐχρῆτο ἐς τὰς μάχας,
διά τε τὴν εἰς τὰ πέντε ἐπιτήδευσιν οὕτω πολεμικὴν
οὖσαν, ὡς καὶ ἀκοντίζειν ἐν τοῖς ἄθλοις.
</p></div1></body></text></TEI.2>