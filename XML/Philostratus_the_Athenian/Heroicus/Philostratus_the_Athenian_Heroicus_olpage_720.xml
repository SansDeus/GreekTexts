<?xml version="1.0" encoding="utf-8"?>
<TEI.2><text><body><sp><p><milestone unit="olpage" n="720" /> ἥρω τούτου, ὡς ἄρ᾽ ἐκόμα ποταμῷ Ἰλισσῷ τῷ Ἀθήνησι 
καὶ ἠγάπων αὐτὸν οἱ ἐν Τροίᾳ Ἀθηναῖοι καὶ
ἡγεμόνα ἡγοῦντο καὶ ὅ τι εἴποι, ἔπραττον ἠττίκιζέ
τε, ἅτε, οἶμαι, Σαλαμῖνα οἰκῶν, ἣν Ἀθηναῖοι δῆμον
πεποίηνται, παῖδά τε αὐτῷ γενόμενον, ὃν Εὐρυσάκην
οἱ Ἀχαιοὶ ἐκάλουν, τήν τε ἄλλην ἔτρεφε 
τροφὴν, ἣν Ἀθηναῖοι ἐπαινοῦσι καὶ ὅτε Ἀθήνησιν
οἱ παῖδες ἐν μηνὶ ἀνθεστηριῶνι στεφανοῦνται τῶν
ἀνθέων τρίτῳ ἀπὸ γενεᾶς ἔτει, κρατῆράς τε τοὺς
ἐκεῖθεν ἐστήσατο καὶ ἔθυσεν, ὅσα Ἀθηναίοις ἐν
νόμῳ, μεμνῆσθαι δὲ καὶ αὐτὸν ἔφασκε τουτωνὶ 
τῶν Διονυσίων κατὰ Θησέα. ὁ δὲ τοῦ θανάτου 
λόγος, ὃν ὑφ᾽ ἑαυτοῦ ἀποσφαγεὶς ἀπέθανεν, ἀληθὴς
μέν, ἐλεεινὸς δὲ καὶ Ὀδυσσεῖ τάχα, τά τε ἐν Ἅιδου
<quote rend="blockquote">
<lb />μὴ ὄφελον νικᾶν τοιῷδ᾽ ἐπ᾽ ἀέθλῳ:
<lb />τοίην γὰρ κεφαλὴν ἕνεκ᾽ αὐτῶν γαῖα κατέσχεν 
</quote>
ἐκεῖ μὲν οὔ φησιν εἰρῆσθαι τῷ Ὀδυσσεῖ, μὴ γὰρ
καταβῆναι αὐτὸν ζῶντα, πάντως δὲ εἰρῆσθαί που.
<pb id="p.188" />
πιθανὸν γὰρ που παθεῖν τι καὶ τὸν Ὀδυσσέα καὶ
ἀπεύξασθαι τὴν ἑαυτοῦ νίκην ἐλέῳ τοιοῦδε ἀνδρὸς
ἐπ᾽ αὐτῇ ἀποθανόντος. ἐπαινῶν δὲ ὁ Πρωτεσίλεως
τοῦ Ὁμήρου ταῦτα πολὺ μᾶλλον ἐπαινεῖ τὸ ἐπ᾽
αὐτῷ ἔπος, ἐν ᾧ φησι
<quote rend="blockquote">
<lb />παῖδες δὲ Τρώων δίκασαν
</quote>
καὶ γὰρ τῶν. Ἀχαιῶν ἀφεῖλε τὴν ἄδικον κρίσιν καὶ
δικαστὰς ἐκάθισεν, οὓς εἰκὸς ἦν καταψηφίσασθαι
τοῦ Αἴαντος, συγγενὲς γὰρ φόβῳ μῖσος. μανέντα </p></sp></body></text></TEI.2>