<?xml version="1.0" encoding="utf-8"?>
<TEI.2><text><body><sp><p><milestone unit="olpage" n="694" /> γυναῖκα ταῦτα ἐγίγνετο, ξυγκαλύπτεσθαί τε καὶ μὴ 
ὁρᾶν αὐτὰ διαβεβλημένου τοῦ γένους. ἐπαινουμένου
δὲ οὐδὲ ἐν αὐτῇ τῇ Τροίᾳ Πάριδος ἐπὶ τῇ ἁρπαγῇ
τῆς Ἑλένης οὔτ᾽ ἂν Ἕκτορα τὸν σωφρονέστατον καρτερῆσαί
φησι τὸ μὴ οὐκ ἀποδοῦναι αὐτὴν τῷ Μενέλεῳ
ἐν Ἰλίῳ οὖσαν, οὔτ᾽ ἂν Πρίαμον ξυγχωρῆσαι 
τῷ Πάριδι τρυφᾶν, πολλῶν ἤδη ἀπολωλότων αὐτῷ
παίδων, οὔτ᾽ ἂν τὴν Ἑλένην διαφυγεῖν τὸ μὴ οὐκ
ἀποθανεῖν ὑπὸ τῶν Τρωάδων, ὁπόσων ἤδη ἄνδρες
ἀπωλώλεισαν καὶ ἀδελφοὶ καὶ παῖδες, ἴσως δ᾽ ἂν
καὶ ἀποδρᾶναι αὐτὴν παρὰ τὸν Μενέλεων διὰ τὸ 
ἐν Τροίᾳ μῖσος. ἐξῃρήσθω δὴ ὁ ἀγών, ὅν φησιν
Ὅμηρος ἀγωνίσασθαι τῷ Μενέλεῳ τὸν Πάριν ἐπὶ
σπονδαῖς τοῦ πολέμου: κατ᾽ Αἴγυπτόν τε γὰρ τὴν
Ἑλένην εἶναι καὶ τοὺς Ἀχαιοὺς πάλαι τοῦτο γιγνώσκοντας
ἐκείνῃ μὲν ἐρρῶσθαι φράζειν, μάχεσθαι δὲ 
ὑπὲρ τοῦ ἐν Τροίᾳ πλούτου. οὐδὲ ἐκεῖνα ὁ Πρωτεσίλεως
ἐπαινεῖ τοῦ Ὁμήρου, ὅτι λόγον ὑποθέμενος 
Τρωικὸν ἀποπηδᾷ τοῦ λόγου μετὰ τὸν Ἕκτορα,
καθάπερ σπεύδων ἐπὶ τὸν ἕτερον τῶν λόγων, ᾧ
τὸν Ὀδυσσέα ἐπιγράφει, καὶ ᾄδει μὲν ἐν ᾠδαῖς 
Δημοδόκου τε καὶ Φημίου τήν τε τοῦ Ἰλίου πόρθησιν
καὶ τὸν Ἐπειοῦ καὶ Ἀθηνᾶς ἵππον, δίεισι δὲ
<pb id="p.164" />
αὐτὰ ἀποτεμὼν τοῦ λόγου καὶ ἀνατιθεὶς Ὀδυσσεῖ
μᾶλλον, δι᾽ ὃν Κυκλώπων τε αὐτῷ ἐπενοήθη γένος
οὐδαμοῦ τῆς γῆς φύντες Λαιστρυγόνες τε ἀνετυπώθησαν,
οὓς οὐδεὶς οἶδεν, ὅπου γενόμενοι, Κίρκη
τε δαίμων <del status="unremarkable">ἐξ</del> ἐποιήθη ῾ἠ̔ σοφὴ ἐπὶ φαρμάκοις καὶ
θεαὶ ἕτεραι ἐρᾶν αὐτοῦ καίτοι προήκοντος ἤδη ἐς
ὠμὸν γῆρας, ὅτε καὶ τὰς ὑακινθίνας κόμας, αἳ ἐπὶ 
τὴν Ναυσικάαν αὐτῷ ἤνθησαν, φαίνεται ἔχων. ὅθεν </p></sp></body></text></TEI.2>