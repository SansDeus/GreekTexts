<?xml version="1.0" encoding="utf-8"?>
<TEI.2><text><body><sp><p><milestone unit="olpage" n="662" /> φ. χρυσῆν ἀγορὰν λέγεις, ἀμπελουργέ, καὶ
ἡρώων μᾶλλον ἢ ἀνθρώπων. ἀλλὰ καὶ ὁ κύων
οὗτος τί ἐθέλει; περίεισι γὰρ με προσκνυζόμενος 
τοῖς ποσὶ καὶ παρέχων τὸ οὖς ἁπαλόν τε καὶ πρᾷον.
</p></sp>
<sp><speaker>ἀμπελουργός</speaker><p>τοὐμὸν ἦθος ἑρμηνεύει σοι, ξένε, καὶ ὅτι
<pb id="p.130" />
πρὸς τοὺς δεῦρο ἀφικνουμένους οὕτω μετρίως καὶ
χρηστῶς ἔχομεν, ὡς μηδὲ τῷ κυνὶ ξυγχωρεῖν ὑλακτεῖν
αὐτούς, ἀλλὰ προσδέχεσθαί τε καὶ ὑποπίπτειν ἥκοντας.
</p></sp>
<sp><speaker>Φοῖνιξ</speaker><p>ἔξεστιν οὖν ἀμπέλῳ προσβαλεῖν; 
</p></sp>
<sp><speaker>ἀμπελουργός</speaker><p>φθόνος οὐδείς: εἰσὶ γὰρ ἡμῖν ἱκανοί γε βότρυς.
</p></sp>
<sp><speaker>Φοῖνιξ</speaker><p>τί δέ; καὶ συκάσαι;
</p></sp>
<sp><speaker>ἀμπελουργός</speaker><p>καὶ τούτου ἄδεια, περίεστι γὰρ καὶ σύκων:
καὶ κάρυα δοίην καὶ μῆλα δοίην καὶ μυρία ἀγαθὰ
ἕτερα, φυτεύω δὲ αὐτὰ οἷον παροψήματα τῶν ἀμπέλων.
</p></sp>
<sp><speaker>Φοῖνιξ</speaker><p>τί ἂν οὖν καταβάλοιμι;
</p></sp>
<sp><speaker>ἀμπελουργός</speaker><p>τί δ᾽ ἄλλο γ᾽, ὦ Φοῖνιξ, ἢ φαγεῖν τε ἡδέως
καὶ ἐπισιτίσασθαι καὶ ἀπελθεῖν χαίρων;
</p></sp>
<sp><speaker>Φοῖνιξ</speaker><p>Ἀλλ᾽ ἦ φιλοσοφεῖς, ἀμπελουργέ;
</p></sp>
<sp><speaker>ἀμπελουργός</speaker><p>καὶ σύν γε τῷ καλῷ Πρωτεσίλεῳ.
</p></sp>
<sp><speaker>Φοῖνιξ</speaker><p>σοὶ δὲ τί καὶ τῷ Πρωτεσίλεῳ κοινόν, εἰ
τὸν ἐκ Θετταλίας λέγεις;
</p></sp>
<sp><speaker>ἀμπελουργός</speaker><p>ἐκεῖνον λέγω τὸν τῆς Λαοδαμείας, τουτὶ
γὰρ χαίρει ἀκούων.
</p></sp>
<sp><speaker>Φοῖνιξ</speaker><p>τί δὲ δὴ δεῦρο πράττει;
</p></sp>
<sp><speaker>ἀμπελουργός</speaker><p>ζῇ καὶ γεωργοῦμεν.
</p></sp>
<sp><speaker>Φοῖνιξ</speaker><p>Ἀναβεβιωκὼς ἢ τί;
</p></sp>
<sp><speaker>ἀμπελουργός</speaker><p>οὐδὲ αὐτὸς λέγει, ὦ ξένε, τὰ ἑαυτοῦ πάθη,
πλήν γε δὴ ὅτι ἀποθάνοι μὲν δι᾽ Ἑλένην ἐν Τροίᾳ,
ἀναβιῴη δὲ ἐν Φθίᾳ Λαοδαμείας ἐρῶν.
</p></sp>
<sp><speaker>Φοῖνιξ</speaker><p>καὶ μὴν ἀποθανεῖν γε μετὰ τὸ ἀναβιῶναι 
λέγεται, ἀναπεῖσαί τε τὴν γυναῖκα ἐπισπέσθαι οἱ.
</p></sp>
<sp><speaker>ἀμπελουργός</speaker><p>λέγει καὶ αὐτὸς ταῦτα, ἀλλ᾽ ὅπως καὶ μετὰ </p></sp></body></text></TEI.2>