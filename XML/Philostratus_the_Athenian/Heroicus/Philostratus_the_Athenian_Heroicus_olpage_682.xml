<?xml version="1.0" encoding="utf-8"?>
<TEI.2><text><body><sp><p><milestone unit="olpage" n="682" />
αὐτοῖς τῶν προβάτων καὶ περιστάντες τὸ σῆμα πολέμιον
μὲν Ἕκτορος τὸν ἥρωα ἐκάλουν, πολέμιον
δὲ Τροίας τε καὶ ποιμνίων, καὶ ὁ μὲν μανῆναι αὐτόν,
ὁ δὲ μαίνεσθαι, ὁ δ᾽ ἀσελγέστατος τῶν ποιμένων
<quote rend="blockquote">
<lb />Αἴας δ᾽ οὐκέτ᾽ ἔμιμνε
</quote>
μέχρι τούτου τὸ ἔπος αὐτῷ ἐπερραψῴδει ὡς δειλῷ:
ὁ δὲ <q direct="unspecified">ἀλλὰ ἔμιμνον</q> εἶπε βοήσας ἐκ τοῦ τάφου
φρικῶδές τι καὶ ὄρθιον, λέγεται δὲ καὶ δουπῆσαι
τοῖς ὅπλοις, οἷον ἐν ταῖς μάχαις εἰώθει. τὸ μὲν δὴ
τῶν κακοδαιμόνων ἐκείνων πάθος οὐ χρὴ θαυμάζειν,
εἰ Τρῶές τε καὶ νομεῖς ὄντες ἐξεπλάγησαν ὁρμὴν
Αἴαντος, καὶ οἱ μὲν ἔπεσον αὐτῶν, οἱ δ᾽ ἔτρεσαν,
οἱ δ᾽ ᾤχοντο φεύγοντες οὗ ἐποίμαινον, τὸν δὲ Αἴαντα
θαυμάσαι ἄξιον, ἀπέκτεινε γὰρ οὐδένα αὐτῶν, ἀλλὰ
<pb id="p.151" />
τὴν παροινίαν, ᾗ ἐχρῶντο, ἐκαρτέρησε μόνον ἐνδειξάμενος
αὐτοῖς τὸ ἀκούειν. ὁ δὲ Ἕκτωρ οὐκ ἐγίγνωσκεν,
οἶμαι, τὴν ἀρετὴν ταύτην, ὑβρίσαντος γὰρ
ἐς αὐτὸν πέρυσι μειρακίου τινός, ἦν δ᾽, ὥς φασι,
κομιδῇ νέον καὶ ἀπαιδευτόν, ὥρμησεν ἐπὶ τὸ μειράκιον 
καὶ ἀπέκτεινεν αὐτὸ ἐν ὁδῷ, ποταμῷ τὸ ἔργον προσθείς.
</p></sp>
<sp><speaker>Φοῖνιξ</speaker><p>ἀγνοοῦντι λέγεις, ἀμπελουργέ, καὶ σφόδρα 
ἐκπληττομένῳ τὸν λόγον, ᾤμην γὰρ μηδαμοῦ φαίνεσθαι
τὸν ἥρω τοῦτον, καὶ ὁπότε μοι τὰ τῶν Ἑλλήνων 
ἀπήγγελλες, ὑπερήλγουν τοῦ Ἕκτορος, εἰ
μήτε ἀρότης τι ὑπὲρ αὐτοῦ λέγει, μήτε αἰπόλος, ἀλλ᾽
ἀφανής ἐστι τοῖς ἀνθρώποις καὶ ἀτεχνῶς κεῖται.
περὶ μὲν γὰρ τοῦ Πάριδος οὐδ᾽ ἀκούειν ἀξιῶ οὐδέν,
δἰ ὃν τοιοίδε καὶ τοσοίδε ἔπεσον, περὶ δὲ τοῦ 
Ἕκτορος, ὃς ἔρεισμα μὲν τῆς Τροίας καὶ τοῦ ξυμμαχικοῦ
παντὸς ἦν, ἵππους δὲ ξυνεῖχε τέτταρας,
ὅ μηδεὶς τῶν ἡρώων ἕτερος, τὰς δὲ τῶν Ἀχαιῶν κατεπίμπρη
</p></sp></body></text></TEI.2>