<?xml version="1.0" encoding="utf-8"?>
<TEI.2><text><body><sp><p><milestone unit="olpage" n="718" /> ἐννοίας τε καὶ ὑπονοίας. ἐνθυμουμένῳ γὰρ ἐῴκει,
τοῦτο δὲ ἄχαρι ἐς τὰ ἐρωτικά. οἷος μὲν δὴ οἷον καὶ
ὡς σοφώτερόν τε καὶ ἀνδρειότερον ἑαυτοῦ τὸν Παλαμήδην
ὁ Ὀδυσσεὺς ἀπέκτεινεν, ἱκανῶς ἐκ τούτου 
διδάσκει ὁ Πρωτεσίλεως, ὅθεν καὶ τὸν θρῆνον τὸν
παρ᾽ Εὐριπίδῃ ἐπαινεῖ, ὁπότε Εὐριπίδης ἐν Παλαμήδους μέλεσιν
<quote rend="blockquote">
<lb />ἐκάνετε, φησίν, ἐκάνετε τὸν πάνσοφον, ὦ Δαναοί,
<lb />τὰν οὐδέν᾽ ἀλγύνουσαν ἀηδόνα Μουσᾶν 
</quote>
καὶ τὰ ἐφεξῆς μᾶλλον, ἐν οἷς φησι <del status="unremarkable">καὶ</del> ὅτι πεισθέντες
ἀνθρώπῳ δεινῷ καὶ ἀναιδεῖ ταῦτα δράσειαν.
<pb id="p.186" />
Αἴαντα δὲ τὸν Τελαμῶνος ἐκάλουν οἱ
Ἀχαιοὶ μέγαν οὐκ ἀπὸ τοῦ μεγέθους, οὐδ᾽ ἐπειδὴ
μείων ὁ ἕτερος, ἀλλ᾽ ἀφ᾽ ὧν ἔπραττε, καὶ ἐποιοῦντο
αὐτὸν ξύμβολον τοῦ πολέμου ἀγαθὸν ἐκ πατρῴου
ἔργου: τὸν γὰρ Λαομέδοντα τὸν Ἡρακλέα ἀπατήσαντα
μετῆλθε ξὺν Ἡρακλεῖ ὁ Τελαμὼν καὶ αὐτῷ
Ἰλίῳ εἷλεν. ἔχαιρον μὲν οὖν αὐτῷ καὶ ἀόπλῳ, πελώριος
γάρ τις ἦν καὶ ὑπὲρ τὴν στρατιὰν πᾶσαν καὶ
φρόνημα αἴρων εὐήνιόν τε καὶ σῶφρον, ὡπλισμένου
δὲ ἐξεκρέμαντο μετέωρόν τε βαίνοντος ἐπὶ τοὺς
Τρῶας καὶ τὴν ἀσπίδα εὖ μεταχειριζομένου τοσαύτην 
οὖσαν βλέποντός τε χαροποῖς τοῖς ὀφθαλμοῖς
ὑπὸ τὴν κόρυν, οἷον οἱ λέοντες ἐν ἀναβολῇ τοῦ </p></sp></body></text></TEI.2>