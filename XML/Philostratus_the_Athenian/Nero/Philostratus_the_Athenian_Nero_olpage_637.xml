<?xml version="1.0" encoding="utf-8"?>
<TEI.2><text><body><sp><p><milestone unit="olpage" n="637" />
ἡμῖν ἀκροάσασθαι πᾶσιν, εἰ μή τι σπουδάσαι διανοῇ ἕτερον.
</p></sp>
<sp><speaker>Μουσώνιος</speaker><p>δίειμι βουλομένοις, οὐ γὰρ οἶδ᾽ , ὅ τι
χαριζοίμην ἂν μᾶλλον τοῖς γε ἀφιγμένοις ἐς ἀηδὲς
οὕτω φροντιστήριον ἐπὶ τῷ σπουδάζειν: Νέρωνα
τοίνυν ἐς Ἀχαίαν ᾠδαὶ ἦγον καὶ τὸ σφόδρα ἑαυτὸν
πεπεικέναι μηδ᾽ ἂν τὰς Μούσας ἀναβάλλεσθαι ἥδιον,
ἐβούλετο δὲ καὶ τὰ Ὀλύμπια τὸν γυμνικώτατον τῶν
ἀγώνων στεφανοῦσθαι ᾄδων. τὰ γὰρ Πύθια, τούτων
μὲν ἑαυτῷ μετεῖναι μᾶλλον ἢ τῷ Ἀπόλλωνι,
μηδὲ γὰρ ἂν μηδ᾽ ἐκεῖνον ἐναντίαν αὑτῷ κιθάραν
﻿<pb id="p.221" />
τε καὶ ᾠδὴν θέσθαι. ὁ δ᾽ Ἰσθμὸς οὐ τῶν ἄποθεν
αὐτῷ βεβουλευμένων, ἀλλ᾽ ἐντυχὼν τῇ φύσει τοῦ
τόπου μεγαλουργίας ἠράσθη τόν τε βασιλέα τῶν ἐπὶ
τὴν Τροίαν ποτὲ Ἀχαιῶν ἐνθυμηθείς, ὡς τὴν Εὔβοιαν
τῆς Βοιωτίας ἀπέτεμεν Εὐρίπῳ τῷ περὶ τὴν 
Χαλκίδα, ἔτι γε μὴν καὶ τὸν Δαρεῖον, ὡς ὁ Βόσπορος
ἐγεφυρώθη αὐτῷ ἐπὶ τοὺς Σκύθας, τὰ δὲ Ξέρξου
καὶ πρὸ τούτων ἴσως ἐνενόησε μέγιστα τῶν
</p></sp></body></text></TEI.2>