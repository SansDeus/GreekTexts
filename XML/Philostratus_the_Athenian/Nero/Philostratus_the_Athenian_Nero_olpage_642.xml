<?xml version="1.0" encoding="utf-8"?>
<TEI.2><text><body><sp><p><milestone unit="olpage" n="642" /> καὶ τοῦ στεφάνου ἐρᾶν καὶ μηδ᾽ ἀνήσειν πρότερον
ἢ δέκα τάλαντα δοῦναί οἱ Νέρωνα ὑπὲρ τῆς νίκης,
ὁ δ᾽ ἠγρίαινέ τε καὶ μανικῶς εἶχε, καὶ γὰρ δὴ καὶ 
ἠκροᾶτο ὑπὸ τῇ σκηνῇ ἐπ᾽ αὐτῷ δὴ τἀγῶνι, βοώντων
τε τῶν Ἑλλήνων ἐπὶ τῷ Ἠπειρώτῃ πέμπει τὸν
γραμματέα κελεύων ὑφεῖναι ἑαυτῷ τοῦτον, τοῦ δὲ
ὑπεραίροντος τὸ φθέγμα καὶ δημοτικῶς ἐρίζοντος
ἐσπέμπει Νέρων ἐπ᾽ ὀκριβάντων τοὺς ἑαυτοῦ ὑποκριτὰς 
οἷον προσήκοντάς τι τῷ πράγματι, καὶ γὰρ δὴ
καὶ δέλτους ἐλεφαντίνας ῾ἔχοντες καἲ διθύρους ...
προβεβλημένοι αὐτάς, ὥσπερ ἐγχειρίδια καὶ τὸν 
Ἠπειρώτην ἀναστήσαντες πρὸς τὸν ἀγχοῦ κίονα κατέαξαν
αὐτοῦ τὴν φάρυγγα παίοντες ὀρθαῖς ταῖς δέλτοις. 
</p></sp>
<sp><speaker>Μενεκράτης</speaker><p>τραγῳδίαν δὲ ἐνίκα, Μουσώνιε, μιαρὸν
<pb id="p.224" />
οὕτω πάθος ἐν ὀφθαλμοῖς τῶν Ἑλλήνων ἐργασάμενος;
</p></sp>
<sp><speaker>Μουσώνιος</speaker><p>παιδιὰ ταῦτα νεανίᾳ τῷ μητροκτονήσαντι:
εἰ δὲ τραγῳδίας ὑποκριτὴν ἀπέκτεινεν ἐκτεμὼν
αὐτοῦ τὸ φθέγμα, τί χρὴ θαυμάζειν; καὶ γὰρ
δὴ καὶ τὸ Πυθικὸν στόμιον, παρ᾽ οὗ αἱ ὀμφαὶ
ἀνέπνεον, ἀποφράττειν ὥρμησεν, ὡς μηδὲ τῷ Ἀπόλλωνι
φωνὴ εἴη, καίτοι τοῦ Πυθίου καταλέξαντος
αὐτὸν ἐς τοὺς Ὀρέστας τε καὶ Ἀλκμαίωνας, οἷς τὸ </p></sp></body></text></TEI.2>