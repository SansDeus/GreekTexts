<?xml version="1.0" encoding="utf-8"?>
<TEI.2><text><body><div1 type="book" n="5" org="uniform" sample="complete"><div2 type="chapter" n="1" org="uniform" sample="complete"><p>
ταχὼς ὁ Αἰγύπτιος ἕως μὲν ἐχρῆτο τῇ ἐπιχωρίῳ
διαίτῃ καὶ εὐτελῶς διεβίω, ὑγιεινότατα ἀνθρώπων
διῆγεν: ἐπεὶ δὲ ἐς Πέρσας ἀφίκετο καὶ ἐς τὴν ἐκείνων
τρυφὴν ἐξέπεσε, τὸ ἄηθες τῶν σιτίων οὐκ ἐνεγκών,
ὑπὸ δυσεντερίας τὸν βίον κατέστρεψε, τῆς
τρυφῆς ἀλλαξάμενος θάνατον.
</p></div2>
<div2 type="chapter" n="2" org="uniform" sample="complete"><p> ὅτι Φερεκύδης ὁ Πυθαγόρου διδάσκαλος ἐμπεσὼν
ἐς τὴν ἀρρωστίαν πρῶτον μὲν ἵδρου ἱδρῶτα θερμὸν
ἰξώδη ὅμοιον ὡς μύξαις, ὕστερον δὲ θηριώδη,
μετὰ δὲ ἐφθειρίασε. καὶ διαλυομένων τῶν σαρκῶν
ἐς τοὺς φθεῖρας ἐπεγένετο τῆξις, καὶ οὕτω τὸν βίον μετήλλαξεν.
</p></div2>
<div2 type="chapter" n="3" org="uniform" sample="complete"><p> Ἀριστοτέλης τὰς νῦν Ἡρακλείους στήλας καλουμένας,
πρὶν ἢ κληθῆναι τοῦτο, φησὶ Βριάρεω καλεῖσθαι
αὐτάς: ἐπεὶ δ᾽ ἐκάθηρε γῆν καὶ θάλατταν Ἡρακλῆς
καὶ ἀναμφιλόγως εὐεργέτης ἐγένετο τῶν ἀνθρώπων,
<pb id="p.73" />
τιμῶντες αὐτὸν τὴν μὲν Βριάρεω μνήμην παρ᾽ οὐδὲν
ἐποιήσαντο, Ἡρακλείους δὲ προσηγόρευσαν.
</p></div2>
<div2 type="chapter" n="4" org="uniform" sample="complete"><p>ὅτι ἀναθῆλαι λόγος ἐστὶ Δήλιος φυτὰ ἐν Δήλῳ 
ἐλαίαν καὶ φοίνικα, ὧν ἁψαμένην τὴν Λητὼ εὐθὺς
</p></div2>
<div2 type="chapter" n="5" org="uniform" sample="complete"><p>ἀποκυῆσαι, τέως οὐ δυναμένην τοῦτο δρᾶσαι. 
Ἐπαμεινώνδας ἕνα εἶχε τρίβωνα, καὶ αὐτὸν ῥυπῶντα: 
εἴ ποτε δὲ αὐτὸν ἔδωκεν ἐς γναφεῖον, αὐτὸς
ὑπέμενεν οἴκοι δι᾽ ἀπορίαν ἑτέρου. ἐν δὴ τούτοις τῆς
περιουσίας ὤν, τοῦ Περσῶν βασιλέως πέμψαντος
αὐτῷ πολὺ χρυσίον, οὐ προσήκατο: καὶ εἴ τι ἐγὼ 
νοῶ, μεγαλοφρονέστερος ἦν τοῦ διδόντος ὁ μὴ λαβών.
</p></div2>
<div2 type="chapter" n="6" org="uniform" sample="complete"><p>ἄξιον δὲ καὶ τὸ Καλανοῦ τοῦ Ἰνδοῦ τέλος ἐπαινέσαι: 
ἄλλος δ᾽ ἂν εἶπεν ὅτι καὶ ἀγασθῆναι. ἐγένετο
δὲ τοιοῦτον. Καλανὸς ὁ Ἰνδῶν σοφιστὴς μακρὰ χαίρειν
φράσας Ἀλεξάνδρῳ καὶ Μακεδόσι καὶ τῷ βίῳ, 
ὅτε ἐβουλήθη ἀπολῦσαι αὑτὸν ἐκ τῶν τοῦ σώματος
δεσμῶν, ἐνένηστο μὲν ἡ πυρὰ ἐν τῷ καλλίστῳ προαστείῳ
τῆς Βαβυλῶνος, καὶ ἦν τὰ ξύλα αὖα καὶ πρὸς
εὐωδίαν εὖ μάλα ἐπίλεκτα κέδρου καὶ θύου καὶ κυπαρίττου
καὶ μυρσίνης καὶ δάφνης: αὐτὸς δὲ γυμνασάμενος 
γυμνάσιον τὸ εἰωθός ῾ἦν δὲ αὐτὸ δρόμοσ᾽,
ἀνελθὼν ἐπὶ μέσης τῆς πυρᾶς ἔστη ἐστεφανωμένος
καλάμου κόμῃ. καὶ ὁ μὲν ἥλιος αὐτὸν προσέβαλλεν,
ὃ δὲ αὐτὸν προσεκύνει, καὶ τοῦτο ἦν τὸ σύνθημα
ἐς τὸ ἐξάπτειν τὴν πυρὰν τοῖς Μακεδόσι. καὶ τὸ 
μὲν δέδρατο, ὃ δὲ περιληφθεὶς ὑπὸ τῆς φλογὸς ἀτρέπτως
εἱστήκει, καὶ οὐ πρότερον ἀνετράπη πρὶν ἢ
διελύθη. ἐνταῦθά φασιν ἐκπλαγῆναι καὶ τὸν Ἀλέξανδρον
καὶ εἰπεῖν ὅτι μείζονας ἀντιπάλους αὐτοῦ
Καλανὸς κατηγωνίσατο. ὃ μὲν γὰρ πρὸς Πῶρον καὶ 
Ταξίλην καὶ Δαρεῖον διήθλησεν, ὁ δὲ Καλανὸς πρὸς
τὸν πόνον καὶ τὸν θάνατον.
<pb id="p.74" />
</p></div2>
<div2 type="chapter" n="7" org="uniform" sample="complete"><p> οἱ μὲν Σκύθαι περὶ τὴν ἑαυτῶν πλανῶνται:
Ἀνάχαρσις δὲ ἅτε ἀνὴρ σοφὸς καὶ περαιτέρω προήγαγε
τὴν πλάνην. ἧκε γοῦν ἐς τὴν Ἑλλάδα, καὶ ὁ
Σόλων ἐθαύμασεν αὐτόν.
</p></div2>
<div2 type="chapter" n="8" org="uniform" sample="complete"><p> τὰ σκώμματα καὶ αἱ λοιδορίαι οὐδέν μοι δοκεῖ
δύνασθαι. ἐὰν γὰρ στερεᾶς γνώμης λάβηται, καταλέλυται:
ἐὰν δὲ ἀγεννοῦς καὶ ταπεινῆς, ἴσχυσε καὶ οὐ
μόνον ἐλύπησε πολλάκις, ἀλλὰ καὶ ἀπέκτεινε. τούτων
ἀπόδειξις ἐκεῖνα ἔστω, Σωκράτης μὲν κωμῳδούμενος
ἐγέλα, Πολίαγρος δὲ ἀπήγξατο.
</p></div2>
<div2 type="chapter" n="9" org="uniform" sample="complete"><p> Ἀριστοτέλης ἀσωτευσάμενος τὰ ἐκ τοῦ πατρὸς
χρήματα ὥρμησεν ἐπὶ στρατείαν, εἶτα ἀπαλλάττων
κακῶς ἐν τούτῳ φαρμακοπώλης ἀνεφάνη. παρεσρυεὶς
δὲ ἐς τὸν Περίπατον καὶ παρακούων τῶν λόγων, ἀμείνων
πεφυκὼς πολλῶν εἶτα ἕξιν περιεβάλετο, ἣν μετὰ
ταῦτα ἐκτήσατο.
</p></div2>
<div2 type="chapter" n="10" org="uniform" sample="complete"><p> νηίτην στόλον Ἀθηναῖοι εἰργάζοντο ἑαυτοῖς ἀεὶ
φιλοπόνως. κατὰ χρόνους δὲ τὰ μὲν κατορθοῦντες
τὰ δὲ ἡττώμενοι ἀπώλεσαν τριήρεις μὲν ἐν Αἰγύπτῳ
διακοσίας σὺν τοῖς πληρώμασι, περὶ Κύπρον δὲ πεντήκοντα
καὶ ἑκατόν, ἐν Σικελίᾳ τετταράκοντα καὶ
διακοσίας, ἐν δὲ Ἑλλησπόντῳ διακοσίας. ὁπλῖται δὲ
ἀπώλοντο αὐτοῖς ἐν Σικελίᾳ μυριάδες τέτταρες, χίλιοι
δὲ ἐν Χαιρωνείᾳ.
</p></div2>
<div2 type="chapter" n="11" org="uniform" sample="complete"><p> ὁ Θρᾳκῶν βασιλεὺς ῾τὸ δὲ ὄνομα λεγέτω ἄλλοσ᾽,
ὅτε ὁ Ξέρξης ἐπὶ τὴν Ἑλλάδα ἐστράτευσεν, ἐς Ῥοδόπην
τὸ ὄρος ἀπέδρα, τοῖς δὲ ἓξ παισὶν αὑτοῦ συνεβούλευε
μὴ στρατεύειν ἐπὶ τὴν Ἑλλάδα. οἳ δὲ οὐκ
ἐπείσθησαν: ὑποστρέψαντας δὲ αὐτοὺς πάντας ἐξετύφλωσε,
μὴ ποιήσας Ἑλληνικά.
</p></div2>
<div2 type="chapter" n="12" org="uniform" sample="complete"><p> οὐ δύναμαι δὲ Ἀθηναίων μὴ οὐ φιλεῖν ταῦτα.
ἐκκλησίας οὔσης Ἀθηναίοις παρελθὼν ὁ Δημάδης
<pb id="p.75" />
ἐψηφίσατο θεὸν τὸν Ἀλέξανδρον τρισκαιδέκατον. τῆς
δὲ ἀσεβείας ὁ δῆμος τὸ ὑπερβάλλον μὴ ἐνεγκών,
ζημίαν ἐτιμήσαντο τῷ Δημάδῃ ταλάντων ἑκατόν,
ὅτι θνητὸν δὴ τὸν Ἀλέξανδρον ὄντα ἐνέγραψε τοῖς
Ὀλυμπίοις. 
</p></div2>
<div2 type="chapter" n="13" org="uniform" sample="complete"><p>Ἠσαν δὲ ἄρα Ἀθηναῖοι δεινῶς ἐς τὰς πολιτείας 
εὐτράπελοι καὶ ἐπιτήδειοι πρὸς τὰς μεταβολὰς παντὸς
μᾶλλον. βασιλείαν μὲν γὰρ ἤνεγκαν σωφρόνως ἐπὶ
Κέκροπος καὶ Ἐρεχθέως καὶ Θησέως καὶ τῶν Κοδριδῶν
κάτω, τυραννίδος δὲ ἐπειράθησαν ἐπὶ τῶν Πεισιστρατιδῶν, 
ἀριστοκρατίᾳ δὲ ἐχρήσαντο μέχρι τῶν
τετρακοσίων: εἶτα ὕστερον δέκα τῶν πολιτῶν καθ᾽
ἕκαστον ἔτος ἦρχον τῆς πόλεως, τελευταῖον δὲ ἐγένετο
ἀναρχία περὶ τὴν τῶν τριάκοντα κατάστασιν. ταύτην
δὲ τὴν οὕτως ἀγχίστροφον μεταβολὴν τοῦ τρόπου 
εἰ ἐπαινεῖν χρή, ἀλλὰ ἔγωγε τοῦτο οὐκ οἶδα.
</p></div2>
<div2 type="chapter" n="14" org="uniform" sample="complete"><p>νόμος καὶ οὗτος Ἀττικός. ὃς ἂν ἀτάφῳ περιτύχῃ 
σώματι ἀνθρώπου, πάντως ἐπιβάλλειν αὐτῷ γῆν,
θάπτειν δὲ πρὸς δυσμὰς βλέποντας. καὶ τοῦτο δὲ ἦν
φυλαττόμενον παρ᾽ αὐτοῖς. βοῦν ἀρότην καὶ ὑπὸ 
ζυγὸν πονήσαντα σὺν ἀρότρῳ ἢ καὶ σὺν τῇ ἁμάξῃ,
μηδὲ τοῦτον θύειν, ὅτι καὶ οὗτος εἴη ἂν γεωργὸς καὶ
τῶν ἐν ἀνθρώποις καμάτων κοινωνός.
</p></div2>
<div2 type="chapter" n="15" org="uniform" sample="complete"><p>ὅτι δικαστήρια ἦν Ἀττικὰ περὶ μὲν τῶν ἐκ προνοίας 
ἀποκτεινάντων ἐν Ἀρείῳ πάγῳ, περὶ δὲ τῶν 
ἀκουσίως ἐπὶ Παλλαδίῳ: περὶ δὲ τῶν κτεῖναι μὲν
ὁμολογούντων, ἀμφισβητούντων δὲ ὅτι δικαίως, ἐπὶ
Δελφινίῳ ἐγίνοντο αἱ εὐθύναι.
</p></div2>
<div2 type="chapter" n="16" org="uniform" sample="complete"><p>ὅτι ἐκ τοῦ τῆς Ἀρτέμιδος στεφάνου πέταλον χρυσοῦν 
ἐκπεσὸν ἀνείλετο παιδίον, οὐ μὴν ἔλαθεν. οἱ 
οὖν δικασταὶ παίγνια καὶ ἀστραγάλους προύθηκαν τῷ
παιδὶ καὶ τὸ πέταλον: ὃ δὲ καὶ αὖθις ἐπὶ τὸν χρυσὸν
﻿<pb id="p.76" />
κατηνέχθη. καὶ διὰ ταῦτα ἀπέκτειναν αὐτὸν ὡς θεοσύλην,
οὐ δόντες συγγνώμην τῇ ἡλικίᾳ, ἀλλὰ τιμωρησάμενοι
διὰ τὴν πρᾶξιν.
</p></div2>
<div2 type="chapter" n="17" org="uniform" sample="complete"><p> ὅτι τοσοῦτον ἦν Ἀθηναίοις δεισιδαιμονίας, εἴ τις
πρινίδιον ἐξέκοψεν ἐξ ἡρῴου, ἀπέκτεινον αὐτόν. ἀλλὰ
καὶ Ἀτάρβην, ὅτι τοῦ Ἀσκληπιοῦ τὸν ἱερὸν στρουθὸν
ἀπέκτεινε πατάξας, οὐκ ἀργῶς τοῦτο Ἀθηναῖοι παρεῖδον,
ἀλλ᾽ ἀπέκτειναν Ἀτάρβην, καὶ οὐκ ἔδοσαν οὔτε
ἀγνοίας συγγνώμην οὔτε μανίας, πρεσβύτερα τούτων
ἀμφοτέρων τὰ τοῦ θεοῦ ποιησάμενοι. ἐλέγετο γὰρ
ἀκουσίως οἳ δὲ μεμηνὼς τοῦτο δρᾶσαι.
</p></div2>
<div2 type="chapter" n="18" org="uniform" sample="complete"><p> ἡ ἐξ Ἀρείου πάγου βουλὴ ἐπεί τινα φαρμακίδα
συνέλαβον καὶ ἔμελλον θανατώσειν, οὐ πρότερον
αὐτὴν ἀπέκτειναν πρὶν ἢ ἀπεκύησεν: ὅτε γὰρ συνελήφθη,
ἔκυε. τὸ ἀναίτιον οὖν βρέφος ἀναλύοντες τῆς
καταδίκης, τὴν αἰτίαν μόνην ἐδικαίωσαν τῷ θανάτῳ.
</p></div2>
<div2 type="chapter" n="19" org="uniform" sample="complete"><p> Αἰσχύλος ὁ τραγῳδὸς ἐκρίνετο ἀσεβείας ἐπί τινι
δράματι. ἑτοίμων οὖν ὄντων Ἀθηναίων βάλλειν αὐτὸν
λίθοις, Ἀμεινίας ὁ νεώτερος ἀδελφὸς διακαλυψάμενος
</p></div2>
<div2 type="chapter" n="20" org="uniform" sample="complete"><p> τὸ ἱμάτιον ἔδειξε τὸν πῆχυν ἔρημον τῆς
χειρός. ἔτυχε δὲ ἀριστεύων ἐν Σαλαμῖνι ὁ Ἀμεινίας
ἀποβεβληκὼς τὴν χεῖρα, καὶ πρῶτος Ἀθηναίων τῶν
ἀριστείων ἔτυχεν. ἐπεὶ δὲ εἶδον οἱ δικασταὶ τοῦ ἀνδρὸς
τὸ πάθος, ὑπεμνήσθησαν τῶν ἔργων αὐτοῦ, καὶ
ἀφῆκαν τὸν Αἰσχύλον.
Ταραντίνων πολιορκουμένων ὑπὸ Ἀθηναίων καὶ
μελλόντων ἁλῶναι λιμῷ οἱ Ῥηγῖνοι ἐψηφίσαντο μίαν
ἡμέραν ἐν ταῖς δέκα νηστεύειν καὶ ἐκείνης τὰς τροφὰς
ἐκχωρῆσαι Ταραντίνοις. ἀποστάντων οὖν αὐτῶν
ἐσώθησαν, καὶ μεμνημένοι τοῦ πάθους ἑορτὴν ἄγουσι
τὴν καλουμένην Νηστείαν οἱ Ταραντῖνοι.
</p></div2>
<div2 type="chapter" n="21" org="uniform" sample="complete"><p> λέγει τις λόγος τὴν φήμην τὴν κατὰ τῆς Μηδείας
<pb id="p.77" />
ψευδῆ εἶναι: μὴ γὰρ αὐτὴν ἀποκτεῖναι τὰ τέκνα ἀλλὰ
Κορινθίους. τὸ δὲ μυθολόγημα τοῦτο ὑπὲρ τῆς Κολχίδος
καὶ τὸ δρᾶμα Εὐριπίδην φασὶ διαπλάσαι δεηθέντων
Κορινθίων, καὶ ἐπικρατῆσαι τοῦ ἀληθοῦς τὸ
ψεῦδος διὰ τὴν τοῦ ποιητοῦ ἀρετήν. ὑπὲρ δὲ τοῦ 
τολμήματός φασι τῶν παίδων μέχρι τοῦ νῦν ἐναγίζουσι
τοῖς παισὶ Κορίνθιοι, οἱονεὶ δασμὸν τούτοις ἀποδιδόντες.</p></div2></div1></body></text></TEI.2>