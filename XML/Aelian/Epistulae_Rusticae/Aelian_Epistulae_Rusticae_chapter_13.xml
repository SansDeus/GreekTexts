<?xml version="1.0" encoding="utf-8"?>
<TEI.2><text><body><div1 type="chapter" n="13" org="uniform" sample="complete"><opener>Καλλιππίδης Κνήμωνι.</opener><p>
<lb /> ἀγροίκου βίου τά τε ἄλλα ἐστὶ καλὰ καὶ δὴ καὶ
<lb />τὸ ἥμερον τοῦ τρόπου: ἡ γὰρ ἡσυχία καὶ τὸ ἄγειν
<lb /> σχολὴν τοῖς τῆς γῆς καλὴν πραότητα ἐνεργάζεται. σὺ
<lb />δὲ οὐκ οἶδ᾽ ὅπως ἀγροῖκος εἶ καὶ γείτοσιν οὐκ ἀγαθὸς
<lb />πάροικος. βάλλεις γοῦν ἡμᾶς ταῖς βώλοις καὶ ταῖς
<lb />ἀχράσι καὶ μέγα κέκραγας ἰδὼν ἄνθρωπον ὡς διώκων
<lb />λύκον, καὶ ἀργαλέος εἶ καὶ τοῦτο δὴ τὸ λεγόμενον
<lb /> ἁλμυρὸν γειτόνημα: ἐγὼ δὲ εἰ μὴ πατρῷον ἀγρὸν
<lb />ἐγεώργουν, ἄσμενος ἂν αὐτὸν ἀπεδόμην φυγῇ φοβεροῦ
<lb />γείτονος. ἀλλ᾽, ὦ βέλτιστε Κνήμων, τὸ σκαιὸν τοῦ
<lb />τρόπου κατάλυσον, μηδέ σε ὁ θυμὸς ἐς λήθην προαγέτω,
<lb />μὴ καὶ μανεὶς σεαυτὸν λάθῃς. ταῦτά σοι φίλα
<lb /> παρὰ φίλου παραγγέλματα ἔστω καὶ ἴαμα τοῦ τρόπου.


</p></div1></body></text></TEI.2>