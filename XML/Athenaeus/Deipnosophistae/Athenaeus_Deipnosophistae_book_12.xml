<?xml version="1.0" encoding="utf-8"?>
<TEI><text n="urn:cts:greekLit:tlg0008.tlg001.perseus-grc2" xml:lang="greek"><body><div type="book" n="12">
            <div type="chapter" n="1">
               <p>Ἄνθρωπος εἶναί μοι Κυρηναῖος δοκεῖς,
κατὰ τὸν Ἀλέξιδος Τυνδάρεων ῾<bibl>ιι 384 κ</bibl>',' ἑταῖρε Τιμόκρατες:
<quote rend="blockquote">
                     <l>κἀκεῖ γὰρ ἄν τις ἐπὶ τὸ δεῖπνον ἕνα καλῇ,</l>
                     <l>πάρεισιν ὀκτωκαίδεκ᾽ ἄλλοι καὶ δέκα <pb n="v.3.p.127" />
                     </l>
                     <l>ἅρματα συνωρίδες &lt;τε&gt; πεντεκαίδεκα:</l>
                     <l>τούτοις δὲ δεῖ σε τἀπιτήδει᾽ ἐμβαλεῖν,</l>
                     <l>ὥστ᾽ ἦν κράτιστον μηδὲ καλέσαι μηδένα.</l>
                  </quote>
κἀμοὶ δ᾽ ἦν κράτιστον σιωπᾶν καὶ μὴ ἐπὶ τοσούτοις
προειρημένοις ἕτερα προστιθέναι: ἀλλ᾽ ἐπεὶ πάνυ λιπαρῶς ἡμᾶς ἀπαιτεῖς καὶ τὸν περὶ τῶν ἐπὶ τρυφῇ διαβοήτων γενομένων λόγον καὶ τῆς τούτων ἡδυπαθείας ...</p>
            </div>
            <div type="chapter" n="2">
               <p>ἡ γὰρ ἀπόλαυσις δήπου μετ᾽ ἐπιθυμίας πρῶτον,
ἔπειτα μεθ᾽ ἡδονῆς. καίτοι Σοφοκλῆς γ᾽ ὁ ποιητής, τῶν
ἀπολαυστικῶν [γε] εἷς ὤν, ἵνα μὴ κατηγορῇ τοῦ γήρως,
εἰς σωφροσύνην ἔθετο τὴν ἀσθένειαν αὐτοῦ τὴν περὶ
τὰς τῶν ἀφροδισίων ἀπολαύσεις, φήσας ἀσμένως ἀπηλλάχθαι αὐτῶν ὥσπερ τινὸς δεσπότου ῾<bibl>πλατ. ρεπ. ι π. 329 ξ</bibl>'.'
ἐγὼ δέ φημι καὶ τὴν τοῦ Πάριδος κρίσιν ὑπὸ τῶν
παλαιοτέρων πεποιῆσθαι ἡδονῆς πρὸς ἀρετὴν οὖσαν
σύγκρισιν: προκριθείσης γοῦν τῆς Ἀφροδίτης, αὕτη δ᾽
ἐστὶν ἡ ἡδονή, πάντα συνεταράχθη. καί μοι δοκεῖ καὶ
ὁ καλὸς ἡμῶν Ξενοφῶν τὸν περὶ τὸν Ἡρακλέα καὶ
τὴν Ἀρετὴν μῦθον ἐντεῦθεν πεπλακέναι ῾<bibl>μεμ. 2, 1</bibl>'.'
κατὰ γὰρ τὸν Ἐμπεδοκλέα ῾<bibl>ϝ. 405 στ</bibl>':'
<quote rend="blockquote">
                     <l>οὐδέ τις ἦν κείνοισιν Ἄρης θεὸς οὐδὲ Κυδοιμὸς</l>
                     <l>οὐδὲ Ζεὺς βασιλεὺς οὐδὲ Κρόνος οὐδὲ Ποσειδῶν,</l>
                     <l>ἀλλὰ Κύπρις βασίλεια.</l>
                     <l>τὴν οἵ γ᾽ εὐσεβέεσσιν ἀγάλμασιν ἱλάσκοντο</l>
                     <l>γραπτοῖς τε ζῴοισι μύροισί τε δαιδαλεόδμοις <pb n="v.3.p.128" />
                     </l>
                     <l>σμύρνης τ᾽ ἀκρήτου θυσίαις λιβάνου τε θυώδους,</l>
                     <l>ξανθῶν τε σπονδὰς μελίτων ῥίπτοντες ἐς οὖδας.</l>
                  </quote>
καὶ Μένανδρος δ᾽ ἐν Κιθαριστῇ περί τινος μουσικευομένου λέγων φησί ῾<bibl>φρ. 285 κ</bibl>':'
<quote rend="blockquote">
                     <l>φιλόμουσον εἶν᾽ αὐτὸν πάνυ</l>
                     <l>ἀκούσματ᾽ εἰς τρυφήν τε παιδεύεσθ᾽ αἰεί.</l>
                  </quote>
               </p>
            </div>
            <div type="chapter" n="3">
               <p>καίτοι τινές φασι κατὰ φύσιν εἶναι τὴν ἡδονὴν
ἐκ τοῦ πάντα ζῷα δεδουλῶσθαι ταύτῃ, ὥσπερ οὐχὶ καὶ
δειλίας καὶ φόβου καὶ τῶν ἄλλων παθημάτων κοινῶς
μὲν ἐν ἅπασιν ὄντων, παρὰ δὲ τοῖς λογισμῷ χρωμένοις
ἀποδοκιμαζομένων. τὸ οὖν ἡδονὰς διώκειν προπετῶς
λύπας ἐστὶ θηρεύειν. διόπερ Ὅμηρος ἐπονείδιστον
βουλόμενος ποιῆσαι τὴν ἡδονὴν καὶ τῶν θεῶν φησι
τοὺς μεγίστους οὐδὲν ὑπὸ τῆς σφετέρας ὠφελεῖσθαι
δυνάμεως, ἀλλὰ τὰ μέγιστα βλάπτεσθαι παρενεχθέντας
ὑπ᾽ αὐτῆς. ὅσα μὲν γὰρ ἀγρυπνῶν ὁ Ζεὺς ἐφρόντιζεν
ὑπὲρ τῶν Τρώων, ταῦτ᾽ ἀπώλεσεν μεθ᾽ ἡμέραν ὑφ᾽
ἡδονῆς κρατηθείς. καὶ ὁ Ἄρης ἀλκιμώτατος ὢν ὑπὸ
τοῦ ἀσθενεστάτου Ἡφαίστου συνεποδίσθη καὶ ὦφλεν
αἰσχύνην καὶ ζημίαν ἐκδοὺς ἑαυτὸν ἔρωσιν ἀλογίστοις.
φησὶ γοῦν πρὸς τοὺς θεούς, ὅτ᾽ ἦλθον αὐτὸν θεασόμενοι δεδεμένον: <cit>
                     <bibl n="Hom. Od. 8.329" valid="yes">οδ. 8.329</bibl>
                     <quote rend="blockquote">
                        <l>οὐκ ἀρετᾷ κακὰ ἔργα: κιχάνει τοι βραδὺς ὠκύν,</l>
                        <l>ὡς καὶ νῦν Ἥφαιστος ἐὼν βραδὺς εἷλεν Ἄρηα</l>
                        <l>ὠκύτατόν περ ἐόντα θεῶν οἳ Ὄλυμπον ἔχουσι,</l>
                        <l>χωλὸς ἐών, τέχνῃσι: τὸ καὶ ζωάγρι᾽ ὀφέλλει.</l>
                     </quote>
                  </cit>
‘οὐδεὶς δὲ λέγει τὸν Ἀριστείδου βίον ἡδύν, ἀλλὰ τὸν
Σμινδυρίδου τοῦ Συβαρίτου καὶ τὸν Σαρδαναπάλλου. <pb n="v.3.p.129" />
καίτοι κατά γε τὴν δόξαν, φησὶν ἐν τῷ περὶ Ἡδονῆς
Θεόφραστος ῾<bibl>φρ. 84 ω</bibl>',' οὐχ ὁμοίως λαμπρός ἐστιν: ἀλλ᾽
οὐκ ἐτρύφησεν ὥσπερ ἐκεῖνοι. οὐδὲ τὸν Ἀγησιλάου τοῦ
Λακεδαιμονίων βασιλέως, ἀλλὰ μᾶλλον, εἰ ἔτυχεν, τὸν
Ἀνάνιος οὕτως ἀοράτου κατὰ δόξαν ὄντος, οὐδὲ τὸν
τῶν ἡμιθέων τῶν ἐπὶ Τροίας, ἀλλὰ πολλῷ μᾶλλον τὸν
νῦν. καὶ τοῦτ᾽ εἰκότως. ὃ μὲν γὰρ ἀκατάσκευος καὶ
καθάπερ ἀνεύρετος ἦν, οὔτ᾽ ἐπιμιξίας οὔσης οὔτε τῶν
τεχνῶν διηκριβωμένων, ὃ δὲ πᾶσιν ἐξηρτυμένος πρὸς
ῥᾳστώνην καὶ πρὸς ἀπόλαυσιν καὶ πρὸς τὰς ἄλλας
διαγωγάς.'</p>
            </div>
            <div type="chapter" n="4">
               <p>Πλάτων δ᾽ ἐν τῷ Φιλήβῳ φησίν ῾<bibl>π. 65ξ</bibl>':' ‘ἡδονὴ
μὲν γὰρ ἁπάντων ἀλαζονίστατον. ὡς δὲ λόγος, καὶ ἐν
ταῖς ἡδοναῖς ταῖς περὶ τὰ ἀφροδίσια, αἳ δὴ μέγισται
δοκοῦσιν εἶναι, καὶ τὸ ἐπιορκεῖν συγγνώμην εἴληφεν
παρὰ θεῶν, ὥσπερ καθάπερ παίδων τῶν ἡδονῶν &lt;νοῦν&gt;
οὐδὲ τὸν ὀλίγιστον κεκτημένων.' ἐν δὲ τῷ ὀγδόῳ τῆς
Πολιτείας ὁ αὐτὸς Πλάτων πρότερος ὑπέδειξε τὸ ὑπὸ
τῶν Ἐπικουρείων θρυλούμενον ῾<bibl>ξφ επιξ. φρ. 456 υς. αδν</bibl>','
ὅτι ‘τῶν ἐπιθυμιῶν αἳ μέν εἰσι φυσικαὶ &lt;καὶ ἀναγκαῖαι,
αἳ δὲ φυσικαὶ&gt; μέν, οὐκ ἀναγκαῖαι δέ, αἳ δὲ οὔτε φυσικαὶ οὔτε ἀναγκαῖαι᾽, γράφων οὕτως ῾<bibl>π. 559α</bibl>':' ‘ἆρ᾽ οὖν
οὐχὶ ἡ τοῦ φαγεῖν μέχρις ὑγιείας καὶ εὐεξίας καὶ αὐτοῦ
σίτου καὶ ὄψου ἀναγκαῖος ἂν εἴη; ἡ μέν γέ που τοῦ σίτου
κατ᾽ ἀμφότερα ἀναγκαία, ᾗ τε ὠφέλιμος ᾗ τε παῦσαι <pb n="v.3.p.130" />
ζῶντας δυνατή; —ναί. —ἡ δὲ ὄψου, εἴ πῄ τινα ὠφέλειαν
πρὸς εὐεξίαν παρέχεται; —πάνυ μὲν οὖν. —τί δαί; ἡ
πέρα τούτων καὶ ἀλλοίων ἐδεσμάτων ἢ τοιούτων ἐπιθυμία, δυνατὴ δὲ κολαζομένη ἐκ νέων πολλῶν ἀπαλλάττεσθαι, καὶ βλαβερὰ μὲν σώματι, βλαβερὰ δὲ ψυχῇ πρός
τε φρόνησιν καὶ πρὸς τὸ σωφρονεῖν, ἆρά γε ὀρθῶς οὐκ
ἀναγκαία ἂν καλοῖτο; —ὀρθότατα μὲν οὖν.'</p>
            </div>
            <div type="chapter" n="5">
               <p>Ἡρακλείδης δ᾽ ὁ Ποντικὸς ἐν τῷ περὶ Ἡδονῆς
τάδε λέγει: ‘οἱ τύραννοι καὶ οἱ βασιλεῖς πάντων ἀγαθῶν
ὄντες κύριοι καὶ πάντων εἰληφότες πεῖραν τὴν ἡδονὴν
προκρίνουσιν, μεγαλοψυχοτέρας ποιούσης τῆς ἡδονῆς
τὰς τῶν ἀνθρώπων φύσεις. ἅπαντες γοῦν οἱ τὴν ἡδονὴν τιμῶντες καὶ τρυφᾶν προῃρημένοι μεγαλόψυχοι
καὶ μεγαλοπρεπεῖς εἰσιν, ὡς Πέρσαι καὶ Μῆδοι. μάλιστα γὰρ τῶν ἄλλων ἀνθρώπων τὴν ἡδονὴν οὗτοι
καὶ τὸ τρυφᾶν τιμῶσιν, ἀνδρειότατοι καὶ μεγαλοψυχότατοι τῶν βαρβάρων ὄντες. ἐστὶ γὰρ τὸ μὲν ἥδεσθαι
καὶ τὸ τρυφᾶν ἐλευθέρων: ἀνίησι γὰρ τὰς ψυχὰς καὶ
αὔξει: τὸ δὲ πονεῖν δούλων καὶ ταπεινῶν: διὸ καὶ
συστέλλονται οὗτοι καὶ τὰς φύσεις. καὶ ἡ Ἀθηναίων
πόλις, ἕως ἐτρύφα, μεγίστη τε ἦν καὶ μεγαλοψυχοτάτους ἔτρεφεν ἄνδρας. ἁλουργῆ μὲν γὰρ ἠμπίσχοντο
ἱμάτια, ποικίλους δ᾽ ὑπέδυνον χιτῶνας, κορύμβους δ᾽
ἀναδούμενοι τῶν τριχῶν χρυσοῦς τέττιγας περὶ τὸ μέτωπον καὶ τὰς κόρρας ἐφόρουν: ὀκλαδίας τε αὐτοῖς
δίφρους ἔφερον οἱ παῖδες, ἵνα μὴ καθίζοιεν ὡς ἔτυχεν. <pb n="v.3.p.131" />
καὶ οὗτοι ἦσαν [οἱ τοιοῦτοι] οἱ τὴν ἐν Μαραθῶνι
νικήσαντες μάχην καὶ μόνοι τὴν τῆς Ἀσίας ἁπάσης
δύναμιν χειρωσάμενοι. καὶ οἱ φρονιμώτατοι δέ, φησίν,
καὶ μεγίστην δόξαν ἐπὶ σοφίᾳ ἔχοντες μέγιστον ἀγαθὸν
τὴν ἡδονὴν εἶναι νομίζουσιν, Σιμωνίδης μὲν οὑτωσὶ
λέγων ῾<bibl>φρ. 71 β4</bibl>':'
<quote rend="blockquote">
                     <l>τίς γὰρ ἁδονᾶς ἄτερ θνητῶν βίος ποθεινὸς ἢ ποία</l>
                     <l>τυραννίς;</l>
                     <l>τᾶς [δ᾽] ἄτερ οὐδὲ θεῶν ζηλωτὸς αἰών.</l>
                  </quote>
Πίνδαρος &lt;δὲ&gt; παραινῶν Ἱέρωνι τῷ Συρακοσίων
ἄρχοντι ῾<bibl>φρ. 126 β4</bibl>':'
<quote rend="blockquote">
                     <l>μηδ᾽ ἀμαύρου, φησί, τέρψιν ἐν βίῳ: πολύ τοι</l>
                     <l>φέριστον ἀνδρὶ τερπνὸς αἰών.</l>
                  </quote>
καὶ Ὅμηρος δὲ τὴν εὐφροσύνην καὶ τὸ εὐφραίνεσθαι
τέλος φησὶν ῾<bibl n="Hom. Od. 9.5" valid="yes">οδ. 9.5</bibl>' 'εἶναι χαριέστερον, ὅταν δαιτυμόνες
μὲν ἀοιδοῦ ἀκουάζωνται, παρὰ δὲ πλήθωσι τράπεζαι.
τοὺς δὲ θεούς φησιν εἶναι ῥεῖα ζώοντας ῾<bibl>ζ 138</bibl>'—᾽τὸ δὲ
ῥεῖα ἐστὶν ἀπόνως—ὥσπερ ἐνδεικνύμενος ὅτι μέγιστόν
ἐστι τῶν κακῶν ἡ περὶ τὸ ζῆν ταλαιπωρία καὶ ὁ πόνος.'</p>
            </div>
            <div type="chapter" n="6">
               <p>διόπερ καὶ Μεγακλείδης ῾<bibl>φηγ ιϝ 443</bibl>' 'ἐπιτιμᾷ τοῖς
μεθ᾽ Ὅμηρον καὶ Ἡσίοδον ποιηταῖς ὅσοι περὶ Ἡρακλέους εἰρήκασιν ὡς στρατοπέδων ἡγεῖτο καὶ πόλεις
ᾕρει: ‘ὃς μεθ᾽ ἡδονῆς πλείστης τὸν μετ᾽ ἀνθρώπων
βίον διετέλεσε, πλείστας μὲν γυναῖκας γήμας, ἐκ πλείστων δὲ λάθρᾳ παρθένων παιδοποιησάμενος. εἴποι γὰρ
ἄν τις πρὸς τοὺς οὐ ταῦτα παραδεχομένους: ‘πόθεν, ὦ
οὗτοι, τὴν περὶ τὰς ἐδωδὰς αὐτῷ σπουδὴν ἀνατίθετε, <pb n="v.3.p.132" />
ἢ πόθεν παρῆλθεν εἰς τοὺς ἀνθρώπους τὸ τῆς λοιβαίας
κύλικος μηδὲν ὑπολείπεσθαι, εἰ μὴ τὰ περὶ τὰς ἡδονὰς
ἐδοκίμαζεν, ἢ διὰ τί τὰ θερμὰ λουτρὰ τὰ φαινόμενα
ἐκ τῆς γῆς πάντες Ἡρακλέους φασὶν εἶναι ἱερά, ἢ διὰ
τί τὰς μαλακὰς στρωμνὰς Ἡρακλέους κοίτας εἰώθασι
καλεῖν, εἰ κατεφρόνει τῶν ἡδέως ζώντων;᾽ τοῦτον οὖν,
φησίν, οἱ νέοι ποιηταὶ κατασκευάζουσιν ἐν λῃστοῦ σχήματι μόνον περιπορευόμενον, ξύλον ἔχοντα καὶ λεοντῆν
καὶ τόξα: καὶ ταῦτα πλάσαι πρῶτον Στησίχορον τὸν
Ἱμεραῖον. καὶ Ξάνθος δ᾽ ὁ μελοποιός, πρεσβύτερος
ὢν Στησιχόρου, ὡς καὶ αὐτὸς ὁ Στησίχορος μαρτυρεῖ ῾<bibl>φρ. 57 β4</bibl>',' ὥς φησιν ὁ Μεγακλείδης, οὐ ταύτην αὐτῷ
περιτίθησι τὴν στολήν, ἀλλὰ τὴν Ὁμηρικήν. πολλὰ δὲ
τῶν Ξάνθου παραπεποίηκεν ὁ Στησίχορος, ὥσπερ καὶ
τὴν Ὀρέστειαν καλουμένην. Ἀντισθένης δὲ τὴν ἡδονὴν ἀγαθὸν εἶναι φάσκων προσέθηκεν τὴν ἀμεταμέλητον.</p>
            </div>
            <div type="chapter" n="7">
               <p>
ὁ δὲ παρὰ τῷ Ὁμήρῳ Ὀδυσσεὺς ἡγεμὼν δοκεῖ
γεγενῆσθαι Ἐπικούρῳ τῆς πολυθρυλήτου ἡδονῆς, ὅσπερ
φησίν: <cit>
                     <bibl n="Hom. Od. 9.5" valid="yes">οδ. 9.5</bibl>
                     <quote rend="blockquote">
                        <l>οὐ γὰρ ἔγωγέ τι φημὶ τέλος χαριέστερον εἶναι</l>
                        <l>ἢ ὅταν εὐφροσύνη μὲν ἔχῃ κατὰ δῆμον ἅπαντα,</l>
                        <l>δαιτυμόνες δ᾽ ἀνὰ δώματ᾽ ἀκουάζωνται ἀοιδοῦ</l>
                        <l>ἥμενοι ἑξείης, παρὰ δὲ πλήθωσι τράπεζαι</l>
                        <l>σίτου καὶ κρειῶν, μέθυ δ᾽ ἐκ κρητῆρος ἀφύσσων</l>
                        <l>οἰνοχόος παρέχῃσι καὶ ἐγχείῃ δεπάεσσιν.</l>
                        <l>τοῦτό τί μοι κάλλιστον ἐνὶ φρεσὶν εἴδεται εἶναι.</l>
                     </quote>
                  </cit>
ὁ δὲ Μεγακλείδης φησὶ τὸν Ὀδυσσέα καθομιλοῦντα <pb n="v.3.p.133" />
τοῖς καιροῖς ὑπὲρ τοῦ δοκεῖν ὁμοήθη τοῖς Φαίαξιν
εἶναι τὸ ἁβροδίαιτον αὐτῶν ἀσπάζεσθαι, προπυθόμενον
τοῦ Ἀλκίνου: <cit>
                     <bibl n="Hom. Od. 8.248" valid="yes">οδ. 8.248</bibl>
                     <quote rend="blockquote">
                        <l>αἰεὶ δ᾽ ἡμῖν δαίς τε φίλη κίθαρίς τε χοροί τε</l>
                        <l>εἵματά τ᾽ ἐξημοιβὰ λοετρά τε θερμὰ καὶ εὐναί.</l>
                     </quote>
                  </cit>
μόνως γὰρ οὕτως ᾠήθη ὧν ἤλπιζεν μὴ &lt;ἂν&gt; διαμαρτεῖν. τοιοῦτός ἐστιν καὶ ὁ παραινῶν Ἀμφιλόχῳ τῷ
παιδί ῾<bibl>πινδ. φρ. 43 β4</bibl>':'
<quote rend="blockquote">
                     <l>ὦ τέκνον,</l>
                     <l>ποντίου θηρὸς πετραίου χρωτὶ μάλιστα νόον</l>
                     <l>προσφέρων πάσαις πολίεσσιν ὁμίλει:</l>
                     <l>τῷ παρεόντι δ᾽ ἐπαινήσαις ἑκὼν</l>
                     <l>ἄλλοτ᾽ ἀλλοῖα φρόνει.</l>
                  </quote>
ὁμοίως φησὶν καὶ Σοφοκλῆς ἐν Ἰφιγενείᾳ ῾<bibl>φρ. 286 ν</bibl>':'
<quote rend="blockquote">
                     <l>νόει πρὸς ἀνδρί, σῶμα πουλύπους ὅπως</l>
                     <l>πέτρᾳ, τραπέσθαι γνησίου φρονήματος.</l>
                  </quote>
καὶ ὁ Θέογνις ῾<bibl>ϝ. 215 ζ</bibl>':'
<quote rend="blockquote">
                     <l>πουλύπου ὀργὴν ἴσχε πολυπλόκου.</l>
                  </quote>
εἰσὶ δ᾽ οἵ φασι ταύτης εἶναι τῆς γνώμης τὸν Ὅμηρον,
προτάττοντα τοῦ σπουδαίου βίου πολλάκις τὸν καθ᾽
ἡδονήν, λέγοντα: <cit>
                     <bibl n="Hom. Il. 4.1" valid="yes">ιλ. 4.1</bibl>
                     <quote rend="blockquote">
                        <l>οἱ δὲ θεοὶ πὰρ Ζηνὶ καθήμενοι ἠγορόωντο</l>
                        <l>χρυσέῳ ἐν δαπέδῳ, μετὰ δέ σφισι πότνια Ἥβη</l>
                        <l>νέκταρ ἐῳνοχόει, τοὶ δὲ χρυσέοις δεπάεσσι</l>
                        <l>δειδέχατ᾽ ἀλλήλους.</l>
                     </quote>
                  </cit>
καὶ ὁ Μενέλαος δὲ παρ᾽ αὐτῷ φησιν ῾<bibl n="Hom. Od. 4.178" valid="yes">οδ. 4.178</bibl>':' <pb n="v.3.p.134" />
                  <quote rend="blockquote">
                     <l>οὐδέ κεν ἡμέας</l>
                     <l>ἄλλο διέκρινεν φιλέοντέ τε τερπομένω τε.</l>
                  </quote>
καί: <cit>
                     <bibl n="Hom. Od. 9.162" valid="yes">οδ. 9.162</bibl>
                     <quote rend="blockquote">
                        <l>ἥμεθα δαινύμενοι κρέα τ᾽ ἄσπετα καὶ μέθυ ἡδύ.</l>
                     </quote>
                  </cit>
διόπερ καὶ Ὀδυσσεὺς τρυφὴν καὶ λαγνείαν τέλος τοῦ
βίου παρὰ τῷ Ἀλκινόῳ τίθεται.</p>
            </div>
            <div type="chapter" n="8">
               <p>διαβόητοι δὲ ἐπὶ τρυφῇ ἐγένοντο πρῶτοι πάντων ἀνθρώπων ΠΕΡΣΑΙ, ὧν καὶ οἱ βασιλεῖς ἐχείμαζον
μὲν ἐν Σούσοις, ἐθέριζον δὲ ἐν Ἐκβατάνοις. κληθῆναι
δὲ τὰ Σοῦσά φησιν Ἀριστόβουλος καὶ Χάρης ῾<bibl>σξρ.
η. αλ. μ. π. 99. 116</bibl>' 'διὰ τὴν ὡραιότητα τοῦ τόπου: σοῦσον γὰρ εἶναι τῇ Ἑλλήνων φωνῇ τὸ κρίνον. ἐν Περσεπόλει δὲ διατρίβουσι &lt;τὸ&gt; φθινόπωρον καὶ ἐν Βαβυλῶνι
τὸ λεῖπον τοῦ ἐνιαυτοῦ μέρος. καὶ οἱ Πάρθων δὲ βασιλεῖς ἐαρίζουσι μὲν ἐν Ῥάγαις, χειμάζουσι δὲ ἐν Βαβυλῶνι, ...... τὸ λεῖπον τοῦ ἐνιαυτοῦ. καὶ τὸ παράσημον δὲ ὃ ἐπετίθεντο τῇ κεφαλῇ οἱ τῶν Περσῶν
βασιλεῖς οὐδ᾽ αὐτὸ ἠρνεῖτο τὴν τῆς ἡδυπαθείας ἀπόλαυσιν. ‘κατεσκευάζετο γάρ, ὥς φησι Δίνων ῾<bibl>φηγ ιι 92</bibl>','
ἐκ σμύρνης καὶ τοῦ καλουμένου λαβύζου. εὐῶδες δ᾽
ἐστὶν ἡ λάβυζος καὶ πολυτιμότερον τῆς σμύρνης. ὁπότε
δὲ καὶ ἀπὸ τοῦ ἅρματος κατίοι, φησί, βασιλεύς, οὔτε
καθήλλετο ὀλίγου ὄντος ἐπὶ τὴν γῆν τοῦ ὕψους οὔτε
διὰ χειρῶν ἐρειδόμενος, ἀλλ᾽ αἰεὶ αὐτῷ χρυσοῦς δίφρος
ἐτίθετο καὶ τούτῳ ἐπιβαίνων κατῄει: καὶ ὁ βασιλέως
διφροφόρος εἰς τοῦτο εἵπετο.' ‘φυλάσσουσί τε αὐτὸν
καὶ τριακόσιαι γυναῖκες, ὡς ἱστορεῖ ὁ Κυμαῖος
<pb n="v.3.p.135" />Ἡρακλείδης ἐν <num>α#</num> Περσικῶν ῾<bibl>φηγ ιι 95</bibl>'.' αὗται δὲ τὰς
μὲν ἡμέρας κοιμῶνται, ἵνα νυκτὸς ἐγρηγορῶσι, τῆς δὲ
νυκτὸς ᾁδουσαι καὶ ψάλλουσαι διατελοῦσι λύχνων καιομένων: χρῆται δὲ αὐταῖς καὶ παλλακίσιν ὁ βασιλεὺς
..... διὰ τῆς τῶν μηλοφόρων αὐλῆς. ἦσαν δὲ οὗτοι
τῶν δορυφόρων [καὶ] τῷ γένει πάντες Πέρσαι, ἐπὶ τῶν
στυράκων μῆλα χρυσᾶ ἔχοντες, χίλιοι τὸν ἀριθμόν,
ἀριστίνδην ἐκλεγόμενοι ἐκ τῶν μυρίων Περσῶν τῶν
Ἀθανάτων καλουμένων. καὶ διῄει διὰ τῆς τούτων
αὐλῆς πεζὸς ὑποτιθεμένων ψιλοταπίδων Σαρδιανῶν,
ἐφ᾽ ὧν οὐδεὶς ἄλλος ἐπέβαινεν ἢ βασιλεύς. ὅτε δὲ εἰς
τὴν ἐσχάτην αὐλὴν ἔλθοι, ἀνέβαινεν ἐπὶ τὸ ἅρμα,
ἐνίοτε δὲ καὶ ἐφ᾽ ἵππον: πεζὸς δὲ οὐδέποτε ἑωράθη
ἔξω τῶν βασιλείων. εἰ δὲ ἐπὶ θήραν ἐξίοι, καὶ αἱ
παλλακίδες αὐτῷ συνεξῄεσαν. ὁ δὲ θρόνος ἐφ᾽ ᾧ ἐχρημάτιζεν καθήμενος χρυσοῦς ἦν, ὃν περιειστήκεσαν τέσσαρες κιονίσκοι λιθοκόλλητοι χρυσοῖ, ἐφ᾽ ὧν διετέτατο
ἱμάτιον ποικίλον πορφυροῦν.'</p>
            </div>
            <div type="chapter" n="9">
               <p>
Κλέαρχος δὲ ὁ Σολεὺς ἐν τετάρτῳ Βίων ῾<bibl>φηγ ιι 304</bibl>' 'προειπὼν περὶ τῆς
Μήδων τρυφῆς καὶ ὅτι διὰ ταύτην πολλοὺς εὐνουχίσαιεν
τῶν περικτιόνων, ἐπιφέρει καὶ τὴν παρὰ Μήδων γενέσθαι
Πέρσαις μηλοφορίαν μὴ μόνων ὧν ἔπαθον τιμωρίαν,
ἀλλὰ καὶ τῆς τῶν δορυφορούντων τρυφῆς εἰς ὅσον
ἦλθον ἀνανδρίας ὑπόμνημα. δύναται γάρ, ὡς ἔοικεν,
ἡ παράκαιρος ἅμα καὶ μάταιος αὐτῶν περὶ τὸν βίον
τρυφὴ καὶ τοὺς ταῖς λόγχαις καθωπλισμένους ἀγύρτας
ἀποφαίνειν. καὶ προελθὼν δὲ γράφει: ‘τοῖς γοῦν
<pb n="v.3.p.136" />πορίσασί τι αὐτῷ ἡδὺ βρῶμα διδοὺς ἆθλα τοῦ πορισθέντος οὐχ ἑτέραις ἡδύνων ταῦτα τιμαῖς παρετίθει, πολὺ
δὲ μᾶλλον αὐτὸς ἀπολαύειν αὐτῶν, νοῦν &lt;οὐκ&gt; ἔχων:
τοῦτο μὲν γάρ ἐστιν ὁ λεγόμενος, οἶμαι, [καὶ] Διὸς
ἅμα καὶ βασιλέως ἐγκέφαλος.' Χάρης δ᾽ ὁ Μιτυληναῖος ἐν τῇ πέμπτῃ τῶν περὶ Ἀλέξανδρον Ἱστοριῶν
῾<bibl>σξρ. η. αλ. μ. π. 117</bibl>' '‘εἰς τοῦτο, φησίν, ἧκον τρυφῆς οἱ
τῶν Περσῶν βασιλεῖς ὥστε ἔχεσθαι τῆς βασιλικῆς κλίνης ὑπὲρ κεφαλῆς οἴκημά τι πεντάκλινον, ἐν ᾧ χρυσίου
πεντακισχίλια διὰ παντὸς ἔκειτο τάλαντα, καὶ τοῦτο
ἐκαλεῖτο προσκεφάλαιον βασιλικόν. καὶ πρὸς ποδῶν
ἕτερον οἴκημα τρίκλινον, οὗ τάλαντα τρισχίλια ἔκειτο
ἀργυρίου, καὶ προσηγορεύετο βασιλικὸν ὑποπόδιον. ἦν
δ᾽ ἐν τῷ κοιτῶνι καὶ λιθοκόλλητος ἄμπελος χρυσῆ
ὑπὲρ τῆς κλίνης ῾τὴν δ᾽ ἄμπελον ταύτην Ἀμύντας
φησὶν ἐν τοῖς Σταθμοῖς ῾<bibl>π. 136 μ</bibl>' 'καὶ βότρυας ἔχειν ἐκ
τῶν πολυτελεστάτων ψήφων συντεθειμένους᾿ οὐ μακράν
τε ταύτης ἀνακεῖσθαι κρατῆρα χρυσοῦν Θεοδώρου τοῦ
Σαμίου ποίημα. Ἀγαθοκλῆς δ᾽ ἐν τρίτῳ περὶ Κυζίκου
῾<bibl>φηγ ιϝ 289</bibl>' 'ἐν Πέρσαις φησὶν εἶναι καὶ &lt;τὸ&gt; χρυσοῦν
καλούμενον ὕδωρ. εἶναι δὲ τοῦτο λιβάδας ἑβδομήκοντα,
καὶ μηδένα πίνειν ἀπ᾽ αὐτοῦ ἢ μόνον βασιλέα καὶ τὸν
πρεσβύτατον αὐτοῦ τῶν παίδων: τῶν δ᾽ ἄλλων ἐάν
τις πίῃ, θάνατος ἡ ζημία.</p>
            </div>
            <div type="chapter" n="10">
               <p>
Ξενοφῶν δὲ ἐν ὀγδόῳ
Παιδείας ῾<bibl>8, 15</bibl>' '‘ἐχρῶντο, φησίν, ἔτι τότε τῇ ἐκ Περσῶν <pb n="v.3.p.137" />
παιδείᾳ καὶ τῇ Μήδων στολῇ καὶ ἁβρότητι. νῦν δὲ
τὴν μὲν ἐκ Περσῶν καρτερίαν περιορῶσιν ἀποσβεννυμένην, τὴν δὲ τῶν Μήδων μαλακίαν διασῴζονται.
σαφηνίσαι δὲ βούλομαι καὶ τὴν θρύψιν αὐτῶν. ἐκείνοις γὰρ πρῶτον μὲν οὐκέτι τὰς εὐνὰς μόνον ἀρκεῖ
μαλακῶς ὑποστόρνυσθαι, ἀλλ᾽ ἤδη καὶ τῶν κλινῶν
τοὺς πόδας ἐπὶ ταπίδων τιθέασιν, ὅπως μὴ ἀντερείδῃ
τὸ δάπεδον, ἀλλ᾽ ὑπείκωσιν αἱ τάπιδες. καὶ μὴν τὰ
πεττόμενα ἐπὶ τράπεζαν ὅσα τε πρότερον εὕρητο οὐδὲν
αὐτῶν ἀφῄρηται ἄλλα τε καινὰ αἰεὶ ἐπιμηχανῶνται,
καὶ ὄψα γε ὡσαύτως: καὶ γὰρ καινοποιητὰς ἀμφοτέρων
τούτων κέκτηνται. ἀλλὰ καὶ ἐν τῷ χειμῶνι οὐ μόνον
κεφαλὴν καὶ σῶμα καὶ πόδας αὐτοῖς ἀρκεῖ ἐσκεπάσθαι,
ἀλλὰ καὶ περὶ ἄκραις ταῖς χερσὶν χειρῖδας δασείας καὶ
δακτυλήθρας ἔχουσιν. ἔν γε μὴν τῷ θέρει οὐκ ἀρκοῦσιν αὐτοῖς οὔθ᾽ αἱ τῶν δένδρων οὔθ᾽ αἱ τῶν πετρῶν
σκιαί, ἀλλ᾽ ἐν ταύταις ἑτέρας σκιάδας ἄνθρωποι μηχανώμενοι αὐτοῖς παρεστᾶσι.' κἀν τοῖς ἑξῆς δέ φησι περὶ
αὐτῶν οὑτωσί ῾<bibl>19</bibl>':' ‘νῦν δὲ στρώματα πλείω ἔχουσιν
ἐπὶ τῶν ἵππων ἢ ἐπὶ τῶν εὐνῶν: οὐ γὰρ τῆς ἱππείας
οὕτως ὡς τοῦ μαλακῶς καθῆσθαι ἐπιμέλονται. καὶ ῾<bibl>20</bibl>'
'τοὺς θυρωροὺς δὲ καὶ τοὺς σιτοποιοὺς καὶ τοὺς ὀψοποιοὺς καὶ οἰνοχόους καὶ παρατιθέντας καὶ ἀναιροῦντας καὶ κατακοιμίζοντας καὶ ἀνιστάντας καὶ τοὺς κοσμητὰς οἳ ὑποχρίουσί τε καὶ ἐντρίβουσιν αὐτοὺς καὶ
τἄλλα ῥυθμίζουσιν ....'</p>
            </div>
            <div type="chapter" n="11">
               <p>ΛΥΔΟΙ δὲ εἰς τοσοῦτον ἦλθον τρυφῆς ὡς καὶ
πρῶτοι γυναῖκας εὐνουχίσαι, ὡς ἱστορεῖ Ξάνθος ὁ
Λυδὸς ἢ ὁ τὰς εἰς αὐτὸν ἀναφερομένας ἱστορίας
<pb n="v.3.p.138" />συγγεγραφὼς—Διονύσιος δ᾽ ὁ Σκυτοβραχίων, ὡς Ἀρτέμων φησὶν ὁ Κασανδρεὺς ἐν τῷ περὶ Συναγωγῆς
Βιβλίων ῾<bibl>φηγ ιϝ 342</bibl>',' ἀγνοῶν ὅτι Ἔφορος ὁ συγγραφεὺς μνημονεύει αὐτοῦ ῾<bibl>ιβ. ι 262</bibl>' 'ὡς παλαιοτέρου
ὄντος καὶ Ἡροδότῳ τὰς ἀφορμὰς δεδωκότος—ὁ δ᾽
οὖν Ξάνθος ἐν τῇ δευτέρᾳ τῶν Λυδιακῶν ῾<bibl>ιβ. 39</bibl>'
'Ἀδραμύτην φησὶ τὸν Λυδῶν βασιλέα πρῶτον γυναῖκας
εὐνουχίσαντα χρῆσθαι αὐταῖς ἀντὶ ἀνδρῶν εὐνούχων.
Κλέαρχος δ᾽ ἐν τῇ τετάρτῃ περὶ Βίων ῾<bibl>ιβ. ιιι 305</bibl>'
'‘Λυδοί, φησί, διὰ τρυφὴν παραδείσους κατασκευασάμενοι καὶ ἀνηλίους αὐτοὺς ποιήσαντες ἐσκιατροφοῦντο,
τρυφερώτερον ἡγησάμενοι τὸ μηδ᾽ ὅλως αὐτοῖς ἐπιπίπτειν τὰς τοῦ ἡλίου αὐγάς. καὶ [τέλος] πόρρω προάγοντες ὕβρεως τὰς τῶν ἄλλων γυναῖκας καὶ παρθένους
εἰς τὸν τόπον τὸν διὰ τὴν πρᾶξιν Ἁγνεῶνα κληθέντα
συνάγοντες ὕβριζον. καὶ τέλος τὰς ψυχὰς ἀποθηλυνθέντες ἠλλάξαντο τὸν τῶν γυναικῶν βίον, διόπερ καὶ
γυναῖκα τύραννον ὁ βίος εὕρετο αὐτοῖς μίαν τῶν ὑβρισθεισῶν Ὀμφάλην: ἥτις πρώτη κατῆρξε μὲν τῆς εἰς
Λυδοὺς πρεπούσης τιμωρίας. τὸ γὰρ ὑπὸ γυναικὸς
ἄρχεσθαι ὑβριζομένους σημεῖόν ἐστι βίας. οὖσα οὖν
καὶ αὐτὴ ἀκόλαστος καὶ ἀμυνομένη τὰς γενομένας αὐτῇ
πρότερον ὕβρεις τοῖς ἐν τῇ πόλει δούλοις τὰς τῶν
δεσποτῶν παρθένους ἐξέδωκεν ἐν ᾧ τόπῳ πρὸς ἐκείνων <pb n="v.3.p.139" />
ὑβρίσθη: εἰς τοῦτον οὖν συναθροίσασα μετ᾽ ἀνάγκης
συγκατέκλινε τοῖς δούλοις τὰς δεσποίνας. ὅθεν οἱ Λυδοὶ
τὸ πικρὸν τῆς πράξεως ὑποκοριζόμενοι τὸν τόπον καλοῦσιν [γυναικῶν ἀγῶνα] Γλυκὺν Ἀγκῶνα. οὐ μόνον
δὲ Λυδῶν γυναῖκες ἄφετοι οὖσαι τοῖς ἐντυχοῦσιν, ἀλλὰ
καὶ Λοκρῶν τῶν Ἐπιζεφυρίων, ἔτι δὲ τῶν περὶ Κύπρον
καὶ πάντων ἁπλῶς τῶν ἑταιρισμῷ τὰς ἑαυτῶν κόρας
ἀφοσιούντων, παλαιᾶς τινος ὕβρεως ἔοικεν εἶναι πρὸς
ἀλήθειαν ὑπόμνημα καὶ τιμωρίας. πρὸς ἣν εἷς τῶν
Λυδῶν εὐγενὴς ἀνὴρ ὁρμήσας καὶ τῇ παρ᾽ αὐτοῖς Μίδου βασιλείᾳ βαρυνθείς, τοῦ μὲν Μίδου ὑπ᾽ ἀνανδρίας
καὶ τρυφῆς [καὶ] ἐν πορφύρᾳ κειμένου καὶ ταῖς γυναιξὶν
ἐν τοῖς ἱστοῖς συνταλασιουργοῦντος, Ὀμφάλης δὲ πάντας τοὺς συγκατακλιθέντας αὑτῇ ξενοκτονούσης, ἀμφοτέρους ἐκόλασε, τὸν μὲν ὑπὸ ἀπαιδευσίας κεκωφημένον
τῶν ὤτων ἐξελκύσας, ὃς διὰ τὴν τοῦ φρονεῖν ἔνδειαν
τοῦ πάντων ἀναισθητοτάτου ζῴου τὴν ἐπωνυμίαν ἔσχε:
τὴν δὲ .....'</p>
            </div>
            <div type="chapter" n="12">
               <p>
πρῶτοι δὲ Λυδοὶ καὶ τὴν καρύκην
ἐξεῦρον, περὶ ἧς τῆς σκευασίας οἱ τὰ Ὀψαρτυτικὰ συνθέντες εἰρήκασιν, Γλαῦκός τε ὁ Λοκρὸς καὶ Μίθαικος καὶ Διονύσιος Ἡρακλεῖδαί τε δύο γένος Συρακόσιοι καὶ Ἆγις καὶ Ἐπαίνετος καὶ Διονύσιος ἔτι
τε Ἡγήσιππος καὶ Ἐρασίστρατος καὶ Εὐθύδημος
καὶ Κρίτων, πρὸς τούτοις δὲ Στέφανος, Ἀρχύτας,
[Ἀκέστιος] Ἀκεσίας, Διοκλῆς, Φιλιστίων.
<pb n="v.3.p.140" />τοσούτους γὰρ οἶδα γράψαντας Ὀψαρτυτικά. καὶ κάνδαυλον
δέ τινα ἔλεγον οἱ Λυδοί, οὐχ ἕνα ἀλλὰ τρεῖς: οὕτως
ἐξήσκηντο πρὸς τὰς ἡδυπαθείας. γίνεσθαι δ᾽ αὐτόν
φησιν ὁ Ταραντῖνος Ἡγήσιππος ἐξ ἑφθοῦ κρέως καὶ
κνηστοῦ ἄρτου καὶ Φρυγίου τυροῦ ἀνήθου τε καὶ ζωμοῦ πίονος. μνημονεύει δ᾽ αὐτοῦ Ἄλεξις ἐν Παννυχίδι ἢ Ἐρίθοις: μάγειρος δ᾽ ἐστὶν ὁ προσδιαλεγόμενος
῾<bibl>ιι 360 κ</bibl>':'
<quote rend="blockquote">
                     <l>ὅτι δέ σοι παρὰ τοῦτο κάνδαυλόν τινα</l>
                     <l>παραθήσομεν. <note type="sp" place="inline" anchored="true">Β.</note> κάνδαυλον; οὐκ ἐδήδοκα</l>
                     <l>&lt;κάνδαυλον&gt; οὐδ᾽ ἀκήκο᾽ οὐδεπώποτε.</l>
                     <l>
                        <note type="sp" place="inline" anchored="true">Α.</note> θαυμαστὸν ἐμὸν εὕρημα: πάνυ πολὺν δ᾽ ἐγὼ</l>
                     <l>ἐὰν παραθῶ σοι, προσκατέδει τοὺς δακτύλους</l>
                     <l>αὐτῷ γε χαίρων. ἔρια μὲν ποιήσομεν—</l>
                     <l>
                        <note type="sp" place="inline" anchored="true">Β.</note> ἄνθρωπε, ποίει λευκὰ καὶ βλέπεις ...</l>
                     <l>
                        <note type="sp" place="inline" anchored="true">Α.</note> ἐπὰν ἀπὸ τῶν κοινῶν ταρίχους ἰχθύων,</l>
                     <l>κρεῶν, βατανίων εὐθέως ....</l>
                     <l>δίπυρον παραθήσεις, ᾠὸν ἐπιτετμημένον,</l>
                     <l>πῦον, μέλιτος ὀξύβαφον, ἀποταγηνιῶ</l>
                     <l>τυροῦ τροφάλια χλωρὰ Κυθνίου παρατεμὼν</l>
                     <l>βοτρύδιόν τι, χόριον, ἐν ποτηρίῳ</l>
                     <l>γλυκύν: τὸ τοιοῦτον γὰρ ἀεί πως μέρος</l>
                     <l>ἐπιπαίζεται, κεφαλὴ δὲ δείπνου γίνεται.</l>
                     <l>
                        <note type="sp" place="inline" anchored="true">Β.</note> ἄνθρωπ᾽ ἐπίπαιζε: μόνον [ἀλλ᾽] ἀπαλλάγηθί μου</l>
                     <l>.... κανδαύλους λέγων καὶ χόρια καὶ</l>
                     <l>βατάνια πᾶσαν .... τὴν ἡδονήν. <pb n="v.3.p.141" />
                     </l>
                  </quote>
μνημονεύει τοῦ κανδαύλου καὶ Φιλήμων ἐν Παρεισιόντι οὕτως ῾<bibl>ιι 493 κ</bibl>':'
<quote rend="blockquote">
                     <l>τοὺς ἐν τῇ πόλει</l>
                     <l>μάρτυρας ἔχω γὰρ ὅτι μόνος φύσκην ποιῶ,</l>
                     <l>κάνδαυλον, ᾠά, θρῖον ἐνστενω. τί ...</l>
                     <l>τούτων διάπτωμ᾽ ἐγένετ᾽ ἢ ἁμάρτημα τί;</l>
                  </quote>
καὶ Νικόστρατος ἐν Μαγείρῳ ῾<bibl>ιβ. 224</bibl>':'
<quote rend="blockquote">
                     <l>ὃς μέλανα ποιεῖν ζωμὸν οὐκ ἠπίστατο,</l>
                     <l>θρῖον δὲ καὶ κάνδαυλον.</l>
                  </quote>
καὶ Μένανδρος Τροφωνίῳ ῾<bibl>φρ. 462 κ</bibl>':'
<quote rend="blockquote">
                     <l>Ἰωνικὸς πλούταξ: ὑποστάσεις ποιῶν,</l>
                     <l>κάνδαυλον, ὑποβινητιῶντα βρώματα.</l>
                  </quote>
καὶ εἰς τοὺς πολέμους δὲ ἐξιόντες οἱ Λυδοὶ παρατάττονται μετὰ συρίγγων καὶ αὐλῶν, ὥς φησιν Ἡρόδοτος
῾<bibl>1, 17</bibl>'.' καὶ Λακεδαιμόνιοι δὲ μετ᾽ αὐλῶν ἐξορμῶσιν
ἐπὶ τοὺς πολέμους, καθάπερ Κρῆτες μετὰ λύρας.</p>
            </div>
            <div type="chapter" n="13">
               <p>Ἡρακλείδης δ᾽ ὁ Κυμαῖος ὁ τὰ Περσικὰ συγγράψας ἐν τοῖς ἐπιγραφομένοις Παρασκευαστικοῖς ῾<bibl>φηγ ιι 97</bibl>'
'εἰπὼν ὡς ὁ ἐν τῇ λιβανοφόρῳ χώρᾳ βασιλεὺς αὐτόνομός
τέ ἐστι καὶ οὐδενὸς ὑπήκοος, γράφει καὶ ταῦτα: ‘οὗτος
δ᾽ ὑπερβάλλει τῇ τρυφῇ καὶ ῥᾳθυμίᾳ. διατρίβει τε
γὰρ αἰεὶ ἐν τοῖς βασιλείοις ἐν τρυφῇ καὶ δαπάνῃ τὸν
βίον διάγων καὶ πράττει οὐδὲ ἓν πρᾶγμα &lt;αὐτὸς&gt; οὐδὲ
πολλοῖς πλησιάζει, ἀλλὰ δικαστὰς [αὐτὸς] ἀποδεικνύει:
καὶ ἐάν τις αὐτοὺς ἡγῆται μὴ δικαίως δεδικακέναι, ἔστι
θυρὶς ἐν τῷ ὑψηλοτάτῳ τῶν βασιλείων καὶ αὕτη ἁλύσει <pb n="v.3.p.142" />
δέδεται. ὁ οὖν ἡγούμενος ἀδίκως δεδικάσθαι ἐπιλαμβάνεται τῆς ἁλύσεως καὶ ἕλκει τὴν θυρίδα, καὶ ὁ βασιλεὺς ἐπειδὰν αἴσθηται εἰσκαλεῖ καὶ αὐτὸς δικάζει.
καὶ ἐὰν φαίνωνται οἱ δικασταὶ ἀδίκως δικάσαντες, ἀποθνῄσκουσιν: ἐὰν δὲ δικαίως, ὁ κινήσας τὴν θυρίδα
ἀπόλλυται. τὰ δ᾽ ἀναλώματα λέγεται τῆς ἡμέρας εἰς
τὸν βασιλέα καὶ τὰς περὶ αὐτὸν γυναῖκας καὶ φίλους
γίνεσθαι τάλαντα πεντεκαίδεκα Βαβυλώνια.</p>
            </div>
            <div type="chapter" n="14">
               <p>παρὰ δὲ ΤΥΡΡΗΝΟΙΣ ἐκτόπως τρυφήσασιν ἱστορεῖ Τίμαιος ἐν τῇ <num>α#</num> ῾<bibl>φηγ ι 196</bibl>' 'ὅτι αἱ θεράπαιναι
γυμναὶ τοῖς ἀνδράσι διακονοῦνται. Θεόπομπος δὲ ἐν
τῇ τεσσαρακοστῇ τρίτῃ τῶν Ἱστοριῶν ῾<bibl>ιβ. 315</bibl>' 'καὶ νόμον
εἶναί φησιν παρὰ τοῖς Τυρρηνοῖς κοινὰς ὑπάρχειν τὰς
γυναῖκας: ταύτας δ᾽ ἐπιμελεῖσθαι σφόδρα τῶν σωμάτων καὶ γυμνάζεσθαι πολλάκις καὶ μετ᾽ ἀνδρῶν, ἐνίοτε
δὲ καὶ πρὸς ἑαυτάς: οὐ γὰρ αἰσχρὸν εἶναι αὐταῖς φαίνεσθαι γυμναῖς. δειπνεῖν δὲ αὐτὰς οὐ παρὰ τοῖς ἀνδράσι τοῖς ἑαυτῶν, ἀλλὰ παρ᾽ οἷς ἂν τύχωσι τῶν παρόντων, καὶ προπίνουσιν οἷς ἂν βουληθῶσιν. εἶναι
δὲ καὶ πιεῖν δεινὰς καὶ τὰς ὄψεις πάνυ καλάς. τρέφειν
δὲ τοὺς Τυρρηνοὺς πάντα τὰ γινόμενα παιδία, οὐκ
εἰδότας ὅτου πατρός ἐστιν ἕκαστον. ζῶσι δὲ καὶ οὗτοι
τὸν αὐτὸν τρόπον τοῖς θρεψαμένοις, πότους τὰ πολλὰ
ποιούμενοι καὶ πλησιάζοντες ταῖς γυναιξὶν ἁπάσαις.
οὐδὲν δ᾽ αἰσχρόν ἐστι Τυρρηνοῖς οὐ μόνον αὐτοὺς ἐν
τῷ μέσῳ τι ποιοῦντας, ἀλλ᾽ οὐδὲ πάσχοντας .... ἐπιχώριον γὰρ καὶ τοῦτο παρ᾽ αὐτοῖς ἐστι. καὶ τοσούτου
δέουσιν αἰσχρὸν ὑπολαμβάνειν ὥστε καὶ λέγουσιν, ὅταν <pb n="v.3.p.143" />
ὁ μὲν δεσπότης τῆς οἰκίας ἀφροδισιάζηται, ζητῇ δέ τις
αὐτόν, ὅτι πάσχει τὸ καὶ τό, προσαγορεύοντες αἰσχρῶς
τὸ πρᾶγμα. ἐπειδὰν δὲ συνουσιάζωσι καθ᾽ ἑταιρίας ἢ
κατὰ συγγενείας, ποιοῦσιν οὕτως: πρῶτον μὲν ὅταν
παύσωνται πίνοντες καὶ μέλλωσι καθεύδειν, εἰσάγουσι
παρ᾽ αὐτοὺς οἱ διάκονοι τῶν λύχνων ἔτι καιομένων
ὁτὲ μὲν ἑταίρας, ὁτὲ δὲ παῖδας πάνυ καλούς, ὁτὲ δὲ
καὶ γυναῖκας: ὅταν δὲ τούτων ἀπολαύσωσιν, αὖθις
[αὐτοῖς] νεανίσκους ἀκμάζοντας, οἳ πλησιάζουσιν αὐτοὶ
ἐκείνοις. ἀφροδισιάζουσιν δὲ καὶ ποιοῦνται τὰς συνουσίας ὁτὲ μὲν ὁρῶντες ἀλλήλους, ὡς δὲ τὰ πολλὰ καλύβας περιβάλλοντες περὶ τὰς κλίνας, αἳ πεπλεγμέναι
&lt;μέν&gt; εἰσιν ἐκ ῥάβδων, ἐπιβέβληται δ᾽ ἄνωθεν ἱμάτια.
καὶ πλησιάζουσι μὲν σφόδρα καὶ ταῖς γυναιξί, πολὺ
μέντοι γε &lt;μᾶλλον&gt; χαίρουσι συνόντες τοῖς παισὶ καὶ
τοῖς μειρακίοις. καὶ γὰρ γίνονται παρ᾽ αὐτοῖς πάνυ
καλοὶ τὰς ὄψεις, ἅτε τρυφερῶς διαιτώμενοι καὶ λεαινόμενοι τὰ σώματα. πάντες δὲ οἱ πρὸς ἑσπέραν οἰκοῦντες βάρβαροι πιττοῦνται καὶ ξυροῦνται τὰ σώματα:
καὶ παρά γε τοῖς Τυρρηνοῖς ἐργαστήρια κατεσκεύασται
πολλὰ καὶ τεχνῖται τούτου τοῦ πράγματός εἰσιν, ὥσπερ
παρ᾽ ἡμῖν οἱ κουρεῖς. παρ᾽ οὓς ὅταν εἰσέλθωσιν, παρέχουσιν ἑαυτοὺς πάντα τρόπον, οὐθὲν αἰσχυνόμενοι
τοὺς ὁρῶντας οὐδὲ τοὺς παριόντας.' χρῶνται δὲ τούτῳ
τῷ νόμῳ πολλοὶ καὶ τῶν Ἑλλήνων [καὶ] τῶν τὴν Ἰταλίαν
οἰκούντων, μαθόντες παρὰ Σαυνιτῶν καὶ Μεσαπίων. <pb n="v.3.p.144" />
ὑπὸ δὲ τῆς τρυφῆς οἱ Τυρρηνοί, ὡς Ἄλκιμος ἱστορεῖ
῾<bibl>φηγ ιϝ 296</bibl>',' πρὸς αὐλὸν καὶ μάττουσιν καὶ πυκτεύουσι
καὶ μαστιγοῦσιν.</p>
            </div>
            <div type="chapter" n="15">
               <p>διαβόητοι δ᾽ εἰσὶν ἐπὶ τρυφῇ καὶ αἱ τῶν Σικελῶν τράπεζαι, οἵτινες καὶ τὴν παρ᾽ αὐτοῖς θάλατταν
λέγουσιν εἶναι γλυκεῖαν, χαίροντες τοῖς ἐξ αὐτῆς γινομένοις ἐδέσμασιν, ὥς φησι Κλέαρχος ἐν πέμπτῳ Βίων
῾<bibl>φηγ ιι 307</bibl>'.' περὶ δὲ ΣΥΒΑΡΙΤΩΝ τί δεῖ καὶ λέγειν;
παρ᾽ οἷς πρώτοις εἰσήχθησαν εἰς τὰ βαλανεῖα λουτροχόοι καὶ παραχύται πεπεδημένοι, τοῦ μὴ θᾶττον ἰέναι
καὶ ὅπως μὴ σπεύδοντες κατακαίωσι τοὺς λουομένους.
πρῶτοι δὲ Συβαρῖται καὶ τὰς ποιούσας ψόφον τέχνας
οὐκ ἐῶσιν ἐπιδημεῖν τῇ πόλει, οἷον χαλκέων καὶ τεκτόνων καὶ τῶν ὁμοίων, ὅπως αὐτοῖς πανταχόθεν ἀθόρυβοι
ὦσιν οἱ ὕπνοι: οὐκ ἐξῆν δ᾽ οὐδ᾽ ἀλεκτρυόνα ἐν τῇ
πόλει τρέφεσθαι. ἱστορεῖ δὲ περὶ αὐτῶν Τίμαιος
῾<bibl>φηγ ι 205</bibl>' 'ὅτι ἀνὴρ Συβαρίτης εἰς ἀγρόν ποτε πορευόμενος ἔφη ἰδὼν τοὺς ἐργάτας σκάπτοντας αὐτὸς ῥῆγμα
λαβεῖν: πρὸς ὃν ἀποκρίνασθαί τινα τῶν ἀκουσάντων
‘αὐτὸς δὲ σοῦ διηγουμένου ἀκούων πεπονεκέναι τὴν
πλευράν.' ἐν Κρότωνι δὲ σκάπτοντί τινι τὴν τῶν
ἀθλούντων κόνιν ἐπιστάντες τινὲς Συβαριτῶν ἐθαύμαζον λέγοντες, εἰ τηλικαύτην ἔχοντες πόλιν οἰκέτας
μὴ κέκτηνται τοὺς σκάψοντας ἑαυτοῖς τὴν παλαίστραν. <pb n="v.3.p.145" />
ἄλλος δὲ Συβαρίτης παραγενόμενος εἰς Λακεδαίμονα
καὶ κληθεὶς εἰς φιδίτιον, ἐπὶ τῶν ξύλων κατακείμενος
καὶ δειπνῶν μετ᾽ αὐτῶν, πρότερον μὲν ἔφη καταπεπλῆχθαι τὴν τῶν Λακεδαιμονίων πυνθανόμενος ἀνδρείαν, νῦν δὲ θεασάμενος νομίζειν μηδὲν τῶν ἄλλων
αὐτοὺς διαφέρειν. καὶ γὰρ τὸν ἀνανδρότατον μᾶλλον
ἂν ἑλέσθαι ἀποθανεῖν ἢ τοιοῦτον βίον ζῶντα καρτερεῖν.</p>
            </div>
            <div type="chapter" n="16">
               <p>ἔθος δὲ παρ᾽ αὐτοῖς καὶ τοὺς παῖδας μέχρι τῆς
τῶν ἐφήβων ἡλικίας ἁλουργίδας τε φορεῖν καὶ πλοκαμῖδας ἀναδεδεμένους χρυσοφορεῖν. ἐπιχωριάζειν δὲ παρ᾽
αὐτοῖς διὰ τὴν τρυφὴν ἀνθρωπάρια μικρὰ καὶ τοὺς
σκοπαίους, ὥς φησιν ὁ Τίμαιος ῾<bibl>ομ. φηγ</bibl>',' τοὺς καλουμένους παρά τισι στίλπωνας καὶ κυνάρια Μελιταῖα,
ἅπερ αὐτοῖς καὶ ἕπεσθαι εἰς τὰ γυμνάσια. πρὸς οὓς
καὶ τοὺς ὁμοίους τούτοις Μασσανάσσης ὁ τῶν Μαυρουσίων βασιλεὺς ἀπεκρίνατο, ὥς φησι Πτολεμαῖος ἐν
ὀγδόῳ Ὑπομνημάτων ῾<bibl>φηγ ιιι 188</bibl>',' ζητοῦσιν συνωνεῖσθαι
πιθήκους: ‘παρ᾽ ὑμῖν, ὦ οὗτοι, αἱ γυναῖκες οὐ τίκτουσιν
παιδία;᾽ παιδίοις γὰρ ἔχαιρεν ὁ Μασσανάσσης καὶ εἶχεν
παρ᾽ αὑτῷ τρεφόμενα τῶν υἱῶν ῾πολλοὶ δὲ ἦσαν̓ τὰ
τέκνα καὶ τῶν θυγατέρων ὁμοίως. καὶ πάντα ταῦτα αὐτὸς
ἔτρεφεν μέχρι τριῶν ἐτῶν: μεθ᾽ ἃ ἀπέπεμπε πρὸς τοὺς
γεγεννηκότας, παραγινομένων ἄλλων. τὰ δ᾽ αὐτὰ ἔφη
καὶ Εὔβουλος ὁ κωμικὸς ἐν Χάρισιν οὕτως ῾<bibl>ιι 205 κ</bibl>':'
<quote rend="blockquote">
                     <l>καὶ γὰρ πόσῳ κάλλιον, ἱκετεύω, τρέφειν</l>
                     <l>ἄνθρωπον ἔστ᾽ ἄνθρωπον, ἂν ἔχῃ βίον,</l>
                     <l>ἢ χῆνα πλατυγίζοντα καὶ κεχηνότα</l>
                     <l>ἢ στρουθὸν ἢ πίθηκον, ἐπίβουλον κακόν. <pb n="v.3.p.146" />
                     </l>
                  </quote>
καὶ Ἀθηνόδωρος δὲ ἐν τῷ περὶ Σπουδῆς καὶ Παιδιᾶς
Ἀρχύταν φησὶ τὸν Ταραντῖνον πολιτικὸν ἅμα καὶ φιλόσοφον γενόμενον πλείστους οἰκέτας ἔχοντα αἰεὶ τούτοις παρὰ τὴν δίαιταν ἀφιεμένοις εἰς τὸ συμπόσιον
ἥδεσθαι. ἀλλ᾽ οἱ Συβαρῖται ἔχαιρον τοῖς Μελιταίοις
κυνιδίοις καὶ ἀνθρώποις οὐκ ἀνθρώποις.</p>
            </div>
            <div type="chapter" n="17">
               <p>
ἐφόρουν
δ᾽ οἱ Συβαρῖται καὶ ἱμάτια Μιλησίων ἐρίων πεποιημένα: ἀφ᾽ ὧν δὴ καὶ αἱ φιλίαι ταῖς πόλεσιν ἐγένοντο,
ὡς ὁ Τίμαιος ἱστορεῖ ῾<bibl>φηγ ι 205</bibl>'.' ἠγάπων γὰρ τῶν μὲν
ἐξ Ἰταλίας Τυρρηνούς, τῶν δ᾽ ἔξωθεν τοὺς Ἴωνας,
ὅτι τρυφῇ προσεῖχον. οἱ δ᾽ ἱππεῖς τῶν Συβαριτῶν
ὑπὲρ τοὺς πεντακισχιλίους ὄντες ἐπόμπευον ἔχοντες
κροκωτοὺς ἐπὶ τοῖς θώραξιν, καὶ τοῦ θέρους οἱ νεώτεροι αὐτῶν εἰς τὰ τῶν Νυμφῶν λουτρὰ τῶν Λουσιάδων
ἀποδημοῦντες διετέλουν μετὰ πάσης τρυφῆς. οἱ δ᾽
εὔποροι αὐτῶν ὁπότε εἰς ἀγρὸν μεταβάλλοιεν, καίπερ
ἐπὶ ζευγῶν πορευόμενοι τὴν ἡμερησίαν πορείαν ἐν
τρισὶν ἡμέραις διήνυον. ἦσαν δέ τινες αὐτοῖς καὶ τῶν
εἰς τοὺς ἀγροὺς φερουσῶν ὁδῶν κατάστεγοι. τοῖς δὲ
πλείστοις αὐτῶν ὑπάρχουσιν οἰνῶνες ἐγγὺς τῆς θαλάσσης, εἰς οὓς δι᾽ ὀχετῶν τῶν οἴνων ἐκ τῶν ἀγρῶν
ἀφειμένων τὸν μὲν ἔξω τῆς χώρας πιπράσκεσθαι, τὸν
δὲ εἰς τὴν πόλιν τοῖς πλοίοις διακομίζεσθαι. ποιοῦνται
δὲ καὶ δημοσίᾳ πολλὰς καὶ πυκνὰς ἑστιάσεις καὶ τοὺς
λαμπρῶς φιλοτιμηθέντας χρυσοῖς στεφάνοις τιμῶσι καὶ
τούτους ἀνακηρύττουσιν ἐν ταῖς δημοσίαις θυσίαις καὶ <pb n="v.3.p.147" />
τοῖς ἀγῶσιν, προσκηρύττοντες οὐκ εὔνοιαν, ἀλλὰ τὴν
εἰς τὰ δεῖπνα χορηγίαν: ἐν οἷς στεφανοῦσθαι καὶ τῶν
μαγείρων τοὺς ἄριστα τὰ παρατεθέντα διασκευάσαντας.
παρὰ Συβαρίταις δ᾽ εὑρέθησαν καὶ πύελοι, ἐν αἷς κατακείμενοι ἐπυριῶντο. πρῶτοι δὲ καὶ ἀμίδας ἐξεῦρον,
ἃς εἰσέφερον εἰς τὰ συμπόσια. καταγελῶντες δὲ τῶν
ἀποδημούντων ἐκ τῶν πατρίδων αὐτοὶ ἐσεμνύνοντο
ἐπὶ τῷ γεγηρακέναι ἐπὶ ταῖς τῶν ποταμῶν γεφύραις.</p>
            </div>
            <div type="chapter" n="18">
               <p>δοκεῖ δὲ μέγα τῆς εὐδαιμονίας αἴτιον εἶναι ὅτι ἐκ
τῆς χώρας, ἀλιμένου τῆς θαλάσσης παρηκούσης καὶ
τῶν καρπῶν σχεδὸν ἁπάντων ὑπὸ τῶν πολιτῶν καταναλισκομένων, ὅ τε τῆς πόλεως τόπος καὶ ὁ παρὰ τοῦ
θεοῦ χρησμὸς συμπαροξῦναι πάντας ἐκτρυφῆσαι καὶ
ποιῆσαι ζῆσαι ὑπὲρ τὸ μέτρον ἐκλελυμένως. ἡ δὲ πόλις
αὐτῶν ἐν κοίλῳ κειμένη τοῦ μὲν θέρους ἕωθέν τε καὶ
πρὸς ἑσπέραν ψῦχος ὑπερβάλλον ἔχει, τὸ δὲ μέσον τῆς
ἡμέρας καῦμα ἀνύποιστον: ὥστε τοὺς πλείστους αὐτῶν
ὑπειληφέναι πρὸς ὑγίειαν διαφέρειν τοὺς πότους: ὅθεν
καὶ ῥηθῆναι ὅτι τὸν βουλόμενον ἐν Συβάρει μὴ πρὸ
μοίρας ἀποθανεῖν οὔτε δυόμενον οὔτε ἀνίσχοντα τὸν
ἥλιον ὁρᾶν δεῖ. ἔπεμψαν δέ ποτε καὶ εἰς θεοῦ τοὺς
χρησομένους, ὧν ἦν εἷς Ἄμυρις, πυνθανόμενοι μέχρι
τίνος εὐδαιμονήσουσι. καὶ ἡ Πυθία ἔφη:
<quote rend="blockquote">
                     <l>εὐδαίμων, &lt;Συβαρῖτα, πανευδαίμων&gt; σὺ μὲν αἰεὶ</l>
                     <l>ἐν θαλίῃσιν ἔσῃ, τιμῶν γένος αἰὲν ἐόντων. <pb n="v.3.p.148" />
                     </l>
                     <l>εὖτ᾽ ἂν δὲ πρότερον θνητὸν θεοῦ ἄνδρα σεβίσσῃς,</l>
                     <l>τηνίκα σοι πόλεμός τε καὶ ἔμφυλος στάσις ἥξει.</l>
                  </quote>
τούτων ἀκούσαντες ἔδοξαν λέγειν αὐτοῖς τὸν θεὸν ὡς
οὐδέποτε παύσοιντο τρυφῶντες: οὐδέποτε γὰρ τιμήσειν
ἄνθρωπον μᾶλλον θεοῦ. ἐγένετ᾽ οὖν αὐτοῖς τῆς τύχης
ἡ μεταβολή, ἐπεί τις τῶν οἰκετῶν τινα μαστιγῶν καὶ
τοῦτον καταφυγόντα εἰς τὰ ἱερὰ πάλιν ἐμαστίγου: ὡς
δὲ τὸ τελευταῖον κατέδραμεν ἐπὶ τὰ τοῦ πατρὸς αὐτοῦ
μνήματα, ἀφῆκεν αἰδεσθείς. ἐξαναλώθησαν δὲ φιλοτιμούμενοι πρὸς ἑαυτοὺς τρυφαῖς, καὶ ἡ πόλις δὲ
πρὸς ἁπάσας τὰς ἄλλας ἡμιλλᾶτο περὶ τρυφῆς. εἶτα
μετ᾽ οὐ πολὺ γινομένων αὐτοῖς σημείων πολλῶν καὶ
ἀπωλείας, περὶ ἧς οὐ κατεπείγει λέγειν, διεφθάρησαν.</p>
            </div>
            <div type="chapter" n="19">
               <p>εἰς τηλικοῦτον δ᾽ ἦσαν τρυφῆς ἐληλακότες ὡς καὶ
παρὰ τὰς εὐωχίας τοὺς ἵππους ἐθίσαι πρὸς αὐλὸν
ὀρχεῖσθαι. τοῦτ᾽ οὖν εἰδότες οἱ Κροτωνιᾶται ὅτε αὐτοῖς
ἐπολέμουν, ὡς καὶ Ἀριστοτέλης ἱστορεῖ διὰ τῆς Πολιτείας αὐτῶν ῾<bibl>φρ. 533 ρ</bibl>',' ἐνέδοσαν τοῖς ἵπποις τὸ ὀρχηστικὸν μέλος: συμπαρῆσαν γὰρ αὐτοῖς καὶ αὐληταὶ ἐν
στρατιωτικῇ σκευῇ: καὶ ἅμα αὐλούντων ἀκούοντες
οἱ ἵπποι οὐ μόνον ἐξωρχήσαντο, ἀλλὰ καὶ τοὺς
<pb n="v.3.p.149" />ἀναβάτας ἔχοντες ηὐτομόλησαν πρὸς τοὺς Κροτωνιάτας.
τὰ ὅμοια ἱστόρησε καὶ περὶ Καρδιανῶν ὁ Λαμψακηνὸς
Χάρων ἐν δευτέρῳ Ὥρων γράφων οὕτως ῾<bibl>φηγ ι 34</bibl>':'
‘Βισάλται εἰς Καρδίην ἐστρατεύσαντο καὶ ἐνίκησαν.
ἡγεμὼν δὲ τῶν Βισαλτέων ἦν Νάρις. οὗτος δὲ παῖς
ὢν ἐν τῇ Καρδίῃ ἐπράθη καί τινι Καρδιηνῷ δουλεύσας κορσωτὴς ἐγένετο. Καρδιηνοῖς δὲ λόγιον ἦν ὡς
Βισάλται ἀπίξονται ἐπ᾽ αὐτούς, καὶ πυκνὰ περὶ τούτου
διελέγοντο ἐν τῷ κορσωτηρίῳ ἱζάνοντες. καὶ ἀποδρὰς
ἐκ τῆς Καρδίης εἰς τὴν πατρίδα τοὺς Βασάλτας ἔστειλεν
ἐπὶ τοὺς Καρδιηνοὺς ἀποδειχθεὶς ἡγεμὼν ὑπὸ τῶν
Βισαλτέων. οἱ δὲ Καρδιηνοὶ πάντες τοὺς ἵππους ἐδίδαξαν ἐν τοῖς συμποσίοις ὀρχεῖσθαι ὑπὸ τῶν αὐλῶν,
καὶ ἐπὶ τῶν ὀπισθίων ποδῶν ἱστάμενοι τοῖς προσθίοις
&lt;ὥσπερ χειρονομέοντες&gt; ὠρχοῦντο ἐξεπιστάμενοι τὰ
αὐλήματα. ταῦτ᾽ οὖν ἐπιστάμενος ὁ Νάρις ἐκτήσατο
ἐκ τῆς Καρδίης αὐλητρίδα, καὶ ἀφικομένη ἡ αὐλητρὶς
εἰς τοὺς Βισάλτας ἐδίδαξε πολλοὺς αὐλητάς: μεθ᾽ ὧν
δὴ καὶ στρατεύεται ἐπὶ τὴν Καρδίην. καὶ ἐπειδὴ ἡ
μάχη συνειστήκει, ἐκέλευσεν αὐλεῖν τὰ αὐλήματα ὅσα
οἱ ἵπποι τῶν Καρδιηνῶν ἐξεπισταίατο. καὶ ἐπεὶ ἤκουσαν
οἱ ἵπποι τοῦ αὐλοῦ, ἔστησαν ἐπὶ τῶν ὀπισθίων ποδῶν
καὶ πρὸς ὀρχησμὸν ἐτράποντο: τῶν δὲ Καρδιηνῶν ἡ
ἰσχὺς ἐν τῇ ἵππῳ ἦν, καὶ οὕτως ἐνικήθησαν.' Συβαριτῶν δέ τις εἰς Κρότωνά ποτε διαπλεῦσαι βουληθεὶς <pb n="v.3.p.150" />
ἐκ τῆς Συβάρεως ἰδιόστολον ἐναυλώσατο πλοῖον, ἐφ᾽
ᾧ οὔτε ῥαντισθήσεται οὔτ᾽ ἐμβήσεται ἕτερος καὶ ἐφ᾽
ᾧ τὸν ἵππον ἀναλήψεται. τοῦ δ᾽ οὕτως συμφωνήσαντος
ἐνεβίβασέν τε τὸν ἵππον καὶ ὑποστορέσαι τῷ ζῴῳ ἐκέλευσεν. ἔπειτα τινὸς τῶν προπεμπόντων ἐδεῖτο συμπλεῦσαι αὐτῷ, λέγων ὅτι προδιεστειλάμην τῷ πορθμεῖ
ἵνα παρὰ τὴν γῆν πλέῃ. ὃ δὲ ἀπεκρίνατο ὅτι μόλις ἄν
σου ὑπήκουσα, εἰ παρὰ τὴν θάλασσαν ἔμελλες πεζεύειν
καὶ μὴ παρὰ τὴν γῆν πλεῖν.</p>
            </div>
            <div type="chapter" n="20">
               <p>
Φύλαρχος δ᾽ ἐν τῇ
πέμπτῃ καὶ εἰκοστῇ τῶν Ἱστοριῶν ῾<bibl>φηγ ι 347</bibl>' 'εἰπὼν ὅτι
παρὰ Συρακοσίοις νόμος ἦν τὰς γυναῖκας μὴ κοσμεῖσθαι
χρυσῷ μηδ᾽ ἀνθινὰ φορεῖν μηδ᾽ ἐσθῆτας ἔχειν πορφυρᾶς ἐχούσας παρυφάς, ἐὰν μή τις αὐτῶν συγχωρῇ ἑταίρα
εἶναι κοινή, καὶ ὅτι ἄλλος ἦν νόμος τὸν ἄνδρα μὴ
καλλωπίζεσθαι μηδ᾽ ἐσθῆτι περιέργῳ χρῆσθαι καὶ διαλλαττούσῃ, ἐὰν μὴ ὁμολογῇ μοιχεύειν ἢ κίναιδος εἶναι,
καὶ τὴν ἐλευθέραν μὴ ἐκπορεύεσθαι ἡλίου δεδυκότος,
ἐὰν μὴ μοιχευθησομένην: ἐκωλύετο δὲ καὶ ἡμέρας ἐξιέναι ἄνευ τῶν γυναικονόμων ἀκολουθούσης αὐτῇ μιᾶς
θεραπαινίδος—‘Συβαρῖται, φησίν, ἐξοκείλαντες εἰς
τρυφὴν ἔγραψαν νόμον τὰς γυναῖκας εἰς τὰς ἑορτὰς
καλεῖν καὶ τοὺς εἰς τὰς θυσίας καλοῦντας πρὸ ἐνιαυτοῦ τὴν παρασκευὴν ποιεῖσθαι, ἵνα ἀξίως ποιούμενοι
τοῦ χρόνου τῶν τε ἱματίων καὶ τοῦ λοιποῦ κόσμου
προάγωσιν οὕτως εἰς τὰς κλήσεις. εἰ δέ τις τῶν
<pb n="v.3.p.151" />ὀψοποιῶν ἢ μαγείρων ἴδιον εὕροι βρῶμα καὶ περιττόν,
[τὴν] ἐξουσίαν μὴ εἶναι χρήσασθαι τούτῳ [ἕτερον] πρὸ
ἐνιαυτοῦ ἀλλ᾽ &lt;ἢ&gt; αὐτῷ τῷ εὑρόντι, τὸν χρόνον τοῦτον
ὅπως ὁ πρῶτος εὑρὼν καὶ τὴν ἐργασίαν ἔχῃ, πρὸς τὸ
τοὺς ἄλλους φιλοπονοῦντας αὑτοὺς ὑπερβάλλεσθαι τοῖς
τοιούτοις. ὡσαύτως δὲ μηδὲ τοὺς τὰς ἐγχέλεις πωλοῦντας τέλος ἀποτίνειν μηδὲ τοὺς θηρεύοντας. τὸν αὐτὸν
τρόπον καὶ τοὺς τὴν πορφύραν τὴν θαλαττίαν βάπτοντας καὶ τοὺς εἰσάγοντας ἀτελεῖς ἐποίησαν.</p>
            </div>
            <div type="chapter" n="21">
               <p>
πάνυ
οὖν ἐξοκείλαντες εἰς ὕβριν τὸ τελευταῖον παρὰ Κροτωνιατῶν <num>λ#</num> πρεσβευτῶν ἡκόντων ἅπαντας αὐτοὺς ἀπέκτειναν καὶ πρὸ τοῦ τείχους τὰ σώματα ἐξέρριψαν καὶ
ὑπὸ θηρίων εἴασαν διαφθαρῆναι. αὕτη δ᾽ αὐτοῖς καὶ
τῶν κακῶν ἐγένετο ἀρχὴ μηνίσαντος τοῦ δαιμονίου.
ἔδοξαν γοῦν μετ᾽ ὀλίγας ἡμέρας πάντες αὐτῶν οἱ ἄρχοντες τὴν αὐτὴν ἰδεῖν ὄψιν ἐν τῇ αὐτῇ νυκτί: τὴν
γὰρ Ἥραν ἰδόντες ἐλθοῦσαν εἰς μέσην τὴν ἀγορὰν
καὶ ἐμοῦσαν χολήν: ἀνέβλυσεν δὲ καὶ αἵματος πηγὴ
ἐν τῷ ἱερῷ αὐτῆς: καὶ οὐδὲ οὕτως ἔληξαν τῆς ὑπερηφανίας, ἕως πάντες ὑπὸ Κροτωνιατῶν ἀπώλοντο.'
Ἡρακλείδης δ᾽ ὁ Ποντικὸς ἐν τῷ περὶ Δικαιοσύνης
φησίν: ‘Συβαρῖται τὴν Τήλυος τυραννίδα καταλύσαντες
τοὺς μετασχόντας τῶν πραγμάτων ἀναιροῦντες καὶ φονεύοντες ἐπὶ τῶν βωμῶν ἅπαντες ... καὶ ἐπὶ τοῖς
φόνοις τούτοις ἀπεστράφη μὲν τὸ τῆς Ἥρας ἄγαλμα,
τὸ δὲ ἔδαφος ἀνῆκε πηγὴν αἵματος, ὥστε τὸν σύνεγγυς
ἅπαντα τόπον κατεχάλκωσαν θυρίσι, βουλόμενοι στῆσαι <pb n="v.3.p.152" />
τὴν τοῦ αἵματος ἀναφοράν. διόπερ ἀνάστατοι ἐγένοντο
καὶ διεφθάρησαν ἅπαντες, οἱ καὶ τὸν τῶν Ὀλυμπίων
τῶν πάνυ ἀγῶνα ἀμαυρῶσαι ἐθελήσαντες. καθ᾽ ὃν γὰρ
ἄγεται καιρὸν ἐπιτηρήσαντες ἄθλων ὑπερβολῇ ὡς αὑτοὺς
καλεῖν ἐπεχείρουν τοὺς ἀθλητάς.'</p>
            </div>
            <div type="chapter" n="22">
               <p>καὶ ΚΡΟΤΩΝΙΑΤΑ δ᾽, ὥς φησι Τίμαιος ῾<bibl>φηγ
ι 212</bibl>',' μετὰ τὸ ἐξελεῖν Συβαρίτας ἐξώκειλαν εἰς τρυφήν:
ὥστε καὶ τὸν ἄρχοντα αὐτῶν περιιέναι κατὰ τὴν πόλιν
ἁλουργίδα ἠμφιεσμένον καὶ ἐστεφανωμένον χρυσῷ στεφάνῳ, ὑποδεδεμένον λευκὰς κρηπῖδας. οἳ δὲ οὐ διὰ
τρυφήν φασι τοῦτο γεγονέναι, ἀλλὰ διὰ Δημοκήδη τὸν
ἰατρόν: ὃς τὸ μὲν γένος ἦν Κροτωνιάτης, Πολυκράτει
δὲ τῷ Σαμίων τυράννῳ συνὼν καὶ μετὰ τὸν ἐκείνου
θάνατον αἰχμαλωτισθεὶς ὑπὸ Περσῶν ἀνήχθη ὡς βασιλέα, Ὀροίτου τὸν Πολυκράτη ἀποκτείναντος. θεραπεύσας δ᾽ ὁ Δημοκήδης Ἄτοσσαν τὴν Δαρείου μὲν
γυναῖκα, Κύρου δὲ θυγατέρα, τὸν μαστὸν ἀλγήσασαν,
ᾔτησε ταύτην δωρεὰν καταπεμφθῆναι εἰς τὴν Ἑλλάδα
ὡς ἐπανελευσόμενος: καὶ τυχὼν ἧκεν εἰς Κρότωνα.
βουλομένου τε αὐτόθι καταμένειν, ἐπιλαβομένου τινὸς
τῶν Περσῶν καὶ λέγοντος ὅτι βασιλέως εἴη δοῦλος,
ἐκεῖνον μὲν ἀφείλαντο οἱ Κροτωνιᾶται, ἐκδύσαντες δὲ
τὴν στολὴν τοῦ Πέρσου ἐνέδυσαν τὸν ὑπηρέτην τοῦ
πρυτανεύοντος. ἐξ οὗ δὴ Περσικὴν ἔχων στολὴν περιέρχεται ταῖς ἑβδόμαις τοὺς βωμοὺς μετὰ τοῦ πρυτάνεως, οὐ τρυφῆς χάριν οὐδὲ ὕβρεως, ἀλλ᾽ ἐπηρείας
τῆς εἰς τοὺς Πέρσας [τοῦτο πράττοντες]. ὕστερον δὲ .... <pb n="v.3.p.153" />
καὶ οἱ Κροτωνιᾶται, φησὶν ὁ Τίμαιος, ἐπεχείρησαν
τὴν Ὀλυμπικὴν πανήγυριν καταλῦσαι, τῷ αὐτῷ χρόνῳ
προθέντες ἀργυρικὸν σφόδρα πλούσιον ἀγῶνα. οἳ δὲ
Συβαρίτας τοῦτο ποιῆσαι λέγουσιν.</p>
            </div>
            <div type="chapter" n="23">
               <p>ΤΑΡΑΝΤΙΝΟΥΣ δέ φησι Κλέαρχος ἐν τετάρτῳ
Βίων ῾<bibl>φηγ ιι 306</bibl>' 'ἀλκὴν καὶ δύναμιν κτησαμένους εἰς
τοσοῦτο τρυφῆς προελθεῖν ὥστε τὸν ὅλον χρῶτα παραλεαίνεσθαι καὶ τῆς ψιλώσεως ταύτης τοῖς λοιποῖς κατάρξαι. ἐφόρουν δέ, φησίν, καὶ παρυφίδα διαφανῆ πάντες,
οἷς νῦν ὁ τῶν γυναικῶν ἁβρύνεται βίος. ὕστερον δ᾽ ὑπὸ
τῆς τρυφῆς εἰς ὕβριν ποδηγηθέντες ἀνάστατον μίαν
πόλιν Ἰαπύγων ἐποίησαν Κάρβιναν, ἐξ ἧς παῖδας καὶ
παρθένους καὶ τὰς ἐν ἀκμῇ γυναῖκας ἀθροίσαντες εἰς
τὰ τῶν Καρβινατῶν ἱερὰ σκηνοποιησάμενοι γυμνὰ πᾶσι
τῆς ἡμέρας τὰ σώματα παρεῖχον θεωρεῖν: καὶ ὁ βουλόμενος καθάπερ εἰς ἀτυχῆ παραπηδῶν ἀγέλην ἐθοινᾶτο
ταῖς ἐπιθυμίαις τὴν τῶν ἀθροισθέντων ὥραν, πάντων
μὲν ὁρώντων, μάλιστα δὲ ὧν ἥκιστα ἐκεῖνοι προσεδόκων θεῶν. οὕτω δὲ τὸ δαιμόνιον ἠγανάκτησεν ὥστε
Ταραντίνων τοὺς ἐν Καρβίνῃ παρανομήσαντας ἐκεραύνωσεν πάντας. καὶ μέχρι καὶ νῦν ἐν Τάραντι ἑκάστη
τῶν οἰκιῶν ὅσους ὑπεδέξατο τῶν εἰς Ἰαπυγίαν ἐκπεμφθέντων τοσαύτας ἔχει στήλας πρὸ τῶν θυρῶν: ἐφ᾽
αἷς καθ᾽ ὃν ἀπώλοντο χρόνον οὔτ᾽ οἰκτίζονται τοὺς
ἀποιχομένους οὔτε τὰς νομίμους χέονται χοάς, ἀλλὰ
θύουσι Διὶ Καταιβάτῃ. <pb n="v.3.p.154" />
               </p>
            </div>
            <div type="chapter" n="24">
               <p>ΙΑΠΥΓΩΝ τε αὖ τὸ γένος ἐκ Κρήτης ὄντων κατὰ
Γλαύκου ζήτησιν ἀφικομένων καὶ κατοικησάντων, οἱ
μετὰ τούτους λήθην λαβόντες τῆς Κρητῶν περὶ τὸν
βίον εὐκοσμίας εἰς τοῦτο τρυφῆς, εἶθ᾽ ὕστερον ὕβρεως
ἦλθον ὥστε πρῶτοι τὸ πρόσωπον ἐντριψάμενοι καὶ
προκόμια περιθετά [τε] λαβόντες στολὰς μὲν ἀνθινὰς
φορῆσαι, τὸ δὲ ἐργάζεσθαι καὶ πονεῖν αἰσχρὸν νομίσαι.
καὶ τοὺς μὲν πολλοὺς αὐτῶν καλλίονας τὰς οἰκίας
ποιῆσαι τῶν ἱερῶν, τοὺς δ᾽ ἡγεμόνας τῶν Ἰαπύγων
ἐφυβρίζοντας τὸ θεῖον πορθεῖν ἐκ τῶν ἱερῶν τὰ τῶν
θεῶν ἀγάλματα, προειπόντας μεθίστασθαι τοῖς κρείττοσιν. διόπερ ἐξ οὐρανοῦ βαλλόμενοι πυρὶ καὶ χαλκῷ
ταύτην διέδοσαν τὴν φήμην. ἐφάνη γὰρ ην μέχρι
πόρρω κεχαλκευμένα τῶν ἐξ οὐρανοῦ βελῶν: καὶ πάντες
οἱ ἀπ᾽ ἐκείνων μέχρι τήμερον ἐν χρῷ κεκαρμένοι καὶ
πένθιμον στολὴν ἀμπεχόμενοι ζῶσιν, πάντων τῶν πρὶν
ὑπαρξάντων ἀγαθῶν σπανίζοντες.</p>
            </div>
            <div type="chapter" n="25">
               <p>ΙΒΗΡΕΣ δὲ καίτοι ἐν τραγικαῖς στολαῖς καὶ ποικίλαις προιόντες καὶ χιτῶσι ποδήρεσι χρώμενοι οὐδὲν
ἐμποδίζονται τῆς πρὸς τοὺς πολέμους ῥώμης. ΜΑΣΣΑ-
ΛΙΩΤΑΙ δ᾽ ἐθηλύνθησαν οἱ τὸν αὐτὸν Ἴβηρσι τῆς ἐσθῆτος φοροῦντες κόσμον. ἀσχημονοῦσι γοῦν διὰ τὴν ἐν
ταῖς ψυχαῖς μαλακίαν καὶ τρυφὴν γυναικοπαθοῦντες:
ὅθεν καὶ παροιμία παρῆλθε ‘πλεύσειας εἰς Μασσαλίαν.' <pb n="v.3.p.155" />
               </p>
               <p>καὶ οἱ τὴν ΣΙΡΙΝ δὲ κατοικοῦντες, ἣν πρῶτοι κατέσχον οἱ ἀπὸ Τροίας ἐλθόντες, ὕστερον δ᾽ ὑπὸ Κολοφωνίων ..., ὥς φησι Τίμαιος ῾<bibl>φηγ ι 206</bibl>' 'καὶ Ἀριστοτέλης ῾<bibl>φρ. 534 ρ</bibl>',' εἰς τρυφὴν ἐξώκειλαν οὐχ ἧσσον
Συβαριτῶν. καὶ γὰρ ἰδίως παρ᾽ αὐτοῖς ἐπεχωρίασεν
φορεῖν ἀνθινοὺς χιτῶνας, οὓς ἐζώννυντο μίτραις πολυτελέσιν, καὶ ἐκαλοῦντο διὰ τοῦτο ὑπὸ τῶν περιοίκων
μιτροχίτωνες, ἐπεὶ Ὅμηρος ῾<bibl n="Hom. Od. 16.419" valid="yes">ιλ. 16.419</bibl>' 'τοὺς ἀζώστους ἀμιτροχίτωνας καλεῖ. καὶ Ἀρχίλοχος δ᾽ ὁ ποιητὴς ὑπερτεθαύμακε τὴν χώραν τῶν Σιριτῶν διὰ τὴν εὐδαιμονίαν. περὶ γοῦν τῆς Θάσου λέγων ὡς ἥσσονός φησιν
῾<bibl>φρ. 21 β4</bibl>':'
<quote rend="blockquote">
                     <l>οὐ γάρ τι καλὸς χῶρος οὐδ᾽ ἐφίμερος</l>
                     <l>οὐδ᾽ ἐρατός, οἷος ἀμφὶ Σίριος ῥοάς.</l>
                  </quote>
ὠνομάσθη δ᾽ ἡ Σῖρις, ὡς μὲν Τίμαιός φησιν καὶ
Εὐριπίδης ἐν Δεσμώτιδι [ἢ] Μελανίππῃ ῾<bibl>φρ. 496 ν</bibl>',' ἀπὸ
γυναικός τινος Σίριδος: ὡς δ᾽ Ἀρχίλοχος, ἀπὸ ποταμοῦ. οὐκ ὀλίγον δὲ πρὸς τὴν τρυφὴν καὶ τὴν εὐδαιμονίαν
τοῦ σύμπαντος τούτου κλίματος καὶ τὸ πλῆθος ἐγένετο
τῶν ἀνθρώπων. διὸ καὶ Μεγάλη Ἑλλὰς ἐκλήθη πᾶσα
σχεδὸν ἡ κατὰ τὴν Ἰταλίαν κατοίκησις.</p>
            </div>
            <div type="chapter" n="26">
               <p>ΜΙΛΗΣΙΟΙ δ᾽ ἕως μὲν οὐκ ἐτρύφων, ἐνίκων Σκύθας, ὥς φησιν Ἔφορος ῾<bibl>φηγ ι 260</bibl>',' καὶ τάς τε ἐφ᾽
Ἑλλησπόντῳ πόλεις ἔκτισαν καὶ τὸν Εὔξεινον Πόντον
κατῴκισαν πόλεσι λαμπραῖς, καὶ πάντες ὑπὸ τὴν Μίλητον ἔθεον. ὡς δὲ ὑπήχθησαν ἡδονῇ καὶ τρυφῇ, κατερρύη τὸ τῆς πόλεως ἀνδρεῖον, φησὶν ὁ Ἀριστοτέλης <pb n="v.3.p.156" />
῾<bibl>φρ. 509 ρ</bibl>',' καὶ παροιμία τις ἐγεννήθη ἐπ᾽ αὐτῶν ‘πάλαι ποτ᾽ ἦσαν ἄλκιμοι Μιλήσιοι.' Ἡρακλείδης δ᾽ ὁ
Ποντικὸς ἐν δευτέρῳ περὶ Δικαιοσύνης φησίν: ‘ἡ Μιλησίων πόλις περιπέπτωκεν ἀτυχίαις διὰ τρυφὴν βίου
καὶ πολιτικὰς ἔχθρας: οἳ τὸ ἐπιεικὲς οὐκ ἀγαπῶντες
ἐκ ῥιζῶν ἀνεῖλον τοὺς ἐχθρούς. στασιαζόντων γὰρ τῶν
τὰς οὐσίας ἐχόντων καὶ τῶν δημοτῶν, οὓς ἐκεῖνοι
Γέργιθας ἐκάλουν, πρῶτον μὲν κρατήσας ὁ δῆμος καὶ
τοὺς πλουσίους ἐκβαλὼν καὶ συναγαγὼν τὰ τέκνα τῶν
φυγόντων εἰς ἁλωνίας βοῦς εἰσαγαγόντες συνηλοίησαν
καὶ παρανομωτάτῳ θανάτῳ διέφθειραν. τοιγάρτοι πάλιν οἱ πλούσιοι κρατήσαντες ἅπαντας ὧν κύριοι κατέστησαν μετὰ τῶν τέκνων κατεπίττωσαν. ὧν καιομένων
φασὶν ἄλλα τε πολλὰ γενέσθαι τέρατα καὶ ἐλαίαν ἱερὰν
αὐτομάτην ἀναφθῆναι. διόπερ ὁ θεὸς ἐπὶ πολὺν χρόνον ἀπήλαυνεν αὐτοὺς τοῦ μαντείου καὶ ἐπερωτώντων
διὰ τίνα αἰτίαν ἀπελαύνονται εἶπεν:
<quote rend="blockquote">
                     <l>καί μοι Γεργίθων τε φόνος μέλει ἀπτολεμίστων</l>
                     <l>πισσήρων τε μόρος καὶ δένδρεον αἰεὶ ἀθαλλές.</l>
                  </quote>
Κλέαρχος δὲ ἐν τετάρτῳ Βίων ῾<bibl>φηγ ιι 306</bibl>' 'ζηλώσαντάς
φησι τοὺς Μιλησίους τὴν Κολοφωνίων τρυφὴν διαδοῦναι καὶ τοῖς πλησιοχώροις, ἔπειτ᾽ ὀνειδιζομένους λέγειν ἑαυτοῖς: ‘οἴκοι τὰ Μιλήσια κἀπιχώρια καὶ μὴ ἐν
τῷ μέσῳ.'</p>
            </div>
            <div type="chapter" n="27">
               <p>καὶ περὶ ΣΚΥΘΩΝ δ᾽ ἑξῆς ὁ Κλέαρχος ῾<bibl>λ. ς</bibl>' 'τάδε
ἱστορεῖ: ‘μόνον δὲ νόμοις κοινοῖς πρῶτον ἔθνος ἐχρήσατο τὸ Σκυθῶν: εἶτα πάλιν ἐγένοντο πάντων
<pb n="v.3.p.157" />ἀθλιώτατοι βροτῶν ῾<bibl>ευρ. αντιγ. φρ. 158 ν</bibl>' 'διὰ τὴν ὕβριν. ἐτρύφησαν μὲν γὰρ ὡς οὐδένες ἕτεροι, τῶν πάντων εὐροίας καὶ
πλούτου καὶ τῆς λοιπῆς αὐτοὺς χορηγίας κατασχούσης.
τοῦτο δὲ δῆλον ἐκ τῆς ἔτι καὶ νῦν ὑπολειπούσης περὶ
τοὺς ἡγεμόνας αὐτῶν ἐσθῆτός τε καὶ διαίτης. τρυφήσαντες δὲ καὶ μάλιστα δὴ καὶ πρῶτοι πάντων τῶν ἀνθρώπων ἐπὶ τὸ τρυφᾶν ὁρμήσαντες εἰς τοῦτο προῆλθον
ὕβρεως ὥστε πάντων τῶν ἀνθρώπων εἰς οὓς ἀφίκοιντο
ἠκρωτηρίαζον τὰς ῥῖνας: [ἀφ᾽] ὧν οἱ ἀπόγονοι μεταστάντες ἔτι καὶ νῦν ἀπὸ τοῦ πάθους ἔχουσι τὴν ἐπωνυμίαν. αἱ δὲ γυναῖκες αὐτῶν τὰς Θρᾳκῶν τῶν πρὸς
ἑσπέραν καὶ ἄρκτον [τῶν] περιοίκων γυναῖκας ἐποίκιλλον
τὰ σώματα, περόναις γραφὴν ἐνεῖσαι. ὅθεν πολλοῖς
ἔτεσιν ὕστερον αἱ ὑβρισθεῖσαι τῶν Θρᾳκῶν γυναῖκες
ἰδίως ἐξηλείψαντο τὴν συμφορὰν προσκαταγραψάμεναι
τὰ λοιπὰ τοῦ χρωτός, ἵν᾽ ὁ τῆς ὕβρεως καὶ τῆς αἰσχύνης
ἐπ᾽ αὐταῖς χαρακτὴρ εἰς ποικιλίαν καταριθμηθεὶς κόσμου
προσηγορίᾳ τοὔνειδος ἐξαλείψῃ. πάντων δὲ οὕτως ὑπερηφάνως προέστησαν ὥστε οὐδένων ἄδακρυς ἡ τῆς
δουλείας ὑπουργία γιγνομένη διήγγειλεν εἰς τοὺς ἐπιγινομένους τὴν ἀπὸ Σκυθῶν ῥῆσιν οἵα τις ἦν. διὰ
τὸ πλῆθος οὖν τῶν κατασχουσῶν αὐτοὺς συμφορῶν,
ἐπεὶ διὰ τὸ πένθος ἅμα τόν τε τῶν βίων ὄλβον καὶ
τὰς κόμας περιεσπάσθησαν, παντὸς ἔθνους οἱ ἔξω τὴν
ἐφ᾽ ὕβρει κουρὰν ἀπεσκυθίσθαι προσηγόρευσαν. <pb n="v.3.p.158" />
               </p>
            </div>
            <div type="chapter" n="28">
               <p>τοὺς δὲ σύμπαντας ΙΩΝΑΣ ἐπισκώπτων Καλίας ἢ Διοκλῆς ἐν Κύκλωψί φησιν ῾<bibl>ι 695 κ</bibl>':'
<quote rend="blockquote">
                     <l>τί γὰρ ἡ τρυφερὰ καὶ καλλιτράπεζος Ἰωνία εἴφ᾽ ὅ τι</l>
                     <l>πράσσει.</l>
                  </quote>
καὶ ΑΒΥΔΗΝΟΙ —Μιλησίων δ᾽ εἰσὶν ἄποικοι—ἀνειμένοι
τὴν δίαιτάν εἰσιν καὶ κατεαγότες, ὡς παρίστησιν Ἕρμιππος ἐν Στρατιώταις ῾<bibl>ιβ. 241</bibl>':'
<quote rend="blockquote">
                     <l>χαῖρ᾽ ὦ διαπόντιον</l>
                     <l>στράτευμα, τί πράττομεν;</l>
                     <l>τὰ μὲν πρὸς ὄψιν μαλακῶς</l>
                     <l>ἔχειν ἀπὸ σώματος,</l>
                     <l>κόμῃ τε νεανικῇ</l>
                     <l>σφρίγει τε βραχιόνων.</l>
                     <l>
                        <note type="sp" place="inline" anchored="true">Β.</note> ᾔσθου τὸν Ἄβυδον ὡς</l>
                     <l>ἀνὴρ γεγένηται;</l>
                  </quote>
καὶ Ἀριστοφάνης Τριφάλητι παρακωμῳδῶν πολλοὺς
τῶν Ἰώνων ῾<bibl>ιβ. 529</bibl>':'
<quote rend="blockquote">
                     <l>ἔπειθ᾽ ὅσοι παρῆσαν ἐπίδημοι ξένοι</l>
                     <l>ἐπηκολούθουν κἠντιβόλουν προσκείμενοι:</l>
                     <l>‘ὅκως ἔχων τὸν παῖδα πωλήσει 'ς Χίον,'</l>
                     <l>ἕτερος δ᾽ ‘ὅκως ἐς Κλαζομενάσ᾽, ἕτερος δ᾽ ‘ὅκως</l>
                     <l>ἐς Ἔφεσον,' ὃ δ᾽ ‘ἐς Ἄβυδον.' ἦν δ᾽ ἐκεῖνα πάνθ᾽ ὁδῷ.</l>
                  </quote>
περὶ δὲ τῶν Ἀβυδηνῶν Ἀντιφῶν ἐν τῷ κατὰ Ἀλκιβιάδου λοιδορίας γράφει οὕτως ῾<bibl>φρ. 67 βλ</bibl>':' ‘ἐπειδὴ ἐδοκιμάσθης ὑπὸ τῶν ἐπιτρόπων, παραλαβὼν παρ᾽ αὐτῶν
τὰ σαυτοῦ χρήματα ᾤχου ἀποπλέων εἰς Ἄβυδον, οὔτε <pb n="v.3.p.159" />
χρέος ἴδιον σαυτοῦ πραξόμενος οὐδὲν οὔτε προξενίας
οὐδεμιᾶς ἕνεκεν, ἀλλὰ τῇ σαυτοῦ παρανομίᾳ καὶ ἀκολασίᾳ τῆς γνώμης ὁμοίους ἔργων τρόπους μαθησόμενος
παρὰ τῶν ἐν Ἀβύδῳ γυναικῶν, ὅπως ἐν τῷ ἐπιλοίπῳ
βίῳ [σαυτοῦ] ἔχοις χρῆσθαι αὐτοῖς.'</p>
            </div>
            <div type="chapter" n="29">
               <p>
ἀπώλοντο δὲ
καὶ ΜΑΓΝΗΤΕΣ οἱ πρὸς τῷ Μαιάνδρῳ διὰ τὸ πλέον
ἀνεθῆναι, ὥς φησι Καλλῖνος ἐν τοῖς Ἐλεγείοις ῾<bibl>ξφ.
βεργκ αδ φρ. 3</bibl>' 'καὶ Ἀρχίλοχος ῾<bibl>φρ. 20</bibl>':' ἑάλωσαν γὰρ
ὑπὸ Ἐφεσίων. καὶ περὶ αὐτῶν δὲ τῶν ΕΦΕΣΙΩΝ Δημόκριτος ὁ Ἐφέσιος ἐν τῷ προτέρῳ περὶ τοῦ ἐν
Ἐφέσῳ Ναοῦ διηγούμενος περὶ τῆς χλιδῆς αὐτῶν καὶ
ὧν ἐφόρουν βαπτῶν ἱματίων γράφει καὶ τάδε ῾<bibl>φηγ ιϝ
383</bibl>':' ‘τὰ δὲ τῶν Ἰώνων ἰοβαφῆ καὶ πορφυρᾶ καὶ κρόκινα ῥόμβοις ὑφαντά: αἱ δὲ κεφαλαὶ κατ᾽ ἴσα διειλημμέναι ζῴοις. καὶ σαράπεις μήλινοι καὶ πορφυροῖ καὶ
λευκοί, οἳ δὲ ἁλουργεῖς. καὶ καλασίρεις Κορινθιουργεῖς:
εἰσὶ δ᾽ αἳ μὲν πορφυραῖ τούτων, αἳ δὲ ἰοβαφεῖς, αἳ
δὲ ὑακίνθιναι: λάβοι δ᾽ ἄν τις καὶ φλογίνας καὶ θαλασσοειδεῖς. ὑπάρχουσιν δὲ καὶ Περσικαὶ καλασίρεις,
αἵπερ εἰσὶ κάλλισται πασῶν. ἴδοι δ᾽ ἄν τις, φησίν,
καὶ τὰς καλουμένας ἀκταίας, ὅπερ ἐστὶ καὶ πολυτελέστατον ἐν τοῖς Περσικοῖς περιβλήμασιν. ἐστὶν δὲ τοῦτο
σπαθητὸν ἰσχύος καὶ κουφότητος χάριν: καταπέπασται
δὲ χρυσοῖς κέγχροις: οἱ δὲ κέγχροι νήματι πορφυρῷ
πάντες εἰς τὴν εἴσω μοῖραν ἅμματ᾽ ἔχουσιν ἀνὰ μέσον.'
τούτοις πᾶσι χρῆσθαί φησι τοὺς Ἐφεσίους ἐπιδόντας εἰς
τρυφήν.</p>
            </div>
            <div type="chapter" n="30">
               <p>
περὶ δὲ τῆς ΣΑΜΙΩΝ τρυφῆς Δοῦρις ἱστορῶν
῾<bibl>φηγ ιι 480</bibl>' 'παρατίθεται Ἀσίου ποιήματα, ὅτι ἐφόρουν <pb n="v.3.p.160" />
χλιδῶνας περὶ τοῖς βραχίοσιν καὶ τὴν ἑορτὴν ἄγοντες
τῶν Ἡραίων ἐβάδιζον κατεκτενισμένοι τὰς κόμας ἐπὶ
τὸ μετάφρενον καὶ τοὺς ὤμους. τὸ δὲ νόμιμον τοῦτο
μαρτυρεῖσθαι καὶ ὑπὸ παροιμίας τῆσδε ‘βαδίζειν &lt;εἰς&gt;
Ἡραῖον ἐμπεπλεγμένον.' ἐστὶ δὲ τὰ τοῦ Ἀσίου ἔπη
οὕτως ἔχοντα ῾<bibl>φρ. 13 κι</bibl>':'
<quote rend="blockquote">
                     <l>οἳ δ᾽ αὔτως φοίτεσκον ὅπως πλοκάμους κτενίσαιντο</l>
                     <l>εἰς Ἥρας τέμενος, πεπυκασμένοι εἵμασι καλοῖς,</l>
                     <l>χιονέοισι χιτῶσι πέδον χθονὸς εὐρέος εἶχον:</l>
                     <l>χρύσειαι δὲ κορύμβαι ἐπ᾽ αὐτῶν τέττιγες ὥς:</l>
                     <l>χαῖται δ᾽ ᾐωρεῦντ᾽ ἀνέμῳ χρυσέοις ἐνὶ δεσμοῖς,</l>
                     <l>δαιδάλεοι δὲ χλιδῶνες ἄρ᾽ ἀμφὶ βραχίοσιν ἦσαν,</l>
                     <l>..........τες ὑπασπίδιον πολεμιστήν.</l>
                  </quote>
Ἡρακλείδης δ᾽ ὁ Ποντικὸς ἐν τῷ περὶ Ἡδονῆς Σαμίους φησὶ καθ᾽ ὑπερβολὴν τρυφήσαντας διὰ τὴν πρὸς
ἀλλήλους μικρολογίαν ὥσπερ Συβαρίτας τὴν πόλιν
ἀπολέσαι.</p>
            </div>
            <div type="chapter" n="31">
               <p>
ΚΟΛΟΦΩΝΙΟΙ δ᾽, ὥς φησι Φύλαρχος
῾<bibl>φηγ ι 353</bibl>',' τὴν ἀρχὴν ὄντες σκληροὶ ἐν ταῖς ἀγωγαῖς,
ἐπεὶ εἰς τρυφὴν ἐξώκειλαν πρὸς Λυδοὺς φιλίαν καὶ συμμαχίαν ποιησάμενοι, προῄεσαν διησκημένοι τὰς κόμας
χρυσῷ κόσμῳ, ὡς καὶ Ξενοφάνης φησίν ῾<bibl>φρ. 3 β4</bibl>':'
<quote rend="blockquote">
                     <l>ἁβροσύνας δὲ μαθόντες ἀνωφελέας παρὰ Λυδῶν,</l>
                     <l>ὄφρα τυραννίης ἦσαν ἄνευ στυγερῆς,</l>
                     <l>ᾔεσαν εἰς ἀγορὴν παναλουργέα φάρε᾽ ἔχοντες,</l>
                     <l>οὐ μείους ὥσπερ χίλιοι, εἰς ἐπίπαν <pb n="v.3.p.161" />
                     </l>
                     <l>αὐχαλέοι, χαίτῃσιν ἀγαλλομεν εὐπρεπέεσσιν</l>
                     <l>ἀσκητοῖς ὀδμὴν χρίμασι δευόμενοι.</l>
                  </quote>
οὕτω δ᾽ ἐξελύθησαν διὰ τὴν ἄκαιρον μέθην ὥστε τινὲς
αὐτῶν οὔτε ἀνατέλλοντα τὸν ἥλιον οὔτε δυόμενον ἑωράκασιν. νόμον τε ἔθεντο, ὃς ἔτι καὶ ἐφ᾽ ἡμῶν ἦν, τὰς
αὐλητρίδας καὶ τὰς ψαλτρίας καὶ πάντα τὰ τοιαῦτα
τῶν ἀκροαμάτων τὰ μισθώματα λαμβάνειν ἀπὸ πρωὶ
μέχρι μεσούσης ἡμέρας καὶ μέχρι λύχνων ἁφῶν: ἀπὸ
δὲ τούτου τὴν λοιπὴν νύκτα ἦσαν πρὸς τῷ μεθύειν.'
Θεόπομπος δ᾽ ἐν πεντεκαιδεκάτῃ Ἱστοριῶν ῾<bibl>φηγ ι 299</bibl>'
'χιλίους φησὶν ἄνδρας αὐτῶν ἁλουργεῖς φοροῦντας στολὰς ἀστυπολεῖν: ὃ δὴ καὶ βασιλεῦσιν σπάνιον τότ᾽ ἦν
καὶ περισπούδαστον. ἰσοστάσιος γὰρ ἦν ἡ πορφύρα
πρὸς ἄργυρον ἐξεταζομένη. τοιγαροῦν διὰ τὴν τοιαύτην ἀγωγὴν ἐν τυραννίδι καὶ στάσεσι γενόμενοι αὐτῇ
πατρίδι διεφθάρησαν. ταὐτὰ εἴρηκεν περὶ αὐτῶν καὶ
Διογένης ὁ Βαβυλώνιος ἐν τῷ πρώτῳ τῶν Νόμων.
κοινῶς δὲ περὶ πάντων τῶν Ἰώνων τρυφῆς Ἀντιφάνης ἐν Δωδώνῃ τάδε λέγει ῾<bibl>ιι 48 κ</bibl>':'
<quote rend="blockquote">
                     <l>πόθεν οἰκήτωρ, ἤ τις Ἰώνων</l>
                     <l>τρυφεραμπεχόνων ἁβρὸς ἡδυπαθὴς</l>
                     <l>ὄχλος ὥρμηται;</l>
                  </quote>
Θεόφραστος δ᾽ ἐν τῷ περὶ Ἡδονῆς ῾<bibl>ομ. ωι</bibl>' 'καὶ δὴ καὶ
τοὺς Ἴωνάς φησι διὰ τὴν ὑπερβολὴν τῆς τρυφῆς .....
ἔτι καὶ νῦν ἡ χρυσῆ παροιμία διαμεμένηκε. <pb n="v.3.p.162" />
               </p>
            </div>
            <div type="chapter" n="32">
               <p>καὶ τῶν παρωκεανιτῶν δέ τινάς φησι Θεόπομπος ἐν ὀγδόῃ Φιλιππικῶν ῾<bibl>φηγ ι 287</bibl>' 'ἁβροδιαίτους
γενέσθαι. περὶ δὲ ΒΥΖΑΝΤΙΩΝ καὶ ΚΑΛΧΗΔΟΝΙΩΝ ὁ αὐτός φησι Θεόπομπος τάδε: ‘ἦσαν δὲ οἱ Βυζάντιοι
καὶ διὰ τὸ δημοκρατεῖσθαι πολὺν ἤδη χρόνον καὶ τὴν
πόλιν ἐπ᾽ ἐμπορίου κειμένην ἔχειν καὶ τὸν δῆμον
ἅπαντα περὶ τὴν ἀγορὰν καὶ τὸν λιμένα διατρίβειν
ἀκόλαστοι καὶ συνουσιάζειν καὶ πίνειν εἰθισμένοι ἐπὶ
τῶν καπηλείων. Καλχηδόνιοι δὲ πρὶν μὲν μετασχεῖν
αὐτοῖς τῆς πολιτείας ἅπαντες ἐν ἐπιτηδεύμασι καὶ βίῳ
βελτίονι διετέλουν ὄντες, ἐπεὶ δὲ τῆς δημοκρατίας τῶν
Βυζαντίων ἐγεύσαντο, διεφθάρησαν εἰς τρυφὴν ... καὶ
τὸν καθ᾽ ἡμέραν βίον ἐκ σωφρονεστάτων καὶ μετριωτάτων φιλοπόται καὶ πολυτελεῖς γενόμενοι.' κἀν τῇ
πρώτῃ δὲ πρὸς ταῖς εἴκοσι τῶν Φιλιππικῶν ῾<bibl>ιβ. 302</bibl>' 'τὸ
τῶν ΟΜΒΡΙΚΩΝ φησὶν ἔθνος—ἐστὶν δὲ περὶ τὸν Ἀδρίαν
—ἐπιεικῶς εἶναι ἁβροδίαιτον παραπλησίως τε βιοτεύειν
τοῖς Λυδοῖς χώραν τε ἔχειν ἀγαθήν, ὅθεν προελθεῖν
εἰς εὐδαιμονίαν.</p>
            </div>
            <div type="chapter" n="33">
               <p>
περὶ δὲ ΘΕΤΤΑΛΩΝ λέγων ἐν τῇ
τετάρτῃ ῾<bibl>ιβ. 286</bibl>' 'φησὶν ὅτι ‘ζῶσιν οἳ μὲν σὺν ταῖς
ὀρχηστρίσιν καὶ ταῖς αὐλητρίσιν διατρίβοντες, οἳ δ᾽
ἐν κύβοις καὶ πότοις καὶ ταῖς τοιαύταις ἀκολασίαις
διημερεύοντες, καὶ μᾶλλον σπουδάζουσιν ὅπως ὄψων
παντοδαπῶν τὰς τραπέζας παραθήσονται πλήρεις ἢ τὸν
αὑτῶν βίον ὅπως παρασχήσονται κεκοσμημένον. Φαρσάλιοι δὲ πάντων, φησίν, ἀνθρώπων εἰσὶν ἀργότατοι
καὶ πολυτελέστατοι.' ὡμολόγηνται δ᾽ οἱ Θετταλοί, ὡς
καὶ Κριτίας φησί ῾<bibl>φηγ ιι 69</bibl>',' πάντων Ἑλλήνων
<pb n="v.3.p.163" />πολυτελέστατοι γεγενῆσθαι περί τε τὴν δίαιταν καὶ τὴν
ἐσθῆτα: ὅπερ αὐτοῖς αἴτιον ἐγένετο κατὰ τῆς Ἑλλάδος
ἐπαγαγεῖν τοὺς Πέρσας, ζηλώσαντας τὴν τούτων τρυφὴν καὶ πολυτέλειαν. περὶ δὲ ΑΙΤΩΛΩΝ Πολύβιος
μὲν ἐν τρισκαιδεκάτῃ Ἱστοριῶν ῾<bibl>ξ. 1, 1</bibl>' 'φησιν ὡς διὰ
τὴν τῶν πολέμων συνέχειαν καὶ τὴν τῶν βίων πολυτέλειαν κατάχρεοι ἐγένοντο. Ἀγαθαρχίδης δ᾽ ἐν δωδεκάτῃ Ἱστοριῶν ῾<bibl>φηγ ιιι 192</bibl>' '‘Αἰτωλοί, φησί, τοσούτῳ
τῶν λοιπῶν ἑτοιμότερον ἔχουσι πρὸς θάνατον ὅσῳπερ
καὶ ζῆν πολυτελῶς [καὶ] ἐκτενέστερον ζητοῦσι τῶν
ἄλλων.'</p>
            </div>
            <div type="chapter" n="34">
               <p>διαβόητοι δ᾽ εἰσὶ περὶ τρυφὴν ΣΙΚΕΛΙΩΤΑΙ τε
καὶ ΣΥΡΑΚΟΣΙΟΙ, ὡς καὶ Ἀριστοφάνης φησὶν ἐν Δαιταλεῦσιν ῾<bibl>ι 446 κ</bibl>':'
<quote rend="blockquote">
                     <l>ἀλλ᾽ οὐ γὰρ ἔμαθε ταῦτ᾽ ἐμοῦ πέμποντος, ἀλλὰ</l>
                     <l>μᾶλλον</l>
                     <l>πίνειν, ἔπειτ᾽ ᾁδειν κακῶς, Συρακοσίαν τράπεζαν</l>
                     <l>Συβαρίτιδάς τ᾽ εὐωχίας καὶ Χῖον ἐκ Λακαινᾶν ...</l>
                  </quote>
Πλάτων δ᾽ ἐν ταῖς Ἐπιστολαῖς ῾<bibl>7 π. 326β</bibl>' 'φησιν: ‘ταύτην δὴ τὴν διάνοιαν ἔχων εἰς Ἰταλίαν τε καὶ Σικελίαν
ἦλθον ὅτε πρῶτον ἀφικόμην. ἐλθόντα δέ με ὁ ταύτῃ
βίος οὐδαμῇ οὐδαμῶς ἤρεσεν, δίς τε τῆς ἡμέρας ἐμπιπλάμενον ζῆν καὶ μηδέποτε κοιμώμενον μόνον νύκτωρ
καὶ ὅσα τούτῳ ἐπιτηδεύματα συνέπεται τῷ βίῳ. ἐκ
γὰρ τούτων τῶν ἐθῶν οὔτ᾽ ἂν φρόνιμος οὐδείς ποτε
γενέσθαι τῶν ὑπὸ τὸν οὐρανὸν ἀνθρώπων ἐκ νέου
ἐπιτηδεύων δύναιτο, σώφρων δ᾽ οὐδ᾽ ἂν μελλήσαι ποτὲ
γενέσθαι.' κἀν τρίτῳ δὲ Πολιτείας γράφει οὕτως ῾<bibl>π. 404δ</bibl>':' <pb n="v.3.p.164" />
‘Συρακοσίαν δέ, ὦ φίλε, τράπεζαν καὶ Σικελικὴν ποικιλίαν ὄψου, ὡς ἔοικας, οὐκ αἰνεῖς: ψέγεις δὲ καὶ Κορινθίαν κόρην φίλην εἶναι ἀνδράσιν μέλλουσιν εὖ
σώματος ἕξειν καὶ Ἀττικῶν πεμμάτων τὰς δοκούσας
εἶναι εὐπαθείας.'</p>
            </div>
            <div type="chapter" n="35">
               <p>Ποσειδώνιος δ᾽ ἑκκαιδεκάτῃ Ἱστοριῶν περὶ
τῶν κατὰ τὴν ΣΥΡΙΑΝ πόλεων λέγων ὡς ἐτρύφων γράφει καὶ ταῦτα ῾<bibl>φηγ ιιι 258</bibl>':' ‘τῶν γοῦν ἐν ταῖς πόλεσιν
ἀνθρώπων διὰ τὴν εὐβοσίαν τῆς χώρας ἀπὸ τῆς περὶ
τὰ ἀναγκαῖα κακοπαθείας συνόδους νεμόντων πλείονας,
ἐν αἷς εὐωχοῦντο συνεχῶς, τοῖς μὲν γυμνασίοις ὡς
βαλανείοις χρώμενοι, ἀλειφόμενοι [δ᾽] ἐλαίῳ πολυτελεῖ
καὶ μύροις: τοῖς δὲ γραμματείοις—οὕτως γὰρ ἐκάλουν
τὰ κοινὰ τῶν συνδείπνων—ὡς οἰκητηρίοις ἐνδιαιτώμενοι, [καὶ] τὸ πλεῖον τῆς ἡμέρας γαστριζόμενοι ἐν
αὐτοῖς οἴνοις καὶ βρώμασιν, ὥστε καὶ προσαποφέρειν
πολλὰ καὶ καταυλουμένους πρὸς χελωνίδος πολυκρότου
ψόφον, ὥστε τὰς πόλεις ὅλας τοιούτοις κελάδοις συνηχεῖσθαι.' Ἀγαθαρχίδης δ᾽ ἐν τῇ τριακοστῇ πέμπτῃ
τῶν Εὐρωπιακῶν ῾<bibl>φηγ ιιι 194</bibl>' '‘Ἀρυκανδεῖς, φησί,
Λυκίας ὅμοροι ὄντες Λιμυρεῦσι διὰ τὴν περὶ τὸν βίον
ἀσωτίαν καὶ πολυτέλειαν κατάχρεοι γενόμενοι καὶ διὰ
τὴν ἀργίαν καὶ φιληδονίαν ἀδυνατοῦντες ἀποδοῦναι τὰ
δάνεια προσέκλιναν ταῖς Μιθριδάτου ἐλπίσιν, ἆθλον
ἕξειν νομίσαντες χρεῶν ἀποκοπάς.' ἐν δὲ τῇ <num>λα#</num> ῾<bibl>λ. ς. ς</bibl>'
'Ζακυνθίους φησὶν ἀπείρους εἶναι πολέμου διὰ τὸ ἐν
εὐπορίᾳ καὶ πλούτῳ τρυφῶντας ἐθίζεσθαι.</p>
            </div>
            <div type="chapter" n="36">
               <p>Πολύβιος δ᾽ ἐν τῇ ἑβδόμῃ ῾<bibl>ξ. 1, 1</bibl>' 'ΚΑΠΥΗΣΙΟΥΣ <pb n="v.3.p.165" />
τοὺς ἐν Καμπανίᾳ διὰ τὴν ἀρετὴν τῆς γῆς πλοῦτον περιβαλομένους ἐξοκεῖλαι εἰς τρυφὴν καὶ πολυτέλειαν, ὑπερβαλλομένους τὴν περὶ Κρότωνα καὶ Σύβαριν παραδεδομένην φήμην. ‘οὐ δυνάμενοι οὖν, φησίν, φέρειν τὴν
παροῦσαν εὐδαιμονίαν ἐκάλουν τὸν Ἀννίβαν: διόπερ
ὑπὸ Ῥωμαίων ἀνήκεστα δεινὰ ἔπαθον. Πετηλῖνοι δὲ
τηρήσαντες τὴν πρὸς Ῥωμαίους πίστιν εἰς τοσοῦτον
καρτερίας ἦλθον πολιορκούμενοι ὑπ᾽ Ἀννίβα ὥστε μετὰ
τὸ πάντα μὲν τὰ κατὰ τὴν πόλιν δέρματα καταφαγεῖν,
ἁπάντων δὲ τῶν κατὰ τὴν πόλιν δένδρων τοὺς φλοιοὺς
καὶ τοὺς ἁπαλοὺς πτόρθους ἀναλῶσαι [καὶ] ἕνδεκα
μῆνας ὑπομείναντες τὴν πολιορκίαν οὐδενὸς βοηθοῦντος οὐδὲ συνευδοκοῦντος Ῥωμαίων παρέδοσαν ἑαυτούς.'</p>
            </div>
            <div type="chapter" n="37">
               <p>τοὺς δὲ ΚΟΥΡΗΤΑΣ Φύλαρχος διὰ τῆς <num>ια#</num>
τῶν Ἱστοριῶν Αἰσχύλον ἱστορεῖν διὰ τὴν τρυφὴν
τυχεῖν τῆς προσηγορίας ῾<bibl>φρ. 313 ν</bibl>':'
<quote rend="blockquote">
                     <l>χλιδῶν τε πλόκαμος ὥστε παρθένοις ἁβραῖς:</l>
                     <l>ὅθεν καλεῖν Κουρῆτα λαὸν ᾔνεσαν.</l>
                  </quote>
Ἀγάθων δ᾽ ἐν τῷ Θυέστῃ τοὺς τὴν Πρώνακτος θυγατέρα μνηστεύοντας τοῖς τε λοιποῖς πᾶσιν ἐξησκημένους ἐλθεῖν καὶ κομῶντας τὰς κεφαλάς, ἐπεὶ δ᾽ ἀπέτυχον τοῦ γάμου ῾<bibl>φρ. 3 ν</bibl>','
<quote rend="blockquote">
                     <l>κόμας ἐκειράμεσθα, φησίν, μάρτυρας τρυφῆς,</l>
                     <l>ἦ που ποθεινὸν χρῆμα παιζούσῃ φρενί.</l>
                     <l>ἐπώνυμον γοῦν εὐθὺς ἔσχομεν κλέος</l>
                     <l>Κουρῆτες εἶναι, κουρίμου χάριν τριχός.</l>
                  </quote>
καὶ ΚΥΜΑΙΟΙ δὲ οἱ ἐν Ἰταλίᾳ, ὥς φησιν Ὑπέροχος <pb n="v.3.p.166" />
῾<bibl>φηγ ιϝ 434</bibl>' 'ἢ ὁ ποιήσας τὰ εἰς αὐτὸν ἀναφερόμενα
Κυμαικά, διετέλεσαν χρυσοφοροῦντες καὶ ἀνθιναῖς
ἐσθῆσι χρώμενοι καὶ μετὰ γυναικῶν εἰς τοὺς ἀγροὺς
ἐξιόντες ἐπὶ ζευγῶν ὀχούμενοι.</p>
               <p>περὶ μὲν οὖν ἐθνῶν καὶ πόλεων τρυφῆς τοσαῦτα
μνημονεύω.</p>
            </div>
            <div type="chapter" n="38">
               <p>
περὶ δὲ τῶν κατ᾽ ἄνδρα τάδ᾽ ἤκουσα.
Κτησίας ἐν τρίτῃ Περσικῶν ῾<bibl>φρ. 20 μ</bibl>' 'καὶ πάντας μέν
φησι τοὺς βασιλεύσαντας τῆς Ἀσίας περὶ τρυφὴν σπουδάσαι, μάλιστα δὲ ΝΙΝΥΑΝ τὸν Νίνου καὶ Σεμιράμιδος υἱόν.
καὶ οὗτος οὖν ἔνδον μένων καὶ τρυφῶν ὑπ᾽ οὐδενὸς
ἑωρᾶτο εἰ μὴ ὑπὸ τῶν εὐνούχων καὶ τῶν ἰδίων γυναικῶν. τοιοῦτος δ᾽ ἦν καὶ ΣΑΡΔΑΝΑΠΑΛΛΟΣ, ὃν οἳ μὲν
Ἀνακυνδαράξεω λέγουσιν υἱόν, οἳ δὲ Ἀναβαραξάρου.
ὅτε δὴ οὖν Ἀρβάκης, εἷς τῶν ὑπ᾽ αὐτὸν στρατηγῶν
Μῆδος γένος, διεπράξατο διά τινος τῶν εὐνούχων
Σπαραμείζου θεάσασθαι Σαρδανάπαλλον καὶ μόλις
αὐτῷ ἐπετράπη ἐκείνου ἐθελήσαντος, ὡς εἰσελθὼν εἶδεν
αὐτὸν ὁ Μῆδος ἐψιμυθιωμένον καὶ κεκοσμημένον γυναικιστὶ καὶ μετὰ τῶν παλλακίδων ξαίνοντα πορφύραν
ἀναβάδην τε μετ᾽ αὐτῶν καθήμενον, τὰς ὀφρῦς &lt;ὑπογεγραμμένον&gt;, γυναικείαν δὲ στολὴν ἔχοντα καὶ κατεξυρημένον τὸν πώγωνα καὶ κατακεκισηρισμένον—ἦν
δὲ καὶ γάλακτος λευκότερος καὶ ὑπεγέγραπτο τοὺς
ὀφθαλμούς—ἐπεὶ δὲ καὶ προσεῖδεν τὸν Ἀρβάκην τὰ
λευκὰ ἐπαναβαλὼν τοῖν ὀφθαλμοῖν, οἱ μὲν πολλοί, ὧν <pb n="v.3.p.167" />
ἐστι καὶ Δοῦρις ῾<bibl>φηγ ιι 473</bibl>',' ἱστοροῦσιν ὑπὸ τούτου
ἀγανακτήσαντος εἰ τοιοῦτος αὐτῶν βασιλεύει συγκεντηθέντα ἀποθανεῖν. Κτησίας δὲ λέγε ῾<bibl>φρ. 20 μ</bibl>' 'εἰς
πόλεμον αὐτὸν καταστῆναι καὶ ἀθροίσαντα πολλὴν
στρατιὰν καὶ καταλυθέντα ὑπὸ τοῦ Ἀρβάκου τελευτῆσαι ἑαυτὸν ἐμπρήσαντα ἐν τοῖς βασιλείοις, πυρὰν νήσαντα ὕψος τεσσάρων πλέθρων, ἐφ᾽ ἧς ἐπέθηκεν χρυσᾶς
κλίνας ἑκατὸν καὶ πεντήκοντα καὶ ἴσας τραπέζας καὶ
ταύτας χρυσᾶς. ἐποίησε δὲ ἐν τῇ πυρᾷ καὶ οἴκημα
ἑκατόμπεδον ἐκ ξύλων κἀνταῦθα κλίνας ὑπεστόρεσε
καὶ κατεκλίθη ἐνταῦθα αὐτός τε μετὰ καὶ τῆς γυναικὸς [αὐτοῦ] καὶ αἱ παλλακίδες ἐν ταῖς ἄλλαις κλίναις.
τοὺς γὰρ τρεῖς υἱοὺς καὶ δύο θυγατέρας ὁρῶν τὰ πράγματα κακούμενα προπεπόμφει εἰς Νίνον πρὸς τὸν ἐκεῖ
βασιλέα, δοὺς αὐτοῖς τρισχίλια χρυσίου τάλαντα: ἐπεστέγασεν δὲ τὸ οἴκημα δοκοῖς μεγάλαις τε καὶ παχείαις, ἔπειτα ἐν κύκλῳ περιέθηκε πολλὰ ξύλα καὶ παχέα,
ὥστε μὴ εἶναι ἔξοδον. ἐνταῦθα ἐπέθηκεν μὲν χρυσίου
μυριάδας χιλίας, ἀργυρίου δὲ μυρίας μυριάδας ταλάντων καὶ ἱμάτια καὶ πορφύρας καὶ στολὰς παντοδαπάς.
ἔπειτα ὑφάψαι ἐκέλευσε τὴν πυράν, καὶ ἐκαίετο πεντεκαίδεκα ἡμέραις. οἳ δὲ ἐθαύμαζον ὁρῶντες τὸν καπνὸν
καὶ ἐδόκουν αὐτὸν θυσίας ἐπιτελεῖν: ταῦτα δὲ μόνοι
ᾔδεσαν οἱ εὐνοῦχοι. ὁ μὲν οὖν Σαρδανάπαλλος ἐκτόπως
ἡδυπαθήσας ὡς ἐνῆν γενναίως ἐτελεύτησεν.</p>
            </div>
            <div type="chapter" n="39">
               <p>
Κλέαρχος δὲ περὶ τοῦ Περσῶν βασιλέως διηγούμενος
῾<bibl>φηγ ιι 305</bibl>' 'ὅτι ‘τοῖς αὐτῷ πορίσασιν ἡδύ τι βρῶμα <pb n="v.3.p.168" />
ἆθλα ἐτίθει ... νοῦν οὐκ ἔχων: τοῦτο γάρ ἐστιν ὁ
λεγόμενος, οἶμαι, Διὸς ἅμα καὶ βασιλέως ἐγκέφαλος:
ὅθεν ὁ πάντων εὐδαιμονέστατος Σαρδανάπαλλος, ὁ παρ᾽
ὅλον τὸν βίον τιμήσας τὰς ἀπολαύσεις, καὶ τελευτήσας
δείκνυσιν ἐν τῷ τοῦ μνήματος τύπῳ τοῖς δακτύλοις
οἵου καταγέλωτός ἐστιν ἄξια τὰ τῶν ἀνθρώπων πράγματα, οὐκ ἄξια ὄντα ψόφου δακτύλων, ὃν πεποίηται
ποιούμενος δὶς ἐν χορῷ ἡ περὶ τὰ λοιπὰ σπουδή. φαίνεται οὖν οὐκ ἄπρακτος γενόμενος Σαρδανάπαλλος: καὶ
γὰρ ἐπιγέγραπται αὐτοῦ τῷ μνήματι: ‘Σαρδανάπαλλος
Ἀνακυνδαράξεω Ἀγχιάλην ἔδειμε καὶ Ταρσὸν μιῇ ἡμέρῃ,
ἀλλὰ νῦν τέθνηκεν.' Ἀμύντας δὲ ἐν τρίτῳ Σταθμῶν
῾<bibl>σξρ. αλ. μ. π. 136</bibl>' 'ἐν τῇ Νίνῳ φησὶν εἶναι χῶμα ὑψηλόν,
ὅπερ κατασπάσαι Κῦρον ἐν τῇ πολιορκίᾳ ἀντιχωννύντα
τῇ πόλει. λέγεσθαι δὲ τὸ χῶμα τοῦτ᾽ εἶναι Σαρδαναπάλλου τοῦ βασιλεύσαντος Νίνου, ἐφ᾽ οὗ καὶ ἐπιγεγράφθαι ἐν στήλῃ λιθίνῃ Χαλδαικοῖς γράμμασιν ὃ μετενεγκεῖν Χοιρίλον ῾<bibl>επιξ. ι 309 κι</bibl>' 'ἔμμετρον ποιήσαντα.
εἶναι δὲ τοῦτο: ‘ἐγὼ δὲ ἐβασίλευσα καὶ ἄχρι ἑώρων
τοῦ ἡλίου &lt;τὸ&gt; φῶς, ἔπιον, ἔφαγον, ἠφροδισίασα, εἰδὼς
τόν τε χρόνον ὄντα βραχὺν ὃν ζῶσιν οἱ ἄνθρωποι καὶ
τοῦτον πολλὰς ἔχοντα μεταβολὰς καὶ καποπαθείας, καὶ
ὧν ἂν καταλίπω ἀγαθῶν ἄλλοι ἕξουσι τὰς ἀπολαύσεις.
διὸ κἀγὼ ἡμέραν οὐδεμίαν παρέλιπον τοῦτο ποιῶν.' <pb n="v.3.p.169" />
Κλείταρχος δ᾽ ἐν τῇ τετάρτῃ τῶν περὶ Ἀλέξανδρον
῾<bibl>φρ. 2 μ</bibl>' 'γήρᾳ τελευτῆσαί φησιν Σαρδανάπαλλον μετὰ
τὴν ἀπόπτωσιν τῆς Σύρων ἀρχῆς. Ἀριστόβουλος δ᾽
῾<bibl>φρ. 6</bibl>' '‘ἐν Ἀγχιάλῃ, ἣν ἐδείματο, φησί, Σαρδανάπαλλος,
Ἀλέξανδρος ἀναβαίνων εἰς Πέρσας κατεστρατοπεδεύσατο.
καὶ ἦν οὐ πόρρω τὸ τοῦ Σαρδαναπάλλου μνημεῖον, ἐφ᾽
οὗ ἑστάναι τύπον λίθινον συμβεβληκότα τῆς δεξιᾶς
χειρὸς τοὺς δακτύλους, ὡς ἂν ἀποκροτοῦντα. ἐπιγεγράφθαι δ᾽ αὐτῷ Ἀσσυρίοις γράμμασι: ‘Σαρδανάπαλλος
Ἀνακυνδαράξεω παῖς Ἀγχιάλην καὶ Ταρσὸν ἔδειμεν
ἡμέρῃ μιῇ. ἔσθιε, πῖνε, παῖζε: ὡς τἄλλα τούτου οὐκ
ἄξια,' τοῦ ἀποκροτήματος ἔοικε λέγειν.</p>
            </div>
            <div type="chapter" n="40">
               <p>οὐ μόνος δὲ ὁ Σαρδανάπαλλος διετέθρυπτο,
ἀλλὰ καὶ ΑΝΔΡΟΚΟΤΤΟΣ ὁ Φρύξ. καὶ γὰρ οὗτος ἐνεδύσατο ἀνθινὴν ἐσθῆτα καὶ γυναικὸς εὐπρεπέστερον
ἐκοσμεῖτο, ὡς Μνασέας φησὶν ἐν τρίτῳ Εὐρώπης
῾<bibl>φηγ ιιι 152</bibl>'.' Κλέαρχος δ᾽ ἐν πέμπτῳ Βίων ῾<bibl>φηγ ιι 307</bibl>'
'ΣΑΓΑΡΙΝ φησι τὸν Μαριανδυνὸν ὑπὸ τρυφῆς σιτεῖσθαι
μὲν μέχρι γήρως ἐκ τοῦ τῆς τιτθῆς στόματος, ἵνα
μὴ μασώμενος πονέσειε, οὐ πώποτε δὲ τὴν χεῖρα κατωτέρω τοῦ ὀμφαλοῦ προενέγκασθαι. διὸ καὶ Ἀριστοτέλης Ξενοκράτην τὸν Χαλκηδόνιον σκώπτων ὅτι
οὐρῶν οὐ προσῆγε τὴν χεῖρα τῷ αἰδοίῳ ἔλεγεν ῾<bibl>ευρ.
ηιππ. 317</bibl>':'
<quote rend="blockquote">
                     <l>χεῖρες μὲν ἁγναί, φρὴν δ᾽ ἔχει μίασμά τι.</l>
                  </quote>
Κτησίας δὲ ἱστορεῖ ῾<bibl>φρ. 52 μ</bibl>' 'ΑΝΝΑΡΟΝ τὸν βασιλέως <pb n="v.3.p.170" />
ὕπαρχον καὶ τῆς Βαβυλωνίας δυναστεύσαντα στολῇ χρῆσθαι γυναικείᾳ καὶ κόσμῳ, καὶ ὅτι βασιλέως δούλῳ ὄντι
αὐτῷ εἰς τὸ δεῖπνον εἰσῄεσαν πεντήκοντα καὶ ἑκατὸν
[ψάλλουσαι καὶ ᾁδουσαι] γυναῖκες. ἔψαλλον δὲ αὗται
καὶ ᾖδον ἐκείνου δειπνοῦντος: Φοῖνιξ δ᾽ ὁ Κολοφώνιος ποιητὴς περὶ ΝΙΝΟΥ λέγων ἐν τῷ πρώτῳ τῶν Ἰάμβων φησίν ῾<bibl>ξηολ. π. 141</bibl>':'
<quote rend="blockquote">
                     <l>ἀνὴρ Νίνος τις ἐγένετ᾽, ὡς ἐγὼ 'κούω,</l>
                     <l>Ἀσσύριος: ὅστις εἶχε χρυσίου πόντον,</l>
                     <l>τάλαντα πολλῷ πλέονα Κασπίης ψάμμου:</l>
                     <l>ὃς οὐκ ἴδ᾽ ἀστέρ᾽ οὐδιζωνεδιζητο,</l>
                     <l>οὐ παρ᾽ μάγοισι πῦρ ἱερὸν ἀνέστησεν,</l>
                     <l>ὥσπερ νόμος, ῥάβδοισι τοῦ θεοῦ ψαύων:</l>
                     <l>οὐ μυθηητης, οὐ δικασπόλος κεῖνος,</l>
                     <l>οὐ λεωλογεῖν ἐμάνθαν᾽, οὐκ ἀμιθρῆσαι,</l>
                     <l>ἀλλ᾽ ἦν ἄριστος ἐσθίειν τε καὶ πίνειν</l>
                     <l>κἠρᾶν, τὰ δ᾽ ἄλλα πάντα κατὰ πετρῶν ὤθει.</l>
                     <l>ὡς δ᾽ ἀπέθαν᾽ ὡνήρ, πᾶσι κατέλιπε ῥῆσιν,</l>
                     <l>ὅκου Νίνος νῦν ἐστι καὶ τὸ σῆμ᾽ ᾁδει:</l>
                     <l>‘ἄκουσον, εἴτ᾽ Ἀσσύριος εἴτε καὶ Μῆδος</l>
                     <l>εἶς ἢ Κόραξος ἢ ἀπὸ τῶν ἄνω λιμνῶν</l>
                     <l>Ἰνδὸς κομήτης: οὐ γὰρ ἅλια κηρύσσω:</l>
                     <l>ἐγὼ Νίνος πάλαι ποτ᾽ ἐγενόμην πνεῦμα,</l>
                     <l>νῦν δ᾽ οὐκ ἔτ᾽ οὐδέν, ἀλλὰ γῆ πεποίημαι. <pb n="v.3.p.171" />
                     </l>
                     <l>ἔχω δ᾽ ὁκόσον ἔπαισα χὠκόσ᾽ ἤεισα</l>
                     <l>............ χὠκόσ᾽ ἠράσθην.</l>
                     <l>τὰ δ᾽ ὄλβι᾽ ἡμέων δήιοι συνελθόντες</l>
                     <l>φέρουσιν, ὥσπερ ὠμὸν ἔριφον αἱ Βάκχαι.</l>
                     <l>ἐγὼ δ᾽ ἐς Ἅιδην οὔτε χρυσὸν οὔθ᾽ ἵππον</l>
                     <l>οὔτ᾽ ἀργυρῆν ἅμαξαν ᾠχόμην ἕλκων:</l>
                     <l>σποδὸς δὲ πολλὴ χὠ μιτρηφόρος κεῖμαι.'</l>
                  </quote>
               </p>
            </div>
            <div type="chapter" n="41">
               <p>Θεόπομπος δ᾽ ἐν πεντεκαιδεκάτῃ Φιλιππικῶν
Ἱστοριῶν ῾<bibl>φηγ ι 299</bibl>' 'ΣΤΡΑΤΩΝΑ φησι τὸν Σιδώνιον βασιλέα ὑπερβάλλειν ἡδυπαθείᾳ καὶ τρυφῇ πάντας ἀνθρώπους. οἷα γὰρ τοὺς Φαίακας Ὅμηρος ῾<bibl n="Hom. Od. 8.248" valid="yes">οδ. 8.248</bibl>' 'ποιεῖν μεμυθολόγηκεν ἑορτάζοντας καὶ πίνοντας καὶ κιθαρῳδῶν καὶ
ῥαψῳδῶν ἀκροωμένους, τοιαῦτα καὶ ὁ Στράτων διετέλει
ποιῶν πολὺν χρόνον. καὶ τοσούτῳ μᾶλλον ἐκείνων
παρεκεκινήκει πρὸς τὰς ἡδονάς, ὅσον οἱ μὲν Φαίακες,
ὥς φησιν Ὅμηρος, μετὰ τῶν οἰκείων γυναικῶν καὶ
θυγατέρων ἐποιοῦντο τοὺς πότους, ὁ δὲ Στράτων μετ᾽
αὐλητρίδων καὶ ψαλτριῶν καὶ κιθαριστριῶν κατεσκευάζετο τὰς συνουσίας: καὶ μετεπέμπετο πολλὰς μὲν ἑταίρας ἐκ Πελοποννήσου, πολλὰς δὲ μουσουργοὺς %5 ἐξ Ἰωνίας,
ἑτέρας δὲ παιδίσκας ἐξ ἁπάσης τῆς Ἑλλάδος, τὰς μὲν
ᾠδικάς, τὰς δὲ ὀρχηστρικάς, ὧν εἴθιστο μετὰ τῶν φίλων
ἀγῶνας τιθέναι καὶ μεθ᾽ ὧν συνουσιάζων διέτριβεν, <pb n="v.3.p.172" />
χαίρων μὲν καὶ &lt;αὐτὸς&gt; τῷ βίῳ τῷ τοιούτῳ, [καὶ] δοῦλος ὢν φύσει τῶν ἡδονῶν, ἔτι δὲ μᾶλλον πρὸς τὸν
Νικοκλέα φιλοτιμούμενος. ἐτύγχανον γὰρ ὑπερφιλοτίμως ἔχοντες πρὸς ἀλλήλους καὶ σπουδάζων ἑκάτερος
αὐτὸς ἥδιον καὶ ῥᾳθυμότερον ποιεῖσθαι τὸν βίον: οἵ
γε προῆλθον εἰς τοσαύτην ἅμιλλαν, ὡς ἡμεῖς ἀκούομεν,
ὥστε πυνθανόμενοι παρὰ τῶν ἀφικνουμένων τάς τε παρασκευὰς τῶν οἰκιῶν καὶ τὰς πολυτελείας τῶν θυσιῶν
τὰς παρ᾽ ἑκατέρῳ γινομένας ἐφιλονίκουν ὑπερβάλλεσθαι τοῖς τοιούτοις ἀλλήλους. ἐσπούδαζον δὲ δοκεῖν
εὐδαίμονες εἶναι καὶ μακαριστοί. οὐ μὴν περί γε τὴν
τοῦ βίου τελευτὴν διηυτύχησαν, ἀλλ᾽ ἀμφότεροι βιαίῳ
θανάτῳ διεφθάρησαν.' Ἀναξιμένης δ᾽ ἐν τῷ ἐπιγραφομένῳ Βασιλέων Μεταλλαγαὶ ῾<bibl>σξρ. αλ. μ. π. 38</bibl>' 'περὶ
τοῦ Στράτωνος τὰ αὐτὰ ἱστορήσας διημιλλῆσθαί φησιν
αὐτὸν Νικοκλεῖ τῷ τῆς ἐν Κύπρῳ Σαλαμῖνος βασιλεύσαντι ἐσπουδακότι περὶ τρυφὴν καὶ ἀσέλγειαν, ἀποθανεῖν τ᾽ ἀμφοτέρους βιαίως.</p>
            </div>
            <div type="chapter" n="42">
               <p>ἐν δὲ τῇ <num>α#</num> τῶν Φιλιππικῶν Θεόπομπος περὶ
Φιλίππου λέγων φησίν ῾<bibl>φηγ ι 283</bibl>':' ‘καὶ τριταῖος εἰς
Ὀνόκαρσιν ἀφικνεῖται, χωρίον τι τῆς Θρᾴκης ἄλσος
ἔχον πολὺ κατεσκευασμένον καλῶς καὶ πρὸς τὸ ἐνδιαιτηθῆναι κεχαρισμένον ἄλλως τε καὶ τὴν θερινὴν ὥραν.
ἦν γὰρ καὶ τῶν ὑπὸ ΚΟΤΥΟΣ προκριθέντων, ὃς ἁπάντων τῶν βασιλέων τῶν ἐν τῇ Θρᾴκῃ γεγενημένων μάλιστα πρὸς ἡδυπαθείας καὶ τρυφὰς ὥρμησε, καὶ περιιὼν
τὴν χώραν ὅπου κατίδοι τόπους δένδρεσι συσκίους καὶ
καταρρύτους ὕδασι, τούτους κατεσκεύασεν ἑστιατόρια: <pb n="v.3.p.173" />
καὶ φοιτῶν εἰς ἑκάστους ὁπότε τύχοι θυσίας τε τοῖς
θεοῖς ἐποιεῖτο καὶ συνῆν μετὰ τῶν ὑπάρχων, εὐδαίμων
καὶ μακαριστὸς ὢν ἕως εἰς τὴν Ἀθηνᾶν βλασφημεῖν
καὶ πλημμελεῖν ἐπεχείρησεν.' διηγεῖταί τε ἑξῆς ὁ συγγραφεὺς ὅτι δεῖπνον κατεσκεύασεν ὁ Κότυς ὡς γαμουμένης αὐτῷ τῆς Ἀθηνᾶς καὶ θάλαμον κατασκευάσας
ἀνέμενεν μεθύων τὴν θεόν. ἤδη δ᾽ ἔκφρων γενόμενος
ἔπεμπέ τινα τῶν δορυφόρων ὀψόμενον εἰ παραγέγονεν
ἡ θεὸς εἰς τὸν θάλαμον. ἀφικομένου δ᾽ ἐκείνου καὶ
εἰπόντος μηδένα εἶναι ἐν τῷ θαλάμῳ, τοξεύσας τοῦτον ἀπέκτεινεν καὶ ἄλλον δεύτερον ἐπὶ τοῖς αὐτοῖς,
ἕως ὁ τρίτος συνεὶς παραγενομένην ἔφη πάλαι τὴν θεὸν
αὐτὸν ἀναμένειν. ὁ δὲ βασιλεὺς οὗτός ποτε καὶ ζηλοτυπήσας τὴν αὑτοῦ γυναῖκα ταῖς αὑτοῦ χερσὶν ἀνέτεμε
τὴν ἄνθρωπον ἀπὸ τῶν αἰδοίων ἀρξάμενος.</p>
            </div>
            <div type="chapter" n="43">
               <p>ἐν δὲ τῇ τρισκαιδεκάτῃ τῶν Φιλιππικῶν περὶ
ΧΑΒΡΙΟΥ τοῦ Ἀθηναίων &lt;στρατηγοῦ&gt; ἱστορῶν φησιν
῾<bibl>ιβιδ. 297</bibl>':' ‘οὐ δυνάμενος δὲ ζῆν ἐν τῇ πόλει τὰ μὲν
διὰ τὴν ἀσέλγειαν καὶ διὰ τὴν πολυτέλειαν τὴν αὑτοῦ
τὴν περὶ τὸν βίον, τὰ δὲ διὰ τοὺς Ἀθηναίους ἅπασι
γάρ εἰσι χαλεποί: διὸ καὶ εἵλοντο αὐτῶν οἱ ἔνδοξοι
ἔξω τῆς πόλεως καταβιοῦν, Ἰφικράτης μὲν ἐν Θρᾴκῃ,
Κόνων δ᾽ ἐν Κύπρῳ, Τιμόθεος δ᾽ ἐν Λέσβῳ, Χάρης
δ᾽ ἐν Σιγείῳ, καὶ αὐτὸς ὁ Χαβρίας ἐν Αἰγύπτῳ.' καὶ
περὶ τοῦ Χάρητος ἐν τῇ πέμπτῃ καὶ τεσσαρακοστῇ φησιν ῾<bibl>ιβιδ. 318</bibl>':' ‘Χάρητός τε νωθροῦ τε ὄντος καὶ βραδέος, καίτοι γε καὶ πρὸς τρυφὴν ἤδη ζῶντος: ὅς γε <pb n="v.3.p.174" />
περιήγετο στρατευόμενος αὐλητρίδας καὶ ψαλτρίας καὶ
πεζὰς ἑταίρας, καὶ τῶν χρημάτων τῶν εἰσφερομένων
εἰς τὸν πόλεμον τὰ μὲν εἰς ταύτην τὴν ὕβριν ἀνήλισκε,
τὰ δ᾽ αὐτοῦ κατέλειπεν Ἀθήνησιν τοῖς τε λέγουσιν καὶ
τὰ ψηφίσματα γράφουσιν καὶ τῶν ἰδιωτῶν τοῖς δικαζομένοις: ἐφ᾽ οἷς ὁ δῆμος ὁ τῶν Ἀθηναίων οὐδεπώποτε
ἠγανάκτησεν, ἀλλὰ διὰ ταῦτα καὶ μᾶλλον αὐτὸν ἠγάπα
τῶν πολιτῶν, καὶ δικαίως: καὶ γὰρ αὐτοὶ τοῦτον τὸν
τρόπον ἔζων, ὥστε τοὺς μὲν νέους ἐν τοῖς αὐλητριδίοις
καὶ παρὰ ταῖς ἑταίραις διατρίβειν, τοὺς δὲ μικρὸν ἐκείνων πρεσβυτέρους ἐν πότοις &lt;καὶ&gt; κύβοις καὶ ταῖς τοιαύταις ἀσωτίαις, τὸν δὲ δῆμον ἅπαντα πλείω καταναλίσκειν εἰς τὰς κοινὰς ἑστιάσεις καὶ κρεανομίας ἤπερ
εἰς τὴν τῆς πόλεως διοίκησιν.' ἐν δὲ τῷ ἐπιγραφομένῳ
τοῦ Θεοπόμπου συγγράμματι περὶ τῶν ἐκ Δελφῶν
συληθέντων Χρημάτων ῾<bibl>ιβιδ. 308</bibl>' '‘Χάρητι, φησί, τῷ Ἀθηναίῳ διὰ Λυσάνδρου τάλαντα ἑξήκοντα. ἀφ᾽ ὧν ἐδείπνισεν Ἀθηναίους ἐν τῇ ἀγορᾷ θύσας τὰ ἐπινίκια τῆς
γενομένης μάχης πρὸς τοὺς Φιλίππου ξένους.' ὧν
ἡγεῖτο μὲν Ἀδαῖος ὁ Ἀλεκτρυὼν ἐπικαλούμενος: περὶ
οὗ καὶ Ἡρακλείδης ὁ τῶν κωμῳδιῶν ποιητὴς μέμνηται οὕτως ῾<bibl>ιι 435 κ</bibl>':'
<quote rend="blockquote">
                     <l>Ἀλεκτρυόνα τὸν τοῦ Φιλίππου παραλαβὼν</l>
                     <l>ἀωρὶ κοκκύζοντα καὶ πλανώμενον</l>
                     <l>κατέκοψεν: οὐ γὰρ εἶχεν οὐδέπω λόφον. <pb n="v.3.p.175" />
                     </l>
                     <l>ἕνα κατακόψας μάλα συχνοὺς ἐδείπνισεν</l>
                     <l>Χάρης Ἀθηναίων τόθ᾽: ὡς γενναῖος ἦν.</l>
                  </quote>
τὰ αὐτὰ ἱστορεῖ καὶ Δοῦρις ῾<bibl>φηγ ιι 470</bibl>'.'</p>
            </div>
            <div type="chapter" n="44">
               <p>Ἰδομενεὺς δέ φησι ῾<bibl>ιβιδ. 491</bibl>' 'καὶ τοὺς ΠΕΙΣΙ-
ΣΤΡΑΤΙΔΑΣ Ἱππίαν καὶ Ἵππαρχον εὑρεῖν θαλίας καὶ
κώμους: διὸ καὶ ἵππων καὶ ἑτέρων πολλῶν ἐπιπολάσαι τὸ πλῆθος παρ᾽ αὐτοῖς: ὅθεν βαρεῖαν αὐτῶν γενέσθαι τὴν ἀρχήν. καίτοι ὁ πατὴρ αὐτῶν Πεισίστρατος
μετρίως ἐχρῆτο ταῖς ἡδοναῖς: ὅς γε οὐδ᾽ ἐν τοῖς χωρίοις οὐδ᾽ ἐν τοῖς κήποις φύλακας καθίστα, ὡς Θεόπομπος ἱστορεῖ ἐν τῇ πρώτῃ καὶ εἰκοστῇ ῾<bibl>φηγ ι 303</bibl>','
ἀλλ᾽ εἴα τὸν βουλόμενον εἰσιόντα ἀπολαύειν καὶ λαμβάνειν ὧν δεηθείη: ὅπερ ὕστερον ἐποίησε καὶ ΚΙΜΩΝ
μιμησάμενος ἐκεῖνον. περὶ οὗ καὶ αὐτοῦ ἱστορῶν ἐν τῇ
δεκάτῃ τῶν Φιλιππικῶν ὁ Θεόπομπός φησι ῾<bibl>ιβιδ. 293</bibl>':'
‘Κίμων ὁ Ἀθηναῖος ἐν τοῖς ἀγροῖς καὶ τοῖς κήποις
οὐδένα τοῦ καρποῦ καθίστα φύλακα, ὅπως οἱ βουλόμενοι τῶν πολιτῶν εἰσιόντες ὀπωρίζωνται καὶ λαμβάνωσιν εἴ τινος δέοιντο τῶν ἐν τοῖς χωρίοις. ἔπειτα
τὴν οἰκίαν παρεῖχε κοινὴν ἅπασι: καὶ δεῖπνον αἰεὶ εὐτελὲς παρασκευάζεσθαι πολλοῖς ἀνθρώποις καὶ τοὺς
ἀπόρους προσιόντας τῶν Ἀθηναίων εἰσιόντας δειπνεῖν.
ἐθεράπευεν δὲ καὶ τοὺς καθ᾽ ἑκάστην ἡμέραν αὐτοῦ τι
δεομένους, καὶ λέγουσιν ὡς περιήγετο μὲν ἀεὶ νεανίσκους δύ᾽ ἢ τρεῖς ἔχοντας κέρματα τούτοις τε διδόναι <pb n="v.3.p.176" />
προσέταττεν, ὁπότε τις προσέλθοι αὐτοῦ δεόμενος. καί
φασι μὲν αὐτὸν καὶ εἰς ταφὴν εἰσφέρειν. ποιεῖν δὲ
καὶ τοῦτο πολλάκις, ὁπότε τῶν πολιτῶν τινα ἴδοι κακῶς ἠμφιεσμένον, κελεύειν αὐτῷ μεταμφιέννυσθαι τῶν
νεανίσκων τινὰ τῶν συνακολουθούντων αὐτῷ. ἐκ δὴ
τούτων ἁπάντων ηὐδοκίμει καὶ πρῶτος ἦν τῶν πολιτῶν.' ὁ δὲ Πεισίστρατος καὶ ἐν πολλοῖς βαρὺς ἐγένετο,
ὅτου καὶ τὸ Ἀθήνησι τοῦ Διονύσου πρόσωπον ἐκείνου
τινές φασιν εἰκόνα.</p>
            </div>
            <div type="chapter" n="45">
               <p>
ΠΕΡΙΚΛΕΑ δὲ τὸν Ὀλύμπιόν
φησιν Ἡρακλείδης ὁ Ποντικὸς ἐν τῷ περὶ Ἡδονῆς
ὡς ἀπήλλαξεν ἐκ τῆς οἰκίας τὴν γυναῖκα καὶ τὸν μεθ᾽
ἡδονῆς βίον προείλετο ᾤκει τε μετ᾽ Ἀσπασίας τῆς ἐκ
Μεγάρων ἑταίρας καὶ τὸ πολὺ μέρος τῆς οὐσίας εἰς
ταύτην κατανάλωσε. ΘΕΜΙΣΤΟΚΛΗΣ δὲ οὔπω Ἀθηναίων
μεθυσκομένων οὐδ᾽ ἑταίραις χρωμένων ἐκφανῶς τέθριππον ζεύξας ἑταιρίδων διὰ τοῦ Κεραμεικοῦ πληθύοντος
ἑωθινὸς ἤλασεν. ἀμφιβόλως δ᾽ αὐτὸ εἴρηκεν ὁ Ἰδομενεύς, εἴτε ἑταίρας τέτταρας συνυπέζευξεν ὡς ἵππους
εἴτ᾽ ἀνεβίβασεν αὐτὰς ἐπὶ τὸ τέθριππον. Πόσσις δ᾽
ἐν τρίτῳ Μαγνητικῶν ῾<bibl>φηγ ιϝ 483</bibl>' 'τὸν Θεμιστοκλέα
φησὶν ἐν Μαγνησίᾳ τὴν στεφανηφόρον ἀρχὴν ἀναλαβόντα θῦσαι Ἀθηνᾷ καὶ τὴν ἑορτὴν Παναθήναια ὀνομάσαι καὶ Διονύσῳ Χοοπότῃ θυσιάσαντα καὶ τὴν Χοῶν
ἑορτὴν αὐτόθι καταδεῖξαι. Κλέαρχος δὲ ἐν πρώτῳ
περὶ Φιλίας ῾<bibl>φηγ ιι 313</bibl>' 'τὸν Θεμιστοκλέα φησὶ τρίκλινον οἰκοδομησάμενον περικαλλέστατον ἀγαπᾶν &lt;ἂν&gt;
ἔφησεν, εἰ τοῦτον φίλων πληρώσειεν. <pb n="v.3.p.177" />
               </p>
            </div>
            <div type="chapter" n="46">
               <p>Χαμαιλέων δ᾽ ὁ Ποντικὸς ἐν τῷ περὶ Ἀνακρέοντος ῾<bibl>φρ. 11 κοεπ</bibl>' 'προθεὶς τὸ
<quote rend="blockquote">
                     <l>ξανθῇ δ᾽ Εὐρυπύλῃ μέλει</l>
                     <l>ὁ περιφόρητος Ἀρτέμων,</l>
                  </quote>
τὴν προσηγορίαν ταύτην λαβεῖν τὸν ΑΡΤΕΜΩΝΑ διὰ τὸ
τρυφερῶς βιοῦντα περιφέρεσθαι ἐπὶ κλίνης. καὶ γὰρ
Ἀνακρέων αὐτὸν ἐκ πενίας εἰς τρυφὴν ὁρμῆσαί φησιν ἐν τούτοις ῾<bibl>φρ. 21 β4</bibl>':'
<quote rend="blockquote">
                     <l>πρὶν μὲν ἔχων βερβέριον καλύμματ᾽ ἐσφηκωμένα</l>
                     <l>καὶ ξυλίνους ἀστραγάλους ἐν ὠσὶ καὶ ψιλὸν περὶ</l>
                     <l>πλευρῇσι ..... βοός,</l>
                     <l>νεόπλυτον εἴλυμα κακῆς ἀσπίδος, ἀρτοπώλισιν</l>
                     <l>κἀθελοπόρνοισιν ὁμιλέων ὁ πονηρὸς Ἀρτέμων,</l>
                     <l>κίβδηλον εὑρίσκων βίον,</l>
                     <l>πολλὰ μὲν ἐν δουρὶ τιθεὶς αὐχένα, πολλὰ δ᾽ ἐν τροχῷ,</l>
                     <l>πολλὰ δὲ νῶτα σκυτίνῃ μάστιγι θωμιχθείς, κόμην</l>
                     <l>πώγωνά τ᾽ ἐκτετιλμένος:</l>
                  </quote>
νῦν δ᾽ ἐπιβαίνει σατινέων, χρύσεα φορέων καθέρματα,
<quote rend="blockquote">
                     <l>πάις Κύκης, καὶ σκιαδίσκην ἐλεφαντίνην φορεῖ</l>
                     <l>γυναιξὶν αὕτως ...</l>
                  </quote>
               </p>
            </div>
            <div type="chapter" n="47">
               <p>περὶ δὲ τοῦ καλοῦ ΑΛΚΙΒΙΑΔΟΥ Σάτυρος ἱστορῶν ῾<bibl>φηγ ιιι 160</bibl>' '‘λέγεται, φησίν, ὅτι ἐν Ἰωνίᾳ μὲν
ὢν &lt;Ἰώνων&gt; ἐφαίνετο τρυφερώτερος, ἐν Θήβαις δὲ
σωμασκῶν καὶ γυμναζόμενος τῶν Θηβαίων αὐτῶν μᾶλλον
Βοιώτιος, ἐν Θετταλίᾳ δὲ ἱπποτροφῶν καὶ ἡνιοχῶν τῶν <pb n="v.3.p.178" />
Ἀλευαδῶν ἱππικώτερος, ἐν Σπάρτῃ δὲ καρτερίαν καὶ
ἀφέλειαν ἐπιτηδεύων ἐνίκα τοὺς Λάκωνας, ὑπερῆρεν
δὲ καὶ τὴν τῶν Θρᾳκῶν ἀκρατοποσίαν. τὴν δὲ αὑτοῦ
γυναῖκα πειρῶν ὡς ἕτερος ἔπεμψεν αὐτῇ χιλίους Δαρεικούς. κάλλιστος δὲ ὢν τὴν μορφὴν κόμην τε ἔτρεφεν
ἐπὶ πολὺ τῆς ἡλικίας καὶ ὑποδήματα παρηλλαγμένα
ἐφόρει, ἃ ἀπ᾽ αὐτοῦ Ἀλκιβιάδες καλεῖται. ὅτε δὲ χορηγοίη πομπεύων ἐν πορφυρίδι εἰσιὼν εἰς τὸ θέατρον,
ἐθαυμάζετο οὐ μόνον ὑπὸ τῶν ἀνδρῶν ἀλλὰ καὶ ὑπὸ
τῶν γυναικῶν. διὸ καὶ Ἀντισθένης ὁ Σωκρατικὸς
ὡς δὴ αὐτὸς αὐτόπτης γεγονὼς τοῦ Ἀλκιβιάδου ἰσχυρὸν αὐτὸν καὶ ἀνδρώδη καὶ ἀπαίδευτον καὶ τολμηρὸν
καὶ ὡραῖον ἐφ᾽ ἡλικίας &lt;πάσης&gt; γενέσθαι φησίν. εἰς
δὲ τὰς ἀποδημίας ὁπότε στέλλοιτο, τέσσαρσι τῶν συμμαχίδων πόλεων ὥσπερ θεραπαίναις ἐχρῆτο. σκηνὴν
μὲν γὰρ αὐτῷ Περσικὴν ἔπησσον Ἐφέσιοι, τροφὴν δὲ
τοῖς ἵπποις αὐτοῦ Χῖοι παρεῖχον, ἱερεῖα δὲ παρίστασαν
εἰς τὰς θυσίας καὶ κρεανομίας Κυζικηνοί, Λέσβιοι δὲ
οἶνον παρεῖχον καὶ τὰ ἄλλα τὰ πρὸς τὴν καθ᾽ ἡμέραν
δίαιταν. ἀφικόμενος δ᾽ Ἀθήνησιν ἐξ Ὀλυμπίας δύο
πίνακας ἀνέθηκεν, Ἀγλαοφῶντος γραφήν: ὧν ὃ μὲν
εἶχεν Ὀλυμπιάδα καὶ Πυθιάδα στεφανούσας αὐτόν, ἐν
δὲ θατέρῳ Νεμέα ἦν καθημένη καὶ ἐπὶ τῶν γονάτων
αὐτῆς Ἀλκιβιάδης, καλλίων φαινόμενος τῶν γυναικείων
προσώπων. καὶ στρατηγῶν δὲ ἔτι καλὸς εἶναι ἤθελεν: <pb n="v.3.p.179" />
ἀσπίδα γοῦν εἶχεν ἐκ χρυσοῦ καὶ ἐλέφαντος πεποιημένην, ἐφ᾽ ἧς ἦν ἐπίσημον Ἔρως κεραυνὸν ἠγκυλημένος.
ἐπικωμάσας δέ ποτε ὡς Ἄνυτον ἐραστὴν ὄντα καὶ πλούσιον, συνεπικωμάζοντος αὐτῷ τῶν ἑταίρων ἑνὸς Θρασύλλου ῾τῶν πενήτων δ᾽ οὗτος ἦν̓, προπιὼν τῷ Θρασύλλῳ τὰ ἡμίση τῶν ποτηρίων τῶν ἐπὶ τῷ κυλικείῳ
προκειμένων ἐκέλευσε τοὺς ἀκολούθους ἀποφέρειν πρὸς
τὸν Θράσυλλον: εἶθ᾽ οὕτω φιλοφρονησάμενος τὸν Ἄνυτον ἀπηλλάσσετο. ὁ δὲ Ἄνυτος πάνυ ἐλευθερίως καὶ
ἐρωτικῶς, λεγόντων τινῶν ὡς ἀγνώμονα εἴη πεποιηκὼς
Ἀλκιβιάδης, ‘οὐ μὰ Δί᾽, ἔφη, ἀλλ᾽ εὐγνώμονα: ἔχων
ἐξουσίαν ἅπαντα λαβεῖν τὰ ἡμίση κατέλιπεν.'</p>
            </div>
            <div type="chapter" n="48">
               <p>
Λυσίας δὲ ὁ ῥήτωρ περὶ τῆς τρυφῆς αὐτοῦ λέγων φησίν ῾<bibl>φρ. 8 τυρ</bibl>':' ‘ἐκπλεύσαντες γὰρ κοινῇ Ἀξίοχος καὶ
Ἀλκιβιάδης εἰς Ἑλλήσποντον ἔγημαν ἐν Ἀβύδῳ δύο
ὄντε Μεδοντίδα τὴν Ἀβυδηνὴν καὶ ξυνῳκείτην. ἔπειτα
αὐτοῖν γίνεται θυγάτηρ, ἣν οὐκ ἔφαντο δύνασθαι γνῶναι ὁποτέρου εἴη. ἐπεὶ δὲ ἦν ἀνδρὸς ὡραία, ξυνεκοιμῶντο καὶ ταύτῃ, καὶ εἰ μὲν χρῷτο καὶ ἔχοι Ἀλκιβιάδης, Ἀξιόχου ἔφασκεν εἶναι θυγατέρα: εἰ δὲ Ἀξίοχος,
Ἀλκιβιάδου.' κεκωμῴδηται δὲ καὶ ὑπὸ Εὐπόλιδος
ὡς [καὶ] ἀκόλαστος πρὸς γυναῖκας ἐν Κόλαξιν οὕτως
῾<bibl>ι 300 κ</bibl>':'
<quote rend="blockquote">
                     <l>Ἀλκιβιάδης ἐκ τῶν γυναικῶν ἐξίτω. <note type="sp" place="inline" anchored="true">Β.</note> τί ληρεῖς</l>
                     <l>οὐκ οἴκαδ᾽ ἐλθὼν τὴν σεαυτοῦ γυμνάσεις δάμαρτα;</l>
                  </quote>
καὶ Φερεκράτης δέ φησιν ῾<bibl>ιβ. 194</bibl>':' <pb n="v.3.p.180" />
                  <quote rend="blockquote">
                     <l>οὐκ ὢν ἀνὴρ γὰρ Ἀλκιβιάδης, ὡς δοκεῖ,</l>
                     <l>ἀνὴρ ἁπασῶν τῶν γυναικῶν ἐστι νῦν.</l>
                  </quote>
ἐν Σπάρτῃ δὲ ὢν ἔφθειρε τὴν Ἄγιδος τοῦ βασιλέως
γυναῖκα Τίμαιαν. ἐπιπληττόντων δ᾽ αὐτῷ τινων οὐκ
ἀκρασίας ἕνεκεν συνελθεῖν ἔφη, ἀλλ᾽ ἵνα ὁ γενόμενος
ἐξ αὐτοῦ βασιλεύσῃ τε τῆς Σπάρτης καὶ μηκέτι λέγωνται οἱ βασιλεῖς ἀφ᾽ Ἡρακλέους ἀλλ᾽ ἀπ᾽ Ἀλκιβιάδου.
στρατηγῶν δὲ συμπεριήγετο αὑτῷ τήν τε Λαίδος τῆς Κορινθίας μητέρα Τιμάνδραν καὶ Θεοδότην τὴν Ἀττικὴν
ἑταίραν.</p>
            </div>
            <div type="chapter" n="49">
               <p>
μετὰ δὲ τὴν φυγὴν κυρίους Ἀθηναίους
ποιήσας τοῦ Ἑλλησπόντου καὶ πλείους τῶν πεντακισχιλίων Πελοποννησίους λαβὼν ἀνέπεμψεν εἰς τὰς Ἀθήνας.
κατιών τε μετὰ ταῦτα εἰς τὴν πατρίδα ἐστεφάνωσε τὰς
Ἀττικὰς τριήρεις θαλλῷ καὶ μίτραις καὶ ταινίαις, καὶ
ἀναψάμενος τὰς αἰχμαλώτους ναῦς ἠκρωτηριασμένας
εἰς διακοσίας ἱππαγωγούς τε ἄγων σκύλων καὶ ὅπλων
Λακωνικῶν καὶ Πελοποννησιακῶν μεστὰς εἰσέπλει. ἡ
δὲ τριήρης ἐφ᾽ ἧς αὐτὸς κατέπλει μέχρι μὲν τῶν
κλείθρων τοῦ Πειραιέως προέτρεχεν ἁλουργοῖς ἱστίοις:
ὡς δ᾽ ἐντὸς ἦν καὶ τὰς κώπας ἔλαβον οἱ ἐρέται, Χρυσόγονος μὲν ηὔλει τὸ τριηρικὸν ἐνδεδυκὼς τὴν Πυθικὴν
στολήν, Καλλιππίδης δ᾽ ὁ τραγῳδὸς ἐκέλευε τὴν ἀπὸ
τῆς σκηνῆς στολὴν ἠμφιεσμένος. διὸ καὶ χαριέντως
εἶπέν τις: ‘οὔτ᾽ ἂν δύο Λυσάνδρους ὑπήνεγκεν ἡ Σπάρτη
οὔτ᾽ ἂν δύ᾽ Ἀλκιβιάδας Ἀθῆναι.' ἐμιμεῖτο δὲ Ἀλκιβιάδης τὸν Παυσανίου μηδισμὸν καὶ καθομιλῶν
<pb n="v.3.p.181" />Φαρνάβαζον τὴν Περσικὴν ἐνεδύετο στολὴν καὶ τὴν Περσικὴν
ἔμαθε φωνήν, καθάπερ καὶ Θεμιστοκλῆς.</p>
            </div>
            <div type="chapter" n="50">
               <p>Δοῦρις δ᾽ ἐν τῇ δευτέρᾳ καὶ εἰκοστῇ τῶν
Ἱστοριῶν ῾<bibl>φηγ ιι 477</bibl>' '‘Παυσανίας μέν, φησίν, ὁ τῶν
Σπαρτιατῶν βασιλεὺς καταθέμενος τὸν πάτριον τρίβωνα
τὴν Περσικὴν ἐνεδύετο στολήν. ὁ δὲ Σικελίας τύραννος
Διονύσιος ξυστίδα καὶ χρυσοῦν στέφανον ἐπὶ περόνῃ
μετελάμβανε τραγικόν. Ἀλέξανδρος δ᾽ ὡς τῆς Ἀσίας
ἐκυρίευσεν Περσικαῖς ἐχρῆτο στολαῖς. ΔΗΜΗΤΡΙΟΣ δὲ
πάντας ὑπερέβαλεν: τὴν μὲν γὰρ ὑπόδεσιν ἣν εἶχεν
κατεσκεύαζεν ἐκ πολλοῦ δαπανήματος: ἦν γὰρ κατὰ
μὲν τὸ σχῆμα τῆς ἐργασίας σχεδὸν ἐμβάτης πίλημα
λαμβάνων τῆς πολυτελεστάτης πορφύρας: τούτῳ δὲ
χρυσοῦ πολλὴν ἐνύφαινον ποικιλίαν ὀπίσω καὶ ἔμπροσθεν ἐνιέντες οἱ τεχνῖται. αἱ δὲ χλαμύδες αὐτοῦ ἦσαν
ὄρφνινον ἔχουσαι τὸ φέγγος τῆς χρόας, τὸ δὲ πᾶν ὁ
πόλος ἐνύφαντο χρυσοῦς ἀστέρας ἔχων καὶ τὰ δώδεκα
ζῴδια. μίτρα δὲ χρυσόπαστος ἦν, &lt;ἣ&gt; καυσίαν ἁλουργῆ
οὖσαν ἔσφιγγεν, ἐπὶ τὸ νῶτον φέρουσα τὰ τελευταῖα
καταβλήματα τῶν ὑφασμάτων. γινομένων δὲ τῶν Δημητρίων Ἀθήνησιν ἐγράφετο ἐπὶ τοῦ προσκηνίου ἐπὶ
τῆς Οἰκουμένης ὀχούμενος.'</p>
               <p>Νύμφις δ᾽ ὁ Ἡρακλεώτης ἐν ἕκτῳ τῶν περὶ τῆς
πατρίδος ῾<bibl>φηγ ιιι 15</bibl>' '‘ΠΑΥΣΑΝΙΑΣ, φησίν, ὁ περὶ Πλαταιὰς νικήσας Μαρδόνιον, τὰ τῆς Σπάρτης ἐξελθὼν
νόμιμα καὶ εἰς ὑπερηφανίαν ἐπιδοὺς περὶ Βυζάντιον <pb n="v.3.p.182" />
διατρίβων τὸν χαλκοῦν κρατῆρα τὸν ἀνακείμενον τοῖς
θεοῖς τοῖς ἐπὶ τοῦ στόματος ἱδρυμένοις, ὃν ἔτι καὶ
νῦν εἶναι συμβαίνει, ἐτόλμησεν ἐπιγράψαι ὡς αὐτὸς
ἀναθείη, ὑποθεὶς τόδε τὸ ἐπίγραμμα, διὰ τὴν τρυφὴν
καὶ ὑπερηφανίαν ἐπιλαθόμενος αὑτοῦ:
<quote rend="blockquote">
                     <l>μνᾶμ᾽ ἀρετᾶς ἀνέθηκε Ποσειδάωνι ἄνακτι</l>
                     <l>Παυσανίας, ἄρχων Ἑλλάδος εὐρυχόρου,</l>
                     <l>πόντου ἐπ᾽ Εὐξείνου, Λακεδαιμόνιος γένος, υἱὸς</l>
                     <l>Κλεομβρότου, ἀρχαίας Ἡρακλέος γενεᾶς.'</l>
                  </quote>
               </p>
            </div>
            <div type="chapter" n="51">
               <p>ἐτρύφησεν δὲ καὶ ΦΑΡΑΞ ὁ Λακεδαιμόνιος, ὡς
Θεόπομπος ἐν τῇ τεσσαρακοστῇ ἱστορεῖ ῾<bibl>φηγ ι 314</bibl>':'
καὶ ταῖς ἡδοναῖς οὕτως ἀσελγῶς ἐχρήσατο καὶ χύδην
ὥστε πολὺ μᾶλλον διὰ τὴν αἰτίαν ταύτην αὐτὸν ὑπολαμβάνεσθαι Σικελιώτην ἢ διὰ τὴν πατρίδα Σπαρτιάτην.
ἐν δὲ τῇ <num>νβ#</num> φησὶν ῾<bibl>ιβιδ. 322</bibl>' 'ὡς ΑΡΧΙΔΑΜΟΣ ὁ Λάκων
ἀποστὰς τῆς πατρίου διαίτης συνηθίσθη ξενικῶς καὶ
μαλακῶς: διόπερ οὐκ ἠδύνατο τὸν οἴκοι βίον ὑπομένειν,
ἀλλ᾽ ἐσπούδαζεν αἰεὶ δι᾽ ἀκρασίαν ἔξω διατρίβειν. καὶ
Ταραντίνων πρεσβευσαμένων περὶ συμμαχίας ἔσπευσε
συνεξελθεῖν αὐτοῖς βοηθός: κἀκεῖ γενόμενος καὶ ἐν τῷ
πολέμῳ ἀποθανὼν οὐδὲ ταφῆς κατηξιώθη, καίτοι Ταραντίνων πολλὰ χρήματα ὑποσχομένων τοῖς πολεμίοις
ὑπὲρ τοῦ ἀνελέσθαι αὐτοῦ τὸ σῶμα. Φύλαρχος δὲ
ἐν τῇ <num>ι#</num> τῶν Ἱστοριῶν ῾<bibl>ιβ. 338</bibl>' 'Θρᾳκῶν φησι τῶν καλουμένων Κροβύζων βασιλέα γενέσθαι ΙΣΑΝΘΗΝ, τρυφῇ
πάντας τοὺς καθ᾽ ἑαυτὸν ὑπερβαλλόμενον. ἦν δὲ καὶ
πλούσιος καὶ καλός. ἐν δὲ τῇ δευτέρᾳ καὶ εἰκοστῇ ὁ
αὐτὸς ῾<bibl>ιβ. 345</bibl>' 'ΠΤΟΛΕΜΑΙΟΝ φησι τὸν δεύτερον
<pb n="v.3.p.183" />Αἰγύπτου βασιλεύσαντα, πάντων σεμνότατον γενόμενον τῶν
δυναστῶν καὶ παιδείας εἴ τινα καὶ ἄλλον καὶ αὐτὸν
ἐπιμεληθέντα οὕτως ἐξαπατηθῆναι τὴν διάνοιαν καὶ
διαφθαρῆναι ὑπὸ τῆς ἀκαίρου τρυφῆς ὥστε τὸν πάντα
χρόνον ὑπολαβεῖν βιώσεσθαι καὶ λέγειν ὅτι μόνος εὕροι
τὴν ἀθανασίαν. κατατεινόμενον οὖν ὑπὸ ποδάγρας
πλείους ἡμέρας, ὥς ποτ᾽ οὖν ἐρράισεν καὶ κατεῖδεν
διά τινων ὑπολαμπάδων τοὺς Αἰγυπτίους παρὰ τὸν
ποταμὸν ἀριστοποιουμένους καὶ τὰ τυχόντα προσφερομένους ἐπί τε τῆς ἄμμου χύδην ἐρριμμένους, εἶπεν:
‘ὦ τάλας ἐγώ, τὸ μηδὲ τούτων ἕνα γενέσθαι.'</p>
            </div>
            <div type="chapter" n="52">
               <p>περὶ δὲ ΚΑΛΛΙΟΥ καὶ τῶν τούτου κολάκων
φθάνομεν καὶ πρότερον εἰπόντες: ἀλλ᾽ ἐπεὶ καινῶς
Ἡρακλείδης ὁ Ποντικὸς ἐν τῷ περὶ Ἡδονῆς ἱστορεῖ
περὶ αὐτοῦ, ἄνωθεν ἀναλαβὼν διηγήσομαι. ‘ὅτε τὸ
πρῶτον εἰς Εὔβοιαν ἐστράτευσαν οἱ Πέρσαι, τότε, ὥς
φασιν, Ἐρετριεὺς ἀνὴρ Διόμνηστος κύριος ἐγένετο τῶν
τοῦ στρατηγοῦ χρημάτων. ἔτυχεν γὰρ ἐν τῷ ἀγρῷ τῷ
ἐκείνου σκηνῶν καὶ τὰ χρήματα εἰς οἴκημά τι θέμενος
τῆς οἰκίας. τελευτησάντων δὲ πάντων διέλαθεν ἔχων
ὁ Διόμνηστος τὸ χρυσίον. ἐπεὶ δὲ πάλιν ὁ τῶν Περσῶν
βασιλεὺς ἀπέστειλεν εἰς τὴν Ἐρέτριαν στράτευμα, προστάξας ἀνάστατον [γενέσθαι] ποιῆσαι τὴν πόλιν,
<pb n="v.3.p.184" />εἰκότως ὑπεξετίθεντο ὅσοι χρημάτων ηὐπόρουν. οἱ οὖν
καταλελειμμένοι τῆς τοῦ Διομνήστου οἰκίας παρ᾽ Ἱππόνικον τὸν Καλλίου τὸν Ἄμμωνα ἐπικαλούμενον ὑπεξέθεντο τὰ χρήματα εἰς τὰς Ἀθήνας, καὶ ἀνασκευασθέντων ὑπὸ τῶν Περσῶν ἁπάντων &lt;τῶν&gt; Ἐρετριέων
κατέσχον οὗτοι τὰ χρήματα πολλὰ ὄντα. ὥστε Ἱππόνικος ὁ ἀπ᾽ ἐκείνου γεγονὼς τοῦ τὴν παρακαταθήκην
λαβόντος ᾔτησεν Ἀθηναίους ποτὲ ἐν ἀκροπόλει τόπον
ἵν᾽ οἰκοδομήσηται τοῖς χρήμασιν ὅπου κείσεται, [λέγων]
ὡς οὐκ ἀσφαλὲς ὂν ἐν ἰδιωτικῇ οἰκίᾳ πολλὰ χρήματα
εἶναι. καὶ ἔδοσαν &lt;ἂν&gt; Ἀθηναῖοι: νουθετηθεὶς δ᾽ ὑπὸ τῶν
φίλων μετενόησεν. τούτων οὖν [ὄντων] τῶν χρημάτων
Καλλίας κύριος γενόμενος καὶ πρὸς ἡδονὴν βιώσας—
ποῖοι γὰρ οὐ κόλακες ἢ τί πλῆθος οὐχ ἑταίρων περὶ
αὐτὸν ἦσαν, ποίας δὲ δαπάνας οὐχ ὑπερεώρα 'κεῖνος—
ἀλλ᾽ ὅμως εἰς τοσοῦτον αὐτὸν περιέστησεν ὁ περὶ ἡδονὴν
βίος ὥστε μετὰ γρᾳδίου βαρβάρου διατελεῖν ἠναγκάσθη
καὶ τῶν ἀναγκαίων τῶν καθ᾽ ἡμέραν ἐνδεὴς γενόμενος
τὸν βίον ἐτελεύτησεν. τὸν δὲ Νικίου, φησί, τοῦ Περγασῆθεν πλοῦτον ἢ τὸν Ἰσχομάχου τίνες ἀπώλεσαν;
οὐκ Αὐτοκλέης καὶ Ἐπικλέης, οἳ μετ᾽ ἀλλήλων ζῆν προελόμενοι καὶ πάντ᾽ ἐν ἐλάττονι ποιούμενοι τῆς ἡδονῆς,
ἐπειδὴ πάντα κατανάλωσαν, κώνειον πιόντες ἅμα τὸν
βίον ἐτελεύτησαν;᾽</p>
            </div>
            <div type="chapter" n="53">
               <p>περὶ δὲ τῆς ΑΛΕΞΑΝΔΡΟΥ τοῦ πάνυ τρυφῆς <pb n="v.3.p.185" />
Ἔφιππος μὲν ὁ Ὀλύνθιος ἐν τῷ περὶ τῆς Ἡφαιστίωνος καὶ Ἀλεξάνδρου Τελευτῆς ῾<bibl>σξρ. αλ. μ. π. 125</bibl>' 'φησιν
ὅτι ἐν τῷ παραδείσῳ ἔκειτο αὐτῷ χρυσοῦς θρόνος καὶ
κλῖναι ἀργυρόποδες, ἐφ᾽ ὧν καθεζόμενος ἐχρημάτιζε
μετὰ τῶν ἑταίρων. Νικοβούλη δέ φησιν ῾<bibl>ιβιδ π. 157</bibl>'
'ὅτι παρὰ τὸ δεῖπνον πάντες οἱ ἀγωνισταὶ ἐσπούδαζον
τέρπειν τὸν βασιλέα καὶ ὅτι ἐν τῷ τελευταίῳ δείπνῳ
αὐτὸς ὁ Ἀλέξανδρος ἐπεισόδιόν τι ἀπομνημονεύσας ἐκ
τῆς Εὐριπίδου Ἀνδρομέδας ἠγωνίσατο καὶ τὸν ἄκρατον προθύμως προπίνων καὶ τοὺς ἄλλους ἠνάγκαζεν.
Ἔφιππος δέ φησιν ῾<bibl>λ. ς. ς</bibl>' 'ὡς Ἀλέξανδρος καὶ τὰς
ἱερὰς ἐσθῆτας ἐφόρει ἐν τοῖς δείπνοις, ὁτὲ μὲν τὴν
τοῦ Ἄμμωνος πορφυρίδα καὶ περισχιδεῖς καὶ κέρατα
καθάπερ ὁ θεός, ὁτὲ δὲ τὴν τῆς Ἀρτέμιδος, ἣν καὶ
ἐπὶ τοῦ ἅρματος ἐφόρει πολλάκις, ἔχων τὴν Περσικὴν
στολήν, ὑποφαίνων ἄνωθεν τῶν ὤμων τό τε τόξον καὶ
τὴν σιβύνην, ἐνίοτε δὲ καὶ τὴν τοῦ Ἑρμοῦ: τὰ μὲν
ἄλλα σχεδὸν καὶ καθ᾽ ἑκάστην ἡμέραν χλαμύδα τε
πορφυρᾶν καὶ χιτῶνα μεσόλευκον καὶ τὴν καυσίαν
ἔχουσαν τὸ διάδημα τὸ βασιλικόν, ἐν δὲ τῇ συνουσίᾳ
τά τε πέδιλα καὶ τὸν πέτασον ἐπὶ τῇ κεφαλῇ καὶ τὸ
κηρύκειον ἐν τῇ χειρί, πολλάκις δὲ καὶ λεοντῆν καὶ
ῥόπαλον ὥσπερ ὁ Ἡρακλῆς. τί οὖν θαυμαστὸν εἰ καὶ
καθ᾽ ἡμᾶς Κόμμοδος ὁ αὐτοκράτωρ ἐπὶ τῶν ὀχημάτων
παρακείμενον εἶχεν τὸ Ἡράκλειον ῥόπαλον ὑπεστρωμένης αὐτῷ λεοντῆς καὶ Ἡρακλῆς καλεῖσθαι ἤθελεν,
Ἀλεξάνδρου τοῦ Ἀριστοτελικοῦ τοσούτοις αὑτὸν ἀφομοιοῦντος θεοῖς, ἀτὰρ καὶ τῇ Ἀρτέμιδι; ἔρρανε δὲ ὁ <pb n="v.3.p.186" />
Ἀλέξανδρος καὶ μύρῳ σπουδαίῳ καὶ οἴνῳ εὐώδει τὸ
δάπεδον. ἐθυμιᾶτο δὲ αὐτῷ σμύρνα καὶ τὰ ἄλλα θυμιάματα: εὐφημία τε καὶ σιγὴ κατεῖχε πάντας ὑπὸ
δέους τοὺς παρόντας. ἀφόρητος γὰρ ἦν καὶ φονικός.
ἐδόκει γὰρ εἶναι μελαγχολικός. ἐν Ἐκβατάνοις δὲ ποιήσας τῷ Διονύσῳ θυσίαν καὶ πάντων δαψιλῶς ἐν τῇ
θοίνῃ παρασκευασθέντων, καὶ Σατραβάτης ὁ σατράπης
τοὺς στρατιώτας εἱστίασε πάντας. ἀθροισθέντων δὲ
πολλῶν ἐπὶ τὴν θέαν, φησὶν ὁ Ἔφιππος ῾<bibl>λ. ς. ς</bibl>',' κηρύγματα ἐγίνετο ὑπερήφανα καὶ τῆς Περσικῆς ὑπεροψίας αὐθαδέστερα. ἄλλων γὰρ ἄλλο τι ἀνακηρυττόντων καὶ στεφανούντων τὸν Ἀλέξανδρον, εἷς τις τῶν
ὁπλοφυλάκων ὑπερπεπαικὼς πᾶσαν κολακείαν κοινωσάμενος τῷ Ἀλεξάνδρῳ ἐκέλευσε τὸν κήρυκα ἀνειπεῖν
ὅτι ‘Γόργος ὁ ὁπλοφύλαξ Ἀλέξανδρον Ἄμμωνος υἱὸν
στεφανοῖ χρυσοῖς τρισχιλίοις, καὶ ὅταν Ἀθήνας πολιορκῇ,
μυρίαις πανοπλίαις καὶ τοῖς ἴσοις καταπέλταις καὶ
πᾶσι τοῖς ἄλλοις βέλεσιν εἰς τὸν πόλεμον ἱκανοῖς.</p>
            </div>
            <div type="chapter" n="54">
               <p>Χάρης δ᾽ ἐν τῇ δεκάτῃ τῶν περὶ Ἀλέξανδρον Ἱστοριῶν ῾<bibl>σξρ. αλ. μ. π. 118</bibl>' '‘ὅτε, φησίν, εἷλε Δαρεῖον, γάμους
συνετέλεσεν ἑαυτοῦ τε καὶ τῶν ἄλλων φίλων, ἐνενήκοντα
καὶ δύο θαλάμους κατασκευασάμενος ἐν τῷ αὐτῷ τόπῳ.
ἦν δὲ ὁ οἶκος ἑκατοντάκλινος, ἐν ᾧ ἑκάστη ἦν κλίνη κεκοσμημένη στολῇ γαμικῇ εἴκοσι μνῶν ἀργυρᾶ: ἡ δὲ αὐτοῦ
χρυσόπους ἦν. συμπαρέλαβεν δὲ εἰς τὸ συμπόσιον καὶ
τοὺς ἰδιοξένους ἅπαντας καὶ κατέκλινεν ἀντιπροσώπους
ἑαυτῷ τε καὶ τοῖς ἄλλοις νυμφίοις, τὴν δὲ λοιπὴν <pb n="v.3.p.187" />
δύναμιν πεζήν τε καὶ ναυτικὴν καὶ τὰς πρεσβείας καὶ
τοὺς παρεπιδημοῦντας ἐν τῇ αὐλῇ. κατεσκεύαστο δὲ
ὁ οἶκος πολυτελῶς καὶ μεγαλοπρεπῶς ἱματίοις τε καὶ
ὀθονίοις πολυτελέσιν, ὑπὸ δὲ ταῦτα πορφυροῖς καὶ
φοινικοῖς χρυσουφέσιν. τοῦ δὲ μένειν τὴν σκηνὴν
ὑπέκειντο κίονες εἰκοσαπήχεις περίχρυσοι καὶ διάλιθοι
καὶ περιάργυροι. περιεβέβληντο δὲ ἐν τῷ περιβόλῳ
πολυτελεῖς αὐλαῖαι ζῳωτοὶ καὶ διάχρυσοι, κανόνας
ἔχουσαι περιχρύσους καὶ περιαργύρους. τῆς δ᾽ αὐλῆς
ἦν τὸ περίμετρον στάδιοι τέσσαρες. ἐγίνετο δὲ τὰ
δεῖπνα πρὸς σάλπιγγα τότε μὲν ἐν τοῖς γάμοις, καὶ
ἄλλως δ᾽ αἰεὶ ὅτε τύχοι σπονδοποιούμενος, ὥστε πᾶν
εἰδέναι τὸ στρατόπεδον. ἐπὶ πέντε δὲ ἡμέρας ἐπετελέσθησαν οἱ γάμοι, καὶ ἐλειτούργησαν πάνυ πολλοὶ
καὶ βαρβάρων καὶ Ἑλλήνων, καὶ οἱ ἀπὸ τῆς Ἰνδικῆς
θαυματοποιοὶ ἦσαν διαπρέποντες ... Σκύμνος Ταραντῖνος καὶ Φιλιστίδης Συρακόσιος Ἡράκλειτός τε ὁ Μιτυληναῖος: μεθ᾽ οὓς ἐπεδείξατο ῥαψῳδὸς Ἄλεξις Ταραντῖνος. παρῆλθον δὲ καὶ ψιλοκιθαρισταὶ Κρατῖνος
Μηθυμναῖος, Ἀριστώνυμος Ἀθηναῖος, Ἀθηνόδωρος
Τήιος: ἐκιθαρῴδησαν δὲ Ἡράκλειτός τε ὁ Ταραντῖνος
καὶ Ἀριστοκράτης ὁ Θηβαῖος. αὐλῳδοὶ δὲ παρῆλθον
Διονύσιος ὁ Ἡρακλεώτης, Ὑπέρβολος Κυζικηνός: παρῆλθον δὲ καὶ αὐληταί, οἳ πρῶτον τὸ Πυθικὸν ηὔλησαν, εἶθ᾽ ἑξῆς μετὰ τῶν χορῶν, Τιμόθεος, Φρύνιχος,
Καφισίας, Διόφαντος, ἔτι δὲ Εὔιος ὁ Χαλκιδεύς. καὶ <pb n="v.3.p.188" />
ἔκτοτε οἱ πρότερον καλούμενοι Διονυσοκόλακες Ἀλεξανδροκόλακες ἐκλήθησαν διὰ τὰς τῶν δώρων ὑπερβολάς, ἐφ᾽ οἷς καὶ ἥσθη ὁ Ἀλέξανδρος. ὑπεκρίθησαν
δὲ τραγῳδοὶ μὲν Θεσσαλὸς καὶ Ἀθηνόδωρος καὶ Ἀριστόκριτος, κωμῳδοὶ δὲ Λύκων καὶ Φορμίων καὶ Ἀρίστων. παρῆν δὲ καὶ Φασίμηλος ὁ ψάλτης. οἱ δὲ πεμφθέντες, φησί, στέφανοι ὑπὸ τῶν πρεσβευτῶν καὶ τῶν
λοιπῶν ταλάντων ἦσαν μυρίων πεντακισχιλίων.'</p>
            </div>
            <div type="chapter" n="55">
               <p>
Πολύκλειτος δ᾽ ὁ Λαρισαῖος ἐν τῇ ὀγδόῃ τῶν Ἱστοριῶν
῾<bibl>σξρ. αλ. μ. π. 132</bibl>' 'καὶ ἐπὶ χρυσῆς κλίνης κοιμᾶσθαί
φησι τὸν Ἀλέξανδρον καὶ αὐλητρίδας αὐτῷ καὶ αὐλητὰς αἰεὶ ἕπεσθαι ἐπὶ τὸ στρατόπεδον καὶ πίνειν ἄχρι
τῆς ἕω. Κλέαρχος δ᾽ ἐν τοῖς περὶ Βίων ῾<bibl>φηγ ιι 309</bibl>'
'περὶ Δαρείου λέγων τοῦ καθαιρεθέντος ὑπὸ τοῦ Ἀλεξάνδρου φησίν: ‘ὁ Περσῶν βασιλεὺς ἀθλοθετῶν τοῖς
τὰς ἡδονὰς αὐτῷ πορίζουσιν ὑπὸ πάντων τῶν ἡδέων
ἡττωμένην ἀπέδειξε τὴν βασιλείαν καὶ καταγωνιζόμενος
ἑαυτὸν οὐκ ᾔσθετο πρότερον ἢ τὸ σκῆπτρον ἕτεροι
λαβόντες ἀνεκηρύχθησαν.' Φύλαρχος δ᾽ ἐν τῇ τρίτῃ
καὶ εἰκοστῇ τῶν Ἱστοριῶν ῾<bibl>φηγ ι 345</bibl>' 'καὶ Ἀγαθαρχίδης ὁ Κνίδιος ἐν τῷ δεκάτῳ περὶ Ἀσίας ῾<bibl>ιβ. ιιι 196</bibl>'
'καὶ τοὺς ἑταίρους φησὶ τοὺς Ἀλεξάνδρου ὑπερβαλλούσῃ
τρυφῇ χρήσασθαι. ὧν εἷς ὢν καὶ Ἄγνων χρυσοῦς ἥλους
ἐν ταῖς κρηπῖσι [καὶ τοῖς ὑποδήμασιν] ἐφόρει. Κλεῖτος
δ᾽ ὁ Λευκὸς καλούμενος ὅτε χρηματίζειν μέλλοι, ἐπὶ
πορφυρῶν ἱματίων διαπεριπατῶν τοῖς ἐντυγχάνουσιν
διελέγετο. Περδίκκᾳ δὲ καὶ Κρατερῷ φιλογυμναστοῦσιν ἠκολούθουν διφθέραι σταδιαῖαι τοῖς μεγέθεσιν, <pb n="v.3.p.189" />
ὑφ᾽ αἷς περιλαμβάνοντες τόπον ἐν ταῖς καταστρατοπεδείαις ἐγυμνάζοντο: ἠκολούθει δὲ αὐτοῖς καὶ ὑποζύγια
πολλὰ τὰ τὴν κόνιν κομίζοντα πρὸς τὴν ἐν τῇ παλαίστρᾳ χρείαν. Λεοννάτῳ δὲ καὶ Μενελάῳ φιλοκυνήγοις
οὖσιν αὐλαῖαι σταδίων ἑκατὸν ἠκολούθουν, αἷς περιιστάντες τὰς θήρας ἐκυνήγουν. τὰς δὲ χρυσᾶς πλατάνους καὶ τὴν χρυσῆν ἄμπελον, ὑφ᾽ ἣν οἱ Περσῶν βασιλεῖς ἐχρημάτιζον πολλάκις καθήμενοι, σμαραγδίνους
βότρυς ἔχουσαν καὶ τῶν Ἰνδικῶν ἀνθράκων ἄλλων τε
παντοδαπῶν λίθων ὑπερβαλλόντων ταῖς πολυτελείαις,
ἐλάττω φησὶν ὁ Φύλαρχος φαίνεσθαι τῆς καθ᾽ ἡμέραν
ἑκάστοτε γινομένης παρ᾽ Ἀλεξάνδρῳ δαπάνης. ἦν
γὰρ αὐτοῦ ἡ σκηνὴ κλινῶν <num>ρ#</num>, χρυσοῖ δὲ κίονες <num>ν#</num>
κατεῖχον αὐτήν. οἱ δὲ ὑπερτείνοντες οὐρανίσκοι διάχρυσοι ποικίλμασιν ἐκπεπονημένοι πολυτελέσιν ἐσκέπαζον τὸν ἄνω τόπον. καὶ πρῶτοι μὲν Πέρσαι <num>φ#</num> μηλοφόροι περὶ αὐτὴν ἐντὸς εἱστήκεσαν πορφυραῖς καὶ
μηλίναις ἐσθῆσιν ἐξησκημένοι: μετὰ δὲ τούτους τοξόται
τὸν ἀριθμὸν χίλιοι, οἳ μὲν φλόγινα ἐνδεδυκότες, οἳ
δὲ ὑσγινοβαφῆ, πολλοὶ δὲ καὶ κυάνεα εἶχον περιβόλαια.
προειστήκεσαν δὲ τούτων ἀργυράσπιδες Μακεδόνες πεντακόσιοι. κατὰ δὲ μέσην τὴν σκηνὴν χρυσοῦς ἐτίθετο
δίφρος, ἐφ᾽ οὗ καθήμενος ἐχρημάτιζεν ὁ Ἀλέξανδρος
τῶν σωματοφυλάκων πανταχόθεν ἐφεστηκότων. ἔξωθεν
δὲ κύκλῳ τῆς σκηνῆς τὸ τῶν ἐλεφάντων ἄγημα διεσκευασμένον ἐφειστήκει καὶ Μακεδόνες χίλιοι
<pb n="v.3.p.190" />Μακεδονικὰς στολὰς ἔχοντες, εἶτα μύριοι Πέρσαι, τό τε τὴν
πορφύραν ἔχον πλῆθος εἰς πεντακοσίους ἦν, οἷς Ἀλέξανδρος ἔδωκε φορεῖν τὴν στολὴν ταύτην. τοσούτων
δὲ ὄντων καὶ τῶν φίλων καὶ τῶν θεραπευόντων οὐδεὶς
ἐτόλμα προσπορεύεσθαι Ἀλεξάνδρῳ: τοιοῦτον ἐγεγόνει
τὸ περὶ αὐτὸν ἀξίωμα. ἔγραψεν δὲ καί ποτε Ἀλέξανδρος [καὶ] ταῖς ἐν Ἰωνίᾳ πόλεσιν καὶ πρώτοις Χίοις,
ὅπως αὐτῷ πορφύραν ἀποστείλωσιν. ἤθελεν γὰρ τοὺς
ἑταίρους ἅπαντας ἁλουργὰς ἐνδῦσαι στολάς. ἀναγνωσθείσης δὲ τῆς ἐπιστολῆς Χίοις παρὼν Θεόκριτος ὁ
σοφιστὴς νῦν ἐγνωκέναι ἔφη τὸ παρ᾽ Ὁμήρῳ εἰρημένον: <cit>
                     <bibl n="Hom. Il. 5.83" valid="yes">ιλ. 5.83</bibl>
                     <quote rend="blockquote">
                        <l>ἔλλαβε πορφύρεος θάνατος καὶ μοῖρα κραταιή.</l>
                     </quote>
                  </cit>
               </p>
            </div>
            <div type="chapter" n="56">
               <p>ΑΝΤΙΟΧΟΝ δὲ τὸν Γρυπὸν ἐπικαλούμενον βασιλέα φησὶ Ποσειδώνιος ἐν τῇ ὀγδόῃ καὶ εἰκοστῇ τῶν
Ἱστοριῶν ῾<bibl>φηγ ιιι 263</bibl>' 'τὰς ἐπὶ Δάφνῃ πανηγύρεις ἐπιτελοῦντα ὑποδοχὰς λαμπρὰς ἐπιτελεῖν. ἐν αἷς τὸ μὲν
πρῶτον ἀναδόσεις ἐγίγνοντο ὁλομελῶν βρωμάτων, εἶτ᾽
ἤδη καὶ ζώντων χηνῶν καὶ λαγωῶν καὶ δορκάδων.
ἀνεδίδοντο δέ, φησίν, καὶ χρυσοῖ στέφανοι τοῖς δειπνοῦσιν καὶ ἀργυρωμάτων πλῆθος καὶ θεραπόντων καὶ
ἵππων καὶ καμήλων. ἔδει τε ἀναβάντα ἐπὶ τὴν κάμηλον ἕκαστον πιεῖν καὶ λαβεῖν [τε] τὴν κάμηλον καὶ τὰ
ἐπὶ τὴν κάμηλον καὶ τὸν παρεστῶτα παῖδα.' ἐν δὲ τῇ
τεσσαρεσκαιδεκάτῃ ῾<bibl>ιβιδ. 257</bibl>' 'περὶ τοῦ ὁμωνύμου αὐτοῦ
ΑΝΤΙΟΧΟΥ λέγων τοῦ ἐπ᾽ Ἀρσάκην εἰς Μηδίαν στρατεύσαντός φησιν ὅτι ὑποδοχὰς ἐποιεῖτο καθ᾽ ἡμέραν <pb n="v.3.p.191" />
ὀχλικάς: ἐν αἷς χωρὶς τῶν ἀναλισκομένων καὶ ἐκφατνιζομένων σωρευμάτων ἕκαστος ἀπέφερε τῶν ἑστιατόρων ὁλομελῆ κρέα χερσαίων τε καὶ πτηνῶν καὶ θαλαττίων ζῴων ἀδιαίρετα ἐσκευασμένα, ἅμαξαν πληρῶσαι
δυνάμενα: καὶ μετὰ ταῦτα μελιπήκτων καὶ στεφάνων
ἐκ σμύρνης καὶ λιβανωτοῦ &lt;σὺν&gt; ἀνδρομήκεσι λημνίσκων χρυσῶν πιλήμασιν πλήθη.'</p>
            </div>
            <div type="chapter" n="57">
               <p>Κλύτος δ᾽ ὁ Ἀριστοτελικὸς ἐν τοῖς περὶ Μιλήτου ῾<bibl>φηγ ιι 333</bibl>' 'ΠΟΛΥΚΡΑΤΗΝ φησὶ τὸν Σαμίων τύραννον ὑπὸ τρυφῆς τὰ πανταχόθεν συνάγειν, κύνας
μὲν ἐξ Ἠπείρου, αἶγας δὲ ἐκ Σκύρου, ἐκ δὲ Μιλήτου
πρόβατα, ὗς δ᾽ ἐκ Σικελίας. Ἄλεξις δ᾽ ἐν τρίτῳ Σαμίων Ὥρων ῾<bibl>ιβ. ιϝ 299</bibl>' 'ἐκ πολλῶν πόλεών φησιν κοσμηθῆναι τὴν Σάμον ὑπὸ τοῦ Πολυκράτους, κύνας μὲν
Μολοττικὰς καὶ Λακαίνας εἰσαγαγόντος, αἶγας δ᾽ ἐκ
Σκύρου καὶ Νάξου, πρόβατα δ᾽ ἐκ Μιλήτου καὶ τῆς
Ἀττικῆς. μετεστέλλετο δέ, φησί, καὶ τεχνίτας ἐπὶ μισθοῖς μεγίστοις. πρὸ δὲ τοῦ τυραννῆσαι κατασκευασάμενος στρωμνὰς πολυτελεῖς καὶ ποτήρια ἐπέτρεπε χρῆσθαι τοῖς ἢ γάμον ἢ μείζονας ὑποδοχὰς ποιουμένοις.
ἐκ πάντων οὖν τούτων ἄξιον θαυμάζειν τὸν τύραννον,
ὅτι οὐδαμόθεν ἀναγέγραπται γυναῖκας ἢ παῖδας μεταπεμψάμενος, καίτοι περὶ τὰς τῶν ἀρρένων ὁμιλίας
ἐπτοημένος, ὡς καὶ ἀντερᾶν Ἀνακρέοντι τῷ ποιητῇ:
ὅτε καὶ δι᾽ ὀργὴν ἀπέκειρε τὸν ἐρώμενον. πρῶτος δ᾽
ὁ Πολυκράτης καὶ ναῦς πήξας ἀπὸ τῆς πατρίδος Σαμαίνας ἐκάλεσεν. Κλέαρχος δέ φησιν ῾<bibl>φηγ ιι 310</bibl>' 'ὡς <pb n="v.3.p.192" />
Πολυκράτης ὁ τῆς ἁβρᾶς Σάμου τύραννος διὰ τὴν περὶ
τὸν βίον ἀκολασίαν ἀπώλετο, ζηλώσας τὰ Λυδῶν μαλακά.
ὅθεν τῷ τ᾽ ἐν Σάρδεσιν Ἀγκῶνι Γλυκεῖ προσαγορευομένῳ
τὴν παρὰ τοῖς Σαμίοις λαύραν ἀντικατεσκεύασεν ἐν τῇ
πόλει καὶ τοῖς Λυδῶν ἄνθεσιν ἀντέπλεξε τὰ διαγγελθέντα
Σαμίων ἄνθεα. τούτων δὲ ἡ μὲν Σαμίων λαύρα στενωπή τις ἦν γυναικῶν δημιουργῶν, καὶ τῶν πρὸς ἀπόλαυσιν καὶ ἀκρασίαν πάντων βρωμάτων ὄντως ἐνέπλησε
τὴν Ἑλλάδα: τὰ δὲ Σαμίων ἄνθη γυναικῶν καὶ ἀνδρῶν
κάλλη διάφορα. ἔτι δὲ τῆς συμπάσης πόλεως ἐν ἑορταῖς
τε καὶ μέθαις ..... καὶ ταῦτα μὲν ὁ Κλέαρχος. οἶδα
δὲ κἀγὼ παρὰ τοῖς ἐμοῖς Ἀλεξανδρεῦσιν λαύραν τινὰ
καλουμένην μέχρι καὶ νῦν Εὐδαιμόνων, ἐν ᾗ πάντα
τὰ πρὸς τρυφὴν ἐπωλεῖτο.</p>
            </div>
            <div type="chapter" n="58">
               <p>ΑΛΚΙΣΘΕΝΗΝ δὲ τὸν Συβαρίτην φησὶν Ἀριστοτέλης ἐν τοῖς [περὶ τρυφῆς] Θαυμασίοις ῾<bibl>ξ. 96 ω</bibl>' 'ὑπὸ
τρυφῆς ἱμάτιον τοιοῦτον κατασκευάσασθαι τῇ πολυτελείᾳ
ὡς προτίθεσθαι αὐτὸ ἐπὶ Λακινίου ἐν τῇ πανηγύρει
τῆς Ἥρας, εἰς ἣν συμπορεύονται πάντες Ἰταλιῶται,
καὶ τῶν δεικνυμένων &lt;μάλιστα&gt; πάντων ἐκεῖνο θαυμάζεσθαι. οὗ φασι κυριεύσαντα Διονύσιον τὸν πρεσβύτερον ἀποδόσθαι Καρχηδονίοις <num>ρ#</num> καὶ <num>κ#</num> ταλάντων. <pb n="v.3.p.193" />
ἱστορεῖ δὲ καὶ Πολέμων περὶ αὐτοῦ ἐν τῷ ἐπιγραφομένῳ περὶ τῶν ἐν Καρχηδόνι Πέπλων ῾<bibl>φρ. 85 πρ</bibl>'.' περὶ
δὲ ΣΜΙΝΔΥΡΙΔΟΥ τοῦ Συβαρίτου καὶ τῆς τούτου τρυφῆς ἱστόρησεν Ἡρόδοτος ἐν τῇ ἕκτῃ ῾<bibl>ξ. 127</bibl>',' ὡς ἀποπλέων ἐπὶ τὴν μνηστείαν τῆς Κλεισθένους τοῦ Σικυωνίων τυράννου θυγατρὸς Ἀγαρίστης, φησίν, ‘ἀπὸ μὲν
Ἰταλίης &lt;ἦλθε&gt; Σμινδυρίδης ὁ Ἱπποκράτεος Συβαρίτης,
ὃς ἐπὶ πλεῖστον δὴ χλιδῆς εἷς ἀνὴρ ἀφίκετο.' εἵποντο
γοῦν αὐτῷ χίλιοι μάγειροι καὶ ὀρνιθευταί. ἱστορεῖ περὶ
αὐτοῦ καὶ Τίμαιος ἐν τῇ ἑβδόμῃ ῾<bibl>φηγ ι 204</bibl>'.'</p>
               <p>περὶ δὲ τῆς ΔΙΟΝΥΣΙΟΥ τοῦ νεωτέρου Σικελίας τυράννου τρυφῆς Σάτυρος ὁ περιπατητικὸς ἱστορῶν ἐν
τοῖς Βίοις ῾<bibl>φηγ ιιι 160</bibl>' 'πληροῦσθαί φησιν παρ᾽ αὐτῷ
τριακοντακλίνους οἴκους ὑπὸ τῶν εὐωχουμένων. καὶ
Κλέαρχος δὲ ἐν τῷ τετάρτῳ τῶν Βίων γράφει οὕτως
῾<bibl>φηγ ιι 307</bibl>':' ‘Διονύσιος δ᾽ ὁ Διονυσίου ἁπάσης γενόμενος
Σικελίας ἀλάστωρ εἰς τὴν Λοκρῶν πόλιν παρελθὼν οὖσαν
αὐτῷ μητρόπολιν ῾Δωρὶς γὰρ ἡ μήτηρ αὐτοῦ τὸ γένος ἦν
Λοκρίς᾿ στρώσας οἶκον τῶν ἐν τῇ πόλει τὸν μέγιστον
ἑρπύλλοις καὶ ῥόδοις μετεπέμπετο μὲν ἐν μέρει τὰς
Λοκρῶν παρθένους: καὶ γυμνὸς μετὰ γυμνῶν οὐδὲν
αἰσχύνης παρέλιπεν ἐπὶ τοῦ στρώματος κυλινδούμενος.
τοιγαροῦν μετ᾽ οὐ πολὺν χρόνον οἱ ὑβρισθέντες γυναῖκα καὶ τέκνα ἐκείνου λαβόντες ὑποχείρια ἐπὶ τῆς
ὁδοῦ στήσαντες μεθ᾽ ὕβρεως ἐνηκολάσταινον αὐτοῖς:
καὶ ἐπεὶ τῆς ὕβρεως πλήρεις ἐγένοντο, κεντοῦντες ὑπὸ <pb n="v.3.p.194" />
τοὺς τῶν χειρῶν ὄνυχας βελόναις ἀνεῖλον αὐτούς. καὶ
τελευτησάντων τὰ μὲν ὀστᾶ κατέκοψαν ἐν ὅλμοις, τὰ
δὲ λοιπὰ κρεανομησάμενοι ἐπηράσαντο [πάντες] τοῖς
μὴ γευσαμένοις αὐτῶν: ὅθεν πρὸς τὴν ἀνόσιον ἀρὰν
κατήλεσαν αὐτῶν τὰς σάρκας, ἵν᾽ ἡ τροφὴ σιτοποιουμένων κατεδεσθῇ: τὰ δὲ λείψανα κατεπόντωσαν. αὐτὸς
δὲ Διονύσιος τέλος μητραγυρτῶν καὶ τυμπανοφορούμενος οἰκτρῶς τὸν βίον κατέστρεψεν. εὐλαβητέον οὖν
τὴν καλουμένην τρυφὴν οὖσαν τῶν βίων ἀνατροπὴν
ἁπάντων τε ὀλέθριον ἡγεῖσθαι τὴν ὕβριν.'</p>
            </div>
            <div type="chapter" n="59">
               <p>Διόδωρος δ᾽ ὁ Σικελιώτης ἐν τοῖς περὶ Βιβλιοθήκης Ἀκραγαντίνους φησὶ ῾<bibl>11, 25</bibl>' 'κατασκευάσαι ΓΕΛΩΝΙ
κολυμβήθραν πολυτελῆ τὸ περίμετρον ἔχουσαν σταδίων <num>ζ#</num>, βάθος δὲ πηχῶν <num>κ#</num>, εἰς ἣν ἐπαγομένων ποταμίων καὶ κρηναίων ὑδάτων ἰχθυοτροφεῖον εἶναι καὶ
πολλοὺς παρέχεσθαι ἰχθῦς εἰς τὴν τρυφὴν καὶ ἀπόλαυσιν τῷ Γέλωνι: καθίπτασθαι δὲ καὶ κύκνων πλῆθος
εἰς αὐτήν, ὡς γίνεσθαι ἐπιτερπεστάτην τὴν θέαν.
ὕστερον δὲ αὕτη διεφθάρη καταχωσθεῖσα. Δοῦρις
δὲ ἐν τῇ <num>δ#</num> τῶν περὶ Ἀγαθοκλέα ῾<bibl>φηγ ιι 479</bibl>' 'καὶ
πλησίον Ἱππωνίου πόλεως ἄλσος τι δείκνυσθαι κάλλει
διάφορον καὶ κατάρρυτον ὕδασιν, ἐν ᾧ καὶ τόπον τινὰ <pb n="v.3.p.195" />
εἶναι καλούμενον Ἀμαλθείας Κέρας, ὃ τὸν Γέλωνα κατασκευάσαι. Σιληνὸς δ᾽ ὁ Καλλατιανὸς ἐν τρίτῳ Σικελικῶν ῾<bibl>φηγ ιιι 101</bibl>' 'περὶ Συρακούσας φησὶν κῆπον
εἶναι πολυτελῶς κατεσκευασμένον, ὃν καλεῖσθαι Μῦθον,
ἐν ᾧ χρηματίζειν ΙΕΡΩΝΑ τὸν βασιλέα. ἡ δὲ Πανορμῖτις τῆς Σικελίας πᾶσα κῆπος προσαγορεύεται διὰ τὸ
πᾶσα εἶναι πλήρης δένδρων ἡμέρων, ὥς φησιν Καλλίας ἐν ὀγδόῃ τῶν περὶ Ἀγαθοκλέα Ἱστοριῶν ῾<bibl>φηγ ιι 382</bibl>'.'
Ποσειδώνιος δ᾽ ἐν τῇ ὀγδόῃ τῶν Ἱστοριῶν ῾<bibl>φηγ ιιι 257</bibl>'
'περὶ ΔΑΜΟΦΙΛΟΥ λέγων τοῦ Σικελιώτου, δι᾽ ὃν ὁ δουλικὸς ἐκινήθη πόλεμος, ὅτι τρυφῆς ἦν οἰκεῖος, γράφει
καὶ ταῦτα: ‘τρυφῆς οὖν δοῦλος ἦν καὶ κακουργίας, διὰ
μὲν τῆς χώρας τετρακύκλους ἀπήνας περιαγόμενος καὶ
ἵππους καὶ θεράποντας ὡραίους καὶ παραδρομὴν ἀνάγωγον κολάκων τε καὶ παίδων στρατιωτικῶν. ὕστερον
δὲ πανοικίᾳ ἐφυβρίστως κατέστρεψε τὸν βίον ὑπὸ τῶν
οἰκετῶν περιυβρισθείς.'</p>
            </div>
            <div type="chapter" n="60">
               <p>ΔΗΜΗΤΡΙΟΣ δ᾽ ὁ Φαληρεύς, ὥς φησι Δοῦρις
ἐν τῇ ἑκκαιδεκάτῃ τῶν Ἱστοριῶν ῾<bibl>φηγ ιι 475</bibl>',' χιλίων
καὶ διακοσίων ταλάντων κατ᾽ ἐνιαυτὸν κύριος γενόμενος καὶ ἀπὸ τούτων βραχέα δαπανῶν εἰς τοὺς στρατιώτας καὶ τὴν τῆς πόλεως διοίκησιν τὰ λοιπὰ πάντα
διὰ τὴν ἔμφυτον ἀκρασίαν ἠφάνιζεν, θοίνας καθ᾽ ἑκάστην ἡμέραν λαμπρὰς ἐπιτελῶν καὶ πλῆθός τι συνδείπνων ἔχων. καὶ ταῖς μὲν δαπάναις ταῖς εἰς τὰ δεῖπνα
τοὺς Μακεδόνας ὑπερέβαλλε, τῇ δὲ καθαρειότητι
<pb n="v.3.p.196" />Κυπρίους καὶ Φοίνικας: ῥάσματά τε μύρων ἔπιπτεν ἐπὶ
τὴν γῆν, ἀνθινά τε πολλὰ τῶν ἐδαφῶν ἐν τοῖς ἀνδρῶσιν κατεσκευάζετο διαπεποικιλμένα ὑπὸ δημιουργῶν.
ἦσαν δὲ καὶ πρὸς γυναῖκας ὁμιλίαι σιωπώμεναι καὶ
νεανίσκων ἔρωτες νυκτερινοί, καὶ ὁ τοῖς ἄλλοις τιθέμενος θεσμοὺς Δημήτριος καὶ τοὺς βίους τάττων ἀνομοθέτητον ἑαυτῷ τὸν βίον κατεσκεύαζεν. ἐπεμελεῖτο
δὲ καὶ τῆς ὄψεως, τήν τε τρίχα τὴν ἐπὶ τῆς κεφαλῆς
ξανθιζόμενος καὶ παιδέρωτι τὸ πρόσωπον ὑπαλειφόμενος καὶ τοῖς ἄλλοις ἀλείμμασιν ἐγχρίων ἑαυτόν: ἠβούλετο γὰρ τὴν ὄψιν ἱλαρὸς καὶ τοῖς ἀπαντῶσιν ἡδὺς
φαίνεσθαι. ἐν δὲ τῇ πομπῇ τῶν Διονυσίων, ἣν ἔπεμψεν
ἄρχων γενόμενος, ᾖδεν ὁ χορὸς εἰς αὐτὸν ποιήματα
Σείρωνος τοῦ Σολέως, ἐν οἷς ἡλιόμορφος προσηγορεύετο ῾<bibl>ξαστοριονις φρ. 1 β4</bibl>':'
<quote rend="blockquote">
                     <l>ἐξόχως δ᾽ εὐγενέτας ἡλιόμορφος ζαθέοις ἄρχων σε</l>
                     <l>τιμαῖσι γεραίρει.</l>
                  </quote>
Καρύστιος δὲ ὁ Περγαμηνὸς ἐν τρίτῳ Ὑπομνημάτων
῾<bibl>φηγ ιϝ 358</bibl>' '‘Δημήτριος, φησίν, ὁ Φαληρεὺς Ἱμεραίου
τοῦ ἀδελφοῦ ἀναιρεθέντος ὑπ᾽ Ἀντιπάτρου αὐτὸς μετὰ
Νικάνορος διέτριβεν, αἰτίαν ἔχων ὡς τὰ ἐπιφάνεια τοῦ
ἀδελφοῦ θύων. Κασάνδρῳ δὲ γενόμενος φίλος μέγα ἴσχυσεν. καὶ κατ᾽ ἀρχὰς μὲν ἦν αὐτοῦ τὸ ἄριστον ὀξύβαφα
παντοδαπὰς ἐλάας ἔχοντα καὶ τυρὸν νησιωτικόν. ὡς δ᾽
ἐπλούτησε, Μοσχίωνα τὸν ἄριστον τῶν τότε μαγείρων <pb n="v.3.p.197" />
καὶ δειπνοποιῶν ἐωνήσατο, καὶ τοσαῦτα ἦν τὰ παρασκευαζόμενα καθ᾽ ἡμέραν ὥστε χαρισαμένου τῷ Μοσχίωνι
τὰ λείψανα Μοσχίων ἐν ἔτεσι δύο τρεῖς συνοικίας ἐωνήσατο παῖδάς τε ἐλευθέρους ὕβριζεν καὶ γυναῖκας τὰς
τῶν ἐπιφανεστάτων. ἐζηλοτύπουν δὲ πάντες οἱ παῖδες
τὸν ἐρώμενον αὐτοῦ Δίογνιν: καὶ τοσοῦτον ἦν τῷ Δημητρίῳ προσελθεῖν ὥστε μετ᾽ ἄριστον αὐτοῦ περιπατήσαντος παρὰ τοὺς Τρίποδας συνῆλθον εἰς τὸν τόπον
παῖδες &lt;οἱ&gt; κάλλιστοι ταῖς ἑξῆς ἡμέραις, ἵν᾽ ὀφθεῖεν
αὐτῷ.'</p>
            </div>
            <div type="chapter" n="61">
               <p>Νικόλαος δ᾽ ὁ περιπατητικὸς ἐν τῇ δεκάτῃ
καὶ ἑκατοστῇ τῶν Ἱστοριῶν ῾<bibl>φηγ ιιι 416</bibl>' 'ΛΕΥΚΟΛΛΟΝ
φησιν ἀφικόμενον εἰς Ῥώμην καὶ θριαμβεύσαντα λόγον
τε ἀποδόντα τοῦ πρὸς Μιθριδάτην πολέμου ἐξοκεῖλαι
εἰς πολυτελῆ δίαιταν ἐκ τῆς παλαιᾶς σωφροσύνης τρυφῆς τε πρῶτον εἰς ἅπαν Ῥωμαίοις ἡγεμόνα γενέσθαι,
καρπωσάμενον δυεῖν βασιλέων πλοῦτον Μιθριδάτου
καὶ Τιγράνου. διαβόητος δ᾽ ἦν παρὰ Ῥωμαίοις καὶ
ΣΙΤΤΙΟΣ ἐπὶ τρυφῇ καὶ μαλακίᾳ, ὥς φησι Ῥουτίλιος
῾<bibl>ιβ. 200</bibl>'.' περὶ γὰρ Ἀπικίου προειρήκαμεν ῾<bibl>ιϝ π. 168δ</bibl>'.'
Παυσανίαν δὲ καὶ ΛΥΣΑΝΔΡΟΝ ἐπὶ τρυφῇ διαβοήτους
γενέσθαι σχεδὸν πάντες ἱστοροῦσι. διόπερ καὶ Ἆγις
ἐπὶ Λυσάνδρου ἔφη ὅτι ‘δεύτερον τοῦτον ἡ Σπάρτη
φέρει Παυσανίαν.' Θεόπομπος δὲ ἐν τῇ δεκάτῃ τῶν
Ἑλληνικῶν ῾<bibl>φηγ ι 281</bibl>' 'τἀναντία φησὶ περὶ τοῦ Λυσάνδρου, ὅτι ‘φιλόπονος ἦν καὶ θεραπεύειν δυνάμενος
καὶ ἰδιώτας καὶ βασιλεῖς, σώφρων ὢν καὶ τῶν ἡδονῶν <pb n="v.3.p.198" />
ἁπασῶν κρείττων. γενόμενος γοῦν τῆς Ἑλλάδος σχεδὸν
ἁπάσης κύριος ἐν οὐδεμιᾷ φανήσεται τῶν πόλεων οὔτε
πρὸς τὰς ἀφροδισίους ἡδονὰς ὁρμήσας οὔτε μέθαις καὶ
πότοις ἀκαίροις χρησάμενος.'</p>
            </div>
            <div type="chapter" n="62">
               <p>οὕτω δὲ παρὰ τοῖς ἀρχαίοις τὰ τῆς τρυφῆς
καὶ τῆς πολυτελείας ἠσκεῖτο ὡς καὶ ΠΑΡΡΑΣΙΟΝ τὸν
ζωγράφον πορφύραν ἀμπέχεσθαι, χρυσοῦν στέφανον
ἐπὶ τῆς κεφαλῆς ἔχοντα, ὡς ἱστορεῖ Κλέαρχος ἐν τοῖς
Βίοις ῾<bibl>φηγ ιι 304</bibl>'.' οὗτος γὰρ παρὰ μέλος ὑπὲρ τὴν
γραφικὴν τρυφήσας λόγῳ τῆς ἀρετῆς ἀντελαμβάνετο
καὶ ἐπέγραφεν τοῖς ὑπ᾽ αὐτοῦ ἐπιτελουμένοις ἔργοις:
<quote rend="blockquote">
                     <l>ἁβροδίαιτος ἀνὴρ ἀρετήν τε σέβων τάδ᾽ ἔγραψεν.</l>
                  </quote>
καί τις ὑπεραλγήσας ἐπὶ τούτῳ παρέγραψεν ‘ῥαβδοδίαιτος ἀνήρ.' ἐπέγραψεν δ᾽ ἐπὶ πολλῶν ἔργων αὐτοῦ
καὶ τάδε ῾<bibl>φρ. 1 πλ ιι 320 β4</bibl>':'
<quote rend="blockquote">
                     <l>ἁβροδίαιτος ἀνὴρ ἀρετήν τε σέβων τάδ᾽ ἔγραψεν</l>
                     <l>Παρράσιος κλεινῆς πατρίδος ἐξ Ἐφέσου.</l>
                     <l>οὐδὲ πατρὸς λαθόμην Εὐήνορος, ὅς ῥά μ᾽ ἔφυσε</l>
                     <l>γνήσιον, Ἑλλήνων πρῶτα φέροντα τέχνης.</l>
                  </quote>
ηὔχησε δ᾽ ἀνεμεσήτως ἐν τούτοις ῾<bibl>φρ. 2</bibl>':'
<quote rend="blockquote">
                     <l>εἰ καὶ ἄπιστα κλύουσι, λέγω τάδε: φημὶ γὰρ ἤδη</l>
                     <l>τέχνης εὑρῆσθαι τέρματα τῆσδε σαφῆ</l>
                     <l>χειρὸς ὑφ᾽ ἡμετέρης: ἀνυπέρβλητος δὲ πέπηγεν</l>
                     <l>οὖρος. ἀμώμητον δ᾽ οὐδὲν ἔγεντο βροτοῖς.</l>
                  </quote>
ἀγωνιζόμενος δέ ποτε πρὸς καταδεέστερον ἐν Σάμῳ <pb n="v.3.p.199" />
τὸν Αἴαντα καὶ ἡττηθείς, συναχθομένων αὐτῷ τῶν
φίλων, ἔφη ὡς αὐτὸς μὲν ὀλίγον φροντίζοι, Αἴαντι δὲ
συνάχθοιτο δεύτερον ἡττηθέντι. ἐφόρει δὲ ὑπὸ τρυφῆς
πορφυρίδα καὶ στρόφιον λευκὸν ἐπὶ τῆς κεφαλῆς εἶχεν
σκίπωνί τε ἐστηρίζετο χρυσᾶς ἕλικας ἐμπεπαισμένῳ
χρυσοῖς τε ἀνασπαστοῖς ἐπέσφιγγε τῶν βλαυτῶν τοὺς
ἀναγωγέας. ἀλλ᾽ οὐδὲ τὰ κατὰ τὴν τέχνην ἀηδῶς ἐποιεῖτο
ἀλλὰ ῥᾳδίως, ὡς καὶ ᾁδειν γράφοντα, ὡς ἱστορεῖ Θεόφραστος ἐν τῷ περὶ Εὐδαιμονίας ῾<bibl>φρ. 79 ω</bibl>'.' τερατευόμενος δὲ ἔλεγεν, ὅτε τὸν ἐν Λίνδῳ Ἡρακλέα ἔγραφεν,
ὡς ὄναρ αὐτῷ ἐπιφαινόμενος ὁ θεὸς σχηματίζοι αὑτὸν
πρὸς τὴν τῆς γραφῆς ἐπιτηδειότητα. ὅθεν καὶ ἐπέγραψεν τῷ πίνακι ῾<bibl>φρ. 3</bibl>':'
<quote rend="blockquote">
                     <l>οἷος δ᾽ ἐννύχιος φαντάζετο πολλάκι φοιτῶν</l>
                     <l>Παρρασίῳ δι᾽ ὕπνου, τοῖος ὅδ᾽ ἐστὶν ὁρᾶν.</l>
                  </quote>
               </p>
            </div>
            <div type="chapter" n="63">
               <p>καὶ φιλοσόφων δὲ αἱρέσεις ὅλαι τῆς περὶ τὴν
τρυφὴν αἱρέσεως ἀντεποιήσαντο: καὶ ἥ γε Κυρηναικὴ
καλουμένη ἀπ᾽ ΑΡΙΣΤΙΠΠΟΥ τοῦ Σωκρατικοῦ τὴν ἀρχὴν
λαβοῦσα, ὃς ἀποδεξάμενος τὴν ἡδυπάθειαν ταύτην τέλος
εἶναι ἔφη καὶ ἐν αὐτῇ τὴν εὐδαιμονίαν βεβλῆσθαι: καὶ
μονόχρονον αὐτὴν εἶναι, παραπλησίως τοῖς ἀσώτοις
οὔτε τὴν μνήμην τῶν γεγονυιῶν ἀπολαύσεων πρὸς
αὑτὸν ἡγούμενος οὔτε τὴν ἐλπίδα τῶν ἐσομένων, ἀλλ᾽
ἑνὶ μόνῳ τὸ ἀγαθὸν κρίνων τῷ παρόντι, τὸ δὲ ἀπολελαυκέναι καὶ ἀπολαύσειν οὐδὲν νομίζων πρὸς αὑτόν,
τὸ μὲν ὡς οὐκέτ᾽ ὄν, τὸ δὲ οὔπω καὶ ἄδηλον: ὁποῖον
καὶ οἱ τρυφῶντες πάσχουσι τὸ παρὸν εὖ ποιεῖν ἀξιοῦντες. <pb n="v.3.p.200" />
ὡμολόγησεν δ᾽ αὐτοῦ τῷ δόγματι καὶ ὁ βίος, ὃν ἐβίωσεν
ἐν πάσῃ τρυφῇ καὶ πολυτελείᾳ μύρων καὶ ἐσθήτων καὶ
γυναικῶν. Λαίδα γοῦν ἀναφανδὸν εἶχε τὴν ἑταίραν
καὶ ταῖς Διονυσίου πολυτελείαις ἔχαιρεν καίτοι πολλάκις
ἐνυβριζόμενος. Ἡγήσανδρος γοῦν φησιν ῾<bibl>φηγ ιϝ 417</bibl>'
'ὡς καὶ ἀδόξου ποτὲ κλισίας παρ᾽ αὐτῷ τυχὼν ἤνεγκεν
ἐρωτήσαντός τε τοῦ Διονυσίου τί φαίνεται ἡ κατάκλισις
πρὸς τὴν χθὲς ἔφησεν παραπλησίαν εἶναι. ‘ἐκείνη τε
γάρ, ἔφησεν, ἀδοξεῖ τήμερον χωρισθεῖσα ἐμοῦ, χθὲς δὲ
πασῶν ἦν ἐνδοξοτάτη δι᾽ ἡμᾶς, αὕτη τε τήμερον [καὶ]
ἔνδοξος γέγονεν διὰ τὴν ἡμετέραν παρουσίαν, χθὲς δὲ
ἠδόξει μὴ παρόντος ἐμοῦ.' καὶ ἐν ἄλλοις δέ φησιν ὁ
Ἡγήσανδρος ῾<bibl>ιβιδ</bibl>':' ‘Ἀρίστιππος ῥαινόμενος μὲν ὑπὸ
τῶν τοῦ Διονυσίου θεραπόντων, σκωπτόμενος δ᾽ ἐπὶ τῷ
ἀνέχεσθαι ὑπ᾽ Ἀντιφῶντος, ‘εἰ δ᾽ ἁλιευόμενος ἐτύγχανον, ἔφη, καταλιπὼν τὴν ἐργασίαν ἂν ἀπῆλθον;᾽ διέτριβεν δ᾽ ὁ Ἀρίστιππος τὰ πολλὰ ἐν Αἰγίνῃ τρυφῶν:
διὸ καὶ ὁ Ξενοφῶν ἐν τοῖς Ἀπομνημονεύμασί φησιν
῾<bibl>ιι 1</bibl>' 'ὅτι πολλάκις ἐνουθέτει αὐτὸν ὁ Σωκράτης καὶ
τὴν ἠθοποιίαν πλάσας τῆς Ἀρετῆς καὶ τῆς Ἡδονῆς
εἰσῆγεν. ὁ δ᾽ Ἀρίστιππος ἐπὶ τῆς Λαίδος ἔλεγεν ‘ἔχω
καὶ οὐκ ἔχομαι.' καὶ παρὰ Διονυσίῳ διηνέχθη τισὶ
περὶ τῆς ἐκλογῆς τῶν τριῶν γυναικῶν. καὶ μύροις
ἐλούετο καὶ ἔφασκεν ὅτι ῾<bibl>ευρ. βαξξη. 317</bibl>':'
<quote rend="blockquote">
                     <l>κἀν βακχεύμασιν</l>
                     <l>οὖσ᾽ ἥ γε σώφρων οὐ διαφθαρήσεται.</l>
                  </quote>
κωμῳδῶν δὲ αὐτὸν Ἄλεξις ἐν Γαλατείᾳ ποιεῖ τινα <pb n="v.3.p.201" />
θεράποντα διηγούμενον περί τινος τῶν μαθητῶν τάδε
῾<bibl>ιι 311 κ</bibl>':'
<quote rend="blockquote">
                     <l>ὁ δεσπότης οὑμὸς περὶ λόγους γάρ ποτε</l>
                     <l>διέτριψε μειρακίσκος ὢν καὶ φιλοσοφεῖν</l>
                     <l>ἐπέθετο. Κυρηναῖος ἦν ἐνταῦθά τις,</l>
                     <l>ὥς φασ᾽, Ἀρίστιππος, σοφιστὴς εὐφυής,</l>
                     <l>μᾶλλον δὲ πρωτεύων ἁπάντων &lt;τῶν&gt; τότε</l>
                     <l>ἀκολασίᾳ τε τῶν γεγονότων διαφέρων.</l>
                     <l>τούτῳ τάλαντον δοὺς μαθητὴς γίνεται</l>
                     <l>ὁ δεσπότης, καὶ τὴν τέχνην μὲν οὐ πάνυ</l>
                     <l>ἐξέμαθε, τὴν δ᾽ ἀρτηρίαν συνήρπασεν.</l>
                  </quote>
Ἀντιφάνης δ᾽ ἐν Ἀνταίῳ περὶ τῆς τῶν φιλοσόφων
τρυφερότητος διαλεγόμενός φησιν ῾<bibl>ιι 23 κ</bibl>':'
<quote rend="blockquote">
                     <l>
                        <note type="sp" place="inline" anchored="true">Α.</note> ὦ 'τάν, κατανοεῖς τίς ποτ᾽ ἐστὶν οὑτοσὶ</l>
                     <l>ὁ γέρων; <note type="sp" place="inline" anchored="true">Β.</note> ἀπὸ τῆς μὲν ὄψεως Ἑλληνικός:</l>
                     <l>λευκὴ χλανίς, φαιὸς χιτωνίσκος καλός,</l>
                     <l>πιλίδιον ἁπαλόν, εὔρυθμος βακτηρία,</l>
                     <l>βεβαία τράπεζα—τί μακρὰ δεῖ λέγειν; ὅλως</l>
                     <l>αὐτὴν ὁρᾶν γὰρ τὴν Ἀκαδημίαν δοκῶ.</l>
                  </quote>
               </p>
            </div>
            <div type="chapter" n="64">
               <p>Ἀριστόξενος δ᾽ ὁ μουσικὸς ἐν τῷ Ἀρχύτα
Βίῳ ῾<bibl>φηγ ιι 276</bibl>' 'ἀφι&lt;κέσθαι φ&gt;ησὶ παρὰ Διονυσίου τοῦ
νεωτέρου πρεσβευτὰς πρὸς τὴν Ταραντίνων πόλιν, ἐν οἷς
εἶναι καὶ ΠΟΛΥΑΡΧΟΝ τὸν ἡδυπαθῆ ἐπικαλούμενον, ἄνδρα περὶ τὰς σωματικὰς ἡδονὰς ἐσπουδακότα καὶ οὐ
μόνον τῷ ἔργῳ ἀλλὰ καὶ τῷ λόγῳ. ὄντα δὲ γνώριμον τῷ
Ἀρχύτᾳ καὶ φιλοσοφίας οὐ παντελῶς ἀλλότριον
<pb n="v.3.p.202" />ἀπαντᾶν εἰς τὰ τεμένη καὶ συμπεριπατεῖν τοῖς περὶ τὸν
Ἀρχύταν ἀκροώμενον τῶν λόγων. ἐμπεσούσης δέ ποτε
ἀπορίας καὶ σκέψεως περί τε τῶν ἐπιθυμιῶν καὶ τὸ
σύνολον περὶ τῶν σωματικῶν ἡδονῶν ἔφη ὁ Πολύαρχος:
‘ἐμοὶ μέν, ὦ ἄνδρες, πολλάκις ἤδη πέφηνεν ἐπισκοποῦντι κομιδῇ τὸ τῶν ἀρετῶν τούτων κατασκεύασμα
καὶ πολὺ τῆς φύσεως ἀφεστηκὸς εἶναι. ἡ γὰρ φύσις
ὅταν φθέγγηται τὴν ἑαυτῆς φωνήν, ἀκολουθεῖν κελεύει
ταῖς ἡδοναῖς καὶ τοῦτό φησιν εἶναι νοῦν ἔχοντος: τὸ
δὲ ἀντιτείνειν καὶ καταδουλοῦσθαι τὰς ἐπιθυμίας οὔτ᾽
ἔμφρονος οὔτε εὐτυχοῦς οὔτε ξυνιέντος εἶναι τίς ποτε
ἐστὶν ἡ τῆς ἀνθρωπίνης φύσεως σύστασις. τεκμήριον
δ᾽ ἰσχυρὸν εἶναι τὸ πάντας ἀνθρώπους, ὅταν ἐξουσίας
ἐπιλάβωνται μέγεθος ἀξιόχρεων ἐχούσης, ἐπὶ τὰς σωματικὰς ἡδονὰς καταφέρεσθαι καὶ τοῦτο νομίζειν τέλος
εἶναι τῆς ἐξουσίας, τὰ δὲ ἄλλα πάντα σχεδὸν ἁπλῶς
εἰπεῖν ἐν παρέργου τίθεσθαι χώρᾳ. προφέρειν δ᾽ ἔξεστι νῦν μὲν τοὺς Περσῶν βασιλεῖς [νῦν δὲ] καὶ εἴ
τίς που τυραννίδος ἀξιολόγου κύριος ὢν τυγχάνει:
πρότερον δὲ τούς τε Λυδῶν καὶ τοὺς Μήδων καὶ ἔτι
ἀνώτερον καὶ τοὺς Σύρων: οἷς οὐδὲν γένος ἡδονῆς
ἀζήτητον γενέσθαι, ἀλλὰ καὶ δῶρα παρὰ τοῖς Πέρσαις
προκεῖσθαι λέγεται τοῖς δυναμένοις ἐξευρίσκειν καινὴν
ἡδονήν: καὶ μάλα ὀρθῶς. ταχὺ γὰρ ἡ ἀνθρωπίνη φύσις
ἐμπίπλαται τῶν χρονιζουσῶν ἡδονῶν, κἂν ὦσιν σφόδρα
διηκριβωμέναι: ὥστε ἐπεὶ μεγάλην ἔχει δύναμιν ἡ καινότης πρὸς τὸ μείζω φανῆναι τὴν ἡδονήν, οὐκ
<pb n="v.3.p.203" />ὀλιγωρητέον [οὖν] ἀλλὰ πολλὴν ἐπιμέλειαν αὐτῆς ποιητέον.
διὰ ταύτην δὲ τὴν αἰτίαν πολλὰ μὲν ἐξευρεθῆναι βρωμάτων εἴδη, πολλὰ δὲ πεμμάτων, πολλὰ δὲ θυμιαμάτων καὶ μύρων, πολλὰ δὲ ἱματίων καὶ στρωμάτων, καὶ
ποτηρίων δὲ καὶ τῶν ἄλλων σκευῶν: πάντα γὰρ δὴ
ταῦτα συμβάλλεσθαί τινας ἡδονάς, ὅταν ᾖ ἡ ὑποκειμένη
ὕλη τῶν θαυμαζομένων ὑπὸ τῆς ἀνθρωπίνης φύσεως:
ὃ δὴ πεπονθέναι δοκεῖ ὅ τε χρυσὸς καὶ ἄργυρος καὶ
τὰ πολλὰ τῶν εὐοφθάλμων τε καὶ σπανίων, ὅσα καὶ
κατὰ τὰς ἀπεργαζομένας τέχνας διηκριβωμένα φαίνεται.'</p>
            </div>
            <div type="chapter" n="65">
               <p>
εἰπὼν δὲ τούτοις ἑξῆς τὰ περὶ τῆς θεραπείας
τῆς τοῦ Περσῶν βασιλέως, οἵους καὶ ὅσους ἔχει θεραπευτῆρας, καὶ περὶ τῆς τῶν ἀφροδισίων αὐτοῦ χρήσεως
καὶ τῆς περὶ τὸν χρῶτα αὐτοῦ ὀδμῆς καὶ τῆς εὐμορφίας καὶ τῆς ὁμιλίας καὶ περὶ τῶν θεωρημάτων καὶ
τῶν ἀκροαμάτων, εὐδαιμονέστατον ἔφη κρῖναι τῶν νῦν
τὸν τῶν Περσῶν βασιλέα: ‘πλεῖσται γάρ εἰσιν αὐτῷ
καὶ τελειόταται παρεσκευασμέναι ἡδοναί. δεύτερον δέ,
φησί, τὸν ἡμέτερον τύραννον θείη τις ἂν καίπερ πολὺ
λειπόμενον. ἐκείνῳ μὲν γὰρ ἥ τε Ἀσία ὅλη χορηγεῖ ....,
τὸ δὲ Διονυσίου χορηγεῖον παντελῶς ἂν εὐτελές τι
φανείη πρὸς ἐκεῖνο συγκρινόμενον. ὅτι μὲν οὖν περιμάχητός ἐστιν ὁ τοιοῦτος βίος φανερὸν ἐκ τῶν συμβεβηκότων. Σύρους μὲν γὰρ Μῆδοι μετὰ τῶν μεγίστων
κινδύνων ἀφείλοντο τὴν βασιλείαν οὐκ ἄλλου τινὸς
ἕνεκα ἢ τοῦ κυριεῦσαι τῆς Σύρων ἐξουσίας, Μήδους
δὲ Πέρσαι διὰ τὴν αὐτὴν αἰτίαν: αὕτη δ᾽ ἐστὶν ἡ τῶν <pb n="v.3.p.204" />
σωματικῶν ἡδονῶν ἀπόλαυσις. οἱ δὲ νομοθέται ὁμαλίζειν βουληθέντες τὸ τῶν ἀνθρώπων γένος καὶ μηδένα
τῶν πολιτῶν τρυφᾶν ἀνακῦψαι πεποιήκασι τὸ τῶν ἀρετῶν εἶδος: καὶ ἔγραψαν νόμους περὶ συναλλαγμάτων
καὶ τῶν ἄλλων [καὶ] ὅσα ἐδόκει πρὸς τὴν πολιτικὴν
κοινωνίαν ἀναγκαῖα εἶναι καὶ δὴ καὶ περὶ ἐσθῆτος
καὶ τῆς λοιπῆς διαίτης, ὅπως ᾖ ὁμαλής. πολεμούντων
οὖν τῶν νομοθετῶν τῷ τῆς πλεονεξίας γένει πρῶτον
μὲν ὁ περὶ τὴν δικαιοσύνην ἔπαινος ηὐξήθη, καί πού
τις καὶ ποιητὴς ἐφθέγξατο ῾<bibl>ευρ. μελαν. φρ. 486 ν</bibl>':'
<quote rend="blockquote">
                     <l>δικαιοσύνας τὸ χρύσεον πρόσωπον.</l>
                  </quote>
καὶ πάλιν ῾<bibl>σοπη. φρ. 11 ν</bibl>':'
<quote rend="blockquote">
                     <l>τὸ χρύσεον ὄμμα τὸ τᾶς Δίκας.</l>
                  </quote>
ἀπεθεώθη δὲ καὶ αὐτὸ τὸ τῆς Δίκης ὄνομα: ὥστε παρ᾽
ἐνίοις καὶ βωμοὺς καὶ θυσίας γίνεσθαι Δίκῃ. μετὰ
ταύτην δὲ καὶ Σωφροσύνην καὶ Ἐγκράτειαν ἐπεισεκώμασαν καὶ πλεονεξίαν ἐκάλεσαν τὴν ἐν ἀπολαύσεσιν
ὑπεροχήν: ὥστε τὸν πειθαρχοῦντα τοῖς νόμοις καὶ τῇ
τῶν πολλῶν φήμῃ μετριάζειν περὶ τὰς σωματικὰς ἡδονάς.'</p>
            </div>
            <div type="chapter" n="66">
               <p>καὶ Δοῦρις δέ φησιν ἐν τῇ <num>κγ#</num> τῶν Ἱστοριῶν
῾<bibl>φηγ ιι 477</bibl>' 'ὡς ἦν τὸ παλαιὸν τοῖς δυνάσταις ἐπιθυμία τῆς μέθης. διὸ ποιεῖν τὸν Ὅμηρον τῷ ΑΓΑΜΕ-
ΜΝΟΝΙ λοιδορούμενον τὸν Ἀχιλλέα καὶ λέγοντα: <cit>
                     <bibl n="Hom. Il. 1.225" valid="yes">ιλ. 1.225</bibl>
                     <quote rend="blockquote">
                        <l>οἰνοβαρές, κυνὸς ὄμματ᾽ ἔχων.</l>
                     </quote>
                  </cit>
καὶ τὸν θάνατον δ᾽ ἀποσημαίνων τοῦ βασιλέως φησίν ῾<bibl n="Hom. Od. 11.418" valid="yes">οδ. 11.418</bibl>':' <pb n="v.3.p.205" />
                  <quote rend="blockquote">
                     <l>ὡς ἀμφὶ κρητῆρα τραπέζας τε πληθούσας</l>
                     <l>κείμεθα,</l>
                  </quote>
δεικνύων καὶ τὸν θάνατον αὐτοῦ παρ᾽ αὐταῖς ταῖς ἐπιθυμίαις τῆς μέθης γενόμενον.</p>
               <p>φιλήδονος ἦν καὶ ΣΠΕΥΣΙΠΠΟΣ ὁ Πλάτωνος συγγενὴς καὶ διάδοχος τῆς σχολῆς. Διονύσιος γοῦν ὁ τῆς
Σικελίας τύραννος ἐν τῇ πρὸς αὐτὸν Ἐπιστολῇ κατὰ
τῆς φιληδονίας αὐτοῦ εἰπὼν καὶ φιλαργυρίαν αὐτῷ
ὀνειδίζει καὶ τὸν Λασθενείας τῆς Ἀρκαδικῆς ἔρωτα,
ἥτις καὶ Πλάτωνος ἠκηκόει.</p>
            </div>
            <div type="chapter" n="67">
               <p>οὐ μόνος δ᾽ Ἀρίστιππος καὶ οἱ ἀπ᾽ αὐτοῦ τὴν
κατὰ κίνησιν ἡδονὴν ἠσπάζοντο, ἀλλὰ καὶ ΕΠΙΚΟΥΡΟΣ
καὶ οἱ ἀπὸ τούτου. καὶ ἵνα μὴ τοὺς καταιγισμοὺς λέγω
καὶ τὰ ἐπεντρώματα, ἅπερ πολλάκις προφέρεται ὁ Ἐπίκουρος ῾<bibl>φρ. 413 υς</bibl>',' καὶ τοὺς γαργαλισμοὺς καὶ τὰ νύγματα, ἃ ἐν τῷ περὶ Τέλους εἴρηκεν, τούτων μνηθήσομαι. φησὶν γάρ ῾<bibl>φρ. 67</bibl>':' ‘οὐ γὰρ ἔγωγε δύναμαι νοῆσαι
τἀγαθὸν ἀφαιρῶν μὲν τὰς διὰ χυλῶν ἡδονάς, ἀφαιρῶν
δὲ τὰς δι᾽ ἀφροδισίων, ἀφαιρῶν δὲ τὰς δι᾽ ἀκροαμάτων,
ἀφαιρῶν δὲ καὶ τὰς διὰ μορφῆς κατ᾽ ὄψιν ἡδείας κινήσεις.' καὶ Μητρόδωρος ἐν ταῖς Ἐπιστολαῖς φησιν
῾<bibl>φρ. 6 δυενινγ</bibl>':' ‘περὶ γαστέρα, ὦ φυσιολόγε Τιμόκρατες,
περὶ γαστέρα ὁ κατὰ φύσιν βαδίζων λόγος τὴν ἅπασαν
ἔχει σπουδήν.' καὶ ὁ Ἐπίκουρος δέ φησιν ῾<bibl>φρ. 409</bibl>':'
‘ἀρχὴ καὶ ῥίζα παντὸς ἀγαθοῦ ἡ τῆς γαστρὸς ἡδονή:
καὶ τὰ σοφὰ &lt;καὶ&gt; τὰ περισσὰ ἐπὶ ταύτην ἔχει τὴν
<pb n="v.3.p.206" />ἀναφοράν.' κἀν τῷ περὶ Τέλους δὲ πάλιν φησίν ῾<bibl>φρ. 70</bibl>':'
‘τιμητέον τὸ καλὸν καὶ τὰς ἀρετὰς καὶ τὰ τοιουτότροπα,
ἐὰν ἡδονὴν παρασκευάζῃ: ἐὰν δὲ μὴ παρασκευάζῃ, χαίρειν ἐατέον,' σαφῶς ὑπουργὸν ἐν τούτοις ποιῶν τὴν
ἀρετὴν τῆς ἡδονῆς καὶ θεραπαίνης τάξιν ἐπέχουσαν.
κἀν ἄλλοις δέ φησιν ῾<bibl>φρ. 512</bibl>':' ‘προσπτύω τῷ καλῷ καὶ
τοῖς κενῶς αὐτὸ θαυμάζουσιν, ὅταν μηδεμίαν ἡδονὴν
ποιῇ.'</p>
            </div>
            <div type="chapter" n="68">
               <p>
καλῶς ἄρα ποιοῦντες Ῥωμαῖοι οἱ πάντα
ἄριστοι Ἄλκιον καὶ Φιλίσκον τοὺς Ἐπικουρείους ἐξέβαλον τῆς πόλεως, Λευκίου τοῦ Ποστουμίου ὑπατεύοντος, δι᾽ ἃς εἰσηγοῦντο ἡδονάς. ὁμοίως δὲ καὶ Μεσσήνιοι
κατὰ ψήφισμα ἐξέωσαν τοὺς Ἐπικουρείους, Ἀντίοχος
δὲ ὁ βασιλεὺς καὶ πάντας τοὺς φιλοσόφους τῆς αὑτοῦ
βασιλείας, γράψας τάδε: ‘βασιλεὺς Ἀντίοχος Φανίᾳ.
ἐγράψαμεν ὑμῖν καὶ πρότερον ὅπως μηδεὶς ᾖ φιλόσοφος ἐν τῇ πόλει μηδ᾽ ἐν τῇ χώρᾳ. πυνθανόμεθα δὲ
οὐκ ὀλίγους εἶναι καὶ τοὺς νέους λυμαίνεσθαι διὰ τὸ
μηθὲν πεποιηκέναι ὑμᾶς ὧν ἐγράψαμεν περὶ τούτων.
ὡς ἂν οὖν λάβῃς τὴν ἐπιστολήν, σύνταξον κήρυγμα
ποιήσασθαι ὅπως οἱ μὲν φιλόσοφοι πάντες ἀπαλλάξονται ἐκ τῶν τόπων ἤδη, τῶν δὲ νεανίσκων ὅσοι ἂν
ἁλίσκωνται πρὸς τούτοις γινόμενοι [διότι] κρεμήσονται,
καὶ οἱ πατέρες αὐτῶν ἐν αἰτίαις ἔσονται ταῖς μεγίσταις:
καὶ μὴ ἄλλως γένηται.'</p>
               <p>τῆς δ᾽ ἡδονῆς πρὸ Ἐπικούρου εἰσηγητὴς ἐγένετο
Σοφοκλῆς ὁ ποιητὴς ἐν Ἀντιγόνῃ τοιαῦτα εἰπών
῾<bibl>1165</bibl>':' <pb n="v.3.p.207" />
                  <quote rend="blockquote">
                     <l>τὰς γὰρ ἡδονὰς</l>
                     <l>ὅταν προδῶσιν ἄνδρες, οὐ τίθημ᾽ ἐγὼ</l>
                     <l>ζῆν τοῦτον, ἀλλ᾽ ἔμψυχον ἡγοῦμαι νεκρόν.</l>
                     <l>πλούτει τε γὰρ κατ᾽ οἶκον, εἰ βούλει, μέγα</l>
                     <l>καὶ ζῆ τύραννον σχῆμ᾽ ἔχων: ἐὰν δ᾽ ἀπῇ</l>
                     <l>τούτων τὸ χαίρειν, τἄλλ᾽ ἐγὼ καπνοῦ σκιᾶς</l>
                     <l>οὐκ ἂν πριαίμην ἀνδρὶ πρὸς τὴν ἡδονήν.</l>
                  </quote>
               </p>
            </div>
            <div type="chapter" n="69">
               <p>καὶ ΛΥΚΩΝ δὲ ὁ περιπατητικός, ὥς φησιν Ἀντίγονος ὁ Καρύστιος ῾<bibl>π. 84 ωιλ</bibl>',' κατ᾽ ἀρχὰς ἐπιδημήσας
παιδείας ἕνεκα ταῖς Ἀθήναις περὶ συμβολικοῦ κώθωνος καὶ πόσον ἑκάστη τῶν ἑταιρουσῶν ἐπράττετο μίσθωμα ἀκριβῶς ἠπίστατο. ὕστερον δὲ καὶ τοῦ περιπάτου προστὰς ἐδείπνιζε τοὺς φίλους ἀλαζονείᾳ καὶ
πολυτελείᾳ πολλῇ χρώμενος. χωρὶς γὰρ τῶν παραλαμβανομένων εἰς αὐτὰ ἀκροαμάτων καὶ ἀργυρωμάτων καὶ
στρωμνῆς ἡ λοιπὴ παρασκευὴ καὶ ἡ τῶν δείπνων περιεργία καὶ ὁ τῶν τραπεζοποιῶν καὶ μαγείρων ὄχλος
τοσοῦτος ἦν ὥστε πολλοὺς ὀρρωδεῖν καὶ βουλομένους
προσιέναι πρὸς τὴν διατριβὴν ἀνακόπτεσθαι, [καὶ] καθάπερ εἰς πολίτευμα πονηρὸν καὶ χορηγιῶν καὶ λειτουργιῶν πλῆρες εὐλαβουμένους προσάγειν. ἔδει γὰρ
ἄρξαι τε τὴν νομιζομένην ἐν τῷ περιπάτῳ ἀρχὴν ῾αὕτη
δ᾽ ἦν ἐπὶ τῆς εὐκοσμίας τῶν ἐπιχειρούντων̓ τριάκονθ᾽
ἡμέρας, εἶτα τῇ ἕνῃ καὶ νέᾳ λαβόντα ἀφ᾽ ἑκάστου τῶν
ἐπιχειρούντων ἐννέα ὀβολοὺς ὑποδέξασθαι μὴ μόνον
αὐτοὺς τοὺς τὴν συμβολὴν εἰσενεγκόντας, ἀλλὰ καὶ οὓς
παρακαλέσειεν ὁ Λύκων, ἔτι δὲ καὶ τοὺς ἐπιμελῶς <pb n="v.3.p.208" />
συναντῶντας τῶν πρεσβυτέρων εἰς τὴν σχολήν, ὥστε
γίνεσθαι μηδὲ εἰς τὸν μυρισμὸν καὶ τοὺς στεφάνους
ἱκανὸν τὸ ἐκλεγόμενον ἀργύριον: ἱεροποιῆσαί τε καὶ
τῶν Μουσείων ἐπιμελητὴν γενέσθαι. ἃ δὴ πάντα ἐφαίνετο λόγου μὲν ἀλλότρια καὶ φιλοσοφίας εἶναι, τρυφῆς δὲ καὶ περιστάσεως οἰκειότερα. καὶ γὰρ εἰ παρίεντό τινες τῶν μὴ δυναμένων εἰς ταῦτα ἀναλίσκειν
ἀπὸ βραχείας καὶ τῆς τυχούσης ὁρμώμενοι χορηγίας,
ὅ γ᾽ ἐθισμὸς ἱκανῶς ἦν ἄτοπος. οὐ γὰρ ἵνα συρρυέντες ἐπὶ τὸ αὐτὸ τῆς ἕως ὄρθρου γενομένης τραπέζης
ἀπολαύσωσιν ἢ χάριν ἐξοινίας ἐποιήσαντο τὰς συνόδους
ταύτας οἱ περὶ Πλάτωνα καὶ Σπεύσιππον, ἀλλ᾽ ἵνα
φαίνωνται καὶ τὸ θεῖον τιμῶντες καὶ μουσικῶς ἀλλήλοις
συμπεριφερόμενοι, καὶ τὸ πλεῖστον ἕνεκεν ἀνέσεως καὶ
φιλολογίας. ἃ δὴ πάντα γέγονεν δεύτερα παρὰ τοῖς
ὕστερον τῶν τε χλανίδων καὶ τῆς πολυτελείας τῆς
εἰρημένης: οὐ γὰρ ἔγωγε τοὺς λοιποὺς ὑπεξαιροῦμαι.
ὁ δὲ Λύκων ὑπ᾽ ἀλαζονείας καὶ ἐν τῷ ἐπιφανεστάτῳ
τῆς πόλεως τόπῳ ἐν τῇ Κόνωνος οἰκίᾳ εἶχεν εἰκοσίκλινον οἶκον, ὃς ἦν ἐπιτήδειος αὐτῷ πρὸς τὰς ὑποδοχάς.
ἦν δὲ ὁ Λύκων καὶ σφαιριστὴς ἀγαθὸς καὶ ἐπιδέξιος.'</p>
            </div>
            <div type="chapter" n="70">
               <p>περὶ δὲ ΑΝΑΞΑΡΧΟΥ Κλέαρχος ὁ Σολεὺς ἐν
πέμπτῳ Βίων ῾<bibl>φηγ ιι 308</bibl>' 'οὕτω γράφει: τῷ εὐδαιμονικῷ καλουμένῳ Ἀναξάρχῳ διὰ τὴν τῶν χορηγησάντων
ἄγνοιαν περιπεσούσης ἐξουσίας γυμνὴ μὲν ᾠνοχόει παιδίσκη πρόσηβος ἡ προκριθεῖσα διαφέρειν ὥρᾳ τῶν <pb n="v.3.p.209" />
ἄλλων, ἀνασύρουσα πρὸς ἀλήθειαν τὴν τῶν οὕτως
αὐτῇ χρωμένων ἀκρασίαν. ὁ δὲ σιτοποιὸς χειρῖδας
ἔχων καὶ περὶ τῷ στόματι κημὸν ἔτριβε τὸ σταῖς, ἵνα
μήτε ἱδρὼς ἐπιρρέοι μήτε τοῖς φυράμασιν ὁ τρίβων
ἐμπνέοι.' διὸ πρεπόντως ἄν τις εἴποι τῷ σοφῷ τούτῳ
φιλοσόφῳ τὰ ἐκ τοῦ Ἀναξίλα Λυροποιοῦ ῾<bibl>ιι 268 κ</bibl>':'
<quote rend="blockquote">
                     <l>ξανθοῖς τε μύροις χρῶτα λιπαίνων,</l>
                     <l>χλανίδας θ᾽ ἕλκων, βλαύτας σύρων,</l>
                     <l>βολβοὺς τρώγων, τυροὺς κάπτων,</l>
                     <l>ᾤ᾽ ἐκλάπτων, κήρυκας ἔχων,</l>
                     <l>Χῖον πίνων, καὶ πρὸς τούτοις</l>
                     <l>ἐν σκυταρίοις ῥαπτοῖσι φορῶν</l>
                     <l>Ἐφεσήια γράμματα καλά.</l>
                  </quote>
               </p>
            </div>
            <div type="chapter" n="71">
               <p>πόσῳ γὰρ τούτων βελτίων Γοργίας ὁ Λεοντῖνος,
περὶ οὗ φησιν ὁ αὐτὸς Κλέαρχος ἐν τῷ ὀγδόῳ τῶν
Βίων ῾<bibl>φηγ ιι 308</bibl>',' ὅτι διὰ τὸ σωφρόνως ζῆν σχεδὸν <num>ρ#</num>
ἔτη τῷ φρονεῖν συνεβίωσεν. καὶ ἐπεί τις αὐτὸν ἤρετο
τίνι διαίτῃ χρώμενος οὕτως ἐμμελῶς καὶ μετὰ αἰσθήσεως τοσοῦτον χρόνον ζήσειεν, ‘οὐδὲν πώποτε, εἶπεν,
ἡδονῆς ἕνεκεν πράξας.' Δημήτριος δὲ ὁ Βυζάντιος
ἐν τετάρτῳ περὶ Ποιημάτων ‘Γοργίας, φησίν, ὁ Λεοντῖνος ἐρωτηθεὶς τί αὐτῷ γέγονεν αἴτιον τοῦ βιῶσαι
πλείω τῶν <num>ρ#</num> ἐτῶν, ἔφη ‘τὸ μηθὲν πώποτε ἑτέρου
ἕνεκεν πεποιηκέναι.' Ὦχος δὲ πολλῷ χρόνῳ τὴν βασιλείαν καὶ τὴν λοιπὴν περὶ τὸν βίον χορηγίαν διαρκῆ
κτησάμενος, ὡς τελευτῶντος ἠρώτησεν ὁ πρεσβύτατος <pb n="v.3.p.210" />
τῶν υἱῶν τί πράσσων τοσαῦτ᾽ ἔτη διαφυλάξειεν τὴν
βασιλείαν, ἵνα καὶ αὐτὸς τοῦτο μιμοῖτο, ‘τὰ δίκαια
πράττων, εἶπε, πρὸς ἅπαντας ἀνθρώπους καὶ θεούς.'
Καρύστιος δ᾽ ὁ Περγαμηνὸς ἐν Ἱστορικοῖς Ὑπομνήμασιν ῾<bibl>φηγ ιϝ 357</bibl>' '‘Κηφισόδωρος, φησίν, ὁ Θηβαῖος
῾<bibl>φηγ ιι 85</bibl>' 'Πολύδωρον τὸν Τήιον ἰατρὸν Ἀντιπάρῳ
συσσιτεῖν ψιλοτάπιδα ἔχοντι κρικωτὴν καθάπερ τοὺς
στρωματεῖς εὐτελῆ, ἐφ᾽ ἧς κατακεῖσθαι, κάδους δὲ
χαλκοῦς καὶ ποτήρια ὀλίγα: γεγονέναι γὰρ ὀλιγοδίαιτον καὶ τρυφῆς ἀλλότριον.'</p>
            </div>
            <div type="chapter" n="72">
               <p>ΤΙΘΩΝΟΝ δ᾽ ἀπὸ τῆς ἕω μέχρι δυσμῶν κοιμώμενον μόλις &lt;αἱ&gt; ἐπιθυμίαι πρὸς ἑσπέραν ἐπήγειρον:
ὅθεν Ἠοῖ συγκοιμᾶσθαι λεχθεὶς διὰ τὸ ταῖς ἐπιθυμίαις
ἐμπεπλέχθαι ..... ἐπὶ τῷ γήρᾳ καθεῖρκται, κρεμαστὸς
ὢν πρὸς ἀλήθειαν ἐκ τούτων. καὶ ΜΕΛΑΝΘΙΟΣ δὲ τὸν
αὑτοῦ τράχηλον κατατείνων ἀπήγχετο ἐκ τῶν ἀπολαύσεων, κνισότερος ὢν τοῦ Ὀδυσσέως Μελανθίου. πολλοὶ
δὲ καὶ ἄλλοι πᾶν τὸ σῶμα διεστράφησαν διὰ τὰς ἀκαίρους ἡδονάς, οἳ δὲ καὶ εἰς πάχος σώματος ἐπέδωκαν,
ἄλλοι δὲ καὶ εἰς ἀναισθησίαν διὰ πολλὴν τρυφήν.
Νύμφις γοῦν ὁ Ἡρακλεώτης ἐν τῷ <num>ιβ#</num> περὶ Ἡρακλείας
῾<bibl>φηγ ιιι 15</bibl>' '‘ΔΙΟΝΥΣΙΟΣ, φησίν, ὁ Κλεάρχου τοῦ πρώτου τυραννήσαντος ἐν Ἡρακλείᾳ υἱὸς καὶ αὐτὸς τῆς
πατρίδος τυραννήσας ὑπὸ τρυφῆς καὶ τῆς καθ᾽ ἡμέραν
ἀδηφαγίας ἔλαθεν ὑπερσαρκήσας, ὥστε διὰ τὸ πάχος <pb n="v.3.p.211" />
ἐν δυσπνοίᾳ αὐτὸν συσχεθῆναι καὶ πνιγμῷ. διὸ συνέταξαν οἱ ἰατροὶ κατασκευάσαι βελόνας λεπτὰς τῷ μήκει
διαφερούσας, ἃς διὰ τῶν πλευρῶν καὶ τῆς κοιλίας
διωθεῖν, ὅταν εἰς ὕπνον τύχῃ βαθύτερον ἐμπεσών.
μέχρι μὲν οὖν τινος ὑπὸ τῆς πεπωρωμένης ἐκ τοῦ
στέατος σαρκὸς οὐκ ἐνεποίει τὴν αἴσθησιν: εἰ δὲ πρὸς
τὸν καθαρὸν τόπον ἡ βελόνη διελθοῦσα ἔθιγεν, τότε
διηγείρετο. τοὺς δὲ χρηματισμοὺς ἐποιεῖτο τοῖς βουλομένοις προτιθέμενος κιβωτὸν τοῦ σώματος, ἵνα τὰ μὲν
λοιπὰ μέρη κρύπτοι, τὸ δὲ πρόσωπον μόνον ὑπερέχων
διαλέγοιτο τοῖς ἀπαντῶσιν. μνημονεύει δ᾽ αὐτοῦ Μένανδρος ἥκιστά γ᾽ ὢν λοίδορος ἐν τοῖς Ἁλιεῦσιν, τὸν
μῦθον ὑποστησάμενος ὑπέρ τινων φυγάδων ἐξ Ἡρακλείας ῾<bibl>φρ. 21 κ</bibl>':'
<quote rend="blockquote">
                     <l>παχὺς γὰρ ὗς ἔκειτ᾽ ἐπὶ στόμα.</l>
                  </quote>
καὶ πάλιν ῾<bibl>φρ. 22</bibl>':'
<quote rend="blockquote">
                     <l>ἐτρύφησεν, ὥστε μὴ πολὺν τρυφᾶν χρόνον.</l>
                  </quote>
καὶ ἔτι ῾<bibl>φρ. 23</bibl>':'
<quote rend="blockquote">
                     <l>ἴδιον ἐπιθυμῶν, μόνος μοι θάνατος οὗτος φαίνεται</l>
                     <l>εὐθάνατος, ἔχοντα πολλὰς χολλάδας κεῖσθαι παχὺν</l>
                     <l>ὕπτιον, μόλις λαλοῦντα καὶ τὸ πνεῦμ᾽ ἔχοντ᾽ ἄνω,</l>
                     <l>ἐσθίοντα καὶ λέγοντα ‘σήπομ᾽ ὑπὸ τῆς ἡδονῆς.'</l>
                  </quote>
ἀπέθανεν δὲ βιώσας ἔτη πέντε πρὸς τοῖς πεντήκοντα,
ὧν ἐτυράννησεν τρία καὶ τριάκοντα, ἁπάντων τῶν πρὸ
αὐτοῦ τυράννων πρᾳότητι καὶ ἐπιεικείᾳ διενηνοχώς.' <pb n="v.3.p.212" />
               </p>
            </div>
            <div type="chapter" n="73">
               <p>τοιοῦτος ἐγεγόνει καὶ ΠΤΟΛΕΜΑΙΟΣ ὁ ἕβδομος Αἰγύπτου βασιλεύσας, ὁ αὑτὸν μὲν Εὐεργέτην ἀνακηρύττων, ὑπὸ δὲ Ἀλεξανδρέων Κακεργέτης ὀνομαζόμενος.
Ποσειδώνιος γοῦν ὁ στωικός, συναποδημήσας Σκιπίωνι τῷ Ἀφρικανῷ κληθέντι εἰς Ἀλεξάνδρειαν καὶ
θεασάμενος αὐτόν, γράφει ἐν ἑβδόμῃ τῶν Ἱστοριῶν
οὕτως ῾<bibl>φηγ ιιι 255</bibl>':' ‘διὰ δὲ τρυφὴν διέφθαρτο τὸ σῶμα
ὑπὸ παχύτητος καὶ γαστρὸς μεγέθους, ἣν δυσπερίληπτον εἶναι συνέβαινεν: ἐφ᾽ ἧς χιτωνίσκον ἐνδεδυκὼς
ποδήρη μέχρι τῶν καρπῶν χειρῖδας ἔχοντα &lt;περιῄει&gt;:
προῄει δὲ οὐδέποτε πεζός, εἰ μὴ διὰ Σκιπίωνα.' ὅτι
δὲ τρυφῆς οὐκ ἦν ἀλλότριος ὁ βασιλεὺς οὗτος, αὐτὸς
περὶ ἑαυτοῦ μαρτυρεῖ ἐν τῷ ὀγδόῳ τῶν Ὑπομνημάτων
διηγούμενος ὅπως τε ἱερεὺς ἐγένετο τοῦ ἐν Κυρήνῃ
Ἀπόλλωνος καὶ ὅπως δεῖπνον παρεσκεύασε τοῖς πρὸ
αὐτοῦ γενομένοις ἱερεῦσι, γράφων οὕτως ῾<bibl>ιβ. 187</bibl>':' Ἀρτεμίτια μεγίστη [ἑορτὴ] ἐν Κυρήνῃ ἑορτή, ἐν ᾗ ὁ ἱερεὺς
τοῦ Ἀπόλλωνος ῾ἐνιαύσιος δ᾽ ἐστἴ δειπνίζει τοὺς πρὸ
αὐτοῦ ἱερευσαμένους καὶ παρατίθησιν ἑκάστῳ τρυβλίον:
τοῦτο δ᾽ ἐστὶ κεραμεοῦν ἄγγος ἐπιδεχόμενον ὡς εἴκοσι
ἀρτάβας, ἐν ᾧ πολλὰ μὲν τῶν ἀγριμαίων ἔγκειται πεπονημένα, πολλὰ δ᾽ ἐστὶ καὶ τῶν ἡμέρων ὀρνίθων, ἔτι
δὲ θαλαττίων ἰχθύων ταρίχου τε ξενικοῦ πλείονα γένη:
πολλάκις δέ τινες καὶ κιθάριον ἀκολουθίσκον προσδιδόασιν. ἡμεῖς δὲ περιείλομεν τὰ τοιαῦτα: φιάλας δ᾽ <pb n="v.3.p.213" />
ὁλαργύρους κατασκευάσαντες, τὸ τίμημα ἔχουσαν ἑκάστην ἧς προειρήκαμεν δαπάνης, ἵππον τε κατεσκευασμένον σὺν ἱπποκόμῳ καὶ φαλάροις διαχρύσοις ἐδώκαμεν
καὶ παρεκαλέσαμεν ἕκαστον ἐπὶ αὐτοῦ καθεσθέντα
οἴκαδ᾽ ἀπιέναι.' εἰς πάχος δ᾽ ἐπεδεδώκει καὶ ὁ υἱὸς
αὐτοῦ ΑΛΕΞΑΝΔΡΟΣ, ὁ τὴν ἑαυτοῦ μητέρα ἀποκτείνας
συμβασιλεύουσαν αὐτῷ. φησὶ γοῦν περὶ αὐτοῦ Ποσειδώνιος ἐν τῇ ἑβδόμῃ καὶ τεσσαρακοστῇ τῶν Ἱστοριῶν
οὕτως ῾<bibl>ιβ. 265</bibl>':' ‘ὁ δὲ τῆς Αἰγύπτου δυνάστης μισούμενος μὲν ὑπὸ τῶν ὄχλων, κολακευόμενος δ᾽ ὑπὸ τῶν
περὶ αὐτόν, ἐν πολλῇ δὲ τρυφῇ ζῶν, οὐδὲ περιπατεῖν
οἷός τε ἦν, εἰ μὴ δυσὶν ἐπαπερειδόμενος [ἐπορεύετο].
εἰς δὲ τὰς ἐν τοῖς συμποσίοις ὀρχήσεις ἀπὸ μετεώρων
κλινῶν καθαλλόμενος ἀνυπόδητος συντονωτέρας αὐτὰς
τῶν ἠσκηκότων ἐποιεῖτο.'</p>
            </div>
            <div type="chapter" n="74">
               <p>Ἀγαθαρχίδης δ᾽ ἐν τῇ ἑκκαιδεκάτῃ Εὐρωπιακῶν ῾<bibl>φηγ ιιι 192</bibl>' 'ΜΑΓΑΝ φησὶ τὸν Κυρήνης βασιλεύσαντα ἔτη πεντήκοντα ἀπολέμητον γενόμενον καὶ
τρυφῶντα κατάσαρκον γενέσθαι ἐκτόπως τοῖς ὄγκοις
κατὰ τὸν ἔσχατον καιρὸν καὶ ὑπὸ τοῦ πάχους ἀποπνιγῆναι δι᾽ ἀργίαν σώματος καὶ τῷ προσφέρεσθαι πλῆθος
τροφῆς. παρὰ δὲ Λακεδαιμονίοις ὁ αὐτὸς ἱστορεῖ διὰ
τῆς ἑβδόμης καὶ εἰκοστῆς ῾<bibl>ιβ. 193</bibl>' 'οὐ τῆς τυχούσης
ἀδοξίας νομίζεσθαι, εἴ τις [ἦν] ἢ τὸ σχῆμα ἀνανδρότερον ἔχων ἢ τὸν ὄγκον τοῦ σώματος προπετῆ ἐφαίνετο,
γυμνῶν κατὰ δέκα ἡμέρας παρισταμένων τοῖς ἐφόροις
τῶν νέων. κἀφεώρων δ᾽ οἱ ἔφοροι καὶ καθ᾽ ἑκάστην <pb n="v.3.p.214" />
ἡμέραν καὶ τὰ περὶ τὴν ἔνδυσιν καὶ τὴν στρωμὴν τῶν
νέων: εἰκότως. καὶ γὰρ ὀψοποιοὶ ἦσαν παρὰ Λακεδαιμονίοις κρέως σκευασίας, ἄλλου δ᾽ οὐδενός. κἀν τῇ δὲ
ἑβδόμῃ καὶ εἰκοστῇ ὁ Ἀγαθαρχίδης ἔφη ῾<bibl>ιβιδ</bibl>' 'ὡς Λακεδαιμόνιοι ΝΑΥΚΛΕΙΔΗΝ τὸν Πολυβιάδου παντελῶς ὑπερσαρκοῦντα τῷ σώματι καὶ παχὺν διὰ τρυφὴν γενόμενον
καταβιβάσαντες εἰς μέσην τὴν ἐκκλησίαν καὶ Λυσάνδρου
πολλὰ ὀνειδίσαντος ἐν τῷ κοινῷ ὡς τρυφῶντι παρ᾽
ὀλίγον ἐξέβαλον ἐκ τῆς πόλεως, ἀπειλήσαντες τοῦτο
ποιήσειν, εἰ μὴ τὸν βίον ἐπανορθώσοιτο: εἰπόντος τοῦ
Λυσάνδρου ὅτι καὶ Ἀγησίλαος, ὅτε διέτριβεν περὶ τὸν
Ἑλλήσποντον πολεμῶν τοῖς βαρβάροις, ὁρῶν τοὺς Ἀσιαγενεῖς ταῖς μὲν στολαῖς πολυτελῶς ἠσκημένους, τοῖς
σώμασιν δ᾽ οὕτως ἀχρείους ὄντας, γυμνοὺς πάντας ἐκέλευσε τοὺς ἁλισκομένους ἐπὶ τὸν κήρυκα ἄγειν καὶ
χωρὶς πωλεῖν τὸν τούτων ἱματισμόν, ὅπως οἱ σύμμαχοι
γιγνώσκοντες διότι πρὸς μὲν ἆθλα μεγάλα, πρὸς δ᾽
ἄνδρας εὐτελεῖς ὁ ἀγὼν συνέστηκε, προθυμότερον ταῖς
ψυχαῖς ὁρμῶσιν ἐπὶ τοὺς ἐναντίους. καὶ ΠΥΘΩΝ δ᾽ ὁ
Βυζάντιος ῥήτωρ, ὡς Λέων ἱστορεῖ ὁ πολίτης αὐτοῦ
῾<bibl>φηγ ιι 329</bibl>',' πάνυ ἦν παχὺς τὸ σῶμα: καί [Βυζαντίοις]
ποτε στασιάζουσι πρὸς ἀλλήλους τοῖς πολίταις παρακαλῶν
εἰς φιλίαν ἔλεγεν: ‘ὁρᾶτέ με, ἄνδρες πολῖται, οἷός εἰμι
τὸ σῶμα: ἀλλὰ καὶ γυναῖκα ἔχω πολλῷ ἐμοῦ παχυτέραν.
ὅταν οὖν ὁμονοῶμεν, καὶ τὸ τυχὸν ἡμᾶς σκιμπόδιον
δέχεται: ἐὰν δὲ στασιάσωμεν, οὐδὲ ἡ σύμπασα οἰκία.'</p>
            </div>
            <div type="chapter" n="75">
               <p>πόσῳ οὖν κάλλιόν ἐστιν, ἀγαθὲ Τιμόκρατες, <pb n="v.3.p.215" />
πενόμενον εἶναι λεπτότερον ὧν καταλέγει Ἕρμιππος
ἐν Κέρκωψιν ἢ ὑπερπλουτοῦντας τῷ Ταναγραίῳ κήτει
ἐοικέναι, καθάπερ οἱ προειρημένοι ἄνδρες. φησὶ δ᾽
οὕτως ὁ Ἕρμιππος πρὸς τὸν Διόνυσον τὸν λόγον
ποιούμενος ῾<bibl>ι 233 κ</bibl>':'
<quote rend="blockquote">
                     <l>[νῦν] οἱ γὰρ πενόμενοι</l>
                     <l>ἀνάπηρά σοι θύουσιν ἤδη βούδια,</l>
                     <l>Λεωτροφίδου λεπτότερα καὶ Θουμάντιδος.</l>
                  </quote>
καὶ Ἀριστοφάνης δ᾽ ἐν Γηρυτάδῃ λεπτοὺς τούσδε
καταλέγει, οὓς καὶ πρέσβεις ὑπὸ τῶν ποιητῶν φησιν
εἰς Ἅιδου πέμπεσθαι πρὸς τοὺς ἐκεῖ ποιητὰς λέγων
οὑτωσί ῾<bibl>ι 428 κ</bibl>':'
<quote rend="blockquote">
                     <l>καὶ τίς νεκρῶν κευθμῶνα καὶ σκότου πύλας ῾<bibl>ευρ. ηεξ. 1</bibl>'</l>
                     <l>ἔτλη κατελθεῖν; <note type="sp" place="inline" anchored="true">Β.</note> ἕνα γὰρ ἀφ᾽ ἑκάστης τέχνης</l>
                     <l>εἱλόμεθα κοινῇ γενομένης ἐκκλησίας,</l>
                     <l>οὓς ᾖσμεν ὄντας ᾁδοφοίτας καὶ θαμὰ</l>
                     <l>ἐκεῖσε φιλοχωροῦντας. <note type="sp" place="inline" anchored="true">Α.</note> εἰσὶ γάρ τινες</l>
                     <l>ἄνδρες παρ᾽ ὑμῖν ᾁδοφοῖται; <note type="sp" place="inline" anchored="true">Β.</note> νὴ Δία</l>
                     <l>μάλιστά γ᾽, ὥσπερ Θρᾳκοφοῖται. πάντ᾽ ἔχεις.</l>
                     <l>
                        <note type="sp" place="inline" anchored="true">Α.</note> καὶ τίνες ἂν εἶεν; <note type="sp" place="inline" anchored="true">Β.</note> πρῶτα μὲν Σαννυρίων</l>
                     <l>ἀπὸ τῶν τρυγῳδῶν, ἀπὸ δὲ τῶν τραγικῶν χορῶν</l>
                     <l>Μέλητος, ἀπὸ δὲ τῶν κυκλίων Κινησίας.</l>
                  </quote>
εἶθ᾽ ἑξῆς φησιν: <pb n="v.3.p.216" />
                  <quote rend="blockquote">
                     <l>ὡς σφόδρ᾽ ἐπὶ λεπτῶν ἐλπίδων ὠχεῖσθ᾽ ἄρα:</l>
                     <l>τούτους γάρ, ἢν πολλῷ ξυνέλθῃ, ξυλλαβὼν</l>
                     <l>ὁ τῆς διαρροίας ποταμὸς οἰχήσεται.</l>
                  </quote>
περὶ δὲ τοῦ Σαννυρίωνος καὶ Στράττις ἐν Ψυχασταῖς φησιν ῾<bibl>ι 727 κ</bibl>':'
<quote rend="blockquote">
                     <l>Σαννυρίωνος σκυτίνην ἐπικουρίαν.</l>
                  </quote>
περὶ δὲ Μελήτου αὐτὸς ὁ Σαννυρίων ἐν Γέλωτι λέγει οὕτως ῾<bibl>ιβ. 793</bibl>':'
<quote rend="blockquote">
                     <l>Μέλητον τὸν ἀπὸ Ληναίου νεκρόν.</l>
                  </quote>
               </p>
            </div>
            <div type="chapter" n="76">
               <p>ἦν δ᾽ ὄντως λεπτότατος καὶ μακρότατος ὁ ΚΙΝΗΣΙΑΣ,
εἰς ὃν καὶ ὅλον δρᾶμα γέγραφεν Στράττις ῾<bibl>ιβ. 716</bibl>','
Φθιώτην Ἀχιλλέα αὐτὸν καλῶν διὰ τὸ ἐν τῇ αὑτοῦ
ποιήσει συνεχῶς τὸ Φθιῶτα λέγειν: παίζων οὖν εἰς
τὴν ἰδέαν αὐτοῦ ἔφη ‘Φθιῶτ᾽ Ἀχιλλεῦ ....' ἄλλοι
δ᾽ αὐτόν, ὡς καὶ Ἀριστοφάνης ῾<bibl>αϝ. 1377</bibl>',' πολλάκις
εἰρήκασι φιλύρινον Κινησίαν διὰ τὸ φιλύρας [τοῦ ξύλου]
λαμβάνοντα σανίδα συμπεριζώννυσθαι, ἵνα μὴ κάμπτηται διά τε τὸ μῆκος καὶ τὴν ἰσχνότητα. ὅτι δὲ ἦν ὁ
Κινησίας νοσώδης καὶ δεινὸς τἄλλα Λυσίας ὁ ῥήτωρ
ἐν τῷ ὑπὲρ Φανίου παρανόμων ἐπιγραφομένῳ λόγῳ
εἴρηκεν, φάσκων αὐτὸν ἀφέμενον τῆς τέχνης συκοφαντεῖν καὶ ἀπὸ τούτου πλουτεῖν. ὅτι δὲ ὁ ποιητής ἐστι
καὶ οὐχ ἕτερος, σαφῶς αὑτὸς ὢν σημαίνεται ἐκ τοῦ
καὶ ἐπὶ ἀθεότητι κωμῳδούμενον ἐμφανίζεσθαι καὶ διὰ
τοῦ λόγου τοιοῦτον δείκνυσθαι. λέγει δ᾽ οὕτως ὁ ῥήτωρ
῾<bibl>φρ. 143 τυρ</bibl>':' ‘θαυμάζω δὲ εἰ μὴ βαρέως φέρετε ὅτι
<pb n="v.3.p.217" />Κινησίας ἐστὶν ὁ τοῖς νόμοις βοηθός, ὃν ὑμεῖς πάντες
ἐπίστασθε ἀσεβέστατον ἁπάντων καὶ παρανομώτατον
ἀνθρώπων γεγονέναι. οὐχ οὗτός ἐστιν ὁ τοιαῦτα
περὶ θεοὺς ἐξαμαρτάνων, ἃ τοῖς μὲν ἄλλοις αἰσχρόν
ἐστι καὶ λέγειν, τῶν κωμῳδοδιδασκάλων &lt;δ᾽&gt; ἀκούετε
καθ᾽ ἕκαστον ἐνιαυτόν; οὐ μετὰ τούτου ποτὲ Ἀπολλοφάνης καὶ Μυσταλίδης καὶ Λυσίθεος συνειστιῶντο,
μίαν ἡμέραν ταξάμενοι τῶν ἀποφράδων, ἀντὶ δὲ νουμηνιαστῶν κακοδαιμονιστὰς σφίσιν αὐτοῖς τοὔνομα θέμενοι, πρέπον μὲν ταῖς αὑτῶν τύχαις: οὐ μὴν ὡς τοῦτο
διαπραξόμενοι τὴν διάνοιαν ἔσχον, ἀλλ᾽ ὡς καταγελῶντες τῶν θεῶν καὶ τῶν νόμων τῶν ὑμετέρων. ἐκείνων
μὲν οὖν ἕκαστος ἀπώλετο ὥσπερ εἰκὸς τοὺς τοιούτους.
τοῦτον δὲ τὸν ὑπὸ πλείστων γιγνωσκόμενον οἱ θεοὶ
οὕτως διέθεσαν ὥστε τοὺς ἐχθροὺς βούλεσθαι αὐτὸν
ζῆν μᾶλλον ἢ τεθνάναι παράδειγμα τοῖς ἄλλοις, ἵν᾽
εἰδῶσιν ὅτι τοῖς λίαν ὑβριστικῶς πρὸς τὰ θεῖα διακειμένοις οὐκ εἰς τοὺς παῖδας ἀποτίθενται τὰς τιμωρίας,
ἀλλ᾽ αὐτοὺς κακῶς ἀπολλύουσι, μείζους καὶ χαλεπωτέρας καὶ τὰς συμφορὰς καὶ τὰς νόσους &lt;αὐτοῖς&gt; ἢ τοῖς
ἄλλοις ἀνθρώποις προσβάλλοντες. τὸ μὲν γὰρ ἀποθανεῖν ἢ καμεῖν νομίμως κοινὸν ἡμῖν ἅπασίν ἐστι, τὸ
δ᾽ οὕτως ἔχοντα τοσοῦτον χρόνον διατελεῖν καὶ καθ᾽
ἑκάστην ἡμέραν ἀποθνῄσκοντα μὴ δύνασθαι τελευτῆσαι
τὸν βίον τούτοις μόνοις προσήκει τοῖς τὰ τοιαῦτα ἅπερ
οὗτος ἐξημαρτηκόσιν.' περὶ μὲν οὖν Κινησίου ταῦτα ὁ <pb n="v.3.p.218" />
ῥήτωρ εἴρηκεν.</p>
            </div>
            <div type="chapter" n="77">
               <p>
λεπτότερος δ᾽ ἦν καὶ ΦΙΛΗΤΑΣ ὁ
Κῷος ποιητής, ὃς καὶ διὰ τὴν τοῦ σώματος ἰσχνότητα
σφαίρας ἐκ μολύβου πεποιημένας εἶχε περὶ τὼ πόδε,
ὡς μὴ ὑπὸ ἀνέμου ἀνατραπείη. Πολέμων δ᾽ ὁ περιηγητὴς ἐν τῷ περὶ Θαυμασίων ῾<bibl>φρ. 84 πρ</bibl>' 'ΑΡΧΕΣΤΡΑΤΟΝ
φησι τὸν μάντιν ἁλόντα ὑπὸ πολεμίων καὶ ἐπὶ ζυγὸν
ἀναβληθέντα ὀβολοῦ ὁλκὴν εὑρεθῆναι ἔχοντα: οὕτως
ἦν ἰσχνός. ὁ δ᾽ αὐτὸς ἱστορεῖ, ὡς καὶ ΠΑΝΑΡΕΤΟΣ
ἰατρῷ μὲν οὐδενὶ ὡμίλησεν, Ἀρκεσιλάου δὲ ἠκροᾶτο
τοῦ φιλοσόφου, καὶ ὅτι συνεγένετο Πτολεμαίῳ τῷ
Εὐεργέτῃ τάλαντα δώδεκα τὸν ἐνιαυτὸν λαμβάνων:
ἦν δὲ ἰσχνότατος, ἄνοσος διατελέσας. Μητρόδωρος
δ᾽ ὁ Σκήψιος ἐν δευτέρῳ περὶ Ἀλειπτικῆς Ἱππώνακτα
τὸν ποιητὴν οὐ μόνον μικρὸν γενέσθαι τὸ σῶμα, ἀλλὰ
καὶ λεπτόν, ἀκρότονον δ᾽ οὕτως ὡς πρὸς τοῖς ἄλλοις
καὶ κενὴν λήκυθον βάλλειν μέγιστόν τι διάστημα, τῶν
ἐλαφρῶν σωμάτων διὰ τὸ μὴ δύνασθαι τὸν ἀέρα τέμνειν
οὐκ ἐχόντων βιαίαν τὴν φοράν. λεπτὸς δ᾽ ἦν καὶ
ΦΙΛΙΠΠΙΔΗΣ, καθ᾽ οὗ λόγος ἐστὶν Ὑπερείδῃ τῷ ῥήτορι,
λέγων αὐτὸν ἕνα τῶν πολιτευομένων εἶναι. ἦν δ᾽
εὐτελὴς τὸ σῶμα διὰ λεπτότητα, ὡς ὁ Ὑπερείδης ἔφη
῾<bibl>φρ. 172 βλ</bibl>'.' Ἄλεξίς τ᾽ ἐν Θεσπρωτοῖς φησιν ῾<bibl>ιι 325 κ</bibl>':'
<quote rend="blockquote">
                     <l>Ἑρμῆ θεῶν προπομπὲ καὶ Φιλιππίδου</l>
                     <l>κληροῦχε, Νυκτός τ᾽ ὄμμα τῆς μελαμπέπλου.</l>
                  </quote>
καὶ Ἀριστοφῶν Πλάτωνι ῾<bibl>ιβ. 279</bibl>':'
<quote rend="blockquote">
                     <l>ἐν ἡμέραις τρισὶν</l>
                     <l>ἰσχνότερον αὐτὸν ἀποφανῶ Φιλιππίδου. <pb n="v.3.p.219" />
                     </l>
                     <l>
                        <note type="sp" place="inline" anchored="true">Β.</note> οὕτως ἐν ἡμέραις ὀλίγαις νεκροὺς ποιεῖς;</l>
                  </quote>
Μένανδρος δὲ Ὀργῇ ῾<bibl>φρ. 365 κ</bibl>':'
<quote rend="blockquote">
                     <l>ὁ λιμὸς ὑμῶν τὸν καλὸν τοῦτον δακὼν</l>
                     <l>Φιλιππίδου λεπτότερον ἀποδείξει νεκρόν:</l>
                  </quote>
ὅτι δὲ καὶ πεφιλιππιδῶσθαι ἔλεγον τὸ λελεπτύνθαι
Ἄλεξις ἐν Μανδραγοριζομένῃ φησίν ῾<bibl>ιι 349 κ</bibl>':'
<quote rend="blockquote">
                     <l>κακῶς ἔχει: στρουθὶς ἀκαρὴς νὴ Δί᾽ ἐγένου:</l>
                     <l>πεφιλιππίδωσαι. <note type="sp" place="inline" anchored="true">Β.</note> μὴ σὺ καινῶς μοι λάλει:</l>
                     <l>ὅσον οὐ τέθνηκα. <note type="sp" place="inline" anchored="true">Α.</note> τοῦ ταλαιπώρου πάθους.</l>
                  </quote>
πολλῷ οὖν κάλλιόν ἐστι τοιοῦτόν τινα εἶναι τὴν ἰδέαν
ἢ ὥς φησιν Ἀντιφάνης ἐν Αἰόλῳ ῾<bibl>ιβ. 17</bibl>':'
<quote rend="blockquote">
                     <l>τοῦτον οὖν</l>
                     <l>δι᾽ οἰνοφλυγίαν καὶ πάχος τοῦ σώματος</l>
                     <l>ἀσκὸν καλοῦσι πάντες οὑπιχώριοι.</l>
                  </quote>
Ἡρακλείδης δὲ ὁ Ποντικὸς ἐν τῷ περὶ Ἡδονῆς ΔΕΙΝΙΑΝ
φησὶ τὸν μυροπώλην διὰ τρυφὴν εἰς ἔρωτας ἐμπεσόντα
καὶ πολλὰ χρήματα ἀναλώσαντα, ὡς ἔξω τῶν ἐπιθυμιῶν
ἐγένετο, ὑπὸ λύπης ἐκταραχθέντα ἐκτεμεῖν αὑτοῦ τὰ
αἰδοῖα, ταῦτα πάντα ποιούσης τῆς ἀκολάστου τρυφῆς.</p>
            </div>
            <div type="chapter" n="78">
               <p>ἔθος δ᾽ ἦν Ἀθήνησι καὶ τοὺς πόδας τῶν τρυφώντων ἐναλείφειν μύροις, ὡς Κηφισόδωρος μὲν ἐν
Τροφωνίῳ φησίν ῾<bibl>ι 800 κ</bibl>':'
<quote rend="blockquote">
                     <l>ἔπειτ᾽ ἀλείφεσθαι τὸ σῶμά μοι πρίω</l>
                     <l>μύρον ἴρινον καὶ ῥόδινον, ἄγαμαι, Ξανθία:</l>
                     <l>καὶ τοῖς ποσὶν χωρὶς πρίω μοι βάκκαριν. <pb n="v.3.p.220" />
                     </l>
                  </quote>
Εὔβουλος δ᾽ ἐν Σφιγγοκαρίωνι ῾<bibl>ιι 203 κ</bibl>':'
<quote rend="blockquote">
                     <l>ἐν θαλάμῳ μαλακῶς κατακείμενον: ἐν δὲ κύκλῳ νιν</l>
                     <l>παρθενικαὶ τρυφεραί, χλιδαναὶ μάλα καὶ κατάθρυπτοι,</l>
                     <l>τὸν πόδ᾽ ἀμαρακίνοισι μύροις τρίψουσι τὸν ἐμόν.</l>
                  </quote>
ἐν δὲ Προκρίδι λέγει τις πῶς δεῖ ἐπιμελεῖσθαι τοῦ
τῆς Προκρίδος κυνὸς ὡς περὶ ἀνθρώπου τοῦ κυνὸς
τὸν λόγον ποιούμενος ῾<bibl>ιβ. 195</bibl>':'
<quote rend="blockquote">
                     <l>οὔκουν ὑποστορεῖτε μαλακῶς τῷ κυνί;</l>
                     <l>κάτω μὲν ὑποβαλεῖτε τῶν Μιλησίων</l>
                     <l>ἐρίων, ἄνωθεν δ᾽ ἐπιβαλεῖτε ξυστίδα.</l>
                     <l>
                        <note type="sp" place="inline" anchored="true">Β.</note> Ἄπολλον. <note type="sp" place="inline" anchored="true">Α.</note> εἶτα χόνδρον αὐτῷ δεύσετε</l>
                     <l>γάλακτι χηνός. <note type="sp" place="inline" anchored="true">Β.</note> Ἡράκλεις. <note type="sp" place="inline" anchored="true">Α.</note> καὶ τοὺς πόδας</l>
                     <l>ἀλείψετ᾽ αὐτοῦ τῷ Μεγαλλείῳ μύρῳ.</l>
                  </quote>
Ἀντιφάνης δὲ ἐν μὲν Ἀλκήστιδι ῾<bibl>ιβ. 23</bibl>' 'ἐλαίῳ τινὰ
ποιεῖ χριόμενον τοὺς πόδας. ἐν δὲ Μητραγύρτῃ φησί
῾<bibl>ιβ. 74</bibl>':'
<quote rend="blockquote">
                     <l>τήν τε παῖδ᾽ ἀλείμματα</l>
                     <l>παρὰ τῆς θεοῦ λαβοῦσαν εἶτα τοὺς πόδας</l>
                     <l>ἐκέλευ᾽ ἀλείφειν πρῶτον, εἶτα τὰ νόνατα.</l>
                     <l>ὡς θᾶττον ἡ παῖς δ᾽ ἥψατ᾽ αὐτοῦ τῶν ποδῶν</l>
                     <l>ἔτριψέ τ᾽, ἀνεπήδησεν.</l>
                  </quote>
καὶ ἐν Ζακύνθῳ ῾<bibl>ιβ. 51</bibl>':'
<quote rend="blockquote">
                     <l>εἶτ᾽ οὐ δικαίως εἰμὶ φιλογύνης ἐγὼ</l>
                     <l>καὶ τὰς ἑταίρας ἡδέως πάσας ἔχω;</l>
                     <l>τουτὶ γὰρ αὐτὸ πρῶτον ὃ σὺ ποεῖς παθεῖν,</l>
                     <l>μαλακαῖς καλαῖς τε χερσὶ τριφθῆναι πόδας,</l>
                     <l>πῶς οὐχὶ σεμνόν ἐστιν; <pb n="v.3.p.221" />
                     </l>
                  </quote>
καὶ ἐν Θορικίοις ῾<bibl>ιβ. 53</bibl>':'
<quote rend="blockquote">
                     <l>λοῦται δ᾽ ἀληθῶς: ἀλλὰ τί;</l>
                     <l>
                        <note type="sp" place="inline" anchored="true">Β.</note> ἐκ χρυσοκολλήτου γε κάλπιδος μύρῳ</l>
                     <l>Αἰγυπτίῳ μὲν τοὺς πόδας καὶ τὰ σκέλη,</l>
                     <l>φοινικίνῳ δὲ τὰς γνάθους καὶ τιτθία,</l>
                     <l>σισυμβρίνῳ δὲ τὸν ἕτερον βραχίονα,</l>
                     <l>ἀμαρακίνῳ δὲ τὰς ὀφρῦς καὶ τὴν κόμην,</l>
                     <l>ἑρπυλλίνῳ δὲ τὸ γόνυ καὶ τὸν αὐχένα ...</l>
                  </quote>
Ἀναξανδρίδης δὲ ἐν Πρωτεσιλάῳ ῾<bibl>ιβ. 151</bibl>':'
<quote rend="blockquote">
                     <l>μύρῳ δὲ παρὰ Πέρωνος, οὗπερ ἀπέδοτο</l>
                     <l>ἐχθὲς Μελανώπῳ, πολυτελοῦς Αἰγυπτίου,</l>
                     <l>ᾧ νῦν ἀλείφει τοὺς πόδας Καλλιστράτου.</l>
                  </quote>
καὶ τὸν ἐπὶ Θεμιστοκλέους δὲ βίον Τηλεκλείδης ἐν
Πρυτάνεσιν ῾<bibl>ι 215 κ</bibl>' 'ἁβρὸν ὄντα παραδίδωσι. Κρατῖνός τ᾽ ἐν Χείρωσι τὴν τρυφὴν ἐμφανίζων τὴν τῶν
παλαιτέρων φησίν ῾<bibl>ιβ. 86</bibl>':'
<quote rend="blockquote">
                     <l>ἁπαλὸν δὲ σισύμβριον &lt;ἢ&gt; ῥόδον ἢ κρίνον παρ᾽ οὖς</l>
                     <l>ἐθάκει:</l>
                     <l>μετὰ χερσὶ δὲ μῆλον ἕκαστος ἔχων σκίπωνά τ᾽ ἠγόραζον.</l>
                  </quote>
               </p>
            </div>
            <div type="chapter" n="79">
               <p>Κλέαρχος δ᾽ ὁ Σολεὺς ἐν τοῖς Ἐρωτικοῖς ῾<bibl>φηγ ιι 315</bibl>'
'‘διὰ τί, φησί, μετὰ χεῖρας ἄνθη καὶ μῆλα καὶ τὰ τοιαῦτα
φέρομεν; πότερον ὅτι καὶ διὰ τῆς τούτων ἀγαπήσεως
ἡ φύσις μηνύει τοὺς τῆς ὥρας ἔχοντας τὴν ἐπιθυμίαν;
διὰ τοῦτ᾽ οὖν οἱονεὶ δεῖγμα τῆς ὄψεως τὰ ὡραῖα μετὰ <pb n="v.3.p.222" />
χεῖρας ἔχουσιν καὶ χαίρουσιν αὐτοῖς; ἢ δυοῖν χάριν
ταῦτα περιφέρουσιν: ἀρχή τε γὰρ ἐντυχίας καὶ παράδειγμα τῆς βουλήσεως αὐτοῖς γίνεται διὰ τούτων, αἰτηθεῖσι μὲν τὸ προσαγορευθῆναι, δοῦσι δὲ &lt;τὸ&gt; προυπογράφειν ὅτι δεῖ καὶ αὐτοὺς μεταδιδόναι τῆς ὥρας.
ἡ γὰρ τῶν ὡραίων ἀνθῶν καὶ καρπῶν αἴτησις εἰς
ἀντίδοσιν τῆς τοῦ σώματος ὥρας προκαλεῖται τοὺς λαβόντας. ἢ τὴν τούτων ὥραν παραψυχὴν καὶ παραμυθίαν τῆς [ἐπὶ] τῶν ἐρωμένων ὥρας ταῖς ἐπιθυμίαις
χαίροντες ἔχουσιν αὐτοῖς. ἐκκρούεται γὰρ ὑπὸ τῆς
τούτων παρουσίας ὁ τῶν ἐρωμένων πόθος. εἰ μὴ ἄρα
τοῦ περὶ αὑτοὺς κόσμου χάριν καθάπερ ἄλλο τι τῶν
πρὸς καλλωπισμὸν συντεινόντων ἔχουσί τε ταῦτα καὶ
χαίρουσιν αὐτοῖς. οὐ γὰρ μόνον στεφανουμένων τοῖς
ὡραίοις ἄνθεσιν, ἀλλὰ καὶ μετὰ χεῖρας ἐχόντων τὸ
πᾶν εἶδος ἐπικοσμεῖται. τάχα δ᾽ ἴσως διὰ τὸ φιλοκάλους εἶναι: δηλοῖ δὲ τὸ τῶν καλῶν ἐρᾶν καὶ πρὸς τὰ
ὡραῖα φιλικῶς ἔχειν. καλὸν γὰρ τὸ τῆς ὀπώρας καὶ
τὸ τῆς ὥρας ὄντως πρόσωπον ἔν τε καρποῖσι καὶ ἄνθεσι θεωρούμενον. ἢ πάντες οἱ ἐρῶντες οἷον ἐκτρυφῶντες ὑπὸ τοῦ πάθους καὶ ὡριαινόμενοι τοῖς ὡραίοις
ἁβρύνονται. φυσικὸν γὰρ δή τι τὸ τοὺς οἰομένους
εἶναι καλοὺς καὶ ὡραίους ἀνθολογεῖν. ὅθεν αἵ τε περὶ <pb n="v.3.p.223" />
τὴν Περσεφόνην ἀνθολογεῖν λέγονται καὶ Σαπφώ
φησιν ῾<bibl>φρ. 121 β4</bibl>' 'ἰδεῖν ‘ἄνθε᾽ ἀμέργουσαν παῖδ᾽ ἄγαν
ἁπαλάν.‘᾽</p>
            </div>
            <div type="chapter" n="80">
               <p>οὕτω δ᾽ ἐξήρτηντο τῶν ἡδυπαθειῶν οἱ τότε
ὡς καὶ Καλλιπύγου Ἀφροδίτης ἱερὸν ἱδρύσασθαι ἀπὸ
τοιαύτης αἰτίας. ἀνδρὶ ἀγροίκῳ ἐγένοντο δύο καλαὶ
θυγατέρες: αὗται φιλονικήσασαί ποτε πρὸς ἑαυτὰς
προελθοῦσαι ἐπὶ τὴν λεωφόρον διεκρίνοντο ποτέρα εἴη
καλλιπυγοτέρα. καί ποτε παρίοντος νεανίσκου πατέρα
πρεσβύτην ἔχοντος ἐπέδειξαν ἑαυτὰς καὶ τούτῳ: καὶ
ὃς θεασάμενος ἔκρινε τὴν πρεσβυτέραν: ἧς καὶ εἰς
ἔρωτα ἐμπεσὼν ἐλθὼν εἰς ἄστυ κλινήρης γίνεται καὶ
διηγεῖται τὰ γεγενημένα τῷ ἀδελφῷ ἑαυτοῦ ὄντι νεωτέρῳ. ὃ δὲ καὶ αὐτὸς ἐλθὼν εἰς τοὺς ἀγροὺς καὶ
θεασάμενος τὰς παῖδας ἐρᾷ καὶ αὐτὸς τῆς ἑτέρας. ὁ δ᾽
οὖν πατὴρ ἐπεὶ παρακαλῶν αὐτοὺς ἐνδοξοτέρους λαβεῖν
γάμους οὐκ ἔπειθεν, ἄγεται ἐκ τοῦ ἀγροῦ τὰς παῖδας
αὐτοῖς, πείσας ἐκείνων τὸν πατέρα, καὶ ζεύγνυσι τοῖς
υἱοῖς. αὗται οὖν ὑπὸ τῶν πολιτῶν καλλίπυγοι ἐκαλοῦντο, ὡς καὶ ὁ Μεγαλοπολίτης Κερκιδᾶς ἐν τοῖς
Ἰάμβοις ἱστορεῖ λέγων ῾<bibl>πλ ιι 513, φρ. 1 β4</bibl>':'
<quote rend="blockquote">
                     <l>ἦν καλλιπύγων ζεῦγος ἐν Συρακούσαις.</l>
                  </quote>
αὗται οὖν ἐπιλαβόμεναι οὐσίας λαμπρᾶς ἱδρύσαντο
Ἀφροδίτης ἱερὸν καλέσασαι Καλλίπυγον τὴν θεόν, ὡς
ἱστορεῖ καὶ Ἀρχέλαος ἐν τοῖς Ἰάμβοις.</p>
            </div>
            <div type="chapter" n="81">
               <p>ἐν μανίᾳ δὲ τρυφὴν ἡδίστην γενομένην οὐκ
ἀηδῶς ὁ Ποντικὸς Ἡρακλείδης διηγεῖται ἐν τῷ περὶ <pb n="v.3.p.224" />
Ἡδονῆς οὕτως γράφων: ‘ὁ Αἰξωνεὺς Θράσυλλος ὁ Πυθοδώρου διετέθη ποτὲ ὑπὸ μανίας τοιαύτης ὡς πάντα
τὰ πλοῖα τὰ εἰς τὸν Πειραιᾶ καταγόμενα ὑπολαμβάνειν
ἑαυτοῦ εἶναι, καὶ ἀπεγράφετο αὐτὰ καὶ ἀπέστελλε καὶ
διῴκει καὶ καταπλέοντα ἀπεδέχετο μετὰ χαρᾶς τοσαύτης
ὅσησπερ ἄν τις ἡσθείη τοσούτων χρημάτων κύριος ὤν.
καὶ τῶν μὲν ἀπολομένων οὔτε ἐπεζήτησεν, τοῖς δὲ
σῳζομένοις ἔχαιρεν καὶ διῆγεν μετὰ πλείστης ἡδονῆς.
ἐπεὶ δὲ ὁ ἀδελφὸς αὐτοῦ Κρίτων ἐκ Σικελίας ἐπιδημήσας συλλαβὼν αὐτὸν παρέδωκεν ἰατρῷ καὶ τῆς μανίας ἐπαύσατο, διηγεῖτο ..., οὐδεπώποτε φάσκων κατὰ
τὸν βίον ἡσθῆναι πλείονα: λύπην μὲν γὰρ οὐδ᾽ ἡντινοῦν αὐτῷ παραγίνεσθαι, τὸ δὲ τῶν ἡδονῶν πλῆθος
ὑπερβάλλειν.'</p>
            </div>
         </div></body></text></TEI>