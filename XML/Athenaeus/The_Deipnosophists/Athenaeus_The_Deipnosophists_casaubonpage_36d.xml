<?xml version="1.0" encoding="utf-8"?>
<TEI.2><text><body><div1 type="book" n="2" org="uniform" sample="complete"><p><quote rend="blockquote"><milestone unit="casaubonpage" id="casaubonpage-36d" n="36d" /> α. ἐκ δὲ πόσιος μῶκος, ἐκ μώκου δ᾽ ἐγένεθ᾽ ὑανία
<pb id="v.1.p.158" />
<lb />ἐκ δ᾽ ὑανίας δίκα <gap />, ἐκ δίκας, ἐκ δὲ καταδίκα,
<lb />ἐκ δὲ καταδίκας πέδαι τε καὶ σφαλὸς καὶ ζαμία.</quote>
Πανύασις δ᾽ ὁ ἐποποιὸς τὴν μὲν πρώτην πόσιν ἀπονέμει Χάρισιν, ῝
Ὥραις, καὶ Διονύσῳ, τὴν δὲ δευτέραν Ἀφροδίτῃ καὶ πάλιν Διονύσῳ, Ὕβρει δὲ καὶ Ἄτῃ τὴν τρίτην. Πανύασίς φησι:

<quote rend="blockquote">
<lb /> πρῶται μὲν Χάριτές τ᾽ ἔλαχον καὶ ἐύφρονες Ὧραι
<lb /> μοῖραν καὶ Διόνυσος ἐρίβρομος, οἵπερ ἔτευξαν.
<lb /> τοῖς δ᾽ ἔπι Κυπρογένεια θεὰ λάχε καὶ Διόνυσος.
<lb /> ἔνθα τε κάλλιστος πότος ἀνδράσι γίνεται οἴνου: <lb />εἴ τις τὸν γε πίοι καὶ ἀπότροπος: οἴκαδ᾽ ἀπέλθοι
<lb /> δαιτὸς ἀπὸ γλυκερῆς, οὐκ ἄν ποτε πήματι κύρσαι:
<lb /> ἀλλ᾽ ὅτε τις μοίρης τριτάτης πρὸς μέτρον ἐλαύνοι
<lb /> πίνων ἀβλεμέως, τότε δ᾽ Ὕβριος αἶσα καὶ Ἄτης
<lb /> γίνεται ἀργαλέα, κακὰ δ᾽ ἀνθρώποισιν ὀπάζει.
<lb /> ἀλλὰ πέπον, μέτρον γὰρ ἔχεις γλυκεροῖο ποτοῖο,
<lb /> στεῖχε παρὰ μνηστὴν ἄλοχον, κοίμιζε δ᾽ ἑταίρους:
<lb /> δείδια γάρ, τριτάτης μοίρης μελιηδέος οἴνου
<lb /> πινομένης, μὴ σ᾽ Ὕβρις ἐνὶ φρεσὶ θυμὸν ἀέρσῃ,
<lb /> ἐσθλοῖς δὲ ξενίοισι κακὴν ἐπιθῇσι τελευτήν.
<lb /> ἀλλὰ πιθοῦ καὶ παῦε πολὺν πότον.

</quote>
καὶ ἑξῆς περὶ ἀμέτρου οἴνου

<quote rend="blockquote">
<lb />ἐκ γάρ οἱ Ἄτης τε καὶ Ὕβριος αἶσ᾽ ἅμ᾽ ὀπηδεῖ.

</quote>
 κατὰ γὰρ τὸν Εὐριπίδην

<quote rend="blockquote">
<lb /> πληγὰς ὁ κῶμος λοίδορὸν θ᾽ ὕβριν φέρει.

</quote>
ὅθεν τινὲς τὴν Διονύσου γένεσιν καὶ τὴν τῆς
Ὕβρεως κατὰ ταὐτὰ γενέσθαι φασίν.
<pb id="v.1.p.160" /><milestone unit="chapter" n="4" />
Ἄλεξις δὲ πού φησιν ὡς
</p></div1></body></text></TEI.2>