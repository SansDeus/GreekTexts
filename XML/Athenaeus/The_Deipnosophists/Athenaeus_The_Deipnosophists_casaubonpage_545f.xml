<?xml version="1.0" encoding="utf-8"?>
<TEI.2><text><body><div1 type="book" n="12" org="uniform" sample="complete"><p><q direct="unspecified"><milestone unit="casaubonpage" id="casaubonpage-545f" n="545f" /> κατὰ τὰς ἀπεργαζομένας τέχνας διηκριβωμένα φαίνεται.</q> <milestone unit="chapter" n="65" /> </p><p> εἰπὼν δὲ τούτοις ἑξῆς τὰ περὶ τῆς θεραπείας τῆς τοῦ Περσῶν βασιλέως, οἵους καὶ ὅσους ἔχει θεραπευτῆρας, καὶ περὶ τῆς τῶν ἀφροδισίων αὐτοῦ χρήσεως καὶ τῆς περὶ τὸν χρῶτα αὐτοῦ ὀδμῆς καὶ τῆς εὐμορφίας καὶ τῆς ὁμιλίας καὶ περὶ τῶν θεωρημάτων καὶ τῶν ἀκροαμάτων, εὐδαιμονέστατον ἔφη κρῖναι τῶν νῦν τὸν τῶν Περσῶν βασιλέα. <q direct="unspecified"> πλεῖσται γάρ εἰσιν αὐτῷ καὶ τελειόταται παρεσκευασμέναι ἡδοναί. δεύτερον δέ,</q>  φησί, <q direct="unspecified">τὸν ἡμέτερον τύραννον θείη τις ἂν καίπερ πολὺ λειπόμενον.
</q></p></div1></body></text></TEI.2>