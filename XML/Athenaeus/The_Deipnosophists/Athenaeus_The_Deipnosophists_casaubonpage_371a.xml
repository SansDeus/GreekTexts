<?xml version="1.0" encoding="utf-8"?>
<TEI.2><text><body><div1 type="book" n="9" org="uniform" sample="complete"><p><quote rend="blockquote"><milestone unit="casaubonpage" id="casaubonpage-371a" n="371a" /></quote>
</p><p><milestone unit="chapter" n="11" /> <hi rend="uppercase">σεῦτλα</hi>. τούτων φησὶν ὁ Θεόφραστος εὐχυλότερον εἶναι τὸ λευκὸν τοῦ μέλανος καὶ ὀλιγοσπερμότερον καὶ καλεῖσθαι Σικελικόν. <q direct="unspecified">ἡ δὲ σευτλὶς ἕτερον,</q>  φησί, <q direct="unspecified"> τοῦ τεύτλου ἐστί.</q>  διὸ καὶ Δίφιλος ὁ κωμῳδιοποιὸς ἐν Ἥρωι δράματι ἐπιτιμᾷ τινι ὡς κακῶς λέγοντι καὶ <q direct="unspecified">τὰ τεῦτλα σευτλίδας καλῶν.</q>  Εὔδημος δ᾽ ἐν τῷ περὶ λαχάνων δ# γένη φησὶν εἶναι τεύτλων, σπαστόν, καυλωτόν, λευκόν, πάνδημον τοῦτο δ᾽ εἶναι τῇ χρόᾳ φαιόν. Δίφιλος δ᾽ ὁ Σίφνιος τὸ σευτλίον φησὶν εὐχυλότερον εἶναι τῆς κράμβης καὶ θρεπτικώτερον μετρίως: ἐκζεστὸν δὲ καὶ λαμβανόμενον μετὰ νάπυος λεπτυντικώτερον εἶναι καὶ ἑλμίνθων φθαρτικόν.
</p></div1></body></text></TEI.2>