<?xml version="1.0" encoding="utf-8"?>
<TEI.2><text id="tlg1216.tlg001.perseus-grc1"><body><div1 type="chapter" n="21" org="uniform" sample="complete"><p>
<milestone unit="section" n="1" /> Καλὸν οὖν ἐστὶν μαθόντα τὰ δικαιώματα
τοῦ κυρίου, ὅσα γέγραπται, ἐν τούτοις περιπατεῖν:
ὁ γὰρ ταῦτα ποιῶν ἐν τῇ βασιλείᾳ τοῦ θεοῦ
δοξασθήσεται: ὁ ἐκεῖνα ἐκλεγόμενος μετὰ τῶν
ἔργων αὐτοῦ συναπολεῖται. διὰ τοῦτο ἀνάστασις.
<pb id="p.408" />
διὰ τοῦτο ἀνταπόδομα. <milestone unit="section" n="2" /> ἐρωτῶ τοὺς ὑπερέχοντας,
εἴ τινά μου γνώμης ἀγαθῆς λαμβάνετε
συμβουλίαν: ἔχετε μεθ̓ ἑαυτῶν εἰς οὓς ἐργάσησθε
τὸ καλόν: μὴ ἐλλείπητε, <milestone unit="section" n="3" /> ἐγγὺς ἡ ἡμέρα ἐν ᾗ
<note place="unspecified" anchored="yes"><bibl default="NO">ις. 40, 10</bibl></note> συναπολεῖται πάντα τῷ πονηρῷ: ἐγγὺς ὁ κύριος
καὶ ὁ μισθὸς αὐτοῦ. <milestone unit="section" n="4" /> ἔτι καὶ ἔτι ἐρωτῶ ὑμᾶς:
ἑαυτῶν γίνεσθε νομοθέται ἀγαθοί, ἑαυτῶν μένετε
σύμβουλοι πιστοί, ἄρατε ἐξ ὑμῶν πᾶσαν ὑπόκρισιν.
<milestone unit="section" n="5" /> ὁ δὲ θεός, ὁ τοῦ παντὸς κόσμου
κυριεύων, δῴη ὑμῖν σοφίαν, σύνεσιν. ἐπιστήμην,
γνῶσιν τῶν δικαιωμάτων αὐτοῦ, ὑπομονήν.
<milestone unit="section" n="6" /> γίνεσθε δὲ θεοδίδακτοι, ἐκζητοῦντες τί ζητεῖ
κύριος ἀφ̓ ὑμῶν, καὶ ποιεῖτε ἵνα εὑρεθῆτε ἐν
ἡμέρᾳ κρίσεως. <milestone unit="section" n="7" /> εἰ δὲ τίς ἐστιν ἀγαθοῦ μνεία,
μνημονεύετέ μου μελετῶντες ταῦτα, ἵνα καὶ ἡ
ἐπιθυμία καὶ ἡ ἀγρυπνία εἴς τι ἀγαθὸν χωρήσῃ.
ἐρωτῶ ὑμᾶς, χάριν αἰτούμενος. <milestone unit="section" n="8" /> ἕως ἔτι τὸ
καλὸν σκεῦός ἐστιν μεθ̓ ὑμῶν, μὴ ἐλλείπητε
μηδενὶ ἑαυτῶν, <note n="1" place="unspecified" anchored="yes">αὐτῶν γλ, ἑαυτῶν νξ.</note> ἀλλὰ συνεχῶς ἐκζητεῖτε ταῦτα καὶ
ἀναπληροῦτε πᾶσαν ἐντολήν: ἔστιν γὰρ ἄξια.
<milestone unit="section" n="9" /> διὸ μᾶλλον ἐσπούδασα γράψαι ἀφ̓ ὧν ἠδυνήθην.
εἰς τὸ εὐφρᾶναι ὑμᾶς. σώζεσθε, ἀγάπης
τέκνα καὶ εἰρήνης. ὁ κύριος τῆς δόξης καὶ πάσης
χάριτος μετὰ τοῦ πνεύματος ὑμῶν.
Ἐπιστολὴ Βαρνάβα
</p></div1></body></text></TEI.2>