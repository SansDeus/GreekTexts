<?xml version="1.0" encoding="utf-8"?>
<TEI.2><text id="tlg1216.tlg001.perseus-grc1"><body><div1 type="chapter" n="8" org="uniform" sample="complete"><p>
<note place="unspecified" anchored="yes"><bibl default="NO">νυμ. 19</bibl></note> <milestone unit="section" n="1" /> Τίνα δὲ δοκεῖτε τύπον εἶναι, ὅτι ἐντέταλται
τῷ Ἰσραὴλ προσφέρειν δάμαλιν τοὺς ἄνδρας, ἐν
οἷς εἰσὶν ἁμαρτίαι τέλειαι, καὶ σφάξαντας κατακαίειν,
καὶ αἴρειν τότε τὴν σποδὸν παιδία καὶ
βάλλειν εἰς ἄγγη καὶ περιτιθέναι τὸ ἔριον τὸ
κόκκινον ἐπὶ ξύλον ῾ἴδε πάλιν ὁ τύπος ὁ τοῦ
σταυροῦ καὶ τὸ ἔριον τὸ κόκκινον̓ καὶ τὸ ὕσσωπον,
καὶ οὕτως ῥαντίζειν τὰ παιδία καθ̓ ἕνα τὸν λαόν,
ἵνα ἁγνίζωνται ἀπὸ τῶν ἁμαρτιῶν; <milestone unit="section" n="2" /> νοεῖτε,
πῶς ἐν ἁπλότητι λέγει ὑμῖν. ὁ μόσχος ὁ Ἰησοῦς
ἐστίν, οἱ προσφέροντες ἄνδρες ἁμαρτωλοὶ οἱ
προσενέγκαντες αὐτὸν ἐπὶ τὴν σφαγήν. εἶτα
οὐκέτι ἄνδρες, οὐκέτι ἁμαρτωλῶν ἡ δόξα. <note n="1" place="unspecified" anchored="yes">εἶτα... δόξα ομ. λ.</note> <milestone unit="section" n="3" /> οἱ
ῥαντίζοντες παῖδες οἱ εὐαγγελισάμενοι ἡμῖν τὴν
ἄφεσιν τῶν ἁμαρτιῶν καὶ τὸν ἁγνισμὸν τῆς καρδίας,
οἷς ἔδωκεν τοῦ εὐαγγελίου τὴν ἐξουσίαν
῾οὖσιν δεκάδυο εἰς μαρτύριον τῶν φυλῶν ὅτι δεκάδυο
φυλαὶ τοῦ Ἰσραήλ̓, εἰς τὸ κηρύσσειν. <milestone unit="section" n="4" /> διὰ
τί δὲ τρεῖς παῖδες οἱ ῥαντίζοντες; εἰς μαρτύριον
Ἀβραάμ, Ἰσαάκ, Ἰακώβ, ὅτι οὗτοι μεγάλοι τῷ
θεῷ. <milestone unit="section" n="5" /> ὅτι δὲ τὸ ἔριον ἐπὶ τὸ ξύλον ; ὅτι ἡ
<pb id="p.370" />
βασιλεία Ἰησοῦ ἐπὶ ξύλου, <note n="1" place="unspecified" anchored="yes">ξύλου ν ξύλῳ ξς.</note> καὶ ὅτι οἱ ἐλπίζοντες
ἐπ̓ αὐτὸν ζήσονται εἰς τὸν αἰῶνα. <milestone unit="section" n="6" /> διὰ τί δὲ
ἅμα τὸ ἔριον καὶ τὸ ὕσσωπον; ὅτι ἐν τῇ βασιλείᾳ
αὐτοῦ ἡμέραι ἔσονται πονηραὶ καὶ ῥυπαραί, ἐν αἷς
ἡμεῖς σωθησόμεθα: ὅτι καὶ ὁ ἀλγῶν σάρκα διὰ
τοῦ ῥύπου τοῦ ὑσσύπου ἰᾶται. <milestone unit="section" n="7" /> καὶ διὰ τοῦτο
οὕτως γενόμενα ἡμῖν μέν ἐστιν φανερά, ἐκείνοις δὲ
σκοτεινά, ὅτι οὐκ ἤκουσαν φωνῆς κυρίου.
</p></div1></body></text></TEI.2>