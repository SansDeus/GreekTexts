<?xml version="1.0" encoding="utf-8"?>
<TEI.2><text id="tlg1216.tlg001.perseus-grc1"><body><div1 type="chapter" n="16" org="uniform" sample="complete"><p>
<milestone unit="section" n="1" /> Ἔτι δὲ καὶ περὶ τοῦ ναοῦ ἐρῶ ὑμῖν, ὡς
πλανώμενοι οἱ ταλαίπωροι εἰς τὴν οἰκοδομὴν
ἤλπισαν, καὶ οὐκ ἐπὶ τὸν θεὸν αὐτῶν τὸν ποιήσαντα
αὐτούς, ὡς ὄντα οἶκον θεοῦ. <milestone unit="section" n="2" /> σχεδὸν
γὰρ ὡς τὰ ἔθνη ἀφιέρωσαν αὐτὸν ἐν τῷ ναῷ.
ἀλλὰ πῶς λέγει κύριος καταργῶν αὐτόν, μάθετε:
<note place="unspecified" anchored="yes"><bibl default="NO">ις 40, 12</bibl></note> Τίς ἐμέτρησεν τὸν οὐρανὸν σπιθαμῇ ἢ τὴν γῆν δρακί;
<note place="unspecified" anchored="yes"><bibl default="NO">ις. 86, 1</bibl></note> οὐκ ἐγώ; λέγει κύριος: Ὁ οὐρανός μοι θρόνος, ἡ δὲ
γῆ ὑποπόδιον τῶν ποδῶν μου: ποῖον οἶκον οἰκοδομήσετέ
μοι, ἢ τίς τόπος τῆς καταπαύσεώς μου;
ἐγνώκατε, ὅτι ματαία ἡ ἐλπὶς αὐτῶν. <milestone unit="section" n="3" /> πέρας
<note place="unspecified" anchored="yes"><bibl default="NO">ις. 49, 17</bibl></note> γέ τοι πάλιν λέγει: Ἰδού, οἱ καθελόντες τὸν ναὸν
τοῦτον αὐτοὶ αὐτὸν οἰκοδομήσουσιν. <milestone unit="section" n="4" /> γίνεται,
διὰ γὰρ τὸ πολεμεῖν αὐτοὺς καθῃρέθη ὑπὸ τῶν
ἐχθρῶν: νῦν καὶ αὐτοὶ οἱ τῶν ἐχθρῶν ὑπηρέται
ἀνοικοδομήσουσιν αὐτόν. <milestone unit="section" n="5" /> πάλιν ὡς ἔμελλεν
ἡ πόλις καὶ ὁ ναὸς καὶ ὁ λαὸς Ἰσραὴλ παραδίδοσθαι,
<note place="unspecified" anchored="yes"><bibl default="NO">ενοξη 89, 55, 66, 67</bibl></note> ἐφανερώθη. λέγει γὰρ ἡ γραφή: Καὶ
ἔσται ἐπ̓ ἐσχάτων τῶν ἡμερῶν, καὶ παραδώσει
κύριος τὰ πρόβατα τῆς νομῆς καὶ τὴν μάνδραν
καὶ τὸν πύργον αὐτῶν εἰς καταφθοράν. καὶ
ἐγένετο καθ̓ ἃ ἐλάλησεν κύριος. <milestone unit="section" n="6" /> ζητήσωμεν
δέ, εἰ ἔστιν ναὸς θεοῦ. ἔστιν, ὅπου αὐτὸς λέγει
<note place="unspecified" anchored="yes"><bibl default="NO">δαν. 9, 24-27 ῾̣̣̓</bibl></note> ποιεῖν καὶ καταρτίζειν. γέγραπται γάρ: Καὶ
<pb id="p.398" />
ἔσται, τῆς ἑβδομάδος συντελουμένης οἰκοδομηθήσεται
ναὸς θεοῦ ἐνδόξως ἐπὶ τῷ ὀνόματι κυρίου.
<milestone unit="section" n="7" /> εὑρίσκω οὖν, ὅτι ἔστιν ναός. πῶς οὖν οἰκοδομηθήσεται
ἐπὶ τῷ ὀνόματι κυρίου, μάθετε. πρὸ
τοῦ ἡμᾶς πιστεῦσαι τῷ θεῷ ἦν ἡμῶν τὸ κατοικητήριον
τῆς καρδίας φθαρτὸν καὶ ἀσθενές, ὡς
ἀληθῶς οἰκοδομητὸς ναὸς διὰ χειρός, ὅτι ἦν πλήρης
μὲν εἰδωλολατρείας καὶ ἦν οἶκος δαιμονίων διὰ τὸ
<note place="unspecified" anchored="yes"><bibl default="NO">δαν. 9, 24-27 ῾̣̣̓</bibl></note> ποιεῖν, ὅσα ἦν ἐναντία τῷ θεῷ, <milestone unit="section" n="8" /> Οἰκοδομηθήσεται
δὲ ἐπὶ τῷ ὀνόματι κυρίου. προσέχετε δέ,
ἵνα ὁ ναὸς τοῦ κυρίου ἐνδόξως οἰκοδομηθῇ. πῶς,
μάθετε. λαβόντες τὴν ἄφεσιν τῶν ἁμαρτιῶν καὶ
ἐλπίσαντες ἐπὶ τὸ ὄνομα ἐγενόμεθα καινοί, πάλιν
ἐξ ἀρχῆς κτιζόμενοι: διὸ ἐν τῷ κατοικητηρίῳ ἡμῶν
ἀληθῶς ὁ θεὸς κατοικεῖ ἐν ἡμῖν. <milestone unit="section" n="9" /> πῶς; ὁ λόγος
αὐτοῦ τῆς πίστεως, ἡ κλῆσις αὐτοῦ τῆς ἐπαγγελίας,
ἡ σοφία τῶν δικαιωμάτων, αἱ ἐντολαὶ τῆς
διδαχῆς, αὐτὸς ἐν ἡμῖν προφητεύων, αὐτὸς ἐν ἡμῖν
κατοικῶν, τοὺς τῷ θανάτῳ δεδουλωμένους <note n="1" place="unspecified" anchored="yes">τοὺς... δεδουλωμένους ξγλ, τοῖς δεδουλωμένοις ν ῾προβαβλψ α ξορρεξτιον οφ τηε υνεχπεξτεδ αξξυσατιϝἐ.</note> ἀνοίγων
ἡμῖν τὴν θύραν τοῦ ναοῦ, ὅ ἐστιν στόμα, μετάνοιαν
διδοὺς ἡμῖν, εἰσάγει εἰς τὸν ἄφθαρτον ναόν. <milestone unit="section" n="10" /> ὁ
γὰρ ποθῶν σωθῆναι βλέπει οὐκ εἰς τὸν ἄνθρωπον,
ἀλλ̓ εἰς τὸν ἐν αὐτῷ κατοικοῦντα καὶ λαλοῦντα, ἐπ̓
αὐτῷ ἐκπλησσόμενος, ἐπὶ τῷ μηδέποτε μήτε τοῦ
λέγοντος τὰ ῥήματα ἀκηκοέναι ἐκ τοῦ στόματος
μήτε αὐτός ποτε ἐπιτεθυμηκέναι ἀκούειν. τοῦτό
ἐστιν πνευματικὸς ναὸς οἰκοδομούμενος τῷ κυρίῳ.
<pb id="p.400" />
</p></div1></body></text></TEI.2>