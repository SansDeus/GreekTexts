<?xml version="1.0" encoding="utf-8"?>
<TEI.2><text id="tlg1216.tlg001.perseus-grc1"><body><div1 type="chapter" n="2" org="uniform" sample="complete"><p>
<milestone unit="section" n="1" /> Ἡμερῶν οὖν οὐσῶν πονηρῶν καὶ αὐτοῦ τοῦ
ἐνεργοῦντος ἔχοντος τὴν ἐξουσίαν, ὀφείλομεν
ἑαυτοῖς προσέχοντες ἐκζητεῖν τὰ δικαιώματα
κυρίου, <milestone unit="section" n="2" /> τῆς οὖν πίστεως ἡμῶν εἰσιν βοηθοὶ
φόβος καὶ ὑπομονή, τὰ δὲ συμμαχοῦντα ἡμῖν
μακροθυμία καὶ ἐγκράτεια: <milestone unit="section" n="3" /> τούτων οὖν μενόντων
τὰ πρὸς κύριον ἁγνῶς, συνευφραίνονται
<pb id="p.344" />
αὐτοῖς σοφία, σύνεσις, ἐπιστήμη, γνῶσις. <milestone unit="section" n="4" /> πεφανέρωκεν
γὰρ ἡμῖν διὰ πάντων τῶν προφητῶν,
ὅτι οὕτε θυσιῶν οὔτε ὁλοκαυτωμάτων οὔτε προσφορῶν
χρῄζει, λέγων ὅτε μέν: <milestone unit="section" n="5" /> Τί μοι πλῆθος
<note place="unspecified" anchored="yes"><bibl default="NO">ις. 1, 1-15</bibl></note> τῶν θυσιῶν ὑμῶν; λέγει κύριος. πλήρης εἰμὶ
ὁλοκαυτωμάτων, καὶ στέαρ ἀρνῶν καὶ αἷμα ταύρων
καὶ τράγων οὐ βούλομαι, οὐδ̓ ἂν ἔρχησθε ὀφθῆναί
μοι, τίς γὰρ ἐξεζήτησεν ταῦτα ἐκ τῶν χειρῶν
ὑμῶν; πατεῖν μου τὴν αὐλὴν οὐ προσθήσεσθε.
ἐὰν φέρητε σεμίδαλιν, μάταιον: θυμίαμα βδέλυγμά
μοί ἐστιν: τὰς νεομηνίας ὑμῶν καὶ τὰ σάββατα
οὐκ ἀνέχομαι. <milestone unit="section" n="6" /> ταῦτα οὖν κατήργησεν, ἵνα ὁ
καινὸς νόμος τοῦ κυρίου ἡμῶν Ἰησοῦ Χριστοῦ,
ἄνευ ζυγοῦ ἀνάγκης ὤν, μὴ ἀνθρωποποίητον ἔχῃ
τὴν προσφοράν. <milestone unit="section" n="7" /> λέγει δὲ πάλιν πρὸς αὐτούς:
Μὴ ἐγὼ ἐνετειλάμην τοῖς πατράσιν ὑμῶν ἐκπορευομένοις
<note place="unspecified" anchored="yes"><bibl default="NO">Jερ. 7. 22, 23</bibl></note> ἐκ γῆς Αἰγύπτου, προσενέγκαι μοι
ὁλοκαυτώματα καὶ θυσίας; <milestone unit="section" n="8" /> ἀλλ̓ ἡ τοῦτο
ἐνετειλάμην αὐτοῖς: ἕκαστος ὑμῶν κατὰ τοῦ
<note place="unspecified" anchored="yes"><bibl default="NO">ζεξη 9, 17</bibl></note> πλησίον ἐν τῇ καρδίᾳ ἑαυτοῦ κακίαν μὴ μνησικακείτω,
καὶ ὅρκον ψευδῆ μὴ ἀγαπᾶτε. <milestone unit="section" n="9" /> αἰσθάνεσθαι
οὖν ὀφείλομεν, μὴ ὄντες ἀσύνετοι, τὴν
γνώμην τῆς ἀγαθωσύνης τοῦ πατρὸς ἡμῶν, ὅτ̓
ἡμῖν λέγει, θέλων ἡμᾶς μὴ ὁμοίως πλανωμένους
<note place="unspecified" anchored="yes"><bibl default="NO">πς. 31, 19</bibl></note> ἐκείνοις ζητεῖν, πῶς προσάγωμεν αὐτῷ. <milestone unit="section" n="10" /> ἡμῖν
οὖν οὕτως λέγει: Θυσία τῷ κυρίῳ <note n="1" place="unspecified" anchored="yes">τῶ κυρίῳ ξλ, τῶ θεῳ ν ῾λχχ̓.</note> καρδία συντετριμμένη,
ὀσμὴ εὐωδίας τῷ κυρίῳ καρδία δοξάζουσα
τὸν πεπλακότα αὐτήν. ἀκριβεύεσθαι οὖν
ὀφείλομεν, ἀδελφοί, περὶ τῆς σωτηρίας ἡμῶν, ἵνα
<pb id="p.346" />
μὴ ὁ πονηρὸς παρείσδυσιν πλάνης ποιήσας ἐν
ἡμῖν ἐκσφενδονήσῃ ἡμᾶς ἀπὸ τῆς ζωῆς ἡμῶν.
</p></div1></body></text></TEI.2>