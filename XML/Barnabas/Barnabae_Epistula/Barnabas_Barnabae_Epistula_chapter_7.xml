<?xml version="1.0" encoding="utf-8"?>
<TEI.2><text id="tlg1216.tlg001.perseus-grc1"><body><div1 type="chapter" n="7" org="uniform" sample="complete"><p>
<milestone unit="section" n="1" /> Οὐκοῦν νοεῖτε, τέκνα εὐφροσύνης, ὅτι πάντα
ὁ καλὸς κύριος προεφανέρωσεν ἡμῖν, ἵνα γνῶμεν,
ᾧ κατὰ πάντα εὐχαριστοῦντες ὀφείλομεν αἰνεῖν.
<note place="unspecified" anchored="yes"><bibl default="NO">ιι τιμ. 4, 1 ῾ι. πετ. 4, 5᾿</bibl></note> <milestone unit="section" n="2" /> εἰ οὖν ὁ υἱὸς τοῦ θεοῦ, ὢν κύριος καὶ μέλλων
κρίνειν ζῶντας καὶ νεκρούς, ἔπαθεν, ἵνα ἡ πληγὴ
αὐτοῦ ζωοποιήσῃ ἡμᾶς: πιστεύσωμεν, ὅτι ὁ υἱὸς
τοῦ θεοῦ οὐκ ἠδύνατο παθεῖν εἰ μὴ δἰ ἡμᾶς.
<note place="unspecified" anchored="yes"><bibl default="NO">μτ. 27, 34, 48</bibl></note> <milestone unit="section" n="3" /> ἀλλὰ καὶ σταυρωθεὶς ἐποτίζετο ὄξει καὶ χολῇ.
ἀκούσατε, πῶς περὶ τούτου πεφανέρωκαν οἱ
<note place="unspecified" anchored="yes"><bibl default="NO">λεϝ. 23, 22</bibl></note> ἱερεῖς τοῦ ναοῦ. γεγραμμένης ἐντολῆς: Ὃς ἂν
μὴ νηστεύσῃ τὴν νηστείαν, θανάτῳ ἐξολεθρευθήσεται,
ἐνετείλατο κύριος, ἐπεὶ καὶ αὐτὸς ὑπὲρ τῶν
ἡμετέρων ἁμαρτιῶν ἔμελλεν τὸ σκεῦος τοῦ πνεύματος
προσφέρειν θυσίαν, ἵνα καὶ ὁ τύπος ὁ
γενόμενος ἐπὶ Ἰσαὰκ τοῦ προσενεχθέντος ἐπὶ τὸ
θυσιαστήριον τελεσθῇ. <milestone unit="section" n="4" /> τί οὖν λέγει ἐν τῷ
προφήτῃ; Καὶ φαγέτωσαν ἐκ τοῦ τράγου τοῦ
προσφερομένου τῇ νηστείᾳ ὑπὲρ πασῶν τῶν
ἁμαρτιῶν. προσέχετε ἀκριβῶς: Καὶ φαγέτωσαν
οἱ ἱερεῖς μόνοι πάντες τὸ ἔντερον ἄπλυτον μετὰ
ὄξους. <milestone unit="section" n="5" /> πρὸς τί ; ἐπειδὴ ἐμὲ ὑπὲρ ἁμαρτιῶν
μέλλοντα τοῦ λαοῦ μου τοῦ καινοῦ προσφέρειν
<note place="unspecified" anchored="yes"><bibl default="NO">μτ. 27, 84. 48</bibl></note> τὴν σάρκα μου μέλλετε ποτίζειν χολὴν μετὰ
ὄξους, φάγετε ὑμεῖς μόνοι, τοῦ λαοῦ νηστεύοντος
καὶ κοπτομένου ἐπὶ σάκκου καὶ σποδοῦ. ἵνα δείξῃ,
ὅτι δεῖ αὐτὸν παθεῖν ὑπ̓ αὐτῶν. <milestone unit="section" n="6" /> ἃ ἐνετείλατο,
<note place="unspecified" anchored="yes"><bibl default="NO">λεϝ. 16, 7, 9</bibl></note> προσέχετε: Λάβετε δύο τράγους καλοὺς καὶ
ὁμοίους καὶ προσενέγκατε, καὶ λαβέτω ὁ ἱερεὺς
τὸν ἔνα εἰς ὁλοκαύτωμα ὑπὲρ ἁμαρτιῶν. <milestone unit="section" n="7" /> τὸν
<pb id="p.366" />
<note place="unspecified" anchored="yes"><bibl default="NO">λεϝ. 16, 3. 10</bibl></note> δὲ ἕνα τί ποιήσωσιν; <note n="1" place="unspecified" anchored="yes">ποιήσωσιν ν, ποιήσουσιν ξγ.</note> Ἐπικατάρατος, φησιν, ὁ
εἷς. προσέχετε, πῶς ὁ τύπος τοῦ Ἰησοῦ φανεροῦται:
<milestone unit="section" n="8" /> Καὶ ἐμπτύσατε πάντες καὶ κατακεντήσατε
καὶ περίθετε τὸ ἔριον τὸ κόκκινον περὶ
τὴν κεφαλὴν αὐτοῦ, καὶ οὕτως εἰς ἔρημον βληθήτω.
καὶ ὅταν γένηται οὕτως, ἄγει ὁ βαστάζων τὸν
τράγον εἰς τὴν ἔρημον καὶ ἀφαιρεῖ τὸ ἔριον καὶ
ἐπιτίθησιν αὐτὸ ἐπὶ φρύγανον τὸ λεγόμενον ῥαχήλ, <note n="2" place="unspecified" anchored="yes">ῥαχήλ ν, ῥαχίλ γ, ῥαχή ξ.</note>
οὗ καὶ τοὺς βλαστοὺς εἰώθαμεν τρώγειν ἐν τῇ
χώρᾳ εὑρίσκοντες: οὕτω μόνης τῆς ῥαχοῦς <note n="3" place="unspecified" anchored="yes">ῥαχοῦς νγ, ῥαχῆς ξ. τῆς ῥαχοῦς ξαν αξαρξελψ βε ριγητ, βυτ ιν φαξε οφ τηε εϝιδενξε ξαν ηαρδλψ βε ρεjεξτεδ.</note> οἱ
καρποὶ γλυκεῖς εἰσιν. <milestone unit="section" n="9" /> τί οὖν τοῦτό ἐστιν;
<note place="unspecified" anchored="yes"><bibl default="NO">λεϝ. 18, 8</bibl></note> προσέχετε: Τὸν μὲν ἕνα ἐπὶ τὸ θυσιαστήριον, τὸν
δὲ ἕνα ἐπικατάρατον, καὶ ὅτι τὸν ἐπικατάρατον
ἐστεφανωμένον; ἐπειδὴ ὄψονται αὐτὸν τότε τῇ
<note place="unspecified" anchored="yes"><bibl default="NO">ρεϝ. 1, 7. 13</bibl></note> ἠμέρᾳ τὸν ποδήρη ἔχοντα τὸν κόκκινον περὶ τὴν
σάρκα καὶ ἐροῦσιν: Οὐχ οὗτός ἐστιν, ὅν ποτε
ἡμεῖς ἐσταυρώσαμεν ἐξουθενήσαντες καὶ κατακεντήσαντες
καὶ ἐμπτύσαντες; <note n="4" place="unspecified" anchored="yes">ἐξουθενήσαμεν ἐμπτύσαντες῾̣̣̓</note> ἀληθῶς οὗτος ἦν,
ὁ τότε λέγων ἑαυτὸν υἱὸν θεοῦ εἶναι. <milestone unit="section" n="10" /> πῶς
<note place="unspecified" anchored="yes"><bibl default="NO">λεϝ. 16. 7</bibl></note> γὰρ ὅμοιος ἐκείνῳ; εἰς τοῦτο ὁμοίους τοὺς τράγους,
καλούς, ἴσους, ἵνα, ὅταν ἴδωσιν αὐτὸν τότε ἐρχόμενον,
ἐκπλαγῶσιν ἐπὶ τῇ ὁμοιότητι τοῦ τράγου.
οὐκοῦν ἴδε τὸν τύπον τοῦ μέλλοντος πάσχειν
Ἰησοῦ. <milestone unit="section" n="11" /> τί δέ, ὅτι τὸ ἔριον μέσον τῶν
ἀκανθῶν τιθέασιν; τύπος ἐστὶν τοῦ Ἰησοῦ τῇ
ἐκκλησίᾳ θέμενος, ὅτι ὃς ἐὰν θέλῃ τὸ ἔριον ἆραι
τὸ κόκκινον, δεῖ αὐτὸν πολλὰ παθεῖν διὰ τὸ εἶναι
<pb id="p.368" />
φοβερὰν τὴν ἄκανθαν, καὶ θλιβέντα κυριεῦσαι
αὐτοῦ. οὕτω, φησίν, οἱ θέλοντές με ἰδεῖν καὶ
ἅψασθαί μου τῆς βασιλείας ὀφείλουσιν θλιβέντες
καὶ παθόντες λαβεῖν με.
</p></div1></body></text></TEI.2>