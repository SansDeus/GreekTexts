<?xml version="1.0" encoding="utf-8"?>
<TEI.2><text id="tlg1216.tlg001.perseus-grc1"><body><div1 type="chapter" n="10" org="uniform" sample="complete"><p>
<note place="unspecified" anchored="yes"><bibl default="NO">λεϝ. 11; δευτ. 14</bibl></note> <milestone unit="section" n="1" /> Ὅτι δὲ Μωϋσῆς εἶπεν: Οὐ φάγεσθε χοῖρον
οὔτε ἀετὸν οὔτε ὀξύπτερον οὔτε κόρακα οὔτε
πάντα ἰχθύν, ὃς οὐκ ἔχει λεπίδα ἐν ἑαυτῷ, τρία
ἔλαβεν ἐν τῇ συνέσει δόγματα. <milestone unit="section" n="2" /> πέρας γέ τοι
<note place="unspecified" anchored="yes"><bibl default="NO">δευτ, 4, 1. 5</bibl></note> λέγει αὐτοῖς ἐν τῷ Δευτερονομίῳ: Καὶ διαθήσομαι
πρὸς τὸν λαὸν τοῦτον τὰ δικαιώματά μου.
ἄρα οὖν οὐκ ἔστιν ἐντολὴ θεοῦ τὸ μὴ τρώγειν,
Μωϋσῆς δὲ ἐν πνεύματι ἐλάλησεν. <milestone unit="section" n="3" /> τὸ οὖν
χοιρίον πρὸς τοῦτο εἶπεν: οὐ κολληθήσῃ φησίν,
ἀνθρώποις τοιούτοις, οἵτινές εἰσιν ὅμοιοι χοίρων: <note n="1" place="unspecified" anchored="yes">χοίρων 8, χοίρως ξγ.</note>
τουτέστιν ὅταν σπαταλῶσιν, ἐπιλανθάνονται τοῦ
κυρίου, ὅταν δὲ ὑστεροῦνται, ἐπιγινώσκουσιν τὸν
κύριον, ὡς καὶ ὁ χοῖρος ὅταν τρώγει τὸν κύριον οὐκ
οἶδεν, ὅταν δὲ πεινᾷ κραυγάζει, καὶ λαβὼν πάλιν
<note place="unspecified" anchored="yes"><bibl default="NO">λεϝ. 11, 13-16</bibl></note> σιωπᾷ. <milestone unit="section" n="4" /> Οὐδὲ φάγῃ τὸν ἀετὸν οὐδὲ τὸν ὀξύπτερον
οὐδὲ τὸν ἰκτῖνα οὐδὲ τὸν κόρακα: οὐ μή, φησίν,
κολληθήσῃ οὐδὲ ὁμοιωθήσῃ ἀνθρώποις τοιούτοις,
οἵτινες οὐκ οἴδασιν διὰ κόπου καὶ ἱδρῶτος πορίζειν
ἑαυτοῖς τὴν τροφήν, ἀλλὰ ἁρπάζουσιν τὰ
ἀλλότρια ἐν ἀνομίᾳ αὐτῶν καὶ ἐπιτηροῦσιν ὡς ἐν
ἀκεραιοσύνῃ περιπατοῦντες καὶ περιβλέπονται,
τίνα ἐκδύσωσιν διὰ τὴν πλεονεξίαν, ὡς καὶ τὰ
ὄρνεα ταῦτα μόνα ἑαυτοῖς οὐ προίζει τὴν τροφήν,
ἀλλὰ ἀργὰ καθήμενα ἐκζητεῖ, πῶς ἀλλοτρίας
σάρκας καταφάγῃ, ὄντα λοιμὰ τῇ πονηρίᾳ αὐτῶν.
<note place="unspecified" anchored="yes"><bibl default="NO">λεϝ. 11, 10</bibl></note> <milestone unit="section" n="5" /> Καὶ οὐ φάγῃ, φησίν, σμύραιναν οὐδὲ πολύποδα
οὐδὲ σηπίαν: οὐ μή, φησίν, ὁμοιωθήσῃ
κολλώμενος <note n="2" place="unspecified" anchored="yes">κολλώμενος γλ, ομ. νξ.</note> ἀνθρώποις τοιούτοις, οἵτινες εἰς τέλος
<pb id="p.376" />
εἰσὶν ἀσεβεῖς καὶ κεκριμένοι ἤδη τῷ θανάτῳ, ὡς
καὶ ταῦτα τὰ ἰχθύδια μόνα ἐπικατάρατα ἐν τῷ
βυθῷ νήχεται, μὴ κολυμβῶντα ὡς τὰ λοιπά,
ἀλλ̓ ἐν τῇ γῇ κάτω τοῦ βυθοῦ κατοικεῖ. <milestone unit="section" n="6" /> ἀλλὰ
<note place="unspecified" anchored="yes"><bibl default="NO">λεϝ. 11, 5</bibl></note> καὶ τὸν δασύποδα οὐ φάγῃ. πρὸς τί; οὐ μὴ
γένῃ, φησίν, παιδοφθόρος οὐδὲ ὁμοιωθήσῃ τοῖς
τοιούτοις, ὅτι ὁ λαγωὸς κατ̓ ἐνιαυτὸν πλεονεκτεῖ
τὴν ἀφόδευσιν: ὅσα γὰρ ἔτη ζῇ, τοσαύτας ἔχει
τρύπας. <milestone unit="section" n="7" /> ἀλλὰ οὐδὲ τὴν ὕαιναν φάγῃ: οὐ μή,
φησίν, γένῃ μοιχὸς οὐδὲ φθορεὺς οὐδὲ ὁμοιωθήσῃ
τοῖς τοιούτοις. πρὸς τί; ὅτι τὸ ζῷον τοῦτο παρ
ἐνιαυτὸν ἀλλάσσει τὴν φύσιν καὶ ποτὲ μὲν ἄρρεν,
<note place="unspecified" anchored="yes"><bibl default="NO">λεϝ, 11. 20</bibl></note> ποτὲ δὲ θῆλυ γίνεται. <milestone unit="section" n="8" /> ἀλλὰ καὶ τὴν γαλῆν
ἐμίσησεν καλῶς. οὐ μή, φησίν, γενηθῇς τοιοῦτος,
οἵους ἀκούομεν ἀνομίαν ποιοῦντας ἐν τῷ στόματι
δἰ ἀκαθαρσίαν, οὐδὲ κολληθήσῃ ταῖς ἀκαθάρτοις
ταῖς τὴν ἀνομίαν ποιούσαις ἐν τῷ στόματι. τὸ
γὰρ ζῷον τοῦτο τῷ στόματι κύει. <milestone unit="section" n="9" /> περὶ μὲν
τῶν βρωμάτων λαβὼν Μωϋσῆς τρία δόγματα
οὕτως ἐν πνεύματι ἐλάλησεν: οἱ δὲ κατ̓ ἐπιθυμίαν
τῆς σαρκὸς ὡς περὶ βρώσεως προσεδέξαντο. <milestone unit="section" n="10" />
λαμβάνει δὲ τῶν αὐτῶν τριῶν δογμάτων γνῶσιν
<note place="unspecified" anchored="yes"><bibl default="NO">πς 1, 1</bibl></note> Δαυείδ καὶ λέγει: Μακάριος ἀνήρ, ὃς οὐκ
ἐπορεύθη ἐν βουλῇ ἀσεβῶν, καθὼς καὶ οἱ ἰχθύες
πορεύονται ἐν σκότει εἰς τὰ βάθη: καὶ ἐν ὁδῷ
ἁμαρτωλῶν οὐκ ἔστη, καθὼς οἱ δοκοῦντες φοβεῖσθαι
τὸν κύριον ἁμαρτάνουσιν ὡς ὁ χοῖρος, καὶ
ἐπὶ καθέδραν λοιμῶν οὐκ ἐκάθισεν, καθὼς τὰ
πετεινὰ καθήμενα εἰς ἁρπαγήν. ἔχετε τελείως
<pb id="p.378" />
καὶ περὶ τῆς βρώσεως. <milestone unit="section" n="11" /> πάλιν λέγει Μωϋσῆς:
<note place="unspecified" anchored="yes"><bibl default="NO">λεϝ. 11, 8; δευτ. 14, 8</bibl></note> Φάγεσθε πᾶν διχηλοῦν καὶ μαρυκώμενον. τί λέγει;
ὅτι τὴν τροφὴν λαμβάνων οἶδεν τὸν τρέφοντα αὐτὸν
καὶ ἐπ̓ αὐτῷ ἀναπαυόμενος εὐφραίνεσθαι δοκεῖ.
καλῶς εἶπεν βλέπων τὴν ἐντολήν. τί οὖν λέγει;
κολλᾶσθε μετὰ τῶν φοβουμένων τὸν κύριον, μετὰ
τῶν μελετώντων ὃ ἔλαβον διάσταλμα ῥήματος ἐν
τῇ καρδίᾳ, μετὰ τῶν λαλούντων τὰ διδαιώματα
κυρίου καὶ τηρούντων, μετὰ τῶν εἰδότων, ὅτι ἡ
μελέτη ἐστὶν ἔργον εὐφροσύνης, καὶ ἀναμαρυκωμένων
τὸν λόγον κυρίου. τί δὲ τὸ διχηλοῦν; ὅτι
ὁ δίκαιος καὶ ἐν τούτῳ τῷ κόσμῳ περιπατεῖ καὶ
τὸν ἅγιον αἰῶνα ἐκδέχεται. βλέπετε, πῶς ἐνομοθέτησεν
Μωϋσῆς καλῶς. <milestone unit="section" n="12" /> ἀλλὰ πόθεν ἐκείνοις
ταῦτα νοῆσαι ἢ συνιέναι; ἡμεῖς δὲ δικαίως νοήσαντες
τὰς ἐντολὰς λαλοῦμεν, ὡς ἠθέλησεν ὁ
κύριος. διὰ τοῦτο περιέτεμεν τὰς ἀκοὰς ἡμῶν καὶ
τὰς καρδίας, ἵνα συνιῶμεν ταῦτα.
</p></div1></body></text></TEI.2>