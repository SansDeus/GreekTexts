<?xml version="1.0" encoding="utf-8"?>
<TEI.2><text id="tlg1216.tlg001.perseus-grc1"><body><div1 type="chapter" n="19" org="uniform" sample="complete"><p>
<milestone unit="section" n="1" /> Ἡ οὖν ὁδὸς τοῦ φωτός ἐστιν αὕτη: ἐάν τις
θέλων ὁδὸν ὁδεύειν ἐπὶ τὸν ὡρισμένον τόπον,
σπεύσῃ τοῖς ἔργοις αὐτοῦ. ἔστιν οὖν ἡ δοθεῖσα ἡμῖν
γνῶσις τοῦ περιπατεῖν ἐν αὐτῇ τοιαύτη. <milestone unit="section" n="2" /> ἀγαπήσεις
τὸν ποιήσαντά σε, φοβηθήσῃ τόν σε πλάσαντα,
<pb id="p.402" />
δοξάσεις τόν σε λυτρωσάμενον ἐκ θανάτου:
ἔσῃ ἁπλοῦς τῇ καρδίᾳ καὶ πλούσιος τῷ πνεύματι:
οὐ κολληθήσῃ μετὰ τῶν πορευομένων ἐν ὁδῷ
θανάτου, μισήσεις πᾶν, ὃ οὐκ ἔστιν ἀρεστὸν τῷ
θεῷ, μισήσεις πᾶσαν ὑπόκρισιν: οὐ μὴ ἐγκαταλίπῃς
ἐντολὰς κυρίου. <milestone unit="section" n="3" /> οὐχ ὑψώσεις σεαυτόν,
ἔσῃ δὲ ταπεινόφρων κατὰ πάντα: οὐκ ἀρεῖς ἐπὶ
σεαυτὸν δόξαν. οὐ λήμψῃ βουλὴν πονηρὰν κατὰ
τοῦ πλησίον σου, οὐ δώσεις τῇ ψυχῇ σου θράσος.
<milestone unit="section" n="4" /> οὐ πορνεύσεις, οὐ μοιχεύσεις, οὐ παιδοφθορήσεις.
οὐ μή σου ὁ λόγος τοῦ θεοῦ ἐξέλθῃ ἐν ἀκαθαρσίᾳ
τινῶν. οὐ λήμψῃ πρόσωπον ἐλέγξαι τινὰ
ἐπὶ παραπτώματι. ἔσῃ πραΰς, ἔσῃ ἡσύχιος, ἔσῃ
τρέμων τοὺς λόγους οὓς ἤκουσας. οὐ μνησικακήσεις
τῷ ἀδελφῷ σου. <milestone unit="section" n="5" /> οὐ μὴ διψυχήσῃς, πότερον ἔσται
<note place="unspecified" anchored="yes"><bibl default="NO">δευτ. 5, 11</bibl></note> ἢ οὔ. οὐ μὴ λάβῃς ἐπὶ ματαίῳ τὸ ὄνομα κυρίου.
ἀγαπήσεις τὸν πλησίον σου ὑπὲρ τὴν ψυχήν σου.
οὐ φονεύσεις τέκνον ἐν φθορᾷ, οὐδὲ πάλιν
γεννηθὲν ἀποκτενεῖς. οὐ μὴ ἄρῃς τὴν χεῖρά σου
ἀπὸ τοῦ υἱοῦ σου ἡ ἀπὸ τῆς θυγατρός σου, ἀλλὰ
ἀπὸ νεότητος διδάξεις φόβου θεοῦ. <milestone unit="section" n="6" /> οὐ μὴ
γένῃ ἐπιθυμῶν τὰ τοῦ πλησίον σου, οὐ μὴ γένῃ
πλεονέκτης. οὐδὲ κολληθήσῃ ἐκ ψυχῆς σου μετὰ
ὑψηλῶν, ἀλλὰ μετὰ ταπεινῶν καὶ δικαίων ἀναστραφήσῃ.
τὰ συμβαίνοντά σοι ἐνεργήματα ὡς
ἀγαθὰ προσδέξῃ, εἰδώς, ὅτι ἄνευ θεοῦ οὐδὲν
γίνεται. <milestone unit="section" n="7" />οὐκ ἔσῃ διγνώμων οὐδὲ γλωσσώδης, <note n="1" place="unspecified" anchored="yes">γλωσσώδης Ν, δίγλωσσος ξγ; γ αλσο αδδς παγίς γὰρ θανάτου ἐστιν ἡ διγλωσσία ῾φρομ αποστ, ξομστ.᾿ <q direct="unspecified">φορ το βε δουβλε-τονγυεδ ις τηε μαρε οφ δεατη.</q></note>
<pb id="p.404" />
ὑποταγήσῃ κυρίοις ὡς τύπῳ θεοῦ ἐν αἰσχύνῃ καὶ
φόβῳ: οὐ μὴ ἐπιτάξῃς δούλῳ σου ἡ παιδίσκῃ ἐν
πικρίᾳ, τοῖς ἐπὶ τὸν αὐτὸν θεὸν ἐλπίζουσιν, μή
ποτε οὐ μὴ φοβηθήσονται τὸν ἐπ̓ ἀμφοτέροις
θεόν: ὅτι οὐκ ἦλθεν κατὰ πρόσωπον καλέσαι, ἀλλ̓
ἐφ̓ οὓς τὸ πνεῦμα ἡτοίμασεν. <milestone unit="section" n="8" /> κοινωνήσεις ἐν
πᾶσιν τῷ πλησίον σου καὶ οὐκ ἐρεῖς ἴδια εἶναι:
εἰ γὰρ ἐν τῷ ἀφθάρτῳ κοινωνοί ἐστε, πόσῳ μᾶλλον
ἐν τοῖς φθαρτοῖς; οὐκ ἔσῃ πρόγλωσσος: παγὶς
γὰρ τὸ στόμα θανάτου. ὅσον δύνασαι, ὑπὲρ τῆς
ψυχῆς σου ἁγνεύσεις. <milestone unit="section" n="9" /> μὴ γίνου πρὸς μὲν τὸ
λαβεῖν ἐκτείνων τὰς χεῖρας, πρὸς δὲ τὸ δοῦναι
<note place="unspecified" anchored="yes"><bibl default="NO">δευτ. 32, 10; πς. 17, 8, προϝ. 7, 2</bibl></note> συσπῶν. ἀγαπήσεις ὡς κόρην τοῦ ὀφθαλμοῦ σου
πάντα τὸν λαλοῦντά σοι τὸν λόγον κυρίου.
<milestone unit="section" n="10" /> μνησθήσῃ ἡμέραν κρίσεως νυκτὸς καὶ ἡμέρας,
καὶ ἐκζητήσεις καθ̓ ἑκάστην ἡμέραν τὰ πρόσωπα
τῶν ἁγίων, ἢ διὰ λόγου κοπιῶν καὶ πορευόμενος
εἰς τὸ παρακαλέσαι καὶ μελετῶν εἰς τὸ σῶσαι
ψυχὴν τῷ λόγῳ, ἢ διὰ τῶν χειρῶν σου ἐργάσῃ
εἰς λύτρωσιν ἁμαρτιῶν σου. <milestone unit="section" n="11" /> οὐ διστάσεις
<note place="unspecified" anchored="yes"><bibl default="NO">δευτ. 12, 32</bibl></note> δοῦναι οὐδὲ διδοὺς γογγύσεις: γνώσῃ δέ, τίς ὁ τοῦ
μισθοῦ καλὸς ἀνταποδότης. φυλάξεις ἃ παρέλαβες,
μήτε προστιθεὶς μήτε ἀφαιρῶν. εἰς τέλος
<note place="unspecified" anchored="yes"><bibl default="NO">δευτ. 1, 16; προϝ. 31, 9</bibl></note> μισήσεις τὸ πονηρόν. κρινεῖς δικαίως. <milestone unit="section" n="12" /> οὐ
ποιήσεις σχίσμα, εἰρηνεύσεις δὲ μαχομένους
συναγαγών. ἐξομολογήσῃ ἐπὶ ἁμαρτίαις σου.
οὐ προσήξεις ἐπὶ προσευχὴν ἐν συνειδήσει πονηρᾷ.
αὕτη ἐστὶν ἡ ὁδὸς, τοῦ φωτός.
<pb id="p.406" />
</p></div1></body></text></TEI.2>