<?xml version="1.0" encoding="utf-8"?>
<TEI.2><text id="urn:cts:greekLit:tlg0612.tlg001.perseus-grc1"><body><div1 type="speech" n="76" org="uniform" sample="complete"><head>ΠΕΡΙ ΤΟΥ ΒΟΥΛΕΥΕΣΘΑΙ.</head>
<milestone unit="rpage" id="r.524" /> 
<p><milestone unit="section" n="1" />Πάλαι καθήμενος καὶ ὑμῶν ἀκούων, ὅτε πολλὰς ὥρας διετρίβετε  παρά τινι τῶν πολιτικῶν βουλευόμενοι περί τινων πραγμάτων
σκοπῶ παῤ ἐμαυτῷ καὶ ἀναζητῶ τί ἐστι τοῦτο ὅ φατε βουλεύεσθαι
<del status="unremarkable">ἢ αὐτὸ δὴ τὸ βουλεύεσθαι</del>; ἆρα γὰρ περὶ τούτου τις
<milestone unit="mpage" id="m.284" /> βουλεύεται τοῦ πράγματος ὃ οἶδέ τε καὶ ἐπίσταται;  —  Οὐ δοκεῖ
μοι περὶ ὧν τις οἶδε, περὶ τούτων βουλεύεσθαι, ἀλλὰ ἤδη εἰδέναι.
  —  Τί δαί; ἃ οὐκ οἶδεν οὐδὲ <del status="unremarkable">ἃ</del> ἐπίσταται, περὶ τούτων ὥσπερ
διαμαντευόμενος καὶ ἀναζητῶν γνῶναι ἃ οὐκ οἶδεν;  —  Οὐ δοκεῖ
μοι οὐδὲ οὗτος δύνασθαι βουλεύεσθαι περὶ τούτων περὶ ὧν οὐδεμίαν
<milestone unit="section" n="2" />ἐπιστήμην ἔχει.  —  Ὅρα οὖν μὴ τοιόνδε τι ᾖ τὸ βουλεύεσθαι ὥστε τινὰ μὲν εἰδέναι, τινὰ δὲ ἀγνοεῖν, καὶ τοῦτο ᾖ περὶ οὗ βουλεύονται
 ἄνθρωποι; ἵνα δὲ μᾶλλον τῷ λόγῳ παρακολουθήσωμεν,
δἰ εἰκόνος τινὸς ἐπιδείξομεν αὐτό. ὑποτιθέμεθα γὰρ εἰδέναι μὲν
ἡμᾶς Χαρικλέα καὶ Χαρίξενον, ὅπου δὲ οἰκοῦσιν ἀγνοεῖν, στοχάζεσθαι
<milestone unit="section" n="3" />δὲ περὶ τῆς οἰκίας αὐτοῖν, <del status="unremarkable">μὴ ἄρα τοῦτο ᾖ τὸ βουλεύεσθαι</del> ὥστε ἐξ ὧν οἴδαμεν, ἐκ τούτων καὶ περὶ ὧν οὐδέπω ἴσμεν τεκμαίρεσθαι:
<milestone unit="rpage" id="r.525" />  καθάπερ οἱ ἀρτιάζοντες ἴσασι μὲν ὅτι ἐν ταῖς χερσὶν
ἔχουσιν οἱ προκαλεσάμενοι αὐτοὺς χρῆμα, οὐ μέντοι ὅτι τοσοῦτον,
ἀλλ̓ ἐνίοτε καὶ ἐπέτυχον εἰπεῖν, καὶ οὕτω δὴ κρατήσαντες ἀπηλλάγησαν.
<pb id="v.2p.282" />
μὴ ἄρα καὶ τὸ βουλεύεσθαι τοιοῦτον ᾖ, ὥστε εἰδέναι
μέν τι  —  τὰ δὲ ἄλλα, ὅσα ἀγνοοῦμεν, στοχασάμενοι ἐνίοτε αὐτομάτως
ἐπετύχομεν καὶ μετ̓ οὐδεμιᾶς ἐπιστήμης.
<milestone unit="section" n="4" /> Φέρε γὰρ ἴδωμεν ὁποῖόν ἐστι τὸ πρᾶγμα. τὰ ὄντα καὶ ἔστι
καὶ ἐγένετο καὶ ὑφέστηκε, τὰ δὲ μὴ ὄντα οὔτε ἔστιν οὔτε ἐγένετο 
οὔτε ὑφέστηκεν. οὐ δεῖ μὲν οὖν περὶ τῶν <del status="unremarkable">ἤδη</del> ὄντων: ἔστι γὰρ
<del status="unremarkable">καὶ</del> οὐδὲν ὄφελος περὶ τῶν γεγονότων καὶ ὑφεστηκότων βουλεύεσθαι:
τί γὰρ καὶ βουλευσόμεθα περὶ αὐτῶν; ἵνα μὴ γένηται τὰ
γεγονότα; οὐ δύναται μὴ γεγονέναι. ἀλλ̓ ἵνα μὴ ᾖ τὰ ὄντα; πῶς
δυνάμεθα ποιῆσαι μὴ εἶναι; <del status="unremarkable">οὕτως ὡς ἐγένετο;</del> ἀλλ̓ ἵνα μὴ ὑφεστήκῃ; 
πᾶν τὸ ὂν ὑπόστασιν ἔχει. ἀλλὰ περὶ μὲν τῶν ὄντων τί
<milestone unit="section" n="5" /> ἄν τις καὶ βουλεύοιτο; περὶ τίνων οὖν βουλευόμεθα; περὶ τῶν μὴ
ὄντων, ὡς ὁ λόγος ὑποδείκνυσι: τὰ δὲ μὴ ὄντα οὔτε ἔστιν οὔτε
γέγονεν οὔτε ὑφέστηκεν. περὶ τῶν οὐκ ὄντων οὖν τίς δύναται <milestone unit="mpage" id="m.285" />
βουλεύεσθαι καὶ περὶ τῶν οὐχ ὑφεστώτων; τὸ γὰρ οὐκ ὂν οὐδέν 
ἐστι. <del status="unremarkable">περὶ δὲ τοῦ οὐκ ὄντος οὐδεὶς δύναται βουλεύεσθαι.</del>
οὐδεὶς ἄρα δύναται βουλεύεσθαι περὶ τῶν μὴ ὄντων. ἡ γὰρ βουλὴ
ἐπί τινί ἐστιν. τὸ δὲ μὴ ὂν οὔ τί ἐστιν. οὐκ ἄρα οὐδὲ τὸ βουλεύεσθαι
περὶ τῶν μὴ ὄντων δύναιτ̓ ἂν εἶναι.
<milestone unit="section" n="6" /> Τί οὖν; ὁ ἄμουσος καὶ ὁ ἀνεπιστήμων ἁρμονίας καὶ μέλους 
καὶ ῥυθμοῦ καὶ τῆς τούτων τάξεως καὶ κινήσεως δύναιτ̓ ἂν καλῶς
βουλεύσασθαι περὶ μουσικῆς καὶ τῶν ἔργων τῶν κατὰ μουσικήν;
 —  Οὐδαμῶς.  —  Τί δέ; ὁ γεωμετρίας ἄπειρος περὶ σώματος
καὶ μήκους καὶ πλάτους καὶ βάθους βουλευόμενος ἂν καλῶς βουλεύοιτο; <milestone unit="rpage" id="r.526" />
 —  Οὐδὲ οὗτος.  —  Τί δέ; ὁ νεὼς ἄρχειν οὐκ ἐπιστάμενος 
περὶ νεὼς ἀρχῆς καὶ ἔργων κυβερνητικῶν ἱκανῶς ἂν βουλευόμενος
<milestone unit="section" n="7" /> βουλεύοιτο;  —  Οὐδὲ οὗτος.  —  Ὅστις ἄρα οὐδὲν ἱκανῶς περὶ οὐδενὸς
<pb id="v.2p.283" />
οὔτε πεπαίδευται οὔτε οἶδεν, οὗτος οὐδὲ βουλεύσασθαι περὶ τούτων
ἱκανός ἐστιν; χρὴ οὖν ἐπιμελεῖσθαι μάλιστα φρονήσεως καὶ
παιδείας, ἵνα ἡμῖν ᾖ ῥᾴδιον περὶ ἁπάντων πραγμάτων βουλεύεσθαι
καὶ εἰδέναι τὸ συνοῖσον ἑκάστῃ βουλῇ καὶ μὴ διαμαρτάνειν, ἀλλὰ
 καθάπερ οἱ μουσικοὶ καὶ οἱ γεωμέτραι καὶ οἱ κυβερνῆται περὶ τῶν
ἰδίων ἔργων <add>οὐκ</add> ἀτέχνως σκέπτονται καὶ ἅπαντες οἱ περί τι δεινοὶ
καὶ συνεῖναι περὶ αὐτῶν <add>ἱκανοί</add> εἰσιν, οὕτω δὴ καὶ ἡμεῖς περὶ
<milestone unit="section" n="8" />τῶν ἰδίων ἱκανοὶ ὦμεν βουλεύεσθαι καὶ λέγειν. ἄτοπον γὰρ τοὺς μὲν ἀρτιάζοντας σύνεσιν ἐπιδείκνυσθαι, καὶ ταῦτα εἰκάζοντας καὶ
 μὴ ὁρῶντας τοῦτο περὶ οὗ ἀποφαίνονται, τοὺς δὲ περὶ πραγμάτων
βουλευομένους μήτε ξύνεσιν μήτε ἐπιστήμην μήτε ἐμπειρίαν
ἐπιδείκνυσθαι, καὶ τούτων ἐνίοτε τῶν μεγίστων ὄντων, περὶ ὁμονοίας
καὶ φιλίας οἰκιῶν καὶ πόλεων καὶ περὶ εἰρήνης καὶ πολέμου
καὶ περὶ κατοικισμοῦ καὶ περὶ κατοικίσεως, περί τε παίδων καὶ
 <del status="unremarkable">περὶ</del> γυναικῶν.
</p></div1></body></text></TEI.2>