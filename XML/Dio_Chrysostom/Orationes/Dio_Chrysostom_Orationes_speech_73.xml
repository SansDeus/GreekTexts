<?xml version="1.0" encoding="utf-8"?>
<TEI.2><text id="urn:cts:greekLit:tlg0612.tlg001.perseus-grc1"><body><div1 type="speech" n="73" org="uniform" sample="complete"><head>ΟΤΙ ΕΥΔΑΙΜΩΝ Ο ΣΟΦΟΣ.</head>

<p><milestone unit="section" n="1" />Δ. Πότερον δοκεῖ σοι εἶναι ἄνθρωπος εὐδαίμων, εἰ δὲ μή,  γεγονέναι ἢ ἔσεσθαι, ἢ ἀδύνατον ἡγῇ τὸ τοιοῦτον περὶ ἀνθρώπου,
ὥσπερ εἴ τις ἀθάνατον ἄνθρωπον λέγοι εἶναι; ἴσως γὰρ ἂν τὴν
αὐτὴν ἔχοις δόξαν Ὁμήρῳ καὶ ἄλλοις συχνοῖς τῶν ποιητῶν.  —  Καὶ
ποῦ ἀποφαίνεται περὶ τούτου Ὅμηρος;  —  Δ. Ὅπου πεποίηκε τὸν
Δία λέγοντα αὐτόν, οὐκ ἄλλον τινὰ τῶν θεῶν, ὡς οὐδέν φησιν
 ὀιζυρότερον εἶναι ἀνδρὸς ἁπάντων τῶν ζῴων,
ὅσσα τε γαῖαν ἔπι πνείει τε καὶ ἕρπει.
οὐ δοκεῖ σοι τὴν ὀϊζὺν ἄντικρυς κακοδαιμονίαν τινὰ λέγειν;  — 
<milestone unit="section" n="2" />Ἔμοιγε.  —  Δ. Έτερος δὲ ποιητὴς οὐκ ἰδίᾳ οὕτως, ἀλλὰ κοινῇ πρὸς θέατρον ἀγωνιζόμενος εἰσηγεῖται,
 τὸν φύντα θρηνεῖν εἰς ὅς᾿ ἔρχεται κακά,
τὸν δ̓ αὖ θανόντα καὶ πόνων πεπαυμένον
<pb id="v.2p.274" />
χαίροντας καὶ συνηδομένους οἴεται δεῖν ἐκπέμπειν.  —  Ἔστι ταῦτα. <milestone unit="rpage" id="r.513" />
 —  Δ. Οὔκουν ὀρθῶς παρῄνεσεν. εἰ γὰρ ἅπαξ δεῖ κλαίειν τοὺς
ἀνθρώπους διὰ τὴν ἀτυχίαν, καὶ γενομένους προσήκει θρηνεῖν τῶν
ἐσομένων αὐτοῖς κακῶν ἕνεκεν, καὶ τελευτήσαντας, ὅτι πολλὰ καὶ
<milestone unit="section" n="3" /> δεινὰ πεπόνθασι, καὶ ζῶντας, ὅτι εἰσὶν ἐν κακοῖς. ὥστε ὥρα ἂν  <milestone unit="mpage" id="m.277" />
εἴη κατὰ τὸν ποιητὴν μηδέποτε παύσασθαι ὀδυρομένους πολὺ
μᾶλλον τῶν ἀηδόνων. ἐκεῖναι μὲν γὰρ τοῦ ἦρος λέγονται θρηνεῖν
τὸν Ἴτυν: τοὺς δὲ ἀνθρώπους εἰκὸς ἦν θρηνεῖν καὶ θέρους καὶ
χειμῶνος. πόσῳ δὲ βέλτιον τοὺς γενομένους ἐᾶν εὐθὺς ἀπολέσθαι
ὑπὸ τῶν κακῶν, ἀλλὰ μὴ σπαργάνοις ἐνειλοῦντας καὶ λούοντας 
καὶ τιθηνουμένους τοσαύτην ἐπιμέλειαν ποιεῖσθαι ὅπως ἄθλιοι
ἔσονται: ἐχθρῶν γάρ, οὐ φίλων οὐδὲ κηδομένων τὸ τοιοῦτο: καὶ
<milestone unit="section" n="4" /> νὴ Δία αὑτοὺς πρώτους ἀπαλλάττειν τοῦ βίου; κινδυνεύουσι γὰρ
κατὰ τὸν λόγον τοῦτον μόνοι φρόνιμοι γενέσθαι οἱ γενόμενοι ἐν
Κόλχοις ἐκ τῶν τοῦ δράκοντος ὀδόντων, οὓς ἔσπειρεν Ἰάσων. 
οὗτοι γάρ, ὅτε πρῶτον ᾔσθοντο γεγονότες, εὐθὺς ἀλλήλους ἀνῄρουν,
ἕως οὐδένα ἔλιπον, βοηθοῦντες ἀλλήλοις δῆλον ὅτι καὶ διὰ φιλίαν
<milestone unit="section" n="5" /> τοῦτο πράττοντες, οὐ δἰ ἔχθραν.  —  Ἀλλὰ οὗτός γε ὁ ποιητὴς <milestone unit="rpage" id="r.514" />
ληρεῖν ἔμοιγε φαίνεται. τὸ δὲ τοῦ Ὁμήρου ταράττει με, ὅτι οὕτω
σοφὸς <add>ὢν</add> ὑπὲρ τῶν ἀνθρώπων ταύτην ἀπεφήνατο τὴν γνώμην. 
 —  Δ. Καὶ τί ἄτοπον εἴρηκεν; οὐ γὰρ ὡς ἅπαντες οἱ ἄνθρωποι
ἄθλιοί εἰσί φησιν, ἀλλ̓ ὅτι οὐθέν ἐστι ζῷον ἀνθρώπου ἀθλιώτερον
τοῦ γε ἀθλίου, ὥσπερ ἀμέλει καὶ ἡμεῖς φαῖμεν ἄν. ἴσως
γάρ τοι καὶ μόνος τῶν ἄλλων ὁ ἄνθρωπος κακοδαίμων ἐστίν, ὥσπερ
καὶ εὐδαίμων: ἐπεί τοι καὶ μόνος ἄφρων, ὥσπερ καὶ φρόνιμος. 
οὔτε γὰρ ἄδικος οὔτε ἀκόλαστος εἴη ἂν ἵππος ἢ σῦς ἢ λέων, ὥσπερ
<milestone unit="section" n="6" /> οὐδὲ ἄμουσος οὐδὲ ἀγράμματος.  —  Ἀλλὰ καλῶς μοι δοκεῖς διωρθῶσθαι
τὸ τοῦ Ὁμήρου καὶ ἀποκρίνομαι ὅτι ἡγοῦμαι ἄνθρωπον εὐδαίμονα
εἶναι.  —  Δ. Ἆῤ οὗ ὁ δαίμων ἀγαθός ἐστι, τοῦτον εὐδαίμονα
<pb id="v.2p.275" />
εἶναι φῄς, οὗ δὲ μοχθηρός, κακοδαίμονα;  —  Ἔγωγε.  —  Δ.
<milestone unit="rpage" id="r.515" /> Δαίμονα δὲ ἄλλως ἀγαθὸν λέγεις;  —  <add>Ἢ</add> πῶς γε;  —  Δ. Ὥσπερ
ἄνθρωπον, ἔτι δὲ μᾶλλον θεόν; ἢ τοὺς θεούς, εἴπερ νομίζεις ἀγαθοὺς
εἶναι, οὐ δικαίους νομίζεις καὶ φρονίμους καὶ σώφρονας καὶ
 τὰς ἄλλας ἀρετὰς ἔχοντας, ἀλλὰ ἀδίκους καὶ ἀνοήτους καὶ ἀκολάστους;
<milestone unit="mpage" id="m.278" />  —  Οὐδαμῶς ἔγωγε.  —  Δ. Οὐκοῦν καὶ δαίμονα, εἴπερ
τινὰ ἀγαθὸν ἡγῇ, δῆλον ὡς δίκαιον ἡγῇ καὶ χρήσιμον καὶ φρόνιμον;
 —  Πῶς γὰρ οὔ;  —  Δ. Ἦ γὰρ ὃν κακόν τινα νομίζεις, πονηρὸν
οἴει τὸν αὐτὸν εἶναι καὶ ἄδικον καὶ ἀνόητον;  —  Ἀνάγκη πάντως.
<milestone unit="section" n="7" />  —  Δ. Τί δαί; οὐ τῶν ἀνθρώπων ἕκαστον κατὰ τὸν αὑτοῦ δαίμονα βιοῦν, ὁποῖος ἂν ᾖ ποτε, ἀλλὰ καθ̓ ἕτερον;  —  Οὐδαμῶς
καθ̓ ἕτερον.  —  Δ. Οὐκοῦν τὸν τυχόντα ἀγαθοῦ δαίμονος ἡγῇ
δικαίως ζῆν καὶ φρονίμως καὶ σωφρόνως; τοιοῦτον γὰρ ὁμολογεῖς
εἶναι τὸν δαίμονα αὐτοῦ.  —  Πάνυ γε.  —  Δ. Τὸν δὲ μοχθηροῦ
 δαίμονος πονηρῶς καὶ ἀφρόνως καὶ ἀνοήτως καὶ ἀκολάστως;  — 
Φαίνεται ταῦτα συμβαίνειν ἐκ τῶν εἰρημένων νῦν.  —  Δ. Ἆρα
ὅστις ἄνθρωπος νοῦν ἔχων ἐστὶ καὶ δίκαιος καὶ σώφρων, οὗτος
εὐδαίμων ἐστὶν ἀγαθῷ δαίμονι συνών: ὅστις δὲ ἀσελγὴς καὶ ἄφρων
καὶ πανοῦργος, ἀνάγκη κακοδαίμονα φάσκειν ἐκεῖνον κακῷ δαίμονι
<milestone unit="section" n="8" /> <milestone unit="rpage" id="r.516" />συνεζευγμένον καὶ λατρεύοντα;  —  Ἀληθές.  —  Δ. Σοφὸν δὲ ἄλλον τινα καλεῖς ἢ τὸν φρόνιμον ἄνθρωπον καὶ δίκαιον καὶ ὅσιον καὶ
ἀνδρεῖον, φαῦλον δὲ τὸν ἄδικον καὶ ἀνόσιον καὶ δειλόν;  —  Φημί.
 —  Δ. Μὴ τοίνυν ἔτι θαύμαζε τῶν λεγόντων, ὅτι μόνον καὶ πάντα
φασὶ τὸν σοφὸν εὐδαίμονα εἶναι, τῶν δὲ φαύλων οὐδένα ὅντινα
<milestone unit="section" n="9" /> οὐ κακοδαίμονα: ἐπειδή γε καὶ σοὶ ταῦτα δοκεῖ.  —  Τὰ μὲν ἄλλα δοκεῖς μοι οὐ παρὰ δόξαν διειλέχθαι: ὅπως δὲ χρὴ δαιμόνιόν τι
πονηρὸν ἡγεῖσθαι καὶ ἄδικον καὶ ἀνόητον οὐκ ἔχω εἰπεῖν. ἄλλως
τε οὐ πρὸς ὑμῶν τῶν φιλοσόφων ἐστίν, εἴπερ θεῖον τὸ δαιμόνιον
ἡγεῖσθε, τοιοῦτον ὑπολαμβάνειν.  —  Δ. Ἀλλ̓ ἐγὼ νῦν οὐ κατὰ τὴν
 ἐμαυτοῦ δόξαν διείλεγμαι τὰ πολλά, πλήν γε αὐτὸ τοῦτο ὅτι μοι
δοκεῖ πᾶς καὶ μόνος εὐδαίμων ὁ σοφός: τὰ δὲ ἄλλα κατὰ τὴν τῶν
<milestone unit="section" n="10" />πολλῶν ἀνθρώπων, ὅπως μὴ δοκῶ βιάζεσθαι αὐτούς. ἐπεὶ φέρε, <pb id="v.2p.276" />
εἰ <del status="unremarkable">οὐχ</del> ἡγεῖσθε τὸ δαιμόνιον θεῖον καὶ ἀγαθὸν καὶ μηδενὶ κακοῦ
μηδενὸς αἴτιον, πῶς φατε γίγνεσθαι κακοδαίμονα ἄνθρωπον; ἢ <milestone unit="mpage" id="m.279" />
ὅταν μὴ προσέχωσι μηδὲ πείθωνται τῷ δαιμονίῳ ἀγαθῷ ὄντι;
ὥσπερ εἰ νομίζοιμεν τοὺς ἰατροὺς ἅπαντας ἀγαθοὺς εἶναι τὰ τῆς <milestone unit="rpage" id="r.517" />
τέχνης καὶ μηδένα αὐτῶν πονηρὸν ἰατρὸν μηδὲ βλαβερόν, τῶν δὲ 
καμνόντων κακῶς τινας πράττοντας βλέποιμεν καὶ βλαπτομένους
ἐν ταῖς νόσοις, δῆλον ὅτι τούτους ἂν φαῖμεν μὴ ἐθέλειν τὰ προσταττόμενα
ποιεῖν, τοὺς δὲ πειθομένους ἀνάγκη καλῶς ἀπαλλάττειν:
καὶ τί ἂν γίγνεσθαι οὐκ ἂν θαυμάζοιμεν.  —  Οὕτως ἔχει.  — 
<milestone unit="section" n="11" /> Δ. Πότερον οὖν δοκοῦσί σοι <add>οἱ</add> ἐγκρατεῖς <del status="unremarkable">εἶναι</del> καὶ σώφρονες 
καὶ νοῦν ἔχοντες, οὗτοι ἀπειθεῖν ἂν τοῖς ἰατροῖς τοῖς ἐμπείροις
καὶ τὰ συμφέροντα προστάττουσιν, ἢ τοὐναντίον οἱ ἀνόητοι καὶ
ἀκόλαστοι;  —  Δῆλον ὅτι οἱ ἀκόλαστοι.  —  Δ. Τί δέ; τῷ δαίμονι
χρηστῷ ὄντι πείθεσθαι καὶ ζῆν κατ̓ ἐκεῖνον πότερον ἡγῇ τῶν σωφρόνων
εἶναι καὶ νοῦν ἐχόντων ἢ τῶν πονηρῶν καὶ ἀνοήτων;  —  
<milestone unit="section" n="12" /> Τῶν σωφρόνων.  —  Δ. Τὸ δέ γε μὴ πείθεσθαι μηδὲ προσέχειν
ἀλλ̓ ἐναντίως τῷ θείῳ τε καὶ δαιμονίῳ πράττειν, τῶν κακῶν καὶ
ἀγνωμόνων;  —  Πῶς δ̓ ἂν ἄλλως λέγοιμεν;  —  Δ. Εἶναι δὲ τοὺς
πειθομένους τῷ δαιμονίῳ τοιούτῳ ὄντι εὐδαίμονας, τοὺς δὲ ἀπειθοῦντας
κακοδαίμονας;  —  Ἀνάγκη.  —  Δ. Οὐκοῦν κἀνταῦθα συμβαίνει 
τὸν μὲν σοφὸν καὶ φρόνιμον εὐδαίμονα εἶναι πάντα, τὸν δὲ
φαῦλον κακοδαίμονα, οὐχ ὡς τοῦ δαιμονίου κακοῦ ὄντος, ἀλλ̓ ὡς
αὐτὸν οὐ προσέχοντα ἐκείνῳ χρηστῷ ὄντι.
</p></div1></body></text></TEI.2>