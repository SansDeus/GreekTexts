<?xml version="1.0" encoding="utf-8"?>
<TEI.2><text id="tlg0648.tlg001.perseus-grc1"><body><div1 type="chapter" n="29" org="uniform" sample="complete"><milestone unit="section" n="1" /><head><del status="unremarkable">Περὶ τοῦ ἐν τῷ καιρῷ τῆς συμβολῆς ἀλαλάζειν</del></head><p>
Ἐπαγέτω δὲ τὸ στράτευμα καὶ σὺν ἀλαλαγμῷ,
ποτὲ δὲ καὶ σὺν δρόμῳ: καὶ γὰρ ὄψις καὶ βοὴ
καὶ πάταγος ὅπλων ἐξίστησι τὰς τῶν ἐναντίων διανοίας.
<milestone unit="section" n="2" /> ἀνατεινόντων δὲ κατὰ τὰς ἐφόδους ἀθρόοι,
πρὶν εἰς χεῖρας ἐλθεῖν, ὑπὲρ τὰς κεφαλὰς μετέωρα
τὰ ξίφη πρὸς τὸν ἥλιον θαμὰ παρεγκλίνοντες:
ἐσμηγμέναι γὰρ αἰχμαὶ καὶ λαμπρὰ ξίφη καὶ
ἐπάλληλα παραμαρμαίροντα πρὸς ἀνταύγειαν
ἡλίου δεινὴν ἀστραπὴν πολέμου προεκπέμπει:
καὶ ταυτὶ μὲν εἰ γίγνοιτο καὶ παρὰ τοῖς πολεμίοις,
ἀντικαταπλήττειν ἀναγκαῖον, εἰ δὲ μή, προεκπλήττειν.
<milestone unit="section" n="3" /> Ἐνίοτε δέ ποτε χρήσιμον ἐν καιρῷ μὴ φθάνειν
ἐκτάττοντα τὴν δύναμιν, ἀλλὰ τέως ἐντὸς τοῦ
χάρακος κατέχειν, ἄχρι ἂν κατοπτεύσῃ τὴν τῶν
<pb id="p.472" />
πολεμίων παράταξιν, ὁποία τίς ἐστι καὶ ὡς τέτακται
καὶ ἐφ̓ οἵων ἵσταται χωρίων.
</p></div1></body></text></TEI.2>