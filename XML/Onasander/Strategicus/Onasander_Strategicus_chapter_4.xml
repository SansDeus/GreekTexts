<?xml version="1.0" encoding="utf-8"?>
<TEI.2><text id="tlg0648.tlg001.perseus-grc1"><body><div1 type="chapter" n="4" org="uniform" sample="complete"><milestone unit="section" n="1" /><head><del status="unremarkable">Περὶ τοῦ ὅτι δεῖ τὴν ἀρχὴν τοῦ πολέμου ἐξ εὐλόγου αἰτίας ἐπάγειν</del></head><p>
Τὰς δ̓ ἀρχὰς τοῦ πολέμου μάλιστά φημι χρῆναι
φρονίμως συνίστασθαι καὶ μετὰ τοῦ δικαίου
πᾶσι φανερὸν γίγνεσθαι πολεμοῦντα: τότε γὰρ καὶ
θεοὶ συναγωνισταὶ τοῖς στρατεύουσιν εὐμενεῖς
καθίστανται, καὶ ἄνθρωποι προθυμότερον ἀντιτάττονται
τοῖς δεινοῖς: <milestone unit="section" n="2" /> εἰδότες γάρ, ὡς οὐκ
ἄρχουσιν ἀλλ̓ ἀμύνονται, τὰς ψυχὰς ἀσυνειδήτους
κακῶν ἔχοντες ἐντελῆ τὴν ἀνδρείαν εἰσφέρονται,
ὡς, ὅσοι γε νομίζουσι νεμεσήσειν τὸ
θεῖον ἐπὶ τῷ παρὰ τὸ δίκαιον ἐκφέρειν πόλεμον,
αὐτῇ τῇ οἰήσει, κἂν μή τι δεινὸν ἀπὸ τῶν πολεμίων
ἀπαντήσειν μέλλῃ, προκατορρωδοῦσιν. <milestone unit="section" n="3" /> διὰ τοῦτο
δεῖ τὸν στρατηγόν, ὧν τε βούλεται τυχεῖν καὶ ὧν
μὴ παραχωρῆσαι, λόγῳ καὶ πρεσβείαις προκαλεῖσθαι
πρῶτον, ἵν̓ ἐν τῷ μὴ συγκαταβαίνειν
τοῖς ἀξιουμένοις τοὺς ἐναντίους ἀνάγκῃ δοκῇ,
καὶ μὴ προαιρέσει τὴν δύναμιν ἐξάγειν πολεμήσουσαν,
ἐπιμαρτυράμενος τὸ θεῖον, ὡς οὔτε
καταφρονῶν ὧν συμβαίνει τοὺς πολεμοῦντας
πάσχειν, ἀνεμεσήτως ἔπεισιν, οὔτε ἐκ παντὸς
τρόπου τὰ δεινὰ δρᾶσαι προῃρημένος τοὺς πολεμίους.
<milestone unit="section" n="4" /> εἰδέναι δὲ χρή, καθότι οὐ μόνον οἰκίας
<pb id="p.392" />
καὶ τείχους ἑδραιότερον ὑφίστασθαι δεῖ τὸν θεμέλιον,
ὡς ἀσθενοῦς γε ὄντος συγκαταρρυησομένων
καὶ τῶν ἐποικοδομουμένων, ἀλλὰ καὶ πολέμου
τὰς ἀρχὰς δεῖ κατασκευασάμενον ἰσχυρῶς
καὶ κρηπῖδα περιθέμενον ἀσφαλείας, οὕτως
ἐξάγειν τὰς δυνάμεις: ὧν γὰρ ἀσθενῆ τὰ πράγματά
ἐστιν, ἐπειδὰν οὗτοι μέγα βάρος ἀναλάβωσιν
πολέμου, ταχὺ θλίβονται καὶ ὑστεροῦσιν. <milestone unit="section" n="5" /> ὅθεν,
ὥσπερ ἀγαθὸν κυβερνήτην ἐκ λιμένος ἐξαρτυσάμενον
τὸ σκάφος καὶ τὰ παῤ αὑτῷ ἅπαντα
ποιήσαντα, τότ̓ ἐπιτρέπειν χρὴ τῇ τύχῃ, ὡς
αἴσχιστόν γε καὶ σφαλερὸν ὑποδείξαντα πολέμου
κίνησιν, ὥστε καὶ διὰ θαλάττης ἤδη καὶ διὰ γῆς
ἄγειν τὸ στράτευμα, κἄπειτα πρύμναν κρούεσθαι:
<milestone unit="section" n="6" /> τῆς μὲν γὰρ ἀνοίας καὶ προπετείας ἕκαστος κατεγέλασεν,
τῆς δ̓ ἀσθενείας κατεφρόνησεν, οἱ δ̓
ἐχθροί, οἵτινές ποτ̓ ἂν ὦσιν, κἂν μὴ πάθωσιν, ὡς
οὐχὶ μὴ βουληθέντας ἀλλ̓ οὐ δυνηθέντας διαθεῖναί
τι δικαίως ἐμίσησαν.
</p></div1></body></text></TEI.2>