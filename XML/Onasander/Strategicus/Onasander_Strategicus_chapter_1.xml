<?xml version="1.0" encoding="utf-8"?>
<TEI.2><text id="tlg0648.tlg001.perseus-grc1"><body><div1 type="chapter" n="1" org="uniform" sample="complete"><milestone unit="section" n="1" /><head><del status="unremarkable">Περὶ αἱρέσεως στρατηγοῦ</del></head><p>
Φημὶ τοίνυν αἱρεῖσθαι τὸν στρατηγὸν οὐ κατὰ
γένη κρίνοντας, ὥσπερ τοὺς ἱερέας, οὐδὲ κατ̓
οὐσίας, ὡς τοὺς γυμνασιάρχους, ἀλλὰ σώφρονα,
ἐγκρατῆ, νήπτην, λιτόν, διάπονον, νοερόν, ἀφιλάργυρον,
μήτε νέον μήτε πρεσβύτερον, ἂν τύχῃ καὶ
πατέρα παίδων, ἱκανὸν λέγειν, ἔνδοξον.
<milestone unit="section" n="2" /> <del status="unremarkable"><num>α</num></del> σώφρονα μέν, ἵνα μὴ ταῖς φυσικαῖς
ἀνθελκόμενος ἡδοναῖς ἀπολείπῃ τὴν ὑπὲρ τῶν
μεγίστων φροντίδα.
<milestone unit="section" n="3" /> <del status="unremarkable"><num>β</num>.</del> ἐγκρατῆ δέ, ἐπειδὴ τηλικαύτης ἀρχῆς
μέλλει τυγχάνειν: αἱ γὰρ ἀκρατεῖς ὁρμαὶ προσλαβοῦσαι
τὴν τοῦ δύνασθαί τι ποιεῖν ἐξουσίαν
ἀκατάσχετοι γίγνονται πρὸς τὰς ἐπιθυμίας.
<pb id="p.376" />
<milestone unit="section" n="4" /> <del status="unremarkable"><num>γ</num></del> νήπτην δ̓, ὅπως ἐπαγρυπνῇ ταῖς μεγίσταις
πράξεσιν: ἐν νυκτὶ γὰρ ὡς τὰ πολλὰ ψυχῆς
ἠρεμούσης στρατηγοῦ γνώμη τελειοῦται.
<milestone unit="section" n="5" /> <del status="unremarkable"><num>δ</num></del> λιτὸν δέ, ἐπειδὴ κατασκελετεύουσιν αἱ
πολυτελεῖς θεραπεῖαι δαπανῶσαι χρόνον ἄπρακτον
εἰς τὴν τῶν ἡγουμένων τρυφήν.
<milestone unit="section" n="6" /> <del status="unremarkable"><num>ε</num></del> διάπονον δ̓, ἵνα μὴ πρῶτος τῶν στρατευομένων,
ἀλλ̓ ὕστατος κάμνῃ.
<milestone unit="section" n="7" /> <del status="unremarkable"><num>ς</num></del> νοερὸν δέ: ὀξὺν γὰρ εἶναι δεῖ τὸν στρατηγὸν
ἐπὶ πᾶν ᾄττοντα δἰ ὠκύτητος ψυχῆς κατὰ τὸν Ὅμηρον
ὡσεὶ πτερὸν ἠὲ νόημα:
πολλάκις γὰρ ἀπρόληπτοι ταραχαὶ προσπεσοῦσαι
σχεδιάζειν ἀναγκάζουσι τὸ συμφέρον.
<milestone unit="section" n="8" /> <del status="unremarkable"><num>ζ</num></del> ἀφιλάργυρον δέ: ἡ γὰρ ἀφιλαργυρία δοκιμασθήσεται
καὶ πρώτη: τοῦ γὰρ ἀδωροδοκήτως
καὶ μεγαλοφρόνως προΐστασθαι τῶν πραγμάτων
αὕτη παραιτία: πολλοὶ γάρ, κἂν διὰ τὴν
ἀνδρίαν ἀσπίσι πολλαῖς καὶ δόρασιν ἀντιβλέψωσιν,
περὶ τὸν χρυσὸν ἀμαυροῦνται: δεινὸν γὰρ πολεμίοις
ὅπλον τοῦτο καὶ δραστήριον εἰς τὸ νικᾶν.
<milestone unit="section" n="9" /> <del status="unremarkable"><num>η</num></del> οὔτε δὲ νέον οὔτε πρεσβύτερον, ἐπειδὴ ὁ
μὲν ἄπιστος, ὁ δ̓ ἀσθενής: οὐδέτερος γὰρ
ἀσφαλής, ὁ μὲν νέος, ἵνα μή τι διὰ τὴν ἀλόγιστον
πταίσῃ τόλμαν, ὁ δὲ πρεσβύτερος, ἵνα μή τι
διὰ τὴν φυσικὴν ἀσθένειαν ἐλλείπῃ. <milestone unit="section" n="10" /> κρατίστη
<pb id="p.378" />
δ̓ αἵρεσις ἡ τοῦ μέσου: καὶ γὰρ τὸ δυνατὸν ἐν
τῷ μηδέπως γεγηρακότι καὶ τὸ φρόνιμον ἐν τῷ
μὴ πάνυ νεάζοντι, ὡς οἵτινές γε ἢ σώματος
ῥώμην ἄνευ ψυχῆς ἔμφρονος ἐδοκίμασαν ἢ
ψυχὴν φρόνιμον ἄνευ σωματικῆς ἕξεως, οὐδὲν
ἐπέραναν: ἡ γὰρ ὑστερήσασα φρόνησις οὐδὲν
ἐνόησε κρεῖττον, ἡ δ̓ ἐλλείπουσα δύναμις οὐδὲν
ἐτελείωσεν. <milestone unit="section" n="11" /> ὅ γε μὴν εὐδοκιμῶν οὐ μικρὰ τοὺς
ἑλομένους ὤνησεν: ὅντινα γὰρ ἄνθρωποι φιλοῦσιν
αὐτομάτῃ διανοίας ἐμπτώσει, τούτῳ ταχὺ μὲν
ἐπιτάττοντι πείθονται, λέγοντι δ̓ οὐκ ἀπιστοῦσι,
κινδυνεύοντι δὲ συναγωνίζονται.
<milestone unit="section" n="12" /> <del status="unremarkable"><num>θ</num></del> πατέρα δὲ προὔκρινα μᾶλλον, οὐδὲ τὸν
ἄπαιδα παραιτούμενος, ἂν ἀγαθὸς ᾖ: ἐάν τε
γὰρ ὄντες τύχωσι νήπιοι, ψυχῆς εἰσιν ἰσχυρὰ
φίλτρα περὶ τὴν εὔνοιαν ἐξομηρεύσασθαι δυνάμενα
στρατηγὸν πρὸς πατρίδα, δεινοὶ καὶ ὀξεῖς
μύωπες πατρός, οἷοί τε ἀναστῆσαι θυμὸν ἐπὶ
πολεμίους, ἄν τε τέλειοι, σύμβουλοι καὶ συστράτηγοι
καὶ πιστοὶ τῶν ἀπορρήτων ὑπηρέται
γιγνόμενοι συγκατορθοῦσι τὰ κοινὰ πράγματα.
<milestone unit="section" n="13" /> <del status="unremarkable"><num>ι</num></del> λέγειν δ̓ ἱκανόν: ἔνθεν γὰρ ἡγοῦμαι τὸ
μέγιστον ὠφελείας ἵξεσθαι διὰ στρατεύματος:
ἐάν τε γὰρ ἐκτάττῃ πρὸς μάχην στρατηγός, ἡ τοῦ
<pb id="p.380" />
λόγου παρακέλευσις τῶν μὲν δεινῶν ἐποίησε καταφρονεῖν,
τῶν δὲ καλῶν ἐπιθυμεῖν, καὶ οὐχ οὕτως
ἀκοαῖς ἐνηχοῦσα σάλπιγξ ἐγείρει ψυχὰς εἰς ἅμιλλαν
μάχης, ὡς λόγος εἰς προτροπὴν ἀρετῆς
ἐναγωνίου ῥηθεὶς αἰχμάζουσαν ἀνέστησε πρὸς
τὰ δεινὰ τὴν διάνοιαν, ἄν τέ τι συμβῇ πταῖσμα
περὶ τὸ στρατόπεδον, ἡ τοῦ λόγου παρηγορία τὰς
ψυχὰς ἀνέρρωσε, καὶ πολὺ δὴ χρησιμώτερός ἐστι
στρατηγοῦ λόγος οὐκ ἀδύνατος ὥστε παραμυθεῖσθαι
τὰς ἐν στρατοπέδοις συμφοράς, τῶν ἑπομένων
τοῖς τραυματίαις ἰατρῶν: <milestone unit="section" n="14" /> οἱ μὲν γὰρ ἐκείνους
μόνους τοῖς φαρμάκοις θεραπεύουσιν, ὁ δὲ καὶ
τοὺς κάμνοντας εὐθυμοτέρους ἐποίησεν καὶ τοὺς
ἐρρωμένους ἀνέστησε: <milestone unit="section" n="15" /> καὶ ὥσπερ τὰ ἀόρατα νοσήματα
τῶν ὁρωμένων δυσχερεστέραν ἔχει τὴν
θεραπείαν, οὕτως ψυχὰς ἐξ ἀθυμίας ἰάσασθαι
λόγῳ παρηγορήσαντα δυσκολώτερον, ἢ σωμάτων
φανερὰν ἐξ ἐπιπολῆς θεραπεῦσαι νόσον. <milestone unit="section" n="16" /> οὐδὲ
χωρὶς στρατηγῶν οὐδὲ μία πόλις ἐκπέμψει
στρατόπεδον, οὐδὲ δίχα τοῦ δύνασθαι λέγειν
αἱρήσεται στρατηγόν.
<milestone unit="section" n="17" /> <del status="unremarkable"><num>ια</num></del> τὸν δὲ ἔνδοξον, ὅτι τοῖς ἀδόξοις ἀσχάλλει
τὸ πλῆθος ὑποταττόμενον: οὐθεὶς γὰρ ἑκὼν
ὑπομένει τὸν αὑτοῦ χείρονα κύριον ἀναδέχεσθαι
καὶ ἡγεμόνα. <milestone unit="section" n="18" /> πᾶσα δὲ ἀνάγκη τὸν τοιοῦτον
<pb id="p.382" />
ὄντα καὶ τοσαύτας ἀρετὰς ἔχοντα ψυχῆς, ὅσας
εἴρηκα, καὶ ἔνδοξον εἶναι.
<milestone unit="section" n="19" /> Φημὶ δὲ μήτε τὸν πλούσιον, ἐὰν ἐκτὸς ᾖ τούτων,
αἱρεῖσθαι στρατηγὸν διὰ τὰ χρήματα, μήτε
τὸν πένητα, ἐὰν ἀγαθὸς ᾖ, παραιτεῖσθαι διὰ τὴν
ἔνδειαν: οὐ μὴν χρή γε τὸν πένητα οὐδὲ τὸν
πλούσιον, ἀλλὰ καὶ τὸν πλούσιον καὶ τὸν πένητα:
οὐδ̓ ἕτερον γὰρ οὔθ̓ αἱρετὸν οὔτ̓ ἀποδοκιμαστέον
διὰ τὴν τύχην, ἀλλ̓ ἐλεγκτέον διὰ
τὸν τρόπον. <milestone unit="section" n="20" /> οὐδὲ πλούσιος ἀγαθὸς ὢν τοσούτῳ
διοίσει τοῦ γενναίου πένητος, ὅσον αἱ ἐπάργυροι
καὶ κατάχρυσοι πανοπλίαι τῶν καταχάλκων καὶ
σιδηρῶν—αἱ μὲν γὰρ τῷ κόσμῳ πλεονεκτοῦσιν,
αἱ δ̓ αὐτῷ τῷ δραστηρίῳ διαγωνίζονται —,
εἴ γε μὴ χρηματιστὴς εἴη: τὸν δὲ χρηματιστήν,
οὐδ̓ ἂν πλουσιώτατος ὢν τύχῃ, συμβουλεύσω
ποτὲ αἱρεῖσθαι: λέγω δὲ ὀβολοστάτην, μετάβολον,
ἔμπορον ἢ τοὺς παραπλήσιόν τι τούτοις
πράττοντας: ἀνάγκη γὰρ τοὺς τοιούτους μικρόφρονας
εἶναι καὶ περὶ τὸ κέρδος ἐπτοημένους καὶ
μεμεριμνημένους περὶ τὸν πορισμὸν τῶν χρημάτων
ὅλως μηδὲν ἐσχηκέναι τῶν καλῶν ἐπιτηδευμάτων.
<milestone unit="section" n="21" /> Προγόνων δὲ λαμπρὰν ἀξίωσιν ἀγαπᾶν μὲν
δεῖ προσοῦσαν, οὐ μὴν ἀποῦσαν ἐπιζητεῖν, οὐδὲ
ταύτῃ τινὰς κρίνειν ἀξίους ἢ μὴ τοῦ στρατηγεῖν,
<pb id="p.384" />
ἀλλ̓ ὥσπερ τὰ ζῷα ἀπὸ τῶν ἰδίων πράξεων ἐξετάζομεν,
ὅπως εὐγενείας ἔχει, οὕτω χρὴ σκοπεῖν
καὶ τὴν τῶν ἀνθρώπων εὐγένειαν. <milestone unit="section" n="22" /> καὶ γὰρ ἀπερίοπτον,
τί τοῖς ἔμπροσθεν ἐπράχθη καλόν, ἐξετάζειν,
οὐ τί ποιήσουσιν οἱ νῦν αἱρεθέντες: ὥσπερ
τῶν πάλαι γεγονότων σώζειν ἡμᾶς δυναμένων καὶ
τὰ νῦν, καὶ τὰ πρόσθεν τηρησόντων ἐκείνων. ἔτι
δὲ πῶς οὐκ ἀπαίδευτον τοὺς μὲν στρατιώτας
τοῖς ἀριστείοις τιμᾶν, οὐ τοὺς ἐκ πατέρων
λαμπρῶν, ἀλλὰ τοὺς αὐτούς τι γενναῖον ἐργασαμένους,
τοὺς δὲ στρατηγοὺς διὰ τοὺς προγόνους
αἱρεῖσθαι, κἂν ὦσιν ἄχρηστοι, μὴ διὰ τὴν σφῶν
αὐτῶν ἀρετήν, κἂν μὴ γένει λαμπρύνωνται; <milestone unit="section" n="23" /> προσόντων
μὲν δὴ τούτων ἐκείνοις εὐτυχὴς ὁ στρατηγός,
ἀπόντων δ̓ ἐκείνων, κἂν παρῇ ταῦτα, ἄπρακτος.
<milestone unit="section" n="24" /> ἐλπίσαι δ̓ ἄν τις τάχα καὶ ἀμείνους
ἔσεσθαι στρατηγοὺς τοὺς οὐκ ἔχοντας ἐνσεμνύνεσθαι
προγόνοις: οἱ μὲν γὰρ ἐπὶ πατράσι κυδαινόμενοι,
κἂν ἐλλίπωσιν, οἰόμενοι τὴν ἐκ τῶν
πρόσθεν εὔκλειάν σφισι φυλάττεσθαι πολλὰ καὶ
ῥᾳθυμότερον διοικοῦσιν, οἷς δ̓ οὐδεμία προϋπάρχει
δόξα προγόνων, οὗτοι τὴν ἐκ πατέρων
ἐλάττωσιν ἐθέλοντες ἀναπληρῶσαι τῇ σφετέρᾳ
προθυμίᾳ φιλοκινδυνότερον ἐπὶ τὰς πράξεις ἁμιλλῶνται:
<milestone unit="section" n="25" /> καὶ καθάπερ οἱ πενέστεροι τῶν εὐπορωτέρων
ταλαιπωρότερον ἐπὶ τὴν τοῦ βίου κτῆσιν
ὥρμηνται τὸ ἐλλεῖπον ἀναπληρῶσαι τῆς τύχης
σπεύδοντες, οὕτως, οἷς μὴ πάρεστι κληρονομουμένῃ
<pb id="p.386" />
πατέρων ἀποχρήσασθαι δόξῃ, τὴν ἀρετὴν
ἰδιόκτητον οἰκειώσασθαι προαιροῦνται.
</p></div1></body></text></TEI.2>