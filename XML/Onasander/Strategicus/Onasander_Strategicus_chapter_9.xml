<?xml version="1.0" encoding="utf-8"?>
<TEI.2><text id="tlg0648.tlg001.perseus-grc1"><body><div1 type="chapter" n="9" org="uniform" sample="complete"><milestone unit="section" n="1" /><head><del status="unremarkable">Περὶ τοῦ συνεχῶς ὑπαλλάσσειν τὰ ἄπληκτα</del></head><p>
Χρήσιμον δέ που καὶ σωτήριον στρατοπέδῳ
μηδ̓ ἐπὶ τῆς αὐτῆς μένειν παρεμβολῆς, ἐὰν μὴ
χειμαδεύῃ καὶ τοῖς σκηνώμασι διὰ τὴν ὥραν τοῦ
καιροῦ πεπολισμένη τυγχάνῃ: αἱ γὰρ τῶν ἀναγκαίων
ἐκκρίσεις ἐπὶ τῶν αὐτῶν γιγνόμεναι
χωρίων ἀτμοὺς διεφθορότας ἀναπέμπουσαι συμμεταβάλλουσιν
καὶ τὴν τοῦ περιέχοντος ἀέρος
χύσιν. <milestone unit="section" n="2" /> ἐν δὲ ταῖς χειμασίαις γυμναζέτω τὰ
στρατόπεδα καὶ πολεμικὰ καὶ σύντροφα ποιείσθω
τοῖς δεινοῖς, μήτ̓ ἀργεῖν ἐῶν μήτε ῥᾳθυμεῖν:
ἡ μὲν γὰρ ἀργία τὰ σώματα μαλθακὰ καὶ ἀσθενῆ
κατεσκεύασεν, ἡ δὲ ῥᾳθυμία τὰς ψυχὰς ἀνάνδρους
καὶ δειλὰς ἐποίησεν: αἱ γὰρ ἡδοναὶ δελεάζουσαι
τῷ καθ̓ ἡμέραν συνήθει τὰς ἐπιθυμίας διαφθείρουσι
καὶ τὸν εὐτολμότατον. <milestone unit="section" n="3" /> ὅθεν οὐ μακρὰν
ἀπάγειν τοὺς ἄνδρας τῶν πόνων: ἐπειδὰν γὰρ
μετὰ χρόνον ἀναγκάζωνται πρὸς τὰ πολεμικὰ
χωρεῖν, οὔθ̓ ἡδέως ἐξίασιν οὔτ̓ ἐπὶ πολὺ
<pb id="p.408" />
μένουσιν, ἀλλ̓ ἐκδεδιῃτημένοι ταχὺ μὲν ὀρρωδοῦσι,
πρὶν ἢ καὶ πειρᾶσαι τὰ δεινά, ταχὺ δὲ
καὶ πειράσαντες ἀποχωροῦσι, οὔτ̓ ἐλπίζειν
οὔτε φέρειν τοὺς κινδύνους δυνάμενοι.
</p></div1></body></text></TEI.2>