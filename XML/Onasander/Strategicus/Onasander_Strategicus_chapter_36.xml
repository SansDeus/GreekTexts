<?xml version="1.0" encoding="utf-8"?>
<TEI.2><text id="tlg0648.tlg001.perseus-grc1"><body><div1 type="chapter" n="36" org="uniform" sample="complete"><milestone unit="section" n="1" /><p><num>α</num>. <del status="unremarkable">Περὶ τοῦ θάπτειν τοὺς ἐν πολέμῳ
ἀναιρουμένους</del>
Προνοείσθω δὲ τῆς τῶν νεκρῶν κηδείας, μήτε
καιρὸν μήθ̓ ὥραν μήτε τόπον μήτε φόβον προφασιζόμενος,
ἄν τε τύχῃ νικῶν, ἄν τε ἡττώμενος:
ὁσία μὲν γὰρ καὶ ἡ πρὸς τοὺς ἀποιχομένους
εὐσέβεια, ἀναγκαία δὲ καὶ ἡ πρὸς τοὺς ζῶντας
ἀπόδειξις. <milestone unit="section" n="2" /> ἕκαστος γὰρ τῶν στρατιωτῶν ὡς
αὐτὸς ἀμελούμενος, εἰ πεσὼν ἔτυχεν, παῤ ὀφθαλμοῖς
ὁρῶν τὴν τύχην καὶ ὑπὲρ τοῦ μέλλοντος
καταμαντευόμενος, ὡς οὐδ̓ αὐτός, εἰ τεθναίη,
ταφησόμενος ἐπαχθῶς φέρει τὴν ἀτύμβευτον ὕβριν.
<pb id="p.492" />
<num>β</num>. <del status="unremarkable">Περὶ τοῦ ἐπανορθοῦσθαι τὴν ἐλάττωσιν</del>
<milestone unit="section" n="3" /> Εἰ δὲ ἡττῷτο, παραμυθησάμενος τοὺς ἀνασωθέντας
ἐκ τῆς μάχης ἐφεδρευέτω, καιρὸν
ἔνθα που καὶ μᾶλλον οἰόμενος ἐπανορθώσασθαι
τὴν ἐλάττωσιν. <milestone unit="section" n="4" /> εἰώθασι γὰρ ὡς τὰ πολλὰ μετ̓
εὐπραγίας οἱ στρατιῶται ῥᾳθυμότερον ἐκλύεσθαι
περὶ τὰς φυλακάς: ἡ γὰρ τῶν πέλας καταφρόνησις
ἀμελείας σφίσι γίγνεται αἰτία τῶν οἰκείων,
οὕτως τε πολλάκις τὰ εὐτυχήματα πλεῖον ἔβλαψε
τῶν δυστυχημάτων. <milestone unit="section" n="5" /> ὁ μὲν γὰρ πταίσας ἐδιδάχθη
καὶ φυλάξασθαι τὸ μέλλον, ἐξ ὧν ἔπαθεν,
ὁ δὲ τοῦ δυστυχεῖν ἄπειρος οὐδ̓ ὡς δεῖ φυλάξαι
τὰς εὐπραγίας, ἔμαθεν. <milestone unit="section" n="6" /> εἶτ̓ αὖ νικῶν τὴν
αὐτὴν ἐχέτω προμήθειαν ὑπὲρ τοῦ μὴ παθεῖν
ἀμελῶν, ἣν ἂν εἰς τὸ δρᾶσαί τι τοὺς ἐχθροὺς
ῥᾳθυμοῦντας εἰσενέγκαιτο. φόβος γὰρ εὔκαιρος
ἀσφάλεια προμηθής, ὡς καὶ καταφρόνησις ἄκαιρος
εὐεπιβούλευτος τόλμα.
</p></div1></body></text></TEI.2>