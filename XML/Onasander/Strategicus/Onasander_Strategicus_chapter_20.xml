<?xml version="1.0" encoding="utf-8"?>
<TEI.2><text id="tlg0648.tlg001.perseus-grc1"><body><div1 type="chapter" n="20" org="uniform" sample="complete"><milestone unit="section" n="1" /><p><del status="unremarkable">Ὅπως δεῖ, ἐὰν ἀπορῇ ψιλῆς συμμαχίας ὁ
στρατηγός, οἱ δὲ πολέμιοι εὐπορῶσιν, ἐπιφέρεσθαι αὐτοῖς</del>
Εἰ δὲ αὐτὸς μὲν ἐνδεὴς εἴη τῆς τῶν ψιλῶν
συμμαχίας, οἱ δὲ πολέμιοι ταύτῃ πλεονεκτοῖεν,
<pb id="p.450" />
οἱ μὲν πρωτοστάται πυκνοὶ πορευέσθων ἔχοντες
ἀνδρομήκεις θυρεούς, ὥστε σκέπειν ὅλα τὰ
σώματα τοῖς μήκεσιν, οἱ δὲ μετὰ τούτους καὶ
οἱ κατόπιν τούτων ἄχρι τῶν τελευταίων ὑπὲρ
κεφαλῆς ἀράμενοι τοὺς θυρεοὺς τέως ἐχόντων,
ἄχρι ἂν ἐντὸς γένωνται βέλους: οὕτως γάρ,
ὡς εἰπεῖν, κεραμωθέντες οὐθὲν πείσονται
δεινὸν ὑπὸ τῶν ἑκηβόλων. <milestone unit="section" n="2" /> εἰ δὲ παῤ ἑκατέροις
ἡ τῶν ψιλῶν εἴη βοήθεια, πρῶτοι πρὸ τῆς ἐκ
χειρὸς μάχης ἀκροβολιζέσθων τοῖς ἀντιπάλοις, ἢ
μετὰ τὴν συμπλοκὴν τῆς φάλαγγος ἐκ πλαγίων
ἐπιθέοντες ἀποχρήσθων τοῖς βέλεσιν: συνελαύνονται
γὰρ εἰς ὀλίγον καὶ οὐχ ἧττον θορυβοῦνται
τοῖς τοιούτοις ἀμυντηρίοις.
</p></div1></body></text></TEI.2>