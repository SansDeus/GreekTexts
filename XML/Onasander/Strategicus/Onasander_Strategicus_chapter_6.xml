<?xml version="1.0" encoding="utf-8"?>
<TEI.2><text id="tlg0648.tlg001.perseus-grc1"><body><div1 type="chapter" n="6" org="uniform" sample="complete"><milestone unit="section" n="1" /><head><del status="unremarkable">Περὶ τοῦ ἄγειν ἐν τάξει τὸ στρατόπεδον</del></head><p>
Ἀγέτω δὲ τὸ στράτευμα πᾶν ἐν τάξει, κἂν μήπω
μέλλῃ συμβάλλειν, ἀλλὰ διὰ μακρᾶς ὁδοῦ περαιοῦσθαι
καὶ πολλῶν ἡμερῶν ἀνύειν πορείαν, καὶ
ἐν τῇ φιλίᾳ καὶ ἐν τῇ πολεμίᾳ: διὰ μὲν τῆς φιλίας,
ἵνα ἐθίζηται τὰ στρατεύματα μένειν ἐν τάξει
καὶ συμφυλάττειν τοὺς ἰδίους λόχους καὶ ἕπεσθαι
τοῖς ἡγεμόσιν, διὰ δὲ τῆς πολεμίας πρὸς τὰς
ἐξαίφνης ἐπιβουλὰς γιγνομένας, ἵνα μὴ ἐν ὀξεῖ
καιρῷ θορυβούμενοι καὶ ἐπαναθέοντες καὶ ἄλλοι
πρὸς ἄλλους φερόμενοι μηδὲν μὲν ἀνύσωσι φθασθέντες,
πολλὰ δὲ καὶ δεινὰ πάθωσιν, ἀλλ̓ ἅμα
καὶ εἰς πορείαν ὦσιν ἐπιδέξιοι καὶ εἰς μάχην
εὐτρεπεῖς, ἔχοντες καὶ τὸ σύνθημα καὶ ἀλλήλους
ἐν τάξει βλέποντες. <milestone unit="section" n="2" /> συστέλλειν δὲ πειράσθω
τὴν πορείαν τοῦ στρατεύματος, ὡς ἔνι
μάλιστα, πρὸς ὀλίγον, καὶ διὰ τοιούτων, ἂν
δυνατὸν ᾖ, χωρίων ἀγέτω τὰς τάξεις, δἰ ὧν οὐκ
ἂν ἐκθλιβόμεναι στεναὶ καὶ οὐκ ἔχουσαι πλάτος
ἐκ πλευρᾶς ἐπὶ μήκιστον ἐκταθεῖεν: <milestone unit="section" n="3" /> καὶ γὰρ εὐπαθέστεραι
γίγνονται πρὸς τὰς αἰφνιδίους τῶν
<pb id="p.396" />
πολεμίων ἐπιφανείας αἱ τοιαῦται καὶ ἥκιστα δραστήριοι:
ἄν τε γάρ σφισι κατὰ μέτωπον ὑπαντήσωσιν
οἱ πολέμιοι πλατύτεροι τεταγμένοι, ῥᾳδίως
αὐτοὺς τρέπονται, καθάπερ οἱ τοὺς ἐπὶ κέρως
ὄντας ἐν ταῖς μάχαις κυκλούμενοι, ἄν τε κατὰ
μέσην τὴν δύναμιν ἐκ πλευρᾶς ἐπιβάλωσι, ταχὺ
διέσπασαν αὐτῶν τὴν πορείαν καὶ διέκοψαν — ἐπιστρεψάντων
γὰρ αὐτῶν εἰς φάλαγγα πρὸς ἄμυναν
ἀσθενὴς ἡ μάχη γίνεται καὶ οὐκ ἔχουσα βάθος—
ἐάν τε τοῖς κατόπιν, ἡ κατὰ νώτου μάχη δεινὴ
καὶ προφανῆ τὸν ὄλεθρον ἔχουσα, κἂν ἐπιστρέψαι
δὲ τολμήσωσιν εἰς μέτωπον, ἡ αὐτὴ γίγνεται
μάχη τοῖς ἐν τῇ πρωτοπορείᾳ τεταγμένοις: ταχὺ
γὰρ αὐτοὺς περιστήσονται. <milestone unit="section" n="4" /> συμβαινει δὲ καὶ τὰς
παραβοηθείας δυσχερεῖς καὶ ἀπράκτους γίνεσθαι:
τῶν γὰρ ἀπὸ τῆς οὐραγίας τοῖς εἰς τὴν πρωτοπορείαν
βουλομένων βοηθεῖν ἢ τῶν πρώτων τοῖς
κατόπιν βραδεῖα ἡ ἄφιξις καὶ οὐ κατὰ καιρὸν
γίγνεται, διὰ πολλῶν, ὧν ὑστεροῦσιν ἢ προηγοῦνται,
σταδίων ἰέναι προθυμουμένων.
<milestone unit="section" n="5" /> Ἡ δὲ συνεσταλμένη πορεία καὶ τετράγωνος ἡ μὴ
πάνυ παραμήκης εἰς πάντα καιρὸν εὐμεταχείριστός
ἐστι καὶ ἀσφαλής. ἔστι δ̓ ὅτε καὶ
συνέβη τι τοιοῦτον ἐκ τῶν ἐκτεινομένων στρατευμάτων,
ὥστε Πανικὰ καὶ πτοίας ἀμφιδόξους
<pb id="p.398" />
ἐμπίπτειν: ἐνίοτε γὰρ οἱ πρῶτοι καταβεβηκότες
ἐξ ὀρεινῶν εἰς ψιλὰ καὶ ἐπίπεδα χωρία
θεασάμενοι τοὺς κατόπιν ἐπικαταβαίνοντας ἔδοξαν
εἶναι πολεμίων ἔφοδον, ὥστε μελλῆσαι προσβάλλειν
ὡς ἐχθροῖς, τινὰς δὲ καὶ εἰς χεῖρας ἐλθεῖν ἤδη.
<milestone unit="section" n="6" /> Λαμβανέτω δὲ τὴν θεραπείαν καὶ τὰ ὑποζύγια
καὶ τὴν ἀποσκευὴν ἅπασαν ἐν μέσῃ τῇ δυνάμει
καὶ μὴ χωρίς: ἂν δὲ μὴ τὰ κατόπιν ἀσφαλῆ πάνυ
καὶ εἰρηναῖα νομίζῃ, καὶ τὴν οὐραγίαν ἐκ τῶν
ἐρρωμενεστάτων καὶ ἀνδρειοτάτων συνιστάσθω,
μηθὲν διαφέρειν αὐτὴν οἰόμενος πρὸς τὰ συμβαίνοντα
τῆς πρωτοπορείας.
<milestone unit="section" n="7" /> Προπεμπέτω δὲ ἱππεῖς τοὺς διερευνησομένους
τὰς ὁδούς, καὶ μάλισθ̓, ὅτ̓ ἂν ὑλώδεις καὶ περικεκλασμένας
λόφοις ἐρημίας διεξίῃ: πολλάκις γὰρ
ἐνέδραι πολεμίων ὑποκαθέζονται, καὶ λαθοῦσαι
μὲν ἔστιν ὅτε τὰ ὅλα συνέτριψαν τῶν ἐναντίων
πράγματα, μὴ λαθοῦσαι δὲ διὰ μικρᾶς φροντίδος
φρόνησιν μεγάλην ἐμαρτύρησαν τῷ πολεμίῳ
στρατηγῷ. <milestone unit="section" n="8" /> τὴν μὲν γὰρ πεδιάδα καὶ ψιλὴν ἡ
πάντων ὄψις ἱκανὴ προερευνήσασθαι: καὶ γὰρ
κονιορτὸς ἀναφερόμενος μεθ̓ ἡμέραν ἐμήνυσεν
τὴν τῶν πολεμίων ἔφοδον, καὶ πυρὰ καιόμενα
νύκτωρ ἐπύρσευσεν τὴν ἐγγὺς στρατοπεδείαν.
<milestone unit="section" n="9" /> Ἀγέτω δὲ τὰς δυνάμεις, μὴ μέλλων μὲν ἐκτάξειν
<pb id="p.400" />
εἰς μάχην, ἐὰν ἐπείγηταί τι φθάνειν συντομώτερον,
εἰ ἀσφαλὲς εἶναι νομίζοι, καὶ νύκτωρ:
μέλλων δὲ κρίνειν ἅμα τῷ σύνοπτον γενέσθαι
τοῖς πολεμίοις εὐθὺς τὰ πράγματα διὰ μάχης
σχολῇ προΐτω καὶ μὴ πολλὴν ἀνυέτω: πολλάκις
γὰρ πρὸ τῶν κινδύνων ὁ κόπος ἐδαπάνησεν
τὴν ἀκμὴν τῶν σωμάτων.
<milestone unit="section" n="10" /> Διοδεύων δὲ συμμαχίδα γῆν παραγγελλέτω
τοῖς στρατεύμασιν ἀπέχεσθαι τῆς χώρας, καὶ μήτ̓
ἄγειν τι μήτε φθείρειν: ἀφειδὲς γὰρ πλῆθος
ἅπαν ἐν ὅπλοις, ὅτ̓ ἂν ἔχῃ τὴν τοῦ δύνασθαί τι
ποιεῖν ἐξουσίαν, καὶ ἡ ἐγγὺς ὄψις ἀγαθῶν
δελεάζει τοὺς ἀλογίστους ἐπὶ πλεονεξίαν: μικραὶ
δὲ προφάσεις ἢ ἀπηλλοτρίωσαν συμμάχους ἢ καὶ
παντελῶς ἐξεπολέμωσαν. <milestone unit="section" n="11" /> τὴν δὲ τῶν πολεμίων
φθειρέτω καὶ καιέτω καὶ τεμνέσθω: ζημία γὰρ
χρημάτων καὶ καρπῶν ἔνδεια μειοῖ πόλεμον, ὡς
περιουσία τρέφει. προανατεινέσθω μέντοι πρῶτον,
ὃ μέλλει ποιεῖν: πολλάκις γὰρ ἡ τοῦ μέλλοντος
ἔσεσθαι δεινοῦ προσδοκία συνηνάγκασε, πρὶν ἢ
παθεῖν, ὑποσχέσθαι τι τοὺς κινδυνεύοντας ὧν
πρότερον οὐκ ἐβουλήθησαν ποιεῖν: ἐπειδὰν δ̓ ἅπαξ
πάθωσιν, ὡς οὐδὲν ἔτι χεῖρον ὀψόμενοι τῶν λοιπῶν
καταφρονοῦσιν. <milestone unit="section" n="12" /> εἰ δὲ πολὺν ἐν τῇ πολεμίᾳ μέλλει
<pb id="p.402" />
καταστρατοπεδεύειν χρόνον, τοσαῦτα καὶ τοιαῦτα
φθειρέτω τῆς χώρας ὧν αὐτὸς οὐχ ἕξει χρείαν,
ἅττα δὲ ἀναγκαῖα φυλαχθέντα τοῖς φιλίοις ἔσται,
τούτων φειδέσθω.
<milestone unit="section" n="13" /> Τῶν δὲ δὲ δυνάμεων ἐκπεπληρωμένων μήτ̓ ἐπὶ τῆς
ἰδιοκτήτου μήτ̓ ἐπὶ τῆς ὑπηκόου μήτ̓ ἐπὶ τῆς
συμμαχίδος καθεζόμενος ἐγχρονιζέτω χώρας: τοὺς
γὰρ ἰδίους ἀναλώσει καρποὺς καὶ ζημιώσει πλέον
τοὺς φίλους ἢ τοὺς πολεμίους: μεταγέτω δ̓ ὡς
θᾶττον, ἐὰν ἀκίνδυνα ᾖ τὰ οἴκοι, τὰς δυνάμεις:
ἐκ γὰρ τῆς πολεμίας, εἰ μὲν εἴη δαψιλὴς καὶ εὐδαίμων,
τροφὴν ἕξει καὶ ἄφθονον, εἰ δὲ μή,
τήν γε φιλίαν οὐ λυμανεῖται, πολλὰ δ̓ ὅμως
καὶ ἀπὸ λυπρᾶς τῆς ἀλλοτρίας ἕξει πλεονεκτήματα.
<milestone unit="section" n="14" /> Φροντιζέτω δὲ περί τε ἀγορᾶς καὶ τῆς τῶν
ἐμπόρων καὶ κατὰ γῆν καὶ κατὰ θάλατταν
παραπομπῆς, ἵν̓ ἀκινδύνου τῆς παρουσίας σφίσιν
οὔσης ἀόκνως παρακομίζωσι τὸν εἰς τὰ ἐπιτήδεια φόρτον.
</p></div1></body></text></TEI.2>