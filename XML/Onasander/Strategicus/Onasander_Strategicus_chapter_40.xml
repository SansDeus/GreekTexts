<?xml version="1.0" encoding="utf-8"?>
<TEI.2><text id="tlg0648.tlg001.perseus-grc1"><body><div1 type="chapter" n="40" org="uniform" sample="complete"><milestone unit="section" n="1" /><head><del status="unremarkable">Περὶ πολιορκίας</del></head><p>
Πολιορκία δὲ στρατιωτῶν ἀνδρίαν ἐπιζητεῖ
καὶ στρατηγικὴν ἐπίνοιαν καὶ μηχανημάτων παρασκευήν:
ἀσφαλὴς μέντοι καὶ μὴ ἧττον ἀπροόρατος
τῶν πολιορκουμένων ἔστω: τὸ γὰρ ἐπιβουλευόμενον,
ὅτ̓ ἂν οἷ κακοῦ τυγχάνει γινώσκῃ,
<milestone unit="section" n="2" /> τηρεῖ μᾶλλον τὸ ἐπιβουλεῦον: ὁ μὲν γὰρ ἔξω
κινδύνου δοκῶν εἶναι πράττει τι τῶν προκειμένων,
ὁπότ̓ ἂν αὐτῷ δόξῃ, ὁ δ̓ ἐν αὐτῷ τῷ κινδυνεύειν
ὑπάρχων ζητεῖ φθάσας δρᾶσαι, ὁπότ̓ ἂν
καιρὸν λάβῃ: διὸ χρὴ τὸν πολιορκοῦντα καὶ τάφρῳ
καὶ χάρακι καὶ φυλακαῖς τὸ ἴδιον ἀσφαλίζεσθαι
στρατόπεδον. <milestone unit="section" n="3" /> καὶ γὰρ οἱ μὲν πολιορκοῦντες, ὅ
τι ἂν μέλλωσι πράττειν, ὁρῶνται τοῖς ἀπὸ τοῦ
τείχους, οἱ δὲ πολιορκούμενοι πρόβλημα τὸ τεῖχος
ἔχοντες ἀόρατοι πολλάκις ἐκχυθέντες διὰ πυλῶν
ἢ μηχανὰς ἐνέπρησαν ἢ στρατιώτας ἐφόνευσαν ἤ,
ὅ τι κατὰ χεῖράς σφισιν εἴη, τοῦτο ἐποίησαν.
</p></div1></body></text></TEI.2>