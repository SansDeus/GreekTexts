<?xml version="1.0" encoding="utf-8"?>
<TEI.2><text id="tlg0648.tlg001.perseus-grc1"><body><div1 type="chapter" n="26" org="uniform" sample="complete"><milestone unit="section" n="1" /><p><del status="unremarkable">Περὶ τοῦ μὴ μόνον συνθήματα, ἀλλὰ καὶ
παρασυνθήματα διδόναι</del>
Τὸ δὲ παρασύνθημα μὴ διὰ φωνῆς λεγέσθω,
ἀλλὰ διὰ σώματος γινέσθω, ἢ νεύματι χειρὸς ἢ
ὅπλων συγκρούσει ἢ ἐγκλίσει δορατίου ἢ παραφορᾷ
ξίφους, ἵνα μὴ μόνον γενομένης ποτὲ ταραχῆς
πιστεύσωσι τῷ λεγομένῳ συνθήματι—τοῦτο γὰρ
δύνανται καὶ πολέμιοι καταλαβέσθαι πολλάκις
ἀκούοντες—ἀλλὰ καὶ τῷ παρασυνθήματι. <milestone unit="section" n="2" /> χρησιμώτατον
δέ που τοῦτο καὶ πρὸς τὰς ἑτερογλώσσους
συμμαχίας τῶν ἐθνῶν: οὔτε γὰρ λέγειν οὔτε
ξυνιέναι δυνάμενοι φωνῆς ἀλλοτρίας αὐτῷ τῷ παρασυνθήματι
<pb id="p.468" />
κρίνουσι τό τε φίλιον καὶ τὸ πολέμιον.
διδόσθω δὲ ταῦτα, κἂν μὴ μάχεσθαι μέλλωσιν,
ἐν ταῖς παρεμβολαῖς πρὸς τὰς ἀδήλους ταραχάς.
</p></div1></body></text></TEI.2>