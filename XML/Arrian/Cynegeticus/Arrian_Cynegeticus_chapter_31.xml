<?xml version="1.0" encoding="utf-8"?>
<TEI.2><text><body><div1 type="chapter" n="31" org="uniform" sample="complete"><milestone unit="section" n="1" /><p> ὁπόταν δὲ ἤδη πλανᾶται τὰ σκυλάκια, ὀρθῶς
συμβουλεύει ὅτι χρὴ γάλακτι ἀνατρέφειν αὐτά, καὶ
ὅτι αἱ βαρεῖαι πλησμοναὶ τὰ τε σκέλη αὐτοῖς διαστρέφουσιν <milestone unit="section" n="2" /> καὶ τοῖς σώμασιν νόσου ἐμβάλλουσιν. καὶ
τὰ ὀνόματα δὲ ὅτι βραχέα καὶ εὐανάκλητα θετέον ταῖς
<pb id="p.77" />
κυσίν, καὶ τοῦτο χρὴ πείθεσθαι αὐτῷ. καὶ ὅσα ἀναγέγραφεν
ὀνόματα, τὰ μὲν εὑρὼν τὰ δὲ καὶ αὐτὸς ποιήσας,
δεξιῶς ἀναγέγραφεν. <milestone unit="section" n="3" />εἰ δὲ μήπω ἐθέλοις σκυλακεῦσαι,
φυλάσσειν ὡς ἀνυστὸν ἐπιμελέστατα τὰς κύνας,
ἐπειδὰν τῆ ἀνάγκῃ ταύτῃ ἔχωνται: ἀποπαυσαμέναις δὲ
οἱ μαστοὶ σφριγῶσιν καὶ ὑποπίμπλανται γάλακτος, καὶ
τείνεται τὰ ὑπὸ τῇ γαστρί.<milestone unit="section" n="4" /> καὶ ἔστιν τηνικαῦτα οὐκ
ἀσφαλὲς ἐπιλύειν κύνα ἐπὶ λαγῶ: ῥήγνυνται γὰρ αὐταῖς
αἱ λαγόνες. ὥστε οὐδὲ ἐς τὸ σκιρτῆσαι χρῆ λύειν
αὐτὰς ἅμα ἑτέρᾳ κυνί: ἁμιλλώμεναι γὰρ ἔστιν ὅτε καὶ
ὑπὲρ δύναμιν συνταθεῖσαι ἐς ἴσον κίνδυνον καθίστανται.
<milestone unit="section" n="5" />ἀλλὰ κράτιστον περιμεῖναι, ἔστε χαλάσαι αὐταῖς
τοὺς μαστούς. τεκμήριον δὲ ὅτι ἤδη ἀσφαλές, ἐπειδὰν
αἱ τρίχες ἀπορρέωσιν ἀθρόαι ἐπαφωμένῳ: τότε γὰρ λύονται,
ἐμοὶ δοκεῖν, ἀπὸ τῆς ἀνάγκης τῆς πρόσθεν καὶ
παρίστανται ἤδη ἐς δρόμον. </p></div1></body></text></TEI.2>