<?xml version="1.0" encoding="utf-8"?>
<TEI.2><text><body><div1 type="chapter" n="8" org="uniform" sample="complete"><milestone unit="section" n="1" /><p> ἐσθίουσιν δὲ αἳ μὲν λάβρως αἳ δὲ κοσμίως, καὶ τὸ <milestone unit="section" n="2" /> κόσμιον γενναιότερον τοῦ ἀκόσμου. ἀγαθαὶ δέ, ὅσαι
μὴ κακόσιτοι, ἀλλ᾽ ἄρτῳ ἢ μάζῃ χαίρουσιν: κράτιστον
γὰρ κυνὶ τοῦτο σιτίον, καὶ οὐ δέος μὴ ὑπερεμπλησθῇ
ἀπ᾽ αὐτοῦ. ἄμεινον δὲ εἰ ξηρᾷ τῇ τροφῇ χαίροιεν. εἰ
δὲ καὶ ὕδατι καταβρέχοις καὶ τούτῳ χαίροιεν, οὐ κακόν. <milestone unit="section" n="3" /> καμνούσῃ δὲ ἐμβάλλειν ἢ ὕδωρ ἀπὸ κρέως λιπαροῦ,
ἢ βοὸς ἧπαρ ἐν σποδιᾷ θερμῇ φρύξαντα, ἔπειτα
<pb id="p.65" />
τρίψαντα καθάπερ ἄλφιτα ἐπιπάττειν.<milestone unit="section" n="4" /> καὶ ταῖς γε σκυλακευομέναις
ἀγαθὸν τοῦτο ἐς τὸ πῆξαι τὰ μέλη, ἐπειδὰν
ἀποπαύσωνται τοῦ γάλακτος. τὸ γάλα δὲ σκυλακεῦσαι
κράτιστον ἐς ἔνατον μῆνα καὶ πορρωτέρω: καὶ
καμνούσῃ δὲ καὶ μαλθακιζομένῃ ἀγαθὸν καὶ πῶμα καὶ
σιτίον, ἀγαθὴ δὲ καὶ ἀσιτία καμνούσῃ.
οὐδὲν δὲ οἷον εὐνὴ μαλθακὴ καὶ ἀλεεινή. </p></div1></body></text></TEI.2>