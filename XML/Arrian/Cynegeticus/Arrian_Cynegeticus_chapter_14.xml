<?xml version="1.0" encoding="utf-8"?>
<TEI.2><text><body><div1 type="chapter" n="14" org="uniform" sample="complete"><milestone unit="section" n="1" /><p>
ἐξάγειν δὲ ἐπὶ θήραν ἦρος μὲν καὶ φθινοπώρου
θαμινά: ἀσφαλέσταται γὰρ αἱ ὧραι αὗται ταῖς κυσίν.
<milestone unit="section" n="2" />θέρους δὲ ὀλιγάκις καὶ τὸ πολὺ διαλείποντα, εἰ πνῖγος
εἴη: οὐ γὰρ ἀνέχονται καύματος αἱ κύνες, ἀλλὰ πολλαὶ
ἤδη διώξασαι ἀνὰ κράτος ἀπεπνίγησαν ὑπὸ τοῦ ἄσθματος.
<milestone unit="section" n="3" />τούτου δὴ ἕνεκα φέρειν χρὴ ᾠὰ τὸν κυνηγέτην,
ὥστε, εἰ ὑπερασθμαίνοι ἡ κύων, καθιέναι ἀθρόα: οὐ
γάρ ἐστιν ὅ τι μᾶλλον ἀναψύχει τε αὐταῖς τὸ καῦμα καὶ
τὸ ἄσθμα ἀμπαύει. <milestone unit="section" n="4" />εἰ δὲ πίοι ἀθρόον ὑπερασθμαίνουσα,
καὶ τοῦτο οὐκ ἀσφαλές. τούτων δὴ ἕνεκα χρὴ
φυλάσσεσθαι ἐν καύματι ἐξάγειν.<milestone unit="section" n="5" /> καὶ χειμῶνος δὲ μὴ
ἐξάγειν, εἰ τὸ κρύος τύχοι χαλεπόν, καὶ πολὺ δὴ μάλιστα,
εἰ πεπηγυῖα ἡ γῆ τύχοι: ἀποκαίονται γὰρ ἐν τῷ
κρυστάλλῳ αἱ κύνες, καὶ τοὺς ὄνυχας ἔστιν αἳ ἀπολλύουσιν,
καὶ τὰ νέρθεν τῶν ποδῶν αὐταῖς ῥήγνυται.
<milestone unit="section" n="6" />εἰ δὲ εὐψυχότεραι εἶεν, θραύοιεν ἂν περὶ τῷ κρυστάλλῳ
τὰ ὀστᾶ τῶν ποδῶν ἀφειδῶς θέουσαι. ὁ δὲ λαγὼς
<pb id="p.68" />
κοῦφός τέ ἐστιν καὶ δασεῖς ἔχει τοὺς πόδας, ὥστε
ἀλύπως θεῖν ἐν τῷ πάγῳ.
</p></div1></body></text></TEI.2>