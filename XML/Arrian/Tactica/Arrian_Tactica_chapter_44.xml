<?xml version="1.0" encoding="utf-8"?>
<TEI.2><text><body><div1 type="chapter" n="44" org="uniform" sample="complete"><milestone unit="section" n="1" /><p> ταῦτα μὲν τοῖς Ῥωμαίων ἱππεῦσι τὰ συνήθη τε καὶ
 ἐκ παλαιοῦ ἀσκούμενα:<milestone unit="borheck" n="48" /> ὁ βασιλεὺς δὲ προσεξεῦρεν καὶ
τὰ βαρβαρικὰ ἐκμελετᾶν αὐτούς, ὅσα τε Παρθυαίων
ἢ Ἀρμενίων ἱπποτοξόται ἐπασκοῦσι, καὶ ὅσας οἱ Σαυροματῶν ἢ Κελτῶν κοντοφόροι ἐπιστροφάς τε καὶ ἀποστροφὰς
τῶν ἵππων ἐν μέρει ἐπελαυνόντων, καὶ ἀκροβολισμοὺς
<pb id="p.139" />
ἐν τούτῳ πολυειδεῖς καὶ πολυτρόπους καὶ
ἀλαλαγμοὺς πατρίους ἑκάστῳ γένει, Κελτικοὺς μὲν τοῖς
Κελτοῖς ἱππεῦσι,<milestone unit="blancard" n="97" /> Γετικοὺς δὲ τοῖς Γέταις, Ῥαιτικοὺς 
δὲ ὅσοι ἐκ Ῥαιτῶν.<milestone unit="section" n="2" /> καὶ τάφρον δὲ διαπηδᾶν μελετῶσιν
αὐτοῖς οἱ ἵπποι καὶ τειχίον ὑπεράλλεσθαι, καὶ ἐνὶ λόγῳ,
οὐκ ἐστιν ὅτι Ῥωμαίοις τῶν τε παλαιῶν ἐπιτηδευμάτων,
ὅ τι περ ἐκλελειμμένον, οὐκ ἐξ ὑπαρχῆς ἐπασκεῖται, καὶ
ὅσα ἤδη προσεξεύρηται ἐκ τοῦ βασιλέως, τὰ μὲν ἐς
κάλλος τὰ δὲ ἐς ὀξύτητα, τὰ δὲ ἐς ἔκπληξιν τὰ δὲ ἐς
χρείαν τὴν ἐπὶ τῷ ἔργῳ.<milestone unit="section" n="3" /> ὥστε ἐς τήνδε τὴν παροῦσαν
βασιλείαν, ἣν Ἀδριανὸς εἰκοστὸν τοῦτ᾽ ἔτος βασιλεύει,
πολὺ μᾶλλον συμβαίνειν μοι δοκεῖ τὰ ἔπη ταῦτα ἤπερ
ἔς τὴν πάλαι Λακεδαίμονα
῾ἔνθ᾽ αἰχμά τε νέων θάλλει καὶ μῶσα λίγεια,
καὶ δίκα εὐρυάγυια καλῶν ἐπιτάρροθος ἔργων.᾿
</p></div1></body></text></TEI.2>