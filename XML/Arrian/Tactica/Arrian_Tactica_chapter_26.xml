<?xml version="1.0" encoding="utf-8"?>
<TEI.2><text><body><div1 type="chapter" n="26" org="uniform" sample="complete"><milestone unit="section" n="1" /><p> καὶ μὴν πλαγία μὲν φάλαγξ ἐστὶν ἡ τὸ μῆκος τοῦ
 βάθους πολλαπλάσιον ἔχουσα, ὀρθία δέ,<milestone unit="borheck" n="30" /> ὅταν ἐπὶ κέρως
πορεύηται: οὕτω δὲ αὖ τὸ βάθος τοῦ μήκους πολλαπλάσιον <milestone unit="section" n="2" /> παρέχεται. ὅλως τε παράμηκες μὲν τάγμα
ὀνομάζεται ὅ τι περ ἂν τὸ μῆκος ἔχῃ ἐπὶ πλέον τοῦ βάθους,
ὄρθιον δὲ ὅ τι περ ἂν τὸ βάθος τοῦ μήκους.
<milestone unit="section" n="3" /> λοξὴ δὲ ὀνομάζεται φάλαγξ ἡ τὸ μὲν ἕτερον κέρας, ὁπότερον
ἂν ὁ στρατηγὸς βούληται, τοῖς πολεμίοις πελάζον ἔχουσα καὶ αὐτῷ μόνῳ ἀγωνιζομένη, τὸ ἕτερον δὲ δι᾽ <milestone unit="blancard" n="64" /> ὑποστολῆς σῴζουσα.<milestone unit="section" n="4" /> παρεμβολὴν δὲ ὀνομάζουσιν,
ἐπειδὰν προτεταγμένων τινῶν κατὰ διαστήματα ἐκ τῶν
ἐπιτεταγμένων ἐγκαθιστῶνται αὐτοῖς ἄλλοι ἐπ᾽ εὐθείας,
ὡς ἀναπληρῶσαι τὸ πρόσθεν ἀπολειπόμενον κενὸν τῆς <milestone unit="section" n="5" /> φάλαγγος: πρόσταξιν δέ, ὅταν ἢ ἐξ ἑκατέρων τῶν μερῶν
τῆς τάξεως ἢ ἐκ θατέρου κατὰ τὸ κέρας αὐτὸ προστεθῇ
τι στῖφος τῇ πάσῃ φάλαγγι κατ᾽ εὐθὺ τοῦ μετώπου
 τῆς τάξεως.<milestone unit="section" n="6" /> ἔνταξιν δὲ ὀνομάζουσιν, ἐπειδὰν τοὺς ψιλοὺς
ἐς τὰ διαστήματα τῶν πεζῶν ἐντάξωσιν, ἄνδρα παρ᾽ <milestone unit="section" n="7" /> ἄνδρα ἱστάντες: ὑπόταξιν δέ, ἐπειδὰν τοὺς ψιλοὺς
ἐπὶ τὰ πέρατα τῆς φάλαγγος ὑποτάξῃ τις ὡς ἐς ἐπικάμπιον.
</p></div1></body></text></TEI.2>