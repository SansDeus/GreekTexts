<?xml version="1.0" encoding="utf-8"?>
<TEI.2><text><body><div1 type="chapter" n="12" org="uniform" sample="complete"><milestone unit="section" n="1" /><p> ἀγαθὸν δὲ εἴπερ τι ἄλλο καὶ τὸ τοὺς λοχαγοὺς τοὺς
<pb id="p.113" />
μεγίστους τε καὶ κρατίστους εἶναι καὶ τῶν κατὰ πόλεμον
δαημονεστάτους:<milestone unit="section" n="2" /> τοῦτο γάρ τοι τὸ ζυγὸν συνέχει
τὴν πᾶσαν φάλαγγα,<milestone unit="blancard" n="34" /> καὶ τὸ ἴσον παρέχεται ἐν ταῖς 
μάχαις ὅ τι περ τὸ στόμωμα τῷ σιδήρῳ: ὁκοῖον γὰρ
ἡ τομὴ τοῦ σιδήρου, ταὐτὸ τοῦτο καὶ ὁ πᾶς σίδηρος
ἐργάζεται. ἡ μέν γε τομὴ αὐτῷ κατὰ τὸ στόμωμα
γίγνεται, τὸ δὲ ὑπόλοιπον, καὶ εἰ μαλθακὸν
τύχοι ὄν, τῷ βάρει ὅμως συνεπερείδει τῷ τέμνοντι:
οὕτω καὶ τῆς φάλαγγος στόμωμα μὲν θείη τις ἂν τὸ ἐκ
τῶν λοχαγῶν σύνταγμα, ὄγκον δὲ καὶ βάρος τὸ κατόπιν
τούτων πλῆθος.<milestone unit="section" n="3" /> δευτέρους δ᾽ ἐπὶ τούτοις κατ᾽ ἀρετὴν
χρὴ εἶναι τοὺς τῶν λοχαγῶν ἐπιστάτας: καὶ γὰρ τὸ τούτων
δόρυ ἐξικνεῖται ἔστε ἐπὶ τοὺς πολεμίους, καὶ τοὺς
ὠθισμοὺς τοῖς προτεταγμένοις σφῶν ἐγγύθεν συνερείδουσιν.
ἤδη δέ τις καὶ μαχαίρᾳ τοῦ ἐναντίου ἐφικέσθαι<milestone unit="section" n="4" />
ἐδυνήθη, ὑπερενεγκὼν ὑπὲρ τὸν ἔμπροσθεν τεταγμένον
τὴν πληγήν, καὶ πεσόντος ἡγεμόνος ἢ καὶ τρωθέντος
ὡς ἀπόμαχον γενέσθαι,<milestone unit="blancard" n="35" /> προπηδήσας ὁ πρῶτος 
ἐπιστάτης ἐς λοχαγοῦ τάξιν τε καὶ ἀξίωσιν κατέστη, καὶ
ἀρραγῆ τὴν πᾶσαν φάλαγγα παρέσχετο.<milestone unit="section" n="5" /> τὸ δὲ τρίτον
καὶ τέταρτον ζυγὸν κατὰ λόγον ἤδη τῆς ἀπὸ τοῦ πρώτου
ἀποστάσεως ἐπιλεγομένους τακτέον,<milestone unit="section" n="6" /> ταύτῃ τοι καὶ ἡ Μακεδονικὴ
φάλαγξ φοβερὰ τοῖς πολεμίοις οὐκ ἐν τῷ ἔργῳ <milestone unit="borheck" n="16" />
μόνον ἀλλὰ καὶ ἐν τῇ ὄψει ἐφαίνετο. ἀνὴρ γὰρ ὁπλίτης
εἱστήκει αὐτοῖς κατὰ πύκνωσιν ἐν δύο πήχεσι μάλιστα,
τὸ δὲ μέγεθος τῶν σαρισῶν πόδας ἐπεῖχεν ἑκκαίδεκα.<milestone unit="section" n="7" />
καὶ τούτων οἱ μὲν τέσσαρες διὰ τὴν χεῖρά τε τοῦ κατέχοντος <milestone unit="blancard" n="36" />
καὶ τὸ ἄλλο σῶμα ἀπεγίγνοντο, οἱ δώδεκα δὲ προεῖχον
πρὸ τῶν σωμάτων ἑκάστου τῶν πρωτοστατῶν.<milestone unit="section" n="8" /> οἱ
δ᾽ ἐν τῷ δευτέρῳ ζυγῷ ὑποβεβηκότες ἐκείνων ποσὶ <milestone unit="blancard" n="37" />
δυσὶ τὴν σάρισαν αὖ εἶχον προβεβλημένην ὑπὲρ τοὺς
πρωτοστάτας ἐς πόδας δέκα,<milestone unit="section" n="9" /> οἱ δ᾽ ἐν τῷ τρίτῳ ἔτι καὶ
<pb id="p.114" />
οὗτοι ὑπεραίρουσαν ὑπὲρ τοὺς πρωτοστάτας ἐς πόδας
ὀκτώ. καὶ ἔτι οἱ ἐν τῷ τετάρτῳ ἐς ἕξ, καὶ ἔτι οἱ ἐν τῷ
 πέμπτῳ ἐς2τέσσαρας, οἱ δ᾽ ἐν τῷ ἕκτῳ ἐς δύο.<milestone unit="section" n="10" /> καθ᾽ ἕκαστον
οὖν τῶν πρωτοστατῶν ἓξ σάρισαι προβεβλημέναι ἦσαν,
 ἐν κύκλῳ ἐφεξῆς ὑποβαίνουσαι,<milestone unit="blancard" n="38" /> ὥστε ἕκαστον ὁπλίτην ἓξ σαρίσαις πεφράχθαι καὶ ταῖς δυνάμεσιν ἐπερείδειν
ὅποι ἐπιβρίσειαν. καὶ οἱ τῷ ἕκτῳ δ᾽ ἐφεστηκότες εἰ
καὶ μὴ αὐταῖς ταῖς σαρίσαις ἀλλὰ τῷ γε βάρει τῶν
σωμάτων συνεπήρειδον τοῖς πρὸ σφῶν τεταγμένοις, ὡς
τήν τε ἐμβολὴν τὴν ἐς τοὺς πολεμίους τ̣̣̔̓ς φάλαγγος οὐ φορητὴν γίγνεσθαι, καὶ τοῖς πρωτοστάταις αὖ ἄπορον
 τὴν φυγήν.<milestone unit="section" n="11" /> τοὺς δὲ οὐραγοὺς οὐχ οὕτω τι κατ᾽ ἀλκὴν
ὡς κατὰ σύνεσιν καὶ ἐμπειρίαν τῶν πολεμικῶν ἐπιλέκτους
χρὴ εἶναι, ὡς ἐπιμέλεσθαι τοῦ στοιχεῖν τὰ ζυγὰ
καὶ τοῖς ἐθελοκακοῦσι μὴ ἐφιέναι ἀποδιδράσκειν ἔξω τῆς τάξεως. ὅπου τε συνασπισμοῦ δεήσειεν, οὗτός ἐστιν
ὁ μάλιστα ἐς πυκνότητα τοὺς πρὸ ἑαυτοῦ τεταγμένους
συνάγων, ὃ τὴν πᾶσαν ἰσχὺν τῷ συντάγματι τούτῳ παρέχεται.
</p></div1></body></text></TEI.2>