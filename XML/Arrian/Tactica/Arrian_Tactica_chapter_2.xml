<?xml version="1.0" encoding="utf-8"?>
<TEI.2><text><body><div1 type="chapter" n="2" org="uniform" sample="complete"><milestone unit="section" n="1" /><p> ὡς οὖν εὐγνωστότατα ἔσται τοῖς ἐντυγχάνουσι τά
τε πράγματα καὶ τὰ ὀνόματα, ἐνθένδε τοῦ λόγου ἄρξομαι,
ὅτι δὴ τῶν παρασκευῶν τῶν ἐς τὸν πόλεμον ἣ μέν τις κατὰ γῆν τυγχάνει οὖσα, ἣ δὲ διὰ θαλάσσης:
καὶ γὰρ οἱ πολέμιοι πολεμοῦνται οἳ μὲν ἐν γῇ, οἳ δ᾽ ἐν
 θαλάσσῃ.<milestone unit="blancard" n="6" /> τῶν δὲ ὅπως οὖν πολεμούντων τὸ μέν τί
 ἐστι μάχιμον, αὐτοὶ οἱ στρατιῶται,<milestone unit="borheck" n="3" /> τὸ δὲ τοῦ μαχίμου
ἕνεκα ἠθροισμένον, ὅσον θητικὸν ἢ ἰατρικὸν ἢ ἐμπορικὸν <milestone unit="section" n="2" /> ἢ καπηλικόν. τοῦ δὲ αὖ ἐν γῇ μαχίμου τὸ μέν ἐστι
<pb id="p.105" />
πεζικόν, τὸ δ᾽ ἐπ᾽ ὀχήματος ἄλλου καὶ ἄλλου. καὶ τῆς δευτέρας
ἰδέας τὸ μὲν ἱππικόν, ὅπερ ἵπποις χρῆται, τὸ δ᾽
ἐπὶ ἐλεφάντων,<milestone unit="blancard" n="7" /> καθάπερ τὰ Ἰνδῶν στρατόπεδα καὶ τὰ 
Αἰθιοπικά,<milestone unit="blancard" n="8" /> χρόνῳ δ᾽ ὕστερον καὶ Μακεδόνες καὶ Καρχηδόνιοι 
καί που καὶ Ῥωμαῖοι.<milestone unit="section" n="3" /> τοῦ δὲ ἀφ᾽ ἵππων μαχητικοῦ 
τὸ μὲν ἰδίᾳ λεχθείη ἂν ἱππικόν, τὸ δὲ ἀφ᾽ ἁρμάτων.
καὶ τοῦ ἱππικοῦ οἳ ἱππῆς, οἳ δὲ ἄμφιπποι: ἱππῆς μὲν
οἱ ἐφ᾽ ἑνὸς ἵππου ὀχούμενοι, ἄμφιπποι δὲ οἱ ἐπὶ δυοῖν
ἀστρώτοιν συνδεδεμένοιν, ὡς μεταπηδᾶν ἀπ᾽ ἄλλου ἐς
ἄλλον.<milestone unit="blancard" n="9" /> ἡ μὲν δὴ ἀπὸ τῶν ἐλεφάντων μάχη ἁπλῆ ἐστιν, 
πλήν γε δὴ ὅτι πύργους ἔφερον ἔστιν ὅτε οἱ ἐλέφαντες: <milestone unit="section" n="4" />
τῶν δὲ καὶ οἱ ὀδόντες σιδήρῳ ὀξεῖ ὡπλισμένοι ἦσαν,
τοῦ τε τομώτεροι εἶναι καὶ τοῦ μὴ ἀποθραύεσθαι εὐπετῶς.
ἡ δὲ ἀπὸ τῶν ἁρμάτων μάχη πολυειδεστέρα ταύτης: <milestone unit="section" n="5" />
ἢ γὰρ ψιλὰ ἦν τὰ ἅρματα, καθάπερ τὰ Τρωϊκά,
ἢ δρεπανηφόρα,<milestone unit="blancard" n="10" /> ὡς ὕστερον τὰ Περσικά, καὶ ἢ πεφραγμένων 
τῶν ἵππων ἢ ἀφράκτων, καὶ ἢ ἁπλοῦ τοῦ ῥυμοῦ
ἢ διπλοῦ, τὰ καὶ πολύρρυμα.
 </p></div1></body></text></TEI.2>