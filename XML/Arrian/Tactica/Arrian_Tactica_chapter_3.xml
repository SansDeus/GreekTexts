<?xml version="1.0" encoding="utf-8"?>
<TEI.2><text><body><div1 type="chapter" n="3" org="uniform" sample="complete"><milestone unit="section" n="1" /><p>
αἱ δὲ πεζικαί τε καὶ ἱππικαὶ τάξεις καὶ ὁπλίσεις
πολυειδεῖς τε καὶ πολύτροποί εἰσιν. αὐτίκα τῶν πεζῶν
ἡ ὅπλισις, ὥς γε δὴ ἐς τὰ ἀνωτάτω τεμεῖν, τριχῆ νενέμηται,
ἔς τε τὸ ὁπλιτικὸν καὶ ἐς τὸ ψιλὸν καὶ ἐς τὸ πελταστικόν.
τὸ μὲν δὴ βαρύτατον τὸ ὁπλιτικὸν θώρακας <milestone unit="section" n="2" />
ἔχει καὶ ἀσπίδας ἢ θυρεοὺς παραμήκεις καὶ μαχαίρας <milestone unit="blancard" n="11" />
καὶ δόρατα, ὡς Ἕλληνες, ἢ σαρίσας, ὡς Μακεδόνες.
τὸ δὲ ψιλὸν ἐναντιώτατα ἔχει τῷ ὁπλιτικῷ πάντα,<milestone unit="section" n="3" /> ὅτιπερ 
ἄνευ θώρακος καὶ ἀσπίδος καὶ κνημῖδος καὶ κράνους
ἑκηβόλοις ἐστὶν ὅπλοις διαχρώμενον,<milestone unit="blancard" n="12" /> τοξεύμασιν ἢ ἀκοντίοις 
ἢ σφενδόναις ἢ λίθοις ἐκ χειρός.<milestone unit="section" n="4" /> τὸ πελταστικόν δὲ 
κουφότερον μὲν τυγχάνει ὂν τοῦ ὁπλιτικοῦ — ἡ γὰρ πέλτη
σμικροτέρα τῆς ἀσπίδος καὶ ἐλαφροτέρα, καὶ τὰ ἀκόντια
 τῶν δοράτων καὶ τῶν σαρισῶν λειπόμενα —,<milestone unit="borheck" n="106" /> βαρύτερον
<pb id="p.106" />
<milestone unit="section" n="5" /> δὲ τοῦ ψιλοῦ τῷ δὲ ἀκριβεῖ καὶ βαρεῖ ὁπλιτικῷ
καὶ κράνη πρόσκειται, ἢ πῖλοι Λακωνικοὶ ἢ Ἀρκαδικοί,
 καὶ κνημῖδες, ὡς τοῖς πάλαι Ἕλλησιν,<milestone unit="blancard" n="13" /> ἢ ὡς Ῥωμαίοις
κνημὶς μία πρὸ τῆς κνήμης τῆς ἐν ταῖς μάχαις προβαλλομένης, καὶ θώρακες, οἳ μὲν φολιδωτοί, οἳ δὲ ἁλύσεσι
λεπταῖς σιδηραῖς ἐπηλλαγμένοι.
</p></div1></body></text></TEI.2>