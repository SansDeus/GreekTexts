<?xml version="1.0" encoding="utf-8"?>
<TEI.2><text><body><div1 type="chapter" n="19" org="uniform" sample="complete"><milestone unit="section" n="1" /><p>
τάξεις καὶ τὰ ὀνόματα τῶν τάξεων καὶ τὰ ἡγεμονίας <milestone unit="borheck" n="22" />
καὶ τὰ τούτων αὖ ὀνόματα ἐπεξιέναι ματαίου
πόνου εἶναί μοι ἔδοξεν, ὅτι ἐκλελειμμένα ἐκ παλαιοῦ
ἤδη λέξειν ἔμελλον.<milestone unit="section" n="2" /> Ῥωμαῖοι μὲν γὰρ οὐδὲ ἐπήσκησάν
ποτε τὴν ἀπὸ τῶν ἁρμάτων μάχην, οἱ βάρβαροι δὲ οἱ
μὲν Εὐρωπαῖοι οὐδὲ αὐτοὶ διεχρήσαντο ἅρμασιν, πλήν
γε δὴ οἱ ἐν ταῖς νήσοις ταῖς Βρεττανικαῖς καλουμέναις.
οὗτοι γὰρ συνωρίσι τὸ πολὺ χρῶνται ἵππων καὶ σμικρῶν<milestone unit="section" n="3" />
καὶ πονηρῶν, οἱ δίφροι δὲ αὐτοῖς ἐπιτήδειοί εἰσιν
ἐς τὸ ἐλαύνεσθαι κατὰ χωρίων παντοίων.<milestone unit="section" n="4" /> τῶν δὲ
Ἀσιανῶν πάλαι μὲν Πέρσαι ἐπήσκησαν τὴν τῶν δρεπανηφόρων<milestone unit="blancard" n="53" />
τε ἁρμάτων καὶ καταφράκτων ἵππων διφρείαν,
ἀπὸ Κύρου ἀρξάμενοι,<milestone unit="section" n="5" /> ἔτι δὲ πρὸ τούτων οἱ
σὺν Ἀγαμέμνονι Ἕλληνες καὶ οἱ σὺν Πριάμῳ Τρῶες τὴν
τῶν ἀφράκτων. καὶ Κυρηναῖοι δ᾽ ἐπὶ πολὺ ἀπὸ ἁρμάτων
ἐμάχοντο.<milestone unit="section" n="6" /> ἀλλὰ σύμπαντα ταῦτα τὰ ἐπασκήματα
ἐκλέλειπται, καὶ ἡ τῶν ἐλεφάντων δὲ χρεία ἡ ἐς τούς
<pb id="p.120" />
πολέμους ὅτι μὴ παρ᾽ Ἰνδοῖς τυχὸν ἢ τοῖς ἄνω Αἰθίοψιν καὶ αὕτη ἐκλέλειπται.
</p></div1></body></text></TEI.2>