<?xml version="1.0" encoding="utf-8"?>
<TEI.2><text><body><div1 type="chapter" n="16" org="uniform" sample="complete"><milestone unit="section" n="1" /><p> τῶν δὲ δὴ ἱππέων ποικίλαι καὶ πολυειδεῖς αἱ τάξεις, <milestone unit="borheck" n="20" /> αἳ μὲν τετράγωνοι, αἳ δὲ ἑτερομήκεις, αἳ δὲ ῥομβοειδεῖς,
 αἳ δὲ ἐς ἔμβολον συνηγμέναι.<milestone unit="section" n="2" /> ἀγαθαὶ
δὲ σύμπασαι αὗται αἱ τάξεις ἐν καιρῷ τασσόμεναι, καὶ
μίαν οὐκ ἄν τις ἐπιλεξάμενος αὐτῶν προκρίνειεν τῶν
ἄλλων, ὅτι ἐν ἄλλῳ χωρίῳ καὶ πρὸς ἄλλους πολεμίους καὶ ἐν καιρῷ ἄλλῳ εὕροι εὕροι ἂν τῆς προκριθείσης ἄλλην ὠφελιμωτέραν.
<milestone unit="section" n="3" /> τῇ μὲν δὴ ῥομβοειδεῖ τάξει τὸ πολὺ Θεσσαλοὶ
ἐχρήσαντο, καὶ Ἰάσων, ὡς λόγος, ὁ Θεσσαλὸς τὸ σχῆμα
τοῦτο πρῶτος ἐξεῦρεν, ἐμοὶ δὲ δοκεῖν, προεξευρημένῳ
 πολλῷ χρησάμενος ἀπ᾽ αὐτοῦ ηὐδοκίμησεν.<milestone unit="blancard" n="44" /> καὶ ἔστιν ἐς <milestone unit="section" n="4" /> πᾶσάν τε μεταβολὴν ἁρμοδιώτατον καὶ πρὸς τὸ ἥκιστα
 κατὰ νώτου ἢ πλαγίους ἁλίσκεσθαι ἀσφαλέστατον.<milestone unit="section" n="5" /> κατὰ
μὲν γὰρ τὰς γωνίας τοῦ ῥόμβου τοὺς ἡγεμόνας τεταγμένους
ἔχει, ἐπὶ μὲν τῆς ἔμπροσθεν τὸν ἴλαρχον, ἐπὶ δὲ
τῆς δεξιᾶς καὶ εὐωνύμου τοὺς καλουμένους πλαγιοφύλακας,<milestone unit="borheck" n="30" /> ἐπὶ δὲ τῆς ὑπολοίπου τὸν οὐραγόν, κατὰ δὲ τὰς 
 πλευρὰς τοῦ ῥόμβου τοὺς ἀρίστους τῶν ἱππέων.<milestone unit="section" n="6" /> ταῖς δὲ δὴ
<pb id="p.117" />
ἐμβολοειδέσι τάξεσι Σκύθας κεχρῆσθαι μάλιστα ἀκούομεν,
καὶ Θρᾷκας, ἀπὸ Σκυθῶν μαθόντας. Φίλιππος
δὲ ὁ Μακεδὼν καὶ Μακεδόνας ταύτῃ τῇ τάξει χρῆσθαι
ἐπήσκησεν.<milestone unit="section" n="7" /> ὠφέλιμος δὲ καὶ αὕτη δοκεῖ ἡ τάξις, ὅτι
ἐν κύκλῳ οἱ ἡγεμόνες τεταγμένοι εἰσί,<milestone unit="blancard" n="45" /> καὶ τὸ μέτωπον 
ἐς ὀξὺ ἀπολῆγον εὐπετῶς πᾶσαν τάξιν πολεμίαν διακόπτειν
παρέχει, καὶ τὰς ἐπιστροφάς τε καὶ ἀναστροφὰς
ὀξείας ποιεῖσθαι δίδωσιν.<milestone unit="section" n="8" /> αἱ γὰρ τετράγωνοι τάξεις
δυσπεριάγωγοί εἰσιν: ἡ δ᾽ ἐς ὀξὺ προηγμένη, εἰ καὶ
προϊοῦσα ἐς βάθος προχωρεῖ, ἀλλ᾽ αὐτῇ γε τῇ ἀρχῇ δι᾽ ὀλίγου ἐπιστρέφουσα τὴν πᾶσαν τάξιν εὐμαρῶς ἐξελισσομένην
παρέχεται.<milestone unit="section" n="9" /> ταῖς δὲ δὴ τετραγώνοις τάξεσι
Πέρσαι μάλιστα ἐχρήσαντο, καὶ οἱ ἐν Σικελίᾳ βάρβαροι
καὶ τῶν Ἑλλήνων οἱ πλεῖστοι καὶ ἱππικώτατοι:<milestone unit="section" n="10" /> εὐσύντακτός
τε γὰρ ἥδε ἡ τάξις ἄλλης μᾶλλον, ἅτε καὶ
κατὰ στίχον καὶ κατὰ ζυγὸν τεταγμένων, καὶ τὰς ἐπελάσεις
τε καὶ ἀπελάσεις εὐμαρεστέρας παρέχεται,<milestone unit="blancard" n="46" /> καὶ 
μόνον οὕτω πάντες οἱ ἡγεμόνες ἀθρόοι ἐμπίπτουσι
τοῖς πολεμίοις.<milestone unit="section" n="11" /> ἄρισται δέ εἰσιν αἱ διπλασίονα τὸν
ἀριθμὸν ἐν τῷ μήκει ἤπερ ἐν τῷ βάθει ἔχουσαι: οἷον εἰ
ἐπὶ δέκα κατὰ μέτωπον τεταγμένοι εἶεν καὶ ἐπὶ πέντε
ἐς βάθος, ἢ ἐπὶ εἴκοσι μὲν κατὰ μέτωπον, ἐπὶ δέκα
δ᾽ ἐς βάθος.<milestone unit="section" n="12" /> αἱ γὰρ τοιαῦται τάξεις τῷ μὲν ἀριθμῷ
ἑτερομήκεις εἰσί, τῷ δὲ σχήματι ἐς τετράγωνον καθίστανται.
τὸ γὰρ τοῦ ἵππου μῆκος ἀπὸ κεφαλῆς ἐπ᾽ οὐρὰν
ἐκπίμπλησι τοῦ τετραγώνου ὅ τι περ ἐς βάθος τῷ
ἀριθμῷ ἐνδέον: ὥστε ἤδη τινὲς καὶ τριπλασίονα τὸν
ἀριθμὸν τῶν ἐν τῷ μήκει τασσομένων ἐποίησαν πρὸς τὸ
βάθος,<milestone unit="blancard" n="48" /> οὕτως οἰόμενοι ἐς ἀκριβὲς τετράγωνον καταστήσειν 
στήσειν τὸ σχῆμα, ὡς τριπλάσιον τὸ μῆκος τοῦ ἵππου
ὑπὲρ τὸ πλάτος τοῦ ἀνθρώπου τὸ κατὰ τοὺς ὤμους ἐπέχον,
ὥστε ἐννέα κατὰ μῆκος ἐν τῷ μετώπῳ τάσσοντες
<pb id="p.118" />
 τρεῖς ἐν τῷ βάθει ἐπ̣̣̔̓τασσον.<milestone unit="section" n="13" /> ἐπεὶ οὐδ᾽ ἐκεῖνο χρὴ
ἀγνοεῖν, ὅτι οἱ ἐς βάθος τεταγμένοι ἱππῆς οὐ τὴν
ἴσην ὠφέλειαν παρέχουσιν, ἥνπερ τὸ ἐπὶ τῶν πεζῶν
βάθος: οὔτε γὰρ ἐπωθοῦσι τοὺς πρὸ σφῶν, διὰ τὸ μὴ
δύνασθαι ἐπερείδειν ἵππον ἵππῳ, καθάπερ ἐκεῖ κατὰ τοὺς ὤμους καὶ τὰς πλευρὰς αἱ ἐνερείσεις γίγνονται τῶν
 πεζῶν,<milestone unit="section" n="14" /> οὔτε συνεχεῖς γιγνόμενοι τοῖς πρὸ σφῶν τεταγμένοις
<milestone unit="blancard" n="49" /> ἕν τι βάρος τοῦ παντὸς πλήθους ἀποτελοῦσιν,
ἀλλ᾽ εἰ συνερείδοιεν καὶ πυκνοῖντο, ἐκταράσσουσι μᾶλλον τοὺς ἵππους. </p></div1></body></text></TEI.2>