<?xml version="1.0" encoding="utf-8"?>
<TEI.2><text><body><div1 type="chapter" n="43" org="uniform" sample="complete"><milestone unit="section" n="1" /><p> ἐπὶ τούτῳ μέντοι ἤδη πολύτροποι ἐξακοντισμοὶ
 γίγνονται ἢ κούφων παλτῶν ἢ καὶ βελῶν,<milestone unit="blancard" n="95" /> οὐκ ἀπὸ τόξου
τούτων γε ἀλλ᾽ ἀπὸ μηχανῆς ἀφιεμένων, ἢ λίθων ἐκ χειρὸς ἢ ἐκ σφενδόνης ἐπὶ τὸν σκοπόν, ὃς μέσος τοῖν
δυοῖν, οἷν ἤδη μνήμην ἐποιησάμην, ἵσταται. καὶ ἐνταῦθα
αὖ καλόν, εἰ συντρίψειαν τοῖς λίθοις τὸν σκοπόν,
 ὅ δὲ τύχοι οὐκ εὐμαρὴς συντριβῆναι.<milestone unit="section" n="2" /> οὐ μὴν οὐδὲ ἐπὶ
 τοῖσδε λήγει αὐτοῖς τὰ γυμνάσια,<milestone unit="borheck" n="47" /> ἀλλὰ κοντοὺς γὰρ τὰ μὲν πρῶτα ὀρθοὺς ὡς ἐς προβολὴν φέροντες ἐπελαύνουσιν,
ἔπειτα ὡς πολεμίου φεύγοντος ἐξικόμενοι: οἳ
δὲ ὡς ἐπ᾽ ἄλλον πολέμιον ἐν τῇ ἐπιστροφῇ τοῦ ἵππου
τούς τε θυρεοὺς ὑπὲρ τὴν κεφαλὴν αἰωρήσαντες ἐς τὸ
κατόπιν σφῶν μετήνεγκαν, καὶ τοὺς κοντοὺς ὑπερελίξαντες ὡς ἐπελαύνοντος ἄλλου πολεμίου ἐξίκοντο. καὶ
 τὸ ἔργον τοῦτο Κελτιστὶ τολούτεγον καλεῖται.<milestone unit="section" n="3" /> καὶ ἐπὶ
τῷδε εὖ τὰς σπάθας σπασάμενοι ἄλλοτε ἄλλην πληγὴν
παραφέρουσιν, ὅπως μάλιστα οἷόν τε, ἢ φεύγοντος
πολεμίου ἐξικέσθαι ἢ πεσόντα κατακανεῖν ἢ καὶ πρᾶξαί
 τι ἐκ πλαγίων παραθέοντες.<milestone unit="blancard" n="96" /> ἐπὶ τούτῳ μέντοιπηδήσεις ἐπὶ τοὺς ἵππους ὡς ἔνι ποικιλωτάτας ποιοῦνται,
ὅσαις ἰδέαις καὶ ὅσοις σχήμασιν ἀναβαίνεται ἵππος
 ὑπὸ ἱππέως:<milestone unit="section" n="4" /> καὶ τελευταίαν δὴ τὴν ἐνόπλιον πήδησιν
ἐπιδεικνύουσι θέοντος τοῦ ἵππου, ἥντινα ὁδοιπορικὴν ὀνομάζουσιν. </p></div1></body></text></TEI.2>