<?xml version="1.0" encoding="utf-8"?>
<TEI.2><text><body><div1 type="chapter" n="11" org="uniform" sample="complete"><milestone unit="section" n="1" /><p> τάσσεται δὲ ἡ φάλαγξ ἐπὶ μῆκος μὲν ὅπου ἀραιοτέρα,
εἰ ἥ τε χώρα παρέχοι καὶ ὠφελιμώτερον εἴη, κατὰ
βάθος δὲ ὅπου πυκνοτέρα, εἰ αὐτῇ τῇ πυκνότητι καὶ τῇ
 ῥύμῃ τοὺς πολεμίους ἐξῶσαι δέοι —<milestone unit="section" n="2" /> καθάπερ Ἐπαμεινώνδας ἔν τε Λεύκτροις αὐτοὺς Θηβαίους ἔταξε καὶ πρὸς
Μαντινείας τοὺς πάντας Βοιωτούς, ὥσπερ ἔμβολον ποιήσας
καὶ ἐπάγων τῇ τάξει τῶν Λακεδαιμονίων —, ἢ αὖ
εἰ δέοι τοὺς ἐπελαύνοντας ἀποκρούσασθαι, καθάπερ
πρὸς τοὺς Σαυρομάτας τε καὶ τοὺς Σκύθας, χρὴ τάσσειν. <milestone unit="section" n="3" /> καὶ ἔστι πύκνωσις μὲν ἡ ἐκ τοῦ ἀραιοτέρου ἐς τὸ πυκνότερον
<milestone unit="borheck" n="14" /> συναγωγὴ κατὰ παραστάτην τε καὶ ἐπιστάτην,
 ὅπερ ἔστι κατὰ μῆκός τε καὶ βάθος:<milestone unit="section" n="4" /> συνασπισμὸς δὲ
ἐπὰν ἐς τοσόνδε πυκνώσῃς τὴν φάλαγγα, ὥστε διὰ τὴν
συνέχειαν μηδὲ κλίσιν τὴν ἐφ᾽ ἑκάτερα ἔτ᾽ ἐγχωρεῖν τὴν <milestone unit="blancard" n="33" /> τάξιν. καὶ ἀπὸ τοῦδε τοῦ συνασπισμοῦ τὴν χελώνην
Ῥωμαῖοι ποιοῦνται, τὸ πολὺ μὲν τετράγωνον, ἔστι δὲ
ὅπου καὶ στρογγύλην ἢ ἑτερομήκη ἢ ὅπως ἂν προχωρῇ.
<milestone unit="section" n="5" /> οἱ μὲν ἐν κύκλῳ τοῦ πλινθίου ἢ τοῦ κύκλου ἑστηκότες
τοὺς θυρεοὺς προβέβληνται πρὸ σφῶν, οἱ δ᾽ ἐφεστηκότες αὐτοῖς ὑπὲρ τῶν κεφαλῶν ἄλλος ὑπὲρ ἄλλου ὑπεραιωρήσας
 προβάλλεται.<milestone unit="section" n="6" /> καὶ τὸ πᾶν οὕτως ἀκριβῶς
φράσσεται, ὥστε καὶ ἀκοντιστὰς ἄνωθεν καθάπερ ἐπὶ
στέγης διαθέοντας δέχεσθαι, καὶ λίθου ἁμαξιαίους μὴ
διαλύειν τὴν σύγκλεισιν, ἀλλὰ κατακυλιομένους τῇ ῥύμῃ ὑπερπίπτειν ἐς τὸ δάπεδον.
</p></div1></body></text></TEI.2>