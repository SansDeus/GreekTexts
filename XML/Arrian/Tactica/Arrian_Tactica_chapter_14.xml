<?xml version="1.0" encoding="utf-8"?>
<TEI.2><text><body><div1 type="chapter" n="14" org="uniform" sample="complete"><milestone unit="section" n="1" /><p> τὸν δὲ ἀριθμὸν τάξεώς τε ἑκάστης καὶ τὰ ὀνόματα
 αὐτῆς τε καὶ τῶν ἡγουμένων ἤδη λεκτέον.<milestone unit="section" n="2" /> πρῶτα μὲν δὴ ἐπὶ τῶν πεζῶν ἡμίσεας τοὺς ψιλούς φαμεν χρῆναι
ἔχειν, εἰ σύμμετροι ἔσονται πρὸς τὸ ἔργον, καὶ τοὺς
<pb id="p.115" />
λόχους αὐτῶν οὐχὶ ἑκκαίδεκα ἀνδρῶν χρὴ εἶναι ἀλλ᾽
ὀκτώ, ὥστε τοὺς χιλίους καὶ τέσσαρας καὶ εἴκοσι λόχους
τὸν ἥμισυν ἀριθμὸν ἐκπιμπλάναι τῆς πεζικῆς φάλαγγος,
καὶ εἶναι ἀνδρῶν ὀκτακισχιλίων καὶ ἑκατὸν καὶ δυοῖν ἐπὶ
τοῖς ἐνενήκοντα. ὀνόματα δὲ αὐτῶν καὶ τάξεις αἵδε εἰσίν.<milestone unit="section" n="3" />
οἱ τέσσαρες λόχοι τῶν ψιλῶν καλοῦνται σύστασις, <milestone unit="borheck" n="18" />
καὶ εἰσὶν ἀνδρῶν δύο καὶ τριάκοντα: αἱ δὲ δύο συστάσεις
πεντηκονταρχία, τεσσάρων καὶ ἑξήκοντα ἀνδρῶν:
αἱ δὲ δύο πεντηκονταρχίαι ἑκατονταρχία ὀκτὼ <milestone unit="blancard" n="40" />
καὶ εἴκοσιν ἀνδρῶν καὶ ἑκατόν.<milestone unit="section" n="4" /> καθ᾽ ἑκάστην δὲ ἑκατονταρχίαν
ἔκτακτοι ἄνδρες τέσσαρες ἔστων, σημειοφόρος
καὶ σαλπιγκτὴς καὶ ὑπηρέτης καὶ στρατοκήρυξ.
αἱ δὲ δύο ἑκατονταρχίαι εἰσὶ μὲν ἀνδρῶν ἓξ καὶ
πεντήκοντα καὶ διακοσίων, καλεῖται δὲ τὸ σύνταγμα ψιλαγία:
αἱ δὲ δύο ψιλαγίαι ξεναγία, δώδεκα ἀνδρῶν
καὶ πεντακοσίων.<milestone unit="section" n="5" /> αἱ δὲ δύο ξεναγίαι, ἀνδρῶν τεσσάρων
καὶ εἴκοσι καὶ χιλίων, σύστρεμμα καλεῖται. τὰ δὲ δύο
συστρέμματα ἐπιξεναγία ὀνομάζεται, ὀκτὼ καὶ τεσσαράκοντα
ἀνδρῶν καὶ δισχιλίων: αἱ δὲ δύο ἐπιξεναγίαι
στῖφος, ἓξ καὶ ἐνενήκοντα ἀνδρῶν καὶ τετρακισχιλίων.
τὰ δὲ δὴ δύο στίφη ἐπίταγμα ὀνομάζουσι,<milestone unit="blancard" n="41" /> λόχων μὲν 
τεσσάρων καὶ εἴκοσι καὶ χιλίων, ἀνδρῶν δὲ ὀκτακισχιλίων
ἑκατὸν ἐνενήκοντα δυοῖν ἐπόντοιν.<milestone unit="section" n="6" /> δεῖ δὲ καὶ τούτοις
συντετάχθαι ἄνδρας ὀκτὼ ἐπιλέκτους, ὧν τέσσαρες
μὲν ἔσονται ἐπιξεναγοί, τέσσαρες δὲ συστρεμμάταρχοι.
ὠφέλιμοι δ᾽ ἐν μάχῃ τοξόται τε καὶ ἀκοντισταὶ</p></div1></body></text></TEI.2>