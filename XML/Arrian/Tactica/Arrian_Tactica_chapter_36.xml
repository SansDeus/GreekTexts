<?xml version="1.0" encoding="utf-8"?>
<TEI.2><text><body><div1 type="chapter" n="36" org="uniform" sample="complete"><milestone unit="section" n="1" /><p> ὁμοῦ δὲ ἥ τε ἐπέλασις αὐτοῖς ἀποπαύεται καὶ κατὰ τὰ ἀριστερὰ τοῦ βήματος ὑπομένουσιν ἐπάλληλοι ἱππῆς,
τὰς μὲν κεφαλὰς τῶν ἵππων ἐς τοὐπίσω ἀποστρέψαντες,
τοὺς θυρεοὺς δὲ πρὸ τῶν νώτων τῶν σφετέρων καὶ πρὸ
τῶν ἱππείων νώτων προβεβλημένοι. καὶ ἡ τάξις αὕτη,
 καθάπερ ὁ συνασπισμὸς τῶν πεζῶν, χελώνη ὀνομάζεται.<milestone unit="blancard" n="82" /> <milestone unit="section" n="2" /> δύο δὲ ἱππῆς, τοῦδε τοῦ στοίχου διέχοντες ὅσον ἐκδρομὰς
παρέχειν τοῖς φιλίοις ἱππεῦσι, προβέβληνται πρὸ
τοῦ δεξιοῦ κέρως τῆς χελώνης, τοῦ ἐκδέχεσθαι τοὺς ἐξακοντισμοὺς
τῶν ἐπ᾽ εὐθὺ ἐπελαυνόντων.<milestone unit="section" n="3" /> οὕτω μὲν οἱ
ἡμίσεες τῶν ἱππέων πεφραγμένοι ἵστανται ἐς προβολήν: ἐπὰν δὲ σημήνῃ τῇ σάλπιγγι, οἱ ἡμίσεες αὖ ἐπελαύνουσιν,
ὡς πλεῖστα καὶ συνεχέστατα ἀκόντια ἐξακοντίζοντες,
πρῶτος ὁ πρῶτος κατ᾽ ἀρετήν, καὶ ἐπὶ τούτῳ ὁ δεύτερος,
 καὶ οἱ ἐφεξῆς ὡσαύτως.<milestone unit="section" n="4" /> τὸ δὲ κάλλος τοῦ δρωμένου
ἐν τῷδε ἐστίν, ὅστις ὅτι πλεῖστα καὶ συνεχέστατα ἀκόντια, ὀρθῷ ἐπελαύνων τῷ ἵππῳ, ἐς τοὺς δύο τοὺς
προβεβλημένους πρὸ τοῦ [ἀριστεροῦ] κέρως τῆς χελώνης
κατὰ αὐτῶν τῶν ὅπλων ὡς μάλιστα τύχοι ἀκοντίσας.
<milestone unit="section" n="5" /> ἐπελάσαντες δὲ ἐπ᾽ εὐθύ, ἐγκλίνουσιν αὖ ἐς τὰ πλάγια
 ὡς ἐς κύκλον ἐπιστρέφοντες. ἡ ἔγκλισις δὲ αὐτοῖς <milestone unit="section" n="6" /> ἐπὶ τὰ δεξιὰ σφῶν γίγνεται:<milestone unit="blancard" n="83" /> οὕτω γὰρ τῷ τε ἀκοντίζειν
οὐδὲν ἐμποδὼν ἵσταται, καὶ οἱ θυρεοὶ προβέβληνται
πρὸ τῶν ἀκοντιζόντων ἐν τῇ ἐπελάσει.
</p></div1></body></text></TEI.2>