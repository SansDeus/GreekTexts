<?xml version="1.0" encoding="utf-8"?>
<TEI.2><text><body><div1 type="chapter" n="24" org="uniform" sample="complete"><milestone unit="section" n="1" /><p> καὶ ὁ μὲν κατὰ στίχους ἐξελιγμὸς Μακεδὼν
<milestone unit="blancard" n="59" /> αὖ καλεῖται, ἐπειδὰν ὁ λοχαγὸς μὲν μεταβάλληται,<milestone unit="borheck" n="28" /> οἱ δὲ
ὀπίσω ἐκ δόρατος παραπορευόμενοι ἐφεξῆς ἀλλήλων
 ἱστῶνται.<milestone unit="section" n="2" /> Λάκων δ᾽ ἐξελιγμὸς ὀνομάζεται, ἐπειδὰν ὁ λοχαγὸς μεταβαλλόμενος ἐκ δόρατος ὅλον τὸν λόχον
μεταλλάξῃ ἐς ἄλλον ἴσον τῷ πρόσθεν τόπον, οἱ δὲ λοιποὶ
ἑπόμενοι ἐφεξῆς αὐτῷ τάσσωνται: ἢ ὁπόταν ὁ μὲν οὐραγὸς
μεταβάλληται, ὁ δὲ ὀπίσω αὐτοῦ τεταγμένος ἐκ
δόρατος τοῦ οὐραγοῦ παραπορευόμενος ἔμπροσθεν αὐτοῦ τάσσηται, καὶ οἱ λοιποὶ ὡσαύτως ἄλλος πρὸς ἄλλου
 ταχθεὶς τὸν λοχαγὸν αὖ πρωτοστάτην ποιήσωνται.<milestone unit="section" n="3" /> χόριος
δ᾽ ἐξελιγμὸς γίγνεται, ἐπειδὰν ὁ λοχαγὸς μεταβαλλόμενος
ἐπὶ δόρυ προΐῃ ἐπὶ τοῦ λόχου, ἔστ᾽ ἂν κατάσχῃ
 τὸν τοῦ οὐραγοῦ τόπον, ὁ δὲ οὐραγὸς τὸν τοῦ λοχαγοῦ. <milestone unit="section" n="4" /> οὗτοι μὲν οὖν κατὰ λόχους γίγνονται:<milestone unit="blancard" n="60" /> ὡσαύτως δὲ καὶ
οἱ κατὰ ζυγὰ συντελούμενοι, οὐ χαλεποὶ γνωσθῆναι.
</p></div1></body></text></TEI.2>