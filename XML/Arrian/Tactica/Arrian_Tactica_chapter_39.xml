<?xml version="1.0" encoding="utf-8"?>
<TEI.2><text><body><div1 type="chapter" n="39" org="uniform" sample="complete"><milestone unit="section" n="1" /><p>δὶς δὲ ἀμείψαντες τὰς τάξεις τε καὶ τὰς προβολὰς
καὶ τοὺς ἀκροβολισμούς τε καὶ τὰς ἐπιστροφάς, ἐπειδὰν
τὴν δευτέραν τε καὶ ἀριστερὰν ἐπέλασιν ποιῶνται, οὐχ <milestone unit="blancard" n="88" /> ἁπλῶς ἐγκλίναντες ἐπὶ δόρυ καὶ παρὰ τὸ βῆμα παρελάσαντες
τοὺς ἵππους ἀπαλλάσσονται, ἀλλ᾽ οἱ ὀξύτατοι αὐτῶν
ἐς τὸ ἔργον ὑπολείπονταί σφισιν ἓν ἕκαστος ἀκόντιον,
οἱ δὲ ἄκροι καὶ δύο.<milestone unit="section" n="2" /> καὶ ἐπειδὰν πελάσωσι τῷ
βήματι παριππεύοντες, ἐς κύκλον μὲν ἐπέστρεψαν τὸν ἵππον, ἔτι δὲ ἐν τῇ ἐπιστροφῇ αὐτοῦ ἔχοντες ἐπὶ τὸ πέρας
 τοῦ πεδίου λοξὸν ἠκόντισαν,<milestone unit="blancard" n="89" /> καὶ τοῦτο ὡς ἐπὶ μή
<pb id="p.135" />
κιστόν τε καὶ ὡς μάλιστα κραδαινόμενον χρὴ ἐξικέσθαι.
οἳ δὲ καὶ δύο ὑπολειπόμενοι ἐπειδὰν ἐπελάσωσιν,<milestone unit="section" n="3" /> ἤδη
τὸ ὑπολειφθὲν ὑπὸ τὸν θυρεὸν, ἐγκλίναντες ὀλίγον τὴν
κεφαλὴν καὶ τὴν δεξιὰν πλευράν, ὡς ἀνυστόν, περιελίξαντες 
ἐς τοὐπίσω σφῶν ἐξηκόντισαν.
ἐπὶ τούτῳ δὲ Κανταβρική τις καλουμένη ἐπέλασις</p></div1></body></text></TEI.2>