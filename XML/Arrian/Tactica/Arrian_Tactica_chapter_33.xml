<?xml version="1.0" encoding="utf-8"?>
<TEI.2><text><body><div1 type="chapter" n="33" org="uniform" sample="complete"><milestone unit="section" n="1" /><p>
τῶν ὀνομάτων ἑκάστων,<milestone unit="blancard" n="75" /> ὅτι οὐδὲ αὐτοῖς Ῥωμαίοις τὰ 
πολλὰ τῆς πατρίου φωνῆς ἔχεται ἀλλ᾽ ἔστιν ἃ τῆς Ἰβήρων
ἢ Κελτῶν, ἐπεὶ τὰ πράγματα αὐτὰ Κελτικὰ ὄντα
προσέλαβον, εὐδοκιμήσαντος αὐτοῖς ἐν ταῖς μάχαις τοῦ
Κελτῶν ἱππικοῦ.<milestone unit="section" n="2" /> εἰ γάρ τοι ἐπ᾽ ἄλλῳ τῳ, καὶ ἐπὶ τῷδε
ἄξιοι ἐπαινεῖσθαι Ῥωμαῖοι, ὅτι οὐ τὰ οἰκεῖα καὶ πάτρια
οὕτω τι ἠγάπησαν, ὡς τὰ πανταχόθεν καλὰ ἐπιλεξάμενοι
οἰκεῖα σφίσιν ἐποιήσαντο.<milestone unit="section" n="3" /> οὕτω τοι εὕροις
ἂν καὶ ὁπλίσεις τινὰς παρ᾽ ἄλλων λαβόντας — καὶ ἤδη
Ῥωμαϊκαὶ ὀνομάζονται, ὅτι κράτιστα Ῥωμαῖοι αὐταῖς
ἐχρήσαντο —, καὶ γυμνάσια στρατιωτικὰπαρ᾽ ἄλλων, καὶ
θρόνους τοὺς τῶν ἀρχόντων καὶ ἐσθῆτα τὴν περιπόρφυρον.
οἳ δὲ καὶ θεοὺς αὐτοὺς ἄλλους παρ᾽ ἄλλων λαβόντες<milestone unit="section" n="4" />
ὡς οἰκείους σέβουσιν. τὰ γοῦν ἐπ᾽ αὐτοῖς δρώμενα ἐς
τοῦτο ἔτι τὰ μὲν Ἀχαιῶν νόμῳ δρᾶσθαι λέγεται, τὰ δὲ
κοινῷ Ἑλλήνων. δρᾶται δὲ ἔστιν ἃ καὶ Φρύγια: καὶ
γὰρ ἡ Ῥέα αὐτοῖς ἡ Φρυγία τιμᾶται ἐκ Πεσσινοῦντος ἐλθοῦσα,
καὶ τὸ πένθος τὸ ἀμφὶ τῷ Ἄττῃ Φρύγιον ὂν ἐν Ῥώμῃ
πενθεῖται, καὶ τὸ λουτρὸν δ᾽ ἡ Ῥέα, ἀφ᾽ οὗ τοῦ πένθους
λήγει, Φρυγῶν νόμῳ λοῦται.<milestone unit="section" n="5" /> καὶ μὴν τῶν
νόμων,<milestone unit="blancard" n="76" /> οὓς ἐν ταῖς δώδεκα δέλτοις τὰ πρῶτα ἐγράψαντο, 
<pb id="p.130" />
 τοὺς πολλοὺς εὕροις ἂν παρ᾽ Ἀθηναίων λαβόντας.<milestone unit="section" n="6" /> καὶ
ταῦτα πολὺ ἂν ἔργον εἴη ἐπεξιέναι, ὅπως τε ἕκαστα ἔχουσι
 καὶ παρὰ τίνων προσποιηθέντα:<milestone unit="borheck" n="43" /> ἐμοὶ δὲ ὑπὲρ τῶν γυμνασίων
τῶν ἱππικῶν ὥρα ἤδη λέγειν.
</p></div1></body></text></TEI.2>