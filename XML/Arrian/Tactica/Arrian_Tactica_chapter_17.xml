<?xml version="1.0" encoding="utf-8"?>
<TEI.2><text><body><div1 type="chapter" n="17" org="uniform" sample="complete"><milestone unit="section" n="1" /><p> ὁ δὲ ῥόμβος ὧδε ἔχει. ὁ μὲν ἴλαρχος πρῶτος τάσσεται,
οἱ δ᾽ ἐφ ἑκάτερα αὐτοῦ ἱππῆς οὐκ ἐξ ἴσου αὐτῷ
στοιχοῦσιν, ἀλλ᾽ ἐς τοσόνδε ὑποβεβηκότες, ὥστε τὰς κεφαλὰς
κατὰ τοὺς ὤμους μάλιστα τοῦ ἵππου τετάχθαι,
 ὅτῳ ὁ ἴλαρχος ἐποχεῖται.<milestone unit="blancard" n="50" /> καὶ οὕτω τοὺς ἐφεξῆς στίχους <milestone unit="section" n="2" /> πλατύνοντες ἔστε ἐπὶ τὸ ἥμισυ τοῦ παντός, ἐνθένδε
αὖ κατὰ ταὐτὰ ἐς στενὸν συνάγοντες τὸν ῥόμβον ἐκπληροῦσι.
<milestone unit="section" n="3" /> τὸ δὲ ἥμισυ τοῦ ῥόμβου ἔμβολόν ἐστιν, ὥστ᾽
ἐνταὐτῷ δεδήλωταί μοι καὶ τοῦ ἐμβόλου τὸ σχῆμα. ἑτερομήκης
δ᾽ ἐστὶ τάξις ἡ τὸ βάθος τοῦ μετώπου μεῖζον ἔχουσα ἢ τοῦ βάθους τὸ μέτωπον, ἥπερ ἀμείνων τῆς
προτέρας ἐς τοὺς ἀγῶνας, εἰ μή που διεκπεσεῖν διὰ πολεμίας
 τάξεως ἐθέλοιμεν —<milestone unit="section" n="4" /> τότε γὰρ ἡ βαθυτάτη τε καὶ
κατὰ μέτωπον στενοτάτη τάξις ἂν εἴη ὠφελιμωτάτη —,
 ἢ εἴ που ἀποκρύψαι δέοι τῶν ἱππέων τὸ πλῆθος,<milestone unit="blancard" n="51" /> ὡς προκαλέσασθαι τοὺς πολεμίους ἐς θάρσος ἀσύμφορον.
<milestone unit="section" n="5" /> ἡ δ᾽ ἐφ᾽ ἑνὸς ἐπὶ μετώπου ἀβαθὴς τάξις ἐς
λεηλασίας ἀνυπόπτους ἐπιτήδειος, ἢ εἴ που καταπατῆσαί
τι ἤ ἀφανίσαι ἐθέλοιμεν: ἐς δὲ τοὺς ἀγῶνας τὸ πολὺ ἀσύμφορος.
</p></div1></body></text></TEI.2>