<?xml version="1.0" encoding="utf-8"?>
<TEI.2><text><body><div1 type="chapter" n="37" org="uniform" sample="complete"><milestone unit="section" n="1" /><p> καὶ χρὴ τοσαῦτα φέρειν ἀκόντια, ὡς διὰ πάσης τῆς
προβολῆς ἐξακοντίζειν παριππεύοντα. καὶ τοῦ τε ἀκροβολισμοῦ τὸ συνεχὲς καὶ τοῦ κτύπου τὸ ἀνέκλειπτον ὥσπερ
 τι ἄλλο ἐκπληκτικὸν φαίνεται.<milestone unit="section" n="2" /> μεταξὺ δὲ δὴ τοῦ
<pb id="p.133" />
τε δεξιοῦ κέρως τῆς τάξεως καὶ τῆς προβολῆς τοῖν δυοῖν
ἱππέοιν ἐκ τοῦ ἀφανοῦς ἱππῆς ἐκθέουσι, προϊππεύοντες
μὲν τῆς οἰκείας τάξεως, ἀκοντίζοντες δὲ ἐς τοὺς
παριππεύοντας. καὶ τούτοις ἐπ᾽ ἀσπίδα ἡ ἔγκλισις
γίγνεται, καὶ ταύτῃ ἀφρακτότεροι παριππεύουσιν.
ἔνθα δὴ καὶ μάλιστα ἀγαθοῦ δεῖ ἱππέως,<milestone unit="section" n="3" /> ὡς ὁμοῦ
μὲν ἐξακοντίζειν δυνατός τε γίγνηται ἐς τοὺς ἐπελαύνοντας,
ὁμοῦ δὲ σκέπειν τὴν δεξιὰν πλευρὰν τῇ προβολῇ
τοῦ ὅπλου.<milestone unit="section" n="4" /> καὶ ἐν μὲν τῇ παρελάσει ὁ κατὰ δεξιὰν
ἐπιστροφὴν ἀκοντισμὸς ἀναγκαῖος αὐτῷ γίγνεται,<milestone unit="blancard" n="84" /> ἐν δὲ 
τῇ παντελεῖ ἐπιστροφῇ ὁ πέτρινος δὴ ὀνομαζόμενος τῇ
Κελτῶν φωνῇ, ὅς ἐστι πάντων χαλεπώτατος.<milestone unit="section" n="5" /> χρὴ γὰρ
ἐπιστραφέντα, ὅρη δύναμις μἁ̣̣̓θακαῖν ταῖν πλευραῖν, ἐς
τὸ κατ᾽ οὐρὰν τοῦ ἵππου ὡς ἔνι μάλιστα εὐθὺ ἐς τοὐπίσω
ἀκοντίσαι, καὶ τοῦτο δράσαντα ὀξέως αὖ ἐπιστρέψαντα
κατὰ νώτου βαλεῖν τὸ ὅπλον, ὅτι τὰ γυμνὰ οὕτω
γε παραδίδοται τοῖς πολεμίοις, εἰ ἄνευ προβολῆς ἐπιστρέψειεν.
ὁμοῦ δὲ ἥ τε ἐπέλασις ἤδη ἀποπαύεται καὶ οἱ πρόσθεν</p></div1></body></text></TEI.2>