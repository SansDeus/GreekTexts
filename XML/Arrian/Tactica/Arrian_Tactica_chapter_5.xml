<?xml version="1.0" encoding="utf-8"?>
<TEI.2><text><body><div1 type="chapter" n="5" org="uniform" sample="complete"><milestone unit="section" n="1" /><p>ἑκάστης δὲ τάξεως πεζικῆς τε καὶ ἱππικῆς συστήματά 
τ᾽ ἐστὶ καὶ ἡγεμόνες καὶ ἀριθμὸς καὶ ὀνόματα, <milestone unit="borheck" n="4" />
ὑπὲρ ὧν ἤδη λεκτέον.<milestone unit="section" n="2" /> πρῶτον μὲν δὴ καὶ μέγιστον 
τῶν ἐν στρατηγίᾳ ἔργων παραλαβόντα πλῆθος
ἀνθρώπων ἀθρόον καὶ ἄτακτον ἐς τάξιν καὶ κόσμον
καταστῆσαι:<milestone unit="blancard" n="18" /> τὸ δ᾽ ἔστιν καταλοχίσαι τε καὶ συλλοχίσαι, 
ἀριθμόν τε ἐπιθεῖναι τῷ πλήθει παντὶ σύμμετρον
καὶ ἐπιτήδειον ἐς τὰς μάχας.<milestone unit="section" n="3" /> τὸ γὰρ συντεταγμένον 
στράτευμα ἔν τε τῇ πορείᾳ κουφότερον καὶ ἐν τῇ
στρατοπεδείᾳ ἀσφαλέστερον καὶ ἐς τὰς μάχας ὠφελιμώτερον,
ὥστε ἤδη καὶ μεγάλα στρατόπεδα καὶ εὐοπλοῦντα
δἰ ἀταξίαν διαφθαρέντα ἴσμεν ὑπὸ ἐλάττονός τε στρατιᾶς
καὶ οὐκ ἀκριβῶς ὡπλισμένης, τὰ δὲ ἀσθενέστερα
καὶ οὐκ εὐοπλοῦντα κρατήσαντα περισσοῦ πλήθους τῇ
εὐταξίᾳ.<milestone unit="section" n="4" /> τὸ μὲν δὴ καταλοχίσαι ἐστὶν ἐς λόχους συντάξαι: 
ὁ δὲ λάχος ὀνομάζεται ἀριθμὸς ἀνδρῶν ἀπὸ <milestone unit="borheck" n="5" />
τοῦ ἡγουμένου καὶ τῶν μετὰ τοῦτον τεταγμένων ἔστε
ἐπὶ τὸν τελευταῖον κατὰ τὸ βάθος, ὃς δὴ οὐραγὸς καλεῖται.
ἀριθμὸν δὲ τοῦ λόχου οἳ μὲν ὀκτὼ ἀνδρῶν ἐποίησαν, <milestone unit="section" n="5" />
οἳ δὲ δέκα, οἳ δὲ δύο ἐπὶ τοῖς δέκα, οἳ δὲ καὶ ἑκκαίδεκα.
<milestone unit="borheck" n="108" /> κείσθω δὲ ἡμῖν τὸ βαθύτατον αὐτοῦ ἐς ἑκκαίδεκα.
σύμμετρον γὰρ τοῦτο πρός τε τὴν ἐπὶ μῆκος τάξιν
<pb id="p.108" />
καὶ πρὸς τὴν ἐς βάθος τῆς φάλαγγος καὶ πρὸς τὸ ὑπερτοξεύεσθαί
<milestone unit="blancard" n="20" /> τε καὶ ὑπερακοντίζεσθαι πρὸς τῶν ψιλῶν
 τῶν ἐφεστηκότων.<milestone unit="section" n="6" /> καὶ εἴτε διπλασιάσαι δεήσειεν τὸ
βάθος ἐπὶ τριάκοντα δύο ἄνδρας, ἡ τάξις σύμμετρος ἔσται: εἴτε αὖ μηκῦναι τὸ μέτωπον ἐς ὀκτώ, ἔσται οὐ
πάντη ἀβαθὴς ἡ φάλαγξ. τὴν δὲ ἐς ὀκτὼ εἰ ἐκτεῖναι
ἐθελήσειας ἐπὶ τέσσαρας, ἀβαθὴς γίγνεται. χρὴ οὖν τὸν
λοχαγόν, ἅτε πρῶτον τοῦ λόχου τασσόμενον, τὸν
κράτιστον ἐπιλέγεσθαι: ὃ δὲ αὐτὸς καὶ πρωτοστάτης καὶ ἡ γεμὼν καλεῖται.
</p></div1></body></text></TEI.2>