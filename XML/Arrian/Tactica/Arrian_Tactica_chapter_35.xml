<?xml version="1.0" encoding="utf-8"?>
<TEI.2><text><body><div1 type="chapter" n="35" org="uniform" sample="complete"><milestone unit="section" n="1" /><p>
πεδίον γίγνεται ὡς διαπρεπέστατα ἐς κάλλος καὶ λαμπρότητα <milestone unit="borheck" n="44" />
ἠσκημένη, ὁπόθεν ἂν μάλιστα ἐκ τοῦ ἀφανοῦς ἐξελαύνειν
δόξειαν καὶ μὴ ἁπλῆν ἀλλ᾽ ὡς ἔνι ποικίλην
τὴν ἐκδρομὴν ποιεῖσθαι.<milestone unit="section" n="2" /> σημείοις δὲ διακεκριμένοις
ἐπελαύνουσιν,<milestone unit="blancard" n="80" /> οὐ τοῖς Ῥωμαϊκοῖς μόνον ἀλλὰ καὶ τοῖς 
Σκυθικοῖς, τοῦ ποικιλωτέραν τε καὶ ἅμα φοβερωτέραν
γίγνεσθαι τὴν ἐπέλασιν.<milestone unit="section" n="3" /> τὰ Σκυθικὰ δὲ σημεῖά ἐστιν
ἐπὶ κοντῶν ἐν μήκει συμμέτρῳ δράκοντες ἀπαιωρούμενοι.
ποιοῦνται δὲ ξυρραπτοὶ ἐκ ῥακῶν βεβαμμένων, τάς
τε κεφαλὰς καὶ τὸ σῶμα τᾶν ἔστε ἐπὶ τὰς οὐρὰς εἰκασμένοι
ὄφεσιν, ὡς φοβερώτατα οἷόν τε εἰκασθῆναι. καὶ τὰ
σοφίσματα ταῦτα.<milestone unit="section" n="4" /> ἀτρεμούντων μὲν τῶν ἵππων οὐδὲν
πλέον ἢ ῥάκη ἄν ἴδοις πεποικιλμένα ἐς τὸ κάτω ἀποκρεμάμενα,
ἐλαυνομένων δὲ ἐμπνεόμενα ἐξογκοῦται, ὥστε
ὡς μάλιστα τοῖς θηρίοις ἐπεοικέναι, καί τι καὶ ἐπισυρίζειν
πρὸς τὴν ἄγαν κίνησιν ὑπὸ τῇ πνοῇ βιαίᾳ διερχομένῃ. <milestone unit="blancard" n="81" />
μένῃ.<milestone unit="section" n="5" /> καὶ ταῦτα τὰ σημεῖα οὐ τῇ ὄψει μόνον ἡδονὴν ἢ
ἔκπληξιν παρέχει, ἀλλὰ καὶ ἐς διάκρισιν τῆς ἐπελάσεως
καὶ τὸ μὴ ἐμπίπτειν ἀλλήλαις τὰς τάξεις ὠφέλιμα γίγνεται.
οἱ μὲν γὰρ φέροντες αὐτά,<milestone unit="section" n="6" /> οἱ δαημονέστατοι τῶν
ἐξελιγμῶν τε καὶ ἐπιστροφῶν, ἐς ἄλλους καὶ ἄλλους κύκλους
ἢ ἄλλας καὶ ἐπιστροφῶν, ἐς ἄλλους καὶ ἄλλους κύκλους
ἢ ἄλλας καὶ ἄλλας ἐπ᾽ εὐθὺ ἐκδρομὰς ἐπιλέγονται,
τὸ δὲ πλῆθος οὐδὲν ἄλλο μεμελέτηκεν, ὅτι μὴ ἕπεσθαι
τῷ οἰκείῳ ἕκαστοι σημείῳ.<milestone unit="section" n="7" /> καὶ οὕτω ποικίλαι
μὲν αἱ ἐπιστροφαί, πολυειδεῖς δὲ οἱ ἐξελιγμοί,
πολύτροποι δὲ ἄλλῃ καὶ ἄλλῃ αἱ ἐπελάσεις γιγνόμεναι
<pb id="p.132" />
ἀσυγχύτους ὅμως τὰς τάξεις παρέχονται. συνενεχθὲν δὲ
σημεῖον σημείῳ ἢ ἵππος ἵππῳ ἐμπεσὼν ἀναταράξειεν ἂν
τὴν πᾶσαν τάξιν καὶ οὐ τὸ κάλλος μόνον ἀλλὰ καὶ τὴν
χρείαν διαφθείρειε τοῦ ἔργου.
</p></div1></body></text></TEI.2>