<?xml version="1.0" encoding="utf-8"?>
<TEI.2><text><body><div1 type="chapter" n="28" org="uniform" sample="complete"><milestone unit="section" n="1" /><p>
ἐκεῖνο χρὴ ἐνθυμεῖσθαι,<milestone unit="borheck" n="33" /> ὅτι ἣ μέν τις ἐπαγωγὴ ἐν ταῖς 
πορείαις ἣ δὲ παραγωγὴ καλεῖται.<milestone unit="section" n="2" /> καὶ ἐπαγωγὴ μέν
ἐστιν,<milestone unit="blancard" n="66" /> ἐπειδὰν τάγμα τάγματι ἐπ᾽ εὐθὺ ἕπηται, οἷον 
ἡγουμένης τετραρχίας αἱ λοιπαὶ τετραρχίαι ταύτῃ ἐπιτεταγμέναι
πορεύωνται, ἢ αὖ ξεναγίας ἡγουμένης αἱ
λοιπαὶ ξεναγίαι ἕπωνται, ἑνί τε λόγῳ, ἐπειδὰν τοῦ προηγουμένου
τάγματος τοῖς οὐραγοῖς οἱ τοῦ ἐφεξῆς τάγματος
ἡγεμόνες συνάπτωσιν.<milestone unit="section" n="3" /> παραγωγὴ δ᾽ ἐστίν, ἐπειδὰν
ἡ φάλαγξ πᾶσα πορεύηται τοὺς ἡγεμόνας ἤτοι ἐκ
τῶν εὐωνύμων ἢ ἐκ τῶν δεξιῶν ποιησαμένη. κἂν μὲν
ἐκ τῶν εὐωνύμων ποιήσηται, εὐώνυμος παραγωγὴ
καλεῖται, ἂν δὲ ἐκ τῶν δεξιῶν, δεξιά.<milestone unit="section" n="4" /> ὅπως δ᾽ ἂν ἡ
πορεία γίγνηται, εἴτε κατ᾽ ἐπαγωγὴν εἴτ᾽ ἐν παραγωγῇ,
ἤτοι ἐν μονοπλεύρῳ τῷ τάγματι ἡ στρατιὰ βαδιεῖται,
ἢ ἐν διπλεύρῳ ἢ ἐν τριπλεύρῳ ἢ ἐν τετραπλεύρῳ:
μονοπλεύρῳ μέν,<milestone unit="section" n="5" /> ἐπειδὰν ἕνα τόπον ὕποπτον
ἔχῃ ὁ στρατηγός: διπλεύρῳ δέ, ἐπειδὰν δύο:
τριπλεύρῳ δέ, ἐπειδὰν τρεῖς: τετραπλεύρῳ δέ,
ἐπειδὰν πάντοθεν οἱ πολέμιοι ἐπιστήσεσθαι πιθανοὶ δοκῶσι.
καὶ μὴν ποτὲ μὲν ἐν μονοφαλαγγίᾳ ἡ πορεία<milestone unit="section" n="6" />
γίγνεται, ποτὲ δὲ ἐν διφαλαγγίᾳ, καὶ ὡσαύτως ἐν
<pb id="p.126" />
τριφαλαγγίᾳ τε καὶ τετραφαλαγγίᾳ. καὶ ταῦτα
<milestone unit="blancard" n="67" /> οὐ χαλεπὸν συμβάλλειν ἀπὸ τῶν πρόσθεν τάξεων.
</p></div1></body></text></TEI.2>