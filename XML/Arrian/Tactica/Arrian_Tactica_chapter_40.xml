<?xml version="1.0" encoding="utf-8"?>
<TEI.2><text><body><div1 type="chapter" n="40" org="uniform" sample="complete"><milestone unit="section" n="1" /><p>
γίγνεται,<milestone unit="borheck" n="45" /> ὡς δοκεῖν ἔμοιγε ἀπὸ Καντάβρων Ἰβηρικοῦ 
γένους τοῦτο ὀνομασθεῖσα, ὅτι ἐκεῖθεν αὐτὴν προσεποίησαν
σφίσι Ῥωμαῖοι.<milestone unit="section" n="2" /> ἔχει ὧδε. ἡ προβολὴ μὲν ἡ
τῶν ἱππίων,<milestone unit="blancard" n="90" /> καθάπερ ἐξ ἀρχῆς, ἐν ἀριστερᾷ τοῦ βήματος 
πεφραγμένη ἐκτέτακται, πλήν γε δὴ τῶν δύο ἱππέων
τῶν ἐκδεχομένων τὰ ἐπ᾽ εὐθὺ ἀκόντια.<milestone unit="section" n="3" /> ἐπελαύνουσι
δὲ ἀπὸ τῶν δεξιῶν ὥσπερ καὶ τὸ πρόσθεν ἐγκλίνοντες
ἐπὶ δόρυ, ἐπελαυνόντων δὲ αὐτῶν ἐν ἀριστερᾷ τοῦ
βήματος ἄρξαμένη ἄλλη ἐπέλασις γίγνεται ἐς κύκλον
ἐπιστρέφουσα.<milestone unit="section" n="4" /> οἱ δὲ ἱππῆς οὗτοι οὐκ ἀκοντίοις κούφοις
διαχρῶνται ἔτι, ἀλλὰ ξυστοῖς δόρασιν, ἀσιδήροις
μέν, τῷ βάρει δὲ οὔτε τοῖς ἐξακοντίζουσιν εὐφόροις,
οὔτε ἐφ᾽ οὕς ἐκπέμπεται ἀκινδύνοις.<milestone unit="section" n="5" /> καὶ ἐπὶ τῷδε
παραγγέλλεται μήτε τοῦ κράνους στοχάζεσθαι τῶν παριππευόντων
μήτε ἐς τὸν ἵππον τὸ δόρυ μεθιέναι, ἀλλὰ
γὰρ πρὶν ἐγκλῖναι τὸν ἱππέα καὶ παραγυμνῶσαί τι τῆς
πλευρᾶς ἢ ἐκφῆναι τοῦ νώτου ἐπιστραφέντα, αὐτοῦ δὴ
τοῦ θυρεοῦ στοχαζόμενον ὡς Βιαιότατα ἐναράξαι τὸ δόρυ.
καὶ τὸ ἀκριβὲς τοῦδε τοῦ ἔργου ἐν τοῖσδ᾽ ἐστίν,<milestone unit="section" n="6" /> εἰ ὡς
ἐγγυτάτω τοῖς παριππεύουσι πελάσας ὁ ἐς τὸν Κανταβρικὸν
τοῦτον κύκλον καθεστηκὼς ὡς μάλιστα κατὰ μέσου
τοῦ θυρεοῦ τὸ δόρυ ἐξακοντίσειεν,<milestone unit="blancard" n="91" /> τὸ δ᾽ ἐμπεσὸν 
τῷ θυρεῷ κτυπήσειεν ἢ καὶ διέλθοι δι᾽ αὐτοῦ διαμπάξ,
καὶ ὁ δεύτερος ἐπὶ τούτῳ τοῦ δευτέρου ἐξίκοιτο, καὶ ὁ
τρίτος ὡσαύτως τοῦ τρίτου, καὶ οἱ ἐφεξῆς τῶν ἐφεξῆς
ἐν στοίχῳ κατὰ τὰ αὐτά.<milestone unit="section" n="7" /> ὅ τε γὰρ κτύπος ἀμέλει ἐκπληκτικός,
<pb id="p.136" />
καὶ ὁ ἐξελιγμὸς ἐν τῷ τοιῷδε εὐσχήμων φαίνεται,
καὶ τοῖς μὲν εὐστοχίας τε καὶ σφοδρότητος ἐν τῷ
ἀκοντισμῷ μελέτη γίγνεται, τοῖς δὲ ἀσφαλείας τε καὶ
 φυλακῆς πρὸς τοὺς ἐπιόντας.<milestone unit="section" n="8" /> ἐπὶ τούτοις δὲ τῆς συνεχείας
τοῦ ἐξακοντισμοῦ μελέτη τε καὶ ἐπίδειξις ποιεῖται ἐκ τῶν ἱππέων οὐ πάντων — οὐ γὰρ πάντες ἐπιτήδειοι ἐς
τήνδε τὴν ὀξύτητα —, ἀλλὰ γὰρ ὅσοι αὐτῶν ἄκροι ἐς ἱππικήν.
<milestone unit="section" n="9" /> οὗτοι καθιστᾶσι μὲν τοὺς ἵππους, ἐν δεξιᾷ
ἔχοντες ἄκρον τὸ βῆμα, ἐκεῖθεν δὲ ἀτρέμα προϊόντος
τοῦ ἵππου ἔστε ἐπὶ τὴν ὀφρῦν τοῦ ἐσκαμμένου χωρίου, χρὴ ὡς πλεῖστα καὶ ὡς συνεχέστατα καὶ ὡς ἐπὶ μήκιστόν
τε καὶ ἅμα κραδαινόμενα ἐς τὸ ἀνώμαλον μεθιέναι τὰ
 ἀκόντια.<milestone unit="section" n="10" /> καὶ ἀγαθὸς μὲν ὅστις πεντεκαίδεκα ἀκόντια
<milestone unit="blancard" n="92" /> μεθιέναι ὡς χρὴ πρὶν ἐκβῆναι τοῦδε τοῦ χωρίου τὸν ἵππον
 ἐξήνυσεν. πολὺ δὲ τούτου ἐνδικώτερον ἐπαινοῖτο ἂν ὅστις καὶ ἐς τὰ εἴκοσι προύβη.<milestone unit="section" n="11" /> ὡς τό γε ὑπὲρ ταῦτα
οὐκέτι τῆς ἀκριβείας ἐχομένων γίγνεται, ἀλλὰ κλεπτόντων
τὸ πολὺ κατὰ τὴν στάσιν τοῦ ἵππου ἐπὶ πλέον γιγνομένην,
ὡς ἔτι ἑστηκότος φθάσαι δύο ἢ τρία ἀκοντίσαι,
 ἢ ὑπερβάντος τὴν ὀφρῦν τοῦ ἐσκαμμένου,<milestone unit="section" n="12" /> ἀλλ᾽ ἔγωγε πολὺ μᾶλλον ἐπαινῶ τὸ ἐννόμως δρώμενον ἤπερ
τὸ ἐς ἔκπληξιν τῶν ὁρώντων σοφιζόμενον.
</p></div1></body></text></TEI.2>