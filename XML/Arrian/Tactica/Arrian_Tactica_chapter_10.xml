<?xml version="1.0" encoding="utf-8"?>
<TEI.2><text><body><div1 type="chapter" n="10" org="uniform" sample="complete"><milestone unit="section" n="1" /><p> οἱ μὲν γε δύο λόχοι διλοχία καλεῖται, ἀνδρῶν
δύο καὶ τριάκοντα, καὶ διλοχίτης ὁ τούτων ἡγούμενος:
οἱ δὲ τέσσαρες λόχοι τετραρχία, καὶ ὁ τούτων ἡγούμενος
τέτραρχος τεσσάρων καὶ ἑξήκοντα ἀνδρῶν ἔξαρχος. <milestone unit="section" n="2" /> αἱ δὲ δύο τετραρχίαι τάξις, λόχων μὲν ὀκτώ, ἀνδρῶν
δὲ ὀκτὼ καὶ εἴκοσι καὶ ἑκατόν, καὶ ὁ τούτων ἡγούμενος
<pb id="p.111" />
ταξίαρχος.<milestone unit="section" n="3" /> ὅπου δὲ ἐξ ἑκατὸν γίγνεται τὸ τάγμα,
ἑκατόνταρχος ὁ τούτων αὖ ἡγεμὼν ὀνομάζεται.<milestone unit="blancard" n="29" /> αἱ δὲ 
δύο τάξεις σύνταγμα καλεῖται, λόχων μὲν ἑκκαίδεκα,
ἀνδρῶν δὲ ἓξ καὶ πεντήκοντα καὶ διακοσίων, καὶ ὁ τούτων
αὖ ἡγούμενος συνταγμάταρχος. οἳ δὲ καὶ ξεναγίαν
τοῦτο ὀνομάζουσι, καὶ ξεναγὸν τὸν τούτου ἡγούμενον.
καθ᾽ ἑκάστην δὲ σύνταξιν τῶν ἓξ καὶ πεντήκοντα<milestone unit="section" n="4" />
καὶ διακοσίων ἐπίλεκτοί εἰσι σημειοφόρος, οὐραγός,
σαλπιγκτής, ὑπηρέτης, στρατοκήρυξ. καὶ τὸ πᾶν
σύνταγμα ἐς τετράγωνον σχῆμα ταχθὲν ἐς ἑκκαίδεκα <milestone unit="blancard" n="30" />
ἔχει τὸ μῆκος καὶ τὸ βάθος.<milestone unit="section" n="5" /> τὰ δὲ δύο συντάγματα γίγνεται
ἀνδρῶν δώδεκα καὶ πεντακοσίων, λόχων δύο καὶ
τριάκοντα, καὶ τούτων ὁ ἡγούμενος πεντακοσίαρχος.
τοῦτο δὲ διπλασιασθὲν γίγνεται χιλιαρχία, ἀνδρῶν μὲν
τεσσάρων καὶ εἴκοσι καὶ χιλίων, λόχων δὲ τεσσάρων καὶ
ἑξήκοντα, καὶ ὁ ἐπὶ τούτοις χιλίαρχος. αἱ δὲ δύο χιλιαρχίαι
μεραρχία, δισχιλίων ἀνδρῶν καὶ ὀκτὼ καὶ τεσσαράκοντα,
λόχων ὀκτὼ καὶ εἴκοσι καὶ ἑκατόν, καὶ ὁ τούτων
ἔξαρχος μέραρχος. οἳ δὲ καὶ τέλος τοῦτο ὀνομάζουσιν.
αἱ δὲ δύομεραρχίαι φαλαγγαρχία,<milestone unit="section" n="6" /> τετρακισχιλίων
ἀνδρῶν καὶ ἓξ καὶ ἐνενήκοντα, λόχων ἓξ καὶ πεντήκοντα
καὶ διακοσίων, καὶ ὁ τούτων αὖ ἡγούμενος φαλάγγαρχος.
οἳ δὲ καὶ στρατηγίαν τοῦτο ὀνομάζουσι,<milestone unit="section" n="7" />
καὶ τὸν ἡγούμενον στρατηγόν.<milestone unit="blancard" n="31" /> αἱ δὲ δύο φαλαγγαρχίαι 
διφαλαγγαρχία, δύο ἀνδρῶν καὶ ἐνενήκοντα καὶ ἑκατὸν
καὶ ὀκτακισχιλίων, λόχων δώδεκα καὶ πεντακοσίων.
ἔστι δὲ τὸ τάγμα τοῦτο καὶ μέρος καὶ κέρας.<milestone unit="section" n="8" /> αἱ γάρ τοι
δύο διφαλαγγαρχίαι τετραφαλαγγαρχία τε καλεῖται
καὶ λόχωνγίγνεται χιλίων καὶ εἴκοσι καὶ τεσσάρων, ἀνδρῶν
μυρίων ἑξακισχιλίων τριακοσίων ὀγδοήκοντα ἐπόντων
τεσσάρων,<milestone unit="section" n="9" /> ὅντινα τὸν πάντα ἀριθμὸν τῇ πεζικῇ τάξει
ὑπεθέμεθα, καὶ εἴη ἂν ἐν τούτῳ κέρατα μὲν δύο, φαλαγγαρχίαι
<pb id="p.112" />
δὲ τέσσαρες, μεραρχίαι δὲ ὀκτώ, χιλιαρχίαι
δὲ ἑκκαίδεκα, πεντακοσιαρχίαι δὲ δύο καὶ τριάκοντα,
συνταγματαρχίαι δὲ τέσσαρες καὶ ἑξήκοντα, ταξιαρχίαι
δὲ ὀκτὼ καὶ εἴκοσι καὶ ἑκατόν, τετραρχίαι δὲ ἓξ καὶ πεντήκοντα
 καὶ διακόσιαι, διλοχίαι δὲ πεντακόσιαι καὶ δεκαδύο,<milestone unit="blancard" n="32" /> λόχοι δὲ εἴκοσι καὶ χίλιοι τεσσάρων ἐπόντων.
</p></div1></body></text></TEI.2>