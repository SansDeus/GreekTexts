<?xml version="1.0" encoding="utf-8"?>
<TEI.2><text><body><div1 type="chapter" n="31" org="uniform" sample="complete"><milestone unit="section" n="1" /><p>
τε καὶ σαφέστατα ποιεῖσθαι.<milestone unit="borheck" n="39" /> ἔστα δὲ τοῦτο, εἰ ὅσα ἂν 
ἀμφιβόλως δέξασθαι δυνατοὶ ὦσιν οἱ στρατιῶται, ταῦτα
φυλασσόμεθα.<milestone unit="section" n="2" /> αὐτίκα εἰ κλῖνον λέγοις προστιθεὶς
τὸ ἐπὶ δόρυ ἢ ἐπ᾽ ἀσπίδα, οἱ ὀξέως κατακούειν
εἰθισμένοι τῶν παραγγελμάτων ἄλλοι ἄλλο δεξάμενοι
ἔπραξαν. οὔκουν ὧδε χρὴ λέγειν κλῖνον ἐπὶ
δόρυ ἢ κλῖνον ἐπ᾽ ἀσπίδα,<milestone unit="blancard" n="72" /> ἀλλ᾽ ἀναστρέψαντα 
ἐπὶ δόρυ κλῖνον ἤ ἐπ᾽ ἀσπίδα κλῖνον: οὕτω γὰρ
σύμπαντες τὸ αὐτὸ ἀκούσονταί τε καὶ δράσουσιν.<milestone unit="section" n="3" /> οὔκουν
οὐδὲ μεταβαλοῦ ἢ ἐξέλιξον χρὴ παραγγέλλειν:
ταῦτα γὰρ τοῦ γένους τὴν πρᾶξιν δηλοῦντα ἐπὶ
διάφορα ἔργα ἄξει τοὺς ἀκούοντας. ἀλλὰ τὰ εἴδη γὰρ
προτακτέον πρὸ τῶν γενῶν, οἷον ἐπὶ δόρυ μεταβαλοῦ
ἢ ἐπ᾽ ἀσπίδα.<milestone unit="section" n="4" /> καὶ αὖ ὧδε ἐροῦμεν τὸν Λάκωνα
ἐξέλισσε, ἢ τὸν χόριον, ἢ τὸν Μακεδόνα.
εἰ δὲ μὴ προσθεὶς ὅντινα, αὐτὸ μόνον ἐξέλισσε
<pb id="p.128" />
 φαίης, ἄλλοι ἐπ᾽ ἄλλον ἐξελιγμὸν ἥξουσιν.<milestone unit="section" n="5" /> οὐδὲν δὲ ὡσαύτως
<milestone unit="borheck" n="40" />ἀγαθὸν ἔν τε πορείαις καὶ ἐν μάχαις ὡς σιγὴ τοῦ
παντὸς στρατεύματος. καὶ τοῦτό γε καὶ Ὅμηρος ἐν τῇ
ποιήσει ἐδήλωσεν: περὶ μὲν γὰρ τῶν ἡγεμόνων τῶν Ἑλλήνων φησίν 
<quote rend="blockquote"><lb />κέλευε δὲ οἷσιν ἕκαστος 
<lb />ἡγεμόνων</quote>
περὶ δὲ τῆς στρατιᾶς
<quote rend="blockquote"><lb />οἱ δ᾽ ἄλλοι ἀκὴν ἴσαν （οὐδέ κε φαίης

<lb />τόσσον λαὸν ἕπεσθαι ἔχοντ᾽ ἐν στήθεσιν αὐδήν） 
<lb />σιγῇ δειδιότες σημάντορας.</quote>
τῶν δὲ δὴ βαρβάρων τὴν ἀταξίαν δηλῶσαι ἐθελήσας,
<milestone unit="blancard" n="73" /> κλαγγῇ καὶ ἐνοπῇ φησὶν ἰέναι τοὺς Τρῶας ἴσα καὶ ὄρνιθας.
καὶ αὖ ἐν ἄλλοις ἔπεσι
<quote><lb />τῶν δ᾽ ὥστ᾽ ὀρνίθων πετεηνῶν</quote> φησίν <quote rend="blockquote">ἔθνεα πολλά, χηνῶν ἢ γεράνων ἢ κύκνων δουλιχοδείρων.</quote>
καὶ ἐπεξελθὼν τῶν ὀρνίθων τὸν θόρυβον
<quote><lb />ὣς Τρώων ἀλαλητός</quote> φησίν <quote rend="blockquote">ἀνὰ στρατὸν εὐρὺν ὀρώρει:
<lb />οὐ γὰρ πάντων ἦεν ὁμὸς θρόος οὐδ᾽ ἴα γῆρυς.</quote>
ὑπὲρ δὲ τῶν Ἑλλήνων <quote>οἳ δ᾽ ἄρ᾽ ἴσαν σιγῇ</quote>
 φησίν <quote rend="blockquote">μένεα πνείοντες Ἀχαιοί,
<lb />ἐν θυμῷ μεμαῶτες ἀλεξέμεν ἀλλήλοισιν.</quote>
οὕτω γὰρ οἱ μὲν ἡγεμόνες ὀξέως παραγγελοῦσιν, ἡ δὲ
στρατιὰ ὀξέως δέξεται τὰ ἐνδιδόμενα.
</p></div1></body></text></TEI.2>