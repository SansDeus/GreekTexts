<?xml version="1.0" encoding="utf-8"?>
<TEI.2><text><body><div1 type="chapter" n="9" org="uniform" sample="complete"><milestone unit="section" n="1" /><p>
ὡς τοῖς μὲν τὴν σκέπην ἐκ τῶν ὅπλων εἶναι,<milestone unit="borheck" n="11" /> τοῖς δὲ 
ὁπλίταις αὖ τὴν ὠφέλειαν ἐκ τῶν κατόπιν ἀκοντισμάτων.
οὐ μὴν ἀλλὰ καὶ ἐν ἄλλῃ χώρᾳ ἤδη ψιλοὶ ἐτάχθησαν,<milestone unit="section" n="2" />
ὁπότε τούτου δέοι, ἢ ἐπὶ κέρως ἑκατέρου, ἢ
εἰ πρόβλημα εἴη τοῦ ἑτέρου κέρως ποταμὸς ἢ τάφρος ἢ
θάλασσα, ἐπὶ τοῦ ἑτέρου μόνον ἐν ὑπερδεξίῳ χωρίῳ
τοῦ ἀποκρούεσθαι τῶν πολεμίων τὴν ταύτῃ ἔφοδον,
<pb id="p.110" />
 ἢ ἐς κώλυσιν κυκλώσεως:<milestone unit="blancard" n="27" /> καὶ γὰρ αἱ τῶν ἱππέων τάξεις
ἄλλοτε ἄλλῃ καθίστανται, ὅπου ἂν μέλλωσι ταχθέντες
<milestone unit="borheck" n="12" /> ὠφέλιμοι ἔσεσθαι.<milestone unit="section" n="3" /> τὸ μὲν οὖν πᾶν πλῆθος τῆς στρατιᾶς
ὁπόσον χρὴ εἶναι, οὐκ ἐπὶ τῷ στρατηγῷ ἑλέσθαι:
τὸ δὲ παρὸν ὅπως συντάξει τε καὶ ἀσκήσει καὶ ἐκ τάξεως ἐς τάξιν ἄλλην εὐπετῶς μετακινήσει, τοῦτο ἐπασκητέον.
<milestone unit="section" n="4" /> τοσόνδε μέντοι συμβουλεύσαιμ᾽ ἂν τῷ στρατηγῷ,
ἐκ τοῦ παντὸς πλήθους τῆς στρατιᾶς τοσούτους
ἐς τὰς μάχας ἐξαγαγεῖν, ὁπόσοι ἐπιτήδειοι ἔσονται πρὸς
τὰς μεταβολάς τε τῶν τάξεων καὶ τὰς μετακινήσεις, οἷον διπλασιασμοὺς καὶ πολυπλασιασμοὺς καὶ πτύξεις καὶ
 ἐξελιγμοὺς ἢ εἰ δή τινες ἄλλαι μεταβολαὶ τάξεων.<milestone unit="section" n="5" /> ἔνθεν
δὴ τούτους μάλιστα τοὺς ἀριθμοὺς ἐπελέξαντο οἱ
δεινοὶ ἀμφὶ ταῦτα, ὅσοι ἀριθμοὶ μέχρι μονάδος οἷοί τε
δίχα διαιρεῖσθαι, ὁποία ἐστὶν ἡ τῶν μυρίων καὶ ἑξακισχιλίων καὶ τριακοσίων καὶ ἐπὶ τούτοις τεσσάρων καὶ
ὀγδοήκοντα τάξις εἰ τύχοι οὖσα ὁπλιτική: ταύτης δὲ ἡμίσειαν
 τὴν τῶν ψιλῶν,<milestone unit="blancard" n="28" /> καὶ ταύτης ἔτι ἡμίσειαν τὴν τῶν
ἱππέων. οὗτος γὰρ τοι ὁ ἀριθμὸς μέχρι μονάδος δίχα
τέμνεται, ὥστε διπλασιάζειν αὐτὸν ἐς βάθος συνάγοντα καὶ αὖ ἐκτείνειν ἀναπτύσσοντα εὐμαρὲς καθίστασθαι,
<milestone unit="borheck" n="13" /> ὁπότε τούτου δεήσειεν.<milestone unit="section" n="6" /> αὐτίκα ἐπεὶ τῷ λόχῳ ἑκκαίδεκα
ἀνδρῶν τὸ βάθος ὑπεθέμεθα, τέσσαρες καὶ εἴκοσι ἐπὶ
τοῖς χιλίοις ἔσονται οἱ λόχοι ἐν τῷδε τῷ ἀριθμῷ, καὶ
οὗτοι μεμερισμένοι ἐς τάγματα, ὧν ἑκάστῳ καὶ ὄνομα οἰκεῖον πρόσκειται.
</p></div1></body></text></TEI.2>