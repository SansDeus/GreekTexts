<?xml version="1.0" encoding="utf-8"?>
<TEI.2><text><body><div1 type="chapter" n="8" org="uniform" sample="complete"><milestone unit="section" n="1" /><p>
τὸ δὲ σύμπαν σύνταγμα τοῦ πλήθους φάλαγξ ὀνομάζεται:
ἧς μῆκος μὲν τὸ πρῶτον ἂν εἴη ἐκ τῶν λοχαγῶν <milestone unit="borheck" n="8" />
σύνταγμα, ὅπερ καὶ μέτωπον ἤδη τινὲς ὀνομάζουσιν,
ἔστιν δὲ οἳ πρόσωπον καὶ ζυγόν,<milestone unit="blancard" n="24" /> καὶ στόμα δὲ ἄλλοι 
ταὐτὸ τοῦτο, καὶ πρωτολοχίαν ἄλλοι.<milestone unit="section" n="2" /> τὸ δὲ κατόπιν
τοῦ μετώπου ἅπαν ἔστε ἐπὶ τοὺς οὐραγούς, βάθος ὀνομάζεται.
καὶ τὸ μὲν κατὰ μῆκος ἐπ᾽ εὐθείας εἶναι τοὺς <milestone unit="blancard" n="25" />
πρωτοστάτας τοῖς πρωτοστάταις καὶ τοὺς ἐπιστάτας τοῖς <milestone unit="borheck" n="9" />
ἐπιστάταις συζυγεῖν καλοῦσι, στοιχεῖν δὲ τὸ κατὰ
βάθος ἐπ᾽ εὐθείας εἶναι τοὺς οὐραγοὺς καὶ λοχαγούς.
τέμνεται δὲ ἡ φάλαγξ ἐς μέρη τὰ μέγιστα δύο,<milestone unit="section" n="3" /> δίχα διαιρουμένου
τοῦ παντὸς μετώπου ἔστε ἐπὶ τὸ πᾶν βάθος. <milestone unit="borheck" n="10" />
καὶ τούτου τὸ μὲν ἥμισυ τὸ ἐν δεξιᾷ δεξιὸν καλεῖται
κέρας καὶ κεφαλή: τὸ δ᾽ ἐν ἀριστερᾷ εὐώνυμον
κέρας καὶ οὐρά.<milestone unit="section" n="4" /> ἵνα δὲ ἡ διχοτομία γίγνεται τοῦ μήκους,
ὀμφαλὸς ὀνομάζεται καὶ στόμα καὶ ἀραρός. <milestone unit="blancard" n="26" />
ἐπὶ δὲ τοῖς ὁπλίταις τὸ πολὺ οἱ ψιλοὶ τάσσονται,</p></div1></body></text></TEI.2>