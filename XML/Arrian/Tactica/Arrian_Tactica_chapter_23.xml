<?xml version="1.0" encoding="utf-8"?>
<TEI.2><text><body><div1 type="chapter" n="23" org="uniform" sample="complete"><milestone unit="section" n="1" /><p>
δὲ κατὰ ζυγά.<milestone unit="borheck" n="27" /> τούτων δὲ αὖ ἑκατέρα τριχῆ νενέμηται. ὃ 
μὲν γάρ τις ἐξελιγμὸς Μακεδών, ὃ δὲ Λάκων, ὃ δὲ
Κρητικὸς ὀνομάζεται: τὸν αὐτὸν δὲ τοῦτον καλούμενον
εὑρίσκω καὶ Περσικὸν καὶ χόριον.<milestone unit="section" n="2" /> Μακεδὼν μὲν
οὖν ἐστιν ὁ μεταλαμβάνων τῆς φάλαγγος τὸν ἔμπροσθεν
τόπον, ἀντὶ δὲ τῆς κατὰ πρόσωπον ἐπιφανείας τὴν κατόπιν:
Λάκων δὲ ὁ μεταλαμβάνων τῆς φάλαγγος τὸν<milestone unit="section" n="3" />
ὀπίσω τόπον, καὶ ὡσαύτως ἀντὶ τῆς κατὰ πρόσωπον ἐπιφανείας
τὴν κατόπιν.<milestone unit="blancard" n="58" /> ὁ δὲ Κρητικός τε καὶ Περσικὸς 
ὀνομαζόμενος τὸν αὐτὸν μὲν ἐπέχειν ποιεῖ τόπον τῆς<milestone unit="section" n="4" />
φάλαγγος τὸ πᾶν σύνταγμα, τῶν δ᾽ ἐν μέρει ὁπλιτῶν
ἕκαστον ἀνθ᾽ οὗ πρότερον ἐπεῖχεν τόπου ἕτερον
μεταλαμβάνειν, τὸν μὲν λοχαγὸν τὸν τοῦ οὐραγοῦ, τὸν
δὲ οὐραγὸν τὸν τοῦ λοχαγοῦ, καὶ ἀντὶ τῆς κατὰ πρόσωπον
ἐπιφανείας τὴν κατόπιν.<milestone unit="section" n="5" /> οἱ δὲ δὴ κατὰ ζυγὰ ἐξελιγμοὶ
γίγνονται ἐπειδὰν ἐπὶ τῶν ἀποτομῶν βουληθῇ
τις τὰ κέρατα καθιστάναι, τὰς δὲ ἀποτομὰς ἐπὶ τῶν κεράτων,
<pb id="p.122" />
καὶ τὸ μέσον τῆς πάσης φάλαγγος ἀποτελέσαι καρτερόν:
ὡσαύτως δὲ καὶ τὰ δεξιὰ ἐν τοῖς εὐωνύμοις καθίστησι,
 καὶ τὰ εὐώνυμα ἐν τοῖς δεξιοῖς.<milestone unit="section" n="6" /> εἰ δὲ μὴ παρέχοι
κατὰ μείζω μέρη τῆς φάλαγγος ἐξελιγμοὺς ποιήσασθαι,
πελαζόντων ἤδη τῶν πολεμίων, δέοι δὲ ἐξελίξαι τὴν τάξιν, τότε δὴ κατὰ συντάγματα ἐξελίσσουσι.
</p></div1></body></text></TEI.2>