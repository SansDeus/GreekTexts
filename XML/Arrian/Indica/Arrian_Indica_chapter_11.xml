<?xml version="1.0" encoding="utf-8"?>
<TEI.2><text><body><div1 type="chapter" n="11" org="uniform" sample="complete"><milestone unit="section" n="1" /><p>νενέμηνται δὲ οἱ πάντες Ἰνδοὶ ἐς ἑπτὰ μάλιστα γένεα. 
ἓν μὲν αὐτοῖσιν οἱ σοφισταί εἰσι, πλήθεϊ μὲν μείους
τῶν ἄλλων, δόξῃ δὲ καὶ τιμῇ γεραρώτατοι:<milestone unit="section" n="2" /> οὔτε 
 γάρ τι τῷ σώματι ἐργάζεσθαι ἀναγκαίη σφιν προσκέεται
οὔτε τι ἀποφέρειν: ἀπ ὅτων πονέουσιν ἐς τὸ κοινόν.
οὐδέ τι ἄλλο ἀναγκαίης ἁπλῶς ἐπεῖται τοῖσι σοφιστῇσιν,
<pb id="p.14" />
ὅτι μὴ θύειν τὰς θυσίας τοῖσι θεοῖσιν ὑπὲρ τοῦ κοινοῦ
 τῶν Ἰνδῶν:<milestone unit="section" n="3" /> ὅστις δὲ ἰδίᾳ θύει, ἐξηγητὴς αὐτῷ
τῆς θυσίης τῶν τις σοφιστέων τούτων γίνεται, ὡς οὐκ
 ἄν ἄλλως κεχαρισμένα τοῖσι θεοῖσι θύσαντι.<milestone unit="section" n="4" /> εἰσὶ σὲ
καὶ μαντικῆς οὗτοι μοῦνοι Ἰνδῶν δαήμονες, οὐδὲ ἐπεῖται 
 ἄλλῳ μαντεύεσθαι ὅτι μὴ σοφιστῇ ἀνδρί.<milestone unit="section" n="5" /> μαντεύονται
δὲ ὑπὲρ τῶν ὡρέων τοῦ ἔτεος καὶ εἴ τις τὸ κοινὸν
συμφορὴ καταλαμβάνοι: τὰ δὲ ἴδια ἑκάστοισιν οὔ σφιν
μέλει μαντεύεσθαι, ἢ ὡς οὐκ ἐξικνεομένης τῆς μαντικῆς
ἐς τὰ σμικρότερα, ἢ ὡς οὐκ ἄξιον ἐὸν ἐπὶ τούτοισι πονέεσθαι. 
<milestone unit="section" n="6" /> ὅστις δὲ ἁμάρτοι ἐς τρὶς μαντευσάμενος, τούτῳ δὲ
ἄλλο μὲν κακὸν γίνεσθαι οὐδέν, σιωπᾶν δὲ εἶναι ἐπάναγκες
τοῦ λοιποῦ: καὶ οὐκ ἔστιν ὅστις ἐξαναγκάσει τὸν
ἄνδρα τοῦτον φωνῆσαι, ὅτου σιωπὴ κατακέκριται.
<milestone unit="section" n="7" /> οὗτοι γυμνοὶ διαιτέονται οἱ σοφισταί, τοῦ μὲν χειμῶνος 
ὑπαίθριοι ἐν τῷ ἡλίῳ, τοῦ δὲ θέρεος, ἐπεὰν ὁ ἥλιος
κατέχῃ, ἐν τοῖσι λειμῶσι καὶ τοῖσιν ἕλεσιν ὑπὸ δένδρεσι
μεγάλοισιν, ὧν τὴν σκιὴν Νέαρχος λέγει ἐς πέντε πλέθρα
ἐν κύκλῳ ἐξικνέεσθαι, καὶ ἂν καὶ μυρίους ἀνθρώπους
ὑπὸ ἑνὶ δένδρεϊ σκιάζεσθαι: τηλικαῦτα εἶναι ταῦτα  
 τὰ δένδρεα.<milestone unit="section" n="8" /> σιτέονται δὲ τὰ ὡραῖα καὶ τὸν φλοιὸν τῶν
δενδρέων, γλυκύν τε ἐόντα τὸν φλοιὸν καὶ τρόφιμον οὐ
μεῖον ἤπερ αἱ βάλανοι τῶν φοινίκων.
<milestone unit="section" n="9" /> δεύτεροι δ᾽ ἐπὶ τούτοισιν οἱ γεωργοί εἰσιν, πλήθεϊ
πλεῖστοι Ἰνδῶν ἐόντες. καὶ τούτοισιν οὔτε ὅπλα 
ἐστὶν ἀρήια οὔτε ῾μέλει πολεμήια ἔργἀ, ἀλλὰ τὴν χώρην
οὗτοι ἐργάζονται, καὶ τοὺς φόρους τοῖσί τε βασιλεῦσι
καὶ τῇσι πόλισιν, ὅσαι αὐτόνομοι, οὗτοι ἀποφέρουσι.
 <milestone unit="section" n="10" />καὶ εἰ πόλεμος ἐς ἀλλήλους τοῖσιν Ἰνδοῖσι τύχοι, τῶν
ἐργαζομένων τὴν γῆν οὐ θέμις σφιν ἅπτεσθαι οὐδὲ 
αὐτὴν τὴν γῆν τέμνειν, ἀλλὰ οἱ μὲν πολεμέουσι καὶ
κατακαίνουσιν ἀλλήλους ὅκως τύχοιεν, οἱ δὲ πλησίον
<pb id="p.15" />
αὐτῶν κατ᾽ ἡσυχίην ἀροῦσιν ἢ τρυγέουσιν ἢ κλαδέουσιν ἢ θερίζουσιν.
<milestone unit="section" n="11" />τρίτοι δέ εἰσιν Ἰνδοῖσιν οἱ νομέες, οἱ ποιμένες τε 
καὶ οἱ βουκόλοι. καὶ οὗτοι οὔτε κατὰ πόλιας οὔτε ἐν τῇσι
 κώμῃσιν οἰκέουσι, νομάδες δέ εἰσι καὶ ἀνὰ τὰ οὔρεα
βιοτεύουσι, φόρον δὲ οὗτοι ἀπὸ τῶν κτηνέων ἀποφέρουσι,
καὶ θηρεύουσιν οὗτοι ἀνὰ τὴν χώρην ὄρνιθάς τε καὶ ἄγρια θηρία.
</p></div1></body></text></TEI.2>