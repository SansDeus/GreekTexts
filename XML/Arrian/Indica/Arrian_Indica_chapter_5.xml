<?xml version="1.0" encoding="utf-8"?>
<TEI.2><text><body><div1 type="chapter" n="5" org="uniform" sample="complete"><milestone unit="section" n="1" /><p>τὸ δὲ αἴτιον ὅστις ἐθέλει φράζειν τοῦ πλήθεός τε καὶ 
μεγάθεος τῶν Ἰνδικῶν ποταμῶν, φραζέτω: ἐμοὶ δὲ καὶ
<pb id="p.6" />
 ταῦτα ὡς ἀκοὴ ἀναγεγράφθω.<milestone unit="section" n="2" /> ἐπεὶ καὶ ἄλλων πολλῶν
ποταμῶν οὐνόματα Μεγασθένης ἀνέγραψεν, οἳ ἔξω
τοῦ Γάγγεώ τε καὶ τοῦ Ἰνδοῦ ἐκδιδοῦσιν: ἐς τὸν ἑῷόν
τε καὶ μεσαμβρινὸν πόντον, ὥστε τοὺς πάντας ὀκτὼ
καὶ πεντήκοντα λέγει ὅτι εἰσὶν Ἰνδικοὶ ποταμοί, ναυσίποροι 
 πάντες.<milestone unit="section" n="3" /> ἀλλὰ οὐδὲ Μεγασθένης τὴν πολλὴν δοκέει
μοι ἐπελθεῖν τῆς Ἰνδῶν χώρης, πλήν γε δὴ ὅτι πλεῦνα
ἢ οἱ σὺν Ἀλεξάνδρῳ [τῷ Φιλίππου] ἐπῆλθεν: συγγενέσθαι
γὰρ Σανδρακόττῳ λέγει, τῷ μεγίστῳ βασιλέι τῶν
 Ἰνδῶν, καὶ πώρῳ, ἔτι τούτου μέζονι.<milestone unit="section" n="4" /> οὗτος ὦν ὁ Μεγασθένης 
λέγει, οὔτε Ἰνδοὺς ἐπιστρατεῦσαι οὐδαμοῖσιν
 ἀνθρώποισιν, οὔτε Ἰνδοῖσιν ἄλλους ἀνθρώπους,<milestone unit="section" n="5" /> ἀλλὰ
Σέσωστριν μὲν τὸν Αἰγύπτιον, τῆς Ἀσίης καταστρεψάμενον
τὴν πολλὴν καὶ ἔστε ἐπὶ τὴν Εὐρώπην σὺν στρατιῇ
<milestone unit="section" n="6" /> ἐλάσαντα ὀπίσω ἀπονοστῆσαι, Ἰδάνθυρσον δὲ τὸν 
Σκύθεα ἐκ Σκυθίης ὁρμηθέντα πολλὰ μὲν Ἀσίης
ἔθνεα καταστρέψασθαι, ἐπελθεῖν δὲ καὶ τὴν Αἰγυπτίων
 γῆν κρατέοντα.<milestone unit="section" n="7" /> Σεμίραμιν δὲ τὴν Ἀσσυρίην ἐπιχειρέειν
μὲν στέλλεσθαι ἐς Ἰνδούς, ἀποθανεῖν δὲ πρίν τέλος
ἐπιθεῖναι τοῖσι βουλεύμασιν. ἀλλὰ Ἀλέξανδρον γὰρ 
 στρατεῦσαι ἐπὶ Ἰνδοὺς μοῦνον.<milestone unit="section" n="8" /> χαἰ πρὸ Ἀλεξάνδρου
Διονύσου μὲν πέρι πολλὸς λόγος κατέχει ὡς καὶ τούτου
στρατεύσαντος ἐς Ἰνδοὺς καὶ καταστρεψαμένου Ἰνδούς,
 Ἡρακλέος δὲ πέρι οὐ πολλός.<milestone unit="section" n="9" /> Διονύσου μέν γε
τῆς στρατηλασίης καὶ Νῦσα πόλις μνῆμα οὐ φαῦλον, 
καὶ ὁ Μηρὸς τὸ οὖρος, καὶ ὁ κισσὸς ὅστις ἐν τῷ οὔρεϊ
τούτῳ φύεται, καὶ αὐτοὶ Ἰνδοὶ ὑπὸ τυμπάνων τε καὶ
κυμβάλων στελλόμενοι ἐς τὰς μάχας, καὶ ἐσθὴς αὐτοῖσι
κατάστικτος ἐοῦσα, κατάπερ τοῦ Διονύσου τοῖσι βάκχοισιν:
 Ἡρακλέος δὲ οὐ πολλὰ ὑπομνήματα. <milestone unit="section" n="10" />ἀλλὰ 
τὴν Ἄορνον γὰρ πέτρην, ἥντινα Ἀλέξανδρος βίῃ ἐχειρώσατο,
ὅτι Ἠρακλέης οὐ δυνατὸς ἐγένετο ἐξελεῖν, μακεδονικὸν
<pb id="p.7" /> 
δοκέει μοι κόμπασμα, κατάπερ ὦν καὶ τὸν
Παραπάμοσον Καύκασον ἐκάλεον Μακεδόνες, οὐδέν τι
προσήκοντα τοῦτον τῷ Καυκάσῳ.<milestone unit="section" n="11" /> καί τι καὶ ἄντρον 
ἐπιφρασθέντες ἐν Παραπαμισάδῃσι, τοῦτο ἔφασαν
 ἐκεῖνο εἶναι τοῦ Προμηθέος τοῦ Τιτῆνος τὸ ἄντρον, ἐν
ὅτῳ ἐκρέματο ἐπὶ τῇ κλοπῇ τοῦ πυρός.<milestone unit="section" n="12" /> καὶ δὴ καὶ ἐν Σίβῃσιν, 
Ἰνδικῷ γένεϊ, ὅτι δορὰς ἀμπεχομένους εἶδον τοὺς
Σίβας, ἀπὸ τῆς Ἡρακλέος στρατηλασίης ἔφασκον τοὺς
ὑπολειφθέντας εἶναι τοὺς Σίβας: καὶ γὰρ καὶ σκυτάλην
 φορέουσιν οἱ Σίβαι, καὶ τῇσι βουσὶν αὐτῶν ῥόπαλον
ἐπικέκαυται, καὶ τοῦτο ἐς μνήμην ἀνέφερον τοῦ ῥοπάλου
τοῦ Ἡρακλέος.<milestone unit="section" n="13" /> εἰ δέ τῳ πιστὰ ταῦτα, ἄλλος ἂν 
οὗτος Ἡρακλέης εἴη, οὐχ ὁ Θηβαῖος ἢ ὁ Τύριος ἢ ὁ
Αἰγύπτιος, ἤ τις καὶ κατὰ τὴν ἄνω χώρην τὴν οὐ πόρρω
 τῆς Ἰνδῶν γῆς ᾠκισμένην μέγας βασιλεύς.
</p></div1></body></text></TEI.2>