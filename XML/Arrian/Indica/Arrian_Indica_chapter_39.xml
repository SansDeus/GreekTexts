<?xml version="1.0" encoding="utf-8"?>
<TEI.2><text><body><div1 type="chapter" n="39" org="uniform" sample="complete"><milestone unit="section" n="1" /><p>ἐνθένδε ὁρμηθέντες ἐς Ἱέρατιν πόλιν ἀπίκοντο, ἐς 
 χῶρον οἰκεόμενον. ἑπτακόσιοι καὶ πεντήκοντα στάδιοι
ὁ πλόος: ὡρμίσθησαν δὲ ἐν διώρυχι ἀπὸ τοῦ ποταμοῦ
ἐμβεβλημένῃ ἐς θάλασσαν, ᾗ οὔνομα ἦν Ἠράτεμις.<milestone unit="section" n="2" /> ἅμα 
δὲ ἡλίῳ ἀνίσχοντι παραπλώουσιν ἐς ποταμὸν χειμάροον,
οὔνομα Πάδαργον, ὁ δὲ χῶρος χερσόνησος ἅπας.
 καὶ ἐν αὐτῷ κῆποί τε πολλοὶ καὶ ἀκρόδρυα παντοῖα
ἐφύετο: οὔνομα τῷ χώρῳ Μεσαμβρίη.<milestone unit="section" n="3" /> ἐκ Μεσαμβρίης 
δὲ ὁρμηθέντες καὶ διεκπλώσαντες σταδίους μάλιστα ἐς
διηκοσίους ἐς Ταόκην ὁρμίζονται ἐπὶ ποταμῷ Γράνιδι.
καὶ ἀπὸ τούτου ἐς τὸ ἄνω τὰ Περσέων βασιλήια ἦν, ἀπέχοντα
 τοῦ ποταμοῦ τῶν ἐκβολέων σταδίους ἐς διηκοσίους.
<milestone unit="section" n="4" />κατὰ τοῦτον τὸν παράπλοον λέγει Νέαρχος ὀφθῆναι 
κῆτος ἐκβεβλημένον ἐς τὴν ἠιόνα, καὶ τοῦτο προσπλώσαντάς
<pb id="p.50" />
τινας τῶν ναυτέων ἐκμετρῆσαι καὶ φάναι εἶναι
 πήχεων πεντήκοντα:<milestone unit="section" n="5" /> δέρμα δὲ αὐτῷ εἶναι φολιδωτόν,
οὕτω τι ἐς βάθος ἧκον, ὥστε καὶ ἐπὶ πῆχυν ἐπέχειν:
ὄστρεά τε καὶ λοπάδας καὶ φυκία πολλά ἔχειν ἐπιπεφυκότα.
καὶ δελφῖνας λέγει ὅτι κατορᾶν ἦν πολλοὺς ἀμφὶ τῷ κήτεϊ, 
 καὶ τῶν ἐν τῇ ἔσω θαλάσσῃ μέζονας τοὺ δελφῖνας.<milestone unit="section" n="6" /> ἐνθένδε
ὁρμηθέντες κατάγονται ἐς Ῥόγονιν ποταμὸν χειμάρροον
ἐν λιμέντ εὐόρμῳ: μῆκος τοῦ παραπλόου στάδιοι
 διηκόσιοι.<milestone unit="section" n="7" /> ἐνθένδε τετρακοσίους σταδίους διεκπλώσαντες
αὐλίζονται ἐν ποταμῷ χειμαρρόῳ: Βρίξανα 
τῷ ποταμῷ οὔνομα. ἐνθαῦτα χαλεπῶς ὡρμίσαντο, ὅτι
ῥηχίη ἦν καὶ βραχέα, καὶ χοιράδες ἐκ τοῦ πόντου ἀνεῖχον.
 ἀλλὰ ὅτε ἡ πλήμμυρα ἐπῄει, τότε ὡρμίσαντο:<milestone unit="section" n="8" />
ὑπονοστήσαντος δὲ τοῦ ὕδατος, ἐπὶ ξηροῦ ὑπελείφθησαν
αἱ νέες. ἐπεὶ δὲ ἡ πλημμυρὶς ἐν τάξι ἀμείβουσα ἐπανῆλθε, 
 τότε δὴ ἐκπλώσαντες ὁρμίζονται ἐπὶ ποταμῷ:<milestone unit="section" n="9" /> οὔνομα
σὲ τῷ ποταμῷ Ὀροάτις. μέγιστος δὲ τῶν ποταμῶν, ὡς λέγει
Νέαρχος, ὅσοι ἐν τῷ παραπλόῳ τῷδε ἐμβάλλουσιν ἐς
τὸν ἔξω πόντον.
</p></div1></body></text></TEI.2>