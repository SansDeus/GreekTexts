<?xml version="1.0" encoding="utf-8"?>
<TEI.2><text><body><div1 type="chapter" n="7" org="uniform" sample="complete"><milestone unit="section" n="1" /><p> ἔθνεα δὲ Ἰνδικὰ εἴκοσι καὶ ἑκατὸν τὰ πάντα λέγει <milestone unit="section" n="25" />
Μεγασθένης, δυοῖν δέοντα. καὶ πολλὰ μὲν εἶναι ἔθνεα
Ἰνδικὰ καὶ αὐτὸς συμφέρομαι Μεγασθένεϊ, τὸ δὲ ἀτρεκὲς.
οὐκ ἔχω εἰκάσαι ὅκως ἐκμαθὼν ἀνέγραψεν, οὔτε
πολλοστὸν μέρος τῆς Ἰνδῶν γῆς ἐπελθών, οὔτε ἐπιμιξίης
 πᾶσι τοῖσι γένεσιν ἐούσης ἐς ἄλληλα.<milestone unit="section" n="2" /> πάλαι μὲν 
δὴ νομάδας εἶναι Ἰνδούς, κατάπερ Σκυθέων τοὺς οὐκ
<pb id="p.9" />
ἀροτῆρας, οἳ ἐν τῇσιν ἁμάξῃσι πλανεύμενοι ἄλλοτε ἄλλην
τῆς Σκυθίης ἀμείβουσιν, οὔτε πόλιας οἰκέοντες οὔτε
ἱρὰ θεῶν σέβοντες.<milestone unit="section" n="3" /> οὕτω μηδὲ Ἰνδοῖσι πόλιας εἶναι 
μηδὲ ἱρὰ θεῶν δεδομημένα, ἀλλὰ ἀμπίσχεσθαι μὲν δορὰς
 θηρίων ὅσων κατακάνοιεν, σιτέεσθαι δὲ τῶν δενδρέων
τὸν φλοιόν. καλέεσθαι δὲ τὰ δένδρεα ταῦτα τῇ
Ἰνδῶν φωνῇ τάλα, καὶ φύεσθαι ἐπ᾽ αὐτῶν, κατάπερ
τῶν φοινίκων ἐπὶ τῇσι κορυφῇσιν, οἷά περ τολύπας. 
<milestone unit="section" n="4" />
σιτέεσθαι δὲ καὶ τῶν θηρίων ὅσα ἕλοιεν ὠμοφαγέοντας,
 πρίν γε δὴ Διόνυσον ἐλθεῖν ἐς τὴν χώρην τὴν Ἰνδῶν.
<milestone unit="section" n="5" />Διόνυσον δὲ ἐλθόντα, ὡς καρτερὸς ἐγένετο Ἰνδῶν, 
πόλιάς τε οἰκίσαι καὶ νόμους θέσθαι τῇσι πόλισιν, οἴνου
τε δοτῆρα Ἰνδοῖσι γενέσθαι κατάπερ Ἕλλησι, καὶ σπείρειν
διδάξαι τὴν γῆν διδόντα αὐτὸν σπέρματα, <milestone unit="section" n="6" />ἢ οὐκ 
 ἐλάσαντος ταύτῃ Τριπτολέμου, ὅτε περ ἐκ Δήμητρος
ἐστάλη σπείρειν γῆν πᾶσαν, ἢ πρὸ Τριπτολέμου τις
οὗτος Διόνυσος ἐπελθὼν τὴν Ἰνδῶν γῆν σπέρματά
σφισιν ἔδωκε καρποῦ τοῦ ἡμέρου.<milestone unit="section" n="7" /> βόας τε ὑπ᾽ ἄροτρον 
ζεῦξαι Διόνυσον πρῶτον, καὶ ἀροτῆρας ἀντὶ νομάδων
 ποιῆσαι Ἰνδῶν τοὺς πολλούς, καὶ ὁπλίσαι ὅπλοισι
τοῖσιν ἀρηίοισι.<milestone unit="section" n="8" /> καὶ θεοὺς σέβειν ὅτι ἐδίδαξε Διόνυσος 
ἄλλους τε καὶ μάλιστα δὴ ἑωυτὸν κυμβαλίζοντας καὶ
τυμπανίζοντας: καὶ ὄρχησιν δὲ διδάξαι τὴν σατυρικήν,
<milestone unit="section" n="9" />τὸν κόρδακα παρ᾽ Ἕλλησι καλεόμενον, καὶ κομᾶν 
 Ἰνδοὺς τῷ θεῷ. μιτρηφορέειν τε ἀναδεῖξαι, καὶ μύρων
ἀλοιφὰς ἐκδιδάξαι.
</p></div1></body></text></TEI.2>