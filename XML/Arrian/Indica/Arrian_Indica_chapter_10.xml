<?xml version="1.0" encoding="utf-8"?>
<TEI.2><text><body><div1 type="chapter" n="10" org="uniform" sample="complete"><milestone unit="section" n="1" /><p>λέγεται δὲ καὶ τάδε, μνημήια ὅτι Ἰνδοὶ τοῖσι τελευτήσασιν
οὐ ποιέουσιν, ἀλλὰ τὰς ἀρετὰς γὰρ τῶν ἀνδρῶν
ἱκανὰς ἐς μνήμην τίθενται τοῖσιν ἀποθανοῦσι καὶ τὰς
 ᾠδὰς εἳ αὐτοῖσιν ἐπᾴδονται.<milestone unit="section" n="2" /> πολίων δὲ ἀριθμὸν οὐκ 
εἶναι ἂν ἀτρεκὲς ἀναγράψαι τῶ Ἰνδικῶν ὑπὸ πλήθεος.
<pb id="p.13" />
ταύτας μὲν ξυλίνας ποιέεσθαι:<milestone unit="section" n="3" /> οὐ γὰρ ἂν ἐκ πλίνθου 
ποιεομένας διαρκέσαι ἐπὶ χρόνον τοῦ τε ὕδατος
εἵνεκα τοῦ ἐξ οὐρανοῦ καὶ ὅτι οἱ ποταμοὶ αὐτοῖσιν ὑπερβάλλοντες
ὑπὲρ τὰς ὄχθας ἐμπιμπλᾶσι τοῦ ὕδατος τὰ
 πεδία.<milestone unit="section" n="4" /> ὅσαι δὲ ἐν ὑπερδεξίοισί τε καὶ μετεώροισι τόποισι 
καὶ τούτοισι ψιλοῖσιν ᾠκισμέναι εἰσί, ταύτας
δὲ ἐκ πλίνθου τε καὶ πηλοῦ ποιέεσθαι.<milestone unit="section" n="5" /> μεγίστην δὲ 
πόλιν ἐν Ἰνδοῖσιν εἶναι τὴν Παλίμβοθρα καλεομένην, ἐν
τῇ Πρασίων γῇ, ἵνα αἱ συμβολαί εἰσι τοῦ τε Ἐραννοβόα
 ποταμοῦ καὶ τοῦ Γάγγεω: τοῦ μὲν Γάγγεω, τοῦ μεγίστου
ποταμῶν: ὁ δὲ Ἐραννοβόας τρίτος μὲν ἂν εἴη τῶν
Ἰνδικῶν ποταμῶν, μέζων δὲ τῶν ἄλλῃ καὶ οὗτος. ἀλλὰ
συγχωρέει τῷ Γάγγῃ, ἐπειδὰν ἐμβάλῃ ἐς αὐτὸν τὸ
ὕδωρ.<milestone unit="section" n="6" /> καὶ λέγει Μεγασθένης, μῆκος μὲν ἐπέχειν τὴν 
 πόλιν κατ᾽ ἑκατέρην τὴν πλευρὴν ἵναπερ μακροτάτη
αὐτὴ ἑωυτῆς ᾤκισται ἐς ὀγδοήκοντα σταδίους, τὸ δὲ
πλάτος ἐς πεντεκαίδεκα.<milestone unit="section" n="7" /> τάφρον δὲ περιβεβλῆσθαι τῇ 
πόλι τὸ εὖρος ἑξάπλεθρον, τὸ δὲ βάθος τριήκοντα πήχεων:
πύργους δὲ ἑβδομήκοντα καὶ πεντακοσίους
 ἔχειν τὸ τεῖχος καὶ πύλας τέσσαρας καὶ ἑξήκοντα.<milestone unit="section" n="8" /> εἶναι 
δὲ καὶ τόδε μέγα ἐν τῇ Ἰνδῶν γῇ, πάντας Ἰνδοὺς εἶναι
ἐλευθέρους, οὐδέ τινα δοῦλον εἶναι Ἰνδόν. τοῦτο μὲν
Λακεδαιμονίοισιν ἐς τωὐτὸ συμβαίνει καὶ Ἰνδοῖσι.<milestone unit="section" n="9" /> Λακεδαιμονίοισι 
μέν γε οἱ εἵλωτες δοῦλοί εἰσι καὶ τὰ δουλων
 ἐργάζονται, Ἰνδοῖσι δὲ οὐδὲ ἄλλος δοῦλός ἐστι, μήτι γε Ἰνδῶν τις.
</p></div1></body></text></TEI.2>