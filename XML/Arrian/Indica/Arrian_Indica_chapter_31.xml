<?xml version="1.0" encoding="utf-8"?>
<TEI.2><text><body><div1 type="chapter" n="31" org="uniform" sample="complete"><milestone unit="section" n="1" /><p>εὖτε δὲ παρέπλωον τὴν χώρην τὴν Ἰχθυοφάγων, 
λόγον ἀκούουσι περὶ νήσου τινός ἣ κέεται μὲν ἀπέχουσα
<pb id="p.40" />
τῆς ταύτῃ ἠπείρου σταδίους ἐς ἑκατόν, ἐρήμη δέ ἐστιν
 οἰκητόρων.<milestone unit="section" n="2" /> ταύτην ἱρὴν Ἡλίου ἔλεγον εἶναι οἱ ἐπιχώριοι
καὶ Νόσαλα καλέεσθαι, οὐδέ τινα ἀνθρώπων καταίρειν
ἐθέλειν ἐς αὐτήν: ὅστις δὲ ἂν ἀπειρίῃ προσσχῇ, γίνεσθαι
 ἀφανέα.<milestone unit="section" n="3" /> ἀλλὰ λέγει Νέαρχος κέρκουρόν σφιν 
ἕνα πλήρωμα ἔχοντα Αἰγυπτίων οὐ πόρρω τῆς νήσου
ταύτης γενέσθαι ἀφανέα, καὶ ὑπὲρ τούτου τοὺς ἡγεμόνας
τοῦ πλόου ἰσχυρίζεσθαι ὅτι ἄρα κατάραντες ὑπ᾽
 ἀγνοίης ἐς τὴν νῆσον γένοιντο ἀφανέες.<milestone unit="section" n="4" /> Νέαρχος δὲ
πέμπει κύκλῳ περὶ τῆν νῆσον τριηκόντορον, κελεύσας 
μὴ κατασχεῖν μὲν ἐς τὴν νῆσον, ἐμβοᾶν δὲ τοῖς ἀνθρώποις
ὡς μάλιστα ἐν χρῷ παραπλώοντας, καὶ τὸν κυβερνήτην
οὐνομάζοντας καὶ ὅτου ἄλλου οὐκ ἀφανὲς τὸ οὔνομα.
<milestone unit="section" n="5" /> ὡς δὲ οὐδένα ὑπακούειν, τότε δὴ αὐτὸς λέγει
πλῶσαι ἐς τὴν νῆσον, καὶ κατασχεῖν προσαναγκάσαι 
τοὺς ναύτας οὐκ ἐθέλοντας, καὶ ἐκβῆναι αὐτὸς καὶ ἐλέγξαι
 κενὸν μῦθον ἐόντα τὸν περὶ τῇ νήσῳ λόγον.<milestone unit="section" n="6" /> ἀκοῦσαι
δὲ καὶ ἄλλον λόγον λεγόμενον, οἰκῆσαι τὴν νῆσον
ταύτην μίαν τῶν Νηρηίδων: τὸ δὲ οὔνομα οὐ λέγεσθαι
τῆς Νηρηίδος. ταύτῃ δὲ ὅστις πελάσειε, τούτῳ 
δὲ συγγίνεσθαι μέν, ἰχθὺν δὲ αὐτὸν ἐξ ἀνθρώπου
 ποιέουσαν ἐμβάλλειν ἐς τὸν πόντον.<milestone unit="section" n="7" /> ἥλιον δὲ ἀχθεσθέντα
τῇ Νηρηίδι κελεύειν μετοικίζεσθαι αὐτὴν ἐκ
τῆς νήσου: τὴν δὲ ὁμολογέειν μὲν ὅτι ἐξοικισθήσεται,
δέεσθαι δέ οἱ τὸ πάθημα παυθῆναι, καὶ τὸν 
 Ἥλιον ὑποδέξασθαι:<milestone unit="section" n="8" /> τοὺς δὲ σὴ ἀνθρώπους οὕστινας
ἰχθύας ἐξ ἀνθρώπων ἐπεποιήκει κατελεήσαντα ἀνθρώπους
αὖθις ἐξ ἰχθύων ποιῆσαι, καὶ ἀπὸ τούτων
τῶν Ἰχθυοφάγων τὸ γένος καὶ ἐς Ἁλέξανδρον κατελθεῖν.
<milestone unit="section" n="9" /> καὶ ταῦτα ὅτι ψεύδεα ἐξελέγχει Νέαρχος, οὐκ ἐπαινέω 
αὐτὸν ἔγωγε τῆς σχολῆς τε καὶ σοφίης, οὔτε κάρτα χαλεπὰ
ἐξελεγχθῆναι ἐόντα, ταλαίπωρόν τε ἐὸν γινώσκων
<pb id="p.41" />
τοὺς παλαιοὺς λόγους ἐπιλεγόμενον ἐξελέγχειν ἐόντας ψευδέας.
</p></div1></body></text></TEI.2>