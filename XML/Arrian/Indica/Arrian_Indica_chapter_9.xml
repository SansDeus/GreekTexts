<?xml version="1.0" encoding="utf-8"?>
<TEI.2><text><body><div1 type="chapter" n="9" org="uniform" sample="complete"><milestone unit="section" n="1" /><p> ἐν δὲ τῇ χώρῃ ταύτῃ, ἵνα ἐβασίλευσεν ἡ θυγάτηρ 
τοῦ Ἡρακλέος, τὰς μὲν γυναῖκας ἑπταέτεας ἐούσας ἐς
ὥρην γάμου ἰέναι, τοὺς δὲ ἄνδρας τεσσαράκοντα ἔτεα
τὰ πλεῖστα βιώσκεσθαι.<milestone unit="section" n="2" /> καὶ ὑπὲρ τούτου λεγόμενον 
λόγον εἶναι παρὰ Ἰνδοῖσιν. Ἡρακλέα, ὀψιγόνου οἱ γενομένης
 τῆς παιδός, ἐπεί τε δὴ ἐγγὺς ἔμαθεν ἑωυτῷ
ἐοῦσαν τὴν τελευτήν, οὐκ ἔχοντα ὅτῳ ἀνδρὶ ἐκδῷ τὴν
παῖδα ἑωυτοῦ ἐπαξίῳ, αὐτὸν μιγῆναι τῇ παιδὶ ἑπταέτεϊ
ἐούσῃ, ὡς γένος ἐξ οὗ τε κἀκείνης ὑπολείπεσθαι Ἰνδῶν
βασιλέας. ποιῆσαι ὦν αὐτὴν Ἡρακλέα ὡραίην γάμου:<milestone unit="section" n="3" /> 
 καὶ ἐκ τοῦδε ἅπαν τὸ γένος2τοῦτο ὅτου ἡ Πανδαίη ὑπῆρξε
τωὐτὸν τοῦτο γέρας ἔχειν παρὰ Ἡρακλέος.<milestone unit="section" n="4" /> ἐμοὶ δὲ 
δοκέει, εἴπερ ὦν τὰ ἐς τοσόνδε ἄτοπα Ἡρακλέης οἷός τε
ἦν ἐξεργάζεσθαι, κἄν ἑωυτὸν ἀποφῆναι μακροβιώτερον,
ὡς ὡραίῃ μιγῆναι τῇ παιδί.<milestone unit="section" n="5" /> ἀλλὰ γὰρ εἰ τὰ ὑπὲρ 
 τῆς ὥρης τῶν ταύτῃ παίδων ἀτρεκέα ἐς τωὐτὸν
φέρειν δοκέει ἔμοιγε ἐς ὅ τι περ καὶ τὸ ὑπὲρ τῶν ἀνδρῶν
τῆς ἡλικίης ὅτι τεσσαρακοντούτεες ἀποθνήσκουσιν
<pb id="p.12" />
 οἱ πρεσβύτατοι αὐτῶν.<milestone unit="section" n="6" /> 0ἷς γὰρ τό τε γῆρας τοσῷδε
ταχύτερον ἐπέρχεται καὶ ὁ θάνατος ὁμοῦ τῷ γήραϊ, πάντως
κου καὶ ἡ ἀκμὴ πρὸς λόγον τοῦ τέλεος ταχυτέρη
 ἐπανθέει.<milestone unit="section" n="7" /> ὥστε τριακοντούτεες μὲν ὠμογέροντες ἄν
κου εἶεν αὐτοῖσιν οἱ ἄνδρες, εἴκοσι δὲ ἔτεα γεγονότες οἱ 
ἔξω ἥβης νεηνίσκοι, ἡ δὲ ἀκροτάτη ἥβη ἀμφὶ τὰ πεντεκαίδεκα
ἔτεα: καὶ τῇσι γυναιξὶν ὥρη γάμου κατὰ
 λόγον ἄν ἐς τὰ ἑπτὰ ἔτεα συμβαίνοι.<milestone unit="section" n="8" /> καὶ γὰρ τοὺς
καρποὺς ἐν ταύτῃ τῇ χώρῃ πεπαίνεσθαί τε ταχύτερον
τῶν ἄλλῃ ὡυτὸς οὗτος Μεγασθένης ἀνέγραψε καὶ φθίνειν ταχύτερον. 
<milestone unit="section" n="9" /> ἀπὸ μὲν δὴ Διονύσου βασιλέας ἠρίθμεον Ἰνδοὶ ἐς
Σανδράκοττον τρεῖς καὶ πεντήκοντα καὶ ἑκατόν, ἔτεα δὲ
δύο καὶ τεσσαράκοντα καὶ ἑξακισχίλια: ἐν δὲ τούτοισι
τρὶς τὸ πᾶν ἐς ἐλευθερίην τὴν δὲ καὶ ἐς τριηκόσια: 
 τὴν δὲ εἴκοσί τε ἐτέων καὶ ἑκατὸν. πρεσβύτερόν τε
Διόνυσον Ἡρακλέος δέκα καὶ πέντε γενεῇσιν Ἰνδοὶ λέγουσιν:
<milestone unit="section" n="10" />ἄλλον δὲ οὐδένα ἐμβαλεῖν ἐς γῆν τὴν Ἰνδῶν ἐπὶ
πολέμῳ, οὐδὲ Κῦρον τὸν Καμβύσεω, καίτοι ἐπὶ Σκύθας
ἐλάσαντα καὶ τἄλλα πολυπραγμονέστατον δὴ τῶν κατὰ 
 τὴν Ἀσίην βασιλέων γενόμενον τὸν Κῦρον.<milestone unit="section" n="11" /> ἀλλὰ
Ἀλέξανδρον γὰρ ἐλθεῖν τε καὶ κρατῆσαι πάντων τοῖσιν
ὅπλοισιν, ὅσους γε δὴ ἐπῆλθε: καὶ ἂν καὶ πάντων κρατῆσαι,
 εἰ ἡ στρατιὴ ἤθελεν.<milestone unit="section" n="12" /> οὐ μὲν δὴ οὐδὲ Ἰνδῶν
τινὰ ἔξω τῆς οἰκηίης σταλῆναι ἐπὶ πολέμῳ διὰ δικαιότητα.</p></div1></body></text></TEI.2>