<?xml version="1.0" encoding="utf-8"?>
<TEI.2><text><body><div1 type="chapter" n="36" org="uniform" sample="complete"><milestone unit="section" n="1" /><p> ὁ δὲ ὕπαρχος τῆς χώρης, ὅντινα συνειλήφει Ἀλέξανδρος
ἐπὶ τῆς ἀγγελίης τῇ ματαιότητι, παρεόντα κατιδὼν
τὸν Νέαρχον, πίπτει τε αὐτῷ πρὸς τὰ γούνατα,
<milestone unit="section" n="2" /> καὶ <q direct="unspecified">οὗτός τοι</q> ἔφη <q direct="unspecified">ἐγώ εἰμι, ὃς ἀπηγγειλα Ἀλεξάνδρῳ
ὅτι σῷοι ἥκετε: ὁρᾷς ὅκως διάκειμαι.</q> οὕτω δὴ 
δέεται Ἀλεξάνδρου Νέαρχος ἀπεῖναι τὸν ἄνδρα, καὶ
 ἀπίεται.<milestone unit="section" n="3" /> Ἀλέξανδρος δὲ σωτήρια τοῦ στρατοῦ ἔθυε Διὶ
Σωτῆρι καὶ Ἡρακλέι καὶ Ἀπόλλωνι Ἀλεξικάκῳ καὶ Ποσειδῶνί
τε καὶ ὅσοι ἄλλοι θαλάσσιοι θεοὶ, καὶ ἀγῶνα
ἐποίεε γυμνικόν τε καὶ μουσικόν, καὶ πομπὴν ἔπεμπε: 
καὶ Νέαρχος ἐν πρώτοισιν ἐπόμπευε, ταινίῃσί τε καὶ ἄνθεσι
 πρὸς τῆς στρατιῆς βαλλόμενος.<milestone unit="section" n="4" /> ὡς δὲ ταῦτά οἱ
τέλος εἶχε, λέγει πρὸς Νέαρχον <q direct="unspecified">ἐγώ σε, ὦ Νέαρχε,
οὐκέτι ἐθέλω τὸ πρίσω οὔτ᾽ ὦν κινδυνεύειν οὔτε ταλαιπωρέεσθαι,
ἀλλὰ ἄλλος γὰρ τοῦ ναυτικοῦ ἐξηγήσεται 
 τὸ ἀπὸ τοῦδε, ἔστε καταστῆσαι αὐτὸ ἐς Σοῦσα.<milestone unit="section" n="5" /></q> Νέαρχος
δὲ ὑπολαβὼν λέγει <q direct="unspecified">ὦ βασιλεῦ, ἐγὼ μέν τοι πάντα
πείθεσθαι ἐθέλω τε καὶ ἀναγκαίη μοί ἐστιν. ἀλλὰ εἰ δή
τι καὶ σὺ ἐμοὶ χαρίζεσθαι ἐθέλεις, μὴ ποιήσῃς ὧδε, ἀλλὰ
με ἔασον ἐξηγήσασθαι ἐς ἅπαν τοῦ στρατοῦ, ἔστ᾽ ἄν 
 σοι σῴας καταστήσω ἐς Σοῦσα τὰς νέας.<milestone unit="section" n="6" /> μηδὲ τὰ μὲν
χαλεπά τε καὶ ἄπορα ἐμοὶ ἐπιτετραμμένα ἐκ σοῦ
ἔστω, τὰ δὲ εὐπετέα τε καὶ κλέεος ἤδη ἐχόμενα ἑτοίμου,
 ταῦτα δὲ ἀπαιρεθέντα ἄλλῳ ἐς χεῖρας διδόσθω.<milestone unit="section" n="7" /></q> ἔτι
λέγοντα παύει Ἀλέξανδρος, καὶ χάριν προσωμολόγεεν 
εἰδέναι. οὕτω δὴ καταπέμπει αὐτόν, στρατιὴν
 δοὺς ἐς παραπομπὴν ὡς διὰ φιλίης ἰόντι ὀλίγην.<milestone unit="section" n="8" /> τῷ
δὲ οὐδὲ τὰ τῆς ὀδοῦ τῆς ἐπὶ θάλασσαν ἔξω πόνου ἐγένετο,
ἀλλὰ συλλελεγμένοι γὰρ οἱ κύκλῳ βάρβαροι τὰ ἐρυμνὰ
τῆς χώρης τῆς Καρμανίης κατεῖχον, ὅτι ὁ σατράπης 
αὐτοῖσι ἐτετελευτήκει κατὰ πρόσταξιν Ἀλεξάνδρου,
ὁ δὲ νεωστὶ κατεστηκὼς Τληπόλεμος οὔπω βέβαιον
<pb id="p.47" />
τὸ κράτος εἶχε.<milestone unit="section" n="9" /> δὶς ὦν καὶ τρίς τῇ αὐτῇ ἡμέρῃ ἄλλοισι 
καὶ ἄλλοισι τῶν βαρβάρων ἐπιφαινομένοισιν ἐς χεῖρας
ᾔεσαν, καὶ οὕτως οὐδέν τι ἐλινύσαντες μόλις καὶ
χαλεπῶς ἐπὶ θάλασσαν ἀπεσώθησαν. ἐνθαῦτα θύει Νέαρχος
 Διὶ Σωτῆρι καὶ ἀγῶνα ποιέει γυμνικόν.
</p></div1></body></text></TEI.2>