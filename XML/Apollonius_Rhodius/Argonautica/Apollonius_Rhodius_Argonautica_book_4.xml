<?xml version="1.0" encoding="utf-8"?>
<TEI.2><text lang="greek"><body><div1 type="book" n="4" org="uniform" sample="complete"><p>
                <milestone unit="card" n="1" />
                <lb />αὐτὴ νῦν κάματόν γε, θεά, καὶ δήνεα κούρης
                <lb />Κολχίδος ἔννεπε, Μοῦσα, Διὸς τέκος. ἦ γὰρ ἔμοιγε
                <lb />ἀμφασίῃ νόος ἔνδον ἑλίσσεται ὁρμαίνοντι,
                <lb />ἢ ἔμεν ἄτης πῆμα δυσίμερον, ἦ τόγ᾽ ἐνίσπω
                <lb rend="displayNum" n="5" />φύζαν ἀεικελίην, ᾗ κάλλιπεν ἔθνεα Κόλχων.
                <lb rend="displayNumAndIndent" />ἤτοι ὁ μὲν δήμοιο μετ᾽ ἀνδράσιν, ὅσσοι ἄριστοι,
                <lb />παννύχιος δόλον αἰπὺν ἐπὶ σφίσι μητιάασκεν
                <lb />οἷσιν ἐνὶ μεγάροις, στυγερῷ ἐπὶ θυμὸν ἀέθλῳ
                <lb />Αἰήτης ἄμοτον κεχολωμένος: οὐδ᾽ ὅγε πάμπαν
                <lb rend="displayNum" n="10" />θυγατέρων τάδε νόσφιν ἑῶν τελέεσθαι ἐώλπει.
                <lb rend="displayNumAndIndent" />τῇ δ᾽ ἀλεγεινότατον κραδίῃ φόβον ἔμβαλεν Ἥρη:
                <lb />τρέσσεν δ᾽, ἠύτε τις κούφη κεμάς, ἥν τε βαθείης
                <lb />τάρφεσιν ἐν ξυλόχοιο κυνῶν ἐφόβησεν ὁμοκλή.
                <lb />αὐτίκα γὰρ νημερτὲς ὀίσσατο, μή μιν ἀρωγὴν
                <lb rend="displayNum" n="15" />ληθέμεν, αἶψα δὲ πᾶσαν ἀναπλήσειν κακότητα.
                <lb />τάρβει δ᾽ ἀμφιπόλους ἐπιίστορας: ἐν δέ οἱ ὄσσε
                <lb />πλῆτο πυρός, δεινὸν δὲ περιβρομέεσκον ἀκουαί.
                <lb />πυκνὰ δὲ λευκανίης ἐπεμάσσατο, πυκνὰ δὲ κουρὶξ
                <lb />ἑλκομένη πλοκάμους γοερῇ βρυχήσατ᾽ ἀνίῃ.
                <lb rend="displayNum" n="20" />καί νύ κεν αὐτοῦ τῆμος ὑπὲρ μόρον ὤλετο κούρη,
                <lb />φάρμακα πασσαμένη, Ἥρης δ᾽ ἁλίωσε μενοινάς,
                <lb />εἰ μή μιν Φρίξοιο θεὰ σὺν παισὶ φέβεσθαι
                <lb />ὦρσεν ἀτυζομένην: πτερόεις δέ οἱ ἐν φρεσὶ θυμὸς
                <lb />ἰάνθη: μετὰ δ᾽ ἥγε παλίσσυτος ἀθρόα κόλπων
                <lb rend="displayNum" n="25" />φάρμακα πάντ᾽ ἄμυδις κατεχεύατο φωριαμοῖο.
                <lb />κύσσε δ᾽ ἑόν τε λέχος καὶ δικλίδας ἀμφοτέρωθεν
                <lb />σταθμούς, καὶ τοίχων ἐπαφήσατο, χερσί τε μακρὸν
                <lb />ῥηξαμένη πλόκαμον, θαλάμῳ μνημήια μητρὶ
                <lb />κάλλιπε παρθενίης, ἀδινῇ δ᾽ ὀλοφύρατο φωνῇ:
                <lb n="30" rend="displayNumAndIndent" /><q direct="unspecified">τόνδε τοι ἀντ᾽ ἐμέθεν ταναὸν πλόκον εἶμι λιποῦσα,
                <lb />μῆτερ ἐμή: χαίροις δὲ καὶ ἄνδιχα πολλὸν ἰούσῃ:
                <lb />χαίροις Χαλκιόπη, καὶ πᾶς δόμος. αἴθε σε πόντος,
                <lb />ξεῖνε, διέρραισεν, πρὶν Κολχίδα γαῖαν ἱκέσθαι.</q>
                <lb rend="displayNumAndIndent" />ὧς ἄρ᾽ ἔφη: βλεφάρων δὲ κατ᾽ ἀθρόα δάκρυα χεῦεν.
                <lb rend="displayNum" n="35" />οἵη δ᾽ ἀφνειοῖο διειλυσθεῖσα δόμοιο
                <lb />ληιάς, ἥν τε νέον πάτρης ἀπενόσφισεν αἶσα,
                <lb />οὐδέ νύ πω μογεροῖο πεπείρηται καμάτοιο,
                <lb />ἀλλ᾽ ἔτ᾽ ἀηθέσσουσα δύης καὶ δούλια ἔργα
                <lb />εἶσιν ἀτυζομενη χαλεπὰς ὑπὸ χεῖρας ἀνάσσης:
                <lb rend="displayNum" n="40" />τοίη ἄρ᾽ ἱμερόεσσα δόμων ἐξέσσυτο κούρη.
                <lb />τῇ δὲ καὶ αὐτόματοι θυρέων ἱπόειξαν ὀχῆες,
                <lb />ὠκείαις ἄψορροι ἀναθρώσκοντες ἀοιδαῖς.
                <lb />γυμνοῖσιν δὲ πόδεσσιν ἀνὰ στεινὰς θέεν οἴμους,
                <lb />λαιῇ μὲν χερὶ πέπλον ἐπ᾽ ὀφρύσιν ἀμφὶ μέτωπα
                <lb rend="displayNum" n="45" />στειλαμένη καὶ καλὰ παρήια, δεξιτερῇ δὲ
                <lb />ἄκρην ὑψόθι πέζαν ἀερτάζουσα χιτῶνος.
                <lb />καρπαλίμως δ᾽ ἀίδηλον ἀνὰ στίβον ἔκτοθι πύργων
                <lb />ἄστεος εὐρυχόροιο φόβῳ ἵκετ᾽: οὐδέ τις ἔγνω
                <lb />τήνγε φυλακτήρων, λάθε δέ σφεας ὁρμηθεῖσα.
                <lb rend="displayNum" n="50" />ἔνθεν ἴμεν νηόνδε μάλ᾽ ἐφράσατ᾽: οὐ γὰρ ἄιδρις
                <lb />ἦεν ὁδῶν, θαμὰ καὶ πρὶν ἀλωμένη ἀμφί τε νεκρούς,
                <lb />ἀμφί τε δυσπαλέας ῥίζας χθονός, οἷα γυναῖκες
                <lb />φαρμακίδες: τρομερῷ δ᾽ ὑπὸ δείματι πάλλετο θυμός.
                <lb />τὴν δὲ νέον Τιτηνὶς ἀνερχομένη περάτηθεν
                <lb rend="displayNum" n="55" />φοιταλέην ἐσιδοῦσα θεὰ ἐπεχήρατο Μήνη
                <lb />ἁρπαλέως, καὶ τοῖα μετὰ φρεσὶν ᾗσιν ἔειπεν:
<milestone n="57" unit="card" />
                <lb rend="displayNumAndIndent" /><q direct="unspecified">οὐκ ἄρ᾽ ἐγὼ μούνη μετὰ Λάτμιον ἄντρον ἀλύσκω,
                <lb />οὐδ᾽ οἴη καλῷ περιδαίομαι Ἐνδυμίωνι:
                <lb />ἦ θαμὰ δὴ καὶ σεῖο κίον δολίῃσιν ἀοιδαῖς,
                <lb rend="displayNum" n="60" />μνησαμένη φιλότητος, ἵνα σκοτίῃ ἐνὶ νυκτὶ
                <lb />φαρμάσσῃς εὔκηλος, ἅ τοι φίλα ἔργα τέτυκται.
                <lb />νῦν δὲ καὶ αὐτὴ δῆθεν ὁμοίης ἔμμορες ἄτης:
                <lb />δῶκε δ᾽ ἀνιηρόν τοι Ἰήσονα πῆμα γενέσθαι
                <lb />δαίμων ἀλγινόεις. ἀλλ᾽ ἔρχεο, τέτλαθι δ᾽ ἔμπης,
                <lb rend="displayNum" n="65" />καὶ πινυτή περ ἐοῦσα, πολύστονον ἄλγος ἀείρειν.</q>
                <lb rend="displayNumAndIndent" />ὦς ἄρ᾽ ἔφη: τὴν δ᾽ αἶψα πόδες φέρον ἐγκονέουσαν.
                <lb />ἀσπασίως δ᾽ ὄχθῃσιν ἐπηέρθη ποταμοῖο,
                <lb />ἀντιπέρην λεύσσουσα πυρὸς σέλας, ὅ ῥά τ᾽ ἀέθλου
                <lb />παννύχιοι ἥρωες ἐυφροσύνῃσιν ἔδαιον.
                <lb rend="displayNum" n="70" />ὀξείῃ δἤπειτα διὰ κνέφας ὄρθια φωνῇ
                <lb />ὁπλότατον Φρίξοιο περαιόθεν ἤπυε παίδων,
                <lb />φρόντιν: ὁ δὲ ξὺν ἑοῖσι κασιγνήτοις ὄπα κούρης
                <lb />αὐτῷ τ᾽ Αἰσονίδῃ τεκμήρατο: σῖγα δ᾽ ἑταῖροι
                <lb />θάμβεον, εὖτ᾽ ἐνόησαν ὃ δὴ καὶ ἐτήτυμον ἦεν.
                <lb rend="displayNum" n="75" />τρὶς μὲν ἀνήυσεν, τρὶς δ᾽ ὀτρύνοντος ὁμίλου
                <lb />Φρόντις ἀμοιβήδην ἀντίαχεν: οἱ δ᾽ ἄρα τείως
                <lb />ἥρωες μετὰ τήνγε θοοῖς ἐλάασκον ἐρετμοῖς.
                <lb />οὔπω πείσματα νηὸς ἐπ᾽ ἠπείροιο περαίης
                <lb />βάλλον, ὁ δὲ κραιπνοὺς χέρσῳ πόδας ἧκεν Ἰήσων
                <lb rend="displayNum" n="80" />ὑψοῦ ἀπ᾽ ἰκριόφιν: μετὰ δὲ Φρόντις τε καὶ Ἄργος,
                <lb />υἷε δύω Φρίξου, χαμάδις θόρον: ἡ δ᾽ ἄρα τούσγε
                <lb />γούνων ἀμφοτέρῃσι περισχομένη προσέειπεν:
                <lb rend="displayNumAndIndent" /><q direct="unspecified">ἔκ με, φίλοι, ῥύσασθε δυσάμμορον, ὧς δὲ καὶ αὐτοὺς
                <lb />ὑμέας Αἰήταο, πρὸ γάρ τ᾽ ἀναφανδὰ τέτυκται
                <lb rend="displayNum" n="85" />πάντα μάλ᾽, οὐδέ τι μῆχος ἱκάνεται. ἀλλ᾽ ἐπὶ νηὶ
                <lb />φεύγωμεν, πρὶν τόνδε θοῶν ἐπιβήμεναι ἵππων.
                <lb />δώσω δὲ χρύσειον ἐγὼ δέρος, εὐνήσασα
                <lb />φρουρὸν ὄφιν: τύνη δὲ θεοὺς ἐνὶ σοῖσιν ἑταίροις,
                <lb />ξεῖνε, τεῶν μύθων ἐπιίστορας, οὕς μοι ὑπέστης,
                <lb rend="displayNum" n="90" />ποίησαι: μηδ᾽ ἔνθεν ἑκαστέρω ὁρμηθεῖσαν
                <lb />χήτει κηδεμόνων ὀνοτὴν καὶ ἀεικέα θείης.</q>
                <lb rend="displayNumAndIndent" />Ἴσκεν ἀκηχεμένη: μέγα δὲ φρένες Αἰσονίδαο
                <lb />γήθεον: αἶψα δέ μιν περὶ γούνασι πεπτηυῖαν
                <lb />ἦκ᾽ ἀναειρόμενος προσπτύξατο, θάρσυνέν τε:
                <lb rend="displayNum" n="95" /><q direct="unspecified">δαιμονίη, Ζεὺς αὐτὸς Ὀλύμπιος ὅρκιος ἔστω,
                <lb />Ἥρη τε Ζυγίη, Διὸς εὐνέτις, ἦ μὲν ἐμοῖσιν
                <lb />κουριδίην σε δόμοισιν ἐνιστήσεσθαι ἄκοιτιν,
                <lb />εὖτ᾽ ἂν ἐς Ἑλλάδα γαῖαν ἱκώμεθα νοστήσαντες.</q>
                <lb rend="displayNumAndIndent" />ὧς ηὔδα, καὶ χεῖρα παρασχεδὸν ἤραρε χειρὶ
                <lb rend="displayNum" n="100" />δεξιτερήν: ἡ δέ σφιν ἐς ἱερὸν ἄλσος ἀνώγει
                <lb />νῆα θοὴν ἐλάαν αὐτοσχεδόν, ὄφρ᾽ ἔτι νύκτωρ
                <lb />κῶας ἑλόντες ἄγοιντο παρὲκ νόον Αἰήταο.
                <lb />ἔνθ᾽ ἔπος ἠδὲ καὶ ἔργον ὁμοῦ πέλεν ἐσσυμένοισιν.
                <lb />εἰς γάρ μιν βήσαντες, ἀπὸ χθονὸς αὐτίκ᾽ ἔωσαν
                <lb rend="displayNum" n="105" />νῆα: πολὺς δ᾽ ὀρυμαγδὸς ἐπειγομένων ἐλάτῃσιν
                <lb />ἦεν ἀριστήων: ἡ δ᾽ ἔμπαλιν ἀίσσουσα
                <lb />γαίῃ χεῖρας ἔτεινεν ἀμήχανος. αὐτὰρ Ἰήσων
                <lb />θάρσυνέν τ᾽ ἐπέεσσι, καὶ ἴσχανεν ἀσχαλόωσαν.
<milestone n="109" unit="card" />
                <lb rend="displayNumAndIndent" />ἦμος δ᾽ ἀνέρες ὕπνον ἀπ᾽ ὀφθαλμῶν ἐβάλοντο
                <lb rend="displayNum" n="110" />ἀγρόται, οἵ τε κύνεσσι πεποιθότες οὔποτε νύκτα
                <lb />ἄγχαυρον κνώσσουσιν, ἀλευάμενοι φάος ἠοῦς,
                <lb />μὴ πρὶν ἀμαλδύνῃ θηρῶν στίβον ἠδὲ καὶ ὀδμὴν
                <lb />θηρείην λευκῇσιν ἐνισκίμψασα βολῇσιν:
                <lb />τῆμος ἄρ᾽ Αἰσονίδης κούρη τ᾽ ἀπὸ νηὸς ἔβησαν
                <lb rend="displayNum" n="115" />ποιήεντ᾽ ἀνὰ χῶρον, ἵνα κριοῦ καλέονται
                <lb />εὐναί, ὅθι πρῶτον κεκμηότα γούνατ᾽ ἔκαμψεν,
                <lb />νώτοισιν φορέων Μινυήιον υἷ᾽ Ἀθάμαντος.
                <lb />ἐγγύθι δ᾽ αἰθαλόεντα πελεν βωμοῖο θέμεθλα,
                <lb />ὅν ῥά ποτ᾽ Αἰολίδης Διὶ Φυξίῳ εἵσατο Φρίξος,
                <lb rend="displayNum" n="120" />ῥέζων κεῖνο τέρας παγχρύσεον, ὥς οἱ ἔειπεν
                <lb />Ἑρμείας πρόφρων ξυμβλήμενος. ἔνθ᾽ ἄρα τούσγε
                <lb />Ἄργου φραδμοσύνῃσιν ἀριστῆες μεθέηκαν.
                <lb />τὼ δὲ δι᾽ ἀτραπιτοῖο μεθ᾽ ἱερὸν ἄλσος ἵκοντο,
                <lb />φηγὸν ἀπειρεσίην διζημένω, ᾗ ἔπι κῶας
                <lb rend="displayNum" n="125" />βέβλητο, νεφέλῃ ἐναλίγκιον, ἥ τ᾽ ἀνιόντος
                <lb />ἠελίου φλογερῇσιν ἐρεύθεται ἀκτίνεσσιν.
                <lb />αὐτὰρ ὁ ἀντικρὺ περιμήκεα τείνετο δειρὴν
                <lb />ὀξὺς ἀύπνοισιν προϊδὼν ὄφις ὀφθαλμοῖσιν
                <lb />νισσομένους, ῥοίζει δὲ πελώριον: ἀμφὶ δὲ μακραὶ
                <lb rend="displayNum" n="130" />ἠιόνες ποταμοῖο καὶ ἄσπετον ἴαχεν ἄλσος.
                <lb />ἔκλυον οἳ καὶ πολλὸν ἑκὰς Τιτηνίδος Αἴης
                <lb />Κολχίδα γῆν ἐνέμοντο παρὰ προχοῇσι Αύκοιο,
                <lb />ὅς τ᾽ ἀποκιδνάμενος ποταμοῦ κελάδοντος Ἀράξεω
                <lb />Φάσιδι συμφέρεται ἱερὸν ῥόον: οἱ δὲ συνάμφω
                <lb rend="displayNum" n="135" />Καυκασίην ἅλαδ᾽ εἰς ἓν ἐλαυνόμενοι προχέουσιν.
                <lb />δείματι δ᾽ ἐξέγροντο λεχωίδες, ἀμφὶ δὲ παισὶν
                <lb />νηπιάχοις, οἵ τέ σφιν ὑπ᾽ ἀγκαλίδεσσιν ἴαυον,
                <lb />ῥοίζῳ παλλομένοις χεῖρας βάλον ἀσχαλόωσαι.
                <lb />ὡς δ᾽ ὅτε τυφομένης ὕλης ὕπερ αἰθαλόεσσαι
                <lb rend="displayNum" n="140" />καπνοῖο στροφάλιγγες ἀπείριτοι εἱλίσσονται,
                <lb />ἄλλη δ᾽ αἶψ᾽ ἑτέρῃ ἐπιτέλλεται αἰὲν ἐπιπρὸ
                <lb />νειόθεν εἰλίγγοισιν ἐπήορος ἐξανιοῦσα:
                <lb />ὧς τότε κεῖνο πέλωρον ἀπειρεσίας ἐλέλιξεν
                <lb />ῥυμβόνας ἀζαλέῃσιν ἐπηρεφέας φολίδεσσιν.
                <lb rend="displayNum" n="145" />τοῖο δ᾽ ἑλισσομένοιο κατ᾽ ὄμματα νίσσετο κούρη,
                <lb />ὕπνον ἀοσσητῆρα, θεῶν ὕπατον, καλέουσα
                <lb />ἡδείῃ ἐνοπῇ, θέλξαι τέρας: αὖε δ᾽ ἄνασσαν
                <lb />νυκτιπόλον, χθονίην, εὐαντέα δοῦναι ἐφορμήν.
                <lb />εἵπετο δ᾽ Αἰσονίδης πεφοβημένος, αὐτὰρ ὅγ᾽ ἤδη
                <lb rend="displayNum" n="150" />οἴμῃ θελγόμενος δολιχὴν ἀνελύετ᾽ ἄκανθαν
                <lb />γηγενέος σπείρης, μήκυνε δὲ μυρία κύκλα,
                <lb />οἷον ὅτε βληχροῖσι κυλινδόμενον πελάγεσσιν
                <lb />κῦμα μέλαν κωφόν τε καὶ ἄβρομον: ἀλλὰ καὶ ἔμπης
                <lb />ὑψοῦ σμερδαλέην κεφαλὴν μενέαινεν ἀείρας
                <lb rend="displayNum" n="155" />ἀμφοτέρους ὀλοῇσι περιπτύξαι γενύεσσιν.
                <lb />ἡ δέ μιν ἀρκεύθοιο νέον τετμηότι θαλλῷ
                <lb />βάπτουσ᾽ ἐκ κυκεῶνος ἀκήρατα φάρμακ᾽ ἀοιδαῖς
                <lb />ῥαῖνε κατ᾽ ὀφθαλμῶν: περί τ᾽ ἀμφί τε νήριτος ὀδμὴ
                <lb />φαρμάκου ὕπνον ἔβαλλε: γένυν δ᾽ αὐτῇ ἐνὶ χώρῃ
                <lb rend="displayNum" n="160" />θῆκεν ἐρεισάμενος: τὰ δ᾽ ἀπείρονα πολλὸν ὀπίσσω
                <lb />κύκλα πολυπρέμνοιο διὲξ ὕλης τετάνυστο.
                <lb />ἔνθα δ᾽ ὁ μὲν χρύσειον ἀπὸ δρυὸς αἴνυτο κῶας,
                <lb />κούρης κεκλομένης: ἡ δ᾽ ἔμπεδον ἑστηυῖα
                <lb />φαρμάκῳ ἔψηχεν θηρὸς κάρη, εἰσόκε δή μιν
                <lb rend="displayNum" n="165" />αὐτὸς ἑὴν ἐπὶ νῆα παλιντροπάασθαι Ἰήσων
                <lb />ἤνωγεν, λεῖπεν δὲ πολύσκιον ἄλσος Ἄρηος.
                <lb />ὡς δὲ σεληναίην διχομήνιδα παρθένος αἴγλην
                <lb />ὑψόθεν ἐξανέχουσαν ὑπωροφίου θαλάμοιο
                <lb />λεπταλέῳ ἑανῷ ὑποΐσχεται: ἐν δέ οἱ ἦτορ
                <lb rend="displayNum" n="170" />χαίρει δερκομένης καλὸν σέλας: ὧς τότ᾽ Ἰήσων
                <lb />γηθόσυνος μέγα κῶας ἑαῖς ἐναείρατο χερσίν:
                <lb />καί οἱ ἐπὶ ξανθῇσι παρηίσιν ἠδὲ μετώπῳ
                <lb />μαρμαρυγῇ ληνέων φλογὶ εἴκελον ἷζεν ἔρευθος.
                <lb />ὅσση δὲ ῥινὸς βοὸς ἤνιος ἢ ἐλάφοιο
                <lb rend="displayNum" n="175" />γίγνεται, ἥν τ᾽ ἀγρῶσται ἀχαιινέην καλέουσιν,
                <lb />τόσσον ἔην πάντῃ χρύσεον ἐφύπερθεν ἄωτον.
                <lb />βεβρίθει λήνεσσιν ἐπηρεφές: ἤλιθα δὲ χθὼν
                <lb />αἰὲν ὑποπρὸ ποδῶν ἀμαρύσσετο νισσομένοιο.
                <lb />ἤιε δ᾽ ἄλλοτε μὲν λαιῷ ἐπιειμένος ὤμῳ
                <lb rend="displayNum" n="180" />αὐχένος ἐξ ὑπάτοιο ποδηνεκές, ἄλλοτε δ᾽ αὖτε
                <lb />εἴλει ἀφασσόμενος: περὶ γὰρ δίεν, ὄφρα ἓ μή τις
                <lb />ἀνδρῶν ἠὲ θεῶν νοσφίσσεται ἀντιβολήσας. <milestone n="183" unit="card" />
                <lb rend="displayNumAndIndent" />Ἠὼς μέν ῤ̔ ἐπὶ γαῖαν ἐκίδνατο, τοὶ δ᾽ ἐς ὅμιλον
                <lb />ἷξον: θάμβησαν δὲ νέοι μέγα κῶας ἰδόντες
                <lb rend="displayNum" n="185" />λαμπόμενον στεροπῇ ἴκελον Διός. ὦρτο δ᾽ ἕκαστος
                <lb />ψαῦσαι ἐελδόμενος δέχθαι τ᾽ ἐνὶ χερσὶν ἑῇσιν.
                <lb />Αἰσονίδης δ᾽ ἄλλους μὲν ἐρήτυε, τῷ δ᾽ ἐπὶ φᾶρος
                <lb />κάββαλε νηγάτεον: πρύμνῃ δ᾽ ἐνεείσατο κούρην
                <lb />ἀνθέμενος, καὶ τοῖον ἔπος μετὰ πᾶσιν ἔειπεν:
                <lb n="190" rend="displayNumAndIndent" /><q direct="unspecified">μηκέτι νῦν χάζεσθε, φίλοι, πάτρηνδε νέεσθαι.
                <lb />ἤδη γὰρ χρειώ, τῆς εἵνεκα τήνδ᾽ ἀλεγεινὴν
                <lb />ναυτιλίην ἔτλημεν ὀιζύι μοχθίζοντες,
                <lb />εὐπαλέως κούρης ὑπὸ δήνεσι κεκράανται.
                <lb />τὴν μὲν ἐγὼν ἐθέλουσαν ἀνάξομαι οἴκαδ᾽ ἄκοιτιν
                <lb rend="displayNum" n="195" />κουριδίην: ἀτὰρ ὔμμες Ἀχαιίδος οἷά τε πάσης
                <lb />αὐτῶν θ᾽ ὑμείων ἐσθλὴν ἐπαρωγὸν ἐοῦσαν
                <lb />σώετε. δὴ γάρ που, μάλ᾽ ὀίομαι, εἶσιν ἐρύξων
                <lb />Αἰήτης ὁμάδῳ πόντονδ᾽ ἴμεν ἐκ ποταμοῖο.
                <lb />ἀλλ᾽ οἱ μὲν διὰ νηός, ἀμοιβαδὶς ἀνέρος ἀνὴρ
                <lb rend="displayNum" n="200" />ἑζόμενος, πηδοῖσιν ἐρέσσετε: τοὶ δὲ βοείας
                <lb />ἀσπίδας ἡμίσεες, δῄων θοὸν ἔχμα βολάων,
                <lb />προσχόμενοι νόστῳ ἐπαμύνετε. νῦν δ᾽ ἐνὶ χερσὶν
                <lb />παῖδας ἑοὺς πάτρην τε φίλην, γεραρούς τε τοκῆας
                <lb />ἴσχομεν: ἡμετέρῃ δ᾽ ἐπερείδεται Ἑλλὰς ἐφορμῇ,
                <lb rend="displayNum" n="205" />ἠὲ κατηφείην, ἢ καὶ μέγα κῦδος ἀρέσθαι.</q>
                <lb rend="displayNumAndIndent" />ὧς φάτο, δῦνε δὲ τεύχε᾽ ἀρήια: τοὶ δ᾽ ἰάχησαν
                <lb />θεσπέσιον μεμαῶτες. ὁ δὲ ξίφος ἐκ κολεοῖο
                <lb />σπασσάμενος πρυμναῖα νεὼς ἀπὸ πείσματ᾽ ἔκοψεν.
                <lb />ἄγχι δὲ παρθενικῆς κεκορυθμένος ἰθυντῆρι
                <lb rend="displayNum" n="210" />Ἀγκαίῳ παρέβασκεν: ἐπείγετο δ᾽ εἰρεσίῃ νηῦς
                <lb />σπερχομένων ἄμοτον ποταμοῦ ἄφαρ ἐκτὸς ἐλάσσαι.
                <lb rend="displayNumAndIndent" />ἤδη δ᾽ Αἰήτῃ ὑπερήνορι πᾶσί τε Κόλχοις
                <lb />Μηδείης περίπυστος ἔρως καὶ ἔργ᾽ ἐτέτυκτο.
                <lb />ἐς δ᾽ ἀγορὴν ἀγέροντ᾽ ἐνὶ τεύχεσιν: ὅσσα δέ πόντου
                <lb rend="displayNum" n="215" />κύματα χειμερίοιο κορύσσεται ἐξ ἀνέμοιο,
                <lb />ἢ ὅσα φύλλα χαμᾶζε περικλαδέος πέσεν ὕλης
                <lb />φυλλοχόῳ ἐνὶ μηνί--τίς ἂν τάδε τεκμήραιτο;
                <lb />ὧς οἱ ἀπειρέσιοι ποταμοῦ παρεμέτρεον ὄχθας,
                <lb />κλαγγῇ μαιμώοντες: ὁ δ᾽ εὐτύκτῳ ἐνὶ δίφρῳ
                <lb rend="displayNum" n="220" />Αἰήτης ἵπποισι μετέπρεπεν, οὕς οἱ ὄπασσεν
                <lb />ἠέλιος πνοιῇσιν ἐειδομένους ἀνέμοιο,
                <lb />σκαιῇ μέν ῤ̔ ἐνὶ χειρὶ σάκος δινωτὸν ἀείρων,
                <lb />τῇ δ᾽ ἑτέρῃ πεύκην περιμήκεα: πὰρ δέ οἱ ἔγχος
                <lb />ἀντικρὺ τετάνυστο πελώριον. ἡνία δ᾽ ἵππων
                <lb rend="displayNum" n="225" />γέντο χεροῖν Ἄψυρτος. υπεκπρὸ δὲ πόντον ἔταμνεν
                <lb />νηῦς ἤδη κρατεροῖσιν ἐπειγομένη ἐρέτῃσιν,
                <lb />καὶ μεγάλου ποταμοῖο καταβλώσκοντι ῥεέθρῳ.
                <lb />αὐτὰρ ἄναξ ἄτῃ πολυπήμονι χεῖρας ἀείρας
                <lb />ἠέλιον καὶ Ζῆνα κακῶν ἐπιμάρτυρας ἔργων
                <lb rend="displayNum" n="230" />κέκλετο: δεινὰ δὲ παντὶ παρασχεδὸν ἤπυε λαῷ
                <lb />εἰ μή οἱ κούρην αὐτάγρετον, ἢ ἀνὰ γαῖαν,
                <lb />ἢ πλωτῆς εὑρόντες ἔτ᾽ εἰν ἁλὸς οἴδματι νῆα,
                <lb />ἄξουσιν, καὶ θυμὸν ἐνιπλήσει μενεαίνων
                <lb />τίσασθαι τάδε πάντα, δαήσονται κεφαλῇσιν
                <lb rend="displayNum" n="235" />πάντα χόλον καὶ πᾶσαν ἑὴν ὑποδέγμενοι ἄτην.
<milestone n="236" unit="card" />
                <lb rend="displayNumAndIndent" />ὧς ἔφατ᾽ Αἰήτης: αὐτῷ δ᾽ ἐνὶ ἤματι Κόλχοι
                <lb />νῆάς τ᾽ εἰρύσσαντο, καὶ ἄρμενα νηυσὶ βάλοντο,
                <lb />αὐτῷ δ᾽ ἤματι πόντον ἀνήιον: οὐδέ κε φαίης
                <lb />τόσσον νηίτην στόλον ἔμμεναι, ἀλλ᾽ οἰωνῶν
                <lb rend="displayNum" n="240" />ἰλαδὸν ἄσπετον ἔθνος ἐπιβρομέειν πελάγεσσιν.
                <lb rend="displayNumAndIndent" />οἱ δ᾽ ἀνέμου λαιψηρὰ θεᾶς βουλῇσιν ἀέντος
                <lb />Ἥρης, ὄφρ᾽ ὤκιστα κακὸν Πελίαο δόμοισιν
                <lb />Αἰαίη Μήδεια Πελασγίδα γαῖαν ἵκηται,
                <lb />ἠοῖ ἐνὶ τριτάτῃ πρυμνήσια νηὸς ἔδησαν
                <lb rend="displayNum" n="245" />Παφλαγόνων ἀκτῇσι, πάροιθ᾽ Ἅλυος ποταμοῖο.
                <lb />ἡ γάρ σφ᾽ ἐξαποβάντας ἀρέσσασθαι θυέεσσιν
                <lb />ἠνώγει Ἑκάτην. καὶ δὴ τὰ μέν, ὅσσα θυηλὴν
                <lb />κούρη πορσανέουσα τιτύσκετο, μήτε τις ἴστωρ
                <lb />εἴη, μήτ᾽ ἐμὲ θυμὸς ἐποτρύνειεν ἀείδειν.
                <lb rend="displayNum" n="250" />ἅζομαι αὐδῆσαι: τό γε μὴν ἕδος ἐξέτι κείνου,
                <lb />ὅ ῥα θεᾷ ἥρωες ἐπὶ ῥηγμῖσιν ἔδειμαν,
                <lb />ἀνδράσιν ὀψιγόνοισι μένει καὶ τῆμος ἰδέσθαι.
                <lb rend="displayNumAndIndent" />αὐτίκα δ᾽ Αἰσονίδης ἐμνήσατο, σὺν δὲ καὶ ὧλλοι
                <lb />ἥρωες, Φινῆος, ὃ δὴ πλόον ἄλλον ἔειπεν
                <lb rend="displayNum" n="255" />ἐξ Αἴης ἔσσεσθαι: ἀνώιστος δ᾽ ἐτέτυκτο
                <lb />πᾶσιν ὁμῶς. Ἄργος δὲ λιλαιομένοις ἀγόρευσεν:
                <lb rend="displayNumAndIndent" /><q direct="unspecified">Νισσόμεθ᾽ Ὀρχομενὸν τὴν ἔχραεν ὔμμι περῆσαι
                <lb />νημερτὴς ὅδε μάντις, ὅτῳ ξυνέβητε πάροιθεν.
                <lb />ἔστιν γὰρ πλόος ἄλλος, ὃν ἀθανάτων ἱερῆες
                <lb rend="displayNum" n="260" />πέφραδον, οἳ Θήβης Τριτωνίδος ἐκγεγάασιν.
                <lb />οὔπω τείρεα πάντα, τά τ᾽ οὐρανῷ εἱλίσσονται,
                <lb />οὐδέ τί πω Δαναῶν ἱερὸν γένος ἦεν ἀκοῦσαι
                <lb />πευθομένοις: οἶοι δ᾽ ἔσαν Ἀρκάδες Ἀπιδανῆες,
                <lb />Ἀρκάδες, οἳ καὶ πρόσθε σεληναίης ὑδέονται
                <lb rend="displayNum" n="265" />ζώειν, φηγὸν ἔδοντες ἐν οὔρεσιν. οὐδὲ Πελασγὶς
                <lb />χθὼν τότε κυδαλίμοισιν ἀνάσσετο Δευκαλίδῃσιν,
                <lb />ἦμος ὅτ᾽ Ἠερίη πολυλήιος ἐκλήιστο,
                <lb />μήτηρ Αἴγυπτος προτερηγενέων αἰζηῶν,
                <lb />καὶ ποταμὸς Τρίτων ἠύρροος, ᾧ ὕπο πᾶσα
                <lb rend="displayNum" n="270" />ἄρδεται Ἠερίη: Διόθεν δέ μιν οὔποτε δεύει
                <lb />ὄμβρος: ἅλις προχοῇσι δ᾽ ἀνασταχύουσιν ἄρουραι.
                <lb />ἔνθεν δή τινά φασι πέριξ διὰ πᾶσαν ὁδεῦσαι
                <lb />Εὐρώπην Ἀσίην τε βίῃ καὶ κάρτεϊ λαῶν
                <lb />σφωιτέρων θάρσει τε πεποιθότα: μυρία δ᾽ ἄστη
                <lb rend="displayNum" n="275" />νάσσατ᾽ ἐποιχόμενος, τὰ μὲν ἤ ποθι ναιετάουσιν,
                <lb />ἠὲ καὶ οὔ: πουλὺς γὰρ ἄδην ἐπενήνοθεν αἰών.
                <lb />αἶά γε μὴν ἔτι νῦν μένει ἔμπεδον υἱωνοί τε
                <lb />τῶνδ᾽ ἀνδρῶν, οὓς ὅσγε καθίσσατο ναιέμεν Αἶαν,
                <lb />οἳ δή τοι γραπτῦς πατέρων ἕθεν εἰρύονται,
                <lb rend="displayNum" n="280" />κύρβιας, οἷς ἔνι πᾶσαι ὁδοὶ καὶ πείρατ᾽ ἔασιν
                <lb />ὑγρῆς τε τραφερῆς τε πέριξ ἐπινισσομένοισιν.
                <lb />ἔστι δέ τις ποταμός, ὕπατον κέρας Ὠκεανοῖο,
                <lb />εὐρύς τε προβαθής τε καὶ ὁλκάδι νηὶ περῆσαι:
                <lb />Ἴστρον μιν καλέοντες ἑκὰς διετεκμήραντο:
                <lb rend="displayNum" n="285" />ὅς δή τοι τείως μὲν ἀπείρονα τέμνετ᾽ ἄρουραν
                <lb />εἷς οἶος: πηγαὶ γὰρ ὑπὲρ πνοιῆς βορέαο
                <lb />Ῥιπαίοις ἐν ὄρεσσιν ἀπόπροθι μορμύρουσιν.
                <lb />ἀλλ᾽ ὁπόταν Θρῃκῶν Σκυθέων τ᾽ ἐπιβήσεται οὔρους,
                <lb />ἔνθα διχῆ τὸ μὲν ἔνθα μετ᾽ ἠῴην ἅλα βάλλει
                <lb rend="displayNum" n="290" />τῇδ᾽ ὕδωρ, τὸ δ᾽ ὄπισθε βαθὺν διὰ κόλπον ἵησιν
                <lb />σχιζόμενος πόντου Τρινακρίου εἰσανέχοντα,
                <lb />γαίῃ ὃς ὑμετέρῃ παρακέκλιται, εἰ ἐτεὸν δὴ
                <lb />ὑμετέρης γαίης Ἀχελώιος ἐξανίησιν.</q>
<milestone n="294" unit="card" />
                <lb rend="displayNumAndIndent" />ὧς ἄρ᾽ ἔφη: τοῖσιν δὲ θεὰ τέρας ἐγγυάλιξεν
                <lb rend="displayNum" n="295" />αἴσιον, ᾧ καὶ πάντες ἐπευφήμησαν ἰδόντες
                <lb />στέλλεσθαι τήνδ᾽ οἶμον. ἐπιπρὸ γὰρ ὁλκὸς ἐτύχθη
                <lb />οὐρανίης ἀκτῖνος, ὅπῃ καὶ ἀμεύσιμον ἦεν.
                <lb />γηθόσυνοι δὲ Λύκοιο κατ᾽ αὐτόθι παῖδα λιπόντες
                <lb />λαίφεσι πεπταμένοισιν ὑπεὶρ ἅλα ναυτίλλοντο,
                <lb rend="displayNum" n="300" />οὔρεα Παφλαγόνων θηεύμενοι. οὐδὲ Κάραμβιν
                <lb />γνάμψαν, ἐπεὶ πνοιαί τε καὶ οὐρανίου πυρὸς αἴγλη
                <lb />μεῖνεν, ἕως Ἴστροιο μέγαν ῥόον εἰσαφίκοντο.
                <lb rend="displayNumAndIndent" />Κόλχοι δ᾽ αὖτ᾽ ἄλλοι μέν, ἐτώσια μαστεύοντες,
                <lb />Κυανέας Πόντοιο διὲκ πέτρας ἐπέρησαν:
                <lb rend="displayNum" n="305" />ἄλλοι δ᾽ αὖ ποταμὸν μετεκίαθον, οἷσιν ἄνασσεν
                <lb />Ἄψυρτος, Καλὸν δὲ διὰ στόμα πεῖρε λιασθείς.
                <lb />τῶ καὶ ὑπέφθη τούσγε βαλὼν ὕπερ αὐχένα γαίης
                <lb />κόλπον ἔσω πόντοιο πανέσχατον Ἰονίοιο.
                <lb />Ἴστρῳ γάρ τις νῆσος ἐέργεται οὔνομα Πεύκη,
                <lb rend="displayNum" n="310" />τριγλώχιν, εὖρος μὲν ἐς αἰγιαλοὺς ἀνέχουσα,
                <lb />στεινὸν δ᾽ αὖτ᾽ ἀγκῶνα ποτὶ ῥόον: ἀμφὶ δὲ δοιαὶ
                <lb />σχίζονται προχοαί. τὴν μὲν καλέουσι Νάρηκος:
                <lb />τὴν δ᾽ ὑπὸ τῇ νεάτῃ, Καλὸν στόμα. τῇ δὲ διαπρὸ
                <lb />Ἄψυρτος Κόλχοι τε θοώτερον ὡρμήθησαν:
                <lb rend="displayNum" n="315" />οἱ δ᾽ ὑψοῦ νήσοιο κατ᾽ ἀκροτάτης ἐνέοντο
                <lb />τηλόθεν. εἱαμενῇσι δ᾽ ἐν ἄσπετα πώεα λεῖπον
                <lb />ποιμένες ἄγραυλοι νηῶν φόβῳ, οἷά τε θῆρας
                <lb />ὀσσόμενοι πόντου μεγακήτεος ἐξανιόντας.
                <lb />οὐ γάρ πω ἁλίας γε πάρος ποθὶ νῆας ἴδοντο,
                <lb rend="displayNum" n="320" />οὔτ᾽ οὖν Θρήιξιν μιγάδες Σκύθαι, οὐδὲ Σίγυννοι,
                <lb />οὔτ᾽ οὖν Γραυκένιοι, οὔθ᾽ οἱ περὶ Λαύριον ἤδη
                <lb />Σίνδοι ἐρημαῖον πεδίον μέγα ναιετάοντες.
                <lb />αὐτὰρ ἐπεί τ᾽ Ἄγγουρον ὄρος, καὶ ἄπωθεν ἐόντα
                <lb />Ἀγγούρου ὄρεος σκόπελον πάρα Καυλιακοῖο,
                <lb rend="displayNum" n="325" />ᾧ πέρι δὴ σχίζων Ἴστρος ῥόον ἔνθα καὶ ἔνθα
                <lb />βάλλει ἁλός, πεδίον τε τὸ Λαύριον ἠμείψαντο,
                <lb />δή ῥα τότε Κρονίην Κόλχοι ἅλαδ᾽ ἐκπρομολόντες
                <lb />πάντῃ, μή σφε λάθοιεν, ὑπετμήξαντο κελεύθους.
                <lb />οἱ δ᾽ ὄπιθεν ποταμοῖο κατήλυθον, ἐκ δ᾽ ἐπέρησαν
                <lb rend="displayNum" n="330" />δοιὰς Ἀρτέμιδος Βρυγηίδας ἀγχόθι νήσους.
                <lb />τῶν δ᾽ ἤτοι ἑτέρῃ μὲν ἐν ἱερὸν ἔσκεν ἔδεθλον:
                <lb />ἐν̣̣δ᾽ ἑτέρῃ, πληθὺν πεφυλαγμένοι Ἀψύρτοιο,
                <lb />βαῖνον: ἐπεὶ κείνας πολέων λίπον ἔνδοθι νήσους
                <lb />αὔτως, ἁζόμενοι κούρην Διός: αἱ δὲ δὴ ἄλλαι
                <lb rend="displayNum" n="335" />στεινόμεναι Κόλχοισι πόρους εἴρυντο θαλάσσης.
                <lb />ὧς δὲ καὶ εἰς ἀκτὰς πληθὺν λίπεν ἀγχόθι νήσων
                <lb />μέσφα Σαλαγγῶνος ποταμοῦ καὶ Νέστιδος αἴης.
                <lb rend="displayNumAndIndent" />ἔνθα κε λευγαλέῃ Μινύαι τότε δηιοτῆτι
                <lb />παυρότεροι πλεόνεσσιν ὑπείκαθον: ἀλλὰ πάροιθεν
                <lb rend="displayNum" n="340" />συνθεσίην, μέγα νεῖκος ἀλευάμενοι, ἐτάμοντο,
                <lb />κῶας μὲν χρύσειον, ἐπεί σφισιν αὐτὸς ὑπέστη
                <lb />Αἰήτης, εἰ κεῖνοι ἀναπλήσειαν ἀέθλους,
                <lb />ἔμπεδον εὐδικίῃ σφέας ἑξέμεν, εἴτε δόλοισιν,
                <lb />εἴτε καὶ ἀμφαδίην αὔτως ἀέκοντος ἀπηύρων:
                <lb rend="displayNum" n="345" />αὐτὰρ Μήδειάν γε--τὸ γὰρ πέλεν ἀμφήριστον--
                <lb />παρθέσθαι κούρῃ Λητωίδι νόσφιν ὁμίλου,
                <lb />εἰσόκε τις δικάσῃσι θεμιστούχων βασιλήων,
                <lb />εἴτε μιν εἰς πατρὸς χρειὼ δόμον αὖτις ἱκάνειν,
                <lb />εἴτε μεθ᾽ Ἑλλάδα γαῖαν ἀριστήεσσιν ἕπεσθαι.
<milestone n="350" unit="card" />
                <lb n="350" rend="displayNumAndIndent" />ἔνθα δ᾽ ἐπεὶ τὰ ἕκαστα νόῳ πεμπάσσατο κούρη,
                <lb />δή ῥά μιν ὀξεῖαι κραδίην ἐλέλιξαν ἀνῖαι
                <lb />νωλεμές: αἶψα δὲ νόσφιν Ἰήσονα μοῦνον ἑταίρων
                <lb />ἐκπροκαλεσσαμένη ἄγεν ἄλλυδις, ὄφρ᾽ ἐλίασθεν
                <lb />πολλὸν ἑκάς, στονόεντα δ᾽ ἐνωπαδὶς ἔκφατο μῦθον:
                <lb n="355" rend="displayNumAndIndent" /><q direct="unspecified">Αἰσονίδη, τίνα τήνδε συναρτύνασθε μενοινὴν
                <lb />ἀμφ᾽ ἐμοί; ἦέ σε πάγχυ λαθιφροσύναις ἐνέηκαν
                <lb />ἀγλαΐαι, τῶν δ᾽ οὔτι μετατρέπῃ, ὅσσ᾽ ἀγόρευες
                <lb />χρειοῖ ἐνισχόμενος; ποῦ τοι Διὸς Ἱκεσίοιο
                <lb />ὅρκια, ποῦ δὲ μελιχραὶ ὑποσχεσίαι βεβάασιν;
                <lb rend="displayNum" n="360" />ᾗς ἐγὼ οὐ κατὰ κόσμον ἀναιδήτῳ ἰότητι
                <lb />πάτρην τε κλέα τε μεγάρων αὐτούς τε τοκῆας
                <lb />νοσφισάμην, τά μοι ἦεν ὑπέρτατα: τηλόθι δ᾽ οἴη
                <lb />λυγρῇσιν κατὰ πόντον ἅμ᾽ ἀλκυόνεσσι φορεῦμαι
                <lb />σῶν ἕνεκεν καμάτων, ἵνα μοι σόος ἀμφί τε βουσὶν
                <lb rend="displayNum" n="365" />ἀμφί τε γηγενέεσσιν ἀναπλήσειας ἀέθλους.
                <lb />ὕστατον αὖ καὶ κῶας, ἐπεί τ᾽ ἐπαϊστὸν ἐτύχθη,
                <lb />εἷλες ἐμῇ ματίῃ: κατὰ δ᾽ οὐλοὸν αἶσχος ἔχευα
                <lb />θηλυτέραις. τῶ φημὶ τεὴ κούρη τε δάμαρ τε
                <lb />αὐτοκασιγνήτη τε μεθ᾽ Ἑλλάδα γαῖαν ἕπεσθαι.
                <lb rend="displayNum" n="370" />πάντῃ νυν πρόφρων ὑπερίστασο, μηδέ με μούνην
                <lb />σεῖο λίπῃς ἀπάνευθεν, ἐποιχόμενος βασιλῆας.
                <lb />ἀλλ᾽ αὔτως εἴρυσο: δίκη δέ τοι ἔμπεδος ἔστω
                <lb />καὶ θέμις, ἣν ἄμφω συναρέσσαμεν: ἢ σύγ᾽ ἔπειτα
                <lb />φασγάνῳ αὐτίκα τόνδε μέσον διὰ λαιμὸν ἀμῆσαι,
                <lb rend="displayNum" n="375" />ὄφρ᾽ ἐπίηρα φέρωμαι ἐοικότα μαργοσύνῃσιν.
                <lb />σχετλίη, εἴ κεν δή με κασιγνήτοιο δικάσσῃ
                <lb />ἔμμεναι οὗτος ἄναξ, τῷ ἐπίσχετε τάσδ᾽ ἀλεγεινὰς
                <lb />ἄμφω συνθεσίας. πῶς ἵξομαι ὄμματα πατρός;
                <lb />ἦ μάλ᾽ ἐυκλειής; τίνα δ᾽ οὐ τίσιν, ἠὲ βαρεῖαν
                <lb rend="displayNum" n="380" />ἄτην οὐ σμυγερῶς δεινῶν ὕπερ, οἷα ἔοργα,
                <lb />ὀτλήσω; σὺ δέ κεν θυμηδέα νόστον ἕλοιο;
                <lb />μὴ τόγε παμβασίλεια Διὸς τελέσειεν ἄκοιτις,
                <lb />ᾗ ἐπικυδιάεις. μνήσαιο δέ καί ποτ᾽ ἐμεῖο,
                <lb />στρευγόμενος καμάτοισι: δέρος δέ τοι ἶσον ὀνείροις
                <lb rend="displayNum" n="385" />οἴχοιτ᾽ εἰς ἔρεβος μεταμώνιον. ἐκ δέ σε πάτρης
                <lb />αὐτίκ᾽ ἐμαί σ᾽ ἐλάσειαν Ἐρινύες: οἷα καὶ αὐτὴ
                <lb />σῇ πάθον ἀτροπίῃ. τὰ μὲν οὐ θέμις ἀκράαντα
                <lb />ἐν γαίῃ πεσέειν. μάλα γὰρ μέγαν ἤλιτες ὅρκον,
                <lb />νηλεές: ἀλλ᾽ οὔ θήν μοι ἐπιλλίζοντες ὀπίσσω
                <lb rend="displayNum" n="390" />δὴν ἔσσεσθ᾽ εὔκηλοι ἕκητί γε συνθεσιάων.</q>
                <lb rend="displayNumAndIndent" />ὧς φάτ᾽ ἀναζείουσα βαρὺν χόλον: ἵετο δ᾽ ἥγε
                <lb />νῆα καταφλέξαι, διά τ᾽ ἔμπεδα πάντα κεάσσαι,
                <lb />ἐν δὲ πεσεῖν αὐτὴ μαλερῷ πυρί. τοῖα δ᾽ Ἰήσων
                <lb />μειλιχίοις ἐπέεσσιν ὑποδδείσας προσέειπεν:
                <lb n="395" rend="displayNumAndIndent" /><q direct="unspecified">ἴσχεο, δαιμονίη: τὰ μὲν ἁνδάνει οὐδ᾽ ἐμοὶ
                    αὐτῷ.
                <lb />ἀλλά τιν᾽ ἀμβολίην διζήμεθα δηιοτῆτος,
                <lb />ὅσσον δυσμενέων ἀνδρῶν νέφος ἀμφιδέδηεν
                <lb />εἵνεκα σεῦ. πάντες γάρ, ὅσοι χθόνα τήνδε νέμονται,
                <lb />Ἀψύρτῳ μεμάαασιν ἀμυνέμεν, ὄφρα σε πατρί,
                <lb rend="displayNum" n="400" />οἷά τε ληισθεῖσαν, ὑπότροπον οἴκαδ᾽ ἄγοιντο.
                <lb />αὐτοὶ δὲ στυγερῷ κεν ὀλοίμεθα πάντες ὀλέθρῳ,
                <lb />μίξαντες δαῒ χεῖρας: ὅ τοι καὶ ῥίγιον ἄλγος
                <lb />ἔσσεται, εἴ σε θανόντες ἕλωρ κείνοισι λίποιμεν.
                <lb />ἥδε δὲ συνθεσίη κρανέει δόλον, ᾧ μιν ἐς ἄτην
                <lb rend="displayNum" n="405" />βήσομεν. οὐδ᾽ ἂν ὁμῶς περιναιέται ἀντιόωσιν
                <lb />Κόλχοις ἦρα φέροντες ὑπὲρ σέο νόσφιν ἄνακτος,
                <lb />ὅς τοι ἀοσσητήρ τε κασίγνητός τε τέτυκται:
                <lb />οὐδ᾽ ἂν ἐγὼ Κόλχοισιν ὑπείξω μὴ πολεμίζειν
                <lb />ἀντιβίην, ὅτε μή με διὲξ εἰῶσι νέεσθαι.</q>
<milestone n="410" unit="card" />
                <lb n="410" rend="displayNumAndIndent" />Ἴσκεν ὑποσσαίνων: ἡ δ᾽ οὐλοὸν ἔκφατο μῦθον:
                <lb /><q direct="unspecified">φράζεο νῦν. χρειὼ γὰρ ἀεικελίοισιν ἐπ᾽ ἔργοις
                <lb />καὶ τόδε μητίσασθαι, ἐπεὶ τὸ πρῶτον ἀάσθην
                <lb />ἀμπλακίῃ, θεόθεν δὲ κακὰς ἤνυσσα μενοινάς.
                <lb />τύνη μὲν κατὰ μῶλον ἀλέξεο δούρατα Κόλχων:
                <lb rend="displayNum" n="415" />αὐτὰρ ἐγὼ κεῖνόν γε τεὰς ἐς χεῖρας ἱκέσθαι
                <lb />μειλίξω: σὺ δέ μιν φαιδροῖς ἀγαπάζεο δώροις.
                <lb />εἴ κέν πως κήρυκας ἀπερχομένους πεπίθοιμι
                <lb />οἰόθεν οἶον ἐμοῖσι συναρθμῆσαι ἐπέεσσιν,
                <lb />ἔνθ᾽ εἴ τοι τόδε ἔργον ἐφανδάνει, οὔτι μεγαίρω,
                <lb rend="displayNum" n="420" />κτεῖνέ τε, καὶ Κόλχοισιν ἀείρεο δηιοτῆτα.</q>
                <lb rend="displayNumAndIndent" />ὧς τώγε ξυμβάντε μέγαν δόλον ἠρτύνοντο
                <lb />Ἀψύρτῳ, καὶ πολλὰ πόρον ξεινήια δῶρα,
                <lb />οἷς μέτα καὶ πέπλον δόσαν ἱερὸν Ὑψιπυλείης
                <lb />πορφύρεον. τὸν μέν ῥα Διωνύσῳ κάμον αὐταὶ
                <lb rend="displayNum" n="425" />δίῃ ἐν ἀμφιάλῳ Χάριτες θεαί: αὐτὰρ ὁ παιδὶ
                <lb />δῶκε Θόαντι μεταῦτις: ὁ δ᾽ αὖ λίπεν Ὑψιπυλείῃ:
                <lb />ἡ δ᾽ ἔπορ᾽ Αἰσονίδῃ πολέσιν μετὰ καὶ τὸ φέρεσθαι
                <lb />γλήνεσιν εὐεργὲς ξεινήιον. οὔ μιν ἀφάσσων,
                <lb />οὔτε κεν εἰσορόων γλυκὺν ἵμερον ἐμπλήσειας.
                <lb rend="displayNum" n="430" />τοῦ δὲ καὶ ἀμβροσίη ὀδμὴ πέλεν ἐξέτι κείνου,
                <lb />ἐξ οὗ ἄναξ αὐτὸς Νυσήιος ἐγκατελεκτο
                <lb />ἀκροχάλιξ οἴνῳ καὶ νέκταρι, καλὰ μεμαρπὼς
                <lb />στήθεα παρθενικῆς Μινωίδος, ἥν ποτε Θησεὺς
                <lb />Κνωσσόθεν ἑσπομένην Δίῃ ἔνι κάλλιπε νήσῳ.
                <lb rend="displayNum" n="435" />ἡ δ᾽ ὅτε κηρύκεσσιν ἐπεξυνώσατο μύθους,
                <lb />θελγέμεν, εὖτ᾽ ἂν πρῶτα θεᾶς περὶ νηὸν ἵκηται
                <lb />συνθεσίῃ, νυκτός τε μέλαν κνέφας ἀμφιβάλῃσιν,
                <lb />ἐλθέμεν, ὄφρα δόλον συμφράσσεται, ὥς κεν ἑλοῦσα
                <lb />χρύσειον μέγα κῶας ὑπότροπος αὖτις ὀπίσσω
                <lb rend="displayNum" n="440" />βαίη ἐς Αἰήταο δόμους: πέρι γάρ μιν ἀνάγκῃ
                <lb />υἱῆες Φρίξοιο δόσαν ξείνοισιν ἄγεσθαι:
                <lb />τοῖα παραιφαμένη θελκτήρια φάρμακ᾽ ἔπασσεν
                <lb />αἰθέρι καὶ πνοιῇσι, τά κεν καὶ ἄπωθεν ἐόντα
                <lb />ἄγριον ἠλιβάτοιο κατ᾽ οὔρεος ἤγαγε θῆρα.
                <lb rend="displayNumAndIndent" />σχέτλι᾽ Ἔρως, μέγα πῆμα, μέγα στύγος ἀνθρώποισιν,
                <lb rend="displayNum" n="446" />ἐκ σέθεν οὐλόμεναί τ᾽ ἔριδες στοναχαί τε γόοι τε,
                <lb />ἄλγεά τ᾽ ἄλλ᾽ ἐπὶ τοῖσιν ἀπείρονα τετρήχασιν.
                <lb />δυσμενέων ἐπὶ παισὶ κορύσσεο, δαῖμον, ἀερθείς,
                <lb />οἷος Μηδείῃ στυγερὴν φρεσὶν ἔμβαλες ἄτην.
                <lb rend="displayNum" n="450" />πῶς γὰρ δὴ μετιόντα κακῷ ἐδάμασσεν ὀλέθρῳ
                <lb />Ἄψυρτον; τὸ γὰρ ἧμιν ἐπισχερὼ ἦεν ἀοιδῆς.
                <lb rend="displayNumAndIndent" />ἦμος ὅτ᾽ Ἀρτέμιδος νήσῳ ἔνι τήνγ᾽ ἐλίποντο
                <lb />συνθεσίῃ. τοὶ μέν ῥα διάνδιχα νηυσὶν ἔκελσαν
                <lb />σφωιτέραις κρινθέντες: ὁ δ᾽ ἐς λόχον ᾖεν Ἰήσων
                <lb rend="displayNum" n="455" />δέγμενος Ἄψυρτόν τε καὶ οὓς ἐξαῦτις ἑταίρους.
                <lb />αὐτὰρ ὅγ᾽ αἰνοτάτῃσιν ὑποσχεσίῃσι δολωθεὶς
                <lb />καρπαλίμως ᾗ νηὶ διὲξ ἁλὸς οἶδμα περήσας,
                <lb />νύχθ᾽ ὕπο λυγαίην ἱερῆς ἐπεβήσατο νήσου:
                <lb />οἰόθι δ᾽ ἀντικρὺ μετιὼν πειρήσατο μύθοις
                <lb rend="displayNum" n="460" />εἷο κασιγνήτης, ἀταλὸς πάις οἷα χαράδρης
                <lb />χειμερίης, ἣν οὐδὲ δι᾽ αἰζηοὶ περόωσιν.
                <lb />εἴ κε δόλον ξείνοισιν ἐπ᾽ ἀνδράσι τεχνήσαιτο.
                <lb />καὶ τὼ μὲν τὰ ἕκαστα συνῄνεον ἀλλήλοισιν:
                <lb />αὐτίκα δ᾽ Αἰσονίδης πυκινοῦ ἐξᾶλτο λόχοιο,
                <lb rend="displayNum" n="465" />γυμνὸν ἀνασχόμενος παλάμῃ ξίφος: αἶψα δὲ κούρη
                <lb />ἔμπαλιν ὄμματ᾽ ἔνεικε, καλυψαμένη ὀθόνῃσιν,
                <lb />μὴ φόνον ἀθρήσειε κασιγνήτοιο τυπέντος.
                <lb />τὸν δ᾽ ὅγε, βουτύπος ὥστε μέγαν κερεαλκέα ταῦρον,
                <lb />πλῆξεν ὀπιπεύσας νηοῦ σχεδόν, ὅν ποτ᾽ ἔδειμαν
                <lb rend="displayNum" n="470" />Ἀρτέμιδι Βρυγοὶ περιναιέται ἀντιπέρηθεν.
                <lb />τοῦ ὅγ᾽ ἐνὶ προδόμῳ γνὺξ ἤριπε: λοίσθια δ᾽ ἥρως
                <lb />θυμὸν ἀναπνείων χερσὶν μέλαν ἀμφοτέρῃσιν
                <lb />αἷμα κατ᾽ ὠτειλὴν ὑποΐσχετο: τῆς δὲ καλύπτρην
                <lb />ἀργυφέην καὶ πέπλον ἀλευομένης ἐρύθηνεν.
                <lb rend="displayNum" n="475" />ὀξὺ δὲ πανδαμάτωρ λοξῷ ἴδεν οἷον ἔρεξαν
                <lb />ὄμματι νηλειὴς ὀλοφώιον ἔργον Ἐρινύς.
                <lb />ἥρως δ᾽ Αἰσονίδης ἐξάργματα τάμνε θανόντος,
                <lb />τρὶς δ᾽ ἀπέλειξε φόνου, τρὶς δ᾽ ἐξ ἄγος ἔπτυσ᾽ ὀδόντων,
                <lb />ἣ θέμις αὐθέντῃσι δολοκτασίας ἱλάεσθαι.
                <lb rend="displayNum" n="480" />ὑγρὸν δ᾽ ἐν γαίῃ κρύψεν νέκυν, ἔνθ᾽ ἔτι νῦν περ
                <lb />κείαται ὀστέα κεῖνα μετ᾽ ἀνδράσιν Ἀψυρτεῦσιν.
<milestone n="482" unit="card" />
                <lb rend="displayNumAndIndent" />οἱ δ᾽ ἄμυδις πυρσοῖο σέλας προπάροιθεν ἰδόντες,
                <lb />τό σφιν παρθενικὴ τέκμαρ μετιοῦσιν ἄειρεν,
                <lb />Κολχίδος ἀγχόθι νηὸς ἑὴν παρὰ νῆ᾽ ἐβάλοντο
                <lb rend="displayNum" n="485" />ἥρωες: Κόλχον δ᾽ ὄλεκον στόλον, ἠύτε κίρκοι
                <lb />φῦλα πελειάων, ἠὲ μέγα πῶυ λέοντες
                <lb />ἀγρότεροι κλονέουσιν ἐνὶ σταθμοῖσι θορόντες.
                <lb />οὐδ᾽ ἄρα τις κείνων θάνατον φύγε, πάντα δ᾽ ὅμιλον
                <lb />πῦρ ἅ τε δηιόωντες ἐπέδραμον: ὀψὲ δ᾽ Ἰήσων
                <lb rend="displayNum" n="490" />ἤντησεν, μεμαὼς ἐπαμυνέμεν οὐ μάλ᾽ ἀρωγῆς
                <lb />δευομένοις: ἤδη δὲ καὶ ἀμφ᾽ αὐτοῖο μέλοντο.
                <lb />ἔνθα δὲ ναυτιλίης πυκινὴν περὶ μητιάασκον
                <lb />ἑζόμενοι βουλήν: ἐπὶ δέ σφισιν ἤλυθε κούρη
                <lb />φραζομένοις: Πηλεὺς δὲ παροίτατος ἔκφατο μῦθον:
                <lb n="495" rend="displayNumAndIndent" /><q direct="unspecified">ἤδη νῦν κέλομαι νύκτωρ ἔτι νῆ᾽ ἐπιβάντας
                <lb />εἰρεσίῃ περάαν πλόον ἀντίον, ᾧ ἐπέχουσιν
                <lb />δήιοι: ἠῶθεν γὰρ ἐπαθρήσαντας ἕκαστα
                <lb />ἔλπομαι οὐχ ἕνα μῦθον, ὅτις προτέρωσε δίεσθαι
                <lb />ἡμέας ὀτρυνέει, τοὺς πεισέμεν: οἷα δ᾽ ἄνακτος
                <lb rend="displayNum" n="500" />εὔνιδες, ἀργαλέῃσι διχοστασίῃς κεδόωνται.
                <lb />ῥηιδίη δέ κεν ἄμμι, κεδασθέντων δίχα λαῶν,
                <lb />ἤ τ᾽ εἴη μετέπειτα κατερχομένοισι κέλευθος.</q>
                <lb rend="displayNumAndIndent" />ὧς ἔφατ᾽: ᾔνησαν δὲ νέοι ἔπος Λἰακίδαο.
                <lb />ῥίμφα δὲ νῆ᾽ ἐπιβάντες ἐπερρώοντ᾽ ἐλάτῃσιν
                <lb rend="displayNum" n="505" />νωλεμές, ὄφρ᾽ ἱερὴν Ἠλεκτρίδα νῆσον ἵκοντο,
                <lb />ἀλλάων ὑπάτην, ποταμοῦ σχεδὸν Ἠριδανοῖο.
                <lb rend="displayNumAndIndent" />Κόλχοι δ᾽ ὁππότ᾽ ὄλεθρον ἐπεφράσθησαν ἄνακτος,
                <lb />ἤτοι μὲν δίζεσθαι ἐπέχραον ἔνδοθι πάσης
                <lb />Ἀργὼ καὶ Μινύας Κρονίης ἁλός. ἀλλ᾽ ἀπέρυκεν
                <lb rend="displayNum" n="510" />Ἥρη σμερδαλέῃσι κατ᾽ αἰθέρος ἀστεροπῇσιν.
                <lb />ὕστατον αὐτοὶ δ᾽ αὖτε Κυταιίδος ἤθεα γαίης
                <lb />στύξαν, ἀτυζόμενοι χόλον ἄγριον Αἰήταο,
                <lb />ἔμπεδα δ᾽ ἄλλυδις ἄλλοι ἐφορμηθέντες ἔνασθεν.
                <lb />οἱ μὲν ἐπ᾽ αὐτάων νήσων ἔβαν, ᾗσιν ἐπέσχον
                <lb rend="displayNum" n="515" />ἥρωες, ναίουσι δ᾽ ἐπώνυμοι Ἀψύρτοιο:
                <lb />οἱ δ᾽ ἄρ᾽ ἐπ᾽ Ἰλλυρικοῖο μελαμβαθέος ποταμοῖο,
                <lb />τύμβος ἵν᾽ Ἁρμονίης Κάδμοιό τε, πύργον ἔδειμαν,
                <lb />ἀνδράσιν Ἐγχελέεσσιν ἐφέστιοι: οἱ δ᾽ ἐν ὄρεσσιν
                <lb />ἐνναίουσιν, ἅπερ τε Κεραύνια κικλήσκονται,
                <lb rend="displayNum" n="520" />ἐκ τόθεν, ἐξότε τούσγε Διὸς Κρονίδαο κεραυνοὶ
                <lb />νῆσον ἐς ἀντιπέραιαν ἀπέτραπον ὁρμηθῆναι.
                <lb rend="displayNumAndIndent" />ἥρωες δ᾽, ὅτε δή σφιν ἐείσατο νόστος ἀπήμων,
                <lb />δή ῥα τότε προμολόντες ἐπὶ χθονὶ πείσματ᾽ ἔδησαν
                <lb />Ὑλλήων. νῆσοι γὰρ ἐπιπρούχοντο θαμειαὶ
                <lb rend="displayNum" n="525" />ἀργαλέην πλώουσιν ὁδὸν μεσσηγὺς ἔχουσαι
                <lb />οὐδέ σφιν, ὡς καὶ πρίν, ἀνάρσια μητιάασκον
                <lb />Ὑλλῆες: πρὸς δ᾽ αὐτοὶ ἐμηχανόωντο κέλευθον,
                <lb />μισθὸν ἀειρόμενοι τρίποδα μέγαν Ἀπόλλωνος.
                <lb />δοιοὺς γὰρ τρίποδας τηλοῦ πόρε Φοῖβος ἄγεσθαι
                <lb rend="displayNum" n="530" />Αἰσονίδῃ περόωντι κατὰ χρέος, ὁππότε Πυθὼ
                <lb />ἱρὴν πευσόμενος μετεκίαθε τῆσδ᾽ ὑπὲρ αὐτῆς
                <lb />ναυτιλίης: πέπρωτο δ᾽, ὅπῃ χθονὸς ἱδρυνθεῖεν,
                <lb />μήποτε τὴν δῄοισιν ἀναστήσεσθαι ἰοῦσιν.
                <lb />τούνεκεν εἰσέτι νῦν κείνῃ ὅδε κεύθεται αἴῃ
                <lb rend="displayNum" n="535" />ἀμφὶ πόλιν ἀγανὴν Ὑλληίδα, πολλὸν ἔνερθεν
                <lb />οὔδεος, ὥς κεν ἄφαντος ἀεὶ μερόπεσσι πέλοιτο.
                <lb />οὐ μὲν ἔτι ζώοντα καταυτόθι τέτμον ἄνακτα
                <lb />Ὕλλον, ὃν εὐειδὴς Μελίτη τέκεν Ἡρακλῆι
                <lb />δήμῳ Φαιήκων. ὁ γὰρ οἰκία Ναυσιθόοιο
                <lb rend="displayNum" n="540" />Μάκριν τ᾽ εἰσαφίκανε, Διωνύσοιο τιθήνην,
                <lb />νιψόμενος παίδων ὀλοὸν φόνον: ἔνθ᾽ ὅγε κούρην
                <lb />Αἰγαίου ἐδάμασσεν ἐρασσάμενος ποταμοῖο,
                <lb rend="displayNum" n="543" />νηιάδα Μελίτην: ἡ δὲ σθεναρὸν τέκεν Ὕλλον.
                <lb rend="displayNum" n="546" />οὐδ᾽ ἄρ᾽ ὅγ᾽ ἡβήσας αὐτῇ ἐνὶ ἔλδετο νήσῳ
                <lb />ναίειν, κοιρανέοντος ὑπ᾽ ὀφρύσι Ναυσιθόοιο:
                <lb />βῆ δ᾽ ἅλαδε Κρονίην, αὐτόχθονα λαὸν ἀγείρας
                <lb />Φαιήκων: σὺν γάρ οἱ ἄναξ πόρσυνε κέλευθον
                <lb rend="displayNum" n="550" />ἥρως Ναυσίθοος: τόθι δ᾽ εἵσατο, καί μιν ἔπεφνον
                <lb />Μέντορες, ἀγραύλοισιν ἀλεξόμενον περὶ βουσίν.
<milestone n="550" unit="card" />
                <lb rend="displayNumAndIndent" />ἀλλά, θεαί, πῶς τῆσδε παρὲξ ἁλός, ἀμφί τε γαῖαν
                <lb />Αὐσονίην νήσους τε Λιγυστίδας, αἳ καλέονται
                <lb />Στοιχάδες, Ἀργῴης περιώσια σήματα νηὸς
                <lb rend="displayNum" n="555" />νημερτὲς πέφαται; τίς ἀπόπροθι τόσσον ἀνάγκη
                <lb />καὶ χρειώ σφ᾽ ἐκόμισσε; τίνες σφέας ἤγαγον αὖραι;
                <lb rend="displayNumAndIndent" />αὐτόν που μεγαλωστὶ δεδουπότος Ἀψύρτοιο
                <lb />Ζῆνα, θεῶν βασιλῆα, χόλος λάβεν, οἷον ἔρεξαν.
                <lb />Αἰαίης δ᾽ ὀλοὸν τεκμήρατο δήνεσι Κίρκης
                <lb rend="displayNum" n="560" />αἷμ᾽ ἀπονιψαμένους, πρό τε μυρία πημανθέντας,
                <lb />νοστήσειν. τὸ μὲν οὔτις ἀριστήων ἐνόησεν:
                <lb />ἀλλ᾽ ἔθεον γαίης Ὑλληίδος ἐξανιόντες
                <lb />τηλόθι: τὰς δ᾽ ἀπέλειπον, ὅσαι Κόλχοισι πάροιθεν
                <lb />ἑξείης πλήθοντο Λιβυρνίδες εἰν ἁλὶ νῆσοι,
                <lb rend="displayNum" n="565" />Ἴσσα τε Δυσκέλαδός τε καὶ ἱμερτὴ Πιτύεια.
                <lb />αὐτὰρ ἔπειτ᾽ ἐπὶ τῇσι παραὶ Κέρκυραν ἵκοντο,
                <lb />ἔνθα Ποσειδάων Ἀσωπίδα νάσσατο κούρην,
                <lb />ἠύκομον Κέρκυραν, ἑκὰς Φλιουντίδος αἴης,
                <lb />ἁρπάξας ὑπ᾽ ἔρωτι: μελαινομένην δέ μιν ἄνδρες
                <lb rend="displayNum" n="570" />ναυτίλοι ἐκ πόντοιο κελαινῇ πάντοθεν ὕλῃ
                <lb />δερκόμενοι Κέρκυραν ἐπικλείουσι Μέλαιναν.
                <lb />τῇ δ᾽ ἐπὶ καὶ Μελίτην, λιαρῷ περιγηθέες οὔρῳ,
                <lb />αἰπεινήν τε Κερωσσόν, ὕπερθε δὲ πολλὸν ἐοῦσαν
                <lb />Νυμφαίην παράμειβον, ἵνα κρείουσα Καλυψὼ
                <lb rend="displayNum" n="575" />Ἀτλαντὶς ναίεσκε: τὰ δ᾽ ἠεροειδέα λεύσσειν
                <lb />οὔρεα δοιάζοντο Κεραύνια. καὶ τότε βουλὰς
                <lb />ἀμφ᾽ αὐτοῖς Ζηνός τε μέγαν χόλον ἐφράσαθ᾽ Ἥρη.
                <lb />μηδομένη δ᾽ ἄνυσιν τοῖο πλόου, ὦρσεν ἀέλλας
                <lb />ἀντικρύ, ταῖς αὖτις ἀναρπάγδην φορέοντο
                <lb rend="displayNum" n="580" />νήσου ἔπι κραναῆς Ἠλεκτρίδος. αὐτίκα δ᾽ ἄφνω
                <lb />ἴαχεν ἀνδρομέῃ ἐνοπῇ μεσσηγὺ θεόντων
                <lb />αὐδῆεν γλαφυρῆς νηὸς δόρυ, τό ῥ᾽ ἀνὰ μέσσην
                <lb />στεῖραν Ἀθηναίη Δωδωνίδος ἥρμοσε φηγοῦ.
                <lb />τοὺς δ᾽ ὀλοὸν μεσσηγὺ δέος λάβεν εἰσαΐοντας
                <lb rend="displayNum" n="585" />φθογγήν τε Ζηνός τε βαρὺν χόλον. οὐ γὰρ ἀλύξειν
                <lb />ἔννεπεν οὔτε πόρους δολιχῆς ἁλός, οὔτε θυέλλας
                <lb />ἀργαλέας, ὅτε μὴ Κίρκη φόνον Ἀψύρτοιο
                <lb />νηλέα νίψειεν: Πολυδεύκεα δ᾽ εὐχετάασθαι
                <lb />Κάστορά τ᾽ ἀθανάτοισι θεοῖς ἤνωγε κελεύθους
                <lb rend="displayNum" n="590" />Αὐσονίης ἔμπροσθε πορεῖν ἁλός, ᾗ ἔνι Κίρκην
                <lb />δήουσιν, Πέρσης τε καὶ Ἠελίοιο θύγατρα.
                <lb rend="displayNumAndIndent" />ὧς Ἀργὼ ἰάχησεν ὑπὸ κνέφας: οἱ δ᾽ ἀνόρουσαν
                <lb />Τυνδαρίδαι, καὶ χεῖρας ἀνέσχεθον ἀθανάτοισιν
                <lb />εὐχόμενοι τὰ ἕκαστα: κατηφείη δ᾽ ἔχεν ἄλλους
                <lb rend="displayNum" n="595" />ἥρωας Μινύας. ἡ δ᾽ ἔσσυτο πολλὸν ἐπιπρὸ
                <lb />λαίφεσιν, ἐς δ᾽ ἔβαλον μύχατον ῥόον Ἠριδανοῖο:
                <lb />ἔνθα ποτ᾽ αἰθαλόεντι τυπεὶς πρὸς στέρνα κεραυνῷ
                <lb />ἡμιδαὴς Φαέθων πέσεν ἅρματος Ἠελίοιο
                <lb />λίμνης ἐς προχοὰς πολυβενθέος: ἡ δ᾽ ἔτι νῦν περ
                <lb rend="displayNum" n="600" />τραύματος αἰθομένοιο βαρὺν ἀνακηκίει ἀτμόν.
                <lb />οὐδέ τις ὕδωρ κεῖνο διὰ πτερὰ κοῦφα τανύσσας
                <lb />οἰωνὸς δύναται βαλέειν ὕπερ: ἀλλὰ μεσηγὺς
                <lb />φλογμῷ ἐπιθρώσκει πεποτημένος. ἀμφὶ δὲ κοῦραι
                <lb />Ἡλιάδες ταναῇσιν ἐελμέναι αἰγείροισιν,
                <lb rend="displayNum" n="605" />μύρονται κινυρὸν μέλεαι γόον: ἐκ δὲ φαεινὰς
                <lb />ἠλέκτρου λιβάδας βλεφάρων προχέουσιν ἔραζε,
                <lb />αἱ μέν τ᾽ ἠελίῳ ψαμάθοις ἔπι τερσαίνονται:
                <lb />εὖτ᾽ ἂν δὲ κλύζῃσι κελαινῆς ὕδατα λίμνης
                <lb />ἠιόνας πνοιῇ πολυηχέος ἐξ ἀνέμοιο,
                <lb rend="displayNum" n="610" />δὴ τότ᾽ ἐς Ἠριδανὸν προκυλίνδεται ἀθρόα πάντα
                <lb />κυμαίνοντι ῥόῳ. Κελτοὶ δ᾽ ἐπὶ βάξιν ἔθεντο,
                <lb />ὡς ἄρ᾽ Ἀπόλλωνος τάδε δάκρυα Λητοΐδαο
                <lb />ἐμφέρεται δίναις, ἅ τε μυρία χεῦε πάροιθεν,
                <lb />ἦμος Ὑπερβορέων ἱερὸν γένος εἰσαφίκανεν,
                <lb rend="displayNum" n="615" />οὐρανὸν αἰγλήεντα λιπὼν ἐκ πατρὸς ἐνιπῆς,
                <lb />χωόμενος περὶ παιδί, τὸν ἐν λιπαρῇ Λακερείῃ
                <lb />δῖα Κορωνὶς ἔτικτεν ἐπὶ προχοῇς Ἀμύροιο.
                <lb />καὶ τὰ μὲν ὧς κείνοισι μετ᾽ ἀνδράσι κεκλήισται.
                <lb />τοὺς δ᾽ οὔτε βρώμης ᾕρει πόθος, οὐδὲ ποτοῖο,
                <lb rend="displayNum" n="620" />οὔτ᾽ ἐπὶ γηθοσύνας τράπετο νόος. ἀλλ᾽ ἄρα τοίγε
                <lb />ἤματα μὲν στρεύγοντο περιβληχρὸν βαρύθοντες
                <lb />ὀδμῇ λευγαλέῃ, τήν ῥ᾽ ἄσχετον ἐξανίεσκον
                <lb />τυφομένου Φαέθοντος ἐπιρροαὶ Ἠριδανοῖο:
                <lb />νύκτας δ᾽ αὖ γόον ὀξὺν ὀδυρομένων ἐσάκουον
                <lb rend="displayNum" n="625" />Ἡλιάδων λιγέως: τὰ δὲ δάκρυα μυρομένῃσιν
                <lb />οἷον ἐλαιηραὶ στάγες ὕδασιν ἐμφορέοντο. <milestone n="625" unit="card" />
                <lb rend="displayNumAndIndent" />ἐκ δὲ τόθεν Ῥοδανοῖο βαθὺν ῥόον εἰσαπέβησαν,
                <lb />ὅς τ᾽ εἰς Ἠριδανὸν μετανίσσεται: ἄμμιγα δ᾽ ὕδωρ
                <lb />ἐν ξυνοχῇ βέβρυκε κυκώμενον. αὐτὰρ ὁ γαίης
                <lb rend="displayNum" n="630" />ἐκ μυχάτης, ἵνα τ᾽ εἰσὶ πύλαι καὶ ἐδέθλια Νυκτός,
                <lb />ἔνθεν ἀπορνύμενος τῇ μέν τ᾽ ἐπερεύγεται ἀκτὰς
                <lb />Ὠκεανοῦ, τῇ δ᾽ αὖτε μετ᾽ Ἰονίην ἅλα βάλλει,
                <lb />τῇ δ᾽ ἐπὶ Σαρδόνιον πέλαγος καὶ ἀπείρονα κόλπον
                <lb />ἑπτὰ διὰ στομάτων ἵει ῥόον. ἐκ δ᾽ ἄρα τοῖο
                <lb rend="displayNum" n="635" />λίμνας εἰσέλασαν δυσχείμονας, αἵ τ᾽ ἀνὰ Κελτῶν
                <lb />ἤπειρον πέπτανται ἀθέσφατον: ἔνθα κεν οἵγε
                <lb />ἄτῃ ἀεικελίῃ πέλασαν. φέρε γάρ τις ἀπορρὼξ
                <lb />κόλπον ἐς Ὠκεανοῖο, τὸν οὐ προδαέντες ἔμελλον
                <lb />εἰσβαλέειν, τόθεν οὔ κεν ὑπότροποι ἐξεσάωθεν.
                <lb rend="displayNum" n="640" />ἀλλ᾽ Ἥρη σκοπέλοιο καθ᾽ Ἑρκυνίου ἰάχησεν
                <lb />οὐρανόθεν προθοροῦσα: φόβῳ δ᾽ ἐτίναχθεν ἀυτῆς
                <lb />πάντες ὁμῶς: δεινὸν γὰρ ἐπὶ μέγας ἔβραχεν αἰθήρ.
                <lb />ἂψ δὲ παλιντροπόωντο θεᾶς ὕπο, καί ῥ᾽ ἐνόησαν
                <lb />τὴν οἶμον, τῇπέρ τε καὶ ἔπλετο νόστος ἰοῦσιν.
                <lb rend="displayNum" n="645" />δηναιοὶ δ᾽ ἀκτὰς ἁλιμυρέας εἰσαφίκοντο
                <lb />Ἥρης ἐννεσίῃσι, δι᾽ ἔθνεα μυρία Κελτῶν
                <lb />καὶ Λιγύων περόωντες ἀδήιοι. ἀμφὶ γὰρ αἰνὴν
                <lb />ἠέρα χεῦε θεὰ πάντ᾽ ἤματα νισσομένοισιν.
                <lb />μεσσότατον δ᾽ ἄρα τοίγε διὰ στόμα νηὶ βαλόντες
                <lb rend="displayNum" n="650" />Στοιχάδας εἰσαπέβαν νήσους σόοι εἵνεκα κούρων
                <lb />Ζηνός: ὃ δὴ βωμοί τε καὶ ἱερὰ τοῖσι τέτυκται
                <lb />ἔμπεδον: οὐδ᾽ οἶον κείνης ἐπίκουροι ἕποντο
                <lb />ναυτιλίης: Ζεὺς δέ σφι καὶ ὀψιγόνων πόρε νῆας.
                <lb />Στοιχάδας αὖτε λιπόντες ἐς Αἰθαλίην ἐπέρησαν
                <lb rend="displayNum" n="655" />νῆσον, ἵνα ψηφῖσιν ἀπωμόρξαντο καμόντες
                <lb />ἱδρῶ ἅλις: χροιῇ δὲ κατ᾽ αἰγιαλοῖο κέχυνται
                <lb />εἴκελαι: ἐν δὲ σόλοι καὶ τεύχεα θέσκελα κείνων:
                <lb />ἐν δὲ λιμὴν Ἀργῷος ἐπωνυμίην πεφάτισται.
                <lb rend="displayNumAndIndent" />καρπαλίμως δ᾽ ἐνθένδε διὲξ ἁλὸς οἶδμα νέοντο
                <lb rend="displayNum" n="660" />Αὐσονίης ἀκτὰς Τυρσηνίδας εἰσορόωντες:
                <lb />ἷξον δ᾽ Αἰαίης λιμένα κλυτόν: ἐκ δ᾽ ἄρα νηὸς
                <lb />πείσματ᾽ ἐπ᾽ ἠιόνων σχεδόθεν βάλον. ἔνθα δὲ Κίρκην
                <lb />εὗρον ἁλὸς νοτίδεσσι κάρη ἐπιφαιδρύνουσαν:
                <lb />τοῖον γὰρ νυχίοισιν ὀνείρασιν ἐπτοίητο.
                <lb rend="displayNum" n="665" />αἵματί οἱ θάλαμοί τε καὶ ἕρκεα πάντα δόμοιο
                <lb />μύρεσθαι δόκεον: φλὸξ δ᾽ ἀθρόα φάρμακ᾽ ἔδαπτεν,
                <lb />οἷσι πάρος ξείνους θέλγ᾽ ἀνέρας, ὅστις ἵκοιτο:
                <lb />τὴν δ᾽ αὐτὴ φονίῳ σβέσεν αἵματι πορφύρουσαν,
                <lb />χερσὶν ἀφυσσαμένη: λῆξεν δ᾽ ὀλοοῖο φόβοιο.
                <lb rend="displayNum" n="670" />τῶ καὶ ἐπιπλομένης ἠοῦς νοτίδεσσι θαλάσσης
                <lb />ἐγρομένη πλοκάμους τε καὶ εἵματα φαιδρύνεσκεν.
                <lb />θῆρες δ᾽ οὐ θήρεσσιν ἐοικότες ὠμηστῇσιν,
                <lb />οὐδὲ μὲν οὐδ᾽ ἄνδρεσσιν ὁμὸν δέμας, ἄλλο δ᾽ ἀπ᾽ ἄλλων
                <lb />συμμιγέες μελέων, κίον ἀθρόοι, ἠύτε μῆλα
                <lb rend="displayNum" n="675" />ἐκ σταθμῶν ἅλις εἶσιν ὀπηδεύοντα νομῆι.
                <lb />τοίους καὶ προτέρης ἐξ ἰλύος ἐβλάστησε
                <lb />χθὼν αὐτὴ μικτοῖσιν ἀρηρεμένους μελέεσσιν,
                <lb />οὔπω διψαλέῳ μάλ᾽ ὑπ᾽ ἠέρι πιληθεῖσα,
                <lb />οὐδέ πω ἀζαλέοιο βολαῖς τόσον ἠελίοιο
                <lb rend="displayNum" n="680" />ἰκμάδας αἰνυμένη: τὰ δ᾽ ἐπὶ στίχας ἤγαγεν αἰὼν
                <lb />συγκρίνας: τὼς οἵγε φυὴν ἀίδηλοι ἕποντο.
                <lb />ἥρωας δ᾽ ἕλε θάμβος ἀπείριτον: αἶψα δ᾽ ἕκαστος
                <lb />Κίρκης εἴς τε φυήν, εἴς τ᾽ ὄμματα παπταίνοντες
                <lb />ῥεῖα κασιγνήτην φάσαν ἔμμεναι Αἰήταο. <milestone n="683" unit="card" />
                <lb n="685" rend="displayNumAndIndent" />ἡ δ᾽ ὅτε δὴ νυχίων ἀπὸ δείματα πέμψεν ὀνείρων,
                <lb />αὐτίκ᾽ ἔπειτ᾽ ἄψορρον ἀπέστιχε: τοὺς δ᾽ ἅμ᾽ ἕπεσθαι,
                <lb />χειρὶ καταρρέξασα, δολοφροσύνῃσιν ἄνωγεν.
                <lb />ἔνθ᾽ ἤτοι πληθὺς μὲν ἐφετμαῖς Αἰσονίδαο
                <lb />μίμνεν ἀπηλεγέως: ὁ δ᾽ ἐρύσσατο Κολχίδα κούρην.
                <lb rend="displayNum" n="690" />ἄμφω δ᾽ ἑσπέσθην αὐτὴν ὁδόν, ἔστ᾽ ἀφίκοντο
                <lb />Κίρκης ἐς μέγαρον: τοὺς δ᾽ ἐν λιπαροῖσι κέλευεν
                <lb />ἥγε θρόνοις ἕζεσθαι, ἀμηχανέουσα κιόντων.
                <lb />τὼ δ᾽ ἄνεῳ καὶ ἄναυδοι ἐφ᾽ ἑστίῃ ἀίξαντε
                <lb />ἵζανον, ἥ τε δίκη λυγροῖς ἱκέτῃσι τέτυκται,
                <lb rend="displayNum" n="695" />ἡ μὲν ἐπ᾽ ἀμφοτέραις θεμένη χείρεσσι μέτωπα,
                <lb />αὐτὰρ ὁ κωπῆεν μέγα φάσγανον ἐν χθονὶ πήξας,
                <lb />ᾧπέρ τ᾽ Αἰήταο πάιν κτάνεν: οὐδέ ποτ᾽ ὄσσε
                <lb />ἰθὺς ἐνὶ βλεφάροισιν ἀνέσχεθον. αὐτίκα δ᾽ ἔγνω
                <lb />Κίρκη φύξιον οἶτον ἀλιτροσύνας τε φόνοιο.
                <lb rend="displayNum" n="700" />τῶ καὶ ὀπιζομένη Ζηνὸς θέμιν Ἱκεσίοιο,
                <lb />ὃς μέγα μὲν κοτέει, μέγα δ᾽ ἀνδροφόνοισιν ἀρήγει,
                <lb />ῥέζε θυηπολίην, οἵῃ τ᾽ ἀπολυμαίνονται
                <lb />νηλειεῖς ἱκέται, ὅτ᾽ ἐφέστιοι ἀντιόωσιν.
                <lb />πρῶτα μὲν ἀτρέπτοιο λυτήριον ἥγε φόνοιο
                <lb rend="displayNum" n="705" />τειναμένη καθύπερθε συὸς τέκος, ἧς ἔτι μαζοὶ
                <lb />πλήμμυρον λοχίης ἐκ νηδύος, αἵματι χεῖρας
                <lb />τέγγεν, ἐπιτμήγουσα δέρην: αὖτις δὲ καὶ ἄλλοις
                <lb />μείλισσεν χύτλοισι, καθάρσιον ἀγκαλέουσα
                <lb />Ζῆνα, παλαμναίων τιμήορον ἱκεσιάων.
                <lb rend="displayNum" n="710" />καὶ τὰ μὲν ἀθρόα πάντα δόμων ἐκ λύματ᾽ ἔνεικαν
                <lb />νηιάδες πρόπολοι, ταί οἱ πόρσυνον ἕκαστα.
                <lb />ἡ δ᾽ εἴσω πελάνους μείλικτρά τε νηφαλίῃσιν
                <lb />καῖεν ἐπ᾽ εὐχωλῇσι παρέστιος, ὄφρα χόλοιο
                <lb />σμερδαλέας παύσειεν Ἐρινύας, ἠδὲ καὶ αὐτὸς
                <lb rend="displayNum" n="715" />εὐμειδής τε πέλοιτο καὶ ἤπιος ἀμφοτέροισιν,
                <lb />εἴτ᾽ οὖν ὀθνείῳ μεμιασμένοι αἵματι χεῖρας,
                <lb />εἴτε καὶ ἐμφύλῳ προσκηδέες ἀντιόωσιν.
                <lb rend="displayNumAndIndent" />αὐτὰρ ἐπεὶ μάλα πάντα πονήσατο, δή τότ᾽ ἔπειτα
                <lb />εἷσεν ἐπὶ ξεστοῖσιν ἀναστήσασα θρόνοισιν,
                <lb rend="displayNum" n="720" />καὶ δ᾽ αὐτὴ πέλας ἷζεν ἐνωπαδίς. αἶψα δὲ μύθῳ
                <lb />χρειὼ ναυτιλίην τε διακριδὸν ἐξερέεινεν.
                <lb />ἠδ᾽ ὁπόθεν μετὰ γαῖαν ἑὴν καὶ δώματ᾽ ἰόντες
                <lb />αὔτως ἱδρύνθησαν ἐφέστιοι. ἦ γὰρ ὀνείρων
                <lb />μνῆστις ἀεικελίη δῦνεν φρένας ὁρμαίνουσαν:
                <lb rend="displayNum" n="725" />ἵετο δ᾽ αὖ κούρης ἐμφύλιον ἴδμεναι ὀμφήν,
                <lb />αὐτίχ᾽ ὅπως ἐνόησεν ἀπ᾽ οὔδεος ὄσσε βαλοῦσαν.
                <lb />πᾶσα γὰρ Ἠελίου γενεὴ ἀρίδηλος ἰδέσθαι
                <lb />ἦεν, ἐπεὶ βλεφάρων ἀποτηλόθι μαρμαρυγῇσιν
                <lb />οἷόν τέ χρυσέην ἀντώπιον ἵεσαν αἴγλην.
                <lb rend="displayNum" n="730" />ἡ δ᾽ ἄρα τῇ τὰ ἕκαστα διειρομένῃ κατελεξεν,
                <lb />Κολχίδα γῆρυν ἱεῖσα, βαρύφρονος Αἰήταο
                <lb />κούρη μειλιχίως, ἠμὲν στόλον ἠδὲ κελεύθους
                <lb />ἡρώων, ὅσα τ᾽ ἀμφὶ θοοῖς ἐμόγησαν ἀέθλοις,
                <lb />ὥς τε κασιγνήτης πολυκηδέος ἤλιτε βουλαῖς,
                <lb rend="displayNum" n="735" />ὥς τ᾽ ἀπονόσφιν ἄλυξεν ὑπέρβια δείματα πατρὸς
                <lb />σὺν παισὶν Φρίξοιο: φόνον δ᾽ ἀλέεινεν ἐνισπεῖν
                <lb />Ἀψύρτου. τὴν δ᾽ οὔτι νόῳ λάθεν: ἀλλὰ καὶ ἔμπης
                <lb />μυρομένην ἐλέαιρεν, ἔπος δ᾽ ἐπὶ τοῖον ἔειπεν:
<milestone n="737" unit="card" />
                <lb rend="displayNumAndIndent" /><q direct="unspecified">σχετλίη, ἦ ῥα κακὸν καὶ ἀεικέα μήσαο νόστον.
                <lb rend="displayNum" n="740" />ἔλπομαι οὐκ ἐπὶ δήν σε βαρὺν χόλον Αἰήταο
                <lb />ἐκφυγέειν: τάχα δ᾽ εἶσι καὶ Ἑλλάδος ἤθεα γαίης
                <lb />τισόμενος φόνον υἷος, ὅτ᾽ ἄσχετα ἔργ᾽ ἐτέλεσσας.
                <lb />ἀλλ᾽ ἐπεὶ οὖν ἱκέτις καὶ ὁμόγνιος ἔπλευ ἐμεῖο,
                <lb />ἄλλο μὲν οὔτι κακὸν μητίσομαι ἐνθάδ᾽ ἰούσῃ:
                <lb rend="displayNum" n="745" />ἔρχεο δ᾽ ἐκ μεγάρων ξείνῳ συνοπηδὸς ἐοῦσα,
                <lb />ὅντινα τοῦτον ἄιστον ἀείραο πατρὸς ἄνευθεν:
                <lb />μηδέ με γουνάσσηαι ἐφέστιος, οὐ γὰρ ἔγωγε
                <lb />αἰνήσω βουλάς τε σέθεν καὶ ἀεικέα φύξιν.</q>
                <lb rend="displayNumAndIndent" />ὧς φάτο: τὴν δ᾽ ἀμέγαρτον ἄχος λάβεν: ἀμφὶ δὲ πέπλον
                <lb rend="displayNum" n="750" />ὀφθαλμοῖσι βαλοῦσα γόον χέεν, ὄφρα μιν ἥρως
                <lb />χειρὸς ἐπισχόμενος μεγάρων ἐξῆγε θύραζε
                <lb />δείματι παλλομένην: λεῖπον δ᾽ ἀπὸ δώματα Κίρκης.
                <lb rend="displayNumAndIndent" />οὐδ᾽ ἄλοχον Κρονίδαο Διὸς λάθον: ἀλλά οἱ ῀Ἰρις
                <lb />πέφραδεν, εὖτ᾽ ἐνόησεν ἀπὸ μεγάροιο κιόντας.
                <lb rend="displayNum" n="755" />αὐτὴ γάρ μιν ἄνωγε δοκευέμεν, ὁππότε νῆα
                <lb />στείχοιεν: τὸ καὶ αὖτις ἐποτρύνουσ᾽ ἀγόρευεν:
                <lb rend="displayNumAndIndent" /><q direct="unspecified">῀Ἰρι φίλη, νῦν, εἴ ποτ᾽ ἐμὰς ἐτέλεσσας ἐφετμάς,
                <lb />εἰ δ᾽ ἄγε λαιψηρῇσι μετοιχομένη πτερύγεσσιν,
                <lb />δεῦρο Θέτιν μοι ἄνωχθι μολεῖν ἁλὸς ἐξανιοῦσαν.
                <lb rend="displayNum" n="760" />κείνης γὰρ χρειώ με κιχάνεται. αὐτὰρ ἔπειτα
                <lb />ἐλθεῖν εἰς ἀκτάς, ὅθι τ᾽ ἄκμονες Ἡφαίστοιο
                <lb />χάλκειοι στιβαρῇσιν ἀράσσονται τυπίδεσσιν:
                <lb />εἰπὲ δὲ κοιμῆσαι φύσας πυρός, εἰσόκεν Ἀργὼ
                <lb />τάσγε παρεξελάσῃσιν. ἀτὰρ καὶ ἐς Αἴολον ἐλθεῖν,
                <lb rend="displayNum" n="765" />Αἴολον, ὅς τ᾽ ἀνέμοις αἰθρηγενέεσσιν ἀνάσσει:
                <lb />καὶ δὲ τῷ εἰπέμεναι τὸν ἐμὸν νόον, ὥς κεν ἀήτας
                <lb />πάντας ἀπολλήξειεν ὑπ᾽ ἠέρι, μηδέ τις αὔρη
                <lb />τρηχύνοι πέλαγος: Ζεφύρου γε μὲν οὖρος ἀήτω,
                <lb />ὄφρ᾽ οἵγ᾽ Ἀλκινόου Φαιηκίδα νῆσον ἵκωνται.</q>
                <lb n="770" rend="displayNumAndIndent" />ὧς ἔφατ᾽: αὐτίκα δ᾽ ῀Ἰρις ἀπ᾽ Οὐλύμποιο
                    θοροῦσα
                <lb />τέμνε, τανυσσαμένη κοῦφα πτερά. δῦ δ᾽ ἐνὶ πόντῳ
                <lb />Αἰγαίῳ, τόθι πέρ τε δόμοι Νηρῆος ἔασιν.
                <lb />πρώτην δ᾽ εἰσαφίκανε Θέτιν, καὶ ἐπέφραδε μῦθον
                <lb />Ἥρης ἐννεσίῃς, ὦρσέν τέ μιν εἰς ἓ νέεσθαι.
                <lb rend="displayNum" n="775" />δεύτερα δ᾽ εἰς Ἥφαιστον ἐβήσατο: παῦσε δὲ τόνγε
                <lb />ῥίμφα σιδηρείων τυπίδων: ἔσχοντο δ᾽ ἀυτμῆς
                <lb />αἰθαλέοι πρηστῆρες. ἀτὰρ τρίτον εἰσαφίκανεν
                <lb />Αἴολον Ἱππότεω παῖδα κλυτόν. ὄφρα δὲ καὶ τῷ
                <lb />ἀγγελίην φαμένη θοὰ γούνατα παῦσεν ὁδοῖο,
                <lb rend="displayNum" n="780" />τόφρα Θέτις Νηρῆα κασιγνήτας τε λιποῦσα
                <lb />ἐξ ἁλὸς Οὔλυμπόνδε θεὰν μετεκίαθεν Ἥρην:
                <lb />ἡ δέ μιν ἆσσον ἑοῖο παρεῖσέ τε, φαῖνέ τε μῦθον:
                <lb rend="displayNumAndIndent" /><q direct="unspecified">κέκλυθι νῦν, Θέτι δῖα, τά τοι ἐπιέλδομ᾽ ἐνισπεῖν.
                <lb />οἶσθα μέν, ὅσσον ἐμῇσιν ἐνὶ φρεσὶ τίεται ἥρως
                <lb rend="displayNum" n="785" />Αἰσονίδης, οἱ δ᾽ ἄλλοι ἀοσσητῆρες ἀέθλου,
                <lb />οἵως τέ σφ᾽ ἐσάωσα διὰ πλαγκτὰς περόωντας
                <lb />πέτρας, ἔνθα πάρος δειναὶ βρομέουσι θύελλαι,
                <lb />κύματά τε σκληρῇσι περιβλύει σπιλάδεσσιν.
                <lb />νῦν δὲ παρὰ Σκύλλης σκόπελον μέγαν ἠδὲ Χάρυβδιν
                <lb rend="displayNum" n="790" />δεινὸν ἐρευγομένην δέχεται ὁδός. ἀλλά σε γὰρ δὴ
                <lb />ἐξέτι νηπυτίης αὐτὴ τρέφον ἠδ᾽ ἀγάπησα
                <lb />ἔξοχον ἀλλάων, αἵ τ᾽ εἰν ἁλὶ ναιετάουσιν,
                <lb />οὕνεκεν οὐκ ἔτλης εὐνῇ Διὸς ἱεμένοιο
                <lb />λέξασθαι. κείνῳ γὰρ ἀεὶ τάδε ἔργα μέμηλεν,
                <lb rend="displayNum" n="795" />ἠὲ σὺν ἀθανάταις ἠὲ θνητῇσιν ἰαύειν.
                <lb />ἀλλ᾽ ἐμὲ αἰδομένη καὶ ἐνὶ φρεσὶ δειμαίνουσα,
                <lb />ἠλεύω: ὁ δ᾽ ἔπειτα πελώριον ὅρκον ὄμοσσεν,
                <lb />μήποτέ σ᾽ ἀθανάτοιο θεοῦ καλέεσθαι ἄκοιτιν.
                <lb />ἔμπης δ᾽ οὐ μεθίεσκεν ὀπιπεύων ἀέκουσαν,
                <lb rend="displayNum" n="800" />εἰσότε οἱ πρέσβειρα Θέμις κατέλεξεν ἅπαντα,
                <lb />ὡς δή τοι πέπρωται ἀμείνονα πατρὸς ἑοῖο
                <lb />παῖδα τεκεῖν: τῶ καί σε λιλαιόμενος μεθέηκεν,
                <lb />δείματι, μή τις ἑοῦ ἀντάξιος ἄλλος ἀνάσσοι
                <lb />ἀθανάτων, ἀλλ᾽ αἰὲν ἑὸν κράτος εἰρύοιτο.
                <lb rend="displayNum" n="805" />αὐτὰρ ἐγὼ τὸν ἄριστον ἐπιχθονίων πόσιν εἶναι
                <lb />δῶκά τοι, ὄφρα γάμου θυμηδέος ἀντιάσειας,
                <lb />τέκνα τε φιτύσαιο: θεοὺς δ᾽ ἐς δαῖτ᾽ ἐκάλεσσα
                <lb />πάντας ὁμῶς: αὐτὴ δὲ σέλας χείρεσσιν ἀνέσχον
                <lb />νυμφίδιον, κείνης ἀγανόφρονος εἵνεκα τιμῆς.
                <lb rend="displayNum" n="810" />ἀλλ᾽ ἄγε καί τινά τοι νημερτέα μῦθον ἐνίψω.
                <lb />εὖτ᾽ ἂν ἐς Ἠλύσιον πεδίον τεὸς υἱὸς ἵκηται,
                <lb />ὃν δὴ νῦν Χείρωνος ἐν ἤθεσι Κενταύροιο
                <lb />νηιάδες κομέουσι τεοῦ λίπτοντα γάλακτος,
                <lb />χρειώ μιν κούρης πόσιν ἔμμεναι Αἰήταο
                <lb rend="displayNum" n="815" />Μηδείης: σὺ δ᾽ ἄρηγε νυῷ ἑκυρή περ ἐοῦσα,
                <lb />ἠδ᾽ αὐτῷ Πηλῆι. τί τοι χόλος ἐστήρικται;
                <lb />ἀάσθη. καὶ γάρ τε θεοὺς ἐπινίσσεται ἄτη.
                <lb />ναὶ μὲν ἐφημοσύνῃσιν ἐμαῖς Ἥφαιστον ὀίω
                <lb />λωφήσειν πρήσοντα πυρὸς μένος, Ἱπποτάδην δὲ
                <lb rend="displayNum" n="820" />Αἴολον ὠκείας ἀνέμων ἄικας ἐρύξειν,
                <lb />νόσφιν ἐυσταθέος ζεφύρου, τείως κεν ἵκωνται
                <lb />Φαιήκων λιμένας: σὺ δ᾽ ἀκηδέα μήδεο νόστον.
                <lb />δεῖμα δέ τοι πέτραι καὶ ὑπέρβια κύματ᾽ ἔασιν
                <lb />μοῦνον, ἅ κεν τρέψαιο κασιγνήτῃσι σὺν ἄλλαις.
                <lb rend="displayNum" n="825" />μηδὲ σύγ᾽ ἠὲ Χάρυβδιν ἀμηχανέοντας ἐάσῃς
                <lb />ἐσβαλέειν, μὴ πάντας ἀναβρόξασα φέρῃσιν,
                <lb />ἠὲ παρὰ Σκύλλης στυγερὸν κευθμῶνα νέεσθαι,
                <lb />Σκύλλης Αὐσονίης ὀλοόφρονος, ἣν τέκε Φόρκυι
                <lb />νυκτιπόλος Ἑκάτη, τήν τε κλείουσι Κράταιιν,
                <lb rend="displayNum" n="830" />μή πως σμερδαλέῃσιν ἐπαΐξασα γένυσσιν
                <lb />λεκτοὺς ἡρώων δηλήσεται. ἀλλ᾽ ἔχε νῆα
                <lb />κεῖσ᾽, ὅθι περ τυτθή γε παραίβασις ἔσσετ᾽ ὀλέθρου.</q>
<milestone n="831" unit="card" />
                <lb rend="displayNumAndIndent" />ὧς φάτο: τὴν δὲ Θέτις τοίῳ προσελέξατο μύθῳ:
                <lb /><q direct="unspecified">εἰ μὲν δὴ μαλεροῖο πυρὸς μένος ἠδὲ θύελλαι
                <lb rend="displayNum" n="835" />ζαχρηεῖς λήξουσιν ἐτήτυμον, ἦ τ᾽ ἂν ἔγωγε
                <lb />θαρσαλέη φαίην, καὶ κύματος ἀντιόωντος
                <lb />νῆα σαωσέμεναι, ζεφύρου λίγα κινυμένοιο.
                <lb />ἀλλ᾽ ὥρη δολιχήν τε καὶ ἄσπετον οἶμον ὁδεύειν,
                <lb />ὄφρα κασιγνήτας μετελεύσομαι, αἵ μοι ἀρωγοὶ
                <lb rend="displayNum" n="840" />ἔσσονται, καὶ νηὸς ὅθι πρυμνήσι᾽ ἀνῆπται,
                <lb />ὥς κεν ὑπηῷοι μνησαίατο νόστον ἑλέσθαι.</q>
                <lb rend="displayNumAndIndent" />ἦ, καὶ ἀναΐξασα κατ᾽ αἰθέρος ἔμπεσε δίναις
                <lb />κυανέου πόντοιο: κάλει δ᾽ ἐπαμυνέμεν ἄλλας
                <lb />αὐτοκασιγνήτας Νηρηίδας: αἱ δ᾽ ἀίουσαι
                <lb rend="displayNum" n="845" />ἤντεον ἀλλήλῃσι: Θέτις δ᾽ ἀγόρευεν ἐφετμὰς
                <lb />Ἥρης: αἶψα δ᾽ ἴαλλε μετ᾽ Αὐσονίην ἅλα πάσας.
                <lb />αὐτὴ δ᾽ ὠκυτέρη ἀμαρύγματος ἠὲ βολάων
                <lb />ἠελίου, ὅτ᾽ ἄνεισι περαίης ὑψόθι γαίης,
                <lb />σεύατ᾽ ἴμεν λαιψηρὰ δι᾽ ὕδατος, ἔστ᾽ ἀφίκανεν
                <lb rend="displayNum" n="850" />ἀκτὴν Αἰαίην Τυρσηνίδος ἠπείροιο.
                <lb />τοὺς δ᾽ εὗρεν παρὰ νηὶ σόλῳ ῥιπῇσί τ᾽ ὀιστῶν
                <lb />τερπομένους: ἡ δ᾽ ἆσσον ὀρεξαμένη χερὸς ἄκρης
                <lb />Αἰακίδεω Πηλῆος: ὁ γάρ ῥά οἱ ἦεν ἀκοίτης:
                <lb />οὐδέ τις εἰσιδέειν δύνατ᾽ ἔμπεδον, ἀλλ᾽ ἄρα τῷγε
                <lb rend="displayNum" n="855" />οἴῳ ἐν ὀφθαλμοῖσιν ἐείσατο, φώνησέν τε:
                <lb rend="displayNumAndIndent" /><q direct="unspecified">μηκέτι νῦν ἀκταῖς Τυρσηνίσιν ἧσθε μένοντες,
                <lb />ἠῶθεν δὲ θοῆς πρυμνήσια λύετε νηός,
                <lb />Ἥρῃ πειθόμενοι ἐπαρηγόνι. τῆς γὰρ ἐφετμῇς
                <lb />πασσυδίῃ κοῦραι Νηρηίδες ἀντιόωσιν,
                <lb rend="displayNum" n="860" />νῆα διὲκ πέτρας, αἵ τε Πλαγκταὶ καλέονται,
                <lb />ῥυσόμεναι. κείνη γὰρ ἐναίσιμος ὔμμι κέλευθος.
                <lb />ἀλλὰ σὺ μή τῳ ἐμὸν δείξῃς δέμας, εὖτ᾽ ἂν ἴδηαι
                <lb />ἀντομένην σὺν τῇσι: νόῳ δ᾽ ἔχε, μή με χολώσῃς
                <lb />πλεῖον ἔτ᾽, ἢ τὸ πάροιθεν ἀπηλεγέως ἐχόλωσας.</q>
                <lb n="865" rend="displayNumAndIndent" />ἦ, καὶ ἔπειτ᾽ ἀίδηλος ἐδύσατο βένθεα πόντου:
                <lb />τὸν δ᾽ ἄχος αἰνὸν ἔτυψεν, ἐπεὶ πάρος οὐκέτ᾽ ἰοῦσαν
                <lb />ἔδρακεν, ἐξότε πρῶτα λίπεν θάλαμόν τε καὶ εὐνὴν
                <lb />χωσαμένη Ἀχιλῆος ἀγαυοῦ νηπιάχοντος.
                <lb />ἡ μὲν γὰρ βροτέας αἰεὶ περὶ σάρκας ἔδαιεν
                <lb rend="displayNum" n="870" />νύκτα διὰ μέσσην φλογμῷ πυρός: ἤματα δ᾽ αὖτε
                <lb />ἀμβροσίῃ χρίεσκε τέρεν δέμας, ὄφρα πέλοιτο
                <lb />ἀθάνατος, καί οἱ στυγερὸν χροῒ γῆρας ἀλάλκοι.
                <lb />αὐτὰρ ὅγ᾽ ἐξ εὐνῆς ἀνεπάλμενος εἰσενόησεν
                <lb />παῖδα φίλον σπαίροντα διὰ φλογός: ἧκε δ᾽ ἀυτὴν
                <lb rend="displayNum" n="875" />σμερδαλέην ἐσιδών, μέγα νήπιος: ἡ δ᾽ ἀίουσα
                <lb />τὸν μὲν ἄρ᾽ ἁρπάγδην χαμάδις βάλε κεκληγῶτα,
                <lb />αὐτὴ δὲ πνοιῇ ἰκέλη δέμας, ἠύτ᾽ ὄνειρος,
                <lb />βῆ ῥ᾽ ἴμεν ἐκ μεγάροιο θοῶς, καὶ ἐσήλατο πόντον
                <lb />χωσαμένη: μετὰ δ᾽ οὔτι παλίσσυτος ἵκετ᾽ ὀπίσσω.
                <lb rend="displayNum" n="880" />τῶ μιν ἀμηχανίη δῆσεν φρένας: ἀλλὰ καὶ ἔμπης
                <lb />πᾶσαν ἐφημοσύνην Θέτιδος μετέειπεν ἑταίροις.
                <lb />οἱ δ᾽ ἄρα μεσσηγὺς λῆξαν καὶ ἔπαυσαν ἀέθλους
                <lb />ἐσσυμένως, δόρπον τε χαμεύνας τ᾽ ἀμφεπένοντο,
                <lb />τῇς ἔνι δαισάμενοι νύκτ᾽ ἄεσαν, ὡς τὸ πάροιθεν.
<milestone n="883" unit="card" />
                <lb n="885" rend="displayNumAndIndent" />ἦμος δ᾽ ἄκρον ἔβαλλε φαεσφόρος οὐρανὸν Ἠώς,
                <lb />δὴ τότε λαιψηροῖο κατηλυσίῃ ζεφύροιο
                <lb />βαῖνον ἐπὶ κληῖδας ἀπὸ χθονός: ἐκ δὲ βυθοῖο
                <lb />εὐναίας εἷλκον περιγηθέες ἄλλα τε πάντα
                <lb />ἄρμενα μηρύοντο κατὰ χρέος: ὕψι δὲ λαῖφος
                <lb rend="displayNum" n="890" />εἴρυσσαν τανύσαντες ἐν ἱμάντεσσι κεραίης.
                <lb />νῆα δ᾽ ἐυκραὴς ἄνεμος φέρεν. αἶψα δὲ νῆσον
                <lb />καλήν, Ἀνθεμόεσσαν ἐσέδρακον, ἔνθα λίγειαι
                <lb />Σειρῆνες σίνοντ᾽ Ἀχελωίδες ἡδείῃσιν
                <lb />θέλγουσαι μολπῇσιν, ὅτις παρὰ πεῖσμα βάλοιτο.
                <lb rend="displayNum" n="895" />τὰς μὲν ἄρ᾽ εὐειδὴς Ἀχελωίῳ εὐνηθεῖσα
                <lb />γείνατο Τερψιχόρη, Μουσέων μία: καί ποτε Δηοῦς
                <lb />θυγατέρ᾽ ἰφθίμην ἀδμῆτ᾽ ἔτι πορσαίνεσκον
                <lb />ἄμμιγα μελπόμεναι: τότε δ᾽ ἄλλο μὲν οἰωνοῖσιν,
                <lb />ἄλλο δὲ παρθενικῇς ἐναλίγκιαι ἔσκον ἰδέσθαι.
                <lb rend="displayNum" n="900" />αἰεὶ δ᾽ εὐόρμου δεδοκημέναι ἐκ περιωπῆς
                <lb />ἦ θαμὰ δὴ πολέων μελιηδέα νόστον ἕλοντο,
                <lb />τηκεδόνι φθινύθουσαι: ἀπηλεγέως δ᾽ ἄρα καὶ τοῖς
                <lb />ἵεσαν ἐκ στομάτων ὄπα λείριον. οἱ δ᾽ ἀπὸ νηὸς
                <lb />ἤδη πείσματ᾽ ἔμελλον ἐπ᾽ ἠιόνεσσι βαλέσθαι,
                <lb rend="displayNum" n="905" />εἰ μὴ ἄρ᾽ Οἰάγροιο πάις Θρηίκιος Ὀρφεὺς
                <lb />Βιστονίην ἐνὶ χερσὶν ἑαῖς φόρμιγγα τανύσσας
                <lb />κραιπνὸν ἐυτροχάλοιο μέλος κανάχησεν ἀοιδῆς,
                <lb />ὄφρ᾽ ἄμυδις κλονέοντος ἐπιβρομέωνται ἀκουαὶ
                <lb />κρεγμῷ: παρθενικὴν δ᾽ ἐνοπὴν ἐβιήσατο φόρμιγξ.
                <lb rend="displayNum" n="910" />νῆα δ᾽ ὁμοῦ ζέφυρός τε καὶ ἠχῆεν φέρε κῦμα
                <lb />πρυμνόθεν ὀρνύμενον: ταὶ δ᾽ ἄκριτον ἵεσαν αὐδήν.
                <lb />ἀλλὰ καὶ ὧς Τελέοντος ἐὺς πάις, οἶος ἑταίρων
                <lb />προφθάμενος, ξεστοῖο κατὰ ζυγοῦ ἔνθορε πόντῳ
                <lb />Βούτης, Σειρήνων λιγυρῇ ὀπὶ θυμὸν ἰανθείς:
                <lb rend="displayNum" n="915" />νῆχε δὲ πορφυρέοιο δι᾽ οἴδματος, ὄφρ᾽ ἐπιβαίη,
                <lb />σχέτλιος. ἦ τέ οἱ αἶψα καταυτόθι νόστον ἀπηύρων,
                <lb />ἀλλά μιν οἰκτείρασα θεὰ Ἔρυκος μεδέουσα
                <lb />Κύπρις ἔτ᾽ ἐν δίναις ἀνερέψατο, καί ῥ᾽ ἐσάωσεν
                <lb />πρόφρων ἀντομένη Λιλυβηίδα ναιέμεν ἄκρην.
                <lb rend="displayNum" n="920" />οἱ δ᾽ ἄχεϊ σχόμενοι τὰς μὲν λίπον, ἄλλα δ᾽ ὄπαζον
                <lb />κύντερα μιξοδίῃσιν ἁλὸς ῥαιστήρια νηῶν.
                <lb />τῇ μὲν γὰρ Σκύλλης λισσὴ προυφαίνετο πέτρη:
                <lb />τῇ δ᾽ ἄμοτον βοάασκεν ἀναβλύζουσα Χάρυβδις:
                <lb />ἄλλοθι δὲ Πλαγκταὶ μεγάλῳ ὑπὸ κύματι πέτραι
                <lb rend="displayNum" n="925" />ῥόχθεον, ᾗχι πάροιθεν ἀπέπτυεν αἰθομένη φλὸξ
                <lb />ἄκρων ἐκ σκοπέλων, πυριθαλπέος ὑψόθι πέτρης,
                <lb />καπνῷ δ᾽ ἀχλυόεις αἰθὴρ πέλεν, οὐδέ κεν αὐγὰς
                <lb />ἔδρακες ἠελίοιο. τότ᾽ αὖ λήξαντος ἀπ᾽ ἔργων
                <lb />Ἡφαίστου θερμὴν ἔτι κήκιε πόντος ἀυτμήν.
                <lb rend="displayNum" n="930" />ἔνθα σφιν κοῦραι Νηρηίδες ἄλλοθεν ἄλλαι
                <lb />ἤντεον: ἡ δ᾽ ὄπιθεν πτέρυγος θίγε πηδαλίοιο
                <lb />δῖα Θέτις, Πλαγκτῇσιν ἐνὶ σπιλάδεσσιν ἐρύσσαι.
                <lb />ὡς δ᾽ ὁπόταν δελφῖνες ὑπὲξ ἁλὸς εὐδιόωντες
                <lb />σπερχομένην ἀγεληδὸν ἑλίσσωνται περὶ νῆα,
                <lb rend="displayNum" n="935" />ἄλλοτε μἑν προπάροιθεν ὁρώμενοι, ἄλλοτ᾽ ὄπισθεν,
                <lb />ἄλλοτε παρβολάδην, ναύτῃσι δὲ χάρμα τέτυκται:
                <lb />ὧς αἱ ὑπεκπροθέουσαι ἐπήτριμοι εἱλίσσοντο
                <lb />Ἀργῴῃ περὶ νηί, Θέτις δ᾽ ἴθυνε κέλευθον.
                <lb />καί ῥ᾽ ὅτε δὴ Πλαγκτῇσιν ἐνιχρίμψεσθαι ἔμελλον,
                <lb rend="displayNum" n="940" />αὐτίκ᾽ ἀνασχόμεναι λευκοῖς ἐπὶ γούνασι πέζας,
                <lb />ὑψοῦ ἐπ᾽ αὐτάων σπιλάδων καὶ κύματος ἀγῆς
                <lb />ῥώοντ᾽ ἔνθα καὶ ἔνθα διασταδὸν ἀλλήλῃσιν.
                <lb />τὴν δὲ παρηορίην κόπτεν ῥόος: ἀμφὶ δὲ κῦμα
                <lb />λάβρον ἀειρόμενον πέτραις ἐπικαχλάζεσκεν,
                <lb rend="displayNum" n="945" />αἵ θ᾽ ὁτὲ μὲν κρημνοῖς ἐναλίγκιαι ἠέρι κῦρον,
                <lb />ἄλλοτε δὲ βρύχιαι νεάτῳ ὑπὸ πυθμένι πόντου
                <lb />ἠρήρειν, τὸ δὲ πολλὸν ὑπείρεχεν ἄγριον οἶδμα.
                <lb />αἱ δ᾽, ὥστ᾽ ἠμαθόεντος ἐπισχεδὸν αἰγιαλοῖο
                <lb />παρθενικαί, δίχα κόλπον ἐπ᾽ ἰξύας εἱλίξασαι
                <lb rend="displayNum" n="950" />σφαίρῃ ἀθύρουσιν περιηγέι: αἱ μὲν ἔπειτα
                <lb />ἄλλη ὑπ᾽ ἐξ ἄλλης δέχεται καὶ ἐς ἠέρα πέμπει
                <lb />ὕψι μεταχρονίην: ἡ δ᾽ οὔποτε πίλναται οὔδει:
                <lb />ὧς αἱ νῆα θέουσαν ἀμοιβαδὶς ἄλλοθεν ἄλλη
                <lb />πέμπε διηερίην ἐπὶ κύμασιν, αἰὲν ἄπωθεν
                <lb rend="displayNum" n="955" />πετράων: περὶ δέ σφιν ἐρευγόμενον ζέεν ὕδωρ.
                <lb />τὰς δὲ καὶ αὐτὸς ἄναξ κορυφῆς ἔπι λισσάδος ἄκρης
                <lb />ὀρθὸς ἐπὶ στελεῇ τυπίδος βαρὺν ὦμον ἐρείσας
                <lb />Ἥφαιστος θηεῖτο, καὶ αἰγλήεντος ὕπερθεν
                <lb />οὐρανοῦ ἑστηυῖα Διὸς δάμαρ: ἀμφὶ δ᾽ Ἀθήνῃ
                <lb rend="displayNum" n="960" />βάλλε χέρας, τοῖόν μιν ἔχεν δέος εἰσορόωσαν.
                <lb />ὅσση δ᾽ εἰαρινοῦ μηκύνεται ἤματος αἶσα,
                <lb />τοσσάτιον μογέεσκον ἐπὶ χρόνον, ὀχλίζουσαι
                <lb />νῆα διὲκ πέτρας πολυηχέας: οἱ δ᾽ ἀνέμοιο
                <lb />αὖτις ἐπαυρόμενοι προτέρω θέον: ὦκα δ᾽ ἄμειβον
                <lb rend="displayNum" n="965" />Θρινακίης λειμῶνα, βοῶν τροφὸν Ἠελίοιο.
                <lb />ἔνθ᾽ αἱ μὲν κατὰ βένθος ἀλίγκιαι αἰθυίῃσιν
                <lb />δῦνον, ἐπεί ῥ᾽ ἀλόχοιο Διὸς πόρσυνον ἐφετμάς.
                <lb />τοὺς δ᾽ ἄμυδις βληχή τε δι᾽ ἠέρος ἵκετο μήλων,
                <lb />μυκηθμός τε βοῶν αὐτοσχεδὸν οὔατ᾽ ἔβαλλεν.
                <lb rend="displayNum" n="970" />καὶ τὰ μὲν ἑρσήεντα κατὰ δρία ποιμαίνεσκεν
                <lb />ὁπλοτέρη Φαέθουσα θυγατρῶν Ἠελίοιο,
                <lb />ἀργύρεον χαῖον παλάμῃ ἔνι πηχύνουσα:
                <lb />Λαμπετίη δ᾽ ἐπὶ βουσὶν ὀρειχάλκοιο φαεινοῦ
                <lb />πάλλεν ὀπηδεύουσα καλαύροπα. τὰς δὲ καὶ αὐτοὶ
                <lb rend="displayNum" n="975" />βοσκομένας ποταμοῖο παρ᾽ ὕδασιν εἰσορόωντο
                <lb />ἂμ πεδίον καὶ ἕλος λειμώνιον: οὐδέ τις ἦεν
                <lb />κυανέη μετὰ τῇσι δέμας, πᾶσαι δὲ γάλακτι
                <lb />εἰδόμεναι, χρυσέοισι κεράασι κυδιάασκον.
                <lb />καὶ μὲν τὰς παράμειβον ἐπ᾽ ἤματι: νυκτὶ δ᾽ ἰούσῃ
                <lb rend="displayNum" n="980" />πεῖρον ἁλὸς μέγα λαῖτμα κεχαρμένοι, ὄφρα καὶ αὖτις
                <lb />Ἠὼς ἠριγενὴς φέγγος βάλε νισσομένοισιν. <milestone n="980" unit="card" />
                <lb rend="displayNumAndIndent" />ἔστι δέ τις πορθμοῖο παροιτέρη Ἰονίοιο
                <lb />ἀμφιλαφὴς πίειρα Κεραυνίῃ εἰν ἁλὶ νῆσος,
                <lb />ᾗ ὕπο δὴ κεῖσθαι δρέπανον φάτισ--ἵλατε Μοῦσαι,
                <lb rend="displayNum" n="985" />οὐκ ἐθέλων ἐνέπω προτέρων ἔποσ--ᾧ ἀπὸ πατρὸς
                <lb />μήδεα νηλειῶς ἔταμεν Κρόνος: οἱ δέ ἑ Δηοῦς
                <lb />κλείουσι χθονίης καλαμητόμον ἔμμεναι ἅρπην.
                <lb />Δηὼ γὰρ κείνῃ ἐνὶ δή ποτε νάσσατο γαίῃ,
                <lb />Τιτῆνας δ᾽ ἔδαε στάχυν ὄμπνιον ἀμήσασθαι,
                <lb rend="displayNum" n="990" />Μάκριδα φιλαμένη. Δρεπάνη τόθεν ἐκλήισται
                <lb />οὔνομα, Φαιήκων ἱερὴ τροφός: ὧς δὲ καὶ αὐτοὶ
                <lb />αἵματος Οὐρανίοιο γένος Φαίηκες ἔασιν.
                <lb />τοὺς Ἀργὼ πολέεσσιν ἐνισχομένη καμάτοισιν
                <lb />Θρινακίης αὔρῃς ἵκετ᾽ ἐξ ἁλός: οἱ δ᾽ ἀγανῇσιν
                <lb rend="displayNum" n="995" />Ἀλκίνοος λαοί τε θυηπολίῃσιν ἰόντας
                <lb />δειδέχατ᾽ ἀσπασίως: ἐπὶ δέ σφισι καγχαλάασκεν
                <lb />πᾶσα πόλις: φαίης κεν ἑοῖς ἐπὶ παισὶ γάνυσθαι.
                <lb />καὶ δ᾽ αὐτοὶ ἥρωες ἀνὰ πληθὺν κεχάροντο,
                <lb />τῷ ἴκελοι, οἷόν τε μεσαιτάτῃ ἐμβεβαῶτες
                <lb rend="displayNum" n="1000" />Αἱμονίῃ: μέλλον δὲ βοῇ ἔνι θωρήξεσθαι:
                <lb />ὧδε μάλ᾽ ἀγχίμολον στρατὸς ἄσπετος ἐξεφαάνθη
                <lb />Κόλχων, οἳ Πόντοιο κατὰ στόμα καὶ διὰ πέτρας
                <lb />Κυανέας μαστῆρες ἀριστήων ἐπέρησαν.
                <lb />Μήδειαν δ᾽ ἔξαιτον ἑοῦ ἐς πατρὸς ἄγεσθαι
                <lb rend="displayNum" n="1005" />ἵεντ᾽ ἀπροφάτως, ἠὲ στονόεσσαν ἀυτὴν
                <lb />νωμήσειν χαλεπῇσιν ὁμόκλεον ἀτροπίῃσιν
                <lb />αὖθί τε καὶ μετέπειτα σὺν Αἰήταο κελεύθῳ.
                <lb />ἀλλά σφεας κατέρυκεν ἐπειγομένους πολέμοιο
                <lb />κρείων Ἀλκίνοος. λελίητο γὰρ ἀμφοτέροισιν
                <lb rend="displayNum" n="1010" />δηιοτῆτος ἄνευθεν ὑπέρβια νείκεα λῦσαι.
                <lb />κούρη δ᾽ οὐλομένῳ ὑπὸ δείματι πολλὰ μὲν αὐτοὺς
                <lb />Αἰσονίδεω ἑτάρους μειλίσσετο, πολλὰ δὲ χερσὶν
                <lb />Ἀρήτης γούνων ἀλόχου θίγεν Ἀλκινόοιο:
                <lb rend="displayNumAndIndent" /><q direct="unspecified">γουνοῦμαι, βασίλεια: σὺ δ᾽ ἵλαθι, μηδέ με Κόλχοις
                <lb rend="displayNum" n="1015" />ἐκδώῃς ᾧ πατρὶ κομιζέμεν, εἴ νυ καὶ αὐτὴ
                <lb />ἀνθρώπων γενεῆς μία φέρβεαι, οἷσιν ἐς ἄτην
                <lb />ὠκύτατος κούφῃσι θέει νόος ἀμπλακίῃσιν.
                <lb />ὡς ἐμοὶ ἐκ πυκιναὶ ἔπεσον φρένες, οὐ μὲν ἕκητι
                <lb />μαργοσύνης. ἴστω δ᾽ ἱερὸν φάος Ἠελίοιο,
                <lb rend="displayNum" n="1020" />ἴστω νυκτιπόλου Περσηίδος ὄργια κούρης,
                <lb />μὴ μὲν ἐγὼν ἐθέλουσα σὺν ἀνδράσιν ἀλλοδαποῖσιν
                <lb />κεῖθεν ἀφωρμήθην: στυγερὸν δέ με τάρβος ἔπεισεν
                <lb />τῆσγε φυγῆς μνήσασθαι, ὅτ᾽ ἤλιτον: οὐδέ τις ἄλλη
                <lb />μῆτις ἔην. ἔτι μοι μίτρη μένει, ὡς ἐνὶ πατρὸς
                <lb rend="displayNum" n="1025" />δώμασιν, ἄχραντος καὶ ἀκήρατος. ἀλλ᾽ ἐλέαιρε,
                <lb />πότνα, τεόν τε πόσιν μειλίσσεο: σοὶ δ᾽ ὀπάσειαν
                <lb />ἀθάνατοι βίοτόν τε τελεσφόρον ἀγλαΐην τε
                <lb />καὶ παῖδας καὶ κῦδος ἀπορθήτοιο πόληος.</q>
                <lb rend="displayNumAndIndent" />τοῖα μὲν Ἀρήτην γουνάζετο δάκρυ χέουσα:
                <lb rend="displayNum" n="1030" />τοῖα δ᾽ ἀριστήων ἐπαμοιβαδὶς ἄνδρα ἕκαστον:
                <lb rend="displayNumAndIndent" /><q direct="unspecified">ὑμέων, ὦ πέρι δὴ μέγα φέρτατοι, ἀμφί τ᾽ ἀέθλοις
                <lb />ὧν κάμον ὑμετέροισιν, ἀτύζομαι: ἧς ἰότητι
                <lb />ταύρους τ᾽ ἐζεύξασθε, καὶ ἐκ θέρος οὐλοὸν ἀνδρῶν
                <lb />κείρατε γηγενέων: ἧς εἵνεκεν Αἱμονίηνδε
                <lb rend="displayNum" n="1035" />χρύσεον αὐτίκα κῶας ἀνάξετε νοστήσαντες.
                <lb />ἥδ᾽ ἐγώ, ἣ πάτρην τε καὶ οὓς ὤλεσσα τοκῆας,
                <lb />ἣ δόμον, ἣ σύμπασαν ἐυφροσύνην βιότοιο:
                <lb />ὔμμι δὲ καὶ πάτρην καὶ δώματα ναιέμεν αὖτις
                <lb />ἤνυσα: καὶ γλυκεροῖσιν ἔτ᾽ εἰσόψεσθε τοκῆας
                <lb rend="displayNum" n="1040" />ὄμμασιν: αὐτὰρ ἐμοὶ ἀπὸ δὴ βαρὺς εἵλετο δαίμων
                <lb />ἀγλαΐας: στυγερὴ δὲ σὺν ὀθνείοις ἀλάλημαι.
                <lb />δείσατε συνθεσίας τε καὶ ὅρκια, δείσατ᾽ Ἐρινὺν
                <lb />Ἱκεσίην, νέμεσίν τε θεῶν, ἐς χεῖρας ἰοῦσαν
                <lb />Αἰήτεω λώβῃ πολυπήμονι δῃωθῆναι.
                <lb rend="displayNum" n="1045" />οὐ νηούς, οὐ πύργον ἐπίρροθον, οὐκ ἀλεωρὴν
                <lb />ἄλλην, οἰόθι δὲ προτιβάλλομαι ὑμέας αὐτους.
                <lb />σχέτλιοι ἀτροπίης καὶ ἀνηλέες: οὐδ᾽ ἐνὶ θυμῷ
                <lb />αἰδεῖσθε ξείνης μ᾽ ἐπὶ γούνατα χεῖρας ἀνάσσης
                <lb />δερκόμενοι τείνουσαν ἀμήχανον: ἀλλά κε πᾶσιν,
                <lb rend="displayNum" n="1050" />κῶας ἑλεῖν μεμαῶτες, ἐμίξατε δούρατα Κόλχοις
                <lb />αὐτῷ τ᾽ Αἰήτῃ ὑπερήνορι: νῦν δ᾽ ἐλάθεσθε
                <lb />ἠνορέης, ὅτε μοῦνοι ἀποτμηγέντες ἔασιν.</q>
<milestone n="1051" unit="card" />
                <lb rend="displayNumAndIndent" />ὧς φάτο λισσομένη: τῶν δ᾽ ὅντινα γουνάζοιτο,
                <lb />ὅς μιν θαρσύνεσκεν ἐρητύων ἀχέουσαν.
                <lb rend="displayNum" n="1055" />σεῖον δ᾽ ἐγχείας εὐήκεας ἐν παλάμῃσιν,
                <lb />φάσγανά τ᾽ ἐκ κολεῶν. οὐδὲ σχήσεσθαι ἀρωγῆς
                <lb />ἔννεπον, εἴ κε δίκης ἀλιτήμονος ἀντιάσειεν.
                <lb />στρευγομένοις δ᾽ ἀν᾽ ὅμιλον ἐπήλυθεν εὐνήτειρα
                <lb />νὺξ ἔργων ἄνδρεσσι, κατευκήλησε δὲ πᾶσαν
                <lb rend="displayNum" n="1060" />γαῖαν ὁμῶς: τὴν δ᾽ οὔτι μίνυνθά περ εὔνασεν ὕπνος,
                <lb />ἀλλά οἱ ἐν στέρνοις ἀχέων εἱλίσσετο θυμός.
                <lb />οἷον ὅτε κλωστῆρα γυνὴ ταλαεργὸς ἑλίσσει
                <lb />ἐννυχίη: τῇ δ᾽ ἀμφὶ κινύρεται ὀρφανὰ τέκνα
                <lb />χηροσύνῃ πόσιος: σταλάει δ᾽ ὑπὸ δάκρυ παρειὰς
                <lb rend="displayNum" n="1065" />μνωομένης, οἵη μιν ἐπὶ σμυγερὴ λάβεν αἶσα:
                <lb />ὧς τῆς ἰκμαίνοντο παρηίδες: ἐν δέ οἱ ἦτορ
                <lb />ὀξείῃς εἰλεῖτο πεπαρμένον ἀμφ᾽ ὀδύνῃσιν.
                <lb rend="displayNumAndIndent" />τὼ δ᾽ ἔντοσθε δόμοιο κατὰ πτόλιν, ὡς τὸ πάροιθεν,
                <lb />κρείων Ἀλκίνοος πολυπότνιά τ᾽ Ἀλκινόοιο
                <lb rend="displayNum" n="1070" />Ἀρήτη ἄλοχος, κούρης πέρι μητιάασκον
                <lb />οἷσιν ἐνὶ λεχέεσσι διὰ κνέφας: οἷα δ᾽ ἀκοίτην
                <lb />κουρίδιον θαλεροῖσι δάμαρ προσπτύσσετο μύθοις:
                <lb rend="displayNumAndIndent" /><q direct="unspecified">ναὶ φίλος, εἰ δ᾽ ἄγε μοι πολυκηδέα ῥύεο Κόλχων
                <lb />παρθενικήν, Μινύῃσι φέρων χάριν. ἐγγύθι δ᾽ Ἄργος
                <lb rend="displayNum" n="1075" />ἡμετέρης νήσοιο καὶ ἀνέρες Αἱμονιῆες:
                <lb />Αἰήτης δ᾽ οὔτ᾽ ἂρ ναίει σχεδόν, οὐδέ τι ἴδμεν
                <lb />Αἰήτην, ἀλλ᾽ οἶον ἀκούομεν: ἥδε δὲ κούρη
                <lb />αἰνοπαθὴς κατά μοι νόον ἔκλασεν ἀντιόωσα.
                <lb />μή μιν, ἄναξ, Κόλχοισι πόροις ἐς πατρὸς ἄγεσθαι.
                <lb rend="displayNum" n="1080" />ἀάσθη, ὅτε πρῶτα βοῶν θελκτήρια δῶκεν
                <lb />φάρμακά οἱ: σχεδόθεν δὲ κακῷ κακόν, οἷά τε πολλὰ
                <lb />ῥέζομεν ἀμπλακίῃσιν, ἀκειομένη ὑπάλυξεν
                <lb />πατρὸς ὑπερφιάλοιο βαρὺν χόλον. αὐτὰρ Ἰήσων,
                <lb />ὡς ἀίω, μεγάλοισιν ἐνίσχεται ἐξ ἕθεν ὅρκοις,
                <lb rend="displayNum" n="1085" />κουριδίην θήσεσθαι ἐνὶ μεγάροισιν ἄκοιτιν,
                <lb />τῶ, φίλε, μήτ᾽ οὖν αὐτὸν ἑκὼν ἐπίορκον ὀμόσσαι
                <lb />θείης Αἰσονίδην, μήτ᾽ ἄσχετα σεῖο ἕκητι
                <lb />παῖδα πατὴρ θυμῷ κεκοτηότι δηλήσαιτο.
                <lb />λίην γὰρ δύσζηλοι ἑαῖς ἐπὶ παισὶ τοκῆες:
                <lb rend="displayNum" n="1090" />οἷα μὲν Ἀντιόπην εὐώπιδα μήσατο Νυκτεύς:
                <lb />οἷα δὲ καὶ Δανάη πόντῳ ἔνι πήματ᾽ ἀνέτλη,
                <lb />πατρὸς ἀτασθαλίῃσι: νέον γε μέν, οὐδ᾽ ἀποτηλοῦ,
                <lb />ὑβριστὴς Ἔχετος γλήναις ἔνι χάλκεα κέντρα
                <lb />πῆξε θυγατρὸς ἑῆς: στονόεντι δὲ κάρφεται οἴτῳ
                <lb rend="displayNum" n="1095" />ὀρφναίῃ ἐνὶ χαλκὸν ἀλετρεύουσα καλιῇ.</q>
                <lb rend="displayNumAndIndent" />ὧς ἔφατ᾽ ἀντομένη: τοῦ δὲ φρένες ἰαίνοντυ
                <lb />ἧς ἀλόχου μύθοισιν, ἔπος δ᾽ ἐπὶ τοῖον ἔειπεν:
                <lb rend="displayNumAndIndent" /><q direct="unspecified">Ἀρήτη, καί κεν σὺν τεύχεσιν ἐξελάσαιμι
                <lb />Κόλχους, ἡρώεσσι φέρων χάριν, εἵνεκα κούρης.
                <lb rend="displayNum" n="1100" />ἀλλὰ Διὸς δείδοικα δίκην ἰθεῖαν ἀτίσσαι.
                <lb />οὐδὲ μὲν Αἰήτην ἀθεριζέμεν, ὡς ἀγορεύεις,
                <lb />λώιον: οὐ γάρ τις βασιλεύτερος Αἰήταο.
                <lb />καί κ᾽ ἐθέλων, ἕκαθέν περ, ἐφ᾽ Ἑλλάδι νεῖκος ἄγοιτο.
                <lb />τῶ μ᾽ ἐπέοικε δίκην, ἥτις μετὰ πᾶσιν ἀρίστη
                <lb rend="displayNum" n="1105" />ἔσσεται ἀνθρώποισι, δικαζέμεν: οὐδέ σε κεύσω.
                <lb />παρθενικὴν μὲν ἐοῦσαν ἑῷ ἀπὸ πατρὶ κομίσσαι
                <lb />ἰθύνω: λέκτρον δὲ σὺν ἀνέρι πορσαίνουσαν
                <lb />οὔ μιν ἑοῦ πόσιος νοσφίσσομαι: οὐδέ, γενέθλην
                <lb />εἴ τιν᾽ ὑπὸ σπλάγχνοισι φέρει, δῄοισιν ὀπάσσω.</q>
<milestone n="1108" unit="card" />
                <lb n="1110" rend="displayNumAndIndent" />ὧς ἄρ᾽ ἔφη: καὶ τὸν μέν ἐπισχεδὸν εὔνασεν
                    ὕπνος.
                <lb />ἡ δ᾽ ἔπος ἐν θυμῷ πυκινὸν βάλετ᾽: αὐτίκα δ᾽ ὦρτο
                <lb />ἐκ λεχέων ἀνὰ δῶμα: συνήιξαν δὲ γυναῖκες
                <lb />ἀμφίπολοι, δέσποιναν ἑὴν μέτα ποιπνύουσαι.
                <lb />σῖγα δ᾽ ἑὸν κήρυκα καλεσσαμένη προσέειπεν,
                <lb rend="displayNum" n="1115" />ᾗσιν ἐπιφροσύνῃσιν ἐποτρυνέουσα μιγῆναι
                <lb />Αἰσονίδην κούρῃ, μηδ᾽ Ἀλκίνοον βασιλῆα
                <lb />λίσσεσθαι: τὸ γὰρ αὐτὸς ἰὼν Κόλχοισι δικάσσει,
                <lb />παρθενικὴν μὲν έοῦσαν ἑοῦ ποτὶ δώματα πατρὸς
                <lb />ἐκδώσειν, λέκτρον δὲ σὺν ἀνέρι πορσαίνουσαν
                <lb rend="displayNum" n="1120" />οὐκέτι κουριδίης μιν ἀποτμήξειν φιλότητος.
                <lb rend="displayNumAndIndent" />ὧς ἄρ᾽ ἔφη: τὸν δ᾽ αἶψα πόδες φέρον ἐκ μεγάροιο,
                <lb />ὥς κεν Ἰήσονι μῦθον ἐναίσιμον ἀγγείλειεν
                <lb />Ἀρήτης βουλάς τε θεουδέος Ἀλκινόοιο.
                <lb />τοὺς δ᾽ εὗρεν παρὰ νηὶ σὺν ἔντεσιν ἐγρήσσοντας
                <lb rend="displayNum" n="1125" />Ὑλλικῷ ἐν λιμένι, σχεδὸν ἄστεος: ἐκ δ᾽ ἄρα πᾶσαν
                <lb />πέφραδεν ἀγγελίην: γήθησε δὲ θυμὸς ἑκάστου
                <lb />ἡρώων: μάλα γάρ σφιν ἑαδότα μῦθον ἔειπεν.
                <lb rend="displayNumAndIndent" />αὐτίκα δὲ κρητῆρα κερασσάμενοι μακάρεσσιν,
                <lb />ἣ θέμις, εὐαγέως ἐπιβώμια μῆλ᾽ ἐρύσαντες,
                <lb rend="displayNum" n="1130" />αὐτονυχὶ κούρῃ θαλαμήιον ἔντυον εὐνὴν
                <lb />ἄντρῳ ἐν ἠγαθέῳ, τόθι δή ποτε Μάκρις ἔναιεν,
                <lb />κούρη Ἀρισταίοιο μελίφρονος, ὅς ῥα μελισσέων
                <lb />ἔργα πολυκμήτοιό τ᾽ ἀνεύρατο πῖαρ ἐλαίης.
                <lb />κείνη δὴ πάμπρωτα Διὸς Νυσήιον υἷα
                <lb rend="displayNum" n="1135" />Εὐβοίης ἔντοσθεν Ἀβαντίδος ᾧ ἐνὶ κόλπῳ
                <lb />δέξατο, καὶ μέλιτι ξηρὸν περὶ χεῖλος ἔδευσεν,
                <lb />εὖτέ μιν Ἑρμείας φέρεν ἐκ πυρός: ἔδρακε δ᾽ Ἥρη,
                <lb />καί ἑ χολωσαμένη πάσης ἐξήλασε νήσου.
                <lb />ἡ δ᾽ ἄρα Φαιήκων ἱερῷ ἐνὶ τηλόθεν ἄντρῳ
                <lb rend="displayNum" n="1140" />νάσσατο, καὶ πόρεν ὄλβον ἀθέσφατον ἐνναέτῃσιν.
                <lb />ἔνθα τότ᾽ ἐστόρεσαν λέκτρον μέγα: τοῖο δ᾽ ὕπερθεν
                <lb />χρύσεον αἰγλῆεν κῶας βάλον, ὄφρα πέλοιτο
                <lb />τιμήεις τε γάμος καὶ ἀοίδιμος. ἄνθεα δέ σφιν
                <lb />νύμφαι ἀμεργόμεναι λευκοῖς ἐνὶ ποικίλα κόλποις
                <lb rend="displayNum" n="1145" />ἐσφόρεον: πάσας δὲ πυρὸς ὣς ἄμφεπεν αἴγλη:
                <lb />τοῖον ἀπὸ χρυσέων θυσάνων ἀμαρύσσετο φέγγος.
                <lb />δαῖε δ᾽ ἐν ὀφθαλμοῖς γλυκερὸν πόθον: ἴσχε δ᾽ ἑκάστην
                <lb />αἰδὼς ἱεμένην περ ὅμως ἐπὶ χεῖρα βαλέσθαι.
                <lb />αἱ μέν τ᾽ Αἰγαίου ποταμοῦ καλέοντο θύγατρες:
                <lb rend="displayNum" n="1150" />αἱ δ᾽ ὄρεος κορυφὰς Μελιτηίου ἀμφενέμοντο:
                <lb />αἱ δ᾽ ἔσαν ἐκ πεδίων ἀλσηίδες. ὦρσε γὰρ αὐτὴ
                <lb />Ἥρη Ζηνὸς ἄκοιτις, Ἰήσονα κυδαίνουσα.
                <lb />κεῖνο καὶ εἰσέτι νῦν ἱερὸν κληίζεται ἄντρον
                <lb />Μηδείης, ὅθι τούσγε σὺν ἀλλήλοισιν ἔμιξαν
                <lb rend="displayNum" n="1155" />τεινάμεναι ἑανοὺς εὐώδεας. οἱ δ᾽ ἐνὶ χερσὶν
                <lb />δούρατα νωμήσαντες ἀρήια, μὴ πρὶν ἐς ἀλκὴν
                <lb />δυσμενέων ἀίδηλος ἐπιβρίσειεν ὅμιλος,
                <lb />κράατα δ᾽ εὐφύλλοις ἐστεμμένοι ἀκρεμόνεσσιν,
                <lb />ἐμμελέως, Ὀρφῆος ὑπαὶ λίγα φορμίζοντος
                <lb rend="displayNum" n="1160" />νυμφιδίαις ὑμέναιον ἐπὶ προμολῇσιν ἄειδον.
                <lb />οὐ μὲν ἐν Ἀλκινόοιο γάμον μενέαινε τελέσσαι
                <lb />ἥρως Αἰσονίδης, μεγάροις δ᾽ ἐνὶ πατρὸς ἑοῖο,
                <lb />νοστήσας ἐς Ἰωλκὸν ὑπότροπος: ὧς δὲ καὶ αὐτὴ
                <lb />Μήδεια φρονέεσκε: τότ᾽ αὖ χρεὼ ἦγε μιγῆναι.
                <lb rend="displayNum" n="1165" />ἀλλὰ γὰρ οὔποτε φῦλα δυηπαθέων ἀνθρώπων
                <lb />τερπωλῆς ἐπέβημεν ὅλῳ ποδί: σὺν δέ τις αἰεὶ
                <lb />πικρὴ παρμέμβλωκεν ἐυφροσύνῃσιν ἀνίη.
                <lb />τῶ καὶ τοὺς γλυκερῇ περ ἰαινομένους φιλότητι
                <lb />δεῖμ᾽ ἔχεν, εἰ τελέοιτο διάκρισις Ἀλκινόοιο.
<milestone n="1168" unit="card" />
                <lb n="1170" rend="displayNumAndIndent" />Ἠὼς δ᾽ ἀμβροσίοισιν ἀνερχομένη φαέεσσιν
                <lb />λῦε κελαινὴν νύκτα δι᾽ ἠέρος: αἱ δ᾽ ἐγέλασσαν
                <lb />ἠιόνες νήσοιο καὶ ἑρσήεσσαι ἄπωθεν
                <lb />ἀτραπιτοὶ πεδίων: ἐν δὲ θρόος ἔσκεν ἀγυιαῖς:
                <lb />κίνυντ᾽ ἐνναέται μὲν ἀνὰ πτόλιν, οἱ δ᾽ ἀποτηλοῦ
                <lb rend="displayNum" n="1175" />Κόλχοι Μακριδίης ἐπὶ πείρασι χερνήσοιο.
                <lb />αὐτίκα δ᾽ Ἀλκίνοος μετεβήσετο συνθεσίῃσιν
                <lb />ὃν νόον ἐξερέων κούρης ὕπερ: ἐν δ᾽ ὅγε χειρὶ
                <lb />σκῆπτρον ἔχεν χρυσοῖο δικασπόλον, ᾧ ὕπο λαοὶ
                <lb />ἰθείας ἀνὰ ἄστυ διεκρίνοντο θέμιστας.
                <lb rend="displayNum" n="1180" />τῷ δὲ καὶ ἑξείης πολεμήια τεύχεα δύντες
                <lb />Φαιήκων οἱ ἄριστοι ὁμιλαδὸν ἐστιχόωντο.
                <lb />ἥρωας δὲ γυναῖκες ἀολλέες ἔκτοθι πύργων
                <lb />βαῖνον ἐποψόμεναι: σὺν δ᾽ ἀνέρες ἀγροιῶται
                <lb />ἤντεον εἰσαΐοντες, ἐπεὶ νημερτέα βάξιν
                <lb rend="displayNum" n="1185" />Ἥρη ἐπιπροέηκεν. ἄγεν δ᾽ ὁ μὲν ἔκκριτον ἄλλων
                <lb />ἀρνειὸν μήλων, ὁ δ᾽ ἀεργηλὴν ἔτι πόρϝιν:
                <lb />ἄλλοι δ᾽ ἀμφιφορῆας ἐπισχεδὸν ἵστασαν οἴνου
                <lb />κίρνασθαι: θυέων δ᾽ ἀποϝηλόθι κήκιε λιγνύς.
                <lb />αἱ δὲ πολυκμήτους ἑανοὺς φέρον, οἷα γυναῖκες,
                <lb rend="displayNum" n="1190" />μείλιά τε χρυσοῖο καὶ ἀλλοίην ἐπὶ τοῖσιν
                <lb />ἀγλαΐην, οἵην τε νεόζυγες ἐντύνονται:
                <lb />θάμβευν δ᾽ εἰσορόωσαι ἀριπρεπέων ἡρώων
                <lb />εἴδεα καὶ μορφάς, ἐν δέ σφισιν Οἰάγροιο
                <lb />υἱὸν ὑπαὶ φόρμιγγος ἐυκρέκτου καὶ ἀοιδῆς
                <lb rend="displayNum" n="1195" />ταρφέα σιγαλόεντι πέδον κροτέοντα πεδίλῳ.
                <lb />νύμφαι δ᾽ ἄμμιγα πᾶσαι, ὅτε μνήσαιτο γάμοιο,
                <lb />ἱμερόενθ᾽ ὑμέναιον ἀνήπυον: ἄλλοτε δ᾽ αὖτε
                <lb />οἰόθεν οἶαι ἄειδον ἑλισσόμεναι περὶ κύκλον,
                <lb />Ἥρη, σεῖο ἕκητι: σὺ γὰρ καὶ ἐπὶ φρεσὶ θῆκας
                <lb rend="displayNum" n="1200" />Ἀρήτῃ, πυκινὸν φάσθαι ἔπος Ἀλκινόοιο.
                <lb />αὐτὰρ ὅγ᾽ ὡς τὰ πρῶτα δίκης ἀνὰ πείρατ᾽ ἔειπεν
                <lb />ἰθείης, ἤδη δὲ γάμου τέλος ἐκλήιστο,
                <lb />ἔμπεδον ὧς ἀλέγυνε διαμπερές: οὐδέ ἑ τάρβος
                <lb />οὐλοόν, οὐδὲ βαρεῖαι ἐπήλυθον Αἰήταο
                <lb rend="displayNum" n="1205" />μήνιες, ἀρρήκτοισι δ᾽ ἐνιζεύξας ἔχεν ὅρκοις.
                <lb />τῶ καὶ ὅτ᾽ ἠλεμάτως Κόλχοι μάθον ἀντιόωντες,
                <lb />καί σφεας ἠὲ θέμιστας ἑὰς εἴρυσθαι ἄνωγεν,
                <lb />ἢ λιμένων γαίης τ᾽ ἀποτηλόθι νῆας ἐέργειν,
                <lb />δὴ τότε μιν βασιλῆος ἑοῦ τρομέοντας ἐνιπὰς
                <lb rend="displayNum" n="1210" />δέχθαι μειλίξαντο συνήμονας: αὖθι δὲ νήσῳ
                <lb />δὴν μάλα Φαιήκεσσι μετ᾽ ἀνδράσι ναιετάασκον,
                <lb />εἰσότε Βακχιάδαι, γενεὴν Ἐφύρηθεν ἐόντες,
                <lb />ἀνέρες ἐννάσσαντο μετὰ χρόνον: οἱ δὲ περαίην
                <lb />νῆσον ἔβαν: κεῖθεν δὲ Κεραύνια μέλλον Ἀβάντων
                <lb rend="displayNum" n="1215" />οὔρεα, Νεσταίους τε καὶ Ὤρικον εἰσαφικέσθαι:
                <lb />ἀλλὰ τὰ μὲν στείχοντος ἄδην αἰῶνος ἐτύχθη.
                <lb />Μοιράων δ᾽ ἔτι κεῖσε θύη ἐπέτεια δέχονται
                <lb />καὶ Νυμφέων Νομίοιο καθ᾽ ἱερὸν Λ̓πόλλωνος
                <lb />βωμοί, τοὺς Μήδεια καθίσσατο. πολλὰ δ᾽ ἰοῦσιν
                <lb rend="displayNum" n="1220" />Λ̓λκίνοος Μινύαις ξεινήια, πολλὰ δ᾽ ὄπασσεν
                <lb />Λ̓ρήτη: μετὰ δ᾽ αὖτε δυώδεκα δῶκεν ἕπεσθαι
                <lb />Μηδείῃ δμωὰς Φαιηκίδας ἐκ μεγάροιο.
                <lb />ἤματι δ᾽ ἑβδομάτῳ Δρεπάνην λίπον: ἤλυθε δ᾽ οὖρος
                <lb />ἀκραὴς ἠῶθεν ὑπὲκ Διός: οἱ δ᾽ ἀνέμοιο
                <lb rend="displayNum" n="1225" />πνοιῇ ἐπειγόμ̣̣ἰοι προτέρω θέον. ἀλλὰ γὰρ οὔπω
                <lb />αἴσιμον ἦν ἐπιβῆναι Ἀχαιίδος ἡρώεσσιν,
                <lb />ὄφρ᾽ ἔτι καὶ Λιβύης ἐπὶ πείρασιν ὀτλήσειαν.
<milestone n="1226" unit="card" />
                <lb rend="displayNumAndIndent" />ἤδη μέν ποθι κόλπον ἐπώνυμον Λ̓μβρακιήων,
                <lb />ἤδη Κουρῆτιν ἔλιπον χθόνα πεπταμένοισιν
                <lb rend="displayNum" n="1230" />λαίφεσι καὶ στεινὰς αὐταῖς σὺν Ἐχινάσι νήσους
                <lb />ἑξείης, Πέλοπος δὲ νέον κατεφαίνετο γαῖα:
                <lb />καὶ τότ᾽ ἀναρπάγδην ὀλοὴ βορέαο θύελλα
                <lb />μεσσηγὺς πέλαγόσδε Λιβυστικὸν ἐννέα πάσας
                <lb />νύκτας ὁμῶς καὶ τόσσα φέρ᾽ ἤματα, μέχρις ἵκοντο
                <lb rend="displayNum" n="1235" />προπρὸ μάλ᾽ ἔνδοθι Σύρτιν, ὅθ᾽ οὐκέτι νόστος ὀπίσσω
                <lb />νηυσὶ πέλει, ὅτε τόνγε βιῴατο κόλπον ἱκέσθαι.
                <lb />πάντῃ γὰρ τέναγος, πάντῃ μνιόεντα βυθοῖο
                <lb />τάρφεα: κωφὴ δέ σφιν ἐπιβλύει ὕδατος ἄχνη:
                <lb />ἠερίη δ᾽ ἄμαθος παρακέκλιται: οὐδέ τι κεῖσε
                <lb rend="displayNum" n="1240" />ἑρπετόν, οὐδὲ ποτητὸν ἀείρεται. ἔνθ᾽ ἄρα τούσγε
                <lb />πλυμμυρίσ--καὶ γάρ τ᾽ ἀναχάζεται ἠπείροιο
                <lb />ἦ θαμὰ δὴ τόδε χεῦμα, καὶ ἂψ ἐπερεύγεται ἀκτὰς
                <lb />λάβρον ἐποιχόμενον--μυχάτῃ ἐνέωσε τάχιστα
                <lb />ἠιόνι, τρόπιος δὲ μάλ᾽ ὕδασι παῦρον ἔλειπτο.
                <lb rend="displayNum" n="1245" />οἱ δ᾽ ἀπὸ νηὸς ὄρουσαν, ἄχος δ᾽ ἕλεν εἰσορόωντας
                <lb />ἠέρα καὶ μεγάλης νῶτα χθονὸς ἠέρι ἶσα,
                <lb />τηλοῦ ὑπερτείνοντα διηνεκές: οὐδέ τιν᾽ ἀρδμόν,
                <lb />οὐ πάτον, οὐκ ἀπάνευθε κατηυγάσσαντο βοτήρων
                <lb />αὔλιον, εὐκήλῳ δὲ κατείχετο πάντα γαλήνῃ.
                <lb rend="displayNum" n="1250" />ἄλλος δ᾽ αὖτ᾽ ἄλλον τετιημένος ἐξερέεινεν:
                <lb rend="displayNumAndIndent" /><q direct="unspecified">τίς χθὼν εὔχεται ἥδε; πόθι ξυνέωσαν ἄελλαι
                <lb />ἡμέας; αἴθ᾽ ἔτλημεν, ἀφειδέες οὐλομένοιο
                <lb />δείματος, αὐτὰ κέλευθα διαμπερὲς ὁρμηθῆναι
                <lb />πετράων. ἦ τ᾽ ἂν καὶ ὑπὲρ Διὸς αἶσαν ἰοῦσιν
                <lb rend="displayNum" n="1255" />βέλτερον ἦν μέγα δή τι μενοινώοντας ὀλέσθαι.
                <lb />νῦν δὲ τί κεν ῥέξαιμεν, ἐρυκόμενοι ἀνέμοισιν
                <lb />αὖθι μένειν τυτθόν περ ἐπὶ χρόνον; οἷον ἐρήμη
                <lb />πέζα διωλυγίης ἀναπέπταται ἠπείροιο.</q>
                <lb rend="displayNumAndIndent" />ὧς ἄρ᾽ ἔφη: μετὰ δ᾽ αὐτὸς ἀμηχανίῃ κακότητος
                <lb rend="displayNum" n="1260" />ἰθυντὴρ Ἀγκαῖος ἀκηχέμενος ἀγόρευσεν:
                <lb /><q direct="unspecified">Ὠλόμεθ᾽ αἰνότατον δῆθεν μόρον, οὐδ᾽ ὑπάλυξις
                <lb />ἔστ᾽ ἄτης: πάρα δ᾽ ἄμμι τὰ κύντατα πημανθῆναι
                <lb />τῇδ᾽ ἐπ᾽ ἐρημαίῃ πεπτηότας, εἰ καὶ ἀῆται
                <lb />χερσόθεν ἀμπνεύσειαν: ἐπεὶ τεναγώδεα λεύσσω
                <lb rend="displayNum" n="1265" />τῆλε περισκοπέων ἅλα πάντοθεν: ἤλιθα δ᾽ ὕδωρ
                <lb />ξαινόμενον πολιῇσιν ἐπιτροχάει ψαμάθοισιν.
                <lb />καί κεν ἐπισμυγερῶς διὰ δὴ πάλαι ἥδ᾽ ἐκεάσθη
                <lb />νηῦς ἱερὴ χέρσου πολλὸν πρόσω: ἀλλά μιν αὐτὴ
                <lb />πλημμυρὶς ἐκ πόντοιο μεταχθονίην ἐκόμισσεν.
                <lb rend="displayNum" n="1270" />νῦν δ᾽ ἡ μὲν πέλαγόσδε μετέσσυται, οἰόθι δ᾽ ἅλμη
                <lb />ἄπλοος εἰλεῖται, γαίης ὕπερ ὅσσον ἔχουσα.
                <lb />τούνεκ᾽ ἐγὼ πᾶσαν μὲν ἀπ᾽ ἐλπίδα φημὶ κεκόφθαι
                <lb />ναυτιλίης νόστου τε. δαημοσύνην δέ τις ἄλλος
                <lb />φαίνοι ἑήν: πάρα γάρ οἱ ἐπ᾽ οἰήκεσσι θαάσσειν
                <lb rend="displayNum" n="1275" />μαιομένῳ κομιδῆς. ἀλλ᾽ οὐ μάλα νόστιμον ἦμαρ
                <lb />Ζεὺς ἐθέλει καμάτοισιν ἐφ᾽ ἡμετέροισι τελέσσαι.</q>
                <lb rend="displayNumAndIndent" />ὧς φάτο δακρυόεις: σὺν δ᾽ ἔννεπον ἀσχαλόωντι
                <lb />ὅσσοι ἔσαν νηῶν δεδαημένοι: ἐν δ᾽ ἄρα πᾶσιν
                <lb />παχνώθη κραδίη, χύτο δὲ χλόος ἀμφὶ παρειάς.
                <lb rend="displayNum" n="1280" />οἷον δ᾽ ἀψύχοισιν ἐοικότες εἰδώλοισιν
                <lb />ἀνέρες εἱλίσσονται ἀνὰ πτόλιν, ἢ πολέμοιο
                <lb />ἢ λοιμοῖο τέλος ποτιδέγμενοι, ἠέ τιν᾽ ὄμβρον
                <lb />ἄσπετον, ὅς τε βοῶν κατὰ μυρία ἔκλυσεν ἔργα,
                <lb />ἢ ὅταν αὐτόματα ξόανα ῥέῃ ἱδρώοντα
                <lb rend="displayNum" n="1285" />αἵματι, καὶ μυκαὶ σηκοῖς ἔνι φαντάζωνται,
                <lb />ὴὲ καὶ ἠέλιος μέσῳ ἤματι νύκτ᾽ ἐπάγῃσιν
                <lb />οὐρανόθεν, τὰ δὲ λαμπρὰ δι᾽ ἠέρος ἄστρα φαείνοι:
                <lb />ὧς τότ᾽ ἀριστῆες δολιχοῦ πρόπαρ αἰγιαλοῖο
                <lb />ἤλυον ἑρπύζοντες. ἐπήλυθε δ᾽ αὐτίκ᾽ ἐρεμνὴ
                <lb rend="displayNum" n="1290" />ἕσπερος. οἱ δ᾽ ἐλεεινὰ χεροῖν σφέας ἀμφιβαλόντες
                <lb />δακρυόειν ἀγάπαζον, ἵν᾽ ἄνδιχα δῆθεν ἕκαστος
                <lb />θυμὸν ἀποφθίσειαν ἐνὶ ψαμάθοισι πεσόντες.
                <lb />βὰν δ᾽ ἴμεν ἄλλυδις ἄλλος ἑκαστέρω αὖλιν ἑλέσθαι:
                <lb />ἐν δὲ κάρη πέπλοισι καλυψάμενοι σφετέροισιν
                <lb rend="displayNum" n="1295" />ἄκμηνοι καὶ ἄπαστοι ἐκείατο νύκτ᾽ ἔπι πᾶσαν
                <lb />καὶ φάος, οἰκτίστῳ θανάτῳ ἔπι. νόσφι δὲ κοῦραι
                <lb />ἀθρόαι Αἰήταο παρεστενάχοντο θυγατρί.
                <lb />ὡς δ᾽ ὅτ᾽ ἐρημαῖοι πεπτηότες ἔκτοθι πέτρης
                <lb />χηραμοῦ ἀπτῆνες λιγέα κλάζουσι νεοσσοί:
                <lb rend="displayNum" n="1300" />ἢ ὅτε καλὰ νάοντος ἐπ᾽ ὀφρύσι Πακτωλοῖο
                <lb />κύκνοι κινήσωσιν ἑὸν μέλος, ἀμφὶ δὲ λειμὼν
                <lb />ἑρσήεις βρέμεται ποταμοῖό τε καλὰ ῥέεθρα:
                <lb />ὧς αἱ ἐπὶ ξανθὰς θέμεναι κονίῃσιν ἐθείρας
                <lb />παννύχιαι ἐλεεινὸν ἰήλεμον ὠδύροντο.
                <lb rend="displayNum" n="1305" />καί νύ κεν αὐτοῦ πάντες ἀπὸ ζωῆς ἐλίασθεν
                <lb />νώνυμνοι καὶ ἄφαντοι ἐπιχθονίοισι δαῆναι
                <lb />ἡρώων οἱ ἄριστοι ἀνηνύστῳ ἐπ᾽ ἀέθλῳ:
                <lb />ἀλλά σφεας ἐλέηραν ἀμηχανίῃ μινύθοντας
                <lb />ἡρῷσσαι, Λιβύης τιμήοροι, αἵ ποτ᾽ Λ̓θήνην,
                <lb rend="displayNum" n="1310" />ἦμος ὅτ᾽ ἐκ πατρὸς κεφαλῆς θόρε παμφαίνουσα,
                <lb />ἀντόμεναι Τρίτωνος ἐφ᾽ ὕδασι χυτλώσαντο.
                <lb />ἔνδιον ἦμαρ ἔην, περὶ δ᾽ ὀξύταται θέρον αὐγαὶ
                <lb />ἠελίου Λιβύην: αἱ δὲ σχεδὸν Λἰσονίδαο
                <lb />ἔσταν, ἕλον δ᾽ ἀπὸ χερσὶ καρήατος ἠρέμα πέπλον.
                <lb rend="displayNum" n="1315" />αὐτὰρ ὅγ᾽ εἰς ἑτέρωσε παλιμπετὲς ὄμματ᾽ ἔνεικεν,
                <lb />δαίμονας αἰδεσθείς: αὐτὸν δέ μιν ἀμφαδὸν οἶον
                <lb />μειλιχίοις ἐπέεσσιν ἀτυζόμενον προσέειπον:
<milestone n="1316" unit="card" />
                <lb rend="displayNumAndIndent" /><q direct="unspecified">κάμμορε, τίπτ᾽ ἐπὶ τόσσον ἀμηχανίῃ βεβόλησαι;
                <lb />ἴδμεν ἐποιχομένους χρύσεον δέρος: ἴδμεν ἕκαστα
                <lb rend="displayNum" n="1320" />ὑμετέρων καμάτων, ὅσ᾽ ἐπὶ χθονός, ὅσσα τ᾽ ἐφ᾽ ὑγρὴν
                <lb />πλαζόμενοι κατὰ πόντον ὑπέρβια ἔργ᾽ ἐκάμεσθε.
                <lb />οἰοπόλοι δ᾽ εἰμὲν χθόνιαι θεαὶ αὐδήεσσαι,
                <lb />ἡρῷσσαι, Λιβύης τιμήοροι ἠδὲ θύγατρες.
                <lb />ἀλλ᾽ ἄνα: μηδ᾽ ἔτι τοῖον ὀιζύων ἀκάχησο:
                <lb rend="displayNum" n="1325" />ἄνστησον δ᾽ ἑτάρους. εὖτ᾽ ἂν δέ τοι Ἀμφιτρίτη
                <lb />ἅρμα Ποσειδάωνος ἐύτροχον αὐτίκα λύσῃ,
                <lb />δή ῥα τότε σφετέρῃ ἀπὸ μητέρι τίνετ᾽ ἀμοιβὴν
                <lb />ὧν ἔκαμεν δηρὸν κατὰ νηδύος ὔμμε φέρουσα:
                <lb />καί κεν ἔτ᾽ ἠγαθέην ἐς Ἀχαιίδα νοστήσαιτε.</q>
                <lb rend="displayNumAndIndent" />ὧς ἄρ᾽ ἔφαν, καὶ ἄφαντοι ἵν᾽ ἔσταθεν, ἔνθ᾽ ἄρα
                    ταίγε
                <lb rend="displayNum" n="1331" />φθογγῇ ὁμοῦ ἐγένοντο παρασχεδόν. αὐτὰρ Ἰήσων
                <lb />παπτήνας ἀν᾽ ἄρ᾽ ἕζετ᾽ ἐπὶ χθονός, ὧδέ τ᾽ ἔειπεν:
                <lb rend="displayNumAndIndent" /><q direct="unspecified">Ἵλατ᾽ ἐρημονόμοι κυδραὶ θεαί: ἀμφὶ δὲ νόστῳ
                <lb />οὔτι μαλ᾽ ἀντικρὺ νοέω φάτιν. ἦ μὲν ἑταίρους
                <lb rend="displayNum" n="1335" />εἰς ἓν ἀγειράμενος μυθήσομαι, εἴ νύ τι τέκμωρ
                <lb />δήωμεν κομιδῆς: πολέων δέ τε μῆτις ἀρείων.</q>
                <lb rend="displayNumAndIndent" />ἦ, καὶ ἀναΐξας ἑτάρους ἐπὶ μακρὸν ἀύτει,
                <lb />αὐσταλέος κονίῃσι, λέων ὥς, ὅς ῥά τ᾽ ἀν᾽ ὕλην
                <lb />σύννομον ἣν μεθέπων ὠρύεται: αἱ δὲ βαρείῃ
                <lb rend="displayNum" n="1340" />φθογγῇ ὑποτρομέουσιν ἀν᾽ οὔρεα τηλόθι βῆσσαι:
                <lb />δείματι δ᾽ ἄγραυλοί τε βόες μέγα πεφρίκασιν
                <lb />βουπελάται τε βοῶν: τοῖς δ᾽ οὔ νύ τι γῆρυς ἐτύχθη
                <lb />ῥιγεδανὴ ἑτάροιο φίλους ἐπικεκλομένοιο.
                <lb />ἀγχοῦ δ᾽ ἠγερέθοντο κατηφέες: αὐτὰρ ὁ τούσγε
                <lb rend="displayNum" n="1345" />ἀχνυμένους ὅρμοιο πέλας μίγα θηλυτέρῃσιν
                <lb />ἱδρύσας, μυθεῖτο πιφαυσκόμενος τὰ ἕκαστα:
                <lb rend="displayNumAndIndent" /><q direct="unspecified">κλῦτε, φίλοι: τρεῖς γάρ μοι ἀνιάζοντι θεάων,
                <lb />στέρφεσιν αἰγείοις ἐζωσμέναι ἐξ ὑπάτοιο
                <lb />αὐχένος ἀμφί τε νῶτα καὶ ἰξύας, ἠύτε κοῦραι,
                <lb rend="displayNum" n="1350" />ἔσταν ὑπὲρ κεφαλῆς μάλ᾽ ἐπισχεδόν: ἂν δ᾽ ἐκάλυψαν
                <lb />πέπλον ἐρυσσάμεναι κούφῃ χερί, καὶ μ᾽ ἐκέλοντο
                <lb />αὐτόν τ᾽ ἔγρεσθαι, ἀνά θ᾽ ὑμέας ὄρσαι ἰόντα:
                <lb />μητέρι δὲ σφετέρῃ μενοεικέα τῖσαι ἀμοιβὴν
                <lb />ὧν ἔκαμεν δηρὸν κατὰ νηδύος ἄμμε φέρουσα
                <lb rend="displayNum" n="1355" />ὁππότε κεν λύσῃσιν ἐύτροχον Ἀμφιτρίτη
                <lb />ἅρμα Ποσειδάωνος. ἐγὼ δ᾽ οὐ πάγχυ νοῆσαι
                <lb />τῆσδε θεοπροπίης ἴσχω πέρι. φάν γε μὲν εἶναι
                <lb />ἡρῷσσαι, Λιβύης τιμήοροι ᾐδὲ θύγατρες:
                <lb />καὶ δ᾽ ὁπόσ᾽ αὐτοὶ πρόσθεν ἐπὶ χθονὸς ἠδ᾽ ὅσ᾽ ἐφ᾽ ὑγρὴν
                <lb rend="displayNum" n="1360" />ἔτλημεν, τὰ ἕκαστα διίδμεναι εὐχετόωντο.
                <lb />οὐδ᾽ ἔτι τάσδ᾽ ἀνὰ χῶρον ἐσέδρακον, ἀλλά τις ἀχλὺς
                <lb />ἠὲ νέφος μεσσηγὺ φαεινομένας ἐκάλυψεν.</q>
                <lb rend="displayNumAndIndent" />ὧς ἔφαθ᾽: οἱ δ᾽ ἄρα πάντες ἐθάμβεον εἰσαΐοντες.
                <lb />ἔνθα τὸ μήκιστον τεράων Μινύῃσιν ἐτύχθη.
                <lb rend="displayNum" n="1365" />ἐξ ἁλὸς ἤπειρόνδε πελώριος ἔκθορεν ἵππος,
                <lb />ἀμφιλαφής, χρυσέῃσι μετήορος αὐχένα χαίταις:
                <lb />ῥίμφα δὲ σεισάμενος γυίων ἄπο νήχυτον ἅλμην
                <lb />ὦρτο θέειν, πνοιῇ ἴκελος πόδας. αἶψα δὲ Πηλεὺς
                <lb />γηθήσας ἑτάροισιν ὁμηγερέεσσι μετηύδα: <milestone n="1368" unit="card" />
                <lb n="1370" rend="displayNumAndIndent" /><q direct="unspecified">ἅρματα μὲν δή φημι Ποσειδάωνος ἔγωγε
                <lb />ἤδη νῦν ἀλόχοιο φίλης ὑπὸ χερσὶ λελύσθαι:
                <lb />μητέρα δ᾽ οὐκ ἄλλην προτιόσσομαι, ἠέ περ αὐτὴν
                <lb />νῆα πέλειν: ἦ γὰρ κατὰ νηδύος ἄμμε φέρουσα
                <lb />νωλεμὲς ἀργαλέοισιν ὀιζύει καμάτοισιν.
                <lb rend="displayNum" n="1375" />ἀλλά μιν ἀστεμφεῖ τε βίῃ καὶ ἀτειρέσιν ὤμοις
                <lb />ὑψόθεν ἀνθέμενοι ψαμαθώδεος ἔνδοθι γαίης
                <lb />οἴσομεν, ᾗ προτέρωσε ταχὺς πόδας ἤλασεν ἵππος.
                <lb />οὐ γὰρ ὅγε ξηρὴν ὑποδύσεται: ἴχνια δ᾽ ἡμῖν
                <lb />σημανέειν τιν᾽ ἔολπα μυχὸν καθύπερθε θαλάσσης.</q>
                <lb n="1380" rend="displayNumAndIndent" />ὧς ηὔδα: πάντεσσι δ᾽ ἐπήβολος ἥνδανε μῆτις:
                <lb />Μουσάων ὅδε μῦθος: ἐγὼ δ᾽ ὑπακουὸς ἀείδω
                <lb />Πιερίδων, καὶ τήνδε πανατρεκὲς ἔκλυον ὀμφήν,
                <lb />ὑμέας, ὦ πέρι δὴ μέγα φέρτατοι υἷες ἀνάκτων,
                <lb />ᾗ βίῃ ᾗ τ᾽ ἀρετῇ Λιβύης ἀνὰ θῖνας ἐρήμους
                <lb rend="displayNum" n="1385" />νῆα μεταχρονίην ὅσα τ᾽ ἔνδοθι νηὸς ἄγεσθε,
                <lb />ἀνθεμένους ὤμοισι φέρειν δυοκαίδεκα πάντα
                <lb />ἤμαθ᾽ ὁμοῦ νύκτας τε. δύην γε μὲν ἢ καὶ ὀιζὺν
                <lb />τίς κ᾽ ἐνέποι, τὴν κεῖνοι ἀνέπλησαν μογέοντες;
                <lb />ἔμπεδον ἀθανάτων ἔσαν αἵματος, οἷον ὑπέσταν
                <lb rend="displayNum" n="1390" />ἔργον, ἀναγκαίῃ βεβιημένοι. αὐτὰρ ἐπιπρὸ
                <lb />τῆλε μάλ᾽ ἀσπασίως Τριτωνίδος ὕδασι λίμνης
                <lb />ὡς φέρον, ὡς εἰσβάντες ἀπὸ στιβαρῶν θέσαν ὤμων.
                <lb rend="displayNumAndIndent" />Λυσσαλέοις δἤπειτ᾽ ἴκελοι κυσὶν ἀίσσοντες
                <lb />πίδακα μαστεύεσκον: ἐπὶ ξηρὴ γὰρ ἔκειτο
                <lb rend="displayNum" n="1395" />δίψα δυηπαθίῃ τε καὶ ἄλγεσιν, οὐδ᾽ ἐμάτησαν
                <lb />πλαζόμενοι: ἷξον δ᾽ ἱερὸν πέδον, ᾧ ἔνι Λάδων
                <lb />εἰσέτι που χθιζὸν παγχρύσεα ῥύετο μῆλα
                <lb />χώρῳ ἐν Ἄτλαντος, χθόνιος ὄφις: ἀμφὶ δὲ νύμφαι
                <lb />Ἑσπερίδες ποίπνυον, ἐφίμερον ἀείδουσαι.
                <lb rend="displayNum" n="1400" />δὴ τότε δ᾽ ἤδη τῆμος ὑφ᾽ Ἡρακλῆι δαϊχθεὶς
                <lb />μήλειον βέβλητο ποτὶ στύπος: οἰόθι δ᾽ ἄκρῃ
                <lb />οὐρῇ ἔτι σκαίρεσκεν: ἀπὸ κρατὸς δὲ κελαινὴν
                <lb />ἄχρις ἐπ᾽ ἄκνηστιν κεῖτ᾽ ἄπνοος: ἐκ δὲ λιπόντων
                <lb />ὕδρης Λερναίης χόλον αἵματι πικρὸν ὀιστῶν
                <lb rend="displayNum" n="1405" />μυῖαι πυθομένοισιν ἐφ᾽ ἕλκεσι τερσαίνοντο.
                <lb />ἀγχοῦ δ᾽ Ἑσπερίδες κεφαλαῖς ἔπι χεῖρας ἔχουσαι
                <lb />ἀργυφέας ξανθῇσι λίγ᾽ ἔστενον: οἱ δ᾽ ἐπέλασσαν
                <lb />ἄφνω ὁμοῦ: ταὶ δ᾽ αἶψα κόνις καὶ γαῖα, κιόντων
                <lb />ἐσσυμένως, ἐγένοντο καταυτόθι. νώσατο δ᾽ Ὀρφεὺς
                <lb rend="displayNum" n="1410" />θεῖα τέρα, τὰς δέ σφι παρηγορέεσκε λιτῇσιν:
                <lb /><q direct="unspecified">δαίμονες ὦ καλαὶ καὶ ἐύφρονες, ἵλατ᾽, ἄνασσαι,
                <lb />εἴτ᾽ οὖν οὐρανίαις ἐναρίθμιοί ἐστε θεῇσιν,
                <lb />εἴτε καταχθονίαις, εἴτ᾽ οἰοπόλοι καλέεσθε
                <lb />νύμφαι: ἴτ᾽ ὦ νύμφαι, ἱερὸν γένος Ὠκεανοῖο,
                <lb rend="displayNum" n="1415" />δείξατ᾽ ἐελδομένοισιν ἐνωπαδὶς ἄμμι φανεῖσαι
                <lb />ἤ τινα πετραίην χύσιν ὕδατος, ἤ τινα γαίης
                <lb />ἱερὸν ἐκβλύοντα, θεαί, ῥόον, ᾧ ἀπὸ δίψαν
                <lb />αἰθομένην ἄμοτον λωφήσομεν. εἰ δέ κεν αὖτις
                <lb />δή ποτ᾽ Ἀχαιίδα γαῖαν ἱκώμεθα ναυτιλίῃσιν,
                <lb rend="displayNum" n="1420" />δὴ τότε μυρία δῶρα μετὰ πρώτῃσι θεάων
                <lb />λοιβάς τ᾽ εἰλαπίνας τε παρέξομεν εὐμενέοντες.</q>
<milestone n="1420" unit="card" />
                <lb rend="displayNumAndIndent" />ὧς φάτο λισσόμενος ἀδινῇ ὀπί: ταὶ δ᾽ ἐλέαιρον
                <lb />ἐγγύθεν ἀχνυμένους: καὶ δὴ χθονὸς ἐξανέτειλαν
                <lb />ποίην πάμπρωτον: ποίης γε μὲν ὑψόθι μακροὶ
                <lb rend="displayNum" n="1425" />βλάστεον ὅρπηκες: μετὰ δ᾽ ἔρνεα τηλεθάοντα
                <lb />πολλὸν ὑπὲρ γαίης ὀρθοσταδὸν ἠέξοντο.
                <lb />Ἑσπέρη αἴγειρος, πτελέη δ᾽ Ἐρυθηὶς ἔγεντο:
                <lb />Λἴγλη δ᾽ ἰτείης ἱερὸν στύπος. ἐκ δέ νυ κείνων
                <lb />δενδρέων, οἷαι ἔσαν, τοῖαι πάλιν ἔμπεδον αὔτως
                <lb rend="displayNum" n="1430" />ἐξέφανεν, θάμβος περιώσιον, ἔκφατο δ᾽ Λἴγλη
                <lb />μειλιχίοις ἐπέεσσιν ἀμειβομένη χατέοντας:
                <lb rend="displayNumAndIndent" /><q direct="unspecified">ἦ ἄρα δὴ μέγα πάμπαν ἐφ᾽ ὑμετέροισιν ὄνειαρ
                <lb />δεῦρ᾽ ἔμολεν καμάτοισιν ὁ κύντατος, ὅστις ἀπούρας
                <lb />φρουρὸν ὄφιν ζωῆς παγχρύσεα μῆλα θεάων
                <lb rend="displayNum" n="1435" />οἴχετ᾽ ἀειράμενος: στυγερὸν δ᾽ ἄχος ἄμμι λέλειπται.
                <lb />ἤλυθε γὰρ χθιζός τις ἀνὴρ ὀλοώτατος ὕβριν
                <lb />καὶ δέμας: ὄσσε δέ οἱ βλοσυρῷ ὑπέλαμπε μετώπῳ:
                <lb />νηλής: ἀμφὶ δὲ δέρμα πελωρίου ἕστο λέοντος
                <lb />ὠμόν, ἀδέψητον: στιβαρὸν δ᾽ ἔχεν ὄζον ἐλαίης
                <lb rend="displayNum" n="1440" />τόξα τε, τοῖσι πέλωρ τόδ᾽ ἀπέφθισεν ἰοβολήσας.
                <lb />ἤλυθε δ᾽ οὖν κἀκεῖνος, ἅ τε χθόνα πεζὸς ὁδεύων,
                <lb />δίψῃ καρχαλέος: παίφασσε δὲ τόνδ᾽ ἀνὰ χῶρον,
                <lb />ὕδωρ ἐξερέων, τὸ μὲν οὔ ποθι μέλλεν ἰδέσθαι.
                <lb />ἥδε δέ τις πέτρη Τριτωνίδος ἐγγύθι λίμνης:
                <lb rend="displayNum" n="1445" />τὴν ὅγ᾽ ἐπιφρασθείς, ἢ καὶ θεοῦ ἐννεσίῃσιν,
                <lb />λὰξ ποδὶ τύψεν ἔνερθε: τὸ δ᾽ ἀθρόον ἔβλυσεν ὕδωρ.
                <lb />αὐτὰρ ὅγ᾽ ἄμφω χεῖρε πέδῳ καὶ στέρνον ἐρείσας
                <lb />ῥωγάδος ἐκ πέτρης πίεν ἄσπετον, ὄφρα βαθεῖαν
                <lb />νηδύν, φορβάδι ἶσος ἐπιπροπεσών, ἐκορέσθη.</q>
                <lb rend="displayNumAndIndent" />ὧς φάτο: τοὶ δ᾽ ἀσπαστὸν ἵνα σφίσι πέφραδεν Αἴγλη
                <lb rend="displayNum" n="1451" />πίδακα, τῇ θέον αἶψα κεχαρμένοι, ὄφρ᾽ ἐπέκυρσαν.
                <lb />ὡς δ᾽ ὁπότε στεινὴν περὶ χηραμὸν εἱλίσσονται
                <lb />γειομόροι μύρμηκες ὁμιλαδόν, ἢ ὅτε μυῖαι
                <lb />ἀμφ᾽ ὀλίγην μέλιτος γλυκεροῦ λίβα πεπτηυῖαι
                <lb rend="displayNum" n="1455" />ἄπλητον μεμάασιν ἐπήτριμοι: ὧς τότ᾽ ἀολλεῖς
                <lb />πετραίῃ Μινύαι περὶ πίδακι δινεύεσκον.
                <lb />καί πού τις διεροῖς ἐπὶ χείλεσιν εἶπεν ἰανθείς:
                <lb rend="displayNumAndIndent" /><q direct="unspecified">ὦ πόποι, ἦ καὶ νόσφιν ἐὼν ἐσάωσεν ἑταίρους
                <lb />Ἡρακλέης δίψῃ κεκμηότας. ἀλλά μιν εἴ πως
                <lb rend="displayNum" n="1460" />δήοιμεν στείχοντα δι᾽ ἠπείροιο κιόντες.</q>
                <lb rend="displayNumAndIndent" />ἦ, καὶ ἀμειβομένων, οἵ τ᾽ ἄρμενοι ἐς τόδε ἔργον,
                <lb />ἔκριθεν ἄλλυδις ἄλλος ἐπαΐξας ἐρεείνειν.
                <lb />ἴχνια γὰρ νυχίοισιν ἐπηλίνδητ᾽ ἀνέμοισιν
                <lb />κινυμένης ἀμάθου. Βορέαο μὲν ὡρμήθησαν
                <lb rend="displayNum" n="1465" />υἷε δύω, πτερύγεσσι πεποιθότε. ποσσὶ δὲ κούφοις
                <lb />Εὔφημος πίσυνος, Λυγκεύς γε μὲν ὀξέα τηλοῦ
                <lb />ὄσσε βαλεῖν: πέμπτος δὲ μετὰ σφίσιν ἔσσυτο Κάνθος.
                <lb />τὸν μὲν ἄρ᾽ αἶσα θεῶν κείνην ὁδὸν ἠνορέη τε
                <lb />ὦρσεν, ἵν᾽ Ἡρακλῆος ἀπηλεγέως πεπύθοιτο,
                <lb rend="displayNum" n="1470" />Εἰλατίδην Πολύφημον ὅπῃ λίπε: μέμβλετο γάρ οἱ
                <lb />οὗ ἕθεν ἀμφ᾽ ἑτάροιο μεταλλῆσαι τὰ ἕκαστα.
                <lb />ἀλλ᾽ ὁ μὲν οὖν Μυσοῖσιν ἐπικλεὲς ἄστυ πολίσσας
                <lb />νόστου κηδοσύνῃσιν ἔβη διζήμενος ̣̣ργὼ
                <lb />τῆλε δι᾽ ἠπείροιο: τέως δ᾽ ἐξίκετο γαῖαν
                <lb rend="displayNum" n="1475" />ἀγχιάλων Χαλύβων: τόθι μιν καὶ Μοῖρ᾽ ἐδάμασσεν.
                <lb />καί οἱ ὑπὸ βλωθρὴν ἀχερωίδα σῆμα τέτυκται
                <lb />τυτθὸν ἁλὸς προπάροιθεν. ἀτὰρ τότε γ᾽ Ἡρακλῆα
                <lb />μοῦνον ἀπειρεσίης τηλοῦ χθονὸς εἴσατο Λυγκεὺς
                <lb />τὼς ἰδέειν, ὥς τίς τε νέῳ ἐνὶ ἤματι μήνην
                <lb rend="displayNum" n="1480" />ἢ ἴδεν, ἢ ἐδόκησεν ἐπαχλύουσαν ἰδέσθαι.
                <lb />ἐς δ᾽ ἑτάρους ἀνιὼν μυθήσατο, μή μιν ἔτ᾽ ἄλλον
                <lb />μαστῆρα στείχοντα κιχησέμεν: οἱ δὲ καὶ αὐτοὶ
                <lb />ἤλυθον, Εὔφημός τε πόδας ταχὺς υἷέ τε δοιὼ
                <lb />Θρηικίου Βορέω, μεταμώνια μοχθήσαντε. <milestone n="1483" unit="card" />
                <lb n="1485" rend="displayNumAndIndent" />Κάνθε, σὲ δ᾽ οὐλόμεναι Λιβύῃ ἔνι Κῆρες
                    ἕλοντο.
                <lb />πώεσι φερβομένοισι συνήντεες: εἵπετο δ᾽ ἀνὴρ
                <lb />αὐλίτης, ὅ σ᾽ ἑῶν μήλων πέρι, τόφρ᾽ ἑτάροισιν
                <lb />δευομένοις κομίσειας, ἀλεξόμενος κατέπεφνεν
                <lb />λᾶι βαλών: ἐπεὶ οὐ μὲν ἀφαυρότερός γ᾽ ἐτέτυκτο,
                <lb rend="displayNum" n="1490" />νἱωνὸς Φοίβοιο Λυκωρείοιο Κάφαυρος
                <lb />κούρης τ᾽ αἰδοίης Ἀκακαλλίδος, ἥν ποτε Μίνως
                <lb />ἐς Αιβύην ἀπένασσε θεοῦ βαρὺ κῦμα φέρουσαν,
                <lb />θυγατέρα σφετέρην: ἡ δ᾽ ἀγλαὸν υἱέα Φοίβῳ
                <lb />τίκτεν, ὃν Ἀμφίθεμιν Γαράμαντά τε κικλήσκουσιν.
                <lb rend="displayNum" n="1495" />Ἀμφίθεμις δ᾽ ἄρ᾽ ἔπειτα μίγη Τριτωνίδι νύμφῃ:
                <lb />ἡ δ᾽ ἄρα οἱ Νασάμωνα τέκεν κρατερόν τε Κάφαυρον,
                <lb />ὃς τότε Κάνθον ἔπεφνεν ἐπὶ ῥήνεσσιν ἑοῖσιν.
                <lb />οὐδ᾽ ὅγ᾽ ἀριστήων χαλεπὰς ἠλεύατο χεῖρας,
                <lb />ὡς μάθον οἷον ἔρεξε. νέκυν δ᾽ ἀνάειραν ὀπίσσω
                <lb rend="displayNum" n="1500" />πευθόμενοι Μινύαι, γαίῃ δ᾽ ἐνὶ ταρχύσαντο
                <lb />μυρόμενοι: τὰ δὲ μῆλα μετὰ σφέας οἵγ᾽ ἐκόμισσαν.
                <lb rend="displayNumAndIndent" />ἔνθα καὶ Ἀμπυκίδην αὐτῷ ἐνὶ ἤματι Μόψον
                <lb />νηλειὴς ἕλε πότμος: ἀδευκέα δ᾽ οὐ φύγεν αἶσαν
                <lb />μαντοσύναις: οὐ γάρ τις ἀποτροπίη θανάτοιο.
                <lb rend="displayNum" n="1505" />κεῖτο δ᾽ ἐπὶ ψαμάθοισι μεσημβρινὸν ἦμαρ ἀλύσκων
                <lb />δεινὸς ὄφις, νωθὴς μὲν ἑκὼν ἀέκοντα χαλέψαι:
                <lb />οὐδ᾽ ἂν ὑποτρέσσαντος ἐνωπαδὶς ἀίξειεν.
                <lb />ἀλλὰ μὲν ᾧ τὰ πρῶτα μελάγχιμον ἰὸν ἐνείη
                <lb />ζωόντων, ὅσα γαῖα φερέσβιος ἔμπνοα βόσκει,
                <lb rend="displayNum" n="1510" />οὐδ᾽ ὁπόσον πήχυιον ἐς Ἄιδα γίγνεται οἶμος,
                <lb />οὐδ᾽ εἰ Παιήων, εἴ μοι θέμις ἀμφαδὸν εἰπεῖν,
                <lb />φαρμάσσοι, ὅτε μοῦνον ἐνιχρίμψῃσιν ὀδοῦσιν.
                <lb />εὖτε γὰρ ἰσόθεος Λιβύην ὑπερέπτατο Περσεὺς
                <lb />Εὐρυμέδων--καὶ γὰρ τὸ κάλεσκέ μιν οὔνομα μήτηρ--
                <lb rend="displayNum" n="1515" />Γοργόνος ἀρτίτομον κεφαλὴν βασιλῆι κομίζων,
                <lb />ὅσσαι κυανέου στάγες αἵματος οὖδας ἵκοντο,
                <lb />αἱ πᾶσαι κείνων ὀφίων γένος ἐβλάστησαν.
                <lb />τῷ δ᾽ ἄκρην ἐπ᾽ ἄκανθαν ἐνεστηρίξατο Μόψος
                <lb />λαιὸν ἐπιπροφέρων ταρσὸν ποδός: αὐτὰρ ὁ μέσσην
                <lb rend="displayNum" n="1520" />κερκίδα καὶ μυῶνα, πέριξ ὀδύνῃσιν ἑλιχθείς,
                <lb />σάρκα δακὼν ἐχάραξεν. ἀτὰρ Μήδεια καὶ ἄλλαι
                <lb />ἔτρεσαν ἀμφίπολοι: ὁ δὲ φοίνιον ἕλκος ἄφασσεν
                <lb />θαρσαλέως, ἕνεκ᾽ οὔ μιν ὑπέρβιον ἄλγος ἔτειρεν.
                <lb />σχέτλιος: ἦ τέ οἱ ἤδη ὑπὸ χροῒ δύετο κῶμα
                <lb rend="displayNum" n="1525" />λυσιμελές, πολλὴ δὲ κατ᾽ ὀφθαλμῶν χέετ᾽ ἀχλύς.
                <lb />αὐτίκα δὲ κλίνας δαπέδῳ βεβαρηότα γυῖα
                <lb />ψύχετ᾽ ἀμηχανίῃ: ἕταροι δέ μιν ἀμφαγέροντο
                <lb />ἥρως τ᾽ Αἰσονίδης, ἀδινῇ περιθαμβέες ἄτῃ.
                <lb />οὐδὲ μὲν οὐδ᾽ ἐπὶ τυτθὸν ἀποφθίμενός περ ἔμελλεν
                <lb rend="displayNum" n="1530" />κεῖσθαι ὑπ᾽ ἠελίῳ. πύθεσκε γὰρ ἔνδοθι σάρκας
                <lb />ἰὸς ἄφαρ, μυδόωσα δ᾽ ἀπὸ χροὸς ἔρρεε λάχνη.
                <lb />αἶψα δὲ χαλκείῃσι βαθὺν τάφον ἐξελάχαινον
                <lb />ἐσσυμένως μακέλῃσιν: ἐμοιρήσαντο δὲ χαίτας
                <lb />αὐτοὶ ὁμῶς κοῦραί τε, νέκυν ἐλεεινὰ παθόντα
                <lb rend="displayNum" n="1535" />μυρόμενοι: τρὶς δ᾽ ἀμφὶ σὺν ἔντεσι δινηθέντες
                <lb />εὖ κτερέων ἴσχοντα, χυτὴν ἐπὶ γαῖαν ἔθεντο.
<milestone n="1535" unit="card" />
                <lb rend="displayNumAndIndent" />ἀλλ᾽ ὅτε δή ῥ᾽ ἐπὶ νηὸς ἔβαν, πρήσοντος ἀήτεω
                <lb />ἂμ πέλαγος νοτίοιο, πόρους τ᾽ ἀπετεκμήραντο
                <lb />λίμνης ἐκπρομολεῖν Τριτωνίδος, οὔτινα μῆτιν
                <lb rend="displayNum" n="1540" />δὴν ἔχον, ἀφραδέως δὲ πανημέριοι φορέοντο.
                <lb />ὡς δὲ δράκων σκολιὴν εἱλιγμένος ἔρχεται οἶμον,
                <lb />εὖτέ μιν ὀξύτατον θάλπει σέλας ἠελίοιο:
                <lb />ῥοίζῳ δ᾽ ἔνθα καὶ ἔνθα κάρη στρέφει, ἐν δέ οἱ ὄσσε
                <lb />σπινθαρύγεσσι πυρὸς ἐναλίγκια μαιμώοντι
                <lb rend="displayNum" n="1545" />λάμπεται, ὄφρα μυχόνδε διὰ ῥωχμοῖο δύηται:
                <lb />ὧς Ἀργὼ λίμνης στόμα ναύπορον ἐξερέουσα
                <lb />ἀμφεπόλει δηναιὸν ἐπὶ χρόνον. αὐτίκα δ᾽ Ὀρφεὺς
                <lb />κέκλετ᾽ Ἀπόλλωνος τρίποδα μέγαν ἔκτοθι νηὸς
                <lb />δαίμοσιν ἐγγενέταις νόστῳ ἔπι μείλια θέσθαι.
                <lb rend="displayNum" n="1550" />καὶ τοὶ μὲν Φοίβου κτέρας ἵδρυον ἐν χθονὶ βάντες:
                <lb />τοῖσιν δ᾽ αἰζηῷ ἐναλίγκιος ἀντεβόλησεν
                <lb />τρίτων εὐρυβίης, γαίης δ᾽ ἀνὰ βῶλον ἀείρας
                <lb />ξείνι᾽ ἀριστήεσσι προΐσχετο, φώνησέν τε:
                <lb rend="displayNumAndIndent" /><q direct="unspecified">Δέχθε, φίλοι: ἐπεὶ οὐ περιώσιον ἐγγυαλίξαι
                <lb rend="displayNum" n="1555" />ἐνθάδε νῦν πάρ᾽ ἐμοὶ ξεινήιον ἀντομένοισιν.
                <lb />εἰ δέ τι τῆσδε πόρους μαίεσθ᾽ ἁλός, οἷά τε πολλὰ
                <lb />ἄνθρωποι χατέουσιν ἐπ᾽ ἀλλοδαπῇ περόωντες,
                <lb />ἐξερέω. δὴ γάρ με πατὴρ ἐπιίστορα πόντου
                <lb />θῆκε Ποσειδάων τοῦδ᾽ ἔμμεναι. αὐτὰρ ἀνάσσω
                <lb rend="displayNum" n="1560" />παρραλίης, εἰ δή τιν᾽ ἀκούετε νόσφιν ἐόντες
                <lb />Εὐρύπυλον Λιβύῃ θηροτρόφῳ ἐγγεγαῶτα.</q>
                <lb rend="displayNumAndIndent" />ὧς ηὔδα: πρόφρων δ᾽ ὑπερέσχεθε βώλακι χεῖρας
                <lb />Εὔφημος, καὶ τοῖα παραβλήδην προσέειπεν:
                <lb rend="displayNumAndIndent" /><q direct="unspecified">Ἀπίδα καὶ πέλαγος Μινώιον εἴ νύ που, ἥρως,
                <lb rend="displayNum" n="1565" />ἐξεδάης, νημερτὲς ἀνειρομένοισιν ἔνισπε.
                <lb />δεῦρο γὰρ οὐκ ἐθέλοντες ἱκάνομεν, ἀλλὰ βαρείαις
                <lb />χρίμψαντες γαίης ἐπὶ πείρασι τῆσδε θυέλλαις
                <lb />νῆα μεταχρονίην ἐκομίσσαμεν ἐς τόδε λίμνης
                <lb />χεῦμα δι᾽ ἠπείρου βεβαρημένοι: οὐδέ τι ἴδμεν,
                <lb rend="displayNum" n="1570" />πῇ πλόος ἐξανέχει Πελοπηίδα γαῖαν ἱκέσθαι.</q>
                <lb rend="displayNumAndIndent" />ὧς ἄρ᾽ ἔφη: ὁ δὲ χεῖρα τανύσσατο, δεῖξε δ᾽ ἄπωθεν
                <lb />φωνήσας πόντον τε καὶ ἀγχιβαθὲς στόμα λίμνης:
                <lb /><q direct="unspecified">κείνη μὲν πόντοιο διήλυσις, ἔνθα μάλιστα
                <lb />βένθος ἀκίνητον μελανεῖ: ἑκάτερθε δὲ λευκαὶ
                <lb rend="displayNum" n="1575" />ῥηγμῖνες φρίσσουσι διαυγέες: ἡ δὲ μεσηγὺ
                <lb />ῥηγμίνων στεινὴ τελέθει ὁδὸς ἐκτὸς ἐλάσσαι.
                <lb />κεῖνο δ᾽ ὑπηέριον θείην Πελοπηίδα γαῖαν
                <lb />εἰσανέχει πέλαγος Κρήτης ὕπερ: ἀλλ᾽ ἐπὶ χειρὸς
                <lb />δεξιτερῆς, λίμνηθεν ὅτ᾽ εἰς ἁλὸς οἶδμα βάλητε,
                <lb rend="displayNum" n="1580" />τόφρ᾽ αὐτὴν παρὰ χέρσον ἐεργμένοι ἰθύνεσθε,
                <lb />ἔστ᾽ ἂν ἄνω τείνῃσι: περιρρήδην δ᾽ ἑτέρωσε
                <lb />κλινομένης χέρσοιο, τότε πλόος ὔμμιν ἀπήμων
                <lb />ἀγκῶνος τέτατ᾽ ἰθὺς ἀπὸ προύχοντος ἰοῦσιν.
                <lb />ἀλλ᾽ ἴτε γηθόσυνοι, καμάτοιο δὲ μήτις ἀνίη
                <lb rend="displayNum" n="1585" />γιγνέσθω, νεότητι κεκασμένα γυῖα μογῆσαι.</q>
                <lb rend="displayNumAndIndent" />Ἴσκεν ἐυφρονέων: οἱ δ᾽ αἶψ᾽ ἐπὶ νηὸς ἔβησαν
                <lb />λίμνης ἐκπρομολεῖν λελιημένοι εἰρεσίῃσιν.
                <lb />καὶ δὴ ἐπιπρονέοντο μεμαότες: αὐτὰρ ὁ τείως
                <lb />τρίτων ἀνθέμενος τρίποδα μέγαν, εἴσατο λίμνην
                <lb rend="displayNum" n="1590" />εἰσβαίνειν: μετὰ δ᾽ οὔτις ἐσέδρακεν, οἷον ἄφαντος
                <lb />αὐτῷ σὺν τρίποδι σχεδὸν ἔπλετο. τοῖσι δ᾽ ἰάνθη
                <lb />θυμός, ὃ δὴ μακάρων τις ἐναίσιμος ἀντεβόλησεν.
                <lb />καί ῥά οἱ Αἰσονίδην μήλων ὅ τι φέρτατον ἄλλων
                <lb />ἤνωγον ῥέξαι καὶ ἐπευφημῆσαι ἑλόντα.
                <lb rend="displayNum" n="1595" />αἶψα δ᾽ ὅγ᾽ ἐσσυμένως ἐκρίνατο, καί μιν ἀείρας
                <lb />σφάξε κατὰ πρύμνης, ἐπὶ δ᾽ ἔννεπεν εὐχωλῇσιν:
<milestone n="1595" unit="card" />
                <lb rend="displayNumAndIndent" /><q direct="unspecified">δαῖμον, ὅτις λίμνης ἐπὶ πείρασι τῆσδ᾽ ἐφαάνθης,
                <lb />εἴτε σέγε Τρίτων᾽, ἅλιον τέρας, εἴτε σε Φόρκυν,
                <lb />ἢ Νηρῆα θύγατρες ἐπικλείουσ᾽ ἁλοσύδναι,
                <lb rend="displayNum" n="1600" />ἵλαθι, καὶ νόστοιο τέλος θυμηδὲς ὄπαζε.</q>
                <lb rend="displayNumAndIndent" />ἦ ῥ᾽, ἅμα δ᾽ εὐχωλῇσιν ἐς ὕδατα λαιμοτομήσας
                <lb />ἧκε κατὰ πρύμνης: ὁ δὲ βένθεος ἐξεφαάνθη
                <lb />τοῖος ἐών, οἷός περ ἐτήτυμος ἦεν ἰδέσθαι.
                <lb />ὡς δ᾽ ὅτ᾽ ἀνὴρ θοὸν ἵππον ἐς εὐρέα κύκλον ἀγῶνος
                <lb rend="displayNum" n="1605" />στέλλῃ, ὀρεξάμενος λασίης εὐπειθέα χαίτης,
                <lb />εἶθαρ ἐπιτροχάων, ὁ δ᾽ ἐπ᾽ αὐχένι γαῦρος ἀερθεὶς
                <lb />ἕσπεται, ἀργινόεντα δ᾽ ἐνὶ στομάτεσσι χαλινὰ
                <lb />ἀμφὶς ὀδακτάζοντι παραβλήδην κροτέονται:
                <lb />ὧς ὅγ᾽ ἐπισχόμενος γλαφυρῆς ὁλκήιον Ἀργοῦς
                <lb rend="displayNum" n="1610" />ἦγ᾽ ἅλαδε προτέρωσε. δέμας δέ οἱ ἐξ ὑπάτοιο
                <lb />κράατος, ἀμφί τε νῶτα καὶ ἰξύας ἔστ᾽ ἐπὶ νηδὺν
                <lb />ἀντικρὺ μακάρεσσι φυὴν ἔκπαγλον ἔικτο:
                <lb />αὐτὰρ ὑπαὶ λαγόνων δίκραιρά οἱ ἔνθα καὶ ἔνθα
                <lb />κήτεος ὁλκαίη μηκύνετο: κόπτε δ᾽ ἀκάνθαις
                <lb rend="displayNum" n="1615" />ἄκρον ὕδωρ, αἵ τε σκολιοῖς ἐπινειόθι κέντροις
                <lb />μήνης ὡς κεράεσσιν ἐειδόμεναι διχόωντο.
                <lb />τόφρα δ᾽ ἄγεν, τείως μιν ἐπιπροέηκε θαλάσσῃ
                <lb />νισσομένην: δῦ δ᾽ αἶψα μέγαν βυθόν: οἱ δ᾽ ὁμάδησαν
                <lb />ἥρωες, τέρας αἰνὸν ἐν ὀφθαλμοῖσιν ἰδόντες.
                <lb rend="displayNum" n="1620" />ἔνθα μὲν Ἀργῷός τε λιμὴν καὶ σήματα νηὸς
                <lb />ἠδὲ Ποσειδάωνος ἰδὲ Τρίτωνος ἔασιν
                <lb />βωμοί: ἐπεὶ κεῖν᾽ ἦμαρ ἐπέσχεθον. αὐτὰρ ἐς ἠῶ
                <lb />λαίφεσι πεπταμένοις αὐτὴν ἐπὶ δεξί᾽ ἔχοντες
                <lb />γαῖαν ἐρημαίην, πνοιῇ ζεφύροιο θέεσκον.
                <lb rend="displayNum" n="1625" />ἦρι δ᾽ ἔπειτ᾽ ἀγκῶνά θ᾽ ὁμοῦ μυχάτην τε θάλασσαν
                <lb />κεκλιμένην ἀγκῶνος ὕπερ προύχοντος ἴδοντο.
                <lb />αὐτίκα δὲ ζέφυρος μὲν ἐλώφεεν, ἤλυθε δ᾽ αὔρη
                <lb />ἀργέσταο νότου: κεχάροντο δὲ θυμὸν ἰωῇ.
                <lb />ἦμος δ᾽ ἠέλιος μὲν ἔδυ, ἀνὰ δ᾽ ἤλυθεν ἀστὴρ
                <lb rend="displayNum" n="1630" />αὔλιος, ὅς τ᾽ ἀνέπαυσεν ὀιζυροὺς ἀροτῆρας,
                <lb />δὴ τότ᾽ ἔπειτ᾽ ἀνέμοιο κελαινῇ νυκτὶ λιπόντος
                <lb />ἱστία λυσάμενοι περιμήκεά τε κλίναντες
                <lb />ἱστόν, ἐυξέστῃσιν ἐπερρώοντ᾽ ἐλάτῃσιν
                <lb />παννύχιοι καὶ ἐπ᾽ ἦμαρ, ἐπ᾽ ἤματι δ᾽ αὖτις ἰοῦσαν
                <lb rend="displayNum" n="1635" />νύχθ᾽ ἑτέρην. ὑπέδεκτο δ᾽ ἀπόπροθι παιπαλόεσσα
                <lb />Κάρπαθος: ἔνθεν δ᾽ οἵγε περαιώσεσθαι ἔμελλον
                <lb />Κρήτην, ἥ τ᾽ ἄλλων ὑπερέπλετο εἰν ἁλὶ νήσων.
                <lb rend="displayNumAndIndent" />τοὺς δὲ Τάλως χάλκειος, ἀπὸ στιβαροῦ σκοπέλοιο
                <lb />ῥηγνύμενος πέτρας, εἶργε χθονὶ πείσματ᾽ ἀνάψαι,
                <lb rend="displayNum" n="1640" />Δικταίην ὅρμοιο κατερχομένους ἐπιωγήν:
                <lb />τὸν μὲν χαλκείης μελιηγενέων ἀνθρώπων
                <lb />ῥίζης λοιπὸν ἐοντα μετ᾽ ἀνδράσιν ἡμιθέοισιν
                <lb />Εὐρώπῃ Κρονίδης νήσου πόρεν ἔμμεναι σὖρον,
                <lb />τρὶς περὶ χαλκείοις Κρήτην ποσὶ δινεύοντα.
                <lb rend="displayNum" n="1645" />ἀλλ᾽ ἤτοι τὸ μὲν ἄλλο δέμας καὶ γυῖα τέτυκτο
                <lb />χάλκεος ἠδ᾽ ἄρρηκτος: ὑπαὶ δέ οἱ ἔσκε τένοντος
                <lb />σύριγξ αἱματόεσσα κατὰ σφυρόν: αὐτὰρ ὅ τ᾽ ἦγχε
                <lb />λεπτὸς ὑμὴν ζωῆς ἔχε πείρατα καὶ θανάτοιο.
                <lb />οἱ δέ, δύῃ μάλα περ δεδμημένοι, αἶψ᾽ ἀπὸ χέρσου
                <lb rend="displayNum" n="1650" />νῆα περιδδείσαντες ἀνακρούεσκον ἐρετμοῖς.
                <lb />καί νύ κ᾽ ἐπισμυγερῶς Κρήτης ἑκὰς ἠέρθησαν,
                <lb />ἀμφότερον δίψῃ τε καὶ ἄλγεσι μοχθίζοντες,
                <lb />εἰ μή σφιν Μήδεια λιαζομένοις ἀγόρευσεν: <milestone n="1652" unit="card" />
                <lb rend="displayNumAndIndent" /><q direct="unspecified">κέκλυτέ μευ. μούνη γὰρ ὀίομαι ὔμμι δαμάσσειν
                <lb rend="displayNum" n="1655" />ἄνδρα τόν, ὅστις ὅδ᾽ ἐστί, καὶ εἰ παγχάλκεον ἴσχει
                <lb />ὃν δέμας, ὁππότε μή οἱ ἐπ᾽ ἀκάματος πέλοι αἰών.
                <lb />ἀλλ᾽ ἔχετ᾽ αὐτοῦ νῆα θελήμονες ἐκτὸς ἐρωῆς
                <lb />πετράων, εἵως κεν ἐμοὶ εἴξειε δαμῆναι.</q>
                <lb rend="displayNumAndIndent" />ὧς ἄρ᾽ ἔφη: καὶ τοὶ μὲν ὑπὲκ βελέων ἐρύσαντο
                <lb rend="displayNum" n="1660" />νῆ᾽ ἐπ᾽ ἐρετμοῖσιν, δεδοκημένοι ἥντινα ῥέξει
                <lb />μῆτιν ἀνωίστως: ἡ δὲ πτύχα πορφυρέοιο
                <lb />προσχομένη πέπλοιο παρειάων ἑκάτερθεν
                <lb />βήσατ᾽ ἐπ᾽ ἰκριόφιν: χειρὸς δέ ἑ χειρὶ μεμαρπὼς
                <lb />Αἰσονίδης ἐκόμιζε διὰ κληῖδας ἰοῦσαν.
                <lb rend="displayNum" n="1665" />ἔνθα δ᾽ ἀοιδῇσιν μειλίσσετο, μέλπε δὲ Κῆρας
                <lb />θυμοβόρους, Ἀίδαο θοὰς κύνας, αἳ περὶ πᾶσαν
                <lb />ἠέρα δινεύουσαι ἐπὶ ζωοῖσιν ἄγονται.
                <lb />τὰς γουναζομένη τρὶς μὲν παρεκέκλετ᾽ ἀοιδαῖς,
                <lb />τρὶς δὲ λιταῖς: θεμένη δὲ κακὸν νόον, ἐχθοδοποῖσιν
                <lb rend="displayNum" n="1670" />ὄμμασι χαλκείοιο Τάλω ἐμέγηρεν ὀπωπάς:
                <lb />λευγαλέον δ᾽ ἐπί οἱ πρῖεν χόλον, ἐκ δ᾽ ἀίδηλα
                <lb />δείκηλα προΐαλλεν, ἐπιζάφελον κοτέουσα.
                <lb rend="displayNumAndIndent" />Ζεῦ πάτερ, ἦ μέγα δή μοι ἐνὶ φρεσὶ θάμβος ἄηται,
                <lb />εἰ δὴ μὴ νούσοισι τυπῇσί τε μοῦνον ὄλεθρος
                <lb rend="displayNum" n="1675" />ἀντιάει, καὶ δή τις ἀπόπροθεν ἄμμε χαλέπτει.
                <lb />ὧς ὅγε χάλκειός περ ἐὼν ὑπόειξε δαμῆναι
                <lb />Μηδείης βρίμῃ πολυφαρμάκου. ἂν δὲ βαρείας
                <lb />ὀχλίζων λάιγγας, ἐρυκέμεν ὅρμον ἱκέσθαι.
                <lb />πετραίῳ στόνυχι χρίμψε σφυρόν: ἐκ δέ οἱ ἰχὼρ
                <lb rend="displayNum" n="1680" />τηκομένῳ ἴκελος μολίβῳ ῥέεν: οὐδ᾽ ἔτι δηρὸν
                <lb />εἱστήκει προβλῆτος ἐπεμβεβαὼς σκοπέλοιο.
                <lb />ἀλλ᾽ ὥς τίς τ᾽ ἐν ὄρεσσι πελωρίη ὑψόθι πεύκη,
                <lb />τήν τε θοοῖς πελέκεσσιν ἔθ᾽ ἡμιπλῆγα λιπόντες
                <lb />ὑλοτόμοι δρυμοῖο κατήλυθον: ἡ δ᾽ ὑπὸ νυκτὶ
                <lb rend="displayNum" n="1685" />ῥιπῇσιν μὲν πρῶτα τινάσσεται, ὕστερον αὖτε
                <lb />πρυμνόθεν ἐξαγεῖσα κατήριπεν: ὧς ὅγε ποσσὶν
                <lb />ἀκαμάτοις τείως μὲν ἐπισταδὸν ᾐωρεῖτο,
                <lb />ὕστερον αὖτ᾽ ἀμενηνὸς ἀπείρονι κάππεσε δούπῳ.
                <lb />κεῖνο μὲν οὖν Κρήτῃ ἐνὶ δὴ κνέφας ηὐλίζοντο
                <lb rend="displayNum" n="1690" />ἥρωες: μετὰ δ᾽ οἵγε νέον φαέθουσαν ἐς ἠῶ
                <lb />ἱρὸν Ἀθηναίης Μινωίδος ἱδρύσαντο,
                <lb />ὕδωρ τ᾽ εἰσαφύσαντο καὶ εἰσέβαν, ὥς κεν ἐρετμοῖς
                <lb />παμπρώτιστα βάλοιεν ὑπὲρ Σαλμωνίδος ἄκρης.
                <lb rend="displayNumAndIndent" />Λὐτίκα δὲ Κρηταῖον ὑπὲρ μέγα λαῖτμα θέοντας
                <lb rend="displayNum" n="1695" />νὺξ ἐφόβει, τήνπερ τε κατουλάδα κικλήσκουσιν:
                <lb />νύκτ᾽ ὀλοὴν οὐκ ἄστρα διίσχανεν, οὐκ ἀμαρυγαὶ
                <lb />μήνης: οὐρανόθεν δὲ μέλαν χάος, ἠέ τις ἄλλη
                <lb />ὠρώρει σκοτίη μυχάτων ἀνιοῦσα βερέθρων.
                <lb />αὐτοὶ δ᾽, εἴτ᾽ Ἀίδῃ, εἴθ᾽ ὕδασιν ἐμφορέοντο,
                <lb rend="displayNum" n="1700" />ἠείδειν οὐδ᾽ ὅσσον: ἐπέτρεψαν δὲ θαλάσσῃ
                <lb />νόστον, ἀμηχανέοντες, ὅπῃ φέροι. αὐτὰρ Ἰήσων
                <lb />χεῖρας ἀνασχόμενος μεγάλῃ ὀπὶ Φοῖβον ἀύτει,
                <lb />ῥύσασθαι καλέων: κατὰ δ᾽ ἔρρεεν ἀσχαλόωντι
                <lb />δάκρυα: πολλὰ δὲ Πυθοῖ ὑπέσχετο, πολλὰ δ᾽ Ἀμύκλαις,
                <lb rend="displayNum" n="1705" />πολλὰ δ᾽ ἐς Ὀρτυγίην ἀπερείσια δῶρα κομίσσειν.
                <lb />Λητοΐδη, τύνη δὲ κατ᾽ οὐρανοῦ ἵκεο πέτρας
                <lb />ῥίμφα Μελαντίους ἀριήκοος, αἵ τ᾽ ἐνὶ πόντῳ
                <lb />ἧνται: δοιάων δὲ μιῆς ἐφύπερθεν ὀρούσας,
                <lb />δεξιτερῇ χρύσειον ἀνέσχεθες ὑψόθι τόξον:
                <lb rend="displayNum" n="1710" />μαρμαρέην δ᾽ ἀπέλαμψε βιὸς περὶ πάντοθεν αἴγλην.
                <lb />τοῖσι δέ τις Σποράδων βαιὴ ἀπὸ τόφρ᾽ ἐφαάνθη
                <lb />νῆσος ἰδεῖν, ὀλίγης Ἱππουρίδος ἀντία νήσου,
                <lb />ἔνθ᾽ εὐνὰς ἐβάλοντο καὶ ἔσχεθον: αὐτίκα δ᾽ Ἠὼς
                <lb />φέγγεν ἀνερχομένη: τοὶ δ᾽ ἀγλαὸν Ἀπόλλωνι
                <lb rend="displayNum" n="1715" />ἄλσει ἐνὶ σκιερῷ τέμενος σκιόεντά τε βωμὸν
                <lb />ποίεον, Αἰγλήτην μὲν ἐυσκόπου εἵνεκεν αἴγλης
                <lb />Φοῖβον κεκλόμενοι: Ἀνάφην δέ τε λισσάδα νῆσον
                <lb />ἴσκον, ὃ δὴ Φοῖβός μιν ἀτυζομένοις ἀνέφηνεν.
                <lb />ῥέζον δ᾽ ὅσσα περ ἄνδρες ἐρημαίῃ ἐνὶ ῥέζειν
                <lb rend="displayNum" n="1720" />ἀκτῇ ἐφοπλίσσειαν: ὃ δή σφεας ὁππότε δαλοῖς
                <lb />ὕδωρ αἰθομένοισιν ἐπιλλείβοντας ἴδοντο
                <lb />Μηδείης δμωαὶ Φαιηκίδες, οὐκέτ᾽ ἔπειτα
                <lb />ἴσχειν ἐν στήθεσσι γέλω σθένον, οἷα θαμειὰς
                <lb />αἰὲν ἐν Ἀλκινόοιο βοοκτασίας ὁρόωσαι.
                <lb rend="displayNum" n="1725" />τὰς δ᾽ αἰσχροῖς ἥρωες ἐπεστοβέεσκον ἔπεσσιν
                <lb />χλεύῃ γηθόσυνοι: γλυκερὴ δ᾽ ἀνεδαίετο τοῖσιν
                <lb />κερτομίη καὶ νεῖκος ἐπεσβόλον. ἐκ δέ νυ κείνης
                <lb />μολπῆς ἡρώων νήσῳ ἔνι τοῖα γυναῖκες
                <lb />ἀνδράσι δηριόωνται, ὅτ᾽ Ἀπόλλωνα θυηλαῖς
                <lb rend="displayNum" n="1730" />Αἰγλήτην Ἀνάφης τιμήορον ἱλάσκωνται.
<milestone n="1729" unit="card" />
                <lb rend="displayNumAndIndent" />ἀλλ᾽ ὅτε δὴ κἀκεῖθεν ὑπεύδια πείσματ᾽ ἔλυσαν,
                <lb />μνήσατ᾽ ἔπειτ᾽ Εὔφημος ὀνείρατος ἐννυχίοιο,
                <lb />ἁζόμενος Μαίης υἷα κλυτόν. εἴσατο γάρ οἱ
                <lb />δαιμονίη βῶλαξ ἐπιμάστιος ᾧ ἐν ἀγοστῷ
                <lb rend="displayNum" n="1735" />ἄρδεσθαι λευκῇσιν ὑπαὶ λιβάδεσσι γάλακτος,
                <lb />ἐκ δὲ γυνὴ βώλοιο πέλειν ὀλίγης περ ἐούσης
                <lb />παρθενικῇ ἰκέλη: μίχθη δέ οἱ ἐν φιλότητι
                <lb />ἄσχετον ἱμερθείς: ὀλοφύρετο δ᾽ ἠύτε κούρην
                <lb />ζευξάμενος, τήν τ᾽ αὐτὸς ἑῷ ἀτίταλλε γάλακτι:
                <lb rend="displayNum" n="1740" />ἡ δέ ἑ μειλιχίοισι παρηγορέεσκ᾽ ἐπέεσσιν:
                <lb rend="displayNumAndIndent" /><q direct="unspecified">Τρίτωνος γένος εἰμί, τεῶν τροφός, ὦ φίλε, παίδων,
                <lb />οὐ κούρη: τρίτων γὰρ ἐμοὶ Λιβύη τε τοκῆες.
                <lb />ἀλλά με Νηρῆος παρακάτθεο παρθενικῇσιν
                <lb />ἂμ πέλαγος ναίειν Ἀνάφης σχεδόν: εἶμι δ᾽ ἐς αὐγὰς
                <lb rend="displayNum" n="1745" />ἠελίου μετόπισθε, τεοῖς νεπόδεσσιν ἑτοίμη.</q>
                <lb rend="displayNumAndIndent" />τῷ δ᾽ ἄρ᾽ ἐπὶ μνῆστιν κραδίη βάλεν, ἔκ τ᾽ ὀνόμηνεν
                <lb />Αἰσονίδῃ: ὁ δ᾽ ἔπειτα θεοπροπίας Ἑκάτοιο
                <lb />θυμῷ πεμπάζων ἀνενείκατο φώνησέν τε:
                <lb rend="displayNumAndIndent" /><q direct="unspecified">ὦ πέπον, ἦ μέγα δή δε καὶ ἀγλαὸν ἔμμορε κῦδος.
                <lb rend="displayNum" n="1750" />βώλακα γὰρ τεύξουσι θεοὶ πόντονδε βαλόντι
                <lb />νῆσον, ἵν᾽ ὁπλότεροι παίδων δέθεν ἐννάσσονται
                <lb />παῖδες: ἐπεὶ Τρίτων ξεινήιον ἐγγυάλιξεν
                <lb />τήνδε τοι ἠπείροιο Λιβυστίδος. οὔ νύ τις ἄλλος
                <lb />ἀθανάτων, ἢ κεῖνος, ὅ μιν πόρεν ἀντιβολήσας.</q>
                <lb n="1755" rend="displayNumAndIndent" />ὧς ἔφατ᾽: οὐδ᾽ ἁλίωσεν ὑπόκρισιν Αἰσονίδαο
                <lb />Εὔφημος: βῶλον δέ, θεοπροπίῃσιν ἰανθείς,
                <lb />ἧκεν ὑποβρυχίην. τῆς δ᾽ ἔκτοθι νῆσος ἀέρθη
                <lb />καλλίστη, παίδων ἱερὴ τροφὸς Εὐφήμοιο,
                <lb />οἳ πρὶν μέν ποτε δὴ Σιντηίδα Λῆμνον ἔναιον,
                <lb rend="displayNum" n="1760" />Λήμνου τ᾽ ἐξελαθέντες ὑπ᾽ ἀνδράσι Τυρσηνοῖσιν
                <lb />Σπάρτην εἰσαφίκανον ἐφέστιοι: ἐκ δὲ λιπόντας
                <lb />Σπάρτην Αὐτεσίωνος ἐὺς πάις ἤγαγε Θήρας
                <lb />καλλίστην ἐπὶ νῆσον, ἀμείψατο δ᾽ οὔνομα Θήρης
                <lb />ἐξ ἕθεν. ἀλλὰ τὰ μὲν μετόπιν γένετ᾽ Εὐφήμοιο.
                <lb n="1765" rend="displayNumAndIndent" />κεῖθεν δ᾽ ἀπτερέως διὰ μυρίον οἶδμα λιπόντες
                <lb />Αἰγίνης ἀκτῇσιν ἐπέσχεθον: αἶψα δὲ τοίγε
                <lb />ὑδρείης πέρι δῆριν ἀμεμφέα δηρίσαντο,
                <lb />ὅς κεν ἀφυσσάμενος φθαίη μετὰ νῆάδ᾽ ἱκέσθαι.
                <lb />ἄμφθ γὰρ χρειώ τε καὶ ἄσπετος οὖρος ἔπειγεν.
                <lb rend="displayNum" n="1770" />ἔνθ᾽ ἔτι νῦν πλήθοντας ἐπωμαδὸν ἀμφιφορῆας
                <lb />ἀνθέμενοι κούφοισιν ἄφαρ κατ᾽ ἀγῶνα πόδεσσιν
                <lb />κοῦροι Μυρμιδόνων νίκης πέρι δηριόωνται.
                <lb rend="displayNumAndIndent" />Ἵλατ᾽ ἀριστήων μακάρων γένος: αἵδε δ᾽ ἀοιδαὶ
                <lb />εἰς ἔτος ἐξ ἔτεος γλυκερώτεραι εἶεν ἀείδειν
                <lb rend="displayNum" n="1775" />ἀνθρώποις. ἤδη γὰρ ἐπὶ κλυτὰ πείραθ᾽ ἱκάνω
                <lb />ὑμετέρων καμάτων: ἐπεὶ οὔ νύ τις ὔμμιν ἄεθλος
                <lb />αὖτις ἀπ᾽ Αἰγίνηθεν ἀνερχομένοισιν ἐτύχθη,
                <lb />οὔτ᾽ ἀνέμων ἐριῶλαι ἐνέσταθεν: ἀλλὰ ἕκηλοι
                <lb />γαῖαν Κεκροπίην παρά τ᾽ Αὐλίδα μετρήσαντες
                <lb rend="displayNum" n="1780" />Εὐβοίης ἔντοσθεν Ὀπούντιά τ᾽ ἄστεα Λοκρῶν
                <lb />ἀσπασίως ἀκτὰς Παγασηίδας εἰσαπέβητε.
            </p></div1></body></text></TEI.2>