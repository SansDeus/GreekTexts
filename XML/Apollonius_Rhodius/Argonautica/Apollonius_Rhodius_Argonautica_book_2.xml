<?xml version="1.0" encoding="utf-8"?>
<TEI.2><text lang="greek"><body><div1 type="book" n="2" org="uniform" sample="complete"><p>
                <milestone unit="card" n="1" />
                <lb />ἔνθα δ᾽ ἔσαν σταθμοί τε βοῶν αὖλίς τ᾽ Ἀμύκοιο,
                <lb />Βεβρύκων βασιλῆος ἀγήνορος, ὅν ποτε νύμφη
                <lb />τίκτε Ποσειδάωνι Γενεθλίῳ εὐνηθεῖσα
                <lb />Βιθυνὶς Μελίη, ὑπεροπληέστατον ἀνδρῶν:
                <lb rend="displayNum" n="5" />ὅς τ᾽ ἐπὶ καὶ ξείνοισιν ἀεικέα θεσμὸν ἔθηκεν,
                <lb />μήτιν᾽ ἀποστείχειν, πρὶν πειρήσασθαι ἑοῖο
                <lb />πυγμαχίης: πολέας δὲ περικτιόνων ἐδάιξεν.
                <lb />καὶ δὲ τότε προτὶ νῆα κιών, χρειώ μιν ἐρέσθαι
                <lb />ναυτιλίης, οἵ τ᾽ εἶεν, ὑπερβασίῃσιν ἄτισσεν,
                <lb rend="displayNum" n="10" />τοῖον δ᾽ ἐν πάντεσσι παρασχεδὸν ἔκφατο μῦθον:
                <lb rend="displayNumAndIndent" /><q direct="unspecified">Κέκλυθ᾽, ἁλίπλαγκτοι, τάπερ ἴδμεναι ὔμμιν ἔοικεν.
                <lb />οὔτινα θέσμιόν ἐστιν ἀφορμηθέντα νέεσθαι
                <lb />ἀνδρῶν ὀθνείων, ὅς κεν Βέβρυξι πελάσσῃ,
                <lb />πρὶν χείρεσσιν ἐμῇσιν ἑὰς ἀνὰ χεῖρας ἀεῖραι.
                <lb rend="displayNum" n="15" />τῶ καί μοι τὸν ἄριστον ἀποκριδὸν οἶον ὁμίλου
                <lb />πυγμαχίῃ στήσασθε καταυτόθι δηρινθῆναι.
                <lb />εἰ δ᾽ ἂν ἀπηλεγέοντες ἐμὰς πατέοιτε θέμιστας,
                <lb />ἧ κέν τις στυγερῶς κρατερὴ ἐπιέψετ᾽ ἀνάγκη.</q>
                <lb rend="displayNumAndIndent" />ἦ ῥα μέγα φρονέων: τοὺς δ᾽ ἄγριος εἰσαΐοντας
                <lb rend="displayNum" n="20" />εἷλε χόλος: περὶ δ᾽ αὖ Πολυδεύκεα τύψεν ὁμοκλη
                <lb />αἶψα δ᾽ ἑῶν ἑτάρων πρόμος ἵστατο, φώνησέν τε:
                <lb /><q direct="unspecified">ἴσχεο νῦν, μηδ᾽ ἄμμι κακήν, ὅτις εὔχεαι εἶναι,
                <lb />φαῖνε βίην: θεσμοῖς γὰρ ὑπείξομεν, ὡς ἀγορεύεις.
                <lb />αὐτὸς ἑκὼν ἤδη τοι ὑπίσχομαι ἀντιάασθαι.</q>
                <lb n="25" rend="displayNumAndIndent" />ὧς φάτ᾽ ἀπηλεγέως: ὁ δ᾽ ἐσέδρακεν ὄμμαθ᾽
                    ἑλίξας,
                <lb />ὥστε λέων ὑπ᾽ ἄκοντι τετυμμένος, ὅν τ᾽ ἐν ὄρεσσιν
                <lb />ἀνέρες ἀμφιπένονται: ὁ δ᾽ ἰλλόμενός περ ὁμίλῳ
                <lb />τῶν μὲν ἔτ᾽ οὐκ ἀλέγει, ἐπὶ δ᾽ ὄσσεται οἰόθεν οἶον
                <lb />ἄνδρα τόν, ὅς μιν ἔτυψε παροίτατος, οὐδ᾽ ἐδάμασσεν.
                <lb rend="displayNum" n="30" />ἔνθ᾽ ἀπὸ Τυνδαρίδης μὲν ἐύστιπτον θέτο φᾶρος
                <lb />λεπταλέον, τό ῥά οἵ τις ἑὸν ξεινήιον εἶναι
                <lb />ὤπασε Λημνιάδων: ὁ δ᾽ ἐρεμνὴν δίπτυχα λώπην
                <lb />αὐτῇσιν περόνῃσι καλαύροπά τε τρηχεῖαν
                <lb />κάββαλε, τὴν φορέεσκεν, ὀριτρεφέος κοτίνοιο.
                <lb rend="displayNum" n="35" />αὐτίκα δ᾽ ἐγγύθι χῶρον ἑαδότα παπτήναντες
                <lb />ἷζον ἑοὺς δίχα πάντας ἐνὶ ψαμάθοισιν ἑταίρους,
                <lb />οὐ δέμας, οὐδὲ φυὴν ἐναλίγκιοι εἰσοράασθαι.
                <lb />ἀλλ᾽ ὁ μὲν ἢ ὀλοοῖο Τυφωέος, ἠὲ καὶ αὐτῆς
                <lb />γαίης εἶναι ἔικτο πέλωρ τέκος, οἷα πάροιθεν
                <lb rend="displayNum" n="40" />χωομένη Διὶ τίκτεν: ὁ δ᾽ οὐρανίῳ ἀτάλαντος
                <lb />ἀστέρι Τυνδαρίδης, οὗπερ κάλλισται ἔασιν
                <lb />ἑσπερίην διὰ νύκτα φαεινομένου ἀμαρυγαί.
                <lb />τοῖος ἔην Διὸς υἱός, ἔτι χνοάοντας ἰούλους
                <lb />ἀντέλλων, ἔτι φαιδρὸς ἐν ὄμμασιν. ἀλλά οἱ ἀλκὴ
                <lb rend="displayNum" n="45" />καὶ μένος ἠύτε θηρὸς ἀέξετο: πῆλε δὲ χεῖρας
                <lb />πειράζων, εἴθ᾽ ὡς πρὶν ἐυτρόχαλοι φορέονται,
                <lb />μηδ᾽ ἄμυδις καμάτῳ τε καὶ εἰρεσίῃ βαρύθοιεν
                <lb />οὐ μὰν αὖτ᾽ Ἄμυκος πειρήσατο: σῖγα δ᾽ ἄπωθεν
                <lb />ἑστηὼς εἰς αὐτὸν ἔχ᾽ ὄμματα, καί οἱ ὀρέχθει
                <lb rend="displayNum" n="50" />θυμὸς ἐελδομένῳ στηθέων ἐξ αἷμα κεδάσσαι.
                <lb />τοῖσι δὲ μεσσηγὺς θεράπων Ἀμύκοιο Λυκωρεὺς
                <lb />θῆκε πάροιθε ποδῶν δοιοὺς ἑκάτερθεν ἱμάντας
                <lb />ὠμούς, ἀζαλέους, περὶ δ᾽ οἵγ᾽ ἔσαν ἐσκληῶτες.
                <lb />αὐτὰρ ὁ τόνγ᾽ ἐπέεσσιν ὑπερφιάλοισι μετηύδα:
<milestone n="55" unit="card" />
                <lb n="55" rend="displayNumAndIndent" /><q direct="unspecified">τῶνδέ τοι ὅν κ᾽ ἐθέλῃσθα, πάλου ἄτερ ἐγγυαλίξω
                <lb />αὐτὸς ἑκών, ἵνα μή μοι ἀτέμβηαι μετόπισθεν.
                <lb />ἀλλὰ βάλευ περὶ χειρί: δαεὶς δέ κεν ἄλλῳ ἐνίσποις,
                <lb />ὅσσον ἐγὼ ῥινούς τε βοῶν περίειμι ταμέσθαι
                <lb />ἀζαλέας, ἀνδρῶν τε παρηίδας αἵματι φύρσαι.</q>
                <lb n="60" rend="displayNumAndIndent" />ὧς ἔφατ᾽: αὐτὰρ ὅγ᾽ οὔτι παραβλήδην ἐρίδηνεν.
                <lb />ἦκα δὲ μειδήσας, οἵ οἱ παρὰ ποσσὶν ἔκειντο,
                <lb />τοὺς ἕλεν ἀπροφάτως: τοῦ δ᾽ ἀντίος ἤλυθε Κάστωρ
                <lb />ἠδὲ Βιαντιάδης Ταλαὸς μέγας: ὦκα δ᾽ ἱμάντας
                <lb />ἀμφέδεον, μάλα πολλὰ παρηγορέοντες ἐς ἀλκήν.
                <lb rend="displayNum" n="65" />τῷ δ᾽ αὖτ᾽ Ἄρητός τε καὶ Ὄρνυτος, οὐδέ τι ᾔδειν
                <lb />νήπιοι ὕστατα κεῖνα κακῇ δήσαντες ἐν αἴσῃ.
                <lb rend="displayNumAndIndent" />οἱ δ᾽ ἐπεὶ οὖν ἱμᾶσι διασταδὸν ἠρτύναντο,
                <lb />αὐτίκ᾽ ἀνασχόμενοι ῥεθέων προπάροιθε βαρείας
                <lb />χεῖρας, ἐπ᾽ ἀλλήλοισι μένος φέρον ἀντιόωντες.
                <lb rend="displayNum" n="70" />ἔνθα δὲ Βεβρύκων μὲν ἄναξ, ἅ τε κῦμα θαλάσσης
                <lb />τρηχὺ θοὴν ἐπὶ νῆα κορύσσεται, ἡ δ᾽ ὑπὸ τυτθὸν
                <lb />ἰδρείῃ πυκινοῖο κυβερνητῆρος ἀλύσκει,
                <lb />ἱεμένου φορέεσθαι ἔσω τοίχοιο κλύδωνος,
                <lb />ὧς ὅγε Τυνδαρίδην φοβέων ἕπετ᾽, οὐδέ μιν εἴα
                <lb rend="displayNum" n="75" />δηθύνειν. ὁ δ᾽ ἄρ᾽ αἰὲν ἀνούτατος ἣν διὰ μῆτιν
                <lb />ἀίσσοντ᾽ ἀλέεινεν: ἀπηνέα δ᾽ αἶψα νοήσας
                <lb />πυγμαχίην, ᾗ κάρτος ἀάατος, ᾗ τε χερείων,
                <lb />στῆ ῤ̔ ἄμοτον καὶ χερσὶν ἐναντία χεῖρας ἔμιξεν.
                <lb />ὡς δ᾽ ὅτε νήια δοῦρα θοοῖς ἀντίξοα γόμφοις
                <lb rend="displayNum" n="80" />ἀνέρες ὑληουργοὶ ἐπιβλήδην ἐλάοντες
                <lb />θείνωσι σφύρῃσιν, ἐπ᾽ ἄλλῳ δ᾽ ἄλλος ἄηται
                <lb />δοῦπος ἄδην: ὧς τοῖσι παρήιά τ᾽ ἀμφοτέρωθεν
                <lb />καὶ γένυες κτύπεον: βρυχὴ δ᾽ ὑπετέλλετ᾽ ὀδόντων
                <lb />ἄσπετος, οὐδ᾽ ἔλληξαν ἐπισταδὸν οὐτάζοντες,
                <lb rend="displayNum" n="85" />ἔστε περ οὐλοὸν ἆσθμα καὶ ἀμφοτέρους ἐδάμασσεν.
                <lb />στάντε δὲ βαιὸν ἄπωθεν ἀπωμόρξαντο μετώπων
                <lb />ἱδρῶ ἅλις, καματηρὸν ἀυτμένα φυσιόωντε.
                <lb />ἂψ δ᾽ αὖτις συνόρουσαν ἐναντίοι, ἠύτε ταύρω
                <lb />φορβάδος ἀμφὶ βοὸς κεκοτηότε δηριάασθον.
                <lb rend="displayNum" n="90" />ἔνθα δ᾽ ἔπειτ᾽ Ἄμυκος μὲν ἐπ᾽ ἀκροτάτοισιν ἀερθείς,
                <lb />βουτύπος οἷα, πόδεσσι τανύσσατο, κὰδ δὲ βαρεῖαν
                <lb />χεῖρ᾽ ἐπὶ οἷ πελέμιξεν: ὁ δ᾽ ἀίξαντος ὑπέστη,
                <lb />κρᾶτα παρακλίνας, ὤμῳ δ᾽ ἀνεδέξατο πῆχυν
                <lb />τυτθόν: ὁ δ᾽ ἄγχ᾽ αὐτοῖο παρὲκ γόνυ γουνὸς ἀμσίβων
                <lb rend="displayNum" n="95" />κόψε μεταΐγδην ὑπὲρ οὔατος, ὀστέα δ᾽ εἴσω
                <lb />ῥῆξεν: ὁ δ᾽ ἀμφ᾽ ὀδύνῃ γνὺξ ἤριπεν: οἱ δ᾽ ἰάχησαν
                <lb />ἥρωες Μινύαι: τοῦ δ᾽ ἀθρόος ἔκχυτο θυμός.
                <lb rend="displayNumAndIndent" />οὐδ᾽ ἄρα Βέβρυκες ἄνδρες ἀφείδησαν βασιλῆος:
                <lb />ἀλλ᾽ ἄμυδις κορύνας ἀζηχέας ἠδὲ σιγύννους
                <lb rend="displayNum" n="100" />ἰθὺς ἀνασχόμενοι Πολυδεύκεος ἀντιάασκον.
                <lb />τοῦ δὲ πάρος κολεῶν εὐήκεα φάσγαν᾽ ἑταῖροι
                <lb />ἔσταν ἐρυσσάμενοι. πρῶτός γε μὲν ἀνέρα Κάστωρ
                <lb />ἤλασ᾽ ἐπεσσύμενον κεφαλῆς ὕπερ: ἡ δ᾽ ἑκάτερθεν
                <lb />ἔνθα καὶ ἔνθ᾽ ὤμοισιν ἐπ᾽ ἀμφοτέροις ἐκεάσθη.
                <lb rend="displayNum" n="105" />αὐτὸς δ᾽ Ἰτυμονῆα πελώριον ἠδὲ Μίμαντα,
                <lb />τὸν μὲν ὑπὸ στέρνοιο θοῷ ποδὶ λὰξ ἐπορούσας
                <lb />πλῆξε, καὶ ἐν κονίῃσι βάλεν: τοῦ δ᾽ ἆσσον ἰόντος
                <lb />δεξιτερῇ σκαιῆς ὑπὲρ ὀφρύος ἤλασε χειρί,
                <lb />δρύψε δέ οἱ βλέφαρον, γυμνὴ δ᾽ ὑπελείπετ᾽ ὀπωπή.
                <lb rend="displayNum" n="110" />Ὠρεΐδης δ᾽ Ἀμύκοιο βίην ὑπέροπλος ὀπάων
                <lb />οὖτα Βιαντιάδαο κατὰ λαπάρην Ταλαοῖο,
                <lb />ἀλλά μιν οὐ κατέπεφνεν, ὅσον δ᾽ ἐπὶ δέρματι μοῦνον
                <lb />νηδυίων ἄψαυστος ὑπὸ ζώνην θόρε χαλκός.
                <lb />αὔτως δ᾽ Ἄρητος μενεδήιον Εὐρύτου υἷα
                <lb rend="displayNum" n="115" />Ἴφιτον ἀζαλέῃ κορύνῃ στυφέλιξεν ἐλάσσας,
                <lb />οὔπω κηρὶ κακῇ πεπρωμένον: ἦ τάχ᾽ ἔμελλεν
                <lb />αὐτὸς δῃώσεσθαι ὑπὸ ξίφεϊ Κλυτίοιο.
                <lb />καὶ τότ᾽ ἄρ᾽ Λ̓γκαῖος Λυκοόργοιο θρασὺς υἱὸς
                <lb />αἶψα μάλ᾽ ἀντεταγὼν πέλεκυν μέγαν ἠδὲ κελαινὸν
                <lb rend="displayNum" n="120" />ἄρκτου προσχόμενος σκαιῇ δέρος ἔνθορε μέσσῳ
                <lb />ἐμμεμαὼς Βέβρυξιν: ὁμοῦ δέ οἱ ἐσσεύοντο
                <lb />Αἰακίδαι, σὺν δέ σφιν ἀρήιος ὤρνυτ᾽ Ἰήσων.
                <lb />ὡς δ᾽ ὅτ᾽ ἐνὶ σταθμοῖσιν ἀπείρονα μῆλ᾽ ἐφόβησαν
                <lb />ἤματι χειμερίῳ πολιοὶ λύκοι ὁρμηθέντες
                <lb rend="displayNum" n="125" />λάθρῃ ἐυρρίνων τε κυνῶν αὐτῶν τε νομήων,
                <lb />μαίονται δ᾽ ὅ τι πρῶτον ἐπαΐξαντες ἕλωσιν,
                <lb />πόλλ᾽ ἐπιπαμφαλόωντες ὁμοῦ: τὰ δὲ πάντοθεν αὔτως
                <lb />στείνονται πίπτοντα περὶ σφίσιν: ὧς ἄρα τοίγε
                <lb />λευγαλέως Βέβρυκας ὑπερφιάλους ἐφόβησαν.
                <lb rend="displayNum" n="130" />ὡς δὲ μελισσάων σμῆνος μέγα μηλοβοτῆρες
                <lb />ἠὲ μελισσοκόμοι πέτρῃ ἔνι καπνιόωσιν,
                <lb />αἱ δ᾽ ἤτοι τείως μὲν ἀολλέες ᾧ ἐνὶ σίμβλῳ
                <lb />βομβηδὸν κλονέονται, ἐπιπρὸ δὲ λιγνυόεντι
                <lb />καπνῷ τυφόμεναι πέτρης ἑκὰς ἀίσσουσιν:
                <lb rend="displayNum" n="135" />ὧς οἵγ᾽ οὐκέτι δὴν μένον ἔμπεδον, ἀλλ᾽ ἐκέδασθεν
                <lb />εἴσω Βεβρυκίης, Ἀμύκου μόρον ἀγγελέοντες:
                <lb />νήπιοι, οὐδ᾽ ἐνόησαν ὃ δή σφισιν ἐγγύθεν ἄλλο
                <lb />πῆμ᾽ ἀίδηλον ἔην. πέρθοντο γὰρ ἠμὲν ἀλωαὶ
                <lb />ἠδ᾽ οἶαι τῆμος δῄῳ ὑπὸ δουρὶ Λύκοιο
                <lb rend="displayNum" n="140" />καὶ Μαριανδυνῶν ἀνδρῶν, ἀπεόντος ἄνακτος.
                <lb />αἰεὶ γὰρ μάρναντο σιδηροφόρου περὶ γαίης.
                <lb />οἱ δ᾽ ἤδη σταθμούς τε καὶ αὔλια δηιάασκον:
                <lb />ἤδη δ᾽ ἄσπετα μῆλα περιτροπάδην ἐτάμοντο
                <lb />ἥρωες, καὶ δή τις ἔπος μετὰ τοῖσιν ἔειπεν:
<milestone n="145" unit="card" />
                <lb n="145" rend="displayNumAndIndent" /><q direct="unspecified">Φράζεσθ᾽ ὅττι κεν ᾗσιν ἀναλκείῃσιν ἔρεξαν,
                <lb />εἴ πως Ἡρακλῆα θεὸς καὶ δεῦρ᾽ ἐκόμισσε̣̣.
                <lb />ἤτοι μὲν γὰρ ἐγὼ κείνου παρεόντος ἔολπα
                <lb />οὐδ᾽ ἂν πυγμαχίῃ κρινθήμεναι: ἀλλ᾽ ὅτε θεσμοὺς
                <lb />ἤλυθεν ἐξερέων, αὐτοῖς ἄφαρ οἷς ἀγόρευεν
                <lb rend="displayNum" n="150" />θεσμοῖσιν ῥοπάλῳ μιν ἀγηνορίης λελαθέσθαι.
                <lb />ναὶ μὲν ἀκήδεστον γαίῃ ἔνι τόνγε λιπόντες
                <lb />πόντον ἐπέπλωμεν: μάλα δ᾽ ἡμέων αὐτὸς ἕκαστος
                <lb />εἴσεται οὐλομένην ἄτην, ἀπάνευθεν ἐόντος.</q>
                <lb rend="displayNumAndIndent" />ὧς ἄρ᾽ ἔφη: τὰ δὲ πάντα Διὸς βουλῇς ἐτέτυκτο.
                <lb rend="displayNum" n="155" />καὶ τότε μὲν μένον αὖθι διὰ κνέφας, ἕλκεά τ᾽ ἀνδρῶν
                <lb />οὐταμένων ἀκέοντο, καὶ ἀθανάτοισι θυηλὰς
                <lb />ῥέξαντες μέγα δόρπον ἐφώπλισαν: οὐδέ τιν᾽ ὕπνος
                <lb />εἷλε παρὰ κρητῆρι καὶ αἰθομένοις ἱεροῖσιν.
                <lb />ξανθὰ δ᾽ ἐρεψάμενοι δάφνῃ καθύπερθε μέτωπα
                <lb rend="displayNum" n="160" />ἀγχιάλῳ, τῇ, ἀκτῇ ἔπι, πρυμνήσι᾽ ἀνῆπτο,
                <lb />Ὀρφείῃ φόρμιγγι συνοίμιον ὕμνον ἄειδον
                <lb />ἐμμελέως: περὶ δέ σφιν ἰαίνετο νήνεμος ἀκτὴ
                <lb />μελπομένοις: κλεῖον δὲ Θεραπναῖον Διὸς υἷα.
                <lb rend="displayNumAndIndent" />ἦμος δ᾽ ἠέλιος δροσερὰς ἐπέλαμψε κολώνας
                <lb rend="displayNum" n="165" />ἐκ περάτων ἀνιών, ἤγειρε δὲ μηλοβοτῆρας,
                <lb />δὴ τότε λυσάμενοι νεάτης ἐκ πείσματα δάφνης,
                <lb />ληίδα τ᾽ εἰσβήσαντες ὅσην χρεὼ ἦεν ἄγεσθαι,
                <lb />πνοιῇ δινήεντ᾽ ἀνὰ Βόσπορον ἰθύνοντο.
                <lb />ἔνθα μὲν ἠλιβάτῳ ἐναλίγκιον οὔρεϊ κῦμα
                <lb rend="displayNum" n="170" />ἀμφέρεται προπάροιθεν ἐπαΐσσοντι ἐοικός,
                <lb />αἰὲν ὑπὲρ νεφέων ἠερμένον: οὐδέ κε φαίης
                <lb />φεύξεσθαι κακὸν οἶτον, ἐπεὶ μάλα μεσσόθι νηὸς
                <lb />λάβρον ἐπικρέμαται, καθάπερ νέφος. ἀλλὰ τόγ᾽ ἔμπης
                <lb />στόρνυται, εἴ κ᾽ ἐσθλοῖο κυβερνητῆρος ἐπαύρῃ.
                <lb rend="displayNum" n="175" />τῶ καὶ Τίφυος οἵδε δαημοσύνῃσι νέοντο,
                <lb />ἀσκηθεῖς μέν, ἀτὰρ πεφοβημένοι. ἤματι δ᾽ ἄλλῳ
                <lb />ἀντιπέρην γαίῃ Βιθυνίδι πείσματ᾽ ἀνῆψαν.
                <lb rend="displayNumAndIndent" />ἔνθα δ᾽ ἐπάκτιον οἶκον Ἀγηνορίδης ἔχε Φινεύς,
                <lb />ὃς περὶ δὴ πάντων ὀλοώτατα πήματ᾽ ἀνέτλη
                <lb rend="displayNum" n="180" />εἵνεκα μαντοσύνης, τήν οἱ πάρος ἐγγυάλιξεν
                <lb />Λητοΐδης: οὐδ᾽ ὅσσον ὀπίζετο καὶ Διὸς αὐτοῦ
                <lb />χρείων ἀτρεκέως ἱερὸν νόον ἀνθρώποισιν.
                <lb />τῶ καί οἱ γῆρας μὲν ἐπὶ δηναιὸν ἴαλλεν,
                <lb />ἐκ δ᾽ ἕλετ᾽ ὀφθαλμῶν γλυκερὸν φάος: οὐδὲ γάνυσθαι
                <lb rend="displayNum" n="185" />εἴα ἀπειρεσίοισιν ὀνείασιν, ὅσσα οἱ αἰεὶ
                <lb />θέσφατα πευθόμενοι περιναιέται οἴκαδ᾽ ἄγειρον.
                <lb />ἀλλὰ διὰ νεφέων ἄφνω πέλας ἀίσσουσαι
                <lb />ἅρπυιαι στόματος χειρῶν τ᾽ ἀπὸ γαμφηλῇσιν
                <lb />συνεχέως ἥρπαζον. ἐλείπετο δ᾽ ἄλλοτε φορβῆς
                <lb rend="displayNum" n="190" />οὐδ᾽ ὅσον, ἄλλοτε τυτθόν, ἵνα ζώων ἀκάχοιτο.
                <lb />καὶ δ᾽ ἐπὶ μυδαλέην ὀδμὴν χέον: οὐδέ τις ἔτλη
                <lb />μὴ καὶ λευκανίηνδε φορεύμενος, ἀλλ᾽ ἀποτηλοῦ
                <lb />ἑστηώς: τοῖόν οἱ ἀπέπνεε λείψανα δαιτός.
                <lb />αὐτίκα δ᾽ εἰσαΐων ἐνοπὴν καὶ δοῦπον ὁμίλου
                <lb rend="displayNum" n="195" />τούσδ᾽ αὐτοὺς παριόντας ἐπήισεν, ὧν οἱ ἰόντων
                <lb />θέσφατον ἐκ Διὸς ἦεν ἑῆς ἀπόνασθαι ἐδωδῆς.
                <lb />ὀρθωθεὶς δ᾽ εὐνῆθεν, ἀκήριον ἠύτ᾽ ὄνειρον,
                <lb />βάκτρῳ σκηπτόμενος ῥικνοῖς ποσὶν ᾖε θύραζε,
                <lb />τοίχους ἀμφαφόων: τρέμε δ᾽ ἅψεα νισσομένοιο
                <lb rend="displayNum" n="200" />ἀδρανίῃ γήραι τε: πίνῳ δέ οἱ αὐσταλέος χρὼς
                <lb />ἐσκλήκει, ῥινοὶ δὲ σὺν ὀστέα μοῦνον ἔεργον.
                <lb />ἐκ δ᾽ ἐλθὼν μεγάροιο καθέζετο γοῦνα βαρυνθεὶς
                <lb />οὐδοῦ ἐπ᾽ αὐλείοιο: κάρος δέ μιν ἀμφεκάλυψεν
                <lb />πορφύρεος, γαῖαν δὲ πέριξ ἐδόκησε φέρεσθαι
                <lb rend="displayNum" n="205" />νειόθεν, ἀβληχρῷ δ᾽ ἐπὶ κώματι κέκλιτ᾽ ἄναυδος.
                <lb />οἱ δέ μιν ὡς εἴδοντο, περισταδὸν ἠγερέθοντο
                <lb />καὶ τάφον. αὐτὰρ ὁ τοῖσι μάλα μόλις ἐξ ὑπάτοιο
                <lb />στήθεος ἀμπνεύσας μετεφώνεε μαντοσύνῃσιν: <milestone n="209" unit="card" />
                <lb rend="displayNumAndIndent" /><q direct="unspecified">κλῦτε, Πανελλήνων προφερέστατοι, εἰ ἐτεὸν δὴ
                <lb rend="displayNum" n="210" />οἵδ᾽ ὑμεῖς, οὓς δή κρυερῇ βασιλῆος ἐφετμῇ
                <lb />Ἁργῴης ἐπὶ νηὸς ἄγει μετὰ κῶας Ἰήσων.
                <lb />ὑμεῖς ἀτρεκέως. ἔτι μοι νόος οἶδεν ἕκαστα
                <lb />ᾗσι θεοπροπίῃσι. χάριν νύ τοι, ὦ ἄνα Λητοῦς
                <lb />υἱέ, καὶ ἀργαλέοισιν ἀνάπτομαι ἐν καμάτοισιν.
                <lb rend="displayNum" n="215" />Ἱκεσίου πρὸς Ζηνός, ὅτις ῥίγιστος ἀλιτροῖς
                <lb />ἀνδράσι, Φοίβου τ᾽ ἀμφὶ καὶ αὐτῆς εἵνεκεν Ἥρης
                <lb />λίσσομαι, ᾗ περίαλλα θεῶν μέμβλεσθε κιόντες,
                <lb />χραίσμετέ μοι, ῥύσασθε δυσάμμορον ἀνέρα λύμης,
                <lb />μηδέ μ᾽ ἀκηδείῃσιν ἀφορμήθητε λιπόντες
                <lb rend="displayNum" n="220" />αὔτως. οὐ γὰρ μοῦνον ἐπ᾽ ὀφθαλμοῖσιν Ἐρινὺς
                <lb />λὰξ ἐπέβη, καὶ γῆρας ἀμήρυτον ἐς τέλος ἕλκω:
                <lb />πρὸς δ᾽ ἔτι πικρότατον κρέμαται κακὸν ἄλλο κακοῖσιν.
                <lb />ἅρπυιαι στόματός μοι ἀφαρπάζουσιν ἐδωδὴν
                <lb />ἔκποθεν ἀφράστοιο καταΐσσουσαι ὄλεθροι.
                <lb rend="displayNum" n="225" />ἴσχω δ᾽ οὔτινα μῆτιν ἐπίρροθον. ἀλλά κε ῥεῖα
                <lb />αὐτὸς ἑὸν λελάθοιμι νόον δόρποιο μεμηλώς,
                <lb />ἢ κείνας: ὧδ᾽ αἶψα διηέριαι ποτέονται.
                <lb />τυτθὸν δ᾽ ἢν ἄρα δήποτ᾽ ἐδητύος ἄμμι λίπωσιν,
                <lb />πνεῖ τόδε μυδαλέον τε καὶ οὐ τλητὸν μένος ὀδμῆς:
                <lb rend="displayNum" n="230" />οὔ κέ τις οὐδὲ μίνυνθα βροτῶν ἄνσχοιτο πελάσσας,
                <lb />οὐδ᾽ εἴ οἱ ἀδάμαντος ἐληλάμενον κέαρ εἴη.
                <lb />ἀλλά με πικρὴ δῆτα καὶ ἄατος ἴσχει ἀνάγκη
                <lb />μίμνειν καὶ μίμνοντα κακῇ ἐνὶ γαστέρι θέσθαι.
                <lb />τὰς μὲν θέσφατόν ἐστιν ἐρητῦσαι Βορέαο
                <lb rend="displayNum" n="235" />υἱέας. οὐδ᾽ ὀθνεῖοι ἀλαλκήσουσιν ἐόντες,
                <lb />εἰ δὴ ἐγὼν ὁ πρίν ποτ᾽ ἐπικλυτὸς ἀνδράσι Φινεὺς
                <lb />ὄλβῳ μαντοσύνῃ τε, πατὴρ δέ με γείνατ᾽ Ἀγήνωρ:
                <lb />τῶν δὲ κασιγνήτην, ὅτ᾽ ἐνὶ Θρῄκεσσιν ἄνασσον,
                <lb />Κλειοπάτρην ἕδνοισιν ἐμὸν δόμον ἦγον ἄκοιτιν.</q>
                <lb n="240" rend="displayNumAndIndent" />Ἴσκεν Ἀγηνορίδης: ἀδινὸν δ᾽ ἕλε κῆδος ἕκαστον
                <lb />ἡρώων, πέρι δ᾽ αὖτε δύω υἷας Βορέαο.
                <lb />δάκρυ δ᾽ ὀμορξαμένω σχεδὸν ἤλυθον, ὧδέ τ᾽ ἔειπεν
                <lb />Ζήτης, ἀσχαλόωντος ἑλὼν χερὶ χεῖρα γέροντος:
                <lb rend="displayNumAndIndent" /><q direct="unspecified">῀Ἀ δείλ᾽, οὔτινά φημι σέθεν σμυγερώτερον ἄλλον
                <lb rend="displayNum" n="245" />ἔμμεναι ἀνθρώπων. τί νύ τοι τόσα κήδε᾽ ἀνῆπται;
                <lb />ἦ ῥα θεοὺς ὀλοῇσι παρήλιτες ἀφραδίῃσιν
                <lb />μαντοσύνας δεδαώς; τῶ τοι μέγα μηνιόωσιν;
                <lb />ἄμμι γε μὴν νόος ἔνδον ἀτύζεται ἱεμένοισιν
                <lb />χραισμεῖν, εἰ δὴ πρόχνυ γέρας τόδε πάρθετο δαίμων
                <lb rend="displayNum" n="250" />νῶιν. ἀρίζηλοι γὰρ ἐπιχθονίοισιν ἐνιπαὶ
                <lb />ἀθανάτων. οὐδ᾽ ἂν πρὶν ἐρητύσαιμεν ἰούσας
                <lb />Ἁρπυίας, μάλα περ λελιημένοι, ἔστ᾽ ἂν ὀμόσσῃς,
                <lb />μὴ μὲν τοῖό γ᾽ ἕκητι θεοῖς ἀπὸ θυμοῦ ἔσεσθαι.</q>
                <lb rend="displayNumAndIndent" />ὧς φάτο: τοῦ δ᾽ ἰθὺς κενεὰς ὁ γεραιὸς ἀνέσχεν
                <lb rend="displayNum" n="255" />γλήνας ἀμπετάσας, καὶ ἀμείψατο τοῖσδ᾽ ἐπέεσσιν:
                <lb rend="displayNumAndIndent" /><q direct="unspecified">σίγα: μή μοι ταῦτα νόῳ ἔνι βάλλεο, τέκνον.
                <lb />ἴστω Λητοῦς υἱός, ὅ με πρόφρων ἐδίδαξεν
                <lb />μαντοσύνας: ἴστω δὲ δυσώνυμος, ἥ μ᾽ ἔλαχεν, κὴρ
                <lb />καὶ τόδ᾽ ἐπ᾽ ὀφθαλμῶν ἀλαὸν νέφος, οἵ θ᾽ ὑπένερθεν
                <lb rend="displayNum" n="260" />δαίμονες, οἳ μηδ᾽ ὧδε θανόντι περ εὐμενέοιεν,
                <lb />ὡς οὔ τις θεόθεν χόλος ἔσσεται εἵνεκ᾽ ἀρωγῆς.</q>
<milestone n="262" unit="card" />
                <lb rend="displayNumAndIndent" />τὼ μὲν ἔπειθ᾽ ὅρκοισιν ἀλαλκέμεναι μενέαινον.
                <lb />αἶψα δὲ κουρότεροι πεπονήατο δαῖτα γέροντι,
                <lb />λοίσθιον Ἁρπυίῃσιν ἑλώριον: ἐγγύθι δ᾽ ἄμφω
                <lb rend="displayNum" n="265" />στῆσαν, ἵνα ξιφέεσσιν ἐπεσσυμένας ἐλάσειαν.
                <lb />καὶ δὴ τὰ πρώτισθ᾽ ὁ γέρων ἔψαυεν ἐδωδῆς:
                <lb />αἱ δ᾽ ἄφαρ ἠύτ᾽ ἄελλαι ἀδευκέες, ἢ στεροπαὶ ὥς,
                <lb />ἀπρόφατοι νεφέων ἐξάλμεναι ἐσσεύοντο
                <lb />κλαγγῇ μαιμώωσαι ἐδητύος: οἱ δ᾽ ἐσιδόντες
                <lb rend="displayNum" n="270" />ἥρωες μεσσηγὺς ἀνίαχον: αἱ δ᾽ ἅμ᾽ ἀυτῇ
                <lb />πάντα καταβρόξασαι ὑπὲρ πόντοιο φέροντο
                <lb />τῆλε παρέξ: ὀδμὴ δὲ δυσάσχετος αὖθι λέλειπτο.
                <lb />τάων δ᾽ αὖ κατόπισθε δύω υἷες Βορέαο
                <lb />φάσγαν᾽ ἐπισχόμενοι ὀπίσω θέον. ἐν γὰρ ἕηκεν
                <lb rend="displayNum" n="275" />Ζεὺς μένος ἀκάματόν σφιν: ἀτὰρ Διὸς οὔ κεν ἑπέσθην
                <lb />νόσφιν, ἐπεὶ ζεφύροιο παραΐσσεσκον ἀέλλας
                <lb />αἰέν. ὅτ᾽ ἐς Φινῆα καὶ ἐκ Φινῆος ἴοιεν.
                <lb />ὡς δ᾽ ὅτ᾽ ἐνὶ κνημοῖσι κύνες δεδαημένοι ἄγρη;
                <lb />ἢ αἶγας κεραοὺς ἠὲ πρόκας ἰχνεύοντες
                <lb rend="displayNum" n="280" />θείωσιν, τυτθὸν δὲ τιταινόμενοι μετόπισθεν
                <lb />ἄκρῃς ἐν γενύεσσι μάτην ἀράβησαν ὀδόντας:
                <lb />ὧς Ζήτης Κάλαΐς τε μάλα σχεδὸν ἀίσσοντες
                <lb />τάων ἀκροτάτῃσιν ἐπέχραον ἤλιθα χερσίν.
                <lb />καί νύ κε δή σφ᾽ ἀέκητι θεῶν διεδηλήσαντο
                <lb rend="displayNum" n="285" />πολλὸν ἑκὰς νήσοισιν ἔπι Πλωτῇσι κιχόντες,
                <lb />εἰ μὴ ἄρ᾽ ὠκέα ῀Ἰρις ἴδεν, κατὰ δ᾽ αἰθέρος ἆλτο
                <lb />οὐρανόθεν, καὶ τοῖα παραιφαμένη κατέρυκεν:
                <lb rend="displayNumAndIndent" /><q direct="unspecified">οὐ θέμις, ὦ υἱεῖς Βορέω, ξιφέεσσιν ἐλάσσαι
                <lb />Ἁρπυίας, μεγάλοιο Διὸς κύνας: ὅρκια δ᾽ αὐτὴ
                <lb rend="displayNum" n="290" />δώσω ἐγών, ὡς οὔ οἱ ἔτι χρίμψουσιν ἰοῦσαι.</q>
                <lb rend="displayNumAndIndent" />ὧς φαμένη λοιβὴν Στυγὸς ὤμοσεν, ἥ τε θεοῖσιν
                <lb />ῥιγίστη πάντεσσιν ὀπιδνοτάτη τε τέτυκται,
                <lb />μὴ μὲν Ἀγηνορίδαο δόμοις ἔτι τάσδε πελάσσαι
                <lb />εἰσαῦτις Φινῆος, ἐπεὶ καὶ μόρσιμον ἦεν.
                <lb rend="displayNum" n="295" />οἱ δ᾽ ὅρκῳ εἴξαντες ὑπέστρεφον ἂψ ἐπὶ νῆα
                <lb />σώεσθαι. Στροφάδας δὲ μετακλείουσ᾽ ἄνθρωποι
                <lb />νήσους τοῖό γ᾽ ἕκητι, πάρος Πλωτὰς καλέοντες.
                <lb />Ἄρπυιαί τ᾽ ῀Ἰρίς τε διέτμαγεν. αἱ μὲν ἔδυσαν
                <lb />κευθμῶνα Κρήτης Μινωίδος: ἡ δ᾽ ἀνόρουσεν
                <lb rend="displayNum" n="300" />Οὔλυμπόνδε, θοῇσι μεταχρονίη πτερύγεσσιν.
                <lb rend="displayNumAndIndent" />τόφρα δ᾽ ἀριστῆες πινόεν περὶ δέρμα γέροντος
                <lb />πάντῃ φοιβήσαντες ἐπικριδὸν ἱρεύσαντο
                <lb />μῆλα, τά τ᾽ ἐξ Ἀμύκοιο λεηλασίης ἐκόμισσαν.
                <lb />αὐτὰρ ἐπεὶ μέγα δόρπον ἐνὶ μεγάροισιν ἔθεντο,
                <lb rend="displayNum" n="305" />δαίνυνθ᾽ ἑζόμενοι: σὺν δέ σφισι δαίνυτο Φινεὺς
                <lb />ἁρπαλέως, οἷόν τ᾽ ἐν ὀνείρασι θυμὸν ἰαίνων.
                <lb />ἔνθα δ᾽, ἐπεὶ δόρποιο κορέσσαντ᾽ ἠδὲ ποτῆτος,
                <lb />παννύχιοι Βορέω μένον υἱέας ἐγρήσσοντες.
                <lb />αὐτὸς δ᾽ ἐν μέσσοισι παρ᾽ ἐσχάρῃ ἧστο γεραιὸς
                <lb rend="displayNum" n="310" />πείρατα ναυτιλίης ἐνέπων ἄνυσίν τε κελεύθου:
                <lb rend="displayNumAndIndent" /><q direct="unspecified">κλῦτέ νυν. οὐ μὲν πάντα πέλει θέμις ὔμμι δαῆναι
                <lb />ἀτρεκές: ὅσσα δ᾽ ὄρωρε θεοῖς φίλον, οὐκ ἐπικεύσω.
                <lb />ἀασάμην καὶ πρόσθε Διὸς νόον ἀφραδίῃσιν
                <lb />χρείων ἑξείης τε καὶ ἐς τέλος. ὧδε γὰρ αὐτὸς
                <lb rend="displayNum" n="315" />βούλεται ἀνθρώποις ἐπιδευέα θέσφατα φαίνειν
                <lb />μαντοσύνης, ἵνα καί τι θεῶν χατέωσι νόοιο.
<milestone n="317" unit="card" />
                <lb rend="displayNumAndIndent" />πέτρας μὲν πάμπρωτον, ἀφορμηθέντες ἐμεῖο,
                <lb />Κυανέας ὄψεσθε δύω ἁλὸς ἐν ξυνοχῇσιν,
                <lb />τάων οὔτινά φημι διαμπερὲς ἐξαλέασθαι.
                <lb rend="displayNum" n="320" />οὐ γάρ τε ῥίζῃσιν ἐρήρεινται νεάτῃσιν,
                <lb />ἀλλὰ θαμὰ ξυνίασιν ἐναντίαι ἀλλήλῃσιν
                <lb />εἰς ἕν, ὕπερθε δὲ πολλὸν ἁλὸς κορθύεται ὕδωρ
                <lb />βρασσόμενον: στρηνὲς δὲ περὶ στυφελῇ βρέμει ἀκτῇ.
                <lb />τῶ νῦν ἡμετέρῃσι παραιφασίῃσι πίθεσθε,
                <lb rend="displayNum" n="325" />εἰ ἐτεὸν πυκινῷ τε νόῳ μακάρων τ᾽ ἀλέγοντες
                <lb />πείρετε: μηδ᾽ αὔτως αὐτάγρετον οἶτον ὄλησθε
                <lb />ἀφραδέως, ἢ θύνετ᾽ ἐπισπόμενοι νεότητι.
                <lb />οἰωνῷ δή πρόσθε πελειάδι πειρήσασθαι
                <lb />νηὸς ἄπο προμεθέντες ἐφιέμεν. ἢν δὲ δι᾽ αὐτῶν
                <lb rend="displayNum" n="330" />πετράων πόντονδε σόη πτερύγεσσι δίηται,
                <lb />μηκέτι δὴν μηδ᾽ αὐτοὶ ἐρητύεσθε κελεύθου,
                <lb />ἀλλ᾽ εὖ καρτύναντες ἑαῖς ἐνὶ χερσὶν ἐρετμὰ
                <lb />τέμνεθ᾽ ἁλὸς στεινωπόν: ἐπεὶ φάος οὔ νύ τι τόσσον
                <lb />ἔσσετ᾽ ἐν εὐχωλῇσιν, ὅσον τ᾽ ἐνὶ κάρτεϊ χειρῶν.
                <lb rend="displayNum" n="335" />τῶ καὶ τἆλλα μεθέντες ὀνήιστον πονέεσθαι
                <lb />θαρσαλέως: πρὶν δ᾽ οὔτι θεοὺς λίσσεσθαι ἐρύκω.
                <lb />εἰ δέ κεν ἀντικρὺ πταμένη μεσσηγὺς ὄληται,
                <lb />ἄψορροι στέλλεσθαι ἐπεὶ πολὺ βέλτερον εἶξαι
                <lb />ἀθανάτοις. οὐ γάρ κε κακὸν μόρον ἐξαλέαισθε
                <lb rend="displayNum" n="340" />πετράων, οὐδ᾽ εἴ κε σιδηρείη πέλοι Λ̓ργώ.
                <lb />ὦ μέλεοι, μὴ τλῆτε παρὲξ ἐμὰ θέσφατα βῆναι,
                <lb />εἰ καί με τρὶς τόσσον ὀίεσθ᾽ Οὐρανίδῃσιν,
                <lb />ὅσσον ἀνάρσιός εἰμι, καὶ εἰ πλεῖον στυγέεσθαι:
                <lb />μὴ τλῆτ᾽ οἰωνοῖο πάρεξ ἔτι νηὶ περῆσαι.
                <lb rend="displayNum" n="345" />καὶ τὰ μὲν ὥς κε πέλῃ, τὼς ἔσσεται. ἢν δὲ φύγητε
                <lb />σύνδρομα πετράων ἀσκηθέες ἔνδοθι Πόντου,
                <lb />αὐτίκα Βιθυνῶν ἐπὶ δεξιὰ γαῖαν ἔχοντες
                <lb />πλώετε ῥηγμῖνας πεφυλαγμένοι, εἰσόκεν αὖτε
                <lb />Ῥήβαν ὠκυρόην ποταμὸν ἄκρην τε Μέλαιναν
                <lb rend="displayNum" n="350" />γνάμψαντες νήσου Θυνηίδος ὅρμον ἵκησθε.
                <lb />κεῖθεν δ᾽ οὐ μάλα πουλὺ διὲξ ἁλὸς ἀντιπέραιαν
                <lb />γῆν Μαριανδυνῶν ἐπικέλσετε νοστήσαντες.
                <lb />ἔνθα μὲν εἰς Ἀίδαο καταιβάτις ἐστὶ κέλευθος,
                <lb />ἄκρη τε προβλὴς Ἀχερουσιὰς ὑψόθι τείνει,
                <lb rend="displayNum" n="355" />δινήεις τ᾽ Ἀχέρων αὐτὴν διὰ νειόθι τέμνων
                <lb />ἄκρην ἐκ μεγάλης προχοὰς ἵησι φάραγγος.
                <lb />ἀγχίμολον δ᾽ ἐπὶ τῇ πολέας παρανεῖσθε κολωνοὺς
                <lb />Παφλαγόνων, τοῖσίν τ᾽ Ἐνετήιος ἐμβασίλευσεν
                <lb />πρῶτα Πέλοψ, τοῦ καί περ ἀφ᾽ αἵματος εὐχετόωνται.
                <lb rend="displayNum" n="360" />ἔστι δέ τις ἄκρη Ἑλίκης κατεναντίον Ἄρκτου,
                <lb />πάντοθεν ἠλίβατος, καί μιν καλέουσι Κάραμβιν,
                <lb />τῆς καὶ ὑπὲρ βορέαο περισχίζονται ἄελλαι:
                <lb />ὧδε μάλ᾽ ἂμ πέλαγος τετραμμένη αἰθέρι κύρει.
                <lb />τήνδε περιγνάμψαντι πολὺς παρακέκλιται: ἤδη
                <lb rend="displayNum" n="365" />αἰγιαλός: πολέος δ᾽ ἐπὶ πείρασιν Αἰγιαλοῖο
                <lb />ἀκτῇ ἐπὶ προβλῆτι ῥοαὶ Ἅλυος ποταμοῖο
                <lb />δεινὸν ἐρεύγονται: μετὰ τὸν δ᾽ ἀγχίροος ῀Ἰρις
                <lb />μειότερος λευκῇσιν ἑλίσσεται εἰς ἅλα δίναις.
                <lb />κεῖθεν δὲ προτέρωσε μέγας καὶ ὑπείροχος ἀγκὼν
                <lb rend="displayNum" n="370" />ἐξανέχει γαίης: ἐπὶ δὲ στόμα Θερμώδοντος
                <lb />κόλπῳ ἐν εὐδιόωντι Θεμισκύρειον ὑπ᾽ ἄκρην
                <lb />μύρεται, εὐρείης διαειμένος ἠπείροιο.
                <lb />ἔνθα δὲ Δοίαντος πεδίον, σχεδόθεν δὲ πόληες
                <lb />τρισσαὶ Ἀμαζονίδων, μετά τε σμυγερώτατοι ἀνδρῶν
                <lb rend="displayNum" n="375" />τρηχεῖαν Χάλυβες καὶ ἀτειρέα γαῖαν ἔχουσιν,
                <lb />ἐργατίναι: τοὶ δ᾽ ἀμφὶ σιδήρεα ἔργα μέλονται.
                <lb />ἄγχι δὲ ϝαιετάουσι πολύρρηνες Τιβαρηνοὶ
                <lb />Ζηνὸς Ἐυξείνοιο Γενηταίην ὑπὲρ ἄκρην.
                <lb />τῇ δ᾽ ἐπὶ Μοσσύνοικοι ὁμούριοι ὑλήεσσαν
                <lb rend="displayNum" n="380" />ἑξείης ἤπειρον, ὑπωρείας τε νέμονται,
                <lb />δουρατέοις πύργοισιν ἐν οἰκία τεκτήναντες
                <lb /><del status="unremarkable">κάλινα καὶ πύργους εὐπηγέας, οὓς καλέουσιν
                <lb />μόσσυνας: καὶ δ᾽ αὐτοὶ ἐπώνυμοι ἔνθεν ἔασιν.</del>
                <lb rend="displayNum" n="382" />τοὺς παραμειβόμενοι λισσῇ ἐπικέλσετε νήσῳ,
                <lb />μήτι παντοίῃ μέγ᾽ ἀναιδέας ἐξελάσαντες
                <lb />οἰωνούς, οἳ δῆθεν ἀπειρέσιοι ἐφέπουσιν
                <lb rend="displayNum" n="385" />νῆσον ἐρημαίην. τῇ μέν τ᾽ ἐνὶ νηὸν Ἄρηος
                <lb />λαΐνεον ποίησαν Ἀμαζονίδων βασίλειαι
                <lb />Ὀτρηρή τε καὶ Ἀντιόπη, ὁπότε στρατόωντο.
                <lb />ἔνθα γὰρ ὔμμιν ὄνειαρ ἀδευκέος ἐξ ἁλὸς εἶσιν
                <lb />ἄρρητον: τῶ καί τε φίλα φρονέων ἀγορεύω
                <lb rend="displayNum" n="390" />ἰσχέμεν. ἀλλὰ τίη με πάλιν χρειὼ ἀλιτέσθαι
                <lb />μαντοσύνῃ τὰ ἕκαστα διηνεκὲς ἐξενέποντα;
                <lb />νήσου δὲ προτέρωσε καὶ ἠπείροιο περαίης
                <lb />φέρβονται Φίλυρες: Φιλύρων δ᾽ ἐφύπερθεν ἔασιν
                <lb />Μάκρωνες: μετὰ δ᾽ αὖ περιώσια φῦλα Βεχείρων.
                <lb rend="displayNum" n="395" />ἑξείης δὲ Σάπειρες ἐπὶ σφίσι ναιετάουσιν:
                <lb />Βύζηρες δ᾽ ἐπὶ τοῖσιν ὁμώλακες, ὧν ὕπερ ἤδη
                <lb />αὐτοὶ Κόλχοι ἔχονται ἀρήιοι. ἀλλ᾽ ἐνὶ νηὶ
                <lb />πείρεθ᾽, ἕως μυχάτῃ κεν ἐνιχρίμψητε θαλάσσῃ.
                <lb />ἔνθα δ᾽ ἐπ᾽ ἠπείροιο Κυταιίδος, ἠδ᾽ Ἀμαραντῶν
                <lb rend="displayNum" n="400" />τηλόθεν ἐξ ὀρέων πεδίοιό τε Κιρκαίοιο
                <lb />Φᾶσις δινήεις εὐρὺν ῥόον εἰς ἅλα βάλλει.
                <lb />κείνου νῆ᾽ ἐλάοντες ἐπὶ προχοὰς ποταμοῖο
                <lb />πύργους εἰσόψεσθε Κυταιέος Αἰήταο,
                <lb />ἄλσος τε σκιόειν Ἄρεος, τόθι κῶας ἐπ᾽ ἄκρης
                <lb rend="displayNum" n="405" />πεπτάμενον φηγοῖο δράκων, τέρας αἰνὸν ἰδέσθαι,
                <lb />ἀμφὶς ὀπιπεύει δεδοκημένος: οὐδέ οἱ ἦμαρ,
                <lb />οὐ κνέφας ἥδυμος ὕπνος ἀναιδέα δάμναται ὄσσε.</q>
<milestone n="410" unit="card" />
                <lb rend="displayNumAndIndent" />ὧς ἄρ᾽ ἔφη: τοὺς δ᾽ εἶθαρ ἕλεν δέος εἰσαΐοντας.
                <lb />δὴν δ᾽ ἔσαν ἀμφασίῃ βεβολημένοι: ὀψὲ δ᾽ ἔειπεν
                <lb rend="displayNum" n="410" />ἥρως Αἴσονος υἱὸς ἀμηχανέων κακότητι:
                <lb rend="displayNumAndIndent" /><q direct="unspecified">ὦ γέρον, ἤδη μέν τε διίκεο πείρατ᾽ ἀέθλων
                <lb />ναυτιλίης καὶ τέκμαρ, ὅτῳ στυγερὰς διὰ πέτρας
                <lb />πειθόμενοι Πόντονδε περήσομεν: εἰ δέ κεν αὖτις
                <lb />τάσδ᾽ ἡμῖν προφυγοῦσιν ἐς Ἑλλάδα νόστος ὀπίσσω
                <lb rend="displayNum" n="415" />ἔσσεται, ἀσπαστῶς κε παρὰ σέο καὶ τὸ δαείην.
                <lb />πῶς ἔρδω, πῶς αὖτε τόσην ἁλὸς εἶμι κέλευθον,
                <lb />νῆις ἐὼν ἑτάροις ἅμα νήισιν; αἶα δὲ Κολχὶς
                <lb />Πόντου καὶ γαίης ἐπικέκλιται ἐσχατιῇσιν.</q>
                <lb rend="displayNumAndIndent" />ὧς φάτο: τὸν δ᾽ ὁ γεραιὸς ἀμειβόμενος προσέειπεν:
                <lb rend="displayNum" n="420" /><q direct="unspecified">ὦ τέκος, εὖτ᾽ ἂν πρῶτα φύγῃς ὀλοὰς διὰ πέτρας,
                <lb />θάρσει: ἐπεὶ δαίμων ἕτερον πλόον ἡγεμονεύσει
                <lb />ἐξ Αἴης: μετὰ δ᾽ Αἶαν ἅλις πομπῆες ἔσονται.
                <lb />ἀλλά, φίλοι, φράζεσθε θεᾶς δολόεσσαν ἀρωγὴν
                <lb />Κύπριδος. ἐκ γὰρ τῆς κλυτὰ πείρατα κεῖται ἀέθλων.
                <lb rend="displayNum" n="425" />καὶ δέ με μηκέτι τῶνδε περαιτέρω ἐξερέεσθε.</q>
                <lb rend="displayNumAndIndent" />ὧς φάτ᾽ Ἀγηνορίδης: ἐπὶ δὲ σχεδὸν υἱέε δοιὼ
                <lb />Θρηικίου Βορέαο κατ᾽ αἰθέρος ἀίξαντε
                <lb />οὐδῷ ἔπι κραιπνοὺς ἔβαλον πόδας: οἱ δ᾽ ἀνόρουσαν
                <lb />ἐξ ἑδέων ἥρωες, ὅπως παρεόντας ἴδοντο.
                <lb rend="displayNum" n="430" />Ζήτης δ᾽ ἱεμένοισιν, ἔτ᾽ ἄσπετον ἐκ καμάτοιο
                <lb />ἆσθμ᾽ ἀναφυσιόων, μετεφώνεεν, ὅσσον ἄπωθεν
                <lb />ἤλασαν, ἠδ᾽ ὡς ῀Ἰρις ἐρύκακε τάσδε δαΐξαι,
                <lb />ὅρκιά τ᾽ εὐμενέουσα θεὰ πόρεν, αἱ δ᾽ ὑπέδυσαν
                <lb />δείματι Δικταίης περιώσιον ἄντρον ἐρίπνης.
                <lb rend="displayNum" n="435" />γηθόσυνοι δἤπειτα δόμοις ἔνι πάντες ἑταῖροι
                <lb />αὐτός τ᾽ ἀγγελίῃ Φινεὺς πέλεν. ὦκα δὲ τόνγε
                <lb />Αἰσονίδης περιπολλὸν ἐυφρονέων προσέειπεν:
                <lb rend="displayNumAndIndent" /><q direct="unspecified">ἦ ἄρα δή τις ἔην, Φινεῦ, θεός, ὃς σέθεν ἄτης
                <lb />κήδετο λευγαλέης, καὶ δ᾽ ἡμέας αὖθι πέλασσεν
                <lb rend="displayNum" n="440" />τηλόθεν, ὄφρα τοι υἷες ἀμύνειαν Βορέαο:
                <lb />εἰ δὲ καὶ ὀφθαλμοῖσι φόως πόροι ἦ τ᾽ ἂν ὀίω
                <lb />γηθήσειν, ὅσον εἴπερ ὑπότροπος οἴκαδ᾽ ἱκοίμην.</q>
                <lb rend="displayNumAndIndent" />ὧς ἔφατ᾽: αὐτὰρ ὁ τόνγε κατηφήσας προσέειπεν:
                <lb /><q direct="unspecified">Αἰσονίδη, τὸ μὲν οὐ παλινάγρετον, οὐδέ τι μῆχος
                <lb rend="displayNum" n="445" />ἔστ᾽ ὀπίσω: κενεαὶ γὰρ ὑποσμύχονται ὀπωπαί.
                <lb />ἀντὶ δὲ τοῦ θάνατόν μοι ἄφαρ θεὸς ἐγγυαλίξαι,
                <lb />καί τε θανὼν πάσῃσι μετέσσομαι ἀγλαΐῃσιν.</q>
                <lb rend="displayNumAndIndent" />ὧς τώγ᾽ ἀλλήλοισι παραβλήδην ἀγόρευον.
                <lb />αὐτίκα δ᾽ οὐ μετὰ δηρὸν ἀμειβομένων ἐφαάνθη
                <lb rend="displayNum" n="450" />Ἠριγενής: τὸν δ᾽ ἀμφὶ περικτίται ἠγερέθοντο
                <lb />ἀνέρες, οἳ καὶ πρόσθεν ἐπ᾽ ἤματι κεῖσε θάμιζον,
                <lb />αἰὲν ὁμῶς φορέοντες ἑῆς ἀπὸ μοῖραν ἐδωδῆς.
                <lb />τοῖς ὁ γέρων πάντεσσιν, ὅτις καὶ ἀφαυρὸς ἵκοιτο,
                <lb />ἔχραεν ἐνδυκέως, πολέων δ᾽ ἀπὸ πήματ᾽ ἔλυσεν
                <lb rend="displayNum" n="455" />μαντοσύνῃ: τῶ καί μιν ἐποιχόμενοι κομέεσκον.
                <lb />σὺν τοῖσιν δ᾽ ἵκανε Παραίβιος, ὅς ῥά οἱ ἦεν
                <lb />φίλτατος: ἀσπάσιος δὲ: δόμοις ἔνι τούσγ᾽ ἐνόησεν.
                <lb />πρὶν γὰρ δή νύ ποτ᾽ αὐτὸς ἀριστήων στόλον ἀνδρῶν
                <lb />Ἑλλάδος ἐξανιόντα μετὰ πτόλιν Αἰήταο
                <lb rend="displayNum" n="460" />πείσματ᾽ ἀνάψασθαι μυθήσατο Θυνίδι γαίῃ,
                <lb />οἵ τέ οἱ Ἁρπυίας Διόθεν σχήσουσιν ἰούσας.
                <lb />τοὺς μὲν ἔπειτ᾽ ἐπέεσσιν ἀρεσσάμενος πυκινοῖσιν
                <lb />πέμφ᾽ ὁ γέρων: οἶον δὲ Παραίβιον αὐτόθι μίμνειν
                <lb />κέκλετ᾽ ἀριστήεσσι σὺν ἀνδράσιν: αἶψα δὲ τόνγε
                <lb rend="displayNum" n="465" />σφωιτέρων ὀίων ὅτις ἔξοχος, εἰς ἓ κομίσσαι
                <lb />ἧκεν ἐποτρύνας. τοῦ δ᾽ ἐκ μεγάροιο κιόντος
                <lb />μειλιχίως ἐρέτῃσιν ὁμηγερέεσσι μετηύδα: <milestone n="470" unit="card" />
                <lb rend="displayNumAndIndent" /><q direct="unspecified">ὦ φίλοι, οὐκ ἄρα πάντες ὑπέρβιοι ἄνδρες ἔασιν,
                <lb />οὐδ᾽ εὐεργεσίης ἀμνήμονες. ὡς καὶ ὅδ᾽ ἀνὴρ
                <lb rend="displayNum" n="470" />τοῖος ἐὼν δεῦρ᾽ ἦλθεν, ἑὸν μόρον ὄφρα δαείη.
                <lb />εὖτε γὰρ οὖν ὡς πλεῖστα κάμοι καὶ πλεῖστα μογήσαι,
                <lb />δὴ τότε μιν περιπολλὸν ἐπασσυτέρη βιότοιο
                <lb />χρησμοσύνη τρύχεσκεν: ἐπ᾽ ἤματι δ᾽ ἦμαρ ὀρώρει
                <lb />κύντερον, οὐδέ τις ἦεν ἀνάπνευσις μογέοντι.
                <lb rend="displayNum" n="475" />ἀλλ᾽ ὅγε πατρὸς ἑοῖο κακὴν τίνεσκεν ἀμοιβὴν
                <lb />ἀμπλακίης. ὁ γὰρ οἶος ἐν οὔρεσι δένδρεα τέμνων
                <lb />δή ποθ᾽ ἁμαδρυάδος νύμφης ἀθέριξε λιτάων,
                <lb />ἥ μιν ὀδυρομένη ἀδινῷ μειλίσσετο μύθῳ,
                <lb />μὴ ταμέειν πρέμνον δρυὸς ἥλικος, ᾗ ἔπι πουλὺν
                <lb rend="displayNum" n="480" />αἰῶνα τρίβεσκε διηνεκές: αὐτὰρ ὁ τήνγε
                <lb />ἀφραδέως ἔτμηξεν ἀγηνορίῃ νεότητος.
                <lb />τῷ δ᾽ ἄρα νηκερδῆ νύμφη πόρεν οἶτον ὀπίσσω
                <lb />αὐτῷ καὶ τεκέεσσιν. ἔγωγε μέν, εὖτ᾽ ἀφίκανεν,
                <lb />ἀμπλακίην ἔγνων: βωμὸν δ᾽ ἐκέλευσα καμόντα
                <lb rend="displayNum" n="485" />Θυνιάδος νύμφης, λωφήια ῥέξαι ἐπ᾽ αὐτῷ
                <lb />ἱερά, πατρῴην αἰτεύμενον αἶσαν ἀλύξαι.
                <lb />ἔνθ᾽ ἐπεὶ ἔκφυγε κῆρα θεήλατον, οὔποτ᾽ ἐμεῖο
                <lb />ἐκλάθετ᾽, οὐδ᾽ ἀθέρισσε: μόλις δ᾽ ἀέκοντα θύραζε
                <lb />πέμπω, ἐπεὶ μέμονέν γε παρέμμεναι ἀσχαλόωντι.</q>
                <lb n="490" rend="displayNumAndIndent" />ὧς φάτ᾽ Ἀγηνορίδης: ὁ δ᾽ ἐπισχεδὸν αὐτίκα δοιὼ
                <lb />ἤλυθ᾽ ἄγων ποίμνηθεν ὄις. ἀνὰ δ᾽ ἵστατ᾽ Ἰήσων,
                <lb />ἂν δὲ Βορήιοι υἷες ἐφημοσύνῃσι γέροντος.
                <lb />ὦκα δὲ κεκλόμενοι μαντήιον Ἀπόλλωνα
                <lb />ῥέζον ἐπ᾽ ἐσχαρόφιν νέον ἤματος ἀνομένοιο.
                <lb rend="displayNum" n="495" />κουρότεροι δ᾽ ἑτάρων μενοεικέα δαῖτ᾽ ἀλέγυνον.
                <lb />ἔνθ᾽ εὖ δαισάμενοι, τοὶ μὲν παρὰ πείσμασι νηός,
                <lb />τοὶ δ᾽ αὐτοῦ κατὰ δώματ᾽ ἀολλέες εὐνάζοντο.
                <lb />ἦρι δ᾽ ἐτήσιαι αὖραι ἐπέχραον, αἵ τ᾽ ἀνὰ πᾶσαν
                <lb />γαῖαν ὁμῶς τοιῇδε Διὸς πνείουσιν ἀρωγῇ.
                <lb n="500" rend="displayNumAndIndent" />Κυρήνη πέφαταί τις ἕλος πάρα Πηνειοῖο
                <lb />μῆλα νέμειν προτέροισι παρ᾽ ἀνδράσιν: εὔαδε γάρ οἱ
                <lb />παρθενίη καὶ λέκτρον ἀκήρατον. αὐτὰρ Ἀπόλλων
                <lb />τήνγ᾽ ἀνερεψάμενος ποταμῷ ἔπι ποιμαίνουσαν
                <lb />τηλόθεν Αἱμονίης, χθονίῃς παρακάτθετο νύμφαις,
                <lb rend="displayNum" n="505" />αἳ Λιβύην ἐνέμοντο παραὶ Μυρτώσιον αἶπος.
                <lb />ἔνθα δ᾽ Ἀρισταῖον Φοίβῳ τέκεν, ὃν καλέουσιν
                <lb />Ἀγρέα καὶ Νόμιον πολυλήιοι Αἱμονιῆες.
                <lb />τὴν μὲν γὰρ φιλότητι θεὸς ποιήσατο νύμφην
                <lb />αὐτοῦ μακραίωνα καὶ ἀγρότιν: υἷα δ᾽ ἔνεικεν
                <lb rend="displayNum" n="510" />νηπίαχον Χείρωνος ὑπ᾽ ἄντροισιν κομέεσθαι.
                <lb />τῷ καὶ ἀεξηθέντι θεαὶ γάμον ἐμνήστευσαν
                <lb />Μοῦσαι, ἄκεστορίην τε θεοπροπίας τ᾽ ἐδίδαξαν:
                <lb />καί μιν ἑῶν μήλων θέσαν ἤρανον, ὅσσ᾽ ἐνέμοντο
                <lb />ἂμ πεδίον Φθίης Ἀθαμάντιον ἀμφί τ᾽ ἐρυμνὴν
                <lb rend="displayNum" n="515" />Ὄθρυν καὶ ποταμοῦ ἱερὸν ῥόον Ἀπιδανοῖο.
                <lb />ἦμος δ᾽ οὐρανόθεν Μινωίδας ἔφλεγε νήσους
                <lb />Σείριος, οὐδ᾽ ἐπὶ δηρὸν ἔην ἄκος ἐνναέτῃσιν,
                <lb />τῆμος τόνγ᾽ ἐκάλεσσαν ἐφημοσύναις Ἑκάτοιο
                <lb />λοιμοῦ ἀλεξητῆρα. λίπεν δ᾽ ὅγε πατρὸς ἐφετμῇ
                <lb rend="displayNum" n="520" />Φθίην, ἐν δὲ Κέῳ κατενάσσατο, λαὸν ἀγείρας
                <lb />Παρράσιον, τοίπερ τε Λυκάονός εἰσι γενέθλης,
                <lb />καὶ βωμὸν ποίησε μέγαν Διὸς Ἰκμαίοιο,
                <lb />ἱερά τ᾽ εὖ ἔρρεξεν ἐν οὔρεσιν ἀστέρι κείνῳ
                <lb />Σειρίῳ αὐτῷ τε Κρονίδῃ Διί. τοῖο δ᾽ ἕκητι
                <lb rend="displayNum" n="525" />γαῖαν ἐπιψύχουσιν ἐτήσιαι ἐκ Διὸς αὖραι
                <lb />ἤματα τεσσαράκοντα: Κέῳ δ᾽ ἔτι νῦν ἱερῆες
                <lb />ἀντολέων προπάροιθε Κυνὸς ῥέζουσι θυηλάς.
<milestone n="530" unit="card" />
                <lb rend="displayNumAndIndent" />καὶ τὰ μὲν ὧς ὑδέονται: ἀριστῆες δὲ καταῦθι
                <lb />μίμνον ἐρυκόμενοι: ξεινήια δ᾽ ἄσπετα Θυνοὶ
                <lb rend="displayNum" n="530" />πᾶν ἦμαρ Φινῆι χαριζόμενοι προΐαλλον.
                <lb />ἐκ δὲ τόθεν μακάρεσσι δυώδεκα δωμήσαντες
                <lb />βωμὸν ἁλὸς ῥηγμῖνι πέρην καὶ ἐφ᾽ ἱερὰ θέντες,
                <lb />νῆα θοὴν εἴσβαινον ἐρεσσέμεν, οὐδὲ πελείης
                <lb />τρήρωνος λήθοντο μετὰ σφίσιν: ἀλλ᾽ ἄρα τήνγε
                <lb rend="displayNum" n="535" />δείματι πεπτηυῖαν ἑῇ φέρε χειρὶ μεμαρπὼς
                <lb />Εὔφημος, γαίης δ᾽ ἀπὸ διπλόα πείσματ᾽ ἔλυσαν.
                <lb rend="displayNumAndIndent" />οὐδ᾽ ἄρ᾽ Ἀθηναίην προτέρω λάθον ὁρμηθέντες:
                <lb />αὐτίκα δ᾽ ἐσσυμένως νεφέλης ἐπιβᾶσα πόδεσσιν
                <lb />κούφης, ἥ κε φέροι μιν ἄφαρ βριαρήν περ ἐοῦσαν,
                <lb rend="displayNum" n="540" />σεύατ᾽ ἴμεν πόντονδε, φίλα φρονέουσ᾽ ἐρέτῃσιν.
                <lb />ὡς δ᾽ ὅτε τις πάτρηθεν ἀλώμενος, οἷά τε πολλὰ
                <lb />πλαζόμεθ᾽ ἄνθρωποι τετληότες, οὐδέ τις αἶα
                <lb />τηλουρός, πᾶσαι δὲ κατόψιοί εἰσι κέλευθοι,
                <lb />σφωιτέρους δ᾽ ἐνόησε δόμους, ἄμυδις δὲ κέλευθος
                <lb rend="displayNum" n="545" />ὑγρή τε τραφερή τ᾽ ἰνδάλλεται, ἄλλοτε δ᾽ ἄλλῃ
                <lb />ὀξέα πορφύρων ἐπιμαίεται ὀφθαλμοῖσιν:
                <lb />ὧς ἄρα καρπαλίμως κούρη Διὸς ἀίξασα
                <lb />θῆκεν ἐπ᾽ ἀξείνοιο πόδας Θυνηίδος ἀκτῆς.
                <lb rend="displayNumAndIndent" />οἱ δ᾽ ὅτε δὴ σκολιοῖο πόρου στεινωπὸν ἵκοντο
                <lb rend="displayNum" n="550" />τρηχείῃς σπιλάδεσσιν ἐεργμένον ἀμφοτέρωθεν,
                <lb />δινήεις δ᾽ ὑπένερθεν ἀνακλύζεσκεν ἰοῦσαν
                <lb />νῆα ῥόος, πολλὸν δὲ φόβῳ προτέρωσε νέοντο,
                <lb />ἤδη δέ σφισι δοῦπος ἀρασσομένων πετράων
                <lb />νωλεμὲς οὔατ᾽ ἔβαλλε, βόων δ᾽ ἁλιμυρέες ἀκταί,
                <lb rend="displayNum" n="555" />δὴ τότ᾽ ἔπειθ᾽ ὁ μὲν ὦρτο πελειάδα χειρὶ μεμαρπὼς
                <lb />Εὔφημος πρῴρης ἐπιβήμεναι: οἱ δ᾽ ὑπ᾽ ἀνωγῇ
                <lb />Τίφυος Ἁγνιάδαο θελήμονα ποιήσαντο
                <lb />εἰρεσίην, ἵν᾽ ἔπειτα διὲκ πέτρας ἐλάσειαν,
                <lb />κάρτεϊ ᾧ πίσυνοι. τὰς δ᾽ αὐτίκα λοίσθιον ἄλλων
                <lb rend="displayNum" n="560" />οἰγομένας ἀγκῶνα περιγνάμψαντες ἴδοντο.
                <lb />σὺν δέ σφιν χύτο θυμός: ὁ δ᾽ ἀίξαι πτερύγεσσιν
                <lb />Εὔφημος προέηκε πελειάδα: τοὶ δ᾽ ἅμα πάντες
                <lb />ἤειραν κεφαλὰς ἐσορώμενοι: ἡ δὲ δι᾽ αὐτῶν
                <lb />ἔπτατο: ταὶ δ᾽ ἄμυδις πάλιν ἀντίαι ἀλλήλῃσιν
                <lb rend="displayNum" n="565" />ἄμφω ὁμοῦ ξυνιοῦσαι ἐπέκτυπον. ὦρτο δὲ πολλὴ
                <lb />ἅλμη ἀναβρασθεῖσα, νέφος ὥς: αὖε δὲ πόντος
                <lb />σμερδαλέον: πάντῃ δὲ περὶ μέγας ἔβρεμεν αἰθήρ.
                <lb />κοῖλαι δὲ σπήλυγγες ὑπὸ σπιλάδας τρηχείας
                <lb />κλυζούσης ἁλὸς ἔνδον ἐβόμβεον: ὑψόθι δ᾽ ὄχθης
                <lb rend="displayNum" n="570" />λευκὴ καχλάζοντος ἀνέπτυε κύματος ἄχνη.
                <lb />νῆα δ᾽ ἔπειτα πέριξ εἴλει ῥόος. ἄκρα δ᾽ ἔκοψαν
                <lb />οὐραῖα πτερὰ ταίγε πελειάδος: ἡ δ᾽ ἀπόρουσεν
                <lb />ἀσκηθής. ἐρέται δὲ μέγ᾽ ἴαχον: ἔβραχε δ᾽ αὐτὸς
                <lb />Τῖφυς ἐρεσσέμεναι κρατερῶς. οἴγοντο γὰρ αὖτις
                <lb rend="displayNum" n="575" />ἄνδιχα. τοὺς δ᾽ ἐλάοντας ἔχεν τρόμος, ὄφρα μιν αὐτὴ
                <lb />πλημμυρὶς παλίνορσος ἀνερχομένη κατένεικεν
                <lb />εἴσω πετράων. τότε δ᾽ αἰνότατον δέος εἷλεν
                <lb />πάντας: ὑπὲρ κεφαλῆς γὰρ ἀμήχανος ἦεν ὄλεθρος.
                <lb />ἤδη δ᾽ ἔνθα καὶ ἔνθα διὰ πλατὺς εἴδετο Πόντος,
                <lb rend="displayNum" n="580" />καί σφισιν ἀπροφάτως ἀνέδυ μέγα κῦμα πάροιθεν
                <lb />κυρτόν, ἀποτμῆγι σκοπιῇ ἴσον: οἱ δ᾽ ἐσιδόντες
                <lb />ἤμυσαν λοξοῖσι καρήασιν. εἴσατο γάρ ῥα
                <lb />νηὸς ὑπὲρ πάσης κατεπάλμενον ἀμφικαλύψειν.
                <lb />ἀλλά μιν ἔφθη Τῖφυς ὑπ᾽ εἰρεσίῃ βαρύθουσαν
                <lb rend="displayNum" n="585" />ἀγχαλάσας: τὸ δὲ πολλὸν ὑπὸ τρόπιν ἐξεκυλίσθη,
                <lb />ἐκ δ᾽ αὐτὴν πρύμνηθεν ἀνείρυσε τηλόθι νῆα
                <lb />πετράων: ὑψοῦ δὲ μεταχρονίη πεφόρητο.
                <lb />Εὔφημος δ᾽ ἀνὰ πάντας ἰὼν βοάασκεν ἑταίρους,
                <lb />ἐμβαλέειν κώπῃσιν ὅσον σθένος: οἱ δ᾽ ἀλαλητῷ
                <lb rend="displayNum" n="590" />κόπτον ὕδωρ. ὅσσον δ᾽ ἂν ὑπείκαθε νηῦς ἐρέτῃσιν,
                <lb />δὶς τόσον ἂψ ἀπόρουσεν: ἐπεγνάμπτοντο δὲ κῶπαι
                <lb />ἠύτε καμπύλα τόξα, βιαζομένων ἡρώων.
                <lb />ἔνθεν δ᾽ αὐτίκ᾽ ἔπειτα κατηρεφὲς ἔσσυτο κῦμα,
                <lb />ἡ δ᾽ ἄφαρ ὥστε κύλινδρος ἐπέτρεχε κύματι λάβρῳ
                <lb rend="displayNum" n="595" />προπροκαταΐγδην κοίλης ἁλός. ἐν δ᾽ ἄρα μέσσαις
                <lb />Πληγάσι δινήεις εἶχεν ῥόος: αἱ δ᾽ ἑκάτερθεν
                <lb />σειόμεναι βρόμεον: πεπέδητο δὲ νήια δοῦρα.
                <lb />καὶ τότ᾽ Ἀθηναίη στιβαρῆς ἀντέσπασε πέτρης
                <lb />σκαιῇ, δεξιτερῇ δὲ διαμπερὲς ὦσε φέρεσθαι.
                <lb rend="displayNum" n="600" />ἡ δ᾽ ἰκέλη πτερόεντι μετήορος ἔσσυτ᾽ ὀιστῷ.
                <lb />ἔμπης δ᾽ ἀφλάστοιο παρέθρισαν ἄκρα κόρυμβα
                <lb />νωλεμὲς ἐμπλήξασαι ἐναντίαι. αὐτὰρ Ἀθήνη
                <lb />Οὔλυμπόνδ᾽ ἀνόρουσεν, ὅτ᾽ ἀσκηθεῖς ὑπάλυξαν.
                <lb />πέτραι δ᾽ εἰς ἕνα χῶρον ἐπισχεδὸν ἀλλήλῃσιν
                <lb rend="displayNum" n="605" />νωλεμὲς ἐρρίζωθεν, ὃ δὴ καὶ μόρσιμον ἦεν
                <lb />ἐκ μακάρων, εὖτ᾽ ἄν τις ἰδὼν διὰ νηὶ περήσῃ.
                <lb />οἱ δέ που ὀκρυόεντος ἀνέπνεον ἄρτι φόβοιο
                <lb />ἠέρα παπταίνοντες ὁμοῦ πέλαγός τε θαλάσσης
                <lb />τῆλ᾽ ἀναπεπτάμενον. δὴ γὰρ φάσαν ἐξ Ἀίδαο
                <lb rend="displayNum" n="610" />σώεσθαι: Τῖφυς δὲ παροίτατος ἤρχετο μύθων:
<milestone n="613" unit="card" />
                <lb rend="displayNumAndIndent" /><q direct="unspecified">ἔλπομαι αὐτῇ νηὶ τόγ᾽ ἔμπεδον ἐξαλέασθαι
                <lb />ἡμέας: οὐδέ τις ἄλλος ἐπαίτιος, ὅσσον Ἀθήνη,
                <lb />ἥ οἱ ἐνέπνευσεν θεῖον μένος, εὖτέ μιν Ἄργος
                <lb />γόμφοισιν συνάρασσε: θέμις δ᾽ οὐκ ἔστιν ἁλῶναι.
                <lb rend="displayNum" n="615" />Αἰσονίδη, τύνη δὲ τεοῦ βασιλῆος ἐφετμήν,
                <lb />εὖτε διὲκ πέτρας φυγέειν θεὸς ἧμιν ὄπασσεν,
                <lb />μηκέτι δείδιθι τοῖον: ἐπεὶ μετόπισθεν ἀέθλους
                <lb />εὐπαλέας τελέεσθαι Ἀγηνορίδης φάτο Φινεύς.</q>
                <lb rend="displayNumAndIndent" />ἦ ῥ᾽ ἅμα, καὶ προτέρωσε παραὶ Βιθυνίδα γαῖαν
                <lb rend="displayNum" n="620" />νῆα διὲκ πέλαγος σεῦεν μέσον. αὐτὰρ ὁ τόνγε
                <lb />μειλιχίοις ἐπέεσσι παραβλήδην προσέειπεν:
                <lb /><q direct="unspecified">Τῖφυ, τίη μοι ταῦτα παρηγορέεις ἀχέοντι;
                <lb />ἤμβροτον ἀασάμην τε κακὴν καὶ ἀμήχανον ἄτην.
                <lb />χρῆν γὰρ ἐφιεμένοιο καταντικρὺ Πελίαο
                <lb rend="displayNum" n="625" />αὐτίκ᾽ ἀνήνασθαι τόνδε στόλον, εἰ καὶ ἔμελλον
                <lb />νηλειῶς μελεϊστὶ κεδαιόμενος θανέεσθαι:
                <lb />νῦν δὲ περισσὸν δεῖμα καὶ ἀτλήτους μελεδῶνας
                <lb />ἄγκειμαι, στυγέων μὲν ἁλὸς κρυόεντα κέλευθα
                <lb />νηὶ διαπλώειν, στυγέων δ᾽, ὅτ᾽ ἐπ᾽ ἠπείροιο
                <lb rend="displayNum" n="630" />βαίνωμεν. πάντῃ γὰρ ἀνάρσιοι ἄνδρες ἔασιν.
                <lb />αἰεὶ δὲ στονόεσσαν ἐπ᾽ ἤματι νύκτα φυλάσσω,
                <lb />ἐξότε τὸ πρώτιστον ἐμὴν χάριν ἠγερέθεσθε,
                <lb />φραζόμενος τὰ ἕκαστα σὺ δ᾽ εὐμαρέως ἀγορεύεις
                <lb />οἶον ἑῆς ψυχῆς ἀλέγων ὕπερ: αὐτὰρ ἔγωγε
                <lb rend="displayNum" n="635" />εἷο μὲν οὐδ᾽ ἠβαιὸν ἀτύζομαι: ἀμφὶ δὲ τοῖο
                <lb />καὶ τοῦ ὁμῶς, καὶ σεῖο, καὶ ἄλλων δείδι᾽ ἑταίρων
                <lb />εἰ μὴ ἐς Ἑλλάδα γαῖαν ἀπήμονας ὔμμε κομίσσω.</q>
                <lb rend="displayNumAndIndent" />ὧς φάτ᾽ ἀριστήων πειρώμενος: οἱ δ᾽ ὁμάδησαν
                <lb />θαρσαλέοις ἐπέεσσιν. ὁ δὲ φρένας ἔνδον ἰάνθη
                <lb rend="displayNum" n="640" />κεκλομένων, καί ῥ᾽ αὖτις ἐπιρρήδην μετέειπεν:
                <lb /><q direct="unspecified">ὦ φίλοι, ὑμετέρῃ ἀρετῇ ἔνι θάρσος ἀέξω.
                <lb />τούνεκα νῦν οὐδ᾽ εἴ κε διὲξ Ἀίδαο βερέθρων
                <lb />στελλοίμην, ἔτι τάρβος ἀνάψομαι, εὖτε πέλεσθε
                <lb />ἔμπεδοι ἀργαλέοις ἐνὶ δείμασιν. ἀλλ᾽ ὅτε πέτρας
                <lb rend="displayNum" n="645" />Πληγάδας ἐξέπλωμεν, ὀίομαι οὐκ ἔτ᾽ ὀπίσσω
                <lb />ἔσσεσθαι τοιόνδ᾽ ἕτερον φόβον, εἰ ἐτεόν γε
                <lb />φραδμοσύνῃ Φινῆος ἐπισπόμενοι νεόμεσθα.</q>
                <lb rend="displayNumAndIndent" />ὧς φάτο, καὶ τοίων μὲν ἐλώφεον αὐτίκα μύθων,
                <lb />εἰρεσίῃ δ᾽ ἀλίαστον ἔχον πόνον: αἶψα δὲ τοίγε
                <lb rend="displayNum" n="650" />Ῥήβαν ὠκυρόην ποταμὸν σκόπελόν τε Κολώνης,
                <lb />ἄκρην δ᾽ οὐ μετὰ δηθὰ παρεξενέοντο Μέλαιναν,
                <lb />τῇ δ᾽ ἄρ᾽ ἐπὶ προχοὰς Φυλληίδας, ἔνθα πάροιθεν
                <lb />Διψακὸς υἷ᾽ Ἀθάμαντος ἑοῖς ὑπέδεκτο δόμοισιν,
                <lb />ὁππόθ᾽ ἅμα κριῷ φεῦγεν πόλιν Ὀρχομενοῖο:
                <lb rend="displayNum" n="655" />τίκτε δέ μιν νύμφη λειμωνιάς: οὐδέ οἱ ὕβρις
                <lb />ἥνδανεν, ἀλλ᾽ ἐθελημὸς ἐφ᾽ ὕδασι πατρὸς ἑοῖο
                <lb />μητέρι συνναίεσκεν ἐπάκτια πώεα φέρβων.
                <lb />τοῦ μέν θ᾽ ἱερὸν αἶψα, καὶ εὐρείας ποταμοῖο
                <lb />ἠιόνας πεδίον τε, βαθυρρείοντά τε Κάλπην
                <lb rend="displayNum" n="660" />δερκόμενοι παράμειβον, ὁμῶς δ᾽ ἐπὶ ἤματι νύκτα
                <lb />νήνεμον ἀκαμάτῃσιν ἐπερρώοντ᾽ ἐλάτῃσιν.
                <lb />οἷον δὲ πλαδόωσαν ἐπισχίζοντες ἄρουραν
                <lb />ἐργατίναι μογέουσι βόες, περὶ δ᾽ ἄσπετος ἱδρὼς
                <lb />εἴβεται ἐκ λαγόνων τε καὶ αὐχένος: ὄμματα δέ σφιν
                <lb rend="displayNum" n="665" />λοξὰ παραστρωφῶνται ὑπὸ ζυγοῦ: αὐτὰρ ἀυτμὴ
                <lb />αὐαλέη στομάτων ἄμοτον βρέμει: οἱ δ᾽ ἐνὶ γαίῃ
                <lb />χηλὰς σκηρίπτοντε πανημέριοι πονέονται.
                <lb />τοῖς ἴκελοι ἥρωες ὑπὲξ ἁλὸς εἷλκον ἐρετμά.
<milestone n="671" unit="card" />
                <lb rend="displayNumAndIndent" />ἦμος δ᾽ οὔτ᾽ ἄρ πω φάος ἄμβροτον, οὔτ᾽ ἔτι λίην
                <lb rend="displayNum" n="670" />ὀρφναίη πέλεται, λεπτὸν δ᾽ ἐπιδέδρομε νυκτὶ
                <lb />φέγγος, ὅτ᾽ ἀμφιλύκην μιν ἀνεγρόμενοι καλέουσιν,
                <lb />τῆμος ἐρημαίης νήσου λιμέν᾽ εἰσελάσαντες
                <lb />Θυνιάδος, καμάτῳ πολυπήμονι βαῖνον ἔραζε.
                <lb />τοῖσι δὲ Λητοῦς υἱός, ἀνερχόμενος Λυκίηθεν
                <lb rend="displayNum" n="675" />τῆλ᾽ ἐπ᾽ ἀπείρονα δῆμον Ὑπερβορέων ἀνθρώπων,
                <lb />ἐξεφάνη: χρύσεοι δὲ παρειάων ἑκάτερθεν
                <lb />πλοχμοὶ βοτρυόεντες ἐπερρώοντο κιόντι:
                <lb />λαιῇ δ᾽ ἀργύρεον νώμα βιόν, ἀμφὶ δὲ νώτοις
                <lb />ἰοδόκη τετάνυστο κατωμαδόν: ἡ δ᾽ ὑπὸ ποσσὶν
                <lb rend="displayNum" n="680" />σείετο νῆσος ὅλη, κλύζεν δ᾽ ἐπὶ κύματα χέρσῳ.
                <lb />τοὺς δ᾽ ἕλε θάμβος ἰδόντας ἀμήχανον: οὐδέ τις ἔτλη
                <lb />ἀντίον αὐγάσσασθαι ἐς ὄμματα καλὰ θεοῖο.
                <lb />στὰν δὲ κάτω νεύσαντες ἐπὶ χθονός: αὐτὰρ ὁ τηλοῦ
                <lb />βῆ ῥ᾽ ἴμεναι πόντονδε δι᾽ ἠέρος: ὀψὲ δὲ τοῖον
                <lb rend="displayNum" n="685" />Ὀρφεὺς ἔκφατο μῦθον ἀριστήεσσι πιφαύσκων:
                <lb rend="displayNumAndIndent" /><q direct="unspecified">εἰ δ᾽ ἄγε δὴ νῆσον μὲν Ἑωίου Ἀπόλλωνος
                <lb />τήνδ᾽ ἱερὴν κλείωμεν, ἐπεὶ πάντεσσι φαάνθη
                <lb />ἠῷος μετιών: τὰ δὲ ῥέξομεν οἷα πάρεστιν,
                <lb />βωμὸν ἀναστήσαντες ἐπάκτιον: εἰ δ᾽ ἂν ὀπίσσω
                <lb rend="displayNum" n="690" />γαῖαν ἐς Αἱμονίην ἀσκηθέα νόστον ὀπάσσῃ,
                <lb />δὴ τότε οἱ κεραῶν ἐπὶ μηρία θήσομεν αἰγῶν.
                <lb />νῦν δ᾽ αὔτως κνίσῃ λοιβῇσί τε μειλίξασθαι
                <lb />κέκλομαι. ἀλλ᾽ ἵληθι ἄναξ, ἵληθι φαανθείς.</q>
                <lb rend="displayNumAndIndent" />ὧς ἄρ᾽ ἔφη: καὶ τοὶ μὲν ἄφαρ βωμὸν τετύκοντο
                <lb rend="displayNum" n="695" />χερμάσιν: οἱ δ᾽ ἀνὰ νῆσον ἐδίνεον, ἐξερέοντες
                <lb />εἴ κέ τιν᾽ ἢ κεμάδων, ἢ ἀγροτέρων ἐσίδοιεν
                <lb />αἰγῶν, οἷά τε πολλὰ βαθείῃ βόσκεται ὕλῃ.
                <lb />τοῖσι δὲ Λητοΐδης ἄγρην πόρεν: ἐκ δέ νυ πάντων
                <lb />εὐαγέως ἱερῷ ἀνὰ διπλόα μηρία βωμῷ
                <lb rend="displayNum" n="700" />καῖον, ἐπικλείοντες Ἑώιον Ἀπόλλωνα.
                <lb />ἀμφὶ δὲ δαιομένοις εὐρὺν χορὸν ἐστήσαντο,
                <lb />καλὸν Ἰηπαιήον᾽ Ἰηπαιήονα Φοῖβον
                <lb />μελπόμενοι: σὺν δέ σφιν ἐὺς πάις Οἰάγροιο
                <lb />Βιστονίῃ φόρμιγγι λιγείης ἦρχεν ἀοιδῆς:
                <lb rend="displayNum" n="705" />ὥς ποτε πετραίῃ ὑπὸ δειράδι Παρνησσοῖο
                <lb />Δελφύνην τόξοισι πελώριον ἐξενάριξεν,
                <lb />κοῦρος ἐὼν ἔτι γυμνός, ἔτι πλοκάμοισι γεγηθώς.
                <lb />ἱλήκοις: αἰεί τοι, ἄναξ, ἄτμητοι ἔθειραι,
                <lb />αἰὲν ἀδήλητοι: τὼς γὰρ θέμις. οἰόθι δ᾽ αὐτὴ
                <lb rend="displayNum" n="710" />Λητὼ Κοιογένεια φίλαις ἐν χερσὶν ἀφάσσει.
                <lb />πολλὰ δὲ Κωρύκιαι νύμφαι, Πλείστοιο θύγατρες,
                <lb />θαρσύνεσκον ἔπεσσιν, Ἰήιε κεκληγυῖαι:
                <lb />ἔνθεν δὴ τόδε καλὸν ἐφύμνιον ἔπλετο Φοίβῳ.
                <lb rend="displayNumAndIndent" />αὐτὰρ ἐπειδὴ τόνγε χορείῃ μέλψαν ἀοιδῇ,
                <lb rend="displayNum" n="715" />λοιβαῖς εὐαγέεσσιν ἐπώμοσαν, ἦ μὲν ἀρήξειν
                <lb />ἀλλήλοις εἰσαιὲν ὁμοφροσύνῃσι νόοιο,
                <lb />ἁπτόμενοι θυέων: καί τ᾽ εἰσέτι νῦν γε τέτυκται
                <lb />κεῖσ᾽ Ὁμονοίης ἱρὸν ἐύφρονος, ὅ ῥ᾽ ἐκάμοντο
                <lb />αὐτοὶ κυδίστην τότε δαίμονα πορσαίνοντες. <milestone n="722" unit="card" />
                <lb n="720" rend="displayNumAndIndent" />ἦμος δὲ τρίτατον φάος ἤλυθε, δὴ τότ᾽ ἔπειτα
                <lb />ἀκραεῖ ζεφύρῳ νῆσον λίπον αἰπήεσσαν.
                <lb />ἔνθεν δ᾽ ἀντιπέρην ποταμοῦ στόμα Σαγγαρίοιο
                <lb />καὶ Μαριανδυνῶν ἀνδρῶν ἐριθηλέα γαῖαν
                <lb />ἠδὲ Λύκοιο ῥέεθρα καὶ Ἀνθεμοεισίδα λίμνην
                <lb rend="displayNum" n="725" />δερκόμενοι παράμειβον: ὑπὸ πνοιῇ δὲ κάλωες
                <lb />ὅπλα τε νήια πάντα τινάσσετο νισσομένοισιν.
                <lb />ἠῶθεν δ᾽ ἀνέμοιο διὰ κνέφας εὐνηθέντος
                <lb />ἀσπασίως ἄκρης Ἀχερουσίδος ὅρμον ἵκοντο.
                <lb />ἡ μέν τε κρημνοῖσιν ἀνίσχεται ἠλιβάτοισιν,
                <lb rend="displayNum" n="730" />εἰς ἅλα δερκομένη Βιθυνίδα: τῇ δ᾽ ὑπὸ πέτραι
                <lb />λισσάδες ἐρρίζωνται ἁλίβροχοι: ἀμφὶ δὲ τῇσιν
                <lb />κῦμα κυλινδόμενον μεγάλα βρέμει: αὐτὰρ ὕπερθεν
                <lb />ἀμφιλαφεῖς πλατάνιστοι ἐπ᾽ ἀκροτάτῃ πεφύασιν.
                <lb />ἐκ δ᾽ αὐτῆς εἴσω κατακέκλιται ἤπειρόνδε
                <lb rend="displayNum" n="735" />κοίλη ὕπαιθα νάπη, ἵνα τε σπέος ἔστ᾽ Ἀίδαο
                <lb />ὕλῃ καὶ πέτρῃσιν ἐπηρεφές, ἔνθεν ἀυτμὴ
                <lb />πηγυλίς, ὀκρυόεντος ἀναπνείουσα μυχοῖο
                <lb />συνεχές, ἀργινόεσσαν ἀεὶ περιτέτροφε πάχνην,
                <lb />ἥ τε μεσημβριόωντος ἰαίνεται ἠελίοιο.
                <lb rend="displayNum" n="740" />σιγὴ δ᾽ οὔποτε τήνγε κατὰ βλοσυρὴν ἔχει ἄκρην,
                <lb />ἀλλ᾽ ἄμυδις πόντοιό θ᾽ ὑπὸ στένει ἠχήεντος,
                <lb />φύλλων τε πνοιῇσι τινασσομένων μυχίῃσιν.
                <lb />ἔνθα δὲ καὶ προχοαὶ ποταμοῦ Ἀχέροντος ἔασιν,
                <lb />ὅς τε διὲξ ἄκρης ἀνερεύγεται εἰς ἅλα βάλλων
                <lb rend="displayNum" n="745" />ἠῴην: κοίλη δὲ φάραγξ κατάγει μιν ἄνωθεν.
                <lb />τὸν μὲν ἐν ὀψιγόνοισι Σοωναύτην ὀνόμηναν
                <lb />Νισαῖοι Μεγαρῆες, ὅτε νάσσεσθαι ἔμελλον
                <lb />γῆν Μαριανδυνῶν. δὴ γάρ σφεας ἐξεσάωσεν
                <lb />αὐτῇσιν νήεσσι, κακῇ χρίμψαντας ἀέλλῃ.
                <lb rend="displayNum" n="750" />τῇ ῥ᾽ οἵγ᾽ αὐτίκα νηὶ διὲξ Ἀχερουσίδος ἄκρης
                <lb />εἰσωποὶ ἀνέμοιο νέον λήγοντος ἔκελσαν.
                <lb rend="displayNumAndIndent" />οὐδ᾽ ἄρα δηθὰ Λύκον, κείνης πρόμον ἠπείροιο,
                <lb />καὶ Μαριανδυνοὺς λάθον ἀνέρας ὁρμισθέντες
                <lb />αὐθένται Ἀμύκοιο κατὰ κλέος, ὃ πρὶν ἄκουον:
                <lb rend="displayNum" n="755" />ἀλλὰ καὶ ἀρθμὸν ἔθεντο μετὰ σφίσι τοῖο ἕκητι.
                <lb />αὐτὸν δ᾽ ὥστε θεὸν Πολυδεύκεα δεξιόωντο
                <lb />πάντοθεν ἀγρόμενοι: ἐπεὶ ἦ μάλα τοίγ᾽ ἐπὶ δηρὸν
                <lb />ἀντιβίην Βέβρυξιν ὑπερφιάλοις πολέμιζον.
                <lb />καὶ δὴ πασσυδίῃ μεγάρων ἔντοσθε Λύκοιο
                <lb rend="displayNum" n="760" />κεῖν᾽ ἦμαρ φιλότητι, μετὰ πτολίεθρον ἰόντες,
                <lb />δαίτην ἀμφίεπον, τέρποντό τε θυμὸν ἔπεσσιν.
                <lb />Λἰσονίδης μέν οἱ γενεὴν καὶ οὔνομ᾽ ἑκάστου
                <lb />σφωιτέρων μυθεῖθ᾽ ἑτάρων, Πελίαό τ᾽ ἐφετμάς,
                <lb />ἠδ᾽ ὡς Λημνιάδεσσιν ἐπεξεινοῦντο γυναιξίν,
                <lb rend="displayNum" n="765" />ὅσσα τε Κύζικον ἀμφὶ Δολιονίην ἐτελεσσαν:
                <lb />Μυσίδα δ᾽ ὡς ἀφίκοντο Κίον θ᾽, ὅθι κάλλιπον ἥρω
                <lb />Ἡρακλέην ἀέκοντι νόῳ, Γλαύκοιό τε βάξιν
                <lb />πέφραδε, καὶ Βέβρυκας ὅπως Ἄμυκόν τ᾽ ἐδάιξαν,
                <lb />καὶ Φινῆος ἔειπε θεοπροπίας τε δύην τε,
                <lb rend="displayNum" n="770" />ἠδ᾽ ὡς Κυανέας πέτρας φύγον, ὥς τ᾽ ἀβόλησαν
                <lb />Λητοΐδῃ κατὰ νῆσον. ὁ δ᾽ ἑξείης ἐνέποντος
                <lb />θέλγετ᾽ ἀκουῇ θυμόν: ἄχος δ᾽ ἕλεν Ἡρακλῆι
                <lb />λειπομένῳ, καὶ τοῖον ἔπος πάντεσσι μετηύδα:
<milestone n="776" unit="card" />
                <lb rend="displayNumAndIndent" /><q direct="unspecified">ὦ φίλοι, οἵου φωτὸς ἀποπλαγχθέντες ἀρωγῆς
                <lb rend="displayNum" n="775" />πείρετ᾽ ἐς Αἰήτην τόσσον πλόον. εὖ γὰρ ἐγώ μιν
                <lb />Δασκύλου ἐν μεγάροισι καταυτόθι πατρὸς ἐμοῖο
                <lb />οἶδ᾽ ἐσιδών, ὅτε δεῦρο δι᾽ Ἀσίδος ἠπείροιο
                <lb />πεζὸς ἔβη ζωστῆρα φιλοπτολέμοιο κομίζων
                <lb />Ἱππολύτης: ἐμὲ δ᾽ εὗρε νέον χνοάοντα ἰούλους.
                <lb rend="displayNum" n="780" />ἔνθα δ᾽ ἐπὶ Πριόλαο κασιγνήτοιο θανόντος
                <lb />ἡμετέρου Μυσοῖσιν ὑπ᾽ ἀνδράσιν, ὅντινα λαὸς
                <lb />οἰκτίστοις ἐλέγοισιν ὀδύρεται ἐξέτι κείνου,
                <lb />ἀθλεύων Τιτίην ἀπεκαίνυτο πυγμαχέοντα
                <lb />καρτερόν, ὃς πάντεσσι μετέπρεπεν ἠιθέοισιν
                <lb rend="displayNum" n="785" />εἶδός τ᾽ ἠδὲ βίην: χαμάδις δέ οἱ ἤλασ᾽ ὀδόντας.
                <lb />αὐτὰρ ὁμοῦ Μυσοῖσιν ἐμῷ ὑπὸ πατρὶ δάμασσεν
                <lb />καὶ Φρύγας, οἳ ναίουσιν ὁμώλακας ἧμιν ἀρούρας,
                <lb />φῦλά τε Βιθυνῶν αὐτῇ κτεατίσσατο γαίῃ,
                <lb />ἔστ᾽ ἐπὶ Ῥηβαίου προχοὰς σκόπελόν τε Κολώνης:
                <lb rend="displayNum" n="790" />Παφλαγόνες τ᾽ ἐπὶ τοῖς Πελοπήιοι εἴκαθον αὔτως,
                <lb />ὅσσους Βιλλαίοιο μέλαν περιάγνυται ὕδωρ.
                <lb />ἀλλά με νῦν Βέβρυκες ὑπερβασίη τ᾽ Ἀμύκοιο
                <lb />τηλόθι ναιετάοντος, ἐνόσφισαν, Ἡρακλῆος,
                <lb />δὴν ἀποτεμνόμενοι γαίης ἅλις, ὄφρ᾽ ἐβάλοντο
                <lb rend="displayNum" n="795" />οὖρα βαθυρρείοντος ὑφ᾽ εἱαμεναῖς Ὑπίοιο.
                <lb />ἔμπης δ᾽ ἐξ ὑμέων ἔδοσαν τίσιν: οὐδέ ἕ φημι
                <lb />ἤματι τῷδ᾽ ἀέκητι θεῶν ἐπελάσσαι ἄρηα,
                <lb />Τυνδαρίδην Βέβρυξιν, ὅτ᾽ ἀνέρα κεῖνον ἔπεφνεν.
                <lb />τῶ νῦν ἥντιν᾽ ἐγὼ τῖσαι χάριν ἄρκιός εἰμι,
                <lb rend="displayNum" n="800" />τίσω προφρονέως. ἡ γὰρ θέμις ηπεοανοισιν
                <lb />ἀνδράσιν, εὖτ᾽ ἄρξωσιν ἀρείονες ἄλλοι ὀφέλλειν.
                <lb />ξυνῇ μὲν πάντεσσιν ὁμόστολον ὔμμιν ἕπεσθαι
                <lb />Δάσκυλον ὀτρυνέω, ἐμὸν υἱέα: τοῖο δ᾽ ἰόντος,
                <lb />ἦ τ᾽ ἂν ἐυξείνοισι διὲξ ἁλὸς ἀντιάοιτε
                <lb rend="displayNum" n="805" />ἀνδράσιν, ὄφρ᾽ αὐτοῖο ποτὶ στόμα Θερμώδοντος.
                <lb />νόσφι δὲ Τυνδαρίδαις Ἀχερουσίδος ὑψόθεν ἄκρης
                <lb />εἵσομαι ἱερὸν αἰπύ: τὸ μὲν μάλα τηλόθι πάντες
                <lb />ναυτίλοι ἂμ πέλαγος θηεύμενοι ἱλάξονται:
                <lb />καί κέ σφιν μετέπειτα πρὸ ἄστεος, οἷα θεοῖσιν,
                <lb rend="displayNum" n="810" />πίονας εὐα:ρότοιο γύας πεδίοιο ταμοίμην.</q>
                <lb rend="displayNumAndIndent" />ὧς τότε μὲν δαῖτ᾽ ἀμφὶ πανήμεροι ἑψιόωντο.
                <lb />ἦρί γε μὴν ἐπὶ νῆα κατήισαν ἐγκονέοντες:
                <lb />καὶ δ᾽ αὐτὸς σὺν τοῖσι Λύκος κίε, μυρί᾽ ὀπάσσας
                <lb />δῶρα φέρειν: ἅμα δ᾽ υἷα δόμων ἔκπεμπε νέεσθαι.
                <lb n="815" rend="displayNumAndIndent" />ἔνθα δ᾽ Ἀβαντιάδην πεπρωμένη ἤλασε μοῖρα
                <lb />Ἴδμονα, μαντοσύνῃσι κεκασμένον. ἀλλά μιν οὔτι
                <lb />μαντοσύναι ἐσάωσαν, ἐπεὶ χρεὼ ἦγε δαμῆναι:
                <lb />κεῖτο γὰρ εἱαμενῇ δονακώδεος ἐν ποταμοῖο
                <lb />ψυχόμενος λαγόνας τε καὶ ἄσπετον ἰλύι νηδὺν
                <lb rend="displayNum" n="820" />κάπριος ἀργιόδων, ὀλοὸν τέρας, ὅν ῥα καὶ αὐταὶ
                <lb />νύμφαι ἑλειονόμοι ὑπεδείδισαν: οὐδέ τις ἀνδρῶν
                <lb />ἠείδει: οἶος δὲ κατὰ πλατὺ βόσκετο τῖφος.
                <lb />αὐτὰρ ὅγ᾽ ἰλυόεντος ἀνὰ θρωσμοὺς ποταμοῖο
                <lb />ϝίσσετ᾽ Ἀβαντιάδης: ὁ δ᾽ ἄρ᾽ ἔκποθεν ἀφράστοιο
                <lb rend="displayNum" n="825" />ὕψι μάλ᾽ ἐκ δονάκων ἀνεπάλμενος ἤλασε μηρὸν
                <lb />ἀίγδην, μέσσας δὲ σὺν ὀστέῳ ἶνας ἔκερσεν.
                <lb />ὀξὺ δ᾽ ὅγε κλάγξας οὔδει πέσεν: οἱ δὲ τυπέντος
                <lb />ἀθρόοι ἀντιάχησαν. ὀρέξατο δ᾽ αἶψ᾽ ὀλοοῖο
                <lb />Πηλεὺς αἰγανέῃ φύγαδ᾽ εἰς ἕλος ὁρμηθέντος
                <lb rend="displayNum" n="830" />καπρίου: ἔσσυτο δ᾽ αὖτις ἐναντίος: ἀλλά μιν Ἴδας
                <lb />οὔτασε, βεβρυχὼς δὲ θοῷ περικάππεσε δουρί.
                <lb />καὶ τὸν μὲν χαμάδις λίπον αὐτόθι πεπτηῶτα:
                <lb />τὸν δ᾽ ἕταροι ἐπὶ νῆα φέρον ψυχορραγέοντα,
                <lb />ἀχνύμενοι, χείρεσσι δ᾽ ἑῶν ἐνικάτθαν᾽ ἑταίρων.
<milestone n="837" unit="card" />
                <lb n="835" rend="displayNumAndIndent" />ἔνθα δὲ ναυτιλίης μὲν ἐρητύοντο μέλεσθαι,
                <lb />ἀμφὶ δὲ κηδείῃ νέκυος μένον ἀσχαλόωντες.
                <lb />ἤματα δὲ τρία πάντα γόων: ἑτέρῳ δέ μιν ἤδη
                <lb />τάρχυον μεγαλωστί: συνεκτερέιζε δὲ λαὸς
                <lb />αὐτῷ ὁμοῦ βασιλῆι Λύκῳ: παρὰ δ᾽ ἄσπετα μῆλα,
                <lb rend="displayNum" n="840" />ἣ θέμις οἰχομένοισι, ταφήια λαιμοτόμησαν.
                <lb />καὶ δή τοι κέχυται τοῦδ᾽ ἀνέρος ἐν χθονὶ κείνῃ
                <lb />τύμβος: σῆμα δ᾽ ἔπεστι καὶ ὀψιγόνοισιν ἰδέσθαι,
                <lb />νηίου ἐκ κοτίνοιο φάλαγξ: θαλέθει δέ τε φύλλοις
                <lb />ἄκρης τυτθὸν ἔνερθ᾽ Ἀχερουσίδος. εἰ δέ με καὶ τὸ
                <lb rend="displayNum" n="845" />χρειὼ ἀπηλεγέως Μουσέων ὕπο γηρύσασθαι,
                <lb />τόνδε πολισσοῦχον διεπέφραδε Βοιωτοῖσιν
                <lb />Νισαίοισί τε Φοῖβος ἐπιρρήδην ἱλάεσθαι,
                <lb />ἀμφὶ δὲ τήνγε φάλαγγα παλαιγενέος κοτίνοιο
                <lb />ἄστυ βαλεῖν: οἱ δ᾽ ἀντὶ θεουδέος Αἰολίδαο
                <lb rend="displayNum" n="850" />Ἴδμονος εἰσέτι νῦν Ἀγαμήστορα κυδαίνουσιν.
                <lb rend="displayNumAndIndent" />τίς γὰρ δὴ θάνεν ἄλλος; ἐπεὶ καὶ ἔτ᾽ αὖτις ἔχευαν
                <lb />ἥρωες τότε τύμβον ἀποφθιμένου ἑτάροιο.
                <lb />δοιὰ γὰρ οὖν κείνων ἔτι σήματα φαίνεται ἀνδρῶν.
                <lb />Ἁγνιάδην Τῖφυν θανέειν φάτις: οὐδέ οἱ ἦεν
                <lb rend="displayNum" n="855" />μοῖρ᾽ ἔτι ναυτίλλεσθαι ἑκαστέρω. ἀλλά νυ καὶ τὸν
                <lb />αὖθι μινυνθαδίη πάτρης ἑκὰς εὔνασε νοῦσος,
                <lb />εἰσότ᾽ Ἀβαντιάδαο νέκυν κτερέιξεν ὅμιλος.
                <lb />ἄτλητον δ᾽ ὀλοῷ ἐπὶ πήματι κῆδος ἕλοντο.
                <lb />δὴ γὰρ ἐπεὶ καὶ τόνδε παρασχεδὸν ἐκτερέιξαν
                <lb rend="displayNum" n="860" />αὐτοῦ, ἀμηχανίῃσιν ἁλὸς προπάροιθε πεσόντες,
                <lb />ἐντυπὰς εὐκήλως εἰλυμένοι οὔτε τι σίτου
                <lb />μνώοντ᾽ οὔτε ποτοῖο: κατήμυσαν δ᾽ ἀχέεσσιν
                <lb />θυμόν, ἐπεὶ μάλα πολλὸν ἀπ᾽ ἐλπίδος ἔπλετο νόστος.
                <lb />καί νύ κ᾽ ἔτι προτέρω τετιημένοι ἰσχανόωντο,
                <lb rend="displayNum" n="865" />εἰ μὴ ἄρ᾽ Ἀγκαίῳ περιώσιον ἔμβαλεν Ἥρη
                <lb />θάρσος, ὃν Ἰμβρασίοισι παρ᾽ ὕδασιν Ἀστυπάλαια
                <lb />τίκτε Ποσειδάωνι: περιπρὸ γὰρ εὖ ἐκέκαστο
                <lb />ἰθύνειν, Πηλῆα δ᾽ ἐπεσσύμενος προσέειπεν:
                <lb rend="displayNumAndIndent" /><q direct="unspecified">Αἰακίδη, πῶς καλὸν ἀφειδήσαντας ἀέθλων
                <lb rend="displayNum" n="870" />γαίῃ ἐν ἀλλοδαπῇ δὴν ἔμμεναι; οὐ μὲν ἄρηος
                <lb />ἴδριν ἐόντά με τόσσον ἄγει μετὰ κῶας Ἰήσων
                <lb />παρθενίης ἀπάνευθεν, ὅσον τ᾽ ἐπιίστορα νηῶν.
                <lb />τῶ μή μοι τυτθόν γε δέος περὶ νηὶ πελέσθω.
                <lb />ὧς δὲ καὶ ὧλλοι δεῦρο δαήμονες ἄνδρες ἔασιν,
                <lb rend="displayNum" n="875" />τῶν ὅτινα πρύμνης ἐπιβήσομεν, οὔτις ἰάψει
                <lb />ναυτιλίην. ἀλλ᾽ ὦκα, παραιφάμενος τάδε πάντα,
                <lb />θαρσαλέως ὀρόθυνον ἐπιμνήσασθαι ἀέθλου.</q>
                <lb rend="displayNumAndIndent" />ὧς φάτο: τοῖο δὲ θυμὸς ὀρέξατο γηθοσύνῃσιν.
                <lb />αὐτίκα δ᾽ οὐ μετὰ δηρὸν ἐνὶ μέσσοις ἀγόρευσεν:
                <lb rend="displayNum" n="880" /><q direct="unspecified">δαιμόνιοι, τί νυ πένθος ἐτώσιον ἴσχομεν αὔτως;
                <lb />οἱ μὲν γάρ ποθι τοῦτον, ὃν ἔλλαχον, οἶτον ὄλοντο:
                <lb />ἡμῖν δ᾽ ἐν γὰρ ἔασι κυβερνητῆρες ὁμίλῳ,
                <lb />καὶ πολέες. τῶ μή τι διατριβώμεθα πείρης:
                <lb />ἀλλ᾽ ἔγρεσθ᾽ εἰς ἔργον, ἀπορρίψαντες ἀνίας.</q>
<milestone n="887" unit="card" />
                <lb n="885" rend="displayNumAndIndent" />τὸν δ᾽ αὖτ᾽ Αἴσονος υἱὸς ἀμηχανέων προσέειπεν:
                <lb /><q direct="unspecified">Αἰακίδη, πῇ δ᾽ οἵδε κυβερνητῆρες ἔασιν;
                <lb />οὓς μὲν γὰρ τὸ πάροιθε δαήμονας εὐχόμεθ᾽ εἶναι,
                <lb />οἱ δὲ κατηφήσαντες ἐμεῦ πλέον ἀσχαλόωσιν.
                <lb />τῶ καὶ ὁμοῦ φθιμένοισι κακὴν προτιόσσομαι ἄτην,
                <lb rend="displayNum" n="890" />εἰ δὴ μήτ᾽ ὀλοοῖο μετὰ πτόλιν Αἰήταο
                <lb />ἔσσεται, ἠὲ καὶ αὖτις ἐς Ἑλλάδα γαῖαν ἱκέσθαι
                <lb />πετράων ἔκτοσθε, κατ᾽ αὐτόθι δ᾽ ἄμμε καλύψει
                <lb />ἀκλειῶς κακὸς οἶτος, ἐτώσια γηράσκοντας.</q>
                <lb rend="displayNumAndIndent" />ὧς ἔφατ᾽: Ἀγκαῖος δὲ μάλ᾽ ἐσσυμένως ὑπέδεκτο
                <lb rend="displayNum" n="895" />νῆα θοὴν ἄξειν: δὴ γὰρ θεοῦ ἐτράπεθ᾽ ὁρμῇ.
                <lb />τὸν δὲ μετ᾽ Ἐργῖνος καὶ Ναύπλιος Εὔφημός τε
                <lb />ὤρνυντ᾽, ἰθύνειν λελιημένοι. ἀλλ᾽ ἄρα τούσγε
                <lb />ἔσχεθον: Ἀγκαίῳ δὲ πολεῖς ᾔνησαν ἑταίρων.
                <lb rend="displayNumAndIndent" />Ἠῷοι δἤπειτα δυωδεκάτῳ ἐπέβαινον
                <lb rend="displayNum" n="900" />ἤματι: δὴ γάρ σφιν ζεφύρου μέγας οὖρος ἄητο.
                <lb />καρπαλίμως δ᾽ Ἀχέροντα διεξεπέρησαν ἐρετμοῖς,
                <lb />ἐκ δ᾽ ἔχεαν πίσυνοι ἀνέμῳ λίνα, πουλὺ δ᾽ ἐπιπρὸ
                <lb />λαιφέων πεπταμένων τέμνον πλόον εὐδιόωντες.
                <lb />ὦκα δὲ Καλλιχόροιο παρὰ προχοὰς ποταμοῖο
                <lb rend="displayNum" n="905" />ἤλυθον, ἔνθ᾽ ἐνέπουσι Διὸς Νυσήιον υἷα,
                <lb />Ἰνδῶν ἡνίκα φῦλα λιπὼν κατενάσσατο Θήβας,
                <lb />ὀργιάσαι, στῆσαί τε χοροὺς ἄντροιο πάροιθεν,
                <lb />ᾧ ἐν ἀμειδήτους ἁγίας ηὐλίζετο νύκτας,
                <lb />ἐξ οὗ Καλλίχορον ποταμὸν περιναιετάοντες
                <lb rend="displayNum" n="910" />ἠδὲ καὶ Αὐλίον ἄντρον ἐπωνυμίην καλέουσιν.
                <lb rend="displayNumAndIndent" />ἔνθεν δὲ Σθενέλου τάφον ἔδρακον Ἀκτορίδαο,
                <lb />ὅς ῥά τ᾽ Ἀμαζονίδων πολυθαρσέος ἐκ πολέμοιο
                <lb />ἂψ ἀνιὼν--δὴ γὰρ συνανήλυθεν Ἡρακλῆι--
                <lb />βλήμενος ἰῷ κεῖθεν ἐπ᾽ ἀγχιάλου θάνεν ἀκτῆς.
                <lb rend="displayNum" n="915" />οὐ μέν θην προτέρω ἔτ᾽ ἐμέτρεον. ἧκε γὰρ αὐτὴ
                <lb />Φερσεφόνη ψυχὴν πολυδάκρυον Ἀκτορίδαο
                <lb />λισσομένην τυτθόν περ ὁμήθεας ἄνδρας ἰδέσθαι.
                <lb />τύμβου δὲ στεφάνης ἐπιβὰς σκοπιάζετο νῆα
                <lb />τοῖος ἐών, οἷος πόλεμόνδ᾽ ἴεν: ἀμφὶ δὲ καλὴ
                <lb rend="displayNum" n="920" />τετράφαλος φοίνικι λόφῳ ἐπελάμπετο πήληξ.
                <lb />καί ῥ᾽ ὁ μὲν αὖτις ἔδυνε μέγαν ζόφον: οἱ δ᾽ ἐσιδόντες
                <lb />θάμβησαν: τοὺς δ᾽ ὦρσε θεοπροπέων ἐπικέλσαι
                <lb />Ἀμπυκίδης Μόψος λοιβῇσί τε μειλίξασθαι.
                <lb />οἱ δ᾽ ἀνὰ μὲν κραιπνῶς λαῖφος σπάσαν, ἐκ δὲ βαλόντες
                <lb rend="displayNum" n="925" />πείσματ᾽ ἐν αἰγιαλῷ Σθενέλου τάφον ἀμφεπένοντο,
                <lb />χύτλα τέ οἱ χεύοντο, καὶ ἥγνισαν ἔντομα μήλων.
                <lb />ἄνδιχα δ᾽ αὖ χύτλων νηοσσόῳ Ἀπόλλωνι
                <lb />βωμὸν δειμάμενοι μῆρ᾽ ἔφλεγον ἂν δὲ καὶ Ὀρφεὺς
                <lb />θῆκε λύρην: ἐκ τοῦ δὲ Λύρη πέλει οὔνομα χώρῳ.
                <lb n="930" rend="displayNumAndIndent" />αὐτίκα δ᾽ οἵγ᾽ ἀνέμοιο κατασπέρχοντος ἔβησαν
                <lb />νῆ᾽ ἔπι: κὰδ δ᾽ ἄρα λαῖφος ἐρυσσάμενοι τανύοντο
                <lb />ἐς πόδας ἀμφοτέρους: ἡ δ᾽ ἐς πέλαγος πεφόρητο
                <lb />ἐντενές, ἠύτε τίς τε δι᾽ ἠέρος ὑψόθι κίρκος
                <lb />ταρσὸν ἐφεὶς πνοιῇ φέρεται ταχύς, οὐδὲ τινάσσει
                <lb rend="displayNum" n="935" />ῥιπήν, εὐκήλοισιν ἐνευδιόων πτερύγεσσιν.
                <lb />καὶ δὴ Παρθενίοιο ῥοὰς ἁλιμυρήεντος,
                <lb />πρηυτάτου ποταμοῦ, παρεμέτρεον, ᾧ ἔνι κούρη
                <lb />Λητωίς, ἄγρηθεν ὅτ᾽ οὐρανὸν εἰσαναβαίνῃ,
                <lb />ὃν δέμας ἱμερτοῖσιν ἀναψύχει ὑδάτεσσιν.
                <lb rend="displayNum" n="940" />νυκτί δ᾽ ἔπειτ᾽ ἄλληκτον ἐπιπροτέρωσε θέοντες
                <lb />σήσαμον αἰπεινούς τε παρεξενέοντ᾽ Ἐρυθίνους,
                <lb />Κρωβίαλον, Κρώμναν τε καὶ ὑλήεντα Κύτωρον.
                <lb />ἔνθεν δ᾽ αὖτε Κάραμβιν ἅμ᾽ ἠελίοιο βολῇσιν
                <lb />γνάμψαντες παρὰ πουλὺν ἔπειτ᾽ ἤλαυνον ἐρετμοῖς
                <lb rend="displayNum" n="945" />αἰγιαλὸν πρόπαν ἦμαρ ὁμῶς καὶ ἐπ᾽ ἤματι ϝύκτα.
<milestone n="948" unit="card" />
                <lb rend="displayNumAndIndent" />αὐτίκα δ᾽ Ἀσσυρίης ἐπέβαν χθονός, ἔνθα Σινώπην,
                <lb />θυγατέρ᾽ Ἀσωποῖο, καθίσσατο, καί οἱ ὄπασσεν
                <lb />παρθενίην Ζεὺς αὐτός, ὑποσχεσίῃσι δολωθείς.
                <lb />δὴ γὰρ ὁ μὲν φιλότητος ἐέλδετο: νεῦσε δ᾽ ὅγ᾽ αὐτῇ
                <lb rend="displayNum" n="950" />δωσέμεναι, ὅ κεν ᾗσι μετὰ φρεσὶν ἰθύσειεν.
                <lb />ἡ δέ ἑ παρθενίην ᾐτήσατο κερδοσύνῃσιν.
                <lb />ὧς δὲ καὶ Ἀπόλλωνα παρήπαφεν εὐνηθῆναι
                <lb />ἱέμενον, ποταμόν τ᾽ ἐπὶ τοῖς Ἅλυν: οὐδὲ μὲν ἀνδρῶν
                <lb />τήνγε τις ἱμερτῇσιν ἐν ἀγκοίνῃσι δάμασσεν.
                <lb rend="displayNum" n="955" />ἔνθα δὲ Τρικκαίοιο ἀγαυοῦ Δηιμάχοιο
                <lb />υἷες, Δηιλέων τε καὶ Αὐτόλυκος Φλογίος τε
                <lb />τῆμος ἔθ᾽, Ἡρακλῆος ἀποπλαγχθέντες, ἔναιον:
                <lb />οἵ ῥα τόθ᾽, ὡς ἐνόησαν ἀριστήων στόλον ἀνδρῶν,
                <lb />σφᾶς αὐτοὺς νημερτὲς ἐπέφραδον ἀντιάσαντες:
                <lb rend="displayNum" n="960" />οὐδ᾽ ἔτι μιμνάζειν θέλον ἔμπεδον, ἀλλ᾽ ἐνὶ νηί,
                <lb />Ἀργέσταο παρᾶσσον ἐπιπνείοντος, ἔβησαν.
                <lb />τοῖσι δ᾽ ὁμοῦ μετέπειτα θοῇ πεφορημένοι αὔρῃ
                <lb />λεῖπον Ἅλυν ποταμόν, λεῖπον δ᾽ ἀγχίρροον ῀Ἰριν,
                <lb />ἠδὲ καὶ Ἀσσυρίης πρόχυσιν χθονός: ἤματι δ᾽ αὐτῷ
                <lb rend="displayNum" n="965" />γνάμψαν Ἀμαζονίδων ἕκαθεν λιμενήοχον ἄκρην.
                <lb rend="displayNumAndIndent" />ἔνθα ποτὲ προμολοῦσαν Ἀρητιάδα Μελανίππην
                <lb />ἥρως Ἡρακλέης ἐλοχήσατο, καί οἱ ἄποινα
                <lb />Ἱππολύτη ζωστῆρα παναίολον ἐγγυάλιξεν
                <lb />ἀμφὶ κασιγνήτης: ὁ δ᾽ ἀπήμονα πέμψεν ὀπίσσω.
                <lb rend="displayNum" n="970" />τῆς οἵγ᾽ ἐν κόλπῳ, προχοαῖς ἔπι Θερμώδοντος,
                <lb />κέλσαν, ἐπεὶ καὶ πόντος ὀρίνετο νισσομένοισιν.
                <lb />τῷ δ᾽ οὔτις ποταμῶν ἐναλίγκιος, οὐδὲ ῥέεθρα
                <lb />τόσσ᾽ ἐπὶ γαῖαν ἵησι παρὲξ ἕθεν ἄνδιχα βάλλων.
                <lb />τετράκις εἰς ἑκατὸν δεύοιτό κεν, εἴ τις ἕκαστα
                <lb rend="displayNum" n="975" />πεμπάζοι: μία δ᾽ οἴη ἐτήτυμος ἔπλετο πηγή.
                <lb />ἡ μέν τ᾽ ἐξ ὀρέων κατανίσσεται ἤπειρόνδε
                <lb />ὑψηλῶν, ἅ τέ φασιν Ἀμαζόνια κλείεσθαι.
                <lb />ἔνθεν δ᾽ αἰπυτέρην ἐπικίδναται ἔνδοθι γαῖαν
                <lb />ἀντικρύ: τῶ καί οἱ ἐπίστροφοί εἰσι κέλευθοι:
                <lb rend="displayNum" n="980" />αἰεὶ δ᾽ ἄλλυδις ἄλλη, ὅπῃ κύρσειε μάλιστα
                <lb />ἠπείρου χθαμαλῆς, εἱλίσσεται: ἡ μὲν ἄπωθεν,
                <lb />ἡ δὲ πέλας: πολέες δὲ πόροι νώνυμνοι ἔασιν,
                <lb />ὅππῃ ὑπεξαφύονται: ὁ δ᾽ ἀμφαδὸν ἄμμιγα παύροις
                <lb />πόντον ἐς Ἄξεινον κυρτὴν ὑπερεύγεται ἄκρην.
                <lb rend="displayNum" n="985" />καί νύ κε δηθύνοντες Ἀμαζονίδεσσιν ἔμιξαν
                <lb />ὑσμίνην, καὶ δ᾽ οὔ κεν ἀναιμωτί γ᾽ ἐρίδηναν--
                <lb />οὐ γὰρ Ἀμαζονίδες μάλ᾽ ἐπήτιδες, οὐδὲ θέμιστας
                <lb />τίουσαι πεδίον Δοιάντιον ἀμφενέμοντο:
                <lb />ἀλλ᾽ ὕβρις στονόεσσα καὶ Ἄρεος ἔργα μεμήλει:
                <lb rend="displayNum" n="990" />δὴ γὰρ καὶ γενεὴν ἔσαν Ἄρεος Ἁρμονίης τε
                <lb />νύμφης, ἥ τ᾽ Ἄρηϊ φιλοπτολέμους τέκε κούρας,
                <lb />ἄλσεος Ἀκμονίοιο κατὰ πτύχας εὐνηθεῖσα--
                <lb />εἰ μὴ ἄρ᾽ ἐκ Διόθεν πνοιαὶ πάλιν Ἀργέσταο
                <lb />ἤλυθον: οἱ δ᾽ ἀνέμῳ περιηγέα κάλλιπον ἀκτήν,
                <lb rend="displayNum" n="995" />ἔνθα Θεμισκύρειαι Ἀμαζόνες ὡπλίζοντο.
                <lb />οὐ γὰρ ὁμηγερέες μίαν ἂμ πόλιν, ἀλλ᾽ ἀνὰ γαῖαν
                <lb />κεκριμέναι κατὰ φῦλα διάτριχα ναιετάασκον:
                <lb />νόσφι μὲν αἵδ᾽ αὐταί, τῇσιν τότε κοιρανέεσκεν
                <lb />Ἱππολύτη, νόσφιν δὲ Λυκάστιαι ἀμφενέμοντο,
                <lb rend="displayNum" n="1000" />νόσφι δ᾽ ἀκοντοβόλοι Χαδήσιαι. ἤματι δ᾽ ἄλλῳ
                <lb />νυκτί τ᾽ ἐπιπλομένῃ Χαλύβων παρὰ γαῖαν ἵκοντο.
<milestone n="1004" unit="card" />
                <lb rend="displayNumAndIndent" />τοῖσι μὲν οὔτε βοῶν ἄροτος μέλει, οὔτε τις ἄλλη
                <lb />φυταλιὴ καρποῖο μελίφρονος: οὐδὲ μὲν οἵγε
                <lb />ποίμνας ἑρσήεντι νομῷ ἔνι ποιμαίνουσιν.
                <lb rend="displayNum" n="1005" />ἀλλὰ σιδηροφόρον στυφελὴν χθόνα γατομέοντες
                <lb />ὦνον ἀμείβονται βιοτήσιον, οὐδέ ποτέ σφιν
                <lb />ἠὼς ἀντέλλει καμάτων ἄτερ, ἀλλὰ κελαινῇ
                <lb />λιγνύι καὶ καπνῷ κάματον βαρὺν ὀτλεύουσιν.
                <lb rend="displayNumAndIndent" />τοὺς δὲ μετ᾽ αὐτίκ᾽ ἔπειτα Γενηταίου Διὸς ἄκρην
                <lb rend="displayNum" n="1010" />γνάμψαντες σώοντο παρὲκ Τιβαρηνίδα γαῖαν.
                <lb />ἔνθ᾽ ἐπεὶ ἄρ κε τέκωνται ὑπ᾽ ἀνδράσι τέκνα γυναῖκες,
                <lb />αὐτοὶ μὲν στενάχουσιν ἐνὶ λεχέεσσι πεσόντες,
                <lb />κράατα δησάμενοι: ταὶ δ᾽ εὖ κομέουσιν ἐδωδῇ
                <lb />ἀνέρας, ἠδὲ λοετρὰ λεχώια τοῖσι πένονται.
                <lb n="1015" rend="displayNumAndIndent" />ἱρὸν δ᾽ αὖτ᾽ ἐπὶ τοῖσιν ὄρος καὶ γαῖαν
                    ἄμειβον,
                <lb />ᾗ ἔνι Μοσσύνοικοι ἀν᾽ οὔρεα ναιετάουσιν
                <lb />μόσσυνας, καὶ δ᾽ αὐτοὶ ἐπώνυμοι ἔνθεν ἔασιν.
                <lb />ἀλλοίη δὲ δίκη καὶ θέσμια τοῖσι τέτυκται.
                <lb />ὅσσα μὲν ἀμφαδίην ῥέζειν θέμις, ἢ ἐνὶ δήμῳ,
                <lb rend="displayNum" n="1020" />ἢ ἀγορῇ, τάδε πάντα δόμοις ἔνι μηχανόωνται:
                <lb />ὅσσα δ᾽ ἐνὶ μεγάροις πεπονήμεθα, κεῖνα θύραζε
                <lb />ἀψεγέως μέσσῃσιν ἐνὶ ῥέζουσιν ἀγυιαῖς.
                <lb />οὐδ᾽ εὐνῆς αἰδὼς ἐπιδήμιος, ἀλλά, σύες ὣς
                <lb />φορβάδες, οὐδ᾽ ἠβαιὸν ἀτυζόμενοι παρεόντας,
                <lb rend="displayNum" n="1025" />μίσγονται χαμάδις ξυνῇ φιλότητι γυναικῶν.
                <lb />αὐτὰρ ἐν ὑψίστῳ βασιλεὺς μόσσυνι θαάσσων
                <lb />ἰθείας πολέεσσι δίκας λαοῖσι δικάζει,
                <lb />σχέτλιος. ἢν γάρ πού τί θεμιστεύων ἀλίτηται,
                <lb />λιμῷ μιν κεῖν᾽ ἦμαρ ἐνικλείσαντες ἔχουσιν.
                <lb n="1030" rend="displayNumAndIndent" />τοὺς παρανισσόμενοι καὶ δὴ σχεδὸν ἀντιπέρηθεν
                <lb />νήσου Ἀρητιάδος τέμνον πλόον εἰρεσίῃσιν
                <lb />ἠμάτιοι: λιαρὴ γὰρ ὑπὸ κνέφας ἔλλιπεν αὔρη.
                <lb />ἤδη καί τιν᾽ ὕπερθεν Ἀρήιον ἀίσσοντα
                <lb />ἐνναέτην νήσοιο δι᾽ ἠέρος ὄρνιν ἴδοντο,
                <lb rend="displayNum" n="1035" />ὅς ῥα τιναξάμενος πτέρυγας κατὰ νῆα θέουσαν
                <lb />ἧκ᾽ ἐπί οἱ πτερὸν ὀξύ: τὸ δ᾽ ἐν λαιῷ πέσεν ὤμῳ
                <lb />δίου Ὀιλῆος: μεθέηκε δὲ χερσὶν ἐρετμὸν
                <lb />βλήμενος: οἱ δὲ τάφον πτερόεν βέλος εἰσορόωντες.
                <lb />καὶ τὸ μὲν ἐξείρυσσε παρεδριόων Ἐρυβώτης,
                <lb rend="displayNum" n="1040" />ἕλκος δὲ ξυνέδησεν, ἀπὸ σφετέρου κολεοῖο
                <lb />λυσάμενος τελαμῶνα κατήορον: ἐκ δ᾽ ἐφαάνθη
                <lb />ἄλλος ἐπὶ προτέρῳ πεποτημένος: ἀλλά μιν ἥρως
                <lb />Εὐρυτίδης Κλυτίοσ--πρὸ γὰρ ἀγκύλα τείνατο τόξα,
                <lb />ἧκε δ᾽ ἐπ᾽ οἰωνὸν ταχινὸν βέλοσ--αὐτὰρ ἔπειτα
                <lb rend="displayNum" n="1045" />πλῆξεν: δινηθεὶς δὲ θοῆς πέσεν ἀγχόθι νηός.
                <lb />τοῖσιν δ᾽ Ἀμφιδάμας μυθήσατο, παῖς Ἀλεοῖο:
                <lb rend="displayNumAndIndent" /><q direct="unspecified">νῆσος μὲν πέλας ἧμιν Ἀρητιάς: ἴστε καὶ αὐτοὶ
                <lb />τούσδ᾽ ὄρνιθας ἰδόντες. ἐγὼ δ᾽ οὐκ ἔλπομαι ἰοὺς
                <lb />τόσσον ἐπαρκέσσειν εἰς ἔκβασιν. ἀλλά τιν᾽ ἄλλην
                <lb rend="displayNum" n="1050" />μῆτιν πορσύνωμεν ἐπίρροθον, εἴ γ᾽ ἐπικέλσαι
                <lb />μέλλετε, Φινῆος μεμνημένοι, ὡς ἐπέτελλεν.
                <lb />οὐδὲ γὰρ Ἡρακλέης, ὁπότ᾽ ἤλυθεν Ἀρκαδίηνδε,
                <lb />πλωίδας ὄρνιθας Στυμφαλίδας ἔσθενε λίμνης
                <lb />ὤσασθαι τόξοισι, τὸ μέν τ᾽ ἐγὼ αὐτὸς ὄπωπα.
                <lb rend="displayNum" n="1055" />ἀλλ᾽ ὅγε χαλκείην πλατάγην ἐνὶ χερσὶ τινάσσων
                <lb />δούπει ἐπὶ σκοπιῆς περιμήκεος: αἱ δ᾽ ἐφέβοντο
                <lb />τηλοῦ, ἀτυζηλῷ ὑπὸ δείματι κεκληγυῖαι.
                <lb />τῶ καὶ νῦν τοίην τιν᾽ ἐπιφραζώμεθα μῆτιν:
                <lb />αὐτὸς δ᾽ ἂν τὸ πάροιθεν ἐπιφρασθεὶς ἐνέποιμι.
                <lb rend="displayNum" n="1060" />ἀνθέμενοι κεφαλῇσιν ἀερσιλόφους τρυφαλείας,
                <lb />ἡμίσεες μὲν ἐρέσσετ᾽ ἀμοιβαδίς, ἡμίσεες δὲ
                <lb />δούρασί τε ξυστοῖσι καὶ ἀσπίσιν ἄρσετε νῆα.
                <lb />αὐτὰρ πασσυδίῃ περιώσιον ὄρνυτ᾽ ἀυτὴν
                <lb />ἀθρόοι, ὄφρα κολῳὸν ἀηθείῃ φοβέωνται
                <lb rend="displayNum" n="1065" />νεύοντάς τε λόφους καὶ ἐπήορα δούραθ᾽ ὕπερθεν.
                <lb />εἰ δέ κεν αὐτὴν νῆσον ἱκώμεθα, δὴ τότ᾽ ἔπειτα
                <lb />σὺν κελάδῳ σακέεσσι πελώριον ὄρσετε δοῦπον.</q>
<milestone n="1070" unit="card" />
                <lb rend="displayNumAndIndent" />ὧς ἄρ᾽ ἔφη: πάντεσσι δ᾽ ἐπίρροθος ἥνδανε μῆτις.
                <lb />ἀμφὶ δὲ χαλκείας κόρυθας κεφαλῇσιν ἔθεντο
                <lb rend="displayNum" n="1070" />δεινὸν λαμπομένας, ἐπὶ δὲ λόφοι ἐσσείοντο
                <lb />φοινίκεοι. καὶ τοὶ μὲν ἀμοιβήδην ἐλάασκον:
                <lb />τοὶ δ᾽ αὖτ᾽ ἐγχείῃσι καὶ ἀσπίσι νῆ᾽ ἐκάλυψαν.
                <lb />ὡς δ᾽ ὅτε τις κεράμῳ κατερέψεται ἑρκίον ἀνήρ,
                <lb />δώματος ἀγλαΐην τε καὶ ὑετοῦ ἔμμεναι ἄλκαρ,
                <lb rend="displayNum" n="1075" />ἄλλῳ δ᾽ ἔμπεδον ἄλλος ὁμῶς ἐπαμοιβὸς ἄρηρεν:
                <lb />ὧς οἵγ᾽ ἀσπίσι νῆα συναρτύναντες ἔρεψαν.
                <lb />οἵη δὲ κλαγγὴ δῄου πέλει ἐξ ὁμάδοιο
                <lb />ἀνδρῶν κινυμένων, ὁπότε ξυνίωσι φάλαγγες,
                <lb />τοίη ἄρ᾽ ὑψόθι νηὸς ἐς ἠέρα κίδνατ᾽ ἀυτή.
                <lb rend="displayNum" n="1080" />οὐδέ τιν᾽ οἰωνῶν ἔτ᾽ ἐσέδρακον, ἀλλ᾽ ὅτε νήσῳ
                <lb />χρίμψαντες σακέεσσιν ἐπέκτυπον, αὐτίκ᾽ ἄρ᾽ οἵγε
                <lb />μυρίοι ἔνθα καὶ ἔνθα πεφυζότες ἠερέθοντο.
                <lb />ὡς δ᾽ ὁπότε Κρονίδης πυκινὴν ἐφέηκε χάλαζαν
                <lb />ἐκ νεφέων ἀνά τ᾽ ἄστυ καὶ οἰκία, τοὶ δ᾽ ὑπὸ τοῖσιν
                <lb rend="displayNum" n="1085" />ἐνναέται κόναβον τεγέων ὕπερ εἰσαΐοντες
                <lb />ἧνται ἀκήν, ἐπεὶ οὔ σφε κατέλλαβε χείματος ὥρη
                <lb />ἀπροφάτως, ἀλλὰ πρὶν ἐκαρτύναντο μέλαθρον:
                <lb />ὧς πυκινὰ πτερὰ τοῖσιν ἐφίεσαν ἀίσσοντες
                <lb />ὕψι μάλ᾽ ἂμ πέλαγος περάτης εἰς οὔρεα γαίης.
                <lb n="1090" rend="displayNumAndIndent" />τίς γὰρ δὴ Φινῆος ἔην νόος, ἐνθάδε κέλσαι
                <lb />ἀνδρῶν ἡρώων θεῖον στόλον; ἢ καὶ ἔπειτα
                <lb />ποῖον ὄνειαρ ἔμελλεν ἐελδομένοισιν ἱκέσθαι;
                <lb rend="displayNumAndIndent" />υἱῆες Φρίξοιο μετὰ πτόλιν Ὀρχομενοῖο
                <lb />ἐξ Αἴης ἐνέοντο παρ᾽ Αἰήταο Κυταίου,
                <lb rend="displayNum" n="1095" />Κολχίδα νῆ᾽ ἐπιβάντες, ἵν᾽ ἄσπετον ὄλβον ἄρωνται
                <lb />πατρός: ὁ γὰρ θνῄσκων ἐπετείλατο τήνδε κέλευθον.
                <lb />καὶ δὴ ἔσαν νήσοιο μάλα σχεδὸν ἤματι κείνῳ.
                <lb />Ζεὺς δ᾽ ἀνέμου βορέαο μένος κίνησεν ἀῆναι,
                <lb />ὕδατι σημαίνων διερὴν ὁδὸν Ἀρκτούροιο:
                <lb rend="displayNum" n="1100" />αὐτὰρ ὅγ᾽ ἠμάτιος μὲν ἐν οὔρεσι φύλλ᾽ ἐτίνασσεν
                <lb />τυτθὸν ἐπ᾽ ἀκροτάτοισιν ἀήσυρος ἀκρεμόνεσσιν:
                <lb />νυκτὶ δ᾽ ἔβη πόντονδε πελώριος, ὦρσε δὲ κῦμα
                <lb />κεκληγὼς πνοιῇσι: κελαινὴ δ᾽ οὐρανὸν ἀχλὺς
                <lb />ἄμπεχεν, οὐδέ πῃ ἄστρα διαυγέα φαίνετ᾽ ἰδέσθαι
                <lb rend="displayNum" n="1105" />ἐκ νεφέων, σκοτόεις δὲ περὶ ζόφος ἠρήρειστο.
                <lb />οἱ δ᾽ ἄρα μυδαλέοι, στυγερὸν τρομέοντες ὄλεθρον,
                <lb />υἱῆες Φρίξοιο φέρονθ᾽ ὑπὸ κύμασιν αὔτως.
                <lb />ἱστία δ᾽ ἐξήρπαξ᾽ ἀνέμου μένος, ἠδὲ καὶ αὐτὴν
                <lb />νῆα διάνδιχ᾽ ἔαξε τινασσομένην ῥοθίοισιν.
                <lb rend="displayNum" n="1110" />ἔνθα δ᾽ ὑπ᾽ ἐννεσίῃσι θεῶν πίσυρές περ ἐόντες
                <lb />δούρατος ὠρέξαντο πελωρίου, οἷά τε πολλὰ
                <lb />ῥαισθείσης κεκέδαστο θόοις συναρηρότα γόμφοις.
                <lb />καὶ τοὺς μὲν νῆσόνδε, παρὲξ ὀλίγον θανάτοιο,
                <lb />κύματα καὶ ῥιπαὶ ἀνέμου φέρον ἀσχαλόωντας.
                <lb rend="displayNum" n="1115" />αὐτίκα δ᾽ ἐρράγη ὄμβρος ἀθέσφατος, ὗε δὲ πόντον
                <lb />καὶ νῆσον καὶ πᾶσαν ὅσην κατεναντία νήσου
                <lb />χώρην Μοσσύνοικοι ὑπέρβιοι ἀμφενέμοντο.
                <lb />τοὺς δ᾽ ἄμυδις κρατερῷ σὺν δούρατι κύματος ὁρμὴ
                <lb />υἱῆας Φρίξοιο μετ᾽ ἠιόνας βάλε νήσου
                <lb rend="displayNum" n="1120" />νύχθ᾽ ὕπο λυγαίην: τὸ δὲ μυρίον ἐκ Διὸς ὕδωρ
                <lb />λῆξεν ἅμ᾽ ἠελίω:ι τάχα δ᾽ ἐγγύθεν ἀντεβόλησαν
                <lb />ἀλλήλοις, Ἄργος δὲ παροίτατος ἔκφατο μῦθον:
<milestone n="1125" unit="card" />
                <lb rend="displayNumAndIndent" /><q direct="unspecified">Ἀντόμεθα πρὸς Ζηνὸς Ἐποψίου, οἵτινές ἐστε
                <lb />ἀνδρῶν, εὐμενέειν τε καὶ ἀρκέσσαι χατέουσιν.
                <lb rend="displayNum" n="1125" />πόντῳ γὰρ τρηχεῖαι ἐπιβρίσασαι ἄελλαι
                <lb />νηὸς ἀεικελίης διὰ δούρατα πάντ᾽ ἐκέδασσαν,
                <lb />ᾗ ἔνι πείρομεν οἶμον ἐπὶ χρέος ἐμβεβαῶτες.
                <lb />τούνεκα νῦν ὑμέας γουναζόμεθ᾽, αἴ κε πίθησθε,
                <lb />δοῦναι ὅσον τ᾽ εἴλυμα περὶ χροός, ἠδὲ κομίσσαι
                <lb rend="displayNum" n="1130" />ἀνέρας οἰκτείραντας ὁμήλικας ἐν κακότητι.
                <lb />ἀλλ᾽ ἱκέτας ξείνους Διὸς εἵνεκεν αἰδέσσασθε
                <lb />ξεινίου Ἱκεσίου τε: Διὸς δ᾽ ἄμφω ἱκέται τε
                <lb />καὶ ξεῖνοι: ὁ δέ που καὶ ἐπόψιος ἄμμι τέτυκται.</q>
                <lb rend="displayNumAndIndent" />τὸν δ᾽ αὖτ᾽ Αἴσονος υἱὸς ἐπιφραδέως ἐρέεινεν,
                <lb rend="displayNum" n="1135" />μαντοσύνας Φινῆος ὀισσάμενος τελέεσθαι:
                <lb /><q direct="unspecified">ταῦτα μὲν αὐτίκα πάντα παρέξομεν εὐμενέοντες.
                <lb />ἀλλ᾽ ἄγε μοι κατάλεξον ἐτήτυμον, ὁππόθι γαίης
                <lb />ναίετε, καὶ χρέος οἷον ὑπεὶρ ἅλα νεῖσθαι ἀνώγει,
                <lb />αὐτῶν θ᾽ ὑμείων ὄνομα κλυτόν, ἠδὲ γενέθλην.</q>
                <lb n="1140" rend="displayNumAndIndent" />τὸν δ᾽ Ἄργος προσέειπεν ἀμηχανέων κακότητι:
                <lb /><q direct="unspecified">Αἰολίδην Φρίξον τιν᾽ ἀφ᾽ Ἑλλάδος Αἶαν ἱκέσθαι
                <lb />ἀτρεκέως δοκέω που ἀκούετε καὶ πάρος αὐτοί,
                <lb />Φρίξον, ὅτις πτολίεθρον ἀνήλυθεν Αἰήταο,
                <lb />κριοῦ ἐπεμβεβαώς, τόν ῥα χρύσειον ἔθηκεν
                <lb rend="displayNum" n="1145" />Ἑρμείας: κῶας δὲ καὶ εἰσέτι νῦν κεν ἴδοισθε.
                <lb />τὸν μὲν ἔπειτ᾽ ἔρρεξεν ἑῇς ὑποθημοσύνῃσιν
                <lb />Φυξίῳ ἐκ πάντων Κρονίδῃ Διί. καί μιν ἔδεκτο
                <lb />Αἰήτης μεγάρῳ, κούρην τέ οἱ ἐγγυάλιξεν
                <lb />Χαλκιόπην ἀνάεδνον ἐυφροσύνῃσι νόοιο.
                <lb rend="displayNum" n="1150" />τῶν ἐξ ἀμφοτέρων εἰμὲν γένος. ἀλλ᾽ ὁ μὲν ἤδη
                <lb />γηραιὸς θάνε Φρίξος ἐν Λἰήταο δόμοισιν:
                <lb />ἡμεῖς δ᾽ αὐτίκα πατρὸς ἐφετμάων ἀλέγοντες
                <lb />νεύμεθ᾽ ἐς Ὀρχομενὸν κτεάνων Ἀθάμαντος ἕκητι.
                <lb />εἰ δὲ καὶ οὔνομα δῆθεν ἐπιθύεις δεδαῆσθαι,
                <lb rend="displayNum" n="1155" />τῷδε Κυτίσσωρος πέλει οὔνομα, τῷ δέ τε Φρόντις,
                <lb />τῷ δὲ Μέλας: ἐμὲ δ᾽ αὐτὸν ἐπικλείοιτέ κεν Ἄργον.</q>
                <lb rend="displayNumAndIndent" />ὧς φάτ᾽: ἀριστῆες δὲ συνηβολίῃ κεχάροντο,
                <lb />καί σφεας ἀμφίεπον περιθαμβέες. αὐτὰρ Ἰήσων
                <lb />ἐξαῦτις κατὰ μοῖραν ἀμείψατο τοῖσδ᾽ ἐπέεσσιν:
                <lb n="1160" rend="displayNumAndIndent" /><q direct="unspecified">ἦ ἄρα δὴ γνωτοὶ πατρώιοι ἄμμιν ἐόντες
                <lb />λίσσεσθ᾽ εὐμενέοντας ἐπαρκέσσαι κακότητα.
                <lb />Κρηθεὺς γάρ ῥ᾽ Ἀθάμας τε κασίγνητοι γεγάασιν.
                <lb />Κρηθῆος δ᾽ υἱωνὸς ἐγὼ σὺν τοισίδ᾽ ἑταίροις
                <lb />Ἑλλάδος ἐξ αὐτῆς νέομ᾽ ἐς πόλιν Αἰήταο.
                <lb rend="displayNum" n="1165" />ἀλλὰ τὰ μὲν καὶ ̣̣αῦτις ἐνίφομεν ἀλλήλοισιν.
                <lb />νῦν δ᾽ ἕσσασθε πάροιθεν: ὑπ᾽ ἐννεσίῃσι δ᾽ ὀίω
                <lb />ἀθανάτων ἐς χεῖρας ἐμὰς χατέοντας ἱκέσθαι.</q>
                <lb rend="displayNumAndIndent" />ἦ ῥα, καὶ ἐκ νηὸς δῶκέ σφισιν εἵματα δῦναι.
                <lb />πασσυδίῃ δἤπειτα κίον μετὰ νηὸν Ἄρηος,
                <lb rend="displayNum" n="1170" />μῆλ᾽ ἱερευσόμενοι: περὶ δ᾽ ἐσχάρῃ ἐστήσαντο
                <lb />ἐσσυμένως, ἥ τ᾽ ἐκτὸς ἀνηρεφέος πέλε νηοῦ
                <lb />στιάων: εἴσω δὲ μέλας λίθος ἠρήρειστο
                <lb />ἱερός, ᾧ ποτε πᾶσαι Ἀμαζόνες εὐχετόωντο.
                <lb />οὐδέ σφιν θέμις ἦεν, ὅτ᾽ ἀντιπέρηθεν ἵκοιντο,
                <lb rend="displayNum" n="1175" />μήλων τ᾽ ἠδὲ βοῶν τῇδ᾽ ἐσχάρῃ ἱερὰ καίειν:
                <lb />ἀλλ᾽ ἵππους δαίτρευον, ἐπηετανὸν κομέουσαι.
                <lb />αὐτὰρ ἐπεὶ ῥέξαντες ἐπαρτέα δαῖτ᾽ ἐπάσαντο,
                <lb />δὴ τότ ἄρ᾽ Αἰσονίδης μετεφώνεεν, ἦρχέ τε μύθων:
<milestone n="1181" unit="card" />
                <lb rend="displayNumAndIndent" /><q direct="unspecified">Ζεὺς ἐτεῇ τὰ ἕκαστ᾽ ἐπιδέρκεται: οὐδέ μιν ἄνδρες
                <lb rend="displayNum" n="1180" />λήθομεν ἔμπεδον, οἵ τε θεουδέες οὐδὲ δίκαιοι.
                <lb />ὡς μὲν γὰρ πατέρ᾽ ὑμὸν ὑπεξείρυτο φόνοιο
                <lb />μητρυιῆς, καὶ νόσφιν ἀπειρέσιον πόρεν ὄλβον:
                <lb />ὧς δὲ καὶ ὑμέας αὖτις ἀπήμονας ἐξεσάωσεν
                <lb />χείματος οὐλομένοιο. πάρεστι δὲ τῆσδ᾽ ἐπὶ νηὸς
                <lb rend="displayNum" n="1185" />ἔνθα καὶ ἔνθα νέεσθαι, ὅπῃ φίλον, εἴτε μετ᾽ Αἶαν,
                <lb />εἶτε μετ᾽ ἀφνειὴν θείου πόλιν Ὀρχομενοῖο.
                <lb />τὴν γὰρ Ἀθηναίη τεχνήσατο, καὶ τάμε χαλκῷ
                <lb />δούρατα Πηλιάδος κορυφῆς πέρι: σὺν δέ οἱ Ἄργος
                <lb />τεῦξεν. ἀτὰρ κείνην γε κακὸν διὰ κῦμ᾽ ἐκέδασσεν,
                <lb rend="displayNum" n="1190" />πρὶν καὶ πετράων σχεδὸν ἐλθεῖν, αἵ τ᾽ ἐνὶ πόντῳ
                <lb />στεινωπῷ συνίασι πανήμεροι ἀλλήλῃσιν.
                <lb />ἀλλ᾽ ἄγεθ᾽ ὧδε καὶ αὐτοὶ ἐς Ἑλλάδα μαιομένοισιν
                <lb />κῶας ἄγειν χρύσειον ἐπίρροθοι ἄμμι πέλεσθε
                <lb />καὶ πλόου ἡγεμονῆες, ἐπεὶ Φρίξοιο θυηλὰς
                <lb rend="displayNum" n="1195" />στέλλομαι ἀμπλήσων, Ζηνὸς χόλον Αἰολίδῃσιν.</q>
                <lb rend="displayNumAndIndent" />ἴσκε παρηγορέων: οἱ δ᾽ ἔστυγον εἰσαΐοντες.
                <lb />οὐ γὰρ ἔφαν τεύξεσθαι ἐνηέος Αἰήταο
                <lb />κῶας ἄγειν κριοῖο μεμαότας, ὧδε δ᾽ ἔειπεν
                <lb />Ἄργος, ἀτεμβόμενος τοῖον στόλον ἀμφιπένεσθαι:
                <lb rend="displayNumAndIndent" /><q direct="unspecified">ὦ φίλοι, ἡμέτερον μὲν ὅσον σθένος, οὔποτ᾽ ἀρωγῆς
                <lb rend="displayNum" n="1201" />σχήσεται, οὐδ᾽ ἠβαιόν, ὅτε χρειώ τις ἵκηται.
                <lb />ἀλλ᾽ αἰνῶς ὀλοῇσιν ἀπηνείῃσιν ἄρηρεν
                <lb />Αἰήτης: τῶ καὶ περιδείδια ναυτίλλεσθαι.
                <lb />στεῦται δ᾽ Ἠελίου γόνος ἔμμεναι: ἀμφὶ δὲ Κόλχων
                <lb rend="displayNum" n="1205" />ἔθνεα ναιετάουσιν ἀπείρονα: καὶ δέ κεν Ἄρει
                <lb />σμερδαλέην ἐνοπὴν μέγα τε σθένος ἰσοφαρίζοι.
                <lb />οὐ μὰν οὐδ᾽ ἀπάνευθεν ἑλεῖν δέρος Αἰήταο
                <lb />ῥηίδιον, τοῖός μιν ὄφις περί τ᾽ ἀμφί τ᾽ ἔρυται
                <lb />ἀθάνατος καὶ ἄυπνος, ὃν αὐτὴ Γαῖ᾽ ἀνέφυσεν
                <lb rend="displayNum" n="1210" />Καυκάσου ἐν κνημοῖσι, Τυφαονίη ὅθι πέτρη,
                <lb />ἔνθα Τυφάονά φασι Διὸς Κρονίδαο κεραυνῷ
                <lb />βλήμενον, ὁππότε οἱ στιβαρὰς ἐπορέξατο χεῖρας,
                <lb />θερμὸν ἀπὸ κρατὸς στάξαι φόνον: ἵκετο δ᾽ αὔτως
                <lb />οὔρεα καὶ πεδίον Νυσήιον, ἔνθ᾽ ἔτι νῦν περ
                <lb rend="displayNum" n="1215" />κεῖται ὑποβρύχιος Σερβωνίδος ὕδασι λίμνης.</q>
                <lb rend="displayNumAndIndent" />ὧς ἄρ᾽ ἔφη: πολέεσσι δ᾽ ἐπὶ χλόος εἷλε παρειὰς
                <lb />αὐτίκα, τοῖον ἄεθλον ὅτ᾽ ἔκλυον. αἶψα δὲ Πηλεὺς
                <lb />θαρσαλέοις ἐπέεσσιν ἀμείψατο, φώνησέν τε:
                <lb rend="displayNumAndIndent" /><q direct="unspecified">μηδ᾽ οὕτως, ἠθεῖε, λίην δειδίσσεο θυμῷ.
                <lb rend="displayNum" n="1220" />οὔτε γὰρ ὧδ᾽ ἀλκὴν ἐπιδευόμεθ᾽, ὥστε χερείους
                <lb />ἔμμεναι Αἰήταο σὺν ἔντεσι πειρηθῆναι.
                <lb />ἀλλὰ καὶ ἡμέας οἴω ἐπισταμένους πολέμοιο
                <lb />κεῖσε μολεῖν, μακάρων σχεδὸν αἵματος ἐκγεγαῶτας.
                <lb />τῶ εἰ μὴ φιλότητι δέρος χρύσειον ὀπάσσει,
                <lb rend="displayNum" n="1225" />οὔ οἱ χραισμήσειν ἐπιέλπομαι ἔθνεα Κόλχων.</q>
                <lb rend="displayNumAndIndent" />ὧς οἵγ᾽ ἀλλήλοισιν ἀμοιβαδὸν ἠγορόωντο,
                <lb />μέσφ᾽ αὖτις δόρποιο κορεσσάμενοι κατέδαρθεν.
                <lb />ἦρι δ᾽ ἀνεγρομένοισιν ἐυκραὴς ἄεν οὖρος:
                <lb />ἱστία δ᾽ ἤειραν, τὰ δ᾽ ὑπαὶ ῥιπῆς ἀνέμοιο
                <lb rend="displayNum" n="1230" />τείνετο: ῥίμφα δὲ νῆσον ἀποπροέλειπον Ἄρηος.
<milestone n="1233" unit="card" />
                <lb rend="displayNumAndIndent" />νυκτὶ δ᾽ ἐπιπλομένῃ Φιλυρηίδα νῆσον ἄμειβον:
                <lb />ἔνθα μὲν Οὐρανίδης Φιλύρῃ Κρόνος, εὖτ᾽ ἐν Ὀλύμπῳ
                <lb />Τιτήνων ἤνασσεν, ὁ δὲ Κρηταῖον ὑπ᾽ ἄντρον
                <lb />Ζεὺς ἔτι Κουρήτεσσι μετετρέφετ᾽ Ἰδαίοισιν,
                <lb rend="displayNum" n="1235" />Ῥείην ἐξαπαφών παρελέξατο: τοὺς δ᾽ ἐνὶ λέκτροις
                <lb />τέτμε θεὰ μεσσηγύς: ὁ δ᾽ ἐξ εὐνῆς ἀνορούσας
                <lb />ἔσσυτο χαιτήεντι φυὴν ἐναλίγκιος ἵππῳ:
                <lb />ἡ δ᾽ αἰδοῖ χῶρόν τε καὶ ἤθεα κεῖνα λιποῦσα
                <lb />Ὠκεανὶς Φιλύρη εἰς οὔρεα μακρὰ Πελασγῶν
                <lb rend="displayNum" n="1240" />ἦλθ᾽, ἵνα δὴ Χείρωνα πελώριον, ἄλλα μὲν ἵππῳ,
                <lb />ἄλλα θεῷ ἀτάλαντον, ἀμοιβαίῃ τέκεν εὐνῇ.
                <lb rend="displayNumAndIndent" />κεῖθεν δ᾽ αὖ Μάκρωνας ἀπειρεσίην τε Βεχείρων
                <lb />γαῖαν ὑπερφιάλους τε παρεξενέοντο Σάπειρας,
                <lb />Βύζηράς τ᾽ ἐπὶ τοἵσιν: ἐπιπρὸ γὰρ αἰὲν ἔτεμνον
                <lb rend="displayNum" n="1245" />ἐσσυμένως, λιαροῖο φορεύμενοι ἐξ ἀνέμοιο.
                <lb />καὶ δὴ νισσομένοισι μυχὸς διεφαίνετο Πόντου.
                <lb />καὶ δὴ Καυκασίων ὀρέων ἀνέτελλον ἐρίπναι
                <lb />ἠλίβατοι, τόθι γυῖα περὶ στυφελοῖσι πάγοισιν
                <lb />ἰλλόμενος χαλκέῃσιν ἀλυκτοπέδῃσι Προμηθεὺς
                <lb rend="displayNum" n="1250" />αἰετὸν ἥπατι φέρβε παλιμπετὲς ἀίσσοντα.
                <lb />τὸν μὲν ἐπ᾽ ἀκροτάτης ἴδον ἕσπερον ὀξέι ῥοίζῳ
                <lb />νηὸς ὑπερπτάμενον νεφέων σχεδόν: ἀλλὰ καὶ ἔμπης
                <lb />λαίφεα πάντ᾽ ἐτίναξε, παραιθύξας πτερύγεσσιν.
                <lb />οὐ γὰρ᾽ ὅγ᾽ αἰθερίοιο φυὴν ἔχεν οἰωνοῖο,
                <lb rend="displayNum" n="1255" />ἶσα δ᾽ ἐυξέστοις ὠκύπτερα πάλλεν ἐρετμοῖς,
                <lb />δηρὸν δ᾽. οὐ μετέπειτα πολύστονον ἄιον αὐδὴν
                <lb />ἧπαρ ἀνελκομένοιο Προμηθέος: ἔκτυπε δ᾽ αἰθὴρ
                <lb />οἰμωγῇ, μέσφ᾽ αὖτις ἀπ᾽ οὔρεος ἀίσσοντα
                <lb />αἰετὸν ὠμηστὴν αὐτὴν ὁδὸν εἰσενόησαν.
                <lb rend="displayNum" n="1260" />ἐννύχιοι δ᾽ Ἄργοιο δαημοσύνῃσιν ἵκοντο
                <lb />Φᾶσίν τ᾽ εὐρὺ ῥέοντα, καὶ ἔσχατα πείρατα πόντοι
                <lb rend="displayNumAndIndent" />αὐτίκα δ᾽ ἱστία μὲν καὶ ἐπίκριον ἔνδοθι κοίλης
                <lb />ἱστοδόκης στείλαντες ἐκόσμεον: ἐν δὲ καὶ αὐτὸν
                <lb />ἱστὸν ἄφαρ χαλάσαντο παρακλιδόν: ὦκα δ᾽ ἐρετμοῖς
                <lb rend="displayNum" n="1265" />εἰσέλασαν ποταμοῖο μέγαν ῥόον: αὐτὰρ ὁ πάντῃ
                <lb />καχλάζων ὑπόεικεν. ἔχον δ᾽ ἐπ᾽ ἀριστερὰ χειρῶν
                <lb />Καύκασον αἰπήεντα Κυταιίδα τε πτόλιν Αἴης,
                <lb />ἔνθεν δ᾽ αὖ πεδίον τὸ Ἀρήιον ἱερά τ᾽ ἄλση
                <lb />τοῖο θεοῦ, τόθι κῶας ὄφις εἴρυτο δοκεύων
                <lb rend="displayNum" n="1270" />πεπτάμενον λασίοισιν ἐπὶ δρυὸς ἀκρεμόνεσσιν.
                <lb />αὐτὸς δ᾽ Αἰσονίδης χρυσέῳ ποταμόνδε κυπέλλῳ
                <lb />οἴνου ἀκηρασίοιο μελισταγέας χέε λοιβὰς
                <lb />γαίῃ τ᾽ ἐνναέταις τε θεοῖς ψυχαῖς τε καμόντων
                <lb />ἡρώων: γουνοῦτο δ᾽ ἀπήμονας εἶναι ἀρωγοὺς
                <lb rend="displayNum" n="1275" />εὐμενέως, καὶ νηὸς ἐναίσιμα πείσματα δέχθαι.
                <lb />αὐτίκα δ᾽ Ἀγκαῖος τοῖον μετὰ μῦθον ἔειπεν:
                <lb rend="displayNumAndIndent" /><q direct="unspecified">Κολχίδα μὲν δὴ γαῖαν ἱκάνομεν ἠδὲ ῥέεθρα
                <lb />Φάσιδος: ὥρη δ᾽ ἧμιν ἐνὶ σφίσι μητιάασθαι,
                <lb />εἴτ᾽ οὖν μειλιχίῃ πειρησόμεθ᾽ Αἰήταο,
                <lb rend="displayNum" n="1280" />εἴτε καὶ ἀλλοίη τις ἐπήβολος ἔσσεται ὁρμή.</q>
<milestone n="1283" unit="card" />
                <lb rend="displayNumAndIndent" />ὧς ἔφατ᾽: Ἄργου δ᾽ αὖτε παρηγορίῃσιν Ἰήσων
                <lb />ὑψόθι νῆ᾽ ἐκέλευσεν ἐπ᾽ εὐναίῃσιν ἐρύσσαι
                <lb />δάσκιον εἰσελάσαντας ἕλος: τὸ δ᾽ ἐπισχεδὸν ἦεν
                <lb />νισσομένων, ἔνθ᾽ οἵγε διὰ κνέφας ηὐλίζοντο.
                <lb rend="displayNum" n="1285" />ἠὼς δ᾽ οὐ μετὰ δηρὸν ἐελδομένοις ἐφαάνθη.
            </p></div1></body></text></TEI.2>