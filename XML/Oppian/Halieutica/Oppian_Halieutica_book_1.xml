<?xml version="1.0" encoding="utf-8"?>
<TEI.2><text><body><div1 type="book" n="1" org="uniform" sample="complete">
<pb id="p.200" />
<p><lb rend="displayNum" n="1" />ἔθνεά τοι πόντοιο πολυσπερέας τε φάλαγγας
<lb rend="displayNum" n="2" />παντοίων νεπόδων, πλωτὸν γένος Ἀμφιτρίτης,
<lb rend="displayNum" n="3" />ἐξερέω, γαίης ὕπατον κράτος, Ἀντωνῖνε:
<lb rend="displayNum" n="4" />ὅσσα τε κυματόεσσαν ἔχει χύσιν, ᾗχί θ᾽ ἕκαστα
<lb rend="displayNum" n="5" />ἐννέμεται, διερούς τε γάμους διεράς τε γενέθλας 
<lb rend="displayNum" n="6" />καὶ βίον ἰχθυόεντα καὶ ἔχθεα καὶ φιλότητας
<lb rend="displayNum" n="7" />καὶ βουλάς, ἁλίης τε πολύτροπα δήνεα τέχνης
<lb rend="displayNum" n="8" />κερδαλέης, ὅσα φῶτες ἐπ᾽ ἰχθύσι μητίσαντο
<lb rend="displayNum" n="9" />ἀφράστοις: ἀΐδηλον ἐπιπλώουσι θάλασσαν
<lb rend="displayNum" n="10" />τολμηρῇ κραδίῃ, κατὰ δ᾽ ἔδρακον οὐκ ἐπίοπτα 
<lb rend="displayNum" n="11" />βένθεα καὶ τέχνῃσιν ἁλὸς διὰ μέτρα δάσαντο
<lb rend="displayNum" n="12" />δαιμόνιοι. χλούνην μὲν ὀρίτροφον ἠδὲ καὶ ἄρκτον
<lb rend="displayNum" n="13" />θηρητὴρ ὁράᾳ τε καὶ ἀντιόωντα δοκεύει
<lb rend="displayNum" n="14" />ἀμφαδίην, ἕκαθέν τε βαλεῖν σχεδόθεν τε δαμάσσαι:
<lb rend="displayNum" n="15" />ἄμφω δ᾽ ἀσφαλέως γαίης ἔπι θήρ τε καὶ ἀνὴρ 
<lb rend="displayNum" n="16" />μάρνανται, σκύλακες δὲ συνέμποροι ἡγεμονῆες
<lb rend="displayNum" n="17" />κνώδαλα σημαίνουσι καὶ ἰθύνουσιν ἄνακτας
<lb rend="displayNum" n="18" />εὐνὴν εἰς αὐτὴν καὶ ἀρηγόνες ἐγγὺς ἕπονται.
<lb rend="displayNum" n="19" />οὐδ᾽ ἄρα τοῖς οὐ χεῖμα τόσον δέος, οὐ μὲν ὀπώρη
<lb rend="displayNum" n="20" />φλέγμα φέρει: πολλαὶ γὰρ ἐπακτήρων ἀλεωραὶ 
<lb rend="displayNum" n="21" />λόχμαι τε σκιεραὶ καὶ δειράδες ἄντρα τε πέτρης
<lb rend="displayNum" n="22" />αὐτορόφου: πολλοὶ δὲ τιταινόμενοι κατ᾽ ὄρεσφιν
<lb rend="displayNum" n="23" />ἀργύρεοι ποταμοί, δίψης ἄκος ἠδὲ λοετρῶν
<pb id="p.202" />
<lb rend="displayNum" n="24" />ἀέναοι ταμίαι: παρὰ δὲ χλοάουσι ῥέεθροις
<lb rend="displayNum" n="25" />ποῖαί τε χθαμαλαί, μαλακὴ κλίσις ὕπνον ἑλέσθαι 
<lb rend="displayNum" n="26" />εὔδιον ἐκ καμάτοιο, καὶ ὥρια δόρπα πάσασθαι
<lb rend="displayNum" n="27" />ὕλης ἀγρονόμοιο, τά τ᾽ οὔρεσι πολλὰ φύονται.
<lb rend="displayNum" n="28" />τερπωλὴ δ᾽ ἕπεται θήρῃ πλέον ἠέ περ ἱδρώς.
<lb rend="displayNum" n="29" />ὅσσοι δ᾽ οἰωνοῖσιν ἐφοπλίζονται ὄλεθρον,
<lb rend="displayNum" n="30" />ῥηϊδίη καὶ τοῖσι πέλει καὶ ὑπόψιος ἄγρη: 
<lb rend="displayNum" n="31" />τοὺς μὲν γὰρ κνώσσοντας ἐληΐσσαντο καλιῆς
<lb rend="displayNum" n="32" />κρύβδην: τοὺς δὲ δόναξιν ὑπέσπασαν ἰξοφόροισιν:
<lb rend="displayNum" n="33" />οἱ δὲ τανυπλέκτοισιν ἐν ἕρκεσιν ἤριπον αὐτοὶ
<lb rend="displayNum" n="34" />εὐνῆς χρηΐζοντες, ἀτερπέα δ᾽ αὖλιν ἔκυρσαν.
<lb rend="displayNum" n="35" />τλησιπόνοις δ᾽ ἁλιεῦσιν ἀτέκμαρτοι μὲν ἄεθλοι, 
<lb rend="displayNum" n="36" />ἐλπὶς δ᾽ οὐ σταθερὴ σαίνει φρένας ἠΰτ᾽ ὄνειρος:
<lb rend="displayNum" n="37" />οὐ γὰρ ἀκινήτου γαίης ὕπερ ἀθλεύουσιν,
<lb rend="displayNum" n="38" />ἀλλ᾽ αἰεὶ κρυερῷ τε καὶ ἄσχετα μαργαίνοντι
<lb rend="displayNum" n="39" />ὕδατι συμφορέονται, ὃ καὶ γαίηθεν ἰδέσθαι
<lb rend="displayNum" n="40" />δεῖμα φέρει καὶ μοῦνον ἐν ὄμμασι πειρήσασθαι: 
<lb rend="displayNum" n="41" />δούρασι δ᾽ ἐν βαιοῖσιν ἀελλάων θεράποντες
<lb rend="displayNum" n="42" />πλαζόμενοι, καὶ θυμὸν ἐν οἴδμασιν αἰὲν ἔχοντες,
<lb rend="displayNum" n="43" />αἰεὶ μὲν νεφέλην ἰοειδέα παπταίνουσιν,
<lb rend="displayNum" n="44" />αἰεὶ δὲ τρομέουσι μελαινόμενον πόρον ἅλμης:
<lb rend="displayNum" n="45" />οὐδέ τι φοιταλέων ἀνέμων σκέπας, οὐδέ τιν᾽ ὄμβρων 
<lb rend="displayNum" n="46" />ἀλκήν, οὐ πυρὸς ἄλκαρ ὀπωρινοῖο φέρονται.
<lb rend="displayNum" n="47" />πρὸς δ᾽ ἔτι καὶ βλοσυρῆς δυσδερκέα δείματα λίμνης
<lb rend="displayNum" n="48" />κήτεα πεφρίκασι, τά τε σφίσιν ἀντιόωσιν,
<lb rend="displayNum" n="49" />εὖτ᾽ ἂν ὑποβρυχίης ἄδυτον περόωσι θαλάσσης:
<lb rend="displayNum" n="50" />οὐ μέν τις σκυλάκων ἁλίην ὁδὸν ἡγεμονεύει 
<pb id="p.204" />
<lb rend="displayNum" n="51" />ἰχθυβόλοις: ἴχνη γὰρ ἀείδελα νηχομένοισιν:
<lb rend="displayNum" n="52" />οὐδ᾽ οἵ γ᾽ εἰσορόωσιν ὅπῃ σχεδὸν ἵξεται ἄγρης
<lb rend="displayNum" n="53" />ἀντιάσας, οὐ γάρ τι μίην ὁδὸν ἔρχεται, ἰχθύς:
<lb rend="displayNum" n="54" />θριξὶ δ᾽ ἐν ἠπεδανοῖσι παλιγνάμπτοιό τε χαλκοῦ
<lb rend="displayNum" n="55" />χείλεσι καὶ δονάκεσσι λίνοισί τε κάρτος ἔχουσιν. 
</p><p><lb rend="displayNum" n="56" />οὐ μὴν τερπωλῆς ἀπολείπεαι, αἴ κ᾽ ἐθέλῃσθα
<lb rend="displayNum" n="57" />τέρπεσθαι, γλυκερὴ δὲ πέλει βασιλήϊος ἄγρη.
<lb rend="displayNum" n="58" />νῆα μὲν εὐγόμφωτον, ἐΰζυγον, ἔξοχα κούφην,
<lb rend="displayNum" n="59" />αἰζηοὶ κώπῃσιν ἐπειγομένῃς ἐλόωσι,
<lb rend="displayNum" n="60" />νῶτον ἁλὸς θείνοντες: ὁ δ᾽ ἐν πρύμνῃσιν ἄριστος 
<lb rend="displayNum" n="61" />ἰθυντὴρ ἀλίαστον ἄγει καὶ ἀμεμφέα νῆα
<lb rend="displayNum" n="62" />χῶρον ἐς εὐρύαλόν τε καὶ εὔδια πορφύροντα:
<lb rend="displayNum" n="63" />ἔνθα δὲ δαιτυμόνων νεπόδων ἀπερείσια φῦλα
<lb rend="displayNum" n="64" />φέρβεται, οὓς θεράποντες ἀεὶ κομέουσιν, ἐδωδῇ
<lb rend="displayNum" n="65" />πολλῇ πιαίνοντες, ἑτοιμότατον χορὸν ἄγρης 
<lb rend="displayNum" n="66" />σοί τε, μάκαρ, καὶ παιδὶ μεγαυχέϊ, πώεα θήρης.
<lb rend="displayNum" n="67" />αὐτίκα γὰρ χειρὸς μὲν ἐΰπλοκον εἰς ἅλα πέμπεις
<lb rend="displayNum" n="68" />ὁρμιήν, ὁ δὲ ῥίμφα γένυν κατεδέξατο χαλκοῦ
<lb rend="displayNum" n="69" />ἰχθὺς ἀντιάσας, τάχα δ᾽ ἕλκεται ἐκ βασιλῆος
<lb rend="displayNum" n="70" />οὐκ ἀέκων, σέο δ᾽ ἦτορ ἰαίνεται, ὄρχαμε γαίης: 
<lb rend="displayNum" n="71" />πολλὴ γὰρ βλεφάροισι καὶ ἐν φρεσὶ τέρψις ἰδέσθαι
<lb rend="displayNum" n="72" />παλλόμενον καὶ ἑλισσόμενον πεπεδημένον ἰχθύν.
</p><p><lb rend="displayNum" n="73" />ἀλλά μοι ἱλήκοις μὲν ἁλὸς πόρῳ ἐμβασιλεύων
<pb id="p.206" />
<lb rend="displayNum" n="74" />εὐρυμέδων Κρονίδης γαιηόχος, ἠδὲ Θάλασσα
<lb rend="displayNum" n="75" />αὐτή, καὶ ναετῆρες ἐριγδούποιο θαλάσσης 
<lb rend="displayNum" n="76" />δαίμονες, ὑμετέρας τ᾽ ἀγέλας καὶ ἁλίτροφα φῦλα
<lb rend="displayNum" n="77" />εἰπέμεν αἰνήσαιτε: σὺ δ᾽ ἰθύνειας ἕκαστα,
<lb rend="displayNum" n="78" />πότνα Θεά, καὶ πατρὶ καὶ υἱέϊ παμβασιλῆος
<lb rend="displayNum" n="79" />θυμήρη τάδε δῶρα τεῆς πόρσυνον ἀοιδῆς.
</p><p><lb rend="displayNum" n="80" />μυρία μὲν δὴ φῦλα καὶ ἄκριτα βένθεσι πόντου 
<lb rend="displayNum" n="81" />ἐμφέρεται πλώοντα: τὰ δ᾽ οὔ κέ τις ἐξονομήναι
<lb rend="displayNum" n="82" />ἀτρεκέως: οὐ γάρ τις ἐφίκετο τέρμα θαλάσσης:
<lb rend="displayNum" n="83" />ἀλλὰ τριηκοσίων ὀργυιῶν ἄχρι μάλιστα
<lb rend="displayNum" n="84" />ἀνέρες ἴσασίν τε καὶ ἔδρακον Ἀμφιτρίτην.
<lb rend="displayNum" n="85" />πολλὰ δ᾽ （ἀπειρεσίη γὰρ ἀμετροβαθής τε θάλασσα,） 
<lb rend="displayNum" n="86" />κέκρυπται, τά κεν οὔ τις ἀείδελα μυθήσαιτο
<lb rend="displayNum" n="87" />θνητὸς ἐών: ὀλίγος δὲ νόος μερόπεσσι καὶ ἀλκή.
<lb rend="displayNum" n="88" />οὐ μὲν γὰρ γαίης πολυμήτορος ἔλπομαι ἅλμην
<lb rend="displayNum" n="89" />παυροτέρας ἀγέλας οὔτ᾽ ἔθνεα μείονα φέρβειν.
<lb rend="displayNum" n="90" />ἀλλ᾽ εἴτ᾽ ἀμφήριστος ἐν ἀμφοτέρῃσι γενέθλη 
<lb rend="displayNum" n="91" />εἴθ᾽ ἑτέρη προβέβηκε, θεοὶ σάφα τεκμαίρονται,
<lb rend="displayNum" n="92" />ἡμεῖς δ᾽ ἀνδρομέοισι νοήμασι μέτρα φέροιμεν.
</p><p><lb rend="displayNum" n="93" />ἰχθύσι μὲν γενεή τε καὶ ἤθεα καὶ πόρος ἅλμης
<lb rend="displayNum" n="94" />κέκριται, οὐδέ τι πᾶσι νομαὶ νεπόδεσσιν ὁμοῖαι:
<lb rend="displayNum" n="95" />οἱ μὲν γὰρ χθαμαλοῖσι παρ᾽ αἰγιαλοῖσι νέμονται, 
<lb rend="displayNum" n="96" />ψάμμον ἐρεπτόμενοι καὶ ὅσ᾽ ἐν ψαμάθοισι φύονται,
<lb rend="displayNum" n="97" />ἵπποι κόκκυγές τε θοοὶ ξανθοί τ᾽ ἐρυθῖνοι
<pb id="p.208" />
<lb rend="displayNum" n="98" />καὶ κίθαροι καὶ τρίγλα καὶ ἀδρανέες μελάνουροι
<lb rend="displayNum" n="99" />τραχούρων τ᾽ ἀγέλαι βούγλωσσά τε καὶ πλατύουροι
<lb rend="displayNum" n="100" />ταινίαι ἀβληχραὶ καὶ μορμύρος, αἰόλος ἰχθύς, 
<lb rend="displayNum" n="101" />σκόμβροι κυπρῖνοί τε καὶ οἳ φίλοι αἰγιαλοῖσιν.
</p><p><lb rend="displayNum" n="102" />ἄλλοι δ᾽ αὖ πηλοῖσι καὶ ἐν τενάγεσσι θαλάσσης
<pb id="p.210" />
<lb rend="displayNum" n="103" />φέρβονται, βατίδες τε βοῶν θ᾽ ὑπέροπλα γένεθλα
<lb rend="displayNum" n="104" />τρυγών τ᾽ ἀργαλέη καὶ ἐτήτυμον οὔνομα νάρκη,
<lb rend="displayNum" n="105" />ψῆτται καλλαρίαι καὶ τριγλίδες ἔργα τ᾽ ὀνίσκων 
<lb rend="displayNum" n="106" />σαῦροί τε σκέπανοί τε καὶ ὅσσ᾽ ἐνιτέτροφε πηλοῖς.
</p><p><lb rend="displayNum" n="107" />θῖνα δ᾽ ἀνὰ πρασόεσσαν ὑπὸ χλοεραῖς βοτάνῃσι
<lb rend="displayNum" n="108" />βόσκονται μαινῖδες ἰδὲ τράγοι ἠδ᾽ ἀθερῖναι
<pb id="p.212" />
<lb rend="displayNum" n="109" />καὶ σμαρίδες καὶ βλέννος ἰδὲ σπάροι ἀμφότεροί τε
<lb rend="displayNum" n="110" />βῶκες ὅσοις τ᾽ ἄλλοισι φίλον πράσον ἀμφινέμεσθαι. 
</p><p><lb rend="displayNum" n="111" />Κεστρέες αὖ κέφαλοί τε, δικαιότατον γένος ἅλμης,
<lb rend="displayNum" n="112" />λάβρακές τ᾽ ἀμίαι τε θρασύφρονες ἠδὲ χρέμητες
<lb rend="displayNum" n="113" />πηλαμύδες γόγγροι τε καὶ ὃν καλέουσιν ὄλισθον
<lb rend="displayNum" n="114" />γείτονα ναιετάουσιν ἀεὶ ποταμοῖσι θάλασσαν
<lb rend="displayNum" n="115" />ἢ λίμναις, ὅθι λαρὸν ὕδωρ μεταπαύεται ἅλμης, 
<lb rend="displayNum" n="116" />πολλή τε πρόχυσις συμβάλλεται ἰλυόεσσα,
<lb rend="displayNum" n="117" />ἑλκομένη δίνῃσιν ἀπὸ χθονός: ἔνθα νέμονται
<lb rend="displayNum" n="118" />φορβὴν ἱμερτὴν γλυκερῇ θ᾽ ἁλὶ πιαίνονται.
<lb rend="displayNum" n="119" />λάβραξ δ᾽ οὐδ᾽ αὐτῶν ποταμῶν ἀπολείπεται ἔξω,
<pb id="p.214" />
<lb rend="displayNum" n="120" />ἐκ δ᾽ ἁλὸς ἐς προχοὰς ἀνανήχεται: ἐγχέλυες δὲ 
<lb rend="displayNum" n="121" />ἐκ ποταμῶν πλαταμῶσιν ἐνιχρίμπτουσι θαλάσσης.
</p><p><lb rend="displayNum" n="122" />πέτραι δ᾽ ἀμφίαλοι πολυειδέες: αἱ μὲν ἔασι
<lb rend="displayNum" n="123" />φύκεσι μυδαλέαι, περὶ δὲ μνία πολλὰ πέφυκε:
<lb rend="displayNum" n="124" />τὰς ἦτοι πέρκαι καὶ ἰουλίδες ἀμφί τε χάννοι
<lb rend="displayNum" n="125" />φέρβονται σάλπαι τε μετὰ σφίσιν αἰολόνωτοι 
<lb rend="displayNum" n="126" />καὶ κίχλαι ῥαδιναὶ καὶ φυκίδες οὕς θ᾽ <note n="1" place="unspecified" anchored="yes">ἅς θ᾽ μσς. ανδ σξηολ.</note> ἁλιῆες
<lb rend="displayNum" n="127" />ἀνδρὸς ἐπωνυμίην θηλύφρονος ηὐδάξαντο.
</p><p><lb rend="displayNum" n="128" />ἄλλαι δὲ χθαμαλαὶ ψαμαθώδεος ἄγχι θαλάσσης
<lb rend="displayNum" n="129" />λεπράδες, ἅς κίρρις τε σύαινά τε καὶ βασιλίσκοι
<lb rend="displayNum" n="130" />ἐν δὲ μύλοι τρίγλης τε ῥοδόχροα φῦλα νέμονται. 
</p><p><lb rend="displayNum" n="131" />ἄλλαι δ᾽ αὖ ποιῇσιν ἐπίχλοοι ὑγρὰ μέτωπα
<pb id="p.216" />
<lb rend="displayNum" n="132" />πέτραι σαργὸν ἔχουσιν ἐφέστιον ἠδὲ σκίαιναν
<lb rend="displayNum" n="133" />χαλκέα καὶ κορακῖνον ἐπώνυμον αἴθοπι χροιῇ,
<lb rend="displayNum" n="134" />καὶ σκάρον, ὃς δὴ μοῦνος ἐν ἰχθύσι πᾶσιν ἀναύδοις
<lb rend="displayNum" n="135" />φθέγγεται ἰκμαλέην λαλαγὴν καὶ μοῦνος ἐδητὺν 
<lb rend="displayNum" n="136" />ἄψορρον προΐησιν ἀνὰ στόμα, δεύτερον αὖτις
<lb rend="displayNum" n="137" />δαινύμενος, μήλοισιν ἀναπτύσσων ἴσα φορβήν.
</p><p><lb rend="displayNum" n="138" />Ὅσσαι δ᾽ αὖ χήμῃσι περίπλεοι ἢ λεπάδεσσιν,
<lb rend="displayNum" n="139" />ἐν δέ σφιν θαλάμαι τε καὶ αὔλια δύμεναι ἰχθῦς,
<lb rend="displayNum" n="140" />τῇσι δὲ καὶ φάγροι καὶ ἀναιδέες ἀγριόφαγροι 
<lb rend="displayNum" n="141" />κέρκουροί τε μένουσι καὶ ὀψοφάγοι καὶ ἀνιγραὶ
<pb id="p.218" />
<lb rend="displayNum" n="142" />μύραιναι σαῦροί τε καὶ ὀψιμόρων γένος ὀρφῶν,
<lb rend="displayNum" n="143" />οἳ πάντων περίαλλα κατὰ χθόνα δηθύνουσι
<lb rend="displayNum" n="144" />ζωοὶ καὶ τμηθέντες ἔτι σπαίρουσι σιδήρῳ.
</p><p><lb rend="displayNum" n="145" />ἄλλοι δ᾽ ἐν βένθεσσιν ὑπόβρυχα μιμνάζουσι 
<lb rend="displayNum" n="146" />φωλειοῖς, πρόβατόν τε καὶ ἥπατοι ἠδὲ πρέποντες,
<lb rend="displayNum" n="147" />ἴφθιμοι μεγάλοι τε φυήν, νωθροὶ δὲ κέλευθα
<lb rend="displayNum" n="148" />εἱλεῦνται: τὸ καὶ οὔποθ᾽ ἑὴν λείπουσι χαράδρην,
<lb rend="displayNum" n="149" />ἀλλ᾽ αὐτοῦ λοχόωσι παραὶ μυχόν, ὅς κε πελάσσῃ,
<lb rend="displayNum" n="150" />χειροτέροις ἀΐδηλον ἐπ᾽ ἰχθύσι πότμον ἄγοντες: 
<lb rend="displayNum" n="151" />ἐν καὶ ὄνος κείνοις ἐναρίθμιος, ὅς περὶ πάντων
<lb rend="displayNum" n="152" />πτήσσει ὀπωρινοῖο κυνὸς δριμεῖαν ὁμοκλήν,
<pb id="p.220" />
<lb rend="displayNum" n="153" />μίμνει δ᾽ ἐγκαταδὺς σκότιον μυχόν, οὐδὲ πάροιθεν
<lb rend="displayNum" n="154" />ἔρχεται, ὅσσον ἄησιν ἐπὶ χρόνον ἄγριος ἀστήρ.
</p><p><lb rend="displayNum" n="155" />ἔστι δέ τις πέτρῃσιν ἁλικλύστοισι μεμηλώς, 
<lb rend="displayNum" n="156" />ξανθὸς ἰδεῖν, κεστρεῦσι φυὴν ἐναλίγκιος ἰχθύς,
<lb rend="displayNum" n="157" />τὸν μερόπων ἕτεροι μὲν ἐπικλείουσιν ἄδωνιν,
<lb rend="displayNum" n="158" />ἄλλοι δ᾽ ἐξώκοιτον ἐφήμισαν, οὕνεκα κοίτας
<lb rend="displayNum" n="159" />ἐκτὸς ἁλὸς τίθεται, μοῦνος δ᾽ ἐπὶ χέρσον ἀμείβει,
<lb rend="displayNum" n="160" />ὅσσοι γε βράγχη, στόματος πτύχας, ἀμφὶς ἔχουσιν. 
<lb rend="displayNum" n="161" />εὖτε γὰρ εὐνήσῃ χαροπῆς ἁλὸς ἔργα γαλήνη,
<lb rend="displayNum" n="162" />αὐτὰρ ὅ γ᾽ ἐσσυμένοισι συνορμηθεὶς ῥοθίοισι,
<lb rend="displayNum" n="163" />πέτραις ἀμφιταθεὶς ἀμπαύεται εὔδιον ὕπνον.
<lb rend="displayNum" n="164" />ὀρνίθων δ᾽ ἁλίων τρομέει γένος, οἵ οἱ ἔασι
<lb rend="displayNum" n="165" />δυσμενέες: τῶν ἤν τιν᾽ ἐσαθρήσῃ πελάσαντα, 
<lb rend="displayNum" n="166" />πάλλεται ὀρχηστῆρι πανείκελος, ὄφρα ἑ πόντου
<lb rend="displayNum" n="167" />προπροκυλινδόμενον σπιλάδων ἄπο χεῦμα σαώσῃ.
</p><p><lb rend="displayNum" n="168" />οἱ δὲ καὶ ἐν πέτρῃσι καὶ ἐν ψαμάθοισι νέμονται,
<pb id="p.222" />
<lb rend="displayNum" n="169" />ἀγλαΐῃ χρύσοφρυς ἐπώνυμος ἠδὲ δράκοντες
<lb rend="displayNum" n="170" />σῖμοί τε γλαῦκοί τε καὶ ἀλκησταὶ συνόδοντες, 
<lb rend="displayNum" n="171" />σκορπίος ἀϊκτήρ, δίδυμον γένος, ἀμφότεραί τε
<lb rend="displayNum" n="172" />σφύραιναι δολιχαὶ ῥαφίδες θ᾽ ἅμα τῇσιν ἀραιαί:
<lb rend="displayNum" n="173" />ἐν δὲ χάραξ κοῦφοί τε κυβιστητῆρες ἔασι
<lb rend="displayNum" n="174" />κωβιοί: ἐν δὲ μυῶν χαλεπὸν γένος, οἳ περὶ πάντων
<lb rend="displayNum" n="175" />θαρσαλέοι νεπόδων καί τ᾽ ἀνδράσιν ἀντιφέρονται, 
<lb rend="displayNum" n="176" />οὔτι τόσοι περ ἐόντες: ἐπὶ στερεῇ δὲ μάλιστα
<lb rend="displayNum" n="177" />ῥινῷ καὶ πυκινοῖσι πεποιθότες ἔνδον ὀδοῦσι,
<lb rend="displayNum" n="178" />ἰχθύσι καὶ μερόπεσσιν ἀρειοτέροισι μάχονται.
<pb id="p.224" />
<lb rend="displayNum" n="179" />οἱ δ᾽ ἐν ἁμετρήτοισιν ἄλην πελάγεσσιν ἔχουσι,
<lb rend="displayNum" n="180" />τηλοῦ ἀπὸ τραφερῆς οὐδ᾽ ᾐόσιν εἰσὶν ἑταῖροι, 
<lb rend="displayNum" n="181" />θύννοι μὲν θύνοντες, ἐν ἰχθύσιν ἔξοχοι ὁρμήν,
<lb rend="displayNum" n="182" />κραιπνότατοι, ξιφίαι τε φερώνυμοι ἠδ᾽ ὑπέροπλος
<lb rend="displayNum" n="183" />ὀρκύνων γενεὴ καὶ πρημάδες ἠδὲ κυβεῖαι,
<lb rend="displayNum" n="184" />καὶ κολίαι σκυτάλαι τε καὶ ἱππούροιο γένεθλα.
<lb rend="displayNum" n="185" />ἐν τοῖς καὶ κάλλιχθυς ἐπώνυμος, ἱερὸς ἰχθύς: 
<lb rend="displayNum" n="186" />ἐν κείνοις νέμεται καὶ πομπίλος, ὃν πέρι ναῦται
<lb rend="displayNum" n="187" />ἅζονται, πομπῇ δ᾽ ἐπεφήμισαν οὔνομα νηῶν:
<lb rend="displayNum" n="188" />ἔξοχα γὰρ νήεσσι γεγηθότες ὑγρὰ θεούσαις
<pb id="p.226" />
<lb rend="displayNum" n="189" />ἕσπονται πομπῆες ὁμόστολοι, ἄλλοθεν ἄλλος
<lb rend="displayNum" n="190" />ἀμφιπερισκαίροντες ἐΰξυγον ἅρμα θαλάσσης 
<lb rend="displayNum" n="191" />τοίχους τ᾽ ἀμφοτέρους περί τε πρυμναῖα χαλινὰ
<lb rend="displayNum" n="192" />οἰήκων, ἄλλοι δὲ περὶ πρώρην ἀγέρονται:
<lb rend="displayNum" n="193" />οὐδέ κεν αὐτόμολον κείνων πλόον, ἀλλ᾽ ὑπὸ δεσμῷ
<lb rend="displayNum" n="194" />φαίης εὐγόμφοισιν ἐνισχομένους πινάκεσσιν
<lb rend="displayNum" n="195" />ἑλκομένους ἀέκοντας ἀναγκαίῃσιν ἄγεσθαι. 
<lb rend="displayNum" n="196" />τόσσον ἔρως γλαφυρῇσιν ἐφ᾽ ὁλκάσιν ἑσμὸν ἀγείρει.
<lb rend="displayNum" n="197" />οἷον δὴ βασιλῆα φερέπτολιν ἠέ τιν᾽ ἄνδρα
<lb rend="displayNum" n="198" />ἀθλοφόρον, θαλλοῖσι νεοστέπτοισι κομῶντα,
<lb rend="displayNum" n="199" />παῖδές τ᾽ ἠΐθεοί τε καὶ ἀνέρες ἀμφιέποντες
<lb rend="displayNum" n="200" />ὃν δόμον εἰσανάγουσι καὶ ἀθρόοι αἰὲν ἕπονται, 
<lb rend="displayNum" n="201" />εἰσόκεν εὐερκῆ μεγάρων ὑπὲρ οὐδὸν ἀμείψῃ:
<lb rend="displayNum" n="202" />ὣς οἵ γ᾽ ὠκυπόροισιν ἀεὶ νήεσσιν ἕπονται,
<lb rend="displayNum" n="203" />ὄφρ᾽ οὔτις γαίης ἐλάει φόβος: ἀλλ᾽ ὅτε χέρσον
<lb rend="displayNum" n="204" />φράσσωνται, τραφερὴν δὲ μέγ᾽ ἐχθαίρουσιν ἄρουραν,
<lb rend="displayNum" n="205" />αὖτις ἀφορμηθέντες ἀολλέες ἠΰτε νύσσης 
<lb rend="displayNum" n="206" />πάντες ἀποθρώσκουσι καὶ οὐκέτι νηυσὶν ἕπονται.
<lb rend="displayNum" n="207" />σῆμα τόδε πλωτῆρσιν ἐτήτυμον ἐγγύθι γαίης
<lb rend="displayNum" n="208" />ἔμμεναι, εὖτε λιπόντας ὁμοπλωτῆρας ἴδωνται.
<lb rend="displayNum" n="209" />πομπίλε, ναυτιλίῃσι τετιμένε, σοὶ δέ τις ἀνὴρ
<lb rend="displayNum" n="210" />εὐκραεῖς ἀνέμων τεκμαίρεται ἐλθέμεν αὔρας: 
<lb rend="displayNum" n="211" />εὔδια γὰρ στέλλῃ τε καὶ εὔδια σήματα φαίνεις.
</p><p><lb rend="displayNum" n="212" />καὶ μὲν δὴ πελάγεσσιν ὁμῶς ἐχενηῒς ἑταίρη:
<lb rend="displayNum" n="213" />ἡ δ᾽ ἦτοι ταναὴ μὲν ἰδεῖν, μῆκος δ᾽ ἰσόπηχυς,
<pb id="p.228" />
<lb rend="displayNum" n="214" />χροιὴ δ᾽ αἰθαλόεσσα, φυὴ δέ οἱ ἐγχελύεσσιν
<lb rend="displayNum" n="215" />εἴδεται, ὀξὺ δέ οἱ κεφαλῆς στόμα νέρθε νένευκε 
<lb rend="displayNum" n="216" />καμπύλον, ἀγκίστρου περιηγέος εἴκελον αἰχμῇ.
<lb rend="displayNum" n="217" />θαῦμα δ᾽ ὀλισθηρῆς ἐχενηΐδος ἐφράσσαντο
<lb rend="displayNum" n="218" />ναυτίλοι: οὐ μὲν δή τις ἐνὶ φρεσὶ πιστώσαιτο
<lb rend="displayNum" n="219" />εἰσαΐων: αἰεὶ γὰρ ἀπειρήτων νόος ἀνδρῶν
<lb rend="displayNum" n="220" />δύσμαχος, οὐδ᾽ ἐθέλουσι καὶ ἀτρεκέεσσι πιθέσθαι: 
<lb rend="displayNum" n="221" />νῆα τιταινομένην ἀνέμου ζαχρηέος ὁρμῇ,
<lb rend="displayNum" n="222" />λαίφεσι πεπταμένοισιν ἁλὸς διὰ μέτρα θέουσαν,
<lb rend="displayNum" n="223" />ἰχθὺς ἀμφιχανὼν ὀλίγον στόμα νέρθεν ἐρύκει,
<lb rend="displayNum" n="224" />πᾶσαν ὑποτρόπιος βεβιημένος: οὐδ᾽ ἔτι τέμνει
<lb rend="displayNum" n="225" />κῦμα καὶ ἱεμένη, κατὰ δ᾽ ἔμπεδον ἐστήρικται, 
<lb rend="displayNum" n="226" />ἠΰτ᾽ ἐν ἀκλύστοισιν ἐεργομένη λιμένεσσι.
<lb rend="displayNum" n="227" />καὶ τῆς μὲν λίνα πάντα περὶ προτόνοισι μέμυκε,
<lb rend="displayNum" n="228" />ῥοχθεῦσιν δὲ κάλωες, ἐπημύει δὲ κεραίη,
<lb rend="displayNum" n="229" />ῥιπῇ ἐπειγομένη, πρύμνῃ δ᾽ ἔπι πάντα χαλινὰ
<lb rend="displayNum" n="230" />ἰθυντὴρ ἀνίησιν, ἐπισπέρχων ὁδὸν ἅλμης: 
<lb rend="displayNum" n="231" />ἡ δ᾽ οὔτ᾽ οἰήκων ἐμπάζεται οὔτ᾽ ἀνέμοισι
<lb rend="displayNum" n="232" />πείθεται, οὐ ῥοθίοισιν ἐλαύνεται, ἀλλὰ παγεῖσα
<lb rend="displayNum" n="233" />μίμνει τ᾽ οὐκ ἐθέλουσα καὶ ἐσσυμένη πεπέδηται,
<lb rend="displayNum" n="234" />ἰχθύος οὐτιδανοῖο κατὰ στόμα ῥιζωθεῖσα:
<lb rend="displayNum" n="235" />ναῦται δὲ τρομέουσιν, ἀείδελα δεσμὰ θαλάσσης 
<lb rend="displayNum" n="236" />δερκόμενοι καὶ θάμβος ἴσον λεύσσοντες ὀνείρῳ.
<lb rend="displayNum" n="237" />ὡς δ᾽ ὅτ᾽ ἐνὶ ξυλόχοισιν ἀνὴρ λαιψηρὰ θέουσαν
<lb rend="displayNum" n="238" />θηρητὴρ ἔλαφον δεδοκημένος ἄκρον ὀϊστῷ
<lb rend="displayNum" n="239" />κῶλον ὑπὸ πτερόεντι βαλὼν ἐπέδησεν ἐρωῆς:
<lb rend="displayNum" n="240" />ἡ δὲ καὶ ἐσσυμένη περ ἀναγκαίῃς ὀδύνῃσιν 
<lb rend="displayNum" n="241" />ἀμφιπαγεῖσ᾽ ἀέκουσα μένει θρασὺν ἀγρευτῆρα:
<lb rend="displayNum" n="242" />τοίην νηΐ πέδην περιβάλλεται αἰόλος ἰχθὺς
<lb rend="displayNum" n="243" />ἀντιάσας: τοίων δὲ φερωνυμίην λάχεν ἔργων.
<pb id="p.230" />
</p><p><lb rend="displayNum" n="244" />Χαλκίδες αὖ θρίσσαι τε καὶ ἀβραμίδες φορέονται
<lb rend="displayNum" n="245" />ἀθρόαι, ἄλλοτε δ᾽ ἄλλον ἁλὸς πόρον, ἢ περὶ πέτρας 
<lb rend="displayNum" n="246" />ἢ πελάγη, δολιχοῖσί τ᾽ ἐπέδραμον αἰγιαλοῖσιν,
<lb rend="displayNum" n="247" />αἰέν ἀμειβόμεναι ξείνην ὁδὸν ἠΰτ᾽ ἀλῆται.
</p><p><lb rend="displayNum" n="248" />Ἀνθιέων δὲ μάλιστα νομαὶ πέτρῃσι βαθείαις
<lb rend="displayNum" n="249" />ἔμφυλοι: ταῖς δ᾽ οὔτι παρέστιοι αἰὲν ἔασι,
<lb rend="displayNum" n="250" />πάντῃ δὲ πλάζονται, ὅπῃ γένυς, ἔνθα κελεύει 
<lb rend="displayNum" n="251" />γαστὴρ καὶ λαίμαργος ἔρως ἀκόρητος ἐδωδῆς:
<lb rend="displayNum" n="252" />ἔξοχα γὰρ παρὰ πάντας ἀδηφάγος οἶστρος ἐλαύνει
<lb rend="displayNum" n="253" />κείνους καὶ νωδόν περ ὑπὸ στόμα χῶρον ἔχοντας.
<lb rend="displayNum" n="254" />τέσσαρα δ᾽ ἀνθιέων μεγακήτεα φῦλα νέμονται,
<lb rend="displayNum" n="255" />ξανθοί τ᾽ ἀργεννοί τε τὸ δὲ τρίτον αἷμα <note n="1" place="unspecified" anchored="yes">αἷμα: εἷμα κοεξηλψ</note> κελαινοί: 
<lb rend="displayNum" n="256" />ἄλλους δ᾽ εὐωπούς τε καὶ αὐλωποὺς καλέουσιν,
<lb rend="displayNum" n="257" />οὕνεκα τοῖς καθύπερθεν ἑλισσομένη κατὰ κύκλον
<lb rend="displayNum" n="258" />ὀφρὺς ἠερόεσσα περίδρομος ἐστεφάνωται.
<pb id="p.232" />
</p><p><lb rend="displayNum" n="259" />δοιοὶ δὲ σκληροῖσιν ἀρηρότα γυῖα χιτῶσι
<lb rend="displayNum" n="260" />φραξάμενοι κόλποισιν ἐνιπλώουσι θαλάσσης, 
<lb rend="displayNum" n="261" />κάραβος ὀξυπαγὴς ἠδ᾽ ἀστακός: οἱ δὲ καὶ ἄμφω
<lb rend="displayNum" n="262" />πέτραις ἐνναίουσι καὶ ἐν πέτρῃσι νέμονται.
<lb rend="displayNum" n="263" />ἄστακος αὖ πέρι δή τι καὶ οὐ φατὸν οἷον ἔρωτα
<lb rend="displayNum" n="264" />οἰκείης θαλάμης κεύθει φρεσίν, οὐδέ ποτ᾽ αὐτῆς
<lb rend="displayNum" n="265" />λείπεθ᾽ ἑκών, ἀλλ᾽ εἴ μιν ἀναγκαίῃ τις ἐρύσσας 
<lb rend="displayNum" n="266" />τῆλε φέρων ἑτέρωσε πάλιν πόντονδε μεθείη,
<lb rend="displayNum" n="267" />αὐτὰρ ὅγ᾽ οὐ μετὰ δηρὸν ἑὴν νόστησε χαράδρην
<lb rend="displayNum" n="268" />σπεύδων, οὐδ᾽ ἐθέλει ξεῖνον μυχὸν ἄλλον ἑλέσθαι,
<lb rend="displayNum" n="269" />οὐδ᾽ ἑτέρης πέτρης ἐπιβάλλεται, ἀλλὰ διώκει
<lb rend="displayNum" n="270" />καὶ δόμον ὃν κατέλειπε καὶ ἤθεα καὶ νομὸν ἅλμης 
<lb rend="displayNum" n="271" />κείνης ἥ μιν ἔφερβε καὶ οὐκ ἤχθηρε θάλασσαν,
<lb rend="displayNum" n="272" />τῆς μιν ἀπεξείνωσαν ἁλίπλοοι ἀγρευτῆρες.
<lb rend="displayNum" n="273" />ὣς ἄρα καὶ πλωτοῖσιν ἑὸς δόμος ἠδὲ θάλασσα
<lb rend="displayNum" n="274" />πατρῴη καὶ χῶρος ἐφέστιος, ἔνθ᾽ ἐγένοντο,
<lb rend="displayNum" n="275" />στάζει ἐνὶ κραδίῃ γλυκερὸν γάνος, οὐδ᾽ ἄρα μούνοις 
<lb rend="displayNum" n="276" />πατρὶς ἐφημερίοισι πέλει γλυκερώτατον ἄλλων:
<lb rend="displayNum" n="277" />οὐδ᾽ ἀλεγεινότερον καὶ κύντερον, ὅς κεν ἀνάγκῃ
<lb rend="displayNum" n="278" />φυξίπολιν πάτρης τελέσῃ βίον ἀλγινόεντα,
<lb rend="displayNum" n="279" />ξεῖνος ἐν ἀλλοδαποῖσιν ἀτιμίης ζυγὸν ἕλκων.
</p><p><lb rend="displayNum" n="280" />ἐν κείνῃ γενεῇ καὶ καρκίνοι εἰσὶν ἀλῆται 
<pb id="p.234" />
<lb rend="displayNum" n="281" />καρίδων τε νομαὶ καὶ ἀναιδέα φῦλα παγούρων,
<lb rend="displayNum" n="282" />οἵτε καὶ ἀμφιβίοις ἐναρίθμιον αἶσαν ἔχουσι.
</p><p><lb rend="displayNum" n="283" />πάντες δ᾽ οἷσί τε κῶλον ὑπ᾽ ὀστράκῳ ἐστήρικται,
<lb rend="displayNum" n="284" />ὄστρακον ἐκδύνουσι γεραίτερον, ἄλλο δ᾽ ἔνερθε
<lb rend="displayNum" n="285" />σαρκὸς ὑπὲκ νεάτης ἀνατέλλεται: οἱ δὲ πάγουροι, 
<lb rend="displayNum" n="286" />ἡνίκα ῥηγνυμένοιο βίην φράσσωνται ἐλύτρου,
<lb rend="displayNum" n="287" />πάντῃ μαιμώωσιν ἐδητύος ἰσχανόωντες,
<lb rend="displayNum" n="288" />ῥηϊτέρη ῥινοῖο διάκρισις ὄφρα γένηται
<lb rend="displayNum" n="289" />πλησαμένων: εὖτ᾽ ἄν δὲ διατμαγὲν ἕρκος ὀλίσθῃ,
<lb rend="displayNum" n="290" />οἱ δ᾽ ἦτοι πρῶτον μὲν ἐπὶ ψαμάθοισι τέτανται 
<lb rend="displayNum" n="291" />αὔτως, οὔτε βορῆς μεμνημένοι οὔτε τευ ἄλλου,
<lb rend="displayNum" n="292" />ἐλπόμενοι φθιμένοισι μετέμμεναι οὐδ᾽ ἔτι θερμὸν
<lb rend="displayNum" n="293" />ἐμπνείειν, ῥινῷ δὲ περιτρομέουσιν ἀραιῇ 
<lb rend="displayNum" n="294" />ἀρτιφύτῳ: μετὰ δ᾽ αὖτις ἀγειρόμενοι νόον ἤδη
<lb rend="displayNum" n="295" />βαιὸν θαρσήσαντες ἀπὸ ψαμάθοιο πάσαντο: 
<lb rend="displayNum" n="296" />τόφρα δὲ θυμὸν ἔχουσιν ἀμήχανον ἀδρανέοντες,
<lb rend="displayNum" n="297" />ὄφρα περὶ μελέεσσι νέον σκέπας ἀμφιπαγείη.
<lb rend="displayNum" n="298" />ὡς δέ τις ἰητὴρ νουσαχθέα φῶτα κομίζων
<lb rend="displayNum" n="299" />ἤμασι μὲν πρώτοισι βορῆς ἀπόπαστον ἐρύκει,
<lb rend="displayNum" n="300" />πήματος ἀμβλύνων μαλερὸν σθένος, αὐτὰρ ἔπειτα 
<lb rend="displayNum" n="301" />τυτθὰ βορῆς ὤρεξε νοσήλια, μέχρις ἅπασαν
<lb rend="displayNum" n="302" />ἄτην γυιοβόρους τε δύας ὀδύνας τε καθήρῃ:
<lb rend="displayNum" n="303" />ὣς οἵγ᾽ ἀρτιφύτοισιν ἀναΐσσουσιν ἐλύτροις
<lb rend="displayNum" n="304" />δειδιότες νούσοιο κακὰς ὑπὸ κῆρας ἀλύξαι.
</p><p><lb rend="displayNum" n="305" />ἄλλοι δ᾽ ἑρπυστῆρες ἁλὸς ναίουσιν ἐναύλους, 
<lb rend="displayNum" n="306" />πουλύποδες σκολιοὶ καὶ κορδύλος ἠδ᾽ ἁλιεῦσιν
<pb id="p.236" />
<lb rend="displayNum" n="307" />ἐχθομένη σκολόπενδρα καὶ ὀσμύλος: οἱ δὲ καὶ αὐτοὶ
<lb rend="displayNum" n="308" />ἀμφίβιοι: καί πού τις ἀνὴρ ἴδεν ἀγροιώτης
<lb rend="displayNum" n="309" />γηπόνος, ἀγχιάλοισι φυτηκομίῃσι μεμηλώς,
<lb rend="displayNum" n="310" />ὀσμύλον εὐκάρποις ἢ πούλυπον ἀμφὶ κράδῃσι 
<lb rend="displayNum" n="311" />πλεγνύμενον γλυκερόν τε φυτῶν ἀπὸ καρπὸν ἔδοντα.
<lb rend="displayNum" n="312" />τοῖς δὲ μεθ᾽ ἑρπυστῆρσιν ἴσον λάχεν οἶμα δολόφρων
<lb rend="displayNum" n="313" />σηπίη: ἄλλα δὲ φῦλα μετ᾽ οἴδμασιν ὀστρακόρινα,
<lb rend="displayNum" n="314" />πολλὰ μὲν πέτρῃσι, τὰ δ᾽ ἐν ψαμάθοισι νέμονται,
<lb rend="displayNum" n="315" />νηρῖται στρόμβων τε γένος καὶ πορφύραι αὐταὶ 
<lb rend="displayNum" n="316" />κήρυκές τε μύες τε καὶ ἀτρεκὲς οὔνομα σωλὴν
<lb rend="displayNum" n="317" />ὄστρεά θ᾽ ἑρσήεντα καὶ ὀκριόεντες ἐχῖνοι:
<lb rend="displayNum" n="318" />τοὺς εἴ τις καὶ τυτθὰ διατμήξας ἐνὶ πόντῳ
<lb rend="displayNum" n="319" />ῥίψῃ, συμφυέες τε παλίνζωοί τε νέμονται.
<pb id="p.238" />
</p><p><lb rend="displayNum" n="320" />Καρκινάσιν δ᾽ αὐταῖς μὲν ἐπ᾽ ὄστρακον οὔτι πέφυκεν 
<lb rend="displayNum" n="321" />ἐκ γενετῆς, γυμναὶ δὲ καὶ ἀσκεπέες καὶ ἀφαυραὶ
<lb rend="displayNum" n="322" />τίκτονται, κτητοὺς δὲ δόμους ἐπιμηχανόωνται,
<lb rend="displayNum" n="323" />ἀβληχροῖς μελέεσσι νόθον σκέπας ἀμφιβαλοῦσαι:
<lb rend="displayNum" n="324" />εὖτε γὰρ ἀθρήσωσι λελειμμένον ὀρφανὸν αὔτως
<lb rend="displayNum" n="325" />ὄστρακον, οἰκητῆρος ἀνέστιον οἰχομένοιο, 
<lb rend="displayNum" n="326" />αἵδ᾽ εἴσω καταδῦσαι ὑπ᾽ ἀλλοτρίοισιν ἐλύτροις
<lb rend="displayNum" n="327" />ἑζόμεναι ναίουσι καὶ ὃν κτήσαντο μέλαθρον:
<lb rend="displayNum" n="328" />τῷ δὲ συνερπύζουσι καὶ ἔνδοθεν ἕρκος ἄγουσιν,
<lb rend="displayNum" n="329" />εἴτε τι νηρίτης ἔλιπε σκέπας εἴτε τι κῆρυξ
<lb rend="displayNum" n="330" />ἢ στρόμβος: στρόμβων δὲ δύσεις φιλέουσι μάλιστα, 
<lb rend="displayNum" n="331" />οὕνεκεν εὐρεῖαί τε μένειν κοῦφαί τε φέρεσθαι.
<lb rend="displayNum" n="332" />ἀλλ᾽ ὅτ᾽ ἀεξομένη πλήσῃ μυχὸν ἔνδον ἐοῦσα
<lb rend="displayNum" n="333" />καρκινάς, οὐκέτι κεῖνον ἔχει δόμον, ἀλλὰ λιποῦσα
<lb rend="displayNum" n="334" />δίζεται εὐρύτερον κόχλου κύτος ἀμφιβαλέσθαι.
<lb rend="displayNum" n="335" />πολλάκι δὲ γλαφυρῆς κύμβης πέρι καρκινάδεσσιν 
<lb rend="displayNum" n="336" />ἀλκὴ καὶ μέγα νεῖκος ἐγείρεται, ἐκ δ᾽ ἐλάσασα
<lb rend="displayNum" n="337" />κρείττων χειροτέρην δόμον ἄρμενον ἀμφέθετ᾽ αὐτή.
</p><p><lb rend="displayNum" n="338" />ἔστι δέ τις γλαφυρῷ κεκαλυμμένος ὀστράκῳ ἰχθύς,
<lb rend="displayNum" n="339" />μορφὴν πουλυπόδεσσιν ἀλίγκιος, ὃν καλέουσι
<lb rend="displayNum" n="340" />ναυτίλον, οἰκείῃσιν ἐπικλέα ναυτιλίῃσι: 
<lb rend="displayNum" n="341" />ναίει μὲν ψαμάθοις, ἀνὰ δ᾽ ἔρχεται ἄκρον ἐς ὕδωρ
<lb rend="displayNum" n="342" />πρηνής, ὄφρα κε μή μιν ἐνιπλήσειε θάλασσα:
<pb id="p.240" />
<lb rend="displayNum" n="343" />ἀλλ᾽ ὅτ᾽ ἀναπλώσῃ ῥοθίων ὕπερ Ἀμφιτρίτης,
<lb rend="displayNum" n="344" />αἶψα μεταστρεφθεὶς ναυτίλλεται, ὥστ᾽ ἀκάτοιο
<lb rend="displayNum" n="345" />ἴδρις ἀνήρ: δοιοὺς μὲν ἄνω πόδας ὥστε κάλωας 
<lb rend="displayNum" n="346" />ἀντανύει, μέσσος δὲ διαρρέει ἠΰτε λαῖφος
<lb rend="displayNum" n="347" />λεπτὸς ὑμήν, ἀνέμῳ τε τιταίνεται: αὐτὰρ ἔνερθε
<lb rend="displayNum" n="348" />δοιοὶ ἁλὸς ψαύοντες, ἐοικότες οἰήκεσσι,
<lb rend="displayNum" n="349" />πομποί τ᾽ ἰθύνουσι δόμον καὶ νῆα καὶ ἰχθύν.
<lb rend="displayNum" n="350" />ἀλλ᾽ ὅτε ταρβήσῃ σχεδόθεν κακόν, οὐκέτ᾽ ἀήταις 
<lb rend="displayNum" n="351" />φεύγει ἐπιτρέψας, σὺν δ᾽ ἔσπασε πάντα χαλινά,
<lb rend="displayNum" n="352" />ἱστία τ᾽ οἴηκάς τε, τὸ δ᾽ ἀθρόον ἔνδον ἔδεκτο
<lb rend="displayNum" n="353" />κῦμα βαρυνόμενός τε καθέλκεται ὕδατος ὁρμῇ.
<lb rend="displayNum" n="354" />ὦ πόποι, ὃς πρώτιστος ὄχους ἁλὸς εὕρατο νῆας,
<lb rend="displayNum" n="355" />εἴτ᾽ οὖν ἀθανάτων τις ἐπεφράσατ᾽ εἴτε τις ἀνὴρ 
<lb rend="displayNum" n="356" />τολμήεις πρώτιστος ἐπεύξατο κῦμα περῆσαι,
<lb rend="displayNum" n="357" />ἦ που κεῖνον ἰδὼν πλόον ἰχθύος εἴκελον ἔργον
<lb rend="displayNum" n="358" />δουροπαγὲς τόρνωσε, τὰ μὲν πνοιῇσι πετάσσας
<lb rend="displayNum" n="359" />ἐκ προτόνων, τὰ δ᾽ ὄπισθε χαλινωτήρια νηῶν.
</p><p><lb rend="displayNum" n="360" />κήτεα δ᾽ ὀβριμόγυια, πελώρια, θαύματα πόντου, 
<lb rend="displayNum" n="361" />ἀλκῇ ἀμαιμακέτῳ βεβριθότα, δεῖμα μὲν ὅσσοις
<lb rend="displayNum" n="362" />εἰσιδέειν, αἰεὶ δ᾽ ὀλοῇ κεκορυθμένα λύσσῃ,
<lb rend="displayNum" n="363" />πολλὰ μὲν εὐρυπόροισιν ἐνιστρέφεται πελάγεσσιν,
<lb rend="displayNum" n="364" />ἔνθα Ποσειδάωνος ἀτέκμαρτοι περιωπαί,
<lb rend="displayNum" n="365" />παῦρα δὲ ῥηγμίνων σχεδὸν ἔρχεται, ὅσσα φέρουσιν 
<lb rend="displayNum" n="366" />ἠϊόνες βαρύθοντα καὶ οὐκ ἀπολείπεται ἅλμης:
<lb rend="displayNum" n="367" />τῶν ἦτοι κρυερός τε λέων βλοσυρή τε ζύγαινα
<pb id="p.242" />
<lb rend="displayNum" n="368" />πορδάλιές τ᾽ ὀλοαὶ καὶ φύσαλοι αἰθυκτῆρες:
<lb rend="displayNum" n="369" />ἐν δὲ μέλαν θύννων ζαμενὲς γένος, ἐν δὲ δαφοινὴ
<lb rend="displayNum" n="370" />πρῆστις ἀταρτηρῆς τε δυσαντέα χάσματα λάμνης, 
<lb rend="displayNum" n="371" />μάλθη τ᾽ οὐ <note n="1" place="unspecified" anchored="yes">ϝ. λ. μάλθη θ᾽ ἡ.</note> μαλακῇσιν ἐπώνυμος ἀδρανίῃσι,
<lb rend="displayNum" n="372" />κριοί τ᾽ ἀργαλέοι καὶ ἀπαίσιον ἄχθος ὑαίνης
<lb rend="displayNum" n="373" />καὶ κύνες ἁρπακτῆρες ἀναιδέες: ἐν δὲ κύνεσσι
<lb rend="displayNum" n="374" />τριχθαδίη γενεή: τὸ μὲν ἄγριον ἐν πελάγεσσι
<lb rend="displayNum" n="375" />κήτεσι λευγαλέοις ἐναρίθμιον: ἄλλα δὲ φῦλα 
<lb rend="displayNum" n="376" />διπλόα καρτίστοισι μετ᾽ ἰχθύσι δινεύονται
<lb rend="displayNum" n="377" />πηλοῖς ἐν βαθέεσσι: τὸ μὲν κέντροισι κελαινοῖς
<lb rend="displayNum" n="378" />κεντρίναι αὐδώωνται ἐπώνυμοι: ἄλλο δ᾽ ὁμαρτῇ
<lb rend="displayNum" n="379" />κλείονται γαλεοί: γαλεῶν δ᾽ ἑτερότροπα φῦλα
<pb id="p.244" />
<lb rend="displayNum" n="380" />σκύμνοι καὶ λεῖοι καὶ ἀκανθίαι: ἐν δ᾽ ἄρα τοῖσι 
<lb rend="displayNum" n="381" />ῥῖναι ἀλωπεκίαι καὶ ποικίλοι: εἴκελα δ᾽ ἔργα
<lb rend="displayNum" n="382" />πᾶσιν ὁμοῦ φορβή τε σύν ἀλλήλοις τε νέμονται.
</p><p><lb rend="displayNum" n="383" />δελφῖνες δ᾽ ἀκταῖς τε πολυρραθάγοισι γάνυνται
<lb rend="displayNum" n="384" />καὶ πελάγη ναίουσι, καὶ οὔποθι νόσφι θάλασσα
<lb rend="displayNum" n="385" />δελφίνων: περὶ γάρ σφε Ποσειδάων ἀγαπάζει: 
<lb rend="displayNum" n="386" />οὕνεκά οἱ κούρην κυανώπιδα Νηρηΐνην
<lb rend="displayNum" n="387" />μαιομένῳ φεύγουσαν ἑὸν λέχος Ἀμφιτρίτην
<lb rend="displayNum" n="388" />φρασσάμενοι δελφῖνες ἐν Ὠκεανοῖο δόμοισι
<lb rend="displayNum" n="389" />κευθομένην ἤγγειλαν: ὁ δ᾽ αὐτίκα κυανοχαίτης
<lb rend="displayNum" n="390" />παρθένον ἐξήρπαξεν ἀναινομένην τε δάμασσε. 
<lb rend="displayNum" n="391" />καὶ τὴν μὲν παράκοιτιν, ἁλὸς βασίλειαν, ἔθηκε,
<lb rend="displayNum" n="392" />ἀγγελίης δ᾽ ᾔνησεν ἐνηέας οὓς θεράποντας,
<lb rend="displayNum" n="393" />κλήρῳ δ᾽ ἐν σφετέρῳ περιώσιον ὤπασε τιμήν.
</p><p><lb rend="displayNum" n="394" />ἔστι δ᾽ ἀμειλίκτοις ἐνὶ κήτεσιν ἅσσα καὶ ἅλμης
<lb rend="displayNum" n="395" />ἐκτὸς ἐπὶ τραφερῆς φυσίζοον ἔρχεται οὖδας: 
<lb rend="displayNum" n="396" />δηρὸν δ᾽ ἠϊόνεσσι καὶ ἀγχιάλοισιν ἀρούραις
<pb id="p.246" />
<lb rend="displayNum" n="397" />μίσγοντ᾽ ἐγχέλυές τε καὶ ἀσπισδόεσσα χελώνη
<lb rend="displayNum" n="398" />καστορίδες τ᾽ ὀλοαὶ δυσπενθέες, αἵ τ᾽ ἀλεγεινὴν
<lb rend="displayNum" n="399" />ὄσσαν ἐπὶ κροκάλῃσιν ἀπαίσιον ὠρύονται
<lb rend="displayNum" n="400" />ἀνδράσιν: ὃς δέ κε γῆρυν ἐν οὔασιν ἀλγινόεσσαν 
<lb rend="displayNum" n="401" />δέξηται στυγερῆς τ᾽ ἐνοπῆς κωκυτὸν ἀκούσῃ,
<lb rend="displayNum" n="402" />οὐ τηλοῦ θανάτοιο τάχ᾽ ἔσσεται, ἀλλά οἱ ἄτην
<lb rend="displayNum" n="403" />καὶ μόρον αἰνοτάτη κείνη μαντεύεται αὐδή.
<lb rend="displayNum" n="404" />ναὶ μὴν καὶ φάλαιναν ἀναιδέα φασὶ θαλάσσης
<lb rend="displayNum" n="405" />ἐκβαίνειν χέρσονδε καὶ ἠελίοιο θέρεσθαι. 
<lb rend="displayNum" n="406" />φῶκαι δ᾽ ἐννύχιαι μέν ἀεὶ λείπουσι θάλασσαν,
<lb rend="displayNum" n="407" />πολλάκι δ᾽ ἠμάτιαι πέτραις ἐνὶ καὶ ψαμάθοισιν
<lb rend="displayNum" n="408" />εὔκηλοι μίμνουσι καὶ ἔξαλον ὕπνον ἔχουσι.
</p><p><lb rend="displayNum" n="409" />Ζεῦ πάτερ, ἐς δὲ σὲ πάντα καὶ ἐκ σέθεν ἐρρίζωνται:
<lb rend="displayNum" n="410" />εἴτ᾽ οὖν αἰθέρος οἶκον ὑπέρτατον εἵτ᾽ ἄρα πάντῃ 
<lb rend="displayNum" n="411" />ναιετάεις: θνητῷ γὰρ ἀμήχανον ἐξονομῆναι.
<pb id="p.248" />
<lb rend="displayNum" n="412" />οἵῃ σὺν φιλότητι διακρίνας ἐκέδασσας
<lb rend="displayNum" n="413" />αἰθέρα τ᾽ αἰγλήεντα καὶ ἠέρα καὶ χυτὸν ὕδωρ
<lb rend="displayNum" n="414" />καὶ χθόνα παμμήτειραν, ἀπ᾽ ἀλλήλων μὲν ἕκαστα,
<lb rend="displayNum" n="415" />πάντα δ᾽ ἐν ἀλλήλοισιν ὁμοφροσύνης ὑπὸ δεσμῷ 
<lb rend="displayNum" n="416" />ἀρρήκτῳ συνέδησας, ἀναγκαίῃ δ᾽ ἐπέρεισας
<lb rend="displayNum" n="417" />ἀστεμφῆ πάγκοινον ὑπό ζυγόν: οὔτε γὰρ αἰθὴρ
<lb rend="displayNum" n="418" />ἠέρος οὔτ᾽ ἀήρ ἄτερ ὕδατος, οὐδὲ μὲν ὕδωρ
<lb rend="displayNum" n="419" />γαίης νόσφι τέτυκται, ἐν ἀλλήλοις δὲ φύονται,
<lb rend="displayNum" n="420" />πάντα δ᾽ ὁδὸν μίαν εἶσι, μίαν δ᾽ ἀνελίσσετ᾽ ἀμοιβήν. 
<lb rend="displayNum" n="421" />τοὔνεκα καὶ ξυνῇσιν ὁμηρεύουσι γενέθλαις
<lb rend="displayNum" n="422" />ἀμφιβίων: καὶ τοὶ μὲν ἀναστείχουσ᾽ ἐπὶ γαῖαν
<lb rend="displayNum" n="423" />ποντόθεν, ἄλλοι δ᾽ αὖτε κατ᾽ ἠέρος Ἀμφιτρίτῃ
<lb rend="displayNum" n="424" />μίσγονται, κοῦφοί τε λάροι στονόεντά τε φῦλα
<lb rend="displayNum" n="425" />ἁλκυόνων κρατεροί θ᾽ ἁλιαίετοι ἁρπακτῆρες 
<lb rend="displayNum" n="426" />ἄλλα θ᾽ ὅσ᾽ ἰχθυάᾳ διερῆς τ᾽ ἐπιβάλλεται ἄγρης.
<lb rend="displayNum" n="427" />ἠέρα δ᾽ αὖ τέμνουσι καὶ εἰνάλιοί περ ἐόντες
<lb rend="displayNum" n="428" />τευθίδες ἱρήκων τε γένος βυθίη τε χελιδών:
<lb rend="displayNum" n="429" />οἱ δ᾽ ὅτε ταρβήσωσιν ὑπέρτερον ἐγγύθεν ἰχθύν,
<lb rend="displayNum" n="430" />ἐξ ἁλὸς ἀνθρώσκουσι καὶ ἠέριοι ποτέονται. 
<lb rend="displayNum" n="431" />ἀλλ᾽ αἱ μὲν καὶ τῆλε καὶ ὑψόθι ταρσὸν ἱεῖσι
<lb rend="displayNum" n="432" />τευθίδες: ἧτε κεν ὄρνιν ὀΐσσεαι οὐδὲ μὲν ἰχθὺν
<lb rend="displayNum" n="433" />εἰσοράαν, ἀγεληδὸν ὅθ᾽ ὁρμήσωσι πέτεσθαι:
<lb rend="displayNum" n="434" />αἱ δ᾽ ἄρα τῶν ὑπένερθε χελιδόνες οἶμον ἔχουσι:
<lb rend="displayNum" n="435" />ἵρηκες δ᾽ αὐτῆς ἅλμης σχεδὸν ἠερέθονται, 
<pb id="p.250" />
<lb rend="displayNum" n="436" />ἄκρον ἐπιψαύοντες ἁλὸς πόρον, ὅσσον ἰδέσθαι
<lb rend="displayNum" n="437" />ἄμφω νηχομένοισι καὶ ἱπταμένοισιν ὁμοῖοι.
</p><p><lb rend="displayNum" n="438" />αἵδε μὲν ὥστε πόληες ἐν ἰχθύσιν, οἵδε θ᾽ ὅμιλοι
<lb rend="displayNum" n="439" />κεκριμένοι γεγάασιν ἁλιπλάγκτοιο γενέθλης.
<lb rend="displayNum" n="440" />τῶν δ᾽ οἱ μὲν μὲν πλάζονται ἀολλέες, αἰόλα φῦλα, 
<lb rend="displayNum" n="441" />πώεσιν ἤ στρατιῇσιν ἐοικότες, οἵ τ᾽ ἀγελαῖοι
<lb rend="displayNum" n="442" />κέκληνται: τοὶ δ᾽ αὖτε κατὰ στίχας: οἱ δὲ λόχοισιν
<lb rend="displayNum" n="443" />εἴκελοι ἢ δεκάδεσσιν: ὁ δ᾽ ἔρχεται οἶος ἀπ᾽ ἄλλων
<lb rend="displayNum" n="444" />μουναδὸν ὁρμηθείς: περόωσι δὲ δίζυγες ἄλλοι:
<lb rend="displayNum" n="445" />οἱ δ᾽ αὐτοῦ θαλάμῃσιν ἐν οἰκείῃσι μένουσι. 
</p><p><lb rend="displayNum" n="446" />χείματι μὲν δὴ πάντες ἀελλάων στροφάλιγγας
<lb rend="displayNum" n="447" />σμερδαλέας αὐτοῦ τε δυσηχέος οἴδματα πόντου
<lb rend="displayNum" n="448" />ἔξοχα δειμαίνουσιν: ἐπεὶ περιώσιον ἄλλων
<lb rend="displayNum" n="449" />ἰχθυόεντα γένεθλα φίλην πέφρικε θάλασσαν
<lb rend="displayNum" n="450" />μαινομένην: τότε δ᾽ οἱ μὲν ἀμησάμενοι πτερύγεσσι 
<lb rend="displayNum" n="451" />ψάμμον ὑποπτήσσουσιν ἀνάλκιδες: οἱ δ᾽ ὑπὸ πέτραις
<lb rend="displayNum" n="452" />εἰλόμενοι δύνουσιν ἀολλέες: οἱ δὲ βάθιστα
<lb rend="displayNum" n="453" />ἐς πελάγη φεύγουσι κάτω μυχάτην ὑπὸ βύσσαν:
<lb rend="displayNum" n="454" />κεῖνα γὰρ οὔτε λίην προκυλίνδεται οὔθ᾽ ὑπ᾽ ἀήταις
<lb rend="displayNum" n="455" />πρυμνόθεν εἱλεῖται, διὰ δ᾽ ἔσσυται οὔτις ἄελλα 
<lb rend="displayNum" n="456" />ῥίζαν ἁλὸς νεάτην: μέγα δέ σφισι βένθος ἐρύκει
<pb id="p.252" />
<lb rend="displayNum" n="457" />ῥιγεδανὰς ὀδύνας καὶ ἀπηνέα χείματος ὁρμήν.
<lb rend="displayNum" n="458" />ἀλλ᾽ ὁπότ᾽ ἀνθεμόεσσαι ἐπὶ χθονὸς εἴαρος ὧραι
<lb rend="displayNum" n="459" />πορφύρεον γελάσωσιν, ἀναπνεύσῃ δὲ θάλασσα
<lb rend="displayNum" n="460" />χείματος εὐδιόωσα γαληναίη τε γένηται 
<lb rend="displayNum" n="461" />ἤπια κυμαίνουσα, τότ᾽ ἰχθύες ἄλλοθεν ἄλλοι
<lb rend="displayNum" n="462" />πανσυδίῃ φοιτῶσι γεγηθότες ἐγγύθι γαίης.
<lb rend="displayNum" n="463" />ὡς δὲ πολυρραίσταο νέφος πολέμοιο φυγοῦσα
<lb rend="displayNum" n="464" />ὀλβίη ἀθανάτοισι φίλη πόλις, ἥν ῥά τε δηρὸν
<lb rend="displayNum" n="465" />δυσμενέων πάγχαλκος ἐπεπλήμμυρε θύελλα, 
<lb rend="displayNum" n="466" />ὀψὲ δ᾽ ἀπολλήξασα καὶ ἀμπνεύσασα μόθοιο
<lb rend="displayNum" n="467" />ἀσπασίως γάνυταί τε καὶ εἰρήνης καμάτοισι
<lb rend="displayNum" n="468" />τέρπεται ἁρπαλέοισι καὶ εὔδιος εἰλαπινάζει,
<lb rend="displayNum" n="469" />ἀνδρῶν τε πλήθουσα χοροιτυπίης τε γυναικῶν:
<lb rend="displayNum" n="470" />ὣς οἱ λευγαλέους τε πόνους καὶ φρῖκα θαλάσσης 
<lb rend="displayNum" n="471" />ἀσπασίως προφυγόντες, ὑπεὶρ ἅλα καγχαλόωντες,
<lb rend="displayNum" n="472" />θρώσκοντες θύνουσι χοροιτυπέουσιν ὁμοῖοι.
<lb rend="displayNum" n="473" />εἴαρι δὲ γλυκὺς οἶστρος ἀναγκαίης Ἀφροδίτης
<lb rend="displayNum" n="474" />καὶ γάμοι ἡβώωσι καὶ ἀλλήλων φιλότητες
<lb rend="displayNum" n="475" />πᾶσιν, ὅσοι γαῖάν τε φερέσβιον οἵ τ᾽ ἀνὰ κόλπους 
<lb rend="displayNum" n="476" />ἠέρος οἵ τ᾽ ἀνὰ πόντον ἐριβρύχην δονέονται.
<lb rend="displayNum" n="477" />εἴαρι δὲ πλεῖστον νεπόδων γένος Εἰλείθυιαι
<lb rend="displayNum" n="478" />ὠοφόρων παύουσι βαρυνομένων ὠδίνων.
<lb rend="displayNum" n="479" />αἱ μὲν γὰρ γενεῆς κεχρημέναι ἠδὲ τόκοιο
<lb rend="displayNum" n="480" />θήλεες ἐν ψαμάθοισιν ἀποθλίβουσιν ἀραιὰς 
<lb rend="displayNum" n="481" />γαστέρας: οὐ γὰρ ῥεῖα διΐσταται, ἀλλ᾽ ἐνέχονται
<lb rend="displayNum" n="482" />ὠὰ μετ᾽ ἀλλήλοισιν ἀρηρότα νηδύος εἴσω,
<lb rend="displayNum" n="483" />φύρδην συμπεφυῶτα: τὰ δ᾽ ἀθρόα πῶς κε τέκοιεν;
<lb rend="displayNum" n="484" />στεινόμεναι δ᾽ ὀδύνῃσι μόγις κρίνουσι γενέθλην.
<lb rend="displayNum" n="485" />ὡς οὐ ῥηϊδίην γενεὴν οὐδ᾽ ἰχθύσι Μοῖραι 
<lb rend="displayNum" n="486" />ὤπασαν, οὐδ᾽ ἄρα μοῦνον ἐπιχθονίῃσι γυναιξὶν
<lb rend="displayNum" n="487" />ἄλγεα, πάντῃ δ᾽ εἰσὶν ἐπαχθέες Εἰλείθυιαι.
<lb rend="displayNum" n="488" />ἄρσενες αὖτ᾽ ἄλλοι μὲν ἐπ᾽ ἰχθύσι κῆρας ἄγοντες
<pb id="p.254" />
<lb rend="displayNum" n="489" />δαιτυμόνες ῥηγμῖσιν ἐπειγόμενοι πελάουσιν:
<lb rend="displayNum" n="490" />ἄλλοι δ᾽ αὖ μετόπισθε διωκόμενοι προθέουσι 
<lb rend="displayNum" n="491" />θηλυτέραις ἀγέλῃσιν, ἐπεὶ φιλότητος ἔρωτι
<lb rend="displayNum" n="492" />ἑλκόμεναι σπεύδουσι μετ᾽ ἄρσενας ἀσχέτῳ ὁρμῇ.
<lb rend="displayNum" n="493" />ἔνθ᾽ οἱ μὲν σφετέρας ἐπὶ γαστέρας ἀλλήλοισι
<lb rend="displayNum" n="494" />τριβόμενοι θορὸν ὑγρὸν ἀπορραίνουσιν ὄπισθεν,
<lb rend="displayNum" n="495" />αἱ δ᾽ οἴστρῳ μεμαυῖαι ἐπαΐγδην στομάτεσσι 
<lb rend="displayNum" n="496" />κάπτουσιν: τοίῳ δὲ γάμῳ πλήθουσι γόνοιο.
<lb rend="displayNum" n="497" />πλεῖστος μὲν νόμος οὗτος ἐν ἰχθύσιν: οἱ δὲ καὶ εὐνὰς
<lb rend="displayNum" n="498" />καὶ θαλάμους ἀλόχους τε διακριδὸν ἀμφὶς ἔχουσι
<lb rend="displayNum" n="499" />ζευξάμενοι: πολλὴ γὰρ ἐν ἰχθύσιν ἔστ᾽ Ἀφροδίτη
<lb rend="displayNum" n="500" />Οἶστρός τε Ζῆλός τε, βαρὺς θεός, ὅσσα τε τίκτει 
<lb rend="displayNum" n="501" />θερμὸς Ἔρως, ὅτε λάβρον ἐνὶ φρεσὶ κῶμον ὀρίνει.
<lb rend="displayNum" n="502" />πολλοὶ δ᾽ ἀλλήλοισι διασταδὸν εἵνεκεν εὐνῆς
<lb rend="displayNum" n="503" />μάρνανται, μνηστῆρσιν ἐοικότες, οἵ περὶ νύμφην
<lb rend="displayNum" n="504" />πολλοὶ ἀγειρόμενοι καὶ ὁμοίϊοι ἀντιφέρονται
<lb rend="displayNum" n="505" />ὄλβῳ τ᾽ ἀγλαΐῃ τε: τὰ δ᾽ ἰχθύσιν οὐ παρέασιν, 
<lb rend="displayNum" n="506" />ἀλλ᾽ ἀλκὴ γένυές τε καὶ ἔνδοθι κάρχαρον ἕρκος,
<lb rend="displayNum" n="507" />τοῖσιν ἀεθλεύουσι καὶ ἐς γάμον ὁπλίζονται:
<lb rend="displayNum" n="508" />τοῖσι δ᾽ ὅ κεν προβάληται, ὁμοῦ γάμον εὕρατο νίκῃ.
<lb rend="displayNum" n="509" />καὶ τοὶ μὲν πλεόνεσσιν ὁμευναίαις ἀλόχοισι
<lb rend="displayNum" n="510" />τέρπονται, σάργων τε γένος καὶ κόσσυφος αἴθων: 
<lb rend="displayNum" n="511" />τοὶ δὲ μίαν στέργουσι καὶ ἀμφιέπουσιν ἄκοιτιν,
<lb rend="displayNum" n="512" />κάνθαροι αἰτναῖοί τε, καὶ οὐ πλεόνεσσι γάνυνται.
<pb id="p.256" />
</p><p><lb rend="displayNum" n="513" />ἀλλ᾽ οὐκ ἐγχελύεσσιν ὁμοίϊον οὔτε χελώναις
<lb rend="displayNum" n="514" />οὔτ᾽ οὖν πουλυπόδεσσι γάμου τέλος οὔτε κελαινῇ
<lb rend="displayNum" n="515" />μυραίνῃ, λεχέων δὲ παράτροπον αἶσαν ἔχουσιν: 
<lb rend="displayNum" n="516" />αἱ μὲν γὰρ σπειρηδὸν ἐν ἀλλήλῃσι χυθεῖσαι
<lb rend="displayNum" n="517" />ἐγχέλυες δέμας ὑγρὸν ἀναστρωφῶσι θαμειαὶ
<lb rend="displayNum" n="518" />πλεγνύμεναι, τάων δὲ κατείβεται εἴκελος ἀφρῷ
<lb rend="displayNum" n="519" />ἰχώρ, ἐν ψαμάθοις τε καλύπτεται: ἡ δέ μιν ἰλὺς
<lb rend="displayNum" n="520" />δεξαμένη κυέει τε καὶ ἐγχελύων τέκεν ὁλκούς. 
<lb rend="displayNum" n="521" />τοίη καὶ γόγγροισιν ὀλισθηροῖσι γενέθλη.
</p><p><lb rend="displayNum" n="522" />αἱ δὲ μέγα τρομέουσι καὶ ἐχθαίρουσι χελῶναι
<lb rend="displayNum" n="523" />ὃν γάμον: οὐ γὰρ τῇσιν ἐφίμερος οἷα καὶ ἄλλοις
<lb rend="displayNum" n="524" />τερπωλὴ λεχέων, πολὺ δὲ πλέον ἄλγος ἔχουσι:
<lb rend="displayNum" n="525" />σκληρὸν γὰρ μάλα κέντρον ἐν ἄρσεσιν εἰς Ἀφροδίτην, 
<lb rend="displayNum" n="526" />ὀστέον οὐκ ἐπιεικτόν, ἀτερπέϊ θήγεται εὐνῇ.
<lb rend="displayNum" n="527" />τοὔνεκα μάρνανταί τε παλιγνάμπτοισί τ᾽ ὀδοῦσιν
<lb rend="displayNum" n="528" />ἀλλήλους δάπτουσιν, ὅτε σχεδὸν ἀντιάσωσιν,
<lb rend="displayNum" n="529" />αἱ μὲν ἀλευόμεναι τρηχὺν γάμον, οἱ δ᾽ ἀεκουσῶν
<lb rend="displayNum" n="530" />εὐνῆς ἱμείροντες ἑκούσιοι, εἰσόκεν ἀλκῇ 
<lb rend="displayNum" n="531" />νικήσας ζεύξῃ μιν ἀναγκαίῃ φιλότητι,
<lb rend="displayNum" n="532" />ἠΰτε ληϊδίην, πολέμου γέρας. εἴκελα δ᾽ εὐνῆς
<lb rend="displayNum" n="533" />ἔργα κυσὶ χθονίοισι καὶ εἰναλίῃσι χελώναις:
<lb rend="displayNum" n="534" />εἴκελα καὶ φώκῃσιν: ἐπεὶ μάλα δηρὸν ἕκαστοι
<lb rend="displayNum" n="535" />ἐξόπιθεν συνέχονται, ἀρηρότες ἠΰτε δεσμῷ. 
</p><p><lb rend="displayNum" n="536" />πουλύποδος δ᾽ ὀλοοί τε γάμοι καὶ πικρὸς ὄλεθρος
<lb rend="displayNum" n="537" />συμφέρεται, ξυνὸν δὲ τέλος θανάτοιο καὶ εὐνῆς:
<pb id="p.258" />
<lb rend="displayNum" n="538" />οὐ γὰρ πρὶν φιλότητος ἀπίσχεται οὐδ᾽ ἀπολήγει,
<lb rend="displayNum" n="539" />πρίν μιν ἀπὸ μελέων προλίπῃ σθένος ἀδρανέοντα,
<lb rend="displayNum" n="540" />αὐτὸς δ᾽ ἐν ψαμάθοισι πεσὼν ἀμενηνὸς ὄληται: 
<lb rend="displayNum" n="541" />πάντες γάρ μιν ἔδουσιν, ὅσοι σχεδὸν ἀντιάσωσι,
<lb rend="displayNum" n="542" />καρκινάδες δειλαὶ καὶ καρκίνοι ἠδὲ καὶ ἄλλοι
<lb rend="displayNum" n="543" />ἰχθύες, οὓς πάρος αὐτὸς ἐδαίνυτο ῥεῖα μεθέρπων:
<lb rend="displayNum" n="544" />τοῖς ὑπὸ καὶ ζωός περ ἐὼν ἔτι κείμενος αὔτως,
<lb rend="displayNum" n="545" />οὐδὲν ἀμυνόμενος, δαιτρεύεται, ὄφρα θάνῃσι. 
<lb rend="displayNum" n="546" />τοίῳ δυστερπεῖ φιλοτησίῳ ὄλλυτ᾽ ὀλέθρῳ.
<lb rend="displayNum" n="547" />ὣς δ᾽ αὔτως καὶ θῆλυς ὑπ᾽ ὠδίνων μογέουσα
<lb rend="displayNum" n="548" />ὄλλυται: οὐ γὰρ τῇσιν ἀποκριδὸν οἷα καὶ ἄλλοις
<lb rend="displayNum" n="549" />ὠὰ διαθρώσκουσιν, ἀρηρότα δ᾽ ἀλλήλοισι
<lb rend="displayNum" n="550" />βοτρυδὸν στεινοῖο μόγις διανίσσεται αὐλοῦ. 
<lb rend="displayNum" n="551" />τοὔνεκα καὶ λυκάβαντος ὑπέρτερον οὔποτε μέτρον
<lb rend="displayNum" n="552" />πουλύποδες ζώουσιν: ἀποφθινύθουσι γὰρ αἰεὶ
<lb rend="displayNum" n="553" />αἰνοτάτοισι γάμοισι καὶ αἰνοτάτοισι τόκοισιν.
</p><p><lb rend="displayNum" n="554" />ἀμφὶ δὲ μυραίνης φάτις ἔρχεται οὐκ ἀΐδηλος,
<lb rend="displayNum" n="555" />ὥς μιν ὄφις γαμέει τε καὶ ἐξ ἁλὸς ἔρχεται αὐτὴ 
<lb rend="displayNum" n="556" />πρόφρων, ἱμείρουσα παρ᾽ ἱμείροντα γάμοιο.
<lb rend="displayNum" n="557" />ἤτοι ὁ μὲν φλογέῃ τεθοωμένος ἔνδοθι λύσσῃ
<lb rend="displayNum" n="558" />μαίνεται εἰς φιλότητα καὶ ἐγγύθι σύρεται ἀκτῆς
<lb rend="displayNum" n="559" />πικρὸς ἔχις: τάχα δὲ γλαφυρὴν ἐσκέψατο πέτρην,
<lb rend="displayNum" n="560" />τῇ δ᾽ ἔνι λοίγιον ἰὸν ἀπήμεσε, πάντα δ᾽ ὀδόντων 
<pb id="p.260" />
<lb rend="displayNum" n="561" />ἔπτυσε πευκεδανόν, ζαμενῆ χόλον, ὄλβον ὀλέθρου,
<lb rend="displayNum" n="562" />ὄφρα γάμῳ πρηΰς τε καὶ εὔδιος ἀντιάσειε.
<lb rend="displayNum" n="563" />στὰς δ᾽ ἄρ᾽ ἐπὶ ῥηγμῖνος ἑὸν νόμον ἐρροίζησε
<lb rend="displayNum" n="564" />κικλήσκων φιλότητα: θοῶς δ᾽ ἐσάκουσε κελαινὴ
<lb rend="displayNum" n="565" />ἰϋγὴν μύραινα καὶ ἔσσυτο θᾶσσον ὀϊστοῦ. 
<lb rend="displayNum" n="566" />ἡ μὲν ἄρ᾽ ἐκ πόντοιο τιταίνεται, αὐτὰρ ὁ πόντου
<lb rend="displayNum" n="567" />ἐκ γαίης πολιοῖσιν ἐπεμβαίνει ῥοθίοισιν:
<lb rend="displayNum" n="568" />ἄμφω δ᾽ ἀλλήλοισιν ὁμιλῆσαι μεμαῶτε
<lb rend="displayNum" n="569" />συμπεσέτην, ἔχιος δὲ κάρη κατέδεκτο χανοῦσα
<lb rend="displayNum" n="570" />νύμφη φυσιόωσα: γάμῳ δ᾽ ἐπιγηθήσαντες 
<lb rend="displayNum" n="571" />ἡ μὲν ἁλὸς πάλιν εἶσι μετ᾽ ἤθεα, τὸν δ᾽ ἐπὶ χέρσον
<lb rend="displayNum" n="572" />ὁλκὸς ἄγει, κρυερὸν δὲ πάλιν μεταχεύεται ἰὸν
<lb rend="displayNum" n="573" />λάπτων, ὃν πάρος ἧκε καὶ ἐξήφυσσεν ὀδόντων.
<lb rend="displayNum" n="574" />ἢν δ᾽ ἄρα μή τι κίχῃ κεῖνον χόλον, ὅνπερ ὁδίτης,
<lb rend="displayNum" n="575" />ἀτρεκέως ἐσιδών μιν, ἀπέκλυσεν ὕδατι λάβρῳ, 
<lb rend="displayNum" n="576" />αὐτὰρ ὅ γ᾽ ἀσχαλόων ῥίπτει δέμας, εἰσόκε μοῖραν
<lb rend="displayNum" n="577" />λευγαλέοιο λάβῃσιν ἀνωϊστου θανάτοιο,
<lb rend="displayNum" n="578" />αἰδόμενος, ὅτ᾽ ἄναλκις ὅπλων γένεθ᾽ οἷς ἐπεποίθει,
<lb rend="displayNum" n="579" />ἔμμεν᾽ ὄφις, πέτρῃ δὲ συνώλεσε καὶ δέμας ἰῷ.
</p><p><lb rend="displayNum" n="580" />δελφῖνες δ᾽ ἄνδρεσσιν ὁμῶς γάμον ἐντύνονται 
<lb rend="displayNum" n="581" />μήδεά τ᾽ ἀνδρομέοισι πανείκελα καρτύνονται:
<lb rend="displayNum" n="582" />οὐδ᾽ αἰεὶ προφανὴς πόρος ἄρσενος, ἀλλά οἱ εἴσω
<lb rend="displayNum" n="583" />κέκρυπται, λεχέων δὲ κατὰ χρέος ἕλκεται ἔξω.
</p><p><lb rend="displayNum" n="584" />τοῖαι μὲν φιλότητες ἐν ἰχθύσιν ἠδὲ καὶ εὐναί.
<lb rend="displayNum" n="585" />ἄλλος δ᾽ ἀλλοίῃ λεχέων ἱμείρεται ὥρῃ, 
<lb rend="displayNum" n="586" />καὶ γενεὴν προφέρει: τοῖς μὲν θέρος, οἷσι δὲ χεῖμα,
<lb rend="displayNum" n="587" />τοῖς δ᾽ ἔαρ ἢ φθινύθουσα τόκον προὔφηνεν ὀπώρη.
<lb rend="displayNum" n="588" />καὶ τοὶ μὲν λυκάβαντι μίαν μογέουσι γενέθλην
<pb id="p.262" />
<lb rend="displayNum" n="589" />οἱ πλεῖστοι, λάβραξ δὲ δὶς ἄχθεται Εἰλειθυίαις:
<lb rend="displayNum" n="590" />τρίγλαι δὲ τριγόνοισιν ἐπώνυμοί εἰσι γονῇσι: 
<lb rend="displayNum" n="591" />σκορπίος αὖ τετόρεσσι φέρει βέλος ὠδίνεσσι:
<lb rend="displayNum" n="592" />πέντε δὲ κυπρίνοισι γοναὶ μούνοισιν ἔασιν:
<lb rend="displayNum" n="593" />οἴου δ᾽ οὔποτέ φασι γένος φράσσασθαι ὀνίσκου,
<lb rend="displayNum" n="594" />ἀλλ᾽ ἔτι τοῦτ᾽ ἀΐδηλον ἐν ἀνθρώποισι τέτυκται.
</p><p><lb rend="displayNum" n="595" />Εὖτ᾽ ἂν δ᾽ εἰαρινοῖο περιπλήθωσι γόνοιο 
<lb rend="displayNum" n="596" />ἰχθύες ὠοτόκοι, τοὶ μὲν κατὰ χῶρον ἕκαστοι
<lb rend="displayNum" n="597" />εὔκηλοι μίμνουσιν ἐνὶ σφετέροισι δόμοισι:
<lb rend="displayNum" n="598" />πολλοὶ δ᾽ ἀγρόμενοι ξυνὴν ὁδὸν ὁρμώωνται
<lb rend="displayNum" n="599" />Εὔξεινον μετὰ πόντον, ἵν᾽ αὐτόθι τέκνα τέκωνται.
<lb rend="displayNum" n="600" />κεῖνος γὰρ πάσης γλυκερώτερος Ἀμφιτρίτης 
<lb rend="displayNum" n="601" />κόλπος, ἀπειρεσίοισι καὶ εὐΰδροις ποταμοῖσιν
<lb rend="displayNum" n="602" />ἀρδόμενος, μαλακαὶ δὲ πολυψάμαθοί τ᾽ ἐπιωγαί:
<lb rend="displayNum" n="603" />ἐν δέ οἱ εὐφυέες τε νομαὶ καὶ ἀκύμονες ἀκταὶ
<lb rend="displayNum" n="604" />πέτραι τε γλαφυραὶ καὶ χηραμοὶ ἰλυόεντες
<lb rend="displayNum" n="605" />ἄκραι τε σκιεραὶ καὶ ὅσ᾽ ἰχθύσι φίλτατ᾽ ἔασιν: 
<lb rend="displayNum" n="606" />ἐν δέ οἱ οὔτε τι κῆτος ἀνάρσιον οὔτε τι πῆμα
<lb rend="displayNum" n="607" />ἐντρέφεται νεπόδεσσιν ὀλέθριον οὐδὲ μὲν ὅσσοι
<lb rend="displayNum" n="608" />δυσμενέες γεγάασιν ἐπ᾽ ἰχθύσι βαιοτέροισιν
<pb id="p.264" />
<lb rend="displayNum" n="609" />ὁλκοὶ πουλυπόδων οὐδ᾽ ἀστακοὶ οὐδὲ πάγουροι:
<lb rend="displayNum" n="610" />παῦροι μὲν δελφῖνες, ἀκιδνότεροι δὲ καὶ αὐτοὶ 
<lb rend="displayNum" n="611" />κητείης γενεῆς καὶ ἀκήδεες ἐννεμέθονται.
<lb rend="displayNum" n="612" />τοὔνεκεν ἰχθύσι κεῖνο πέλει κεχαρισμένον ὕδωρ
<lb rend="displayNum" n="613" />ἐκπάγλως καὶ πολλὸν ἐπισπεύδουσι νέεσθαι.
<lb rend="displayNum" n="614" />στέλλονται δ᾽ ἅμα πάντες ὁμιλαδόν, ἄλλοθεν ἄλλος
<lb rend="displayNum" n="615" />εἰς ἕν ἀγειρόμενοι, μία δέ σφισι πᾶσι κέλευθος 
<lb rend="displayNum" n="616" />πομπή τε ῥιπή τε καὶ αὖ παλινόστιμος ὁρμή.
<lb rend="displayNum" n="617" />Θρηΐκιον δ᾽ ἀνύουσι Βοὸς Πόρον αἰολόφυλοι
<lb rend="displayNum" n="618" />ἑσμοὶ Βεβρυκίην τε παρὲξ ἅλα καὶ στόμα Πόντου
<lb rend="displayNum" n="619" />στεινὸν ἀμειβόμενοι δολιχὸν δρόμον Ἀμφιτρίτης.
<lb rend="displayNum" n="620" />ὡς δ᾽ ὅτ᾽ ἀπ᾽ Αἰθιόπων τε καὶ Αἰγύπτοιο ῥοάων 
<lb rend="displayNum" n="621" />ὑψιπετὴς γεράνων χορὸς ἔρχεται ἠεροφώνων,
<lb rend="displayNum" n="622" />Ἄτλαντος νιφόεντα πάγον καὶ χεῖμα φυγοῦσαι
<pb id="p.266" />
<lb rend="displayNum" n="623" />Πυγμαίων τ᾽ ὀλιγοδρανέων ἀμενηνὰ γένεθλα:
<lb rend="displayNum" n="624" />τῇσι δ᾽ ἄρ᾽ ἱπταμένῃσι κατὰ στίχας εὐρέες ἑσμοὶ
<lb rend="displayNum" n="625" />ἠέρα τε σκιάουσι καὶ ἄλλυτον ὄγμον ἔχουσιν: 
<lb rend="displayNum" n="626" />ὣς τότε μυριόφυλοι ἁλὸς τέμνουσι φάλαγγες
<lb rend="displayNum" n="627" />Εὔξεινον μέγα κῦμα: περιπλήθει δὲ θάλασσα
<lb rend="displayNum" n="628" />πυκνὸν ὑποφρίσσουσα λατυσσομένη πτερύγεσσιν,
<lb rend="displayNum" n="629" />εἰσόκ᾽ ἐπειγόμενοι δολιχὸν στόλον ἀμπαύσωσι
<lb rend="displayNum" n="630" />καὶ τόκον. ἀλλ᾽ ὅτε μέτρα παραστείχῃσιν ὀπώρης, 
<lb rend="displayNum" n="631" />νόστου μιμνήσκονται, ἐπεὶ κρυερώτερον ἄλλων
<lb rend="displayNum" n="632" />χεῖμα κατασπέρχει κείνην ἅλα δινήεσσαν:
<lb rend="displayNum" n="633" />οὐ γὰρ τηλεβαθής, ῥέα δὲ στυφελίζετ᾽ ἀήταις,
<lb rend="displayNum" n="634" />οἵ μιν ἐπιρρήσσουσιν ὑπερφίαλοί τ᾽ ὀλοοί τε.
<lb rend="displayNum" n="635" />τοὔνεκ᾽ ἀλυσκάζοντες Ἀμαζονίης ἀπὸ λίμνης 
<lb rend="displayNum" n="636" />αὖτις ὁμοῦ τεκέεσσιν ὑποτροπάδην φορέονται,
<lb rend="displayNum" n="637" />κίδνανται δ᾽ ἀνὰ πόντον, ὅπῃ θρέψονται ἕκαστοι.
</p><p><lb rend="displayNum" n="638" />ἀλλ᾽ ὅσα μὲν μαλάκεια φατίζεται, οἷσί τ᾽ ἀναίμων
<pb id="p.268" />
<lb rend="displayNum" n="639" />ἐστὶ φυὴ μελέων καὶ ἀνόστεος, ὅσσα τε φῦλα
<lb rend="displayNum" n="640" />ἢ λεπίσιν πυκινῇσι καλύπτεται, ἢ φολίδεσσι 
<lb rend="displayNum" n="641" />φρακτά, τὰ δ᾽ ὠοφόροισιν ὁμῶς ὠδῖσι μέλονται:
<lb rend="displayNum" n="642" />ἐκ δὲ κυνὸς λάβροιο καὶ αἰετοῦ ὅσσα τε φῦλα
<lb rend="displayNum" n="643" />κλῄζονται σελάχεια καὶ ἰχθυνόμων βασιλήων
<lb rend="displayNum" n="644" />δελφίνων φώκης τε βοώπιδος αὐτίκα παῖδες
<lb rend="displayNum" n="645" />ἐκ γενετῆς ἀνέχουσιν ἐοικότες οἷσι τοκεῦσιν. 
</p><p><lb rend="displayNum" n="646" />οἱ δ᾽ ἦ τοι πάντες μέν, ὅσοι ναίουσι θάλασσαν
<lb rend="displayNum" n="647" />ζωοτόκοι, φιλέουσι καὶ ἀμφιέπουσι γενέθλην,
<lb rend="displayNum" n="648" />δελφίνων δ᾽ οὔπω τι θεώτερον ἄλλο τέτυκται:
<lb rend="displayNum" n="649" />ὡς ἐτεὸν καὶ φῶτες ἔσαν πάρος ἠδὲ πόληας
<pb id="p.270" />
<lb rend="displayNum" n="650" />ναῖον ὁμοῦ μερόπεσσι, Διωνύσοιο δὲ βουλῇ 
<lb rend="displayNum" n="651" />πόντον ὑπημείψαντο καὶ ἰχθύας ἀμφεβάλοντο
<lb rend="displayNum" n="652" />γυίοις: ἀλλ᾽ ἄρα θυμὸς ἐναίσιμος εἰσέτι φωτῶν
<lb rend="displayNum" n="653" />ῥύεται ἀνδρομέην ἠμὲν φρόνιν ἠδὲ καὶ ἔργα.
<lb rend="displayNum" n="654" />εὖτε γὰρ ὠδίνων δίδυμον γένος ἐς φάος ἔλθῃ,
<lb rend="displayNum" n="655" />αὐτίχ᾽ ὁμοῦ τ᾽ ἐγένοντο περὶ σφετέρην τε τεκοῦσαν 
<lb rend="displayNum" n="656" />νηχόμενοι σκαίρουσι καὶ ἐνδύνουσιν ὀδόντων
<lb rend="displayNum" n="657" />εἴσω καὶ μητρῷον ὑπὸ στόμα δηθύνουσιν:
<lb rend="displayNum" n="658" />ἡ δὲ φιλοφροσύνῃσιν ἀνίσχεται ἀμφί τε παισὶ
<lb rend="displayNum" n="659" />στρωφᾶται γανόωσα καὶ ἔξοχα καγχαλόωσα.
<lb rend="displayNum" n="660" />μαζὸν δ᾽ ἀμφοτέροισι παρίσχεται, οἶον ἑκάστῳ, 
<lb rend="displayNum" n="661" />θήσασθαι γάλα λαρόν: ἐπεί ῥά οἱ ὤπασε δαίμων
<lb rend="displayNum" n="662" />καὶ γάλα καὶ μαζῶν ἰκέλην φύσιν οἷα γυναικῶν.
<lb rend="displayNum" n="663" />τόφρα μὲν οὖν τοίῃσι τιθηνείῃσι μέμηλεν:
<lb rend="displayNum" n="664" />ἀλλ᾽ ὅτε κουρίζωσιν ἑὸν σθένος, αὐτίκα τοῖσι
<lb rend="displayNum" n="665" />μήτηρ ἡγήτειρα κατέρχεται εἰς ὁδὸν ἄγρης 
<lb rend="displayNum" n="666" />ἱεμένοις θήρην τε διδάσκεται ἰχθυόεσσαν,
<lb rend="displayNum" n="667" />οὐδὲ πάρος τεκέων ἑκὰς ἵσταται οὐδ᾽ ἀπολείπει,
<lb rend="displayNum" n="668" />πρίν γ᾽ ὅταν ἡβήσωσι τελεσφόρα γυῖα καὶ ἀλκήν,
<lb rend="displayNum" n="669" />ἀλλ᾽ αἰεὶ ῥυτῆρες ἐπίσκοποι ἐγγὺς ἕπονται.
<lb rend="displayNum" n="670" />οἷον δὴ τότε θαῦμα μετὰ φρεσὶ θηήσαιο 
<lb rend="displayNum" n="671" />τερπωλήν τ᾽ ἐρόεσσαν, ὅτε πλώων ἐσίδηαι
<lb rend="displayNum" n="672" />αὔρῃ ἐν εὐκραεῖ δεδοκημένος ἠὲ γαλήνῃ
<lb rend="displayNum" n="673" />δελφίνων ἀγέλας εὐειδέας, ἵμερον ἅλμης:
<lb rend="displayNum" n="674" />οἱ μὲν γὰρ προπάροιθεν ἀολλέες ἠΰτε κοῦροι
<pb id="p.272" />
<lb rend="displayNum" n="675" />ἠΐθεοι στείχουσι, νέον γένος, ὥστε χοροῖο 
<lb rend="displayNum" n="676" />κύκλον ἀμειβόμενοι πολυειδέα ποικιλοδίνην:
<lb rend="displayNum" n="677" />τοὶ δ᾽ ὄπιθεν μεγάλοι τε καὶ ἔξοχοι οὐδ᾽ ἀπάτερθεν
<lb rend="displayNum" n="678" />ἔρχονται τεκέων, φρουρὸς στρατός, ὥσθ᾽ ἁπαλοῖσι
<lb rend="displayNum" n="679" />φερβομένοις ἕσπονται ἐν εἴαρι ποιμένες ἀμνοῖς.
<lb rend="displayNum" n="680" />ὡς δ᾽ ὅτε μουσοπόλων ἔργων ἄπο παῖδες ἴωσιν 
<lb rend="displayNum" n="681" />ἀθρόοι, οἱ δ᾽ ἄρ᾽ ὄπισθεν ἐπίσκοποι ἐγγὺς ἕπονται
<lb rend="displayNum" n="682" />αἰδοῦς τε πραπίδων τε νόου τ᾽ ἐπιτιμητῆρες
<lb rend="displayNum" n="683" />πρεσβύτεροι: γῆρας γὰρ ἐναίσιμον ἄνδρα τίθησιν:
<lb rend="displayNum" n="684" />ὣς ἄρα καὶ δελφῖνες ἑοῖς παίδεσσι τοκῆες
<lb rend="displayNum" n="685" />ἕσπονται, μή τί σφιν ἀνάρσιον ἀντιβολήσῃ. 
</p><p><lb rend="displayNum" n="686" />ναὶ μὴν καὶ φώκη κομέει γένος οὔτι χέρειον:
<lb rend="displayNum" n="687" />καὶ γὰρ τῇ μαζοί τε καὶ ἐν μαζοῖσι γάλακτος
<lb rend="displayNum" n="688" />εἰσὶ ῥοαί: τῇ δ᾽ οὔτι μετ᾽ οἴδμασιν ἀλλ᾽ ἐπὶ χέρσου
<lb rend="displayNum" n="689" />λύετ᾽ ἀνερχομένῃ γαστρὸς μόγος, ὥριος ὠδίς:
<lb rend="displayNum" n="690" />μίμνει δ᾽ ἤματα πάντα δυώδεκα σὺν τεκέεσσιν 
<lb rend="displayNum" n="691" />αὐτοῦ ἐνὶ τραφερῇ: τρισκαιδεκάτῃ δὲ σὺν ἠοῖ
<lb rend="displayNum" n="692" />σκύμνους ἀγκὰς ἔχουσα νεαλδέας εἰς ἅλα δύνει,
<lb rend="displayNum" n="693" />παισὶν ἀγαλλομένη, πάτρην ἅτε σημαίνουσα.
<lb rend="displayNum" n="694" />ὡς δὲ γυνὴ ξείνης γαίης ἔπι παῖδα τεκοῦσα
<lb rend="displayNum" n="695" />ἀσπασίως πάτρην τε καὶ ὃν δόμον εἰσαφικάνει, 
<lb rend="displayNum" n="696" />παῖδα δ᾽ ἐν ἀγκοίνῃσι πανηματίη φορέουσα,
<lb rend="displayNum" n="697" />δώματα δεικνυμένη, μητρὸς νομόν, ἀμφαγαπάζει,
<lb rend="displayNum" n="698" />τερπωλὴν ἀκόρεστον: ὁ δ᾽ οὐ φρονέων περ ἕκαστα
<lb rend="displayNum" n="699" />παπταίνει, μέγαρόν τε καὶ ἤθεα πάντα τοκήων:
<lb rend="displayNum" n="700" />ὣς ἄρα καὶ κείνη σφέτερον γένος εἰναλίη θὴρ 
<pb id="p.274" />
<lb rend="displayNum" n="701" />ἐς πόντον προφέρει καὶ δείκνυται ἔργα θαλάσσης.
</p><p><lb rend="displayNum" n="702" />δαίμονες, οὐκ ἄρα μοῦνον ἐν ἀνδράσι τέκνα πέλονται
<lb rend="displayNum" n="703" />φίλτατα, καὶ φάεος γλυκερώτερα καὶ βιότοιο,
<lb rend="displayNum" n="704" />ἀλλὰ καὶ οἰωνοῖσιν ἀμειλίκτοισί τε θηρσὶν
<lb rend="displayNum" n="705" />ἰχθύσι τ᾽ ὠμηστῇσιν ἀμήχανος αὐτοδίδακτος 
<lb rend="displayNum" n="706" />ἐντρέφεται τεκέων δριμὺς πόθος: ἀμφὶ δὲ παισὶ
<lb rend="displayNum" n="707" />καὶ θανέειν καὶ πᾶσαν ὀϊζυρὴν κακότητα
<lb rend="displayNum" n="708" />πρόφρονες, οὐκ ἀέκοντες, ἀναπλῆσαι μεμάασιν.
<lb rend="displayNum" n="709" />ἤδη τις κατ᾽ ὄρεσφιν ἐριβρύχην ἐνόησε
<lb rend="displayNum" n="710" />θηρητὴρ τεκέεσσιν ὑπερβεβαῶτα λέοντα, 
<lb rend="displayNum" n="711" />μαρνάμενον σφετέρης γενεῆς ὕπερ: οὐδ᾽ ὅ γε πυκνῆς
<lb rend="displayNum" n="712" />χερμάδος ἱπταμένης οὐδ αἰγανέης ἀλεγίζει,
<lb rend="displayNum" n="713" />ἀλλ᾽ αὔτως ἄτρεστον ἔχει θάρσος τε μένος τε,
<lb rend="displayNum" n="714" />βαλλόμενος καὶ ἐρεικόμενος πάσῃσι βολῇσιν:
<lb rend="displayNum" n="715" />οὐδ᾽ ὅ γε πρὶν θανέειν ἀναδύεται, ἀλλ᾽ ἐπὶ παισὶν 
<lb rend="displayNum" n="716" />ἡμιθανὴς προβέβηκε, μέλει δέ οἱ οὔτι μόροιο
<lb rend="displayNum" n="717" />τόσσον, ὅσον μὴ παῖδας ὑπ᾽ ἀγρευτῆρσιν ἰδέσθαι
<lb rend="displayNum" n="718" />ἑρχθέντας θήρειον ὑπ᾽ αὐτοκμῆτα καλιήν.
<lb rend="displayNum" n="719" />ἤδη δ᾽ ἀρτιτόκοιο κυνὸς σκυλακοτρόφῳ εὐνῇ
<lb rend="displayNum" n="720" />ποιμὴν ἐγχρίμψας, εἰ καὶ πάρος ἦεν ἑταῖρος, 
<lb rend="displayNum" n="721" />χάσσατο, ταρβήσας μητρὸς χόλον ὑλακόεντα,
<lb rend="displayNum" n="722" />οἷον ὑπὲρ τεκέων προφυλάσσεται, οὐδέ τιν᾽ αἰδῶ
<lb rend="displayNum" n="723" />γιγνώσκει, πᾶσιν δὲ πέλει κρυόεσσα πελάσσαι.
<lb rend="displayNum" n="724" />οἷον δ᾽ ἑλκομένας περὶ πόρτιας ἀσχαλόωσαι
<lb rend="displayNum" n="725" />μητέρες οὐκ ἀπάτερθε γυναικείων στενάχουσι 
<lb rend="displayNum" n="726" />κωκυτῶν, αὐτοὺς δὲ συναλγύνουσι νομῆας.
<lb rend="displayNum" n="727" />καὶ μέν τις φήνης ἀδινὸν γόον ἔκλυεν ἀνὴρ
<lb rend="displayNum" n="728" />ὄρθριον ἀμφὶ τέκεσσ᾽, ἢ ἀηδόνος αἰολοφώνου,
<pb id="p.276" />
<lb rend="displayNum" n="729" />ἠὲ καὶ εἰαρινῇσι χελιδόσιν ἐγγὺς ἔκυρσε
<lb rend="displayNum" n="730" />μυρομέναις ἑά τέκνα, τά τε σφίσι ληΐσσαντο 
<lb rend="displayNum" n="731" />ἐξ εὐνῆς ἢ φῶτες ἀπηνέες ἠὲ δράκοντες.
<lb rend="displayNum" n="732" />ἰχθύσι δ᾽ αὖ δελφὶς μὲν ἀριστεύει φιλότητι
<lb rend="displayNum" n="733" />παίδων, ὣς δὲ καὶ ἄλλοι ἑὸν γένος ἀμφιέπουσι.
</p><p><lb rend="displayNum" n="734" />θαῦμα δ᾽ ἁλιπλάγκτοιο κυνὸς τόδε: τῇ γὰρ ἕπονται
<lb rend="displayNum" n="735" />τέκνα νεοβλαστῆ καί σφιν σάκος ἔπλετο μήτηρ: 
<lb rend="displayNum" n="736" />ἀλλ᾽ ὅτε ταρβήσωσι τά τ᾽ ἄσπετα δείματ᾽ ἔασιν
<lb rend="displayNum" n="737" />ἐν πόντῳ, τότε παῖδας ἔσω λαγόνεσσιν ἔδεκτο
<lb rend="displayNum" n="738" />αὐτὴν εἰσίθμην, αὐτὴν ὁδόν, ἔνθεν ὄλισθον
<lb rend="displayNum" n="739" />γεινόμενοι: τοῖον δὲ πόνον μογέουσά περ ἔμπης
<lb rend="displayNum" n="740" />ἀσπασίως τέτληκε, πάλιν δ᾽ ὑπεχεύατο παῖδας 
<lb rend="displayNum" n="741" />σπλάγχνοις, ἂψ δ᾽ ἀνέηκεν, ὅτ᾽ ἀμπνεύσωσι φόβοιο.
</p><p><lb rend="displayNum" n="742" />τοίην καὶ ῥίνη τεκέων πορσύνεται ἀλκήν,
<lb rend="displayNum" n="743" />ἀλλ᾽ οὐκ εἰς νηδὺν κείνῃ δύσις, οἷα κύνεσσιν,
<lb rend="displayNum" n="744" />ἀλλά οἱ ἐν πλευρῇσι διασφάγες ἀμφοτέρωθεν
<lb rend="displayNum" n="745" />εἰσὶν ὑπὸ πτερύγων, οἵη γένυς ἰχθύσιν ἄλλοις, 
<lb rend="displayNum" n="746" />τῇσιν ἀτυζομένων τέκνων φόβον ἀμφικαλύπτει.
</p><p><lb rend="displayNum" n="747" />ἄλλοι δ᾽ αὖθ᾽ ἑὰ τέκνα διὰ στόμα ταρβήσαντα
<lb rend="displayNum" n="748" />δεξάμενοι ῥύονται ἅτ᾽ ἐς δόμον ἠὲ καλιήν:
<lb rend="displayNum" n="749" />οἷον δὴ καὶ γλαῦκος, ὃς ἔξοχα τέκν᾽ ἀγαπάζει
<lb rend="displayNum" n="750" />πάντων, ὅσσοι ἔασιν ἐν ἰχθύσιν ὠοτοκῆες: 
<lb rend="displayNum" n="751" />κεῖνος γὰρ μίμνει τε παρήμενος, ὄφρα γένωνται
<pb id="p.278" />
<lb rend="displayNum" n="752" />παῖδες ὑπωάδιοι, καί σφιν παρανήχεται αἰεί:
<lb rend="displayNum" n="753" />τοὺς δ᾽ ὅτε κεν τρομέοντας ἴδῃ κρατερώτερον ἰχθύν,
<lb rend="displayNum" n="754" />ἀμφιχανὼν κατέδεκτο διὰ στόμα, μέσφα κε δεῖμα
<lb rend="displayNum" n="755" />χάσσηται, τότε δ᾽ αὖτις ἀνέπτυσε λευκανίηθεν. 
</p><p><lb rend="displayNum" n="756" />θύννης δ᾽ οὔτιν᾽ ἔγωγ᾽ ἀθεμίστερον ἔλπομαι ἰχθὺν
<lb rend="displayNum" n="757" />οὐδὲ κακοφροσύνῃ προβεβηκότα ναιέμεν ἅλμην:
<lb rend="displayNum" n="758" />ὠὰ γὰρ εὖτε τέκῃσι, φύγῃ δ᾽ ὠδῖνα βαρεῖαν,
<lb rend="displayNum" n="759" />αὐτὴ γειναμένη καταδαίνυται ὅσσα κίχῃσι,
<lb rend="displayNum" n="760" />νηλής, ἥ θ᾽ ἑὰ τέκνα φυγῆς ἔτι νηΐδ᾽ ἐόντα 
<lb rend="displayNum" n="761" />ἐσθίει, οὐδέ μιν οἶκτος ἐσέρχεται οἷο τόκοιο.
</p><p><lb rend="displayNum" n="762" />ἔστι δ᾽ ὅσ᾽ οὔτε γάμοισι φυτεύεται οὔτε γονῇσι
<lb rend="displayNum" n="763" />τίκτεται, αὐτοτέλεστα καὶ αὐτόρρεκτα γένεθλα,
<lb rend="displayNum" n="764" />ὄστρεα δὴ σύμπαντα, τά γ᾽ ἰλύϊ τίκτεται αὐτῇ:
<lb rend="displayNum" n="765" />κείνων δ᾽ οὔτε τι θῆλυ πέλει γένος, οὔτ᾽ ἐπ᾽ ἀμοιβῆς 
<lb rend="displayNum" n="766" />ἄρσενες, ἀλλ᾽ ὁμόφυλα καὶ εἴκελα πάντα τέτυκται.
</p><p><lb rend="displayNum" n="767" />ὣς δὲ καὶ ἠπεδανῆς ἀφύης ὀλιγηπελὲς ἔθνος
<lb rend="displayNum" n="768" />οὔτινος ἐκγεγάασιν ἀφ᾽ αἵματος οὐδὲ τοκήων:
<lb rend="displayNum" n="769" />εὖτε γὰρ ἐκ νεφέων Ζηνὸς νόος ὄμβρον ἀφύξῃ
<lb rend="displayNum" n="770" />λάβρον ὑπὲρ πόντοιο καὶ ἄσχετον, αὐτίκα πᾶσα 
<lb rend="displayNum" n="771" />μισγομένη δίνῃσι παλιμπνοίῃσι θάλασσα
<lb rend="displayNum" n="772" />σίζει τ᾽ ἀφριάᾳ τε καὶ ἵσταται οἰδαίνουσα,
<pb id="p.280" />
<lb rend="displayNum" n="773" />αἱ δ᾽ ἐν ἀτεκμάρτοισι καὶ ἀσκέπτοισι γάμοισιν
<lb rend="displayNum" n="774" />ἀθρόαι ἔκ τ᾽ ἐγένοντο καὶ ἔτραφον ἔκ τ᾽ ἐφάνησαν
<lb rend="displayNum" n="775" />μυρίαι, ἀβληχραί, πολιὸν γένος: ἐκ δὲ γενέθλης 
<lb rend="displayNum" n="776" />οὔνομ᾽ ἐπικλήδην ἀφρίτιδες αὐδώωνται.
<lb rend="displayNum" n="777" />ἄλλαι δ᾽ ἰλυόεντος ὑπὲκ φλοίσβοιο φύονται:
<lb rend="displayNum" n="778" />εὖτε γὰρ ἐν δίνῃσι παλιρροίῃς τε θαλάσσης
<lb rend="displayNum" n="779" />βράσσηται πάμφυρτος ἀφυσγετὸς ἐξ ἀνέμοιο
<lb rend="displayNum" n="780" />σπερχομένου, τότε πᾶσα συνίσταται εἰς ἓν ἰοῦσα 
<lb rend="displayNum" n="781" />ἰλὺς εὐρώεσσα, γαληναίης δὲ ταθείσης
<lb rend="displayNum" n="782" />ἐξαυτῆς ψάμαθός τε καὶ ἄσπετα φύρματα πόντου
<lb rend="displayNum" n="783" />πύθεται, ἐκ δὲ φύονται ἀθέσφατοι, εἴκελοι εὐλαῖς.
<lb rend="displayNum" n="784" />οὐ μέν πού τι τέτυκται ἀκιδνότερον γένος ἄλλο
<lb rend="displayNum" n="785" />δειλαίης ἀφύης: νεπόδεσσι δὲ πᾶσιν ἔασι 
<lb rend="displayNum" n="786" />δαῖς ἀγαθή: κεῖναι δὲ δέμας περιλιχμάζουσιν
<lb rend="displayNum" n="787" />ἀλλήλων: τό γε δέ σφι βορὴ βίοτός τε τέτυκται:
<lb rend="displayNum" n="788" />κεῖναι δ᾽ εὖτε θάλασσαν ἀολλήδην ἐφέπωσιν,
<lb rend="displayNum" n="789" />ἠέ νύ που πέτρην ἀμφίσκιον ἠὲ θαλάσσης
<lb rend="displayNum" n="790" />διζόμεναι κευθμῶνας ὑποβρυχίην τ᾽ ἀλεωρήν, 
<lb rend="displayNum" n="791" />πᾶσα τότε γλαυκὴ λευκαίνεται Ἀμφιτρίτη.
<lb rend="displayNum" n="792" />ὡς δ᾽ ὁπότ᾽ εὐρύπεδον σκιάσῃ νιφάδεσσιν ἀλωὴν
<lb rend="displayNum" n="793" />ἑσπερίου Ζεφύροιο θοὸν μένος, οὐδέ τι γαίης
<lb rend="displayNum" n="794" />κυανέης ἰδέειν ὑποφαίνεται, ἀλλ᾽ ἄρα πᾶσα
<lb rend="displayNum" n="795" />ἀργεννὴ χιόνεσσιν ἐπασσυτέραις κεκάλυπται: 
<lb rend="displayNum" n="796" />ὣς τότ᾽ ἀπειρεσίῃσι περιπληθὴς ἀγέλῃσι
<lb rend="displayNum" n="797" />φαίνεται ἀργινόεσσα Ποσειδάωνος ἀλωή.
</p></div1></body></text></TEI.2>