<?xml version="1.0" encoding="utf-8"?>
<TEI.2><text><body><div1 type="book" n="5" org="uniform" sample="complete">
<p><lb rend="displayNum" n="1" />ἔνθεν ἔπειτ᾽ ἀΐων τεκμαίρεο, κοίρανε γαίης,
<lb rend="displayNum" n="2" />ὡς οὐδὲν μερόπεσσιν ἀμήχανον, οὐκ ἐνὶ γαίῃ
<lb rend="displayNum" n="3" />μητρὶ καμεῖν, οὐ κόλπον ἀν᾽ εὐρώεντα θαλάσσης:
<lb rend="displayNum" n="4" />ἀλλά τις ἀτρεκέως ἰκέλην μακάρεσσι γενέθλην
<lb rend="displayNum" n="5" />ἀνθρώπους ἀνέφυσε, χερείονα δ᾽ ὤπασεν ἀλκήν,
<lb rend="displayNum" n="6" />εἴτ᾽ οὖν Ἰαπετοῖο γένος, πολυμῆτα Προμηθεύς, 
<lb rend="displayNum" n="7" />ἀντωπὸν μακάρεσσι κάμεν γένος, ὕδατι γαῖαν
<lb rend="displayNum" n="8" />ξυνώσας, κραδίην δὲ θεῶν ἔχρισεν ἀλοιφῇ,
<lb rend="displayNum" n="9" />εἴτ᾽ ἄρα καὶ λύθροιο θεορρύτου ἐκγενόμεσθα
<lb rend="displayNum" n="10" />Τιτήνων: οὐ γάρ τι πέλει καθυπέρτερον ἀνδρῶν 
<lb rend="displayNum" n="11" />νόσφι θεῶν: μούνοισι δ᾽ ὑπείξομεν ἀθανάτοισιν.
<lb rend="displayNum" n="12" />ὅσσους μὲν κατ᾽ ὄρεσφι βίην ἄτρεστον ἔχοντας
<lb rend="displayNum" n="13" />θῆρας ὑπερφιάλους βροτὸς ἔσβεσεν: ὅσσα δὲ φῦλα
<lb rend="displayNum" n="14" />οἰωνῶν νεφέλῃσι καὶ ἠέρι δινεύοντα
<lb rend="displayNum" n="15" />εἷλε, χαμαίζηλόν περ ἔχων δέμας: οὐδὲ λέοντα 
<lb rend="displayNum" n="16" />ῥύσατ᾽ ἀγηνορίη δμηθήμεναι, οὐδ᾽ ἐσάωσεν
<pb id="p.460" />
<lb rend="displayNum" n="17" />αἰετὸν ἠνεμόεις πτερύγων ῥόθος, ἀλλὰ καὶ Ἰνδὸν
<lb rend="displayNum" n="18" />θῆρα κελαινόρινον ὑπέρβιον ἄχθος ἀνάγκῃ
<lb rend="displayNum" n="19" />κλῖναν ἐπιβρίσαντες, ὑπὸ ζεύγλῃσι δ᾽ ἔθηκαν
<lb rend="displayNum" n="20" />οὐρήων ταλαεργὸν ἔχειν πόνον ἑλκυστῆρα. 
<lb rend="displayNum" n="21" />κήτεα δ᾽ ὅσσα πέλωρα Ποσειδάωνος ἐναύλοις
<lb rend="displayNum" n="22" />ἐντρέφεται, τὰ μὲν οὔτι χερείονα φημὶ θάλασσαν
<lb rend="displayNum" n="23" />τίκτειν ὠμοφάγων τεκέων χθονός, ἀλλὰ καὶ ἀλκὴν
<lb rend="displayNum" n="24" />καὶ μέγεθος προβέβηκεν ἀναιδέα δείματα πόντου.
<lb rend="displayNum" n="25" />ἔστιν ἐν ἠπείρῳ χελύων γένος, οὐδέ τιν᾽ ἀλκὴν 
<lb rend="displayNum" n="26" />οὐδ᾽ ἄτην ἴσασι: θαλασσαίῃ δὲ χελώνῃ
<lb rend="displayNum" n="27" />οὐ μάλα θαρσαλέος τις ἐν οἴδμασιν ἀντιβολήσει.
<lb rend="displayNum" n="28" />εἰσὶ δ᾽ ἐνὶ τραφερῇ λάβροι κύνες, ἀλλὰ κύνεσσιν
<lb rend="displayNum" n="29" />εἰναλίοις οὐκ ἄν τις ἀναιδείην ἐρίσειε.
<lb rend="displayNum" n="30" />πορδαλίων γαίης ὀλοὸν δάκος, ἀλλὰ θαλάσσης 
<lb rend="displayNum" n="31" />αἰνότερον. χέρσον μὲν ἐπιστείχουσιν ὕαιναι,
<lb rend="displayNum" n="32" />πολλῷ δ᾽ ἐν ῥοθίοις κρυερώτεραι. οἱ μὲν ἔασι
<lb rend="displayNum" n="33" />κριοὶ μηλονόμων τιθασὸν βοτόν, οὐ δὲ θαλάσσης
<lb rend="displayNum" n="34" />κριοῖς μειλιχίοισι συνοίσεται, ὅς κε πελάσσῃ.
<pb id="p.462" />
<lb rend="displayNum" n="35" />τίς δὲ τόσον χλούνης φορέει σθένος, ὅσσον ἄαπτοι 
<lb rend="displayNum" n="36" />λάμναι; τίς δὲ λέοντος ἐνὶ φρεσὶν αἴθεται ἀλκή,
<lb rend="displayNum" n="37" />ὅσση ῥιγεδανῇσιν ἀνισώσαιτο ζυγαίναις;
<lb rend="displayNum" n="38" />φώκην δὲ βλοσυρὴν καὶ ἐπὶ χθονὶ χαιτήεσσαι
<lb rend="displayNum" n="39" />ἄρκτοι πεφρίκασι καὶ ἐς μόθον ἀντιόωσαι
<lb rend="displayNum" n="40" />δάμνανται: τοίοισι μέλει θήρεσσι θάλασσα. 
<lb rend="displayNum" n="41" />ἀλλ᾽ ἔμπης καὶ τοῖσιν ἐπεφράσσαντο βαρεῖαν
<lb rend="displayNum" n="42" />ἄτην ἡμερίων ἄμαχον γένος, ἐκ δ᾽ ἁλιήων
<lb rend="displayNum" n="43" />ὄλλυνται, κήτειον ὅτ᾽ ἐς μόθον ὁρμήσωνται.
<lb rend="displayNum" n="44" />τῶν ἐρέω θήρης βριθὺν πόνον: ἀλλ᾽ ἀΐοιτε
<lb rend="displayNum" n="45" />εὐμενέται βασιλῆες, Ὀλύμπια τείχεα γαίης. 
</p><p><lb rend="displayNum" n="46" />κήτεα μεσσοπόροις μὲν ἐνιτρέφεται πελάγεσσι
<lb rend="displayNum" n="47" />πλεῖστά τε καὶ περίμετρα: τὰ δ᾽ οὐκ ἀναδύεται ἅλμης
<lb rend="displayNum" n="48" />δηθάκις, ἀλλ᾽ ὑπένερθεν ἔχει κρηπῖδα θαλάσσης
<lb rend="displayNum" n="49" />βριθοσύνῃ, μαιμᾷ δὲ βορῆς ἀζηχέϊ λύσσῃ
<lb rend="displayNum" n="50" />αἰεὶ πεινώοντα καὶ οὔποτε νηδύος αἰνῆς 
<lb rend="displayNum" n="51" />μαργοσύνην ἀνιέντα: τί γὰρ τόσον ἔσσεται εἶδαρ,
<lb rend="displayNum" n="52" />ὅσσον ἐνιπλῆσαι γαστρὸς χάος, ὅσσον ἄαπτον
<lb rend="displayNum" n="53" />ἐς κόρον ἀμπαῦσαι κείνων γένυν; οἱ δὲ καὶ αὐτοὶ
<lb rend="displayNum" n="54" />ἀλλήλους ὀλέκουσι, χερείονα φέρτερος ἀλκῇ
<lb rend="displayNum" n="55" />πέφνων, ἀλλήλοις δὲ βορὴ καὶ δαῖτες ἔασι. 
<lb rend="displayNum" n="56" />πολλάκι καὶ νήεσσιν ἄγει δέος ἀντιόωντα
<lb rend="displayNum" n="57" />ἑσπέριον κατὰ πόντον Ἰβηρικόν, ἔνθα μάλιστα
<lb rend="displayNum" n="58" />γείτονος Ὠκεανοῖο λελοιπότ᾽ ἀθέσφατον ὕδωρ
<pb id="p.464" />
<lb rend="displayNum" n="59" />εἰλεῖται, νήεσσιν ἐεικοσόροισιν ὁμοῖα.
<lb rend="displayNum" n="60" />πολλάκι δὲ πλαγχθέντα καὶ ᾐόνος ἐγγὺς ἱκάνει 
<lb rend="displayNum" n="61" />ἀγχιβαθοῦς, ὅτε κέν τις ἐπί σφισιν ὁπλίζοιτο.
</p><p><lb rend="displayNum" n="62" />πᾶσι δ᾽ ὑπερφυέεσσι πέλει θήρεσσι θαλάσσης
<lb rend="displayNum" n="63" />νόσφι κυνῶν βαρύγυια καὶ οὐκ εὔπρηκτα κέλευθα:
<lb rend="displayNum" n="64" />οὔτε γὰρ εἰσορόωσιν ἀπόπροθεν οὔτε θάλασσαν
<lb rend="displayNum" n="65" />πᾶσαν ἐπιστείχουσι βαρυνόμενοι μελέεσσιν 
<lb rend="displayNum" n="66" />ἠλιβάτοις, μάλα δ᾽ ὀψὲ κυλινδόμενοι φορέονται.
<lb rend="displayNum" n="67" />τοὔνεκα καὶ πάντεσσιν ὁμόστολος ἔρχεται ἰχθὺς
<lb rend="displayNum" n="68" />φαιὸς ἰδεῖν δολιχός τε δέμας, λεπτὴ δέ οἱ οὐρή,
<lb rend="displayNum" n="69" />ἔξοχος ὃς προπάροιθεν ἁλὸς πόρον ἡγεμονεύει
<lb rend="displayNum" n="70" />σημαίνων: τῷ καί μιν ἐφήμισαν Ἡγητῆρα. 
<lb rend="displayNum" n="71" />κήτει δ᾽ ἐκπάγλως κεχαρισμένος ἐστὶν ἑταῖρος
<lb rend="displayNum" n="72" />πομπός τε φρουρός τε: φέρει δέ μιν ᾗ κ᾽ ἐθέλῃσι
<lb rend="displayNum" n="73" />ῥηϊδίως: κείνῳ γὰρ ἐφέσπεται ἰχθύϊ μούνῳ
<lb rend="displayNum" n="74" />πιστῷ πιστὸν ἔχων αἰεὶ νόον: ἐγγύθι δ᾽ αὐτοῦ
<lb rend="displayNum" n="75" />στρωφᾶται, τανύει δὲ παρασχεδὸν ὀφθαλμοῖσιν 
<lb rend="displayNum" n="76" />οὐρήν, ἥ οἱ ἕκαστα πιφαύσκεται, εἴτε τιν᾽ ἄγρην
<lb rend="displayNum" n="77" />ἐστὶν ἑλεῖν, εἴτ᾽ οὖν τι κορύσσεται ἐγγύθι πῆμα,
<pb id="p.466" />
<lb rend="displayNum" n="78" />εἴτ᾽ ὀλίγη πόντοιο πέλει χύσις, ἣν ἀλεείνειν
<lb rend="displayNum" n="79" />βέλτερον: αὐδήεσσα δ᾽ ὅπως ἐνδείκνυται οὐρὴ
<lb rend="displayNum" n="80" />πάντα μάλ᾽ ἀτρεκέως: τὸ δὲ πείθεται ὕδατος ἄχθος: 
<lb rend="displayNum" n="81" />κεῖνος γὰρ πρόμαχός τε καὶ οὔατα καὶ φάος ἰχθὺς
<lb rend="displayNum" n="82" />θηρὶ πέλει: κείνῳ δ᾽ ἀΐει, κείνῳ δὲ δέδορκεν,
<lb rend="displayNum" n="83" />ἡνί᾽ ἐπιτρέψας σφετέρου βιότοιο φυλάσσειν.
<lb rend="displayNum" n="84" />ὡς δὲ πάϊς γενετῆρα παλαίτερον ἀμφαγαπάζει,
<lb rend="displayNum" n="85" />φροντίσι γηροκόμοισιν ἀπὸ θρεπτήρια τίνων, 
<lb rend="displayNum" n="86" />τὸν δ᾽ ἤδη μελέεσσι καὶ ὄμμασιν ἀδρανέοντα
<lb rend="displayNum" n="87" />ἐνδυκέως μεθέπων προσπτύσσεται, ἔν τε κελεύθοις
<lb rend="displayNum" n="88" />χεῖρ᾽ ὀρέγων καί πᾶσιν ἐν ἔργμασιν αὐτὸς ἀμύνων:
<lb rend="displayNum" n="89" />πατρὶ δὲ γηράσκοντι νέον σθένος υἷες ἔασιν:
<lb rend="displayNum" n="90" />ὣς κεῖνος φιλότητι περιπτύσσει δάκος ἅλμης 
<lb rend="displayNum" n="91" />ἰχθύς, ἠΰτε νῆα νέμων οἴηκι χαλινῷ.
<lb rend="displayNum" n="92" />ἦ πού οἱ γενεῆς πρώτης ἄπο σύμφυτον αἷμα
<lb rend="displayNum" n="93" />ἔλλαχεν, ἠέ μιν αὐτὸς ἑλὼν ἑταρίσσατο θυμῷ.
<lb rend="displayNum" n="94" />ὥς οὔτ᾽ ἠνορίης οὔτ᾽ εἴδεος ἔπλετ᾽ ὄνειαρ
<lb rend="displayNum" n="95" />τόσσον, ὅσον πραπίδων: ἀλκὴ δ᾽ ἀνεμώλιος ἄφρων: 
<lb rend="displayNum" n="96" />καί τε μέγα βριάοντα κατέσβεσεν ἠδ᾽ ἐσάωσε
<lb rend="displayNum" n="97" />βαιὸς ἀνὴρ εὔμητις: ἐπεὶ καὶ κῆτος ἄαπτον
<lb rend="displayNum" n="98" />ἀπλάτων μελέων ὀλίγον προτιβάλλεται ἰχθύν.
<lb rend="displayNum" n="99" />τοὔνεκά τις πάμπρωτον ἕλοι σκοπὸν Ἡγητῆρα
<pb id="p.468" />
<lb rend="displayNum" n="100" />κεῖνον, ὑπ᾽ ἀγκίστροιο βίῃ καὶ δαιτὶ δολώσας: 
<lb rend="displayNum" n="101" />οὐ γάρ κε ζώοντος ἐπιβρίσας δαμάσαιο
<lb rend="displayNum" n="102" />κνώδαλον, οἰχομένου δὲ θοώτερος ἔσσετ᾽ ὄλεθρος.
<lb rend="displayNum" n="103" />οὐ γὰρ ἔτ᾽ οὔθ᾽ ἅλμης ἰοειδέος οἶδε κέλευθα
<lb rend="displayNum" n="104" />ἀτρεκέως, οὐ πῆμα παρασχεδὸν ἐξαλέασθαι,
<lb rend="displayNum" n="105" />ἀλλ᾽ αὔτως, ἅτε φορτὶς ὀλωλότος ἰθυντῆρος, 
<lb rend="displayNum" n="106" />πλάζεται ἀπροφύλακτον, ἀμήχανον, ᾗ κεν ἄγῃσι
<lb rend="displayNum" n="107" />γλαυκὸν ὕδωρ, σκοτίοις δὲ καὶ ἀφράστοισι πόροισιν
<lb rend="displayNum" n="108" />ἐμφέρεται, χηρωθὲν ἀρηγόνος ἡνιόχοιο.
<lb rend="displayNum" n="109" />πολλάκι καὶ πέτρῃσι καὶ ἠϊόνεσσιν ἔκελσε
<lb rend="displayNum" n="110" />πλαζόμενον: τοίη οἱ ἐπ᾽ ὄμμασι πέπταται ἀχλύς. 
<lb rend="displayNum" n="111" />δή ῥα τότ᾽ ὀτρηροῖσι νοήμασιν ἐς πόνον ἄγρης
<lb rend="displayNum" n="112" />ἰχθυβόλοι σπεύδουσιν, ἐπευξάμενοι μακάρεσσι
<lb rend="displayNum" n="113" />κητοφόνοις ἀλεγεινὸν ἑλεῖν τέρας Ἀμφιτρίτης.
<lb rend="displayNum" n="114" />ὡς δ᾽ ὅτε δυσμενέων βριαρὸς λόχος ἀντιβίοισι
<lb rend="displayNum" n="115" />λάθριος ἐμπελάσῃ, μεσάτην ἐπὶ νύκτα δοκεύσας, 
<lb rend="displayNum" n="116" />εὕδοντας δ᾽ ἐκίχησε φυλακτῆρας πρὸ πυλάων,
<lb rend="displayNum" n="117" />Ἄρεος εὐμενέοντος, ἐνιπλήξας δ᾽ ἐδάμασσεν:
<lb rend="displayNum" n="118" />ἔνθεν ἔπειτ᾽ ἄκρην τε πόλιν καὶ τύρσιν ἐπ᾽ αὐτὴν
<lb rend="displayNum" n="119" />θαρσαλέοι σπεύδουσι, πυρὸς βέλος, ἄστεος ἄτην,
<lb rend="displayNum" n="120" />δαλὸν ἐϋδμήτων μεγάρων ῥαιστῆρα φέροντες: 
<lb rend="displayNum" n="121" />ὣς τότε θαρσαλέως ἁλιεὺς στρατὸς ἐγκονέουσιν
<lb rend="displayNum" n="122" />ἄφρακτον μετὰ θῆρα, πεφασμένου ἰθυντῆρος:
<lb rend="displayNum" n="123" />τοῦ δ᾽ ἤτοι πρῶτον μὲν ἐνὶ φρεσὶ τεκμαίρονται
<lb rend="displayNum" n="124" />ἄχθος ὅσον μέγεθός τε: τὰ δ᾽ ἔπλετο σήματα γυίων:
<lb rend="displayNum" n="125" />εἰ μὲν γὰρ πόντοιο κυλινδόμενον μετὰ δίναις 
<lb rend="displayNum" n="126" />βαιὸν ὑπερτέλλοιτο ῥάχιν λοφιήν τε φαεῖνον
<lb rend="displayNum" n="127" />ἄκρην, ἦ μέγα κεῖνο καὶ ἔξοχον: οὐδὲ γὰρ αὐτὴ
<lb rend="displayNum" n="128" />ῥηϊδίως φορέει μιν ἀνοχλίζουσα θάλασσα:
<lb rend="displayNum" n="129" />εἰ δέ τι καὶ νώτοιο φαείνεται, οὐ τόσον ἄχθος
<pb id="p.470" />
<lb rend="displayNum" n="130" />ἀγγέλλει: κοῦφαι γὰρ ἀφαυροτέροισι κέλευθοι. 
<lb rend="displayNum" n="131" />τοῖσιν δ᾽ ὁρμιὴ μὲν ἐπασσυτέραις ἀραρυῖα
<lb rend="displayNum" n="132" />θωμίγγων ξυνοχῇσι πολυστρεφέεσσι τέτυκται,
<lb rend="displayNum" n="133" />ὅσσος τε πρότονος νηὸς πέλει οὔτε βαθείης
<lb rend="displayNum" n="134" />οὔτ᾽ ὀλίγης: μῆκος δὲ τιταίνεται ἄρκιον ἄγρῃ:
<lb rend="displayNum" n="135" />ἄγκιστρον δ᾽ εὐεργὲς ἐπημοιβαῖς κεχάρακται 
<lb rend="displayNum" n="136" />γλωχίνων προβολῇσιν ἀκαχμένον ἀμφοτέρωθεν,
<lb rend="displayNum" n="137" />οἷον καὶ πέτρην ἑλέειν καὶ ῥωγάδα πεῖραι,
<lb rend="displayNum" n="138" />τόσσον ἴτυν κρυερήν, ὅσσον περὶ χάσμα καλύψαι.
<lb rend="displayNum" n="139" />δινωτὴ δ᾽ ἅλυσις περιβάλλεται ἄκρα κελαινοῦ
<lb rend="displayNum" n="140" />ἀγκίστρου, στιβαρή, χαλκήλατος, ἥ κεν ὀδόντων 
<lb rend="displayNum" n="141" />λευγαλέην ἀνέχοιτο βίην καὶ χάσματος αἰχμάς:
<lb rend="displayNum" n="142" />δεσμῷ δ᾽ ἐν μεσάτῳ τροχοειδέα κύκλα τέτυκται
<lb rend="displayNum" n="143" />πυκνὰ παρ᾽ ἀλλήλοισιν, ἅ κεν στροφάλιγγας ἐρύκοι
<lb rend="displayNum" n="144" />φοιταλέας, μηδ᾽ ἰθὺς ἀπορρήξειε σίδηρον
<lb rend="displayNum" n="145" />αἱμάσσων, ὀλοῇσι περισπερχὴς ὀδύνῃσιν, 
<lb rend="displayNum" n="146" />ἀλλὰ περιστροφάδην πλαγκτὸν δρόμον εἱλίσσοιτο.
<lb rend="displayNum" n="147" />δαῖτα δ᾽ ἐπ᾽ ἀγκίστρῳ δυστερπέα πορσύνουσι
<lb rend="displayNum" n="148" />ταύρειον μέλαν ἧπαρ ἀπόκριτον ἠὲ καὶ ὦμὸν
<lb rend="displayNum" n="149" />ταύρειον γενύεσσιν ἐοικότα δαινυμένοιο.
<lb rend="displayNum" n="150" />πολλαὶ δ᾽ ἀγρευτῆρσιν ὁμόστολοι ὥστ᾽ ἐς Ἄρηα 
<lb rend="displayNum" n="151" />θήγονται κρατεραί τ᾽ ἀκίδες στιβαραί τε τρίαιναι,
<lb rend="displayNum" n="152" />ἅρπαι, βουπλῆγές τε βαρύστομοι, ὅσσα τε τοῖα
<lb rend="displayNum" n="153" />ἄκμοσι δυσκελάδοις ῥαιστήρια χαλκεύονται:
<lb rend="displayNum" n="154" />ἐσσυμένως δ᾽ ἀκάτοισιν ἐϋσέλμοις ἐπιβάντες,
<lb rend="displayNum" n="155" />σιγῇ νευστάζοντες ὅ τι χρέος ἀλλήλοισι, 
<lb rend="displayNum" n="156" />στέλλονται, κώπῃσι δ᾽ ὑπ᾽ εὐκήλοισι θάλασσαν
<lb rend="displayNum" n="157" />ἀτρέμα λευκαίνουσι, φυλασσόμενοι μάλα δοῦπον,
<lb rend="displayNum" n="158" />μή τι μάθοι μέγα κῆτος ἀλευόμενόν τε νέοιτο
<lb rend="displayNum" n="159" />βυσσὸν ὑποβρυχίην, ἅλιον δέ κε μόχθου ἄροιντο.
<lb rend="displayNum" n="160" />ἀλλ᾽ ὅτε οἱ πελάσωσιν ὁμαιχμήσωσί τ᾽ ἀέθλῳ, 
<lb rend="displayNum" n="161" />δὴ τότε θαρσαλέως πρώρης ἄπο θηρὶ πελώρῳ
<pb id="p.472" />
<lb rend="displayNum" n="162" />πῆμα δόλου προὔθηκαν: ὁ δ᾽ ὡς ἴδε δαῖτα βαρεῖαν,
<lb rend="displayNum" n="163" />ἆλτο καὶ οὐκ ἀμέλησεν ἀναιδέϊ γαστρὶ πιθήσας:
<lb rend="displayNum" n="164" />μάρψε δ᾽ ἐπιθύσας γναμπτὸν μόρον, αὐτίκα δ᾽ εἴσω
<lb rend="displayNum" n="165" />ἄγκιστρον κατέδυ τεθοωμένον εὐρέϊ λαιμῷ, 
<lb rend="displayNum" n="166" />ἐν δ᾽ ἐπάγη γλωχῖσιν: ὁ δ᾽ ἕλκεϊ θυμὸν ὀρινθεὶς
<lb rend="displayNum" n="167" />πρῶτα μὲν ἀσχαλόων ὀλοὴν γένυν ἀντία πάλλει,
<lb rend="displayNum" n="168" />χαλκείην θώμιγγα διαρραῖσαι μενεαίνων:
<lb rend="displayNum" n="169" />ἀλλ᾽ ἄρα οἱ κενεὸς τέταται πόνος: ἔνθεν ἔπειτα
<lb rend="displayNum" n="170" />σπερχόμενος φλογέῃσιν ἐποχθίζων ὀδύνῃσι 
<lb rend="displayNum" n="171" />δύεται ἐν κόλποισιν ὑποβρυχίοισι θαλάσσης:
<lb rend="displayNum" n="172" />τῷ δὲ τάχ᾽ ἀσπαλιῆες ἐπιτρωπῶσιν ἅπασαν
<lb rend="displayNum" n="173" />ὁρμιήν: οὐ μὲν γὰρ ἔνι σθένος ἀνθρώποισιν
<lb rend="displayNum" n="174" />ὅσσον τ᾽ αὖ ἐρύσαι καὶ ἀναινόμενον δαμάσασθαι
<lb rend="displayNum" n="175" />βριθὺ πέλωρ: ῥέα γάρ σφε σὺν αὐτοῖς σέλμασι νηῶν 
<lb rend="displayNum" n="176" />ἑλκύσει ποτὶ βυσσόν, ὅθ᾽ ὁρμήσειε φέρεσθαι.
<lb rend="displayNum" n="177" />οἱ δέ οἱ ὁρμιῇ προσαρηρότας εὐρέας ἀσκοὺς
<lb rend="displayNum" n="178" />πνοιῆς ἀνδρομέης πεπληθότας εὐθὺς ἐς ὕδωρ
<lb rend="displayNum" n="179" />δυομένῳ πέμπουσιν: ὁ δ᾽ ὀχθίζων ὀδύνῃσι
<lb rend="displayNum" n="180" />ῥινῶν οὐκ ἀλέγει, κατὰ δ᾽ ἔσπασεν οὐκ ἐθέλοντας 
<lb rend="displayNum" n="181" />ῥηϊδίως ἄκροιο λιλαιομένους ἁλὸς ἀφροῦ.
<lb rend="displayNum" n="182" />ἀλλ᾽ ὁπότ᾽ ἐς δάπεδον πελάσῃ μεμογηότι θυμῷ,
<lb rend="displayNum" n="183" />στῆ ῥα μέγ᾽ ἀφριόων, τετιημένος: ὡς δέ τις ἵππος
<lb rend="displayNum" n="184" />ἱδρῶτ᾽ ἐξανύσας καματώδεα τέρματος ἄκρου
<lb rend="displayNum" n="185" />ἀφρῷ ὑφ᾽ αἱματόεντι γένυν σκολιοῖσι χαλινοῖς 
<lb rend="displayNum" n="186" />ἐμπρίει, θερμὸν δὲ διὰ στόμα κίδναται ἆσθμα,
<pb id="p.474" />
<lb rend="displayNum" n="187" />ὣς ὁ μέγ᾽ ἀσθμαίνων ἀμπαύεται, οὐδέ οἱ ἀσκοὶ
<lb rend="displayNum" n="188" />μίμνειν ἱεμένῳ περ ἐπιτρωπῶσιν ἔνερθεν,
<lb rend="displayNum" n="189" />αἶψα δ᾽ ἄνω σπεύδουσι καὶ ἔξαλοι ἀΐσσουσι
<lb rend="displayNum" n="190" />πνοιῇ ἀειρόμενοι: τῷ δ᾽ ἵσταται ἄλλος ἄεθλος. 
<lb rend="displayNum" n="191" />ἔνθ᾽ ἤτοι πρῶτον μὲν ἐπαΐσσει γενύεσσι
<lb rend="displayNum" n="192" />ῥιπὴν μαψιδίην, λελιημένος αὖ ἐρύοντα
<lb rend="displayNum" n="193" />δέρματ᾽ ἀμύνεσθαι: τὰ δ᾽ ἀνίπταται οὐδέ ἑ μίμνει,
<lb rend="displayNum" n="194" />φεύγει δὲ ζωοῖσιν ἀλευομένοισιν ὁμοῖα:
<lb rend="displayNum" n="195" />αὐτὰρ ὅ γ᾽ ἀσχαλόων μυχάτην πάλιν ἵεται ἅλμην, 
<lb rend="displayNum" n="196" />πολλὰς δὲ στροφάλιγγας ἑλίσσεται, ἄλλοτ᾽ ἀνάγκῃ,
<lb rend="displayNum" n="197" />ἄλλοθ᾽ ἑκών, ἕλκων τε καὶ ἑλκόμενος παλίνορσος.
<lb rend="displayNum" n="198" />ὡς δ᾽ ὅτε δουροτόμοι ξυνὸν πόνον ἀθλεύωσι
<lb rend="displayNum" n="199" />πρίονος ἐγκονέοντες, ὅτε τρόπιν ἠέ τιν᾽ ἄλλην
<lb rend="displayNum" n="200" />χρειὼ πλωτήρεσσιν ἐπισπεύδουσι τελέσσαι, 
<lb rend="displayNum" n="201" />ἄμφω δὲ τρηχεῖαν ἐρειδομένοιο σιδήρου
<lb rend="displayNum" n="202" />ἀλκὴν αὖ ἐρύουσι καὶ οὔποτε ταρσὸς ὀδόντων
<lb rend="displayNum" n="203" />τέτραπται μίαν οἶμον, ἐπειγόμενος δ᾽ ἑκάτερθεν
<lb rend="displayNum" n="204" />κλάζει τε πρίει τε καὶ ἔμπαλιν ἕλκεται αἰεί,
<lb rend="displayNum" n="205" />τοῖον καὶ ῥινοῖσι πέλει καὶ θηρὶ δαφοινῷ 
<lb rend="displayNum" n="206" />νεῖκος ἀνελκομένῳ τε βιαζομένοις θ᾽ ἑτέρωθεν.
<lb rend="displayNum" n="207" />πολλὴν δ᾽ αἱματόεσσαν ὑπεὶρ ἁλὸς ἔπτυσεν ἄχνην
<lb rend="displayNum" n="208" />παφλάζων ὀδύνῃσιν, ὑποβρύχιον δὲ μέμυκε
<lb rend="displayNum" n="209" />μαινομένου φύσημα, περιστένεται δέ οἱ ὕδωρ
<lb rend="displayNum" n="210" />ἀμβολάδην: φαίης κεν ὑπ᾽ οἴδμασι πᾶσαν ἀϋτμὴν 
<lb rend="displayNum" n="211" />κευθομένην Βορέαο δυσαέος αὐλίζεσθαι.
<lb rend="displayNum" n="212" />τόσσον ἀνασθμαίνει λάβρον μένος, ἀμφί δὲ πυκναὶ
<lb rend="displayNum" n="213" />δίναις οἰδαλέῃσιν ἑλισσόμεναι στροφάλιγγες
<lb rend="displayNum" n="214" />οἴδματα κοιλαίνουσι διϊσταμένοιο πόροιο.
<pb id="p.476" />
<lb rend="displayNum" n="215" />οἶον δ᾽ Ἰονίοιο παρὰ στόμα καὶ κελάδοντος 
<lb rend="displayNum" n="216" />Τυρσηνοῦ πόντοιο μέση πορθμοῖο διαρρὼξ
<lb rend="displayNum" n="217" />εἰλεῖται, λάβροισιν ὑπ᾽ ἄσθμασι Τυφάωνος
<lb rend="displayNum" n="218" />μαινομένη, δειναὶ δὲ τιταινόμεναι στροφάλιγγες
<lb rend="displayNum" n="219" />κῦμα θοὸν κάμπτουσι, περιστρέφεται δὲ κελαινὴ
<lb rend="displayNum" n="220" />ἑλκομένη δίνῃσι παλιρροίβδοισι Χάρυβδις, 
<lb rend="displayNum" n="221" />ὣς τότε κητείοισιν ὑπ᾽ ἄσθμασι χῶρος ἁπάντῃ
<lb rend="displayNum" n="222" />ξαινόμενος βέμβικας ἑλίσσεται Ἀμφιτρίτης.
<lb rend="displayNum" n="223" />ἔνθα τις ἰχθυβόλων γλαφυρὸν σκάφος ὠκὺς ἐρέσσων
<lb rend="displayNum" n="224" />ἐς χέρσον κατάγοιτο καὶ ἀκταίης ἀπὸ πέτρης
<lb rend="displayNum" n="225" />ὁρμιὴν ἅψαιτο καὶ αὐτίκα νοστήσειε, 
<lb rend="displayNum" n="226" />πρυμναίοις ἅτε νῆα κατοχμάσσας ὑπὸ δεσμοῖς.
<lb rend="displayNum" n="227" />τὸν δ᾽ ὅτε παιφάσσοντα λάβῃ κόρος, ἐκ δ᾽ ὀδυνάων
<lb rend="displayNum" n="228" />θὴρ ὀλοὸς μεθύῃ, καμάτῳ δέ οἱ ἄγριον ἦτορ
<lb rend="displayNum" n="229" />κλίνηται, ῥέψῃ δὲ μόρου στυγεροῖο τάλαντα,
<lb rend="displayNum" n="230" />ἀσκὸς μὲν πρώτιστος ἀνέδραμε πείρατα νίκης 
<lb rend="displayNum" n="231" />ἀγγέλλων, μέγα δ᾽ ἦτορ ἐν ἀγρευτῆρσιν ἄειρεν.
<lb rend="displayNum" n="232" />οἶον δ᾽ ἀλγινόεντος ἀνερχόμενον πολέμοιο
<lb rend="displayNum" n="233" />κήρυκ᾽ ἀργυφέοισιν ἐν εἵμασιν ἠδὲ προσώπῳ
<lb rend="displayNum" n="234" />φαιδρῷ καγχαλόωντες ἑοὶ μεθέπουσιν ἑταῖροι,
<lb rend="displayNum" n="235" />αἴσιον ἀγγελίην ποτιδεγμένοι αὐτίκ᾽ ἀκοῦσαι, 
<lb rend="displayNum" n="236" />ὣς οἱ καγχαλόωσιν ἐσαθρήσαντες ἔνερθε
<lb rend="displayNum" n="237" />ῥινὸν ἀνερχομένην εὐάγγελον: αὐτίκα δ᾽ ἄλλοι
<pb id="p.478" />
<lb rend="displayNum" n="238" />ἀσκοὶ ἐπαντέλλουσι καὶ ἀνδύνουσι θαλάσσης,
<lb rend="displayNum" n="239" />βριθὺ πέλωρ σύροντες: ὁ δ᾽ ἕλκεται οὐλόμενος θὴρ
<lb rend="displayNum" n="240" />οὐκ ἐθέλων, μόχθῳ τε καὶ ἕλκεϊ θυμὸν ἀλύων. 
<lb rend="displayNum" n="241" />ἔνθα τότ᾽ ἰχθυβόλων θράσος ἔγρεται, ἄγχι δὲ νῆας
<lb rend="displayNum" n="242" />εὐκώπους ἐλόωσιν ἐπειγομένοισιν ἐρετμοῖς:
<lb rend="displayNum" n="243" />πολλὴ δὲ σμαραγή, πολλὴ δ᾽ ἀνὰ πόντον ἀϋτὴ
<lb rend="displayNum" n="244" />σπερχομένων τέτρηχε καὶ ἀλλήλους ἐς ἄεθλον
<lb rend="displayNum" n="245" />κεκλομένων: φαίης κεν ἐνύαλιον πόνον ἀνδρῶν 
<lb rend="displayNum" n="246" />δέρκεσθαι: τοίη γὰρ ἐνὶ φρεσὶν ἵσταται ἀλκή,
<lb rend="displayNum" n="247" />τόσσος δὲ φλοῖσβός τε καὶ ἵμερος ἰωχμοῖο.
<lb rend="displayNum" n="248" />τῶν μέν τις καὶ τῆλε δυσηχέα δοῦπον ἀκούσας
<lb rend="displayNum" n="249" />αἰπόλος ἤ βαθύμαλλον ἐν ἄγκεσι πῶϋ κομίζων,
<lb rend="displayNum" n="250" />ἢ δρυτόμος πεύκης ὀλετήρ ἢ θῆρας ἐναίρων 
<lb rend="displayNum" n="251" />θαμβήσας πόντου τε καὶ ᾐόνος ἐγγὺς ἱκάνει,
<lb rend="displayNum" n="252" />στὰς δὲ κατὰ προβλῆτος ὑπερφίαλον πόνον ἀνδρῶν
<lb rend="displayNum" n="253" />φυλόπιδος βυθίης θηήσατο καὶ τέλος ἄγρης
<lb rend="displayNum" n="254" />εὐπάγλου: τοὺς δ᾽ ὑγρὸς Ἄρης ἄσβεστος ὀρίνει.
<lb rend="displayNum" n="255" />ἔνθ᾽ ὁ μὲν ἐν παλάμῃσι τανυγλώχινα τρίαιναν 
<lb rend="displayNum" n="256" />πάλλει, ὁ δ᾽ ὀξείης ἀκίδος βέλος, οἱ δὲ φέρουσιν
<lb rend="displayNum" n="257" />εὐκαμπῆ δρεπάνην, ὁ δέ τις βουπλῆγα τιταίνει
<lb rend="displayNum" n="258" />ἀμφιτόμον: πᾶσιν δὲ πόνος, πᾶσιν δὲ σιδήρου
<lb rend="displayNum" n="259" />χεῖρας ἐφοπλίζει βριαρὴ γένυς, ἄγχι δὲ θῆρα
<lb rend="displayNum" n="260" />βάλλουσ᾽, οὐτάζουσι, καταΐγδην ἐλόωντες. 
<lb rend="displayNum" n="261" />αὐτὰρ ὅ γ᾽ ἠνορέης μὲν ὑπερφιάλοιο λέλησται,
<lb rend="displayNum" n="262" />οὐδ᾽ ἔτ᾽ ἔχει γενύεσσι καὶ ἱέμενός περ ἐρύκειν
<lb rend="displayNum" n="263" />νῆας ἐπεσσυμένας, πτερύγων δ᾽ ὑπεραχθέϊ ῥιπῇ
<lb rend="displayNum" n="264" />ἄκρῃ τ᾽ ἀλκαίῃ βύθιον διὰ κῦμα λαχαίνων
<lb rend="displayNum" n="265" />ἔμπαλιν ἐς πρύμνας ὠθεῖ νέας, ἔργα δ᾽ ἐρετμῶν 
<lb rend="displayNum" n="266" />ἀνδρῶν τ᾽ ἠνορέην γνάμπτει πάλιν, ἠΰτ᾽ ἀήτης
<lb rend="displayNum" n="267" />ἀντίβιος πρώρῃσιν ἐναντία κῦμα κυλίνδων:
<lb rend="displayNum" n="268" />τῶν δ᾽ ἐνοπὴ κέκληγεν ἐφιεμένων πονέεσθαι,
<lb rend="displayNum" n="269" />κῦμα δ᾽ ἅπαν λύθροιο φορύσσεται ἐκχυμένοιο
<pb id="p.480" />
<lb rend="displayNum" n="270" />ὠτειλαῖς ὀλοῇσι: τὸ δὲ ζέει ἄπλετον ὕδωρ 
<lb rend="displayNum" n="271" />αἵματι κητείῳ, γλαυκὴ δ᾽ ἐρυθαίνεται ἃλμη.
<lb rend="displayNum" n="272" />ὡς δ᾽ ὅτε χειμερίοιο κατερχομένου ποταμοῖο
<lb rend="displayNum" n="273" />κόλπον ἐς οἰδματόεντα λόφων ἀπὸ μιλτοκαρήνων
<lb rend="displayNum" n="274" />ἰλὺς αἱματόεσσα κυλίνδεται ὕδατος ὁρμῇ,
<lb rend="displayNum" n="275" />κιρναμένη δίνῃσιν: ἑκὰς δ᾽ ἐρυθαίνεται ὕδωρ 
<lb rend="displayNum" n="276" />ξανθῆς ἐκ κονίης, λύθρος δ᾽ ἔχει ὥστε θάλασσαν,
<lb rend="displayNum" n="277" />ὣς τότε κητείοιο πόρος λύθροιο πέφυρται
<lb rend="displayNum" n="278" />φοίνιος ἐν προχοῇσι δαϊζομένου βελέεσσιν.
<lb rend="displayNum" n="279" />ἐν δέ οἱ ὠτειλῇσιν ἀφυσσάμενοι ῥόον ἄντλου
<lb rend="displayNum" n="280" />πευκεδανὸν στάζουσ᾽: ἡ δ᾽ ἕλκεσι μισγομένη ἃλς 
<lb rend="displayNum" n="281" />ἠΰτε πυρκαϊὴ ὀλοώτατον ἧψεν ὄλεθρον.
<lb rend="displayNum" n="282" />ὡς δὲ Διὸς μάστιγι βαλεῖ τρόπιν αἰθέριον πῦρ
<lb rend="displayNum" n="283" />πόντου ἀμειβομένην, νέμεται δέ μιν αἰθαλόεσσα
<lb rend="displayNum" n="284" />ῥιπή, τὴν δ᾽ ἔτι μᾶλλον ἐποτρύνουσα κορύσσει
<lb rend="displayNum" n="285" />μισγομένη δίοισιν ὁμοῦ πυρσοῖσι θάλασσα, 
<lb rend="displayNum" n="286" />ὣς κείνου χαλεπάς τε βολὰς ὀδύνας τε κορύσσει
<lb rend="displayNum" n="287" />ἄντλου πυθομένοιο δυσαέος ἄγριον ὕδωρ.
<lb rend="displayNum" n="288" />ἀλλ᾽ ὅτε μιν δμηθέντα πολυτμήτοις ὀδύνῃσιν
<lb rend="displayNum" n="289" />ἤδη λευγαλέοιο παρὰ προθύροις θανάτοιο
<lb rend="displayNum" n="290" />μοῖρα φέρῃ, τότε δή μιν ἀναψάμενοι ποτὶ χέρσον 
<lb rend="displayNum" n="291" />γηθόσυνοι σύρουσιν: ὁ δ᾽ ἕλκεται οὐκ ἐθέλων περ,
<lb rend="displayNum" n="292" />πολλῇσι γλωχῖσι πεπαρμένος ἠΰτε γόμφοις,
<lb rend="displayNum" n="293" />νευστάζων ὀλοοῖο μόρου τέλος οἰνοβαρείων:
<lb rend="displayNum" n="294" />οἱ δὲ μέγαν νίκης παιήονα κυδαίνοντες,
<lb rend="displayNum" n="295" />εἰρεσίῃ σπέρχοντες ἐπικλάζουσι θαλάσσῃ 
<lb rend="displayNum" n="296" />ὀξὺν ἐπειγομέναις ἐλάταις νόμον ἀείδοντες.
<lb rend="displayNum" n="297" />ὡς δ᾽ ὁπότ᾽ εἰναλίοιο διακρινθέντος Ἄρηος
<lb rend="displayNum" n="298" />νῆας ἀναψάμενοι νηῶν ἐπιβήτορας ἄνδρας
<lb rend="displayNum" n="299" />δυσμενέας ποτὶ χέρσον ἐπειγόμενοι κατάγωσι
<pb id="p.482" />
<lb rend="displayNum" n="300" />γηθόσυνοι, νίκης δὲ διαπρύσιον βοόωσι 
<lb rend="displayNum" n="301" />ναυμάχον εἰρεσίης <note n="1" place="unspecified" anchored="yes">ϝ.λ. εἰρεσίῃς.</note> παιήονα: τοὶ δ᾽ ἀέκοντες
<lb rend="displayNum" n="302" />ἀχνύμενοι δηΐοισιν ἀναγκαίῃ ξυνέπονται,
<lb rend="displayNum" n="303" />ὣς οἵ γ᾽ αἰνοπέλωρον ἀναψάμενοι δάκος ἅλμης
<lb rend="displayNum" n="304" />γηθόσυνοι κατάγουσιν ἐπ᾽ ᾐόνας: ἀλλ᾽ ὅτε χέρσῳ
<lb rend="displayNum" n="305" />ἐμπελάσῃ, τότε δή μιν ἐτήτυμος ὦρσεν ὄλεθρος 
<lb rend="displayNum" n="306" />λοίσθιος ἀσπαίρει τε διαξαίνει τε θάλασσαν
<lb rend="displayNum" n="307" />σμερδαλέαις πτερύγεσσιν, ἅτ᾽ εὐτύκτῳ περὶ βωμῷ
<lb rend="displayNum" n="308" />ὄρνις ἑλισσομένη θανάτου στροφάλιγγι κελαινῇ,
<lb rend="displayNum" n="309" />δύσμορος: ἦ μάλα πολλὰ λιλαίεται οἴδμαθ᾽ ἱκέσθαι,
<lb rend="displayNum" n="310" />ἀλλά οἱ ἠνορέης λέλυται σθένος, οὐδέ τι γυῖα 
<lb rend="displayNum" n="311" />πείθεται, ἐς χέρσον δὲ καθέλκεται αἰνὸν ἀΐσθων,
<lb rend="displayNum" n="312" />φορτὶς ὅπως εὐρεῖα πολύζυγος, ἥν τε θαλάσσης
<lb rend="displayNum" n="313" />ἀνέρες ἐξερύουσιν ἐπὶ τραφερὴν ἀνάγοντες
<lb rend="displayNum" n="314" />χείματος ἱσταμένοιο μεταπνεῦσαι καμάτοιο
<lb rend="displayNum" n="315" />ποντοπόρου: βριθὺς δὲ πόνος ναύτῃσι μέμηλεν: 
<lb rend="displayNum" n="316" />ὣς οἵ γ᾽ ὀβριμόγυιον ἐπὶ χθόνα κῆτος ἄγουσι:
<lb rend="displayNum" n="317" />πλῆσεν δ᾽ ᾐόνα πᾶσαν ὑπ᾽ ἀπλάτοις μελέεσσι
<lb rend="displayNum" n="318" />κεκλιμένοις, τέταται δὲ νέκυς ῥίγιστος ἰδέσθαι.
<lb rend="displayNum" n="319" />τοῦ μέν τις φθιμένοιο καὶ ἐν χθονὶ πεπταμένοιο
<lb rend="displayNum" n="320" />εἰσέτι δειμαίνει πελάσαι δυσδερκέϊ νεκρῷ 
<lb rend="displayNum" n="321" />ταρβεῖ τ᾽ οὐκέτ᾽ ἐόντα καὶ οἰχομένοιό περ ἔμπης
<lb rend="displayNum" n="322" />πεφρικὼς αὐτοῖσιν ἐνὶ γναθμοῖσιν ὀδόντας.
<lb rend="displayNum" n="323" />ὀψὲ δὲ θαρσήσαντες ἀολλέες ἀμφαγέρονται,
<lb rend="displayNum" n="324" />θάμβεϊ παπταίνοντες ἐρείπιον ὠμηστῆρος.
<lb rend="displayNum" n="325" />ἔνθ᾽ οἱ μὲν γενύων ὀλοὰς στίχας ἠγάσσαντο, 
<lb rend="displayNum" n="326" />δεινοὺς χαυλιόδοντας, ἀναιδέας, ἠΰτ᾽ ἄκοντας
<pb id="p.484" />
<lb rend="displayNum" n="327" />τριστοιχεὶ πεφυῶτας ἐπασσυτέρῃσιν ἀκωκαῖς:
<lb rend="displayNum" n="328" />ἄλλοι δ᾽ ὠτειλὰς πολυδηρίτοιο πελώρου
<lb rend="displayNum" n="329" />χαλκοτόρους ἀφόωσιν: ὁ δ᾽ ὀξύπρωρον ἄκανθαν
<lb rend="displayNum" n="330" />θηεῖται σμερδνοῖσιν ἀνισταμένην σκολόπεσσιν: 
<lb rend="displayNum" n="331" />ἄλλοι δ᾽ ἀλκαίην, ἕτεροι πολυχανδέα νηδὺν
<lb rend="displayNum" n="332" />καὶ κεφαλὴν ἀπέλεθρον ὁρώμενοι ἠγάσσαντο.
<lb rend="displayNum" n="333" />καί τις ἀνὴρ ὁρόων βλοσυρὸν δάκος Ἀμφιτρίτης
<lb rend="displayNum" n="334" />ἤθεσιν ἐν τραφεροῖσι πολὺ πλέον ἠὲ νέεσσι
<lb rend="displayNum" n="335" />δηθύνων ἑτάροισι μετέννεπεν ἐγγὺς ἐοῦσι: 
<lb rend="displayNum" n="336" />Γαῖα, φίλη θρέπτειρα, σὺ μὲν τέκες ἠδ᾽ ἐκόμισσας
<lb rend="displayNum" n="337" />φορβῇ χερσαίῃ: κόλποις δ᾽ ἐνὶ σεῖο θάνοιμι,
<lb rend="displayNum" n="338" />ἦμαρ ὅτ᾽ ἀντήσειε τὸ μόρσιμον: ἔργα δὲ πόντου
<lb rend="displayNum" n="339" />εὐμενέοι, χέρσῳ δὲ Ποσειδάωνα σέβοιμι:
<lb rend="displayNum" n="340" />μηδέ μ᾽ ἐν ἀργαλέοις ὀλίγον δόρυ κύμασι πέμποί, 
<lb rend="displayNum" n="341" />μηδ᾽ ἀνέμους νεφέλας τε κατ᾽ ἠέρα παπταίνοιμι:
<lb rend="displayNum" n="342" />οὐ γὰρ ἁλὸς ῥοθίων τόσσος φόβος οὐδ᾽ ἀλεγεινῆς
<lb rend="displayNum" n="343" />ἀνδράσι ναυτιλίης καὶ ὀϊζύος ἣν μογέουσιν,
<lb rend="displayNum" n="344" />αἰεὶ δυσκελάδοισι συνιππεύοντες ἀέλλαις,
<lb rend="displayNum" n="345" />οὐδ᾽ ἅλις ὀλλυμένοις διερὸς μόρος, ἀλλ᾽ ἔτι τοίους 
<lb rend="displayNum" n="346" />δαιτυμόνας μίμνουσιν, ἀτυμβεύτου δὲ τάφοιο
<lb rend="displayNum" n="347" />θηρείου λαιμοῖο μυχοὺς πλήσαντο τυχόντες:
<pb id="p.486" />
<lb rend="displayNum" n="348" />δειμαίνω τοίων ἀχέων τροφόν: ἀλλά, θάλασσα,
<lb rend="displayNum" n="349" />χαῖρέ μοι ἐκ γαίης, ἕκαθεν δ᾽ ἐμοὶ ἤπιος εἴης.
</p><p><lb rend="displayNum" n="350" />κήτεα μὲν τοίοισιν ἐδῃώσαντο πόνοισιν 
<lb rend="displayNum" n="351" />ὅσσα δέμας προβέβηκεν ὑπερφυές, ἄχθεα πόντου.
<lb rend="displayNum" n="352" />ὅσσα δὲ βαιοτέρων μελέων λάχε, τοῖσι καὶ ἄγρη
<lb rend="displayNum" n="353" />βαιοτέρη, θήρεσσι δ᾽ ἐοικότα τεύχε᾽ ἔασι,
<lb rend="displayNum" n="354" />μείονες ὁρμιαί, μείων γένυς ἀγκίστροιο,
<lb rend="displayNum" n="355" />φορβὴ παυροτέρη, γενύων δόλος, ἀντὶ δὲ ῥινῶν 
<lb rend="displayNum" n="356" />αἰγοδόρων ἁψῖδες ἀναπτόμεναι κολοκύντης
<lb rend="displayNum" n="357" />ἀζαλέης θήρειον ἄνω δέμας αὖ ἐρύουσι.
</p><p><lb rend="displayNum" n="358" />Λάμνης δὲ σκύμνοισιν ὅτ᾽ ἀντήσωσ᾽ ἁλιῆες,
<lb rend="displayNum" n="359" />πολλάκι καὶ τροπὸν αὐτόν, ἐπαρτέα δεσμὸν ἐρετμοῦ,
<pb id="p.488" />
<lb rend="displayNum" n="360" />λυσάμενοι προὔτειναν ἐν οἴδμασιν: ἡ δ᾽ ἐσιδοῦσα 
<lb rend="displayNum" n="361" />ἔσσυτο καὶ γενύων προΐει μένος, αἶψα δὲ σειρῇ
<lb rend="displayNum" n="362" />ἐνσχόμενοι μίμνουσιν ἅτ᾽ ἐν δεσμοῖσιν ὀδόντες
<lb rend="displayNum" n="363" />ἀγκύλοι: ἔνθεν ἔπειτα πόνος ῥήϊστος ὀλέσσαι
<lb rend="displayNum" n="364" />λάμνην τριγλώχινος ὑπὸ ῥιπῇσι σιδήρου.
</p><p><lb rend="displayNum" n="365" />ἔξοχα δ᾽ ἐχθοδοποῖς ἐνὶ κήτεσι μαργαίνουσι 
<lb rend="displayNum" n="366" />λαιμῷ λαβροσύνῃ τε κυνῶν ὑπέροπλα γένεθλα:
<lb rend="displayNum" n="367" />ἔξοχα δ᾽ ὑβρισταὶ καὶ ἀγήνορες, οὐδέ κεν ἄν τι
<lb rend="displayNum" n="368" />ἀντόμενοι τρέσσειαν, ἀναιδείην ἀχάλινον
<lb rend="displayNum" n="369" />αἰεὶ κυμαίνουσαν ἐπὶ φρεσὶ λύσσαν ἔχοντες:
<lb rend="displayNum" n="370" />πολλάκι δ᾽ ἰχθυβόλοισι καὶ ἐς λίνον ἀΐξαντες 
<lb rend="displayNum" n="371" />κύρτοις τ᾽ ἐμπελάσαντες ἐδηλήσανθ᾽ ἁλιεῦσιν
<lb rend="displayNum" n="372" />ἄγρην ἰχθυόεσσαν, ἑὴν φρένα πιαίνοντες.
<lb rend="displayNum" n="373" />τοὺς δέ τις ἀσπαλιεὺς δεδοκημένος ἰχθύσιν αὐτοῖς,
<lb rend="displayNum" n="374" />πείρας ἀγκίστρῳ, μενοεικέα ληΐδα θήρης,
<lb rend="displayNum" n="375" />ῥηϊδίως ἐρύσει περὶ γαστέρα μαιμώοντας. 
</p><p><lb rend="displayNum" n="376" />Φώκῃ δ᾽ οὐκ ἄγκιστρα τετεύχαται οὔτε τις αἰχμὴ
<lb rend="displayNum" n="377" />τρίγλυφος ἥ κεν ἕλοι κείνης δέμας: ἔξοχα γάρ μιν
<lb rend="displayNum" n="378" />ῥινὸς ὑπὲρ μελέων στερεὴ λάχεν, ὄβριμον ἕρκος:
<lb rend="displayNum" n="379" />ἀλλ᾽ ὅτ᾽ ἐϋπλεκέεσσι λίνοις περικυκλώσωνται
<lb rend="displayNum" n="380" />φώκην ἀσπαλιῆες ἐν ἰχθύσιν οὐκ ἐθέλοντες, 
<lb rend="displayNum" n="381" />δὴ τότε τοῖς κραιπνοί τε πόνοι σπουδή τε καθέλκειν
<lb rend="displayNum" n="382" />δίκτυον ἐς ῥηγμῖνας, ἐπεὶ φώκην μεμαυῖαν
<lb rend="displayNum" n="383" />οὐκ ἂν ἐρητύσειε καὶ εἰ μάλα πολλὰ παρείη
<lb rend="displayNum" n="384" />δίκτυα, ῥηϊδίως δὲ βίῃ τ᾽ ὀνύχων θ᾽ ὑπ᾽ ἀκωκαῖς
<lb rend="displayNum" n="385" />ῥήξει τ᾽ ἀΐξει τε καὶ ἔσσεται ἰχθύσιν ἄλκαρ 
<lb rend="displayNum" n="386" />εἰλομένοις, μέγα δ᾽ ἄλγος ἐνὶ φρεσὶν ἀσπαλιήων.
<lb rend="displayNum" n="387" />ἀλλ᾽ ἤν μιν καθέλωσιν ὑποφθαδὸν ἐγγύθι γαίης,
<lb rend="displayNum" n="388" />ἔνθα δὲ καὶ τριόδοντι καὶ ἰφθίμοις ῥοπάλοισι
<lb rend="displayNum" n="389" />δούρασί τε στιβαροῖσι καταΐγδην ἐλόωντες
<pb id="p.490" />
<lb rend="displayNum" n="390" />ἐς κροτάφους πέφνουσιν: ἐπεὶ φώκῃσιν ὄλεθρος 
<lb rend="displayNum" n="391" />ὀξύτατος κεφαλῆφιν ἱκάνεται οὐταμένῃσι.
</p><p><lb rend="displayNum" n="392" />ναὶ μὴν καὶ χέλυες μάλα πολλάκις ἀντιόωσαι
<lb rend="displayNum" n="393" />θήρην λωβήσαντο καὶ ἀνδράσι πῆμα γένοντο.
<lb rend="displayNum" n="394" />τάων δ᾽ ἔπλετο μόχθος ἑλεῖν ῥήϊστος ἁπάντων
<lb rend="displayNum" n="395" />ἀνέρι θαρσαλέῳ καὶ ἀταρβέα θυμὸν ἔχοντι: 
<lb rend="displayNum" n="396" />εἰ γάρ τις καταδὺς κραναὴν χέλυν ἐν ῥοθίοισιν
<lb rend="displayNum" n="397" />ὕπτιον ἀνστρέψειεν ἐπ᾽ ὄστρακον, οὐκέτι κείνη
<lb rend="displayNum" n="398" />πολλὰ καὶ ἱεμένη δύναται μόρον ἐξαλεείνειν:
<lb rend="displayNum" n="399" />ὕψι δ᾽ ἀναπλώει κοῦφον πλόον ἀσπαίρουσα
<lb rend="displayNum" n="400" />ποσσίν, ἁλὸς μεμαυῖα: γέλως δ᾽ ἔχει ἀγρευτῆρας. 
<lb rend="displayNum" n="401" />τὴν δ᾽ ὁτὲ μὲν θείνουσι σιδηρείῃσι βολῇσιν,
<lb rend="displayNum" n="402" />ἄλλοτε δ᾽ ἐν βροχίδεσσιν ἀναψάμενοι μεθέπουσιν.
<lb rend="displayNum" n="403" />ὡς δ᾽ ὅτε νηπίαχα φρονέων πάϊς οὐρεσίφοιτον
<lb rend="displayNum" n="404" />ἀνστρέψῃ τρηχεῖαν ἑλὼν χέλυν, ἡ δ᾽ ἐπὶ νῶτα
<lb rend="displayNum" n="405" />κεκλιμένη μάλα πολλὰ λιλαίεται οὖδας ἱκέσθαι, 
<lb rend="displayNum" n="406" />ῥικνὰ ποδῶν σείουσα καὶ ἀγκύλα γούνατα, μόχθῳ
<lb rend="displayNum" n="407" />πυκνὸν ἐπασπαίρουσα, γέλως δ᾽ ἔχει ὅς κεν ἴδηται,
<lb rend="displayNum" n="408" />ὣς κείνης ὁμόφυλον ἁλὸς δάκος ὕπτιον ἅλμῃ
<lb rend="displayNum" n="409" />ἐμφέρεται λωβητὸν ὑπ᾽ ἀνδράσιν ἰχθυβόλοισι.
</p><p><lb rend="displayNum" n="410" />πολλάκι δ᾽ ἐς τραφερὴν ἀνανίσσεται, ἐκ δὲ βολάων 
<pb id="p.492" />
<lb rend="displayNum" n="411" />ἠελίου φολίδας περιδαίεται, αὖα δὲ γυῖα
<lb rend="displayNum" n="412" />ἐς πόντον φορέει, τὴν δ᾽ οὐκέτι καὶ μεμαυῖαν
<lb rend="displayNum" n="413" />κῦμα μέλαν δέχεται, φορέει δέμιν ἠδὲ κυλίνδει
<lb rend="displayNum" n="414" />ὕψι μάλ᾽ ἱεμένην νεάτης ἁλός: οἱ δ᾽ ἐσιδόντες
<lb rend="displayNum" n="415" />ἰχθυβόλοι μάλα ῥεῖα καὶ ἀσπασίως ἐδάμασσαν. 
<lb rend="displayNum" n="416" /><lb rend="displayNum" />δελφίνων δ᾽ ἄγρη μὲν ἀπότροπος, οὐδὲ θεοῖσι
<lb rend="displayNum" n="417" />κεῖνος ἔτ᾽ ἐμπελάσειε θυτὴρ φίλος οὐδέ κε βωμῶν
<lb rend="displayNum" n="418" />εὐαγέως ψαύσειεν, ὁμωροφίους δὲ μιαίνει,
<lb rend="displayNum" n="419" />ὅς κεν ἑκὼν δελφῖσιν ἐπιφράσσηται ὄλεθρον.
<lb rend="displayNum" n="420" />ἶσα γὰρ ἀνδρομέοισιν ἀπεχθαίρουσι φόνοισι 
<lb rend="displayNum" n="421" />δαίμονες εἰναλίων ὀλοὸν μόρον ἡγητήρων:
<lb rend="displayNum" n="422" />ἶσα γὰρ ἀνθρώποισι νοήματα καὶ προπόλοισι
<lb rend="displayNum" n="423" />Ζηνὸς ἁλιγδούποιο: τὸ καὶ φιλότητι γενέθλης
<lb rend="displayNum" n="424" />κέχρηνται, μέγα δ᾽ εἰσὶ συνάρθμιοι ἀλλήλοισιν.
<lb rend="displayNum" n="425" />ἤδη γὰρ δελφῖνες ἐνηέες ἀνδράσιν οἵην 
<lb rend="displayNum" n="426" />ἄγρην εὐθήρητον ἐπ᾽ ἰχθύσιν ὡπλίσσαντο
<lb rend="displayNum" n="427" />νήσῳ ἐν Εὐβοίῃ μετὰ κύμασιν Αἰγαίοισιν:
<lb rend="displayNum" n="428" />εὖτε γὰρ ἑσπερίης θήρης πόνον ἐγκονέωσιν
<pb id="p.494" />
<lb rend="displayNum" n="429" />ἰχθυβόλοι, νεπόδεσσι πυρὸς φορέοντες ὁμοκλήν,
<lb rend="displayNum" n="430" />ἴπνου χαλκείοιο θοὸν σέλας, οἱ δ᾽ ἐφέπονται 
<lb rend="displayNum" n="431" />δελφῖνες, σύνθηρον ἐπισπεύδοντες ὄλεθρον.
<lb rend="displayNum" n="432" />ἔνθ᾽ οἱ μὲν τρομέοντες ἀποτροπάδην ἀλέονται
<lb rend="displayNum" n="433" />ἰχθύες, οἱ δ᾽ ἔκτοσθεν ἐπαΐσσοντες ὁμαρτῆ
<lb rend="displayNum" n="434" />δελφῖνες φοβέουσι καὶ ἱεμένους ἐπὶ βύσσαν
<lb rend="displayNum" n="435" />τρωπᾶσθαι ποτὶ χέρσον ἀνάρσιον ἐξελόωσι, 
<lb rend="displayNum" n="436" />πυκνὸν ἐπιθρώσκοντες, ἅτ᾽ ἀνδράσι θηρητῆρσι
<lb rend="displayNum" n="437" />θῆρα κύνες σεύοντες ἀμοιβαίῃς ὑλακῇσι.
<lb rend="displayNum" n="438" />τοὺς δ᾽ ἀγχοῦ ποτὶ χέρσον ἀτυζομένους ἁλιῆες
<lb rend="displayNum" n="439" />ῥηϊδίως βάλλουσιν ἐϋγλώχινι τριαίνῃ.
<lb rend="displayNum" n="440" />τοῖσι δ᾽ ἄφυκτα κέλευθα, διορχεῦνται δ᾽ ἐνὶ πόντῳ, 
<lb rend="displayNum" n="441" />καὶ πυρὶ καὶ δελφῖσιν ἐλαυνόμενοι βασιλεῦσιν.
<lb rend="displayNum" n="442" />ἀλλ᾽ ὁπόταν θήρης εὐαγρέος ἔργον ἄνηται,
<pb id="p.496" />
<lb rend="displayNum" n="443" />δὴ τότ᾽ ἀπαιτίζουσι παρασχεδὸν ἐμπελάσαντες
<lb rend="displayNum" n="444" />μισθὸν ὁμοφροσύνης, θήρης ἀποδάσμιον αἶσαν:
<lb rend="displayNum" n="445" />οἱ δ᾽ οὐκ ἠνήναντο, πόρον δ᾽ εὐαγρέα μοῖραν 
<lb rend="displayNum" n="446" />ἀσπασίως: ἤν γάρ τις ὑπερφιάλως ἀλίτηται,
<lb rend="displayNum" n="447" />οὐκέτι οἱ δελφῖνες ἀρηγόνες εἰσὶν ἐπ᾽ ἄγρην.
</p><p><lb rend="displayNum" n="448" />καὶ μέν τις Λέσβοιο παλαίφατον ἔργον ἀοιδοῦ
<lb rend="displayNum" n="449" />ἔκλυεν, ὡς δελφῖνος ὀχησάμενος περὶ νώτῳ
<lb rend="displayNum" n="450" />κῦμα μέλαν περάασκε καθήμενος, ἄτρομος ἦτορ, 
<lb rend="displayNum" n="451" />ἀείδων, καὶ πότμον ὑπέκφυγε ληϊστήρων
<lb rend="displayNum" n="452" />Ταιναρίῃ τ᾽ ἐπέλασσεν ἐπὶ προβολῇσι Λακώνων.
<lb rend="displayNum" n="453" />καί πού τις Λίβυος κούρου πόθον οἶδεν ἀκούων,
<lb rend="displayNum" n="454" />τοῦ ποτε ποιμαίνοντος ἐράσσατο θερμὸν ἔρωτα
<lb rend="displayNum" n="455" />δελφίς, σὺν δ᾽ ἤθυρε παρ᾽ ᾐόσι, καὶ κελαδεινῇ 
<lb rend="displayNum" n="456" />τερπόμενος σύριγγι λιλαίετο πώεσιν αὐτοῖς
<lb rend="displayNum" n="457" />μίσγεσθαι πόντον τε λιπεῖν ξυλόχους τ᾽ ἀφικέσθαι.
<pb id="p.498" />
<lb rend="displayNum" n="458" />ἀλλ᾽ οὐδ᾽ ἠϊθέοιο πόθους ἐπὶ πᾶσα λέλησται
<lb rend="displayNum" n="459" />Αἰολίς: οὔτι παλαιόν, ἐφ᾽ ἡμετέρῃ δὲ γενέθλῃ:
<lb rend="displayNum" n="460" />δελφὶς ὥς ποτε παιδὸς ἐράσσατο νησαίοιο: 
<lb rend="displayNum" n="461" />νήσῳ δ᾽ ἐνναίεσκεν, ἀεὶ δ᾽ ἔχε ναύλοχον ὅρμον,
<lb rend="displayNum" n="462" />ἀστὸς ὅπως, ἕταρον δὲ λιπεῖν ἠναίνετο θυμῷ,
<lb rend="displayNum" n="463" />ἀλλ᾽ αὐτοῦ μίμναζε παρέστιος ἐξέτι τυτθοῦ,
<lb rend="displayNum" n="464" />σκύμνος ἀεξηθείς, ὀλίγον βρέφος, ἤθεσι παιδὸς
<lb rend="displayNum" n="465" />σύντροφος: ἀλλ᾽ ὅθ᾽ ἵκοντο τέλος γυιαλκέος ἥβης, 
<lb rend="displayNum" n="466" />καί ῥ᾽ ὁ μὲν ἠϊθέοισι μετέπρεπεν, αὐτὰρ ὁ πόντῳ
<lb rend="displayNum" n="467" />ὠκύτατος δελφὶς ἑτέρων προφερέστατος ἦεν,
<lb rend="displayNum" n="468" />δή ῥα τότ᾽ ἔκπαγλόν τε καὶ οὐ φατὸν οὐδ᾽ ἐπίελπτον
<lb rend="displayNum" n="469" />θάμβος ἔην ξείνοισι καὶ ἐνναέτῃσιν ἰδέσθαι:
<lb rend="displayNum" n="470" />πολλοὺς δ᾽ ὤρορε φῆμις ἰδεῖν σέβας ὁρμηθέντας, 
<lb rend="displayNum" n="471" />ἠΐθεον δελφῖνι συνηβώοντας ἑταίρους:
<lb rend="displayNum" n="472" />πολλαὶ δ᾽ ἠϊόνων ἀγοραὶ πέλας ἦμαρ ἐπ᾽ ἦμαρ
<lb rend="displayNum" n="473" />ἱεμένων ἵσταντο σέβας μέγα θηήσασθαι.
<lb rend="displayNum" n="474" />ἔνθ᾽ ὁ μὲν ἐμβεβαὼς ἄκατον κοίλοιο πάροιθεν
<lb rend="displayNum" n="475" />ὅρμου ἀναπλώεσκε, κάλει δέ μιν οὔνομ᾽ ἀΰσας 
<lb rend="displayNum" n="476" />κεῖνο, τό μιν φήμιξεν ἔτι πρώτης ἀπὸ φύτλης:
<lb rend="displayNum" n="477" />δελφὶς δ᾽ ἠΰτ᾽ ὀϊστός, ἐπεὶ κλύε παιδὸς ἰωήν,
<lb rend="displayNum" n="478" />κραιπνὰ θέων ἀκάτοιο φίλης ἄγχιστος ἵκανε,
<lb rend="displayNum" n="479" />σαίνων τ᾽ οὐραίῃ κεφαλήν τ᾽ ἀνὰ γαῦρος ἀείρων,
<lb rend="displayNum" n="480" />παιδὸς ἐπιψαῦσαι λελιημένος: αὐτὰρ ὁ χερσὶν 
<lb rend="displayNum" n="481" />ἦκα καταρρέζεσκε, φιλοφροσύνῃσιν ἑταῖρον
<lb rend="displayNum" n="482" />ἀμφαγαπαζόμενος, τοῦ δ᾽ ἵετο θυμὸς ἱκέσθαι
<pb id="p.500" />
<lb rend="displayNum" n="483" />αὐτὴν εἰς ἄκατον παιδὸς πέλας: ἀλλ᾽ ὅτ᾽ ἐς ἅλμην
<lb rend="displayNum" n="484" />κοῦφα κυβιστήσειεν, ὃ δ᾽ ἐγγύθι νήχετο κούρου,
<lb rend="displayNum" n="485" />αὐτῇσι πλευρῇσιν ἀνὰ πλευρὰς παρενείρων, 
<lb rend="displayNum" n="486" />αὐτῇσι γενύεσσι πέλας γένυν, ἠδὲ καρήνῳ
<lb rend="displayNum" n="487" />ἐγχρίμπτων κεφαλήν: φαίης κέ μιν ἱμείροντα
<lb rend="displayNum" n="488" />κῦσσαι καὶ στέρνοισι περιπτύξαι μενεαίνειν
<lb rend="displayNum" n="489" />ἠΐθεον: τοίῃ γὰρ ὀπάονι νήχετο ῥιπῇ.
<lb rend="displayNum" n="490" />ἀλλ᾽ ὅτε καὶ πελάσειε παρ᾽ ᾐόσιν, αὐτίκα κοῦρος 
<lb rend="displayNum" n="491" />ἁψάμενος λοφιῆς διερῶν διερῶν ἐπεβήσατο νώτων:
<lb rend="displayNum" n="492" />αὐτὰρ ὅ γ᾽ ἀσπασίως παιδὸς δέμας ἔμφρονι θυμῷ
<lb rend="displayNum" n="493" />δεξάμενος φοίτασκεν, ὅπῃ νόος ἠϊθέοιο
<lb rend="displayNum" n="494" />ἤλαεν, εἴτ᾽ ἄρα πόντον ἐπ᾽ εὐρέα τῆλε κελεύοι
<lb rend="displayNum" n="495" />στέλλεσθ᾽, εἴθ᾽ αὔτως λιμένος διὰ χῶρον ἀμείβειν, 
<lb rend="displayNum" n="496" />ἢ χέρσῳ πελάειν, ὁ δ᾽ ἐπείθετο πᾶσαν ἐφετμήν.
<lb rend="displayNum" n="497" />οὔτε τις ἡνιόχῳ πῶλος τόσον ἐν γενύεσσι
<lb rend="displayNum" n="498" />μαλθακὸς εὐγνάμπτοισιν ἐφέσπεται ὧδε χαλινοῖς,
<lb rend="displayNum" n="499" />οὔτε τις ἀγρευτῆρι κύων ἐθἀς ὀτρύνοντι
<lb rend="displayNum" n="500" />τόσσον ὑπεικαθέων ἐπιπείθεται, ᾗ κεν ἄγῃσιν, 
<lb rend="displayNum" n="501" />οὔτ᾽ ἔτι κεκλομένοιο τόσον θεράποντες ἄνακτος
<lb rend="displayNum" n="502" />πειθόμενοι ῥέζουσιν ἑκούσιον ἔργον ἑκόντες,
<lb rend="displayNum" n="503" />ὅσσον ὑπ᾽ ἠϊθέῳ δελφὶς φίλος ὀτρύνοντι
<lb rend="displayNum" n="504" />πείθετ᾽ ἄνευ ζεύγλης τε βιαζομένων τε χαλινῶν.
<lb rend="displayNum" n="505" />οὐ μέν μιν μοῦνον φορέειν θέλεν, ἀλλὰ καὶ ἄλλῳ 
<lb rend="displayNum" n="506" />πείθετο, τῷ μιν ἄνωγεν ἄναξ ἑός, ἀν δ᾽ ἐκόμιζε
<lb rend="displayNum" n="507" />νώτοις, οὔτινα μόχθον ἀναινόμενος φιλότητι.
<lb rend="displayNum" n="508" />τοίη μὲν ζωῷ φιλίη πέλεν: ἀλλ᾽ ὅτε παῖδα
<lb rend="displayNum" n="509" />πότμος ἕλε, πρῶτον μὲν ὀδυρομένῳ ἀτάλαντος
<lb rend="displayNum" n="510" />δελφὶς ἠϊόνεσσιν ἐπέδραμεν, ἥλικα κοῦρον 
<lb rend="displayNum" n="511" />μαστεύων: φαίης κεν ἐτήτυμον ὄσσαν ἀκούειν
<lb rend="displayNum" n="512" />μυρομένου: τοῖόν μιν ἀμήχανον ἄμπεχε πένθος:
<lb rend="displayNum" n="513" />οὐδ᾽ ἔτι κικλήσκουσιν ἐπείθετο πολλάκις ἀστοῖς
<lb rend="displayNum" n="514" />νησαίοις, οὐ βρῶσιν ὀρεγνυμένην ἐθέλεσκε
<pb id="p.502" />
<lb rend="displayNum" n="515" />δέχνυσθαι, μάλα δ᾽ αἶψα καὶ ἐξ ἁλὸς ἔπλετ᾽ ἄϊστος 
<lb rend="displayNum" n="516" />κείνης, οὐδέ τις αὐτὸν ἐπεφράσατ᾽, οὐδ᾽ ἔτι χῶρον
<lb rend="displayNum" n="517" />ἵκετο: τὸν μέν που παιδὸς πόθος οἰχομένοιο
<lb rend="displayNum" n="518" />ἔσβεσε, σὺν δὲ θανόντι θανεῖν ἔσπευσεν ἑταίρῳ.
</p><p><lb rend="displayNum" n="519" />ἀλλ᾽ ἔμπης καὶ τόσσον ἐνηείῃ προφέροντας
<lb rend="displayNum" n="520" />καὶ τόσον ἀνθρώποισιν ὁμόφρονα θυμὸν ἔχοντας 
<lb rend="displayNum" n="521" />Θρήϊκες ὑβρισταὶ καὶ ὅσοι Βύζαντος ἔχουσιν
<lb rend="displayNum" n="522" />ἄστυ σιδηρείοισι νοήμασιν ἀγρώσσουσιν:
<lb rend="displayNum" n="523" />ἦ μέγ᾽ ἀταρτηροὶ καὶ ἀτάσθαλοι: οὐδέ κε παίδων,
<lb rend="displayNum" n="524" />οὐ πατέραν φείσαιντο, κασιγνήτους τ᾽ ὀλέκοιεν
<lb rend="displayNum" n="525" />ῥηϊδίως: τοῖος δὲ νόμος δυστερπέος ἄγρης. 
<lb rend="displayNum" n="526" />μητρὶ μὲν αἰνοτόκῳ δίδυμον γένος ἐγγὺς ὀπηδεῖ
<lb rend="displayNum" n="527" />δελφίνων, ἀταλοῖσιν ἀλίγκιον ἠϊθέοισι:
<lb rend="displayNum" n="528" />Θρήϊκες αὖ ἐπὶ τοῖσιν ἀπηνέες ἐντύνονται,
<lb rend="displayNum" n="529" />στειλάμενοι δόρυ κοῦφον ἀτάσθαλον ἐς πόνον ἄγρης.
<lb rend="displayNum" n="530" />οἱ μὲν δὴ λεύσσοντες ἐπειγόμενον σκάφος ἄντην 
<lb rend="displayNum" n="531" />ἀτρεμέες μίμνουσι καὶ ἐς φόβον οὐχ ὁρόωσιν,
<lb rend="displayNum" n="532" />οὔ τιν᾽ ὀϊόμενοι μερόπων δόλον, οὐδέ τιν᾽ ἄτην
<lb rend="displayNum" n="533" />ἵξεσθαι, σαίνουσι δ᾽ ἐνηέας ἠΰθ᾽ ἑταίρους
<lb rend="displayNum" n="534" />γηθόσυνοι, χρίμπτοντες ἑὸν χαίροντες ὄλεθρον.
<lb rend="displayNum" n="535" />οἱ δὲ θοῶς ἐλάσαντες ἀκοντιστῆρι τριαίνῃ 
<lb rend="displayNum" n="536" />τήν τ᾽ ἀκίδα κλείουσι, βέλος κρυερώτατον ἄγρης,
<lb rend="displayNum" n="537" />δελφίνων ἕνα κοῦρον ἀνωΐστῳ βάλον ἄτῃ:
<lb rend="displayNum" n="538" />αὐτὰρ ὅ γ᾽ ἰδνωθείς, ὀδύνης ὕπο πικρὸν ἀχεύων,
<lb rend="displayNum" n="539" />αὐτίχ᾽ ὑποβρυχίης εἴσω καταδύεται ἅλμης,
<lb rend="displayNum" n="540" />ὀχθίζων σφακέλῳ τε καὶ ἀργαλέῃσιν ἀνίαις: 
<lb rend="displayNum" n="541" />οἱ δέ μιν οὐκ ἐρύουσι βιώμενοι: ἦ γὰρ ἄν ἄγρης
<lb rend="displayNum" n="542" />μαψιδίως ἄλιον καὶ ἐτώσιον ἔργον ἄροιντο:
<pb id="p.504" />
<lb rend="displayNum" n="543" />ἀλλά οἱ ἱεμένῳ δολιχὴν ἐφιᾶσιν ἄγεσθαι
<lb rend="displayNum" n="544" />μήρινθον καὶ νῆα κατασπέρχουσιν ἐρετμοῖς,
<lb rend="displayNum" n="545" />ἑσπόμενοι δελφῖνος ἀτυζομένοιο κελεύθοις. 
<lb rend="displayNum" n="546" />ἀλλ᾽ ὅτε λευγαλέῃσι κακηπελέων ὀδύνῃσι
<lb rend="displayNum" n="547" />κάμνῃ καὶ γλωχῖσι περισκαίρῃσι σιδήρου,
<lb rend="displayNum" n="548" />δή ῥα τότ᾽ ἀδρανέων ἀναδύεται, ἄλκιμα γυῖα
<lb rend="displayNum" n="549" />κεκμηκώς, κούφοισιν ἀειρόμενος ῥοθίοισιν,
<lb rend="displayNum" n="550" />ὕστατα φυσιόων: μήτηρ δέ μιν οὔποτε λείπει, 
<lb rend="displayNum" n="551" />ἀλλ᾽ αἰεὶ μογέοντι συνέσπεται, ἔκ τ᾽ ἀνιόντι
<lb rend="displayNum" n="552" />βυσσόθεν, ἀχνυμένῃ τε καὶ αἰνότατον στεναχούσῃ
<lb rend="displayNum" n="553" />εἰδομένη: φαίης κεν ὀδυρομένην ὁράασθαι
<lb rend="displayNum" n="554" />μητέρα περθομένης πόλιος περὶ δυσμενέεσσι
<lb rend="displayNum" n="555" />παίδων θ᾽ ἑλκομένων ὑπὸ ληΐδα δουρὸς ἀνάγκῃ: 
<lb rend="displayNum" n="556" />ὣς ἥ γ᾽ αἴν᾽ ἀχέουσα δαϊζομένῳ περὶ παιδί,
<lb rend="displayNum" n="557" />ὥστ᾽ αὐτὴ μογέουσα καὶ οὐτηθεῖσα σιδήρῳ,
<lb rend="displayNum" n="558" />δινεύει: τὸν δ᾽ ἄλλον ἑῆς ἀπὸ παῖδα κελεύθου
<lb rend="displayNum" n="559" />στέλλει ἐπεμπίπτουσα καὶ ὀτρύνουσα διώκει:
<lb rend="displayNum" n="560" />φεῦγε, τέκος: μέροπες γὰρ ἀνάρσιοι, οὐκέθ᾽ ἑταῖροι 
<lb rend="displayNum" n="561" />ἡμῖν, ἀλλὰ σίδηρον ἐφοπλίζουσι καὶ ἄγρην:
<lb rend="displayNum" n="562" />ἤδη καὶ δελφῖσιν ἐπεντύνουσιν Ἄρηα,
<lb rend="displayNum" n="563" />σπονδάς τ᾽ ἀθανάτων καὶ ὁμοφροσύνην ἀλιτόντες
<lb rend="displayNum" n="564" />ἡμετέρην, τὴν πρόσθεν ἐπ᾽ ἀλλήλοις ἐθέμεσθα.
<lb rend="displayNum" n="565" />τοῖα καὶ ἄφθογγός περ ὅμως τεκέεσσιν ἑοῖσι 
<lb rend="displayNum" n="566" />μυθεῖται: καὶ τὸν μὲν μὲν ἀπέτρεπε τῆλε φέβεσθαι,
<lb rend="displayNum" n="567" />τῷ δ᾽ ἑτέρῳ κρυερῶς μεμογηότι συμμογέουσα
<lb rend="displayNum" n="568" />αὐτῆς ἄγχ᾽ ἀκάτοιο συνέσπεται, οὐδ᾽ ἀπολείπει:
<lb rend="displayNum" n="569" />οὐδέ τις ἱέμενός περ ἀποτρέψειε τεκοῦσαν
<lb rend="displayNum" n="570" />οὔτε βαλὼν οὔτ᾽ ἄλλο φέρων δέος: ἀλλ᾽ ἅμα παιδὶ 
<lb rend="displayNum" n="571" />ἑλκομένῳ δύστηνος ἀνέλκεται, ὄφρα πελάσσῃ
<lb rend="displayNum" n="572" />δυσμενέων ὑπὸ χεῖρας: ἀνάρσιοι, ἦ μέγ᾽ ἀλιτροὶ
<lb rend="displayNum" n="573" />οἵδ᾽, οὔτ᾽ οἰκτείρουσιν ἀτυζομένην ὁρόωντες
<lb rend="displayNum" n="574" />οὔτε νόον γνάμπτουσι σιδήρεον, ἀλλὰ καὶ αὐτὴν
<pb id="p.506" />
<lb rend="displayNum" n="575" />χαλκείαις ἀκίδεσσι καταΐγδην ἐλάσαντες 
<lb rend="displayNum" n="576" />παῖδά τε καὶ γενέτειραν ὁμῇ συναπέφθισαν ἄτῃ:
<lb rend="displayNum" n="577" />ἔφθισαν οὐκ ἀέκουσαν, ἐπεὶ περὶ παιδὶ θανόντι
<lb rend="displayNum" n="578" />μήτηρ καὶ φρονέουσα καὶ ἱεμένη δεδάϊκται.
<lb rend="displayNum" n="579" />ὡς δ᾽ ὁπότ᾽ ὀρταλίχοισι χελιδόσι νηπιάχοισι
<lb rend="displayNum" n="580" />νέρθεν ὑπὲξ ὀρόφοιο τυχὼν ὄφις ἄγχι πελάσσῃ, 
<lb rend="displayNum" n="581" />καὶ τοὺς μὲν κατέπεφνε καὶ ἔσπασεν ἔνδον ὀδόντων,
<lb rend="displayNum" n="582" />μήτηρ δὲ πρῶτον μὲν ἀτυζομένη δεδόνηται
<lb rend="displayNum" n="583" />λοίγια τετριγυῖα φόνου γόον: ἀλλ᾽ ὅτε παῖδας
<lb rend="displayNum" n="584" />ἀθρήσῃ φθιμένους, ἣ δ᾽ οὐκέτι φύξιν ὀλέθρου
<lb rend="displayNum" n="585" />δίζεται, ἀλλ᾽ αὐτῇσιν ὑπαὶ γενύεσσι δράκοντος 
<lb rend="displayNum" n="586" />εἱλεῖται, μέσφ᾽ ὄρνιν ἕλῃ παιδοκτόνος ἄτη:
<lb rend="displayNum" n="587" />ὣς ἄρα καὶ δελφῖνι νέῳ συναπέφθιτο μήτηρ,
<lb rend="displayNum" n="588" />χεῖρας ἐς ἰχθυβόλων αὐτάγρετος ἀντήσασα.
</p><p><lb rend="displayNum" n="589" />ἔθνεα δ᾽ ὀστρακόρινα, τά θ᾽ ἑρπύζουσι θαλάσσῃ,
<lb rend="displayNum" n="590" />πάντα φάτις μήνης μὲν ἀεξομένης κατὰ κύκλον 
<lb rend="displayNum" n="591" />σαρκὶ περιπλήθειν καὶ πίονα ναιέμεν οἶκον:
<lb rend="displayNum" n="592" />φθινούσης δ᾽ ἐξαῦτις ἀφαυροτέροις μελέεσσι
<lb rend="displayNum" n="593" />ῥικνοῦσθαι: τοίη τις ἐνί σφισιν ἐστὶν ἀνάγκη.
<lb rend="displayNum" n="594" />τῶν δὲ τὰ μὲν δύνοντες ὑπόβρυχα χερσὶ λέγονται
<lb rend="displayNum" n="595" />ἀνέρες ἐκ ψαμάθοιο, τὰ δ᾽ ἐκ σπιλάδων ἐρύουσι 
<lb rend="displayNum" n="596" />νωλεμὲς ἐμπεφυῶτα, τὰ δ᾽ ᾐόσιν ἔπτυσαν αὐταῖς
<lb rend="displayNum" n="597" />κύματα καὶ βόθροισι λαχαινομένης ψαμάθοιο.
</p><p><lb rend="displayNum" n="598" />πορφύραι αὖ πέρι δή τι μετ᾽ ὀστρείοισιν ἔασι
<lb rend="displayNum" n="599" />λίχναι: τοίη δέ σφιν ἐτήτυμος ἵσταται ἄγρη.
<lb rend="displayNum" n="600" />κυρτίδες ἠβαιαὶ ταλάροις γεγάασιν ὁμοῖαι, 
<pb id="p.508" />
<lb rend="displayNum" n="601" />πυκνῇσι σχοίνοισι τετυγμέναι: ἐν δ᾽ ἄρα τῇσι
<lb rend="displayNum" n="602" />στρόμβος συγκέλσαντες ὁμοῦ χήμῃσι τίθενται:
<lb rend="displayNum" n="603" />αἱ δ᾽ ὅταν ἐμπελάσωσι βορῆς μεθύουσαι ἔρωτι,
<lb rend="displayNum" n="604" />γλῶσσαν ὑπὲκ θαλάμης δολιχὴν βάλον: ἡ δὲ τέτυκται
<lb rend="displayNum" n="605" />λεπτή τ᾽ ὀξείη τε, διὰ σχοίνων δ᾽ ἐτάνυσσαν 
<lb rend="displayNum" n="606" />φορβῆς ἱέμεναι, χαλεπῆς δ᾽ ἤντησαν ἐδωδῆς:
<lb rend="displayNum" n="607" />γλῶσσα γὰρ ἐν σχοίνοισιν ἐρειδομένη πυκινῇσιν
<lb rend="displayNum" n="608" />οἰδάνεται, στείνει δὲ λύγων βρόχος, οὐδ᾽ ἔτ᾽ ὀπίσσω
<lb rend="displayNum" n="609" />ἀνδύνει μεμαυῖα, μένει δ᾽ ὀδύνῃσι ταθεῖσα,
<lb rend="displayNum" n="610" />εἰσόκεν αὖ ἐρύσωσι περὶ γλώσσῃ μεμαυίας, 
<lb rend="displayNum" n="611" />πορφυρέοις κάλλιστον ὑφάσμασιν ἄνθος ἄγοντες.
</p><p><lb rend="displayNum" n="612" />Σπογγοτόμων δ᾽ οὔ φημι κακώτερον ἄλλον ἄεθλον
<lb rend="displayNum" n="613" />ἔμμεναι, οὐδ᾽ ἄνδρεσσιν ὀϊζυρώτερον ἔργον.
<lb rend="displayNum" n="614" />οἱ δ᾽ ἤτοι πρῶτον μέν, ὅτ᾽ ἐς πόνον ὁπλίζωνται,
<lb rend="displayNum" n="615" />βρώμῃ τ᾽ ἠδὲ ποτοῖσιν ἀφαυροτέροισι μέλονται, 
<lb rend="displayNum" n="616" />ὕπνῳ τ᾽ οὐχ ἁλιεῦσιν ἐοικότι μαλθάσσονται.
<lb rend="displayNum" n="617" />ὡς δ᾽ ὅτ᾽ ἀνὴρ εὔγηρυν ἐφοπλίζητ᾽ ἐς ἀγῶνα,
<lb rend="displayNum" n="618" />μολπῆς εὐφόρμιγγος ἔχων Φοιβήϊον εὖχος,
<lb rend="displayNum" n="619" />πᾶσα δέ οἱ μέλεται κομιδή, πάντῃ δὲ φυλάσσει,
<lb rend="displayNum" n="620" />πιαίνων ἐς ἄεθλα λιγυφθόγγου μέλος αὐδῆς, 
<lb rend="displayNum" n="621" />ὣς οἵ γ᾽ ἐνδυκέως κομιδὴν εὔφρουρον ἔχουσι,
<lb rend="displayNum" n="622" />ὄφρα σφι πνοιή τε μένῃ ποτὶ βυσσὸν ἰοῦσιν
<lb rend="displayNum" n="623" />ἀσκηθής, προτέροιο δ᾽ ἀναψύξωσι πόνοιο.
<pb id="p.510" />
<lb rend="displayNum" n="624" />ἀλλ᾽ ὅτ᾽ ἀεθλεύωσι μέγαν πόνον ἐξανύοντες,
<lb rend="displayNum" n="625" />εὐχόμενοι μακάρεσσιν ἁλὸς μεδέουσι βαθείης 
<lb rend="displayNum" n="626" />ἀρῶνται κήτειον ἀλεξῆσαί σφισι πῆμα,
<lb rend="displayNum" n="627" />μήτε τιν᾽ ἀντιάσαι λώβην ἁλός: ἢν δ᾽ ἐσίδωνται
<lb rend="displayNum" n="628" />κάλλιχθυν, τότε δή σφι νόον μέγα θάρσος ἱκάνει:
<lb rend="displayNum" n="629" />οὐ γάρ πω κείνῃσι νομαῖς ἔνι κῆτος ἄαπτον,
<lb rend="displayNum" n="630" />οὐ δάκος, οὐδέ τι πῆμα θαλάσσιον ἄλλο φαάνθη, 
<lb rend="displayNum" n="631" />ἀλλ᾽ αἰεὶ καθαροῖσιν ἀπημάντοις τε πόροισι
<lb rend="displayNum" n="632" />τέρπονται: τῷ καί μιν ἐφήμισαν ἱερὸν ἰχθύν.
<lb rend="displayNum" n="633" />τῷ δ᾽ ἐπιγηθήσαντες ἐπισπεύδουσι πόνοισι.
<lb rend="displayNum" n="634" />πείσματι μηκεδανῷ μεσάτης ὑπὲρ ἰξύος ἀνὴρ
<lb rend="displayNum" n="635" />ἔζωσται, παλάμῃσι δ᾽ ἐν ἀμφοτέρῃσιν ἀείρει 
<lb rend="displayNum" n="636" />τῇ μὲν ἐριβριθῆ μολίβου χύσιν ἀμφιμεμαρπώς,
<lb rend="displayNum" n="637" />δεξιτερῇ δ᾽ ἅρπην εὐήκεα χειρὶ τιταίνει:
<lb rend="displayNum" n="638" />φρουρεῖ δ᾽ ἐν γενύεσσιν ὑπὸ στόμα λευκὸν ἄλειφαρ:
<lb rend="displayNum" n="639" />στὰς δ᾽ ἄρ᾽ ὑπὲρ πρώρης ἐσκέψατο πόντιον οἶδμα
<lb rend="displayNum" n="640" />ὁρμαίνων βριθύν τε πόνον καὶ ἀθέσφατον ὕδωρ. 
<lb rend="displayNum" n="641" />οἱ δέ μιν ὀτρύνουσιν ἐπισπέρχουσί τε μύθοις
<lb rend="displayNum" n="642" />θαρσαλέοις ἐπὶ μόχθον, ἅτ᾽ ἐν νύσσῃ βεβαῶτα
<lb rend="displayNum" n="643" />ἄνδρα ποδωκείης δεδαημένον: ἀλλ᾽ ὅτε θυμῷ
<lb rend="displayNum" n="644" />θαρσήσῃ, δίναις μὲν ἐνήλατο, τὸν δὲ καθέλκει
<lb rend="displayNum" n="645" />ἱέμενον πολιοῦ μολίβου βεβριθότος ὁρμή. 
<lb rend="displayNum" n="646" />αὐτὰρ ὅ γ᾽ ἐς βυσσὸν προμολὼν ἐξέπτυσ᾽ ἀλοιφήν:
<lb rend="displayNum" n="647" />ἡ δὲ μέγα στίλβει τε καὶ ὕδατι μίσγεται αὐγή,
<lb rend="displayNum" n="648" />ὄρφνης ἠΰτε πυρσὸς ἀνὰ κνέφας ὄμμα φαείνων:
<lb rend="displayNum" n="649" />πέτραις δ᾽ ἐμπελάσας σπόγγους ἴδεν: οἱ δὲ φύονται
<pb id="p.512" />
<lb rend="displayNum" n="650" />ἐν νεάτοις πλαταμῶσιν, ἀρηρότες ἐν σπιλάδεσσι: 
<lb rend="displayNum" n="651" />καί σφισι καὶ πνοιὴν φάτις ἔμμεναι, οἷα καὶ ἄλλοις,
<lb rend="displayNum" n="652" />ὅσσα πολυρραθάγοισιν ἐνὶ σπιλάδεσσι φύονται.
<lb rend="displayNum" n="653" />αἶψα δ᾽ ἐπαΐξας δρεπάνῃ τάμε χειρὶ παχείῃ
<lb rend="displayNum" n="654" />ὥστε τις ἀμητὴρ σπόγγων δέμας, οὐδέ τι μέλλει
<lb rend="displayNum" n="655" />δηθύνων, σχοῖνον δὲ θοῶς κίνησεν, ἑταίροις 
<lb rend="displayNum" n="656" />σημαίνων κραιπνῶς μιν ἀνελκέμεν: αἷμα γὰρ ἐχθρὸν
<lb rend="displayNum" n="657" />αὐτίκ᾽ ἀπὸ σπόγγων ῥαθαμίζεται, ἀμφὶ δ᾽ ἄρ᾽ ἀνδρὶ
<lb rend="displayNum" n="658" />εἱλεῖται, πνοιῇ δὲ δυσαέϊ πολλάκι φῶτα
<lb rend="displayNum" n="659" />ἔσβεσε μυκτήρεσσιν ἐνισχόμενος βαρὺς ἰχώρ.
<lb rend="displayNum" n="660" />τοὔνεκα λαιψηρῶς ἀναδύεται ὥστε νόημα 
<lb rend="displayNum" n="661" />ἑλκόμενος: τὸν μέν τις ἰδὼν προφυγόντα θαλάσσης
<lb rend="displayNum" n="662" />ἄμφω γηθήσειε καὶ οἰκτείρων ἀκάχοιτο:
<lb rend="displayNum" n="663" />ὧδε γὰρ ἠπεδανοῖσι παριεμένου μελέεσσι
<lb rend="displayNum" n="664" />δείματι καὶ καμάτῳ θυμαλγέϊ γυῖα λέλυνται.
<lb rend="displayNum" n="665" />πολλάκι δ᾽ ἐχθίστης τε τυχὼν καὶ ἀπηνέος ἄγρης 
<lb rend="displayNum" n="666" />ἅλμενος ἐς πόντοιο βαθὺν πόρον οὐκέτ᾽ ἀνέσχε,
<lb rend="displayNum" n="667" />δύσμορος, ἀντιάσας δυσδερκέϊ θηρὶ πελώρῳ:
<lb rend="displayNum" n="668" />καί ῥ᾽ ὁ μὲν οἷς ἑτάροισιν ἐπισείων θαμὰ δεσμὸν
<lb rend="displayNum" n="669" />κέκλεται αὖ ἐρύειν, τὸ δέ οἱ δέμας ἡμιδάϊκτον
<pb id="p.514" />
<lb rend="displayNum" n="670" />κητείη τε βίη καὶ ὁμόστολοι ἔσπασαν ἄνδρες, 
<lb rend="displayNum" n="671" />οἰκτρὸν ἰδεῖν, ἔτι νηὸς ἐφιέμενον καὶ ἑταίρων:
<lb rend="displayNum" n="672" />οἱ δὲ θοῶς κεῖνόν τε πόρον καὶ λυγρὸν ἄεθλον
<lb rend="displayNum" n="673" />ἀχνύμενοι λείπουσι καὶ ἐς χέρσον κατάγονται
<lb rend="displayNum" n="674" />λείψανα δυστήνοιο περικλαίοντες ἑταίρου.
</p><p><lb rend="displayNum" n="675" />Τόσσ᾽ ἐδάην, σκηπτοῦχε διοτρεφές, ἔργα θαλάσσης. 
<lb rend="displayNum" n="676" />σοὶ δ᾽ αἰεὶ νῆες μὲν ἀπήμονες ἰθύνοιντο,
<lb rend="displayNum" n="677" />πεμπόμεναι λιαροῖσι καὶ ἰθυπόροισιν ἀήταις,
<lb rend="displayNum" n="678" />αἰεὶ δ᾽ ἰχθυόεσσα περιπλήθοιτο θάλασσα,
<lb rend="displayNum" n="679" />γαίης δ᾽ ἀστυφέλικτα Ποσειδάων ἐρύοιτο
<lb rend="displayNum" n="680" />Ἀσφάλιος ῥιζοῦχα θεμείλια νέρθε φυλάσσων. 
</p></div1></body></text></TEI.2>