<?xml version="1.0" encoding="utf-8"?>
<TEI.2><text><body><div1 type="book" n="3" org="uniform" sample="complete">
<p><lb rend="displayNum" n="1" />νῦν δ᾽ ἄγε μοι, σκηπτοῦχε, παναίολα δήνεα τέχνης
<lb rend="displayNum" n="2" />ἰχθυβόλου φράζοιο καὶ ἀγρευτῆρας ἀέθλους,
<lb rend="displayNum" n="3" />θεσμόν τ᾽ εἰνάλιον ξυμβάλλεο, τέρπεο δ᾽ οἴμῃ
<lb rend="displayNum" n="4" />ἡμετέρῃ: σοῖς μὲν γὰρ ὑπὸ σκήπτροισι θάλασσα
<lb rend="displayNum" n="5" />εἰλεῖται καὶ φῦλα Ποσειδάωνος ἐναύλων, 
<lb rend="displayNum" n="6" />ἔργα δέ τοι ξύμπαντα μετ᾽ ἀνδράσι πορσύνονται,
<lb rend="displayNum" n="7" />σοὶ δ᾽ ἐμὲ τερπωλήν τε καὶ ὑμνητῆρ᾽ ἀνέηκαν
<lb rend="displayNum" n="8" />δαίμονες ἐν Κιλίκεσσιν ὑφ᾽ Ἑρμαίοις ἀδύτοισι.
<lb rend="displayNum" n="9" />Ἑρμεία, σὺ δέ μοι πατρώϊε, φέρτατε παίδων
<lb rend="displayNum" n="10" />Αἰγιόχου, κέρδιστον ἐν ἀθανάτοισι νόημα, 
<lb rend="displayNum" n="11" />φαῖνέ τε καὶ σήμαινε καὶ ἄρχεο, νύσσαν ἀοιδῆς
<lb rend="displayNum" n="12" />ἰθύνων: βουλὰς δὲ περισσονόων ἁλιήων
<lb rend="displayNum" n="13" />αὐτός, ἄναξ, πρώτιστος ἐμήσαο καὶ τέλος ἄγρης
<lb rend="displayNum" n="14" />παντοίης ἀνέφηνας, ἐπ᾽ ἰχθύσι κῆρας ὑφαίνων.
<lb rend="displayNum" n="15" />Πανὶ δὲ Κωρυκίῳ βυθίην παρακάτθεο τέχνην, 
<lb rend="displayNum" n="16" />παιδὶ τεῷ, τὸν φασὶ Διὸς ῥυτῆρα γενέσθαι,
<pb id="p.346" />
<lb rend="displayNum" n="17" />Ζηνὸς μὲν ῥυτῆρα, Τυφαόνιον δ᾽ ὀλετῆρα.
<lb rend="displayNum" n="18" />κεῖνος γὰρ δείπνοισιν ἐπ᾽ ἰχθυβόλοισι δολώσας
<lb rend="displayNum" n="19" />σμερδαλέον Τυφῶνα παρήπαφεν, ἔκ τε βερέθρου
<lb rend="displayNum" n="20" />δύμεναι εὐρωποῖο καὶ εἰς ἁλὸς ἐλθέμεν ἀκτήν: 
<lb rend="displayNum" n="21" />ἔνθα μιν ὀξεῖαι στεροπαὶ ῥιπαί τε κεραυνῶν
<lb rend="displayNum" n="22" />ζαφλεγέες πρήνιξαν: ὁ δ᾽ αἰθόμενος πυρὸς ὄμβροις
<lb rend="displayNum" n="23" />κρᾶθ᾽ ἑκατὸν πέτρῃσι περιστυφελίζετο πάντῃ
<lb rend="displayNum" n="24" />ξαινόμενος: ξανθαὶ δὲ παρ᾽ ἠϊόνεσσιν ἔτ᾽ ὄχθαι
<lb rend="displayNum" n="25" />λύθρῳ ἐρευθιόωσι Τυφαονίων ἀλαλητῶν. 
<lb rend="displayNum" n="26" />Ἑρμεία κλυτόβουλε, σὲ δ᾽ ἔξοχον ἱλάσκονται
<lb rend="displayNum" n="27" />ἰχθυβόλοι: τῷ καί σε σὺν ἀγροίοισιν ἀΰσας
<lb rend="displayNum" n="28" />δαίμοσιν εὐθήροιο μετὰ κλέος ἔρχομαι οἴμης.
</p><p><lb rend="displayNum" n="29" />πρῶτα μὲν ἀσπαλιῆϊ δέμας καὶ γυῖα παρείη
<lb rend="displayNum" n="30" />ἀμφότερον καὶ κραιπνὰ καὶ ἄλκιμα, μήτε τι λίην 
<lb rend="displayNum" n="31" />πίονα μήτε τι σαρκὶ λελειμμένα: δὴ γὰρ ἀνάγκη
<lb rend="displayNum" n="32" />πολλάκι μιν κρατεροῖσιν ἀνελκομένοισι μάχεσθαι
<lb rend="displayNum" n="33" />ἰχθύσιν, οἷς ὑπέροπλον ἔνι σθένος, εἰσόκεν ἅλμης
<lb rend="displayNum" n="34" />μητρὸς ἐν ἀγκοίνῃσιν ἑλισσόμενοι δονέονται.
<lb rend="displayNum" n="35" />χρειὼ δ᾽ ἐκ πέτρης τε θορεῖν πέτρην τ᾽ ἀνοροῦσαι 
<lb rend="displayNum" n="36" />ῥηϊδίως: χρειὼ δὲ πόνου βυθίοιο ταθέντος
<lb rend="displayNum" n="37" />ῥίμφα διϊχνεῦσαι δολιχὸν πόρον ἔς τε βάθιστα
<lb rend="displayNum" n="38" />δῦναι καὶ μίμνοντα μετ᾽ οἴδμασιν ὡς ἐπὶ γαίης
<lb rend="displayNum" n="39" />δηθύνειν ἔργοισι πονεύμενον, οἷς ἐνὶ πόντῳ
<lb rend="displayNum" n="40" />ἄνδρες ἀεθλεύουσι ταλάφρονα θυμὸν ἔχοντες. 
<pb id="p.348" />
<lb rend="displayNum" n="41" />ψυχὴν δ᾽ ἀσπαλιεὺς πολυπαίπαλος ἠδὲ νοήμων
<lb rend="displayNum" n="42" />εἴη: ἐπεὶ μάλα πολλὰ καὶ αἰόλα μηχανόωνται
<lb rend="displayNum" n="43" />ἰχθύες ἐγκύρσαντες ἀνωΐστοισι δόλοισι.
<lb rend="displayNum" n="44" />τολμήεις δὲ μάλιστα καὶ ἄτρομος ἠδὲ σαόφρων
<lb rend="displayNum" n="45" />εἴη, μηδ᾽ ὕπνου φιλέοι κόρον: ὀξὺ δὲ λεύσσοι 
<lb rend="displayNum" n="46" />ἐγρήσσων κραδίῃ τε καὶ ὄμμασι πεπταμένοισιν.
<lb rend="displayNum" n="47" />εὖ δὲ φέροι καὶ χεῖμα Διὸς καὶ δίψιον ὥρην
<lb rend="displayNum" n="48" />Σειρίου: ἱμείροι δὲ πόνων, ἐράοι δὲ θαλάσσης:
<lb rend="displayNum" n="49" />ὧδε γὰρ εὐάγρης τε καὶ Ἑρμείᾳ φίλος εἴη.
</p><p><lb rend="displayNum" n="50" />Θήρη δ᾽ ἑσπερίη μὲν ὀπωρινῇσιν ἐν ὥραις 
<lb rend="displayNum" n="51" />καρτίστη τελέθει καὶ ἑωσφόρος εὖτ᾽ ἀνατέλλῃ:
<lb rend="displayNum" n="52" />χείματι δ᾽ ἠελίοιο βολαῖς ἅμα κιδναμένῃσι
<lb rend="displayNum" n="53" />στέλλεσθαι: πᾶν δ᾽ ἦμαρ ἐν εἴαρι τηλεθόωντι
<lb rend="displayNum" n="54" />ἄγραις παντοίῃσιν ὀφέλλεται, ἦμος ἅπαντες
<lb rend="displayNum" n="55" />ἔλλοπες ἠϊόνεσσιν ἐφέστιοι ἐγγύθι γαίης 
<lb rend="displayNum" n="56" />ἕλκονται τοκετῶν τε μόγῳ δίψῃ τ᾽ Ἀφροδίτης.
<lb rend="displayNum" n="57" />αἰεὶ δ᾽ εἰς ἄνεμον παπταινέμεν, ὅς κεν ἄῃσιν
<lb rend="displayNum" n="58" />ἤπιος, εὐδιόων, μαλακὴν ἅλα κοῦφα κυλίνδων:
<lb rend="displayNum" n="59" />λάβρους γὰρ τρομέουσι καὶ ἐχθαίρουσιν ἀήτας
<lb rend="displayNum" n="60" />ἰχθύες, οὐδ᾽ ἐθέλουσιν ὑπεὶρ ἅλα δινεύεσθαι: 
<lb rend="displayNum" n="61" />εὐκραεῖ δ᾽ ἀνέμῳ περιδέξιος ἵσταται ἄγρη.
<lb rend="displayNum" n="62" />πάντες δὲ πνοιῇσιν ἐναντία καὶ ῥοθίοισι
<lb rend="displayNum" n="63" />πλῶτες ἁλὸς θύνουσιν, ἐπεὶ σφίσιν ὧδε κέλευθος
<lb rend="displayNum" n="64" />ῥηϊτέρη στείχουσιν ἐπ᾽ ᾐόνας, οὐδ᾽ ὑπ᾽ ἀνάγκης
<lb rend="displayNum" n="65" />ἐξόπιθε ῥιπῇσιν ἐλαυνόμενοι μογέουσιν. 
<pb id="p.350" />
<lb rend="displayNum" n="66" />ἀλλ᾽ ἁλιεὺς στέλλοιτο λίνον πνοιῇσι πετάσσας
<lb rend="displayNum" n="67" />οὔριον, ἐς Βορέην μέν, ἐπὴν Νότος ὑγρὸς ἄῃσιν:
<lb rend="displayNum" n="68" />ἐς Νοτίην δὲ θάλασσαν ἐπειγομένου Βορέαο:
<lb rend="displayNum" n="69" />Εὔρου δ᾽ ἱσταμένοιο ποτὶ Ζεφύροιο κέλευθα:
<lb rend="displayNum" n="70" />πρὸς δ᾽ Εὖρον Ζέφυρος φορέοι σκάφος: ὧδε γὰρ ἑσμοὶ 
<lb rend="displayNum" n="71" />ἄσπετοι ἀντήσουσι καὶ εὔβολος ἔσσεται ἄγρη.
</p><p><lb rend="displayNum" n="72" />τέτραχα δ᾽ εἰναλίης θήρης νόμον ἐφράσσαντο
<lb rend="displayNum" n="73" />ἰχθυβόλοι: καὶ τοὶ μὲν ἐπ᾽ ἀγκίστροισι γάνυνται,
<lb rend="displayNum" n="74" />τῶν δ᾽ οἱ μὲν δονάκεσσιν ἀναψάμενοι δολιχοῖσιν
<lb rend="displayNum" n="75" />ὁρμιὴν ἵππειον ἐΰπλοκον ἀγρώσσουσιν: 
<lb rend="displayNum" n="76" />οἱ δ᾽ αὔτως θώμιγγα λινόστροφον ἐκ παλαμάων
<lb rend="displayNum" n="77" />δησάμενοι πέμπουσιν: ὁ δ᾽ ἢ καθέτοισι γέγηθεν
<lb rend="displayNum" n="78" />ἢ πολυαγκίστροισιν ἀγάλλεται ὁρμιῇσι.
<lb rend="displayNum" n="79" />δίκτυα δ᾽ αὖτ᾽ ἄλλοισι μέλει πλέον ἐντύνεσθαι:
<lb rend="displayNum" n="80" />τῶν τὰ μὲν ἀμφίβληστρα, τὰ δὲ γρῖφοι καλέονται, 
<lb rend="displayNum" n="81" />γάγγαμά τ᾽ ἠδ᾽ ὑποχαὶ περιηγέες ἠδὲ σαγῆναι:
<lb rend="displayNum" n="82" />ἄλλα δὲ κικλήσκουσι καλύμματα, σὺν δὲ σαγήναις
<pb id="p.352" />
<lb rend="displayNum" n="83" />πέζας καὶ σφαιρῶνας ὁμοῦ σκολιόν τε πάναγρον:
<lb rend="displayNum" n="84" />μυρία δ᾽ αἰόλα τοῖα δολορραφέων λίνα κόλπων.
<lb rend="displayNum" n="85" />ἄλλοι δ᾽ αὖ κύρτοισιν ἐπὶ φρένα μᾶλλον ἔχουσι, 
<lb rend="displayNum" n="86" />κύρτοις, οἵ κνώσσοντας ἑοὺς ηὔφρηναν ἄνακτας
<lb rend="displayNum" n="87" />εὐκήλους: βαιῷ δὲ πόνῳ μέγα κέρδος ὀπηδεῖ.
<lb rend="displayNum" n="88" />ἄλλοι δ᾽ οὐτάζουσι τανυγλώχινι τριαίνῃ
<lb rend="displayNum" n="89" />ἔλλοπας ἐκ χέρσου τε καὶ ἐκ νεός, ὡς ἐθέλουσι.
<lb rend="displayNum" n="90" />τῶν πάντων καὶ μέτρον ὅσον καὶ κόσμον ἑκάστου 
<lb rend="displayNum" n="91" />ἀτρεκέως ἴσασιν, ὅσοι τάδε τεκταίνονται.
</p><p><lb rend="displayNum" n="92" />ἰχθύσι δ᾽ οὐκ ἄρα μοῦνον ἐπ᾽ ἀλλήλοισι νόημα
<lb rend="displayNum" n="93" />πυκνὸν ἔην καὶ μῆτις ἐπίκλοπος, ἀλλὰ καὶ αὐτοὺς
<lb rend="displayNum" n="94" />πολλάκις ἐξεπάφησαν ἐπίφρονας ἀγρευτῆρας
<lb rend="displayNum" n="95" />καὶ φύγον ἀγκίστρων τε βίας λαγόνας τε πανάγρων, 
<lb rend="displayNum" n="96" />ἤδη ἐνισχόμενοι, παρὰ δὲ φρένας ἔδραμον ἀνδρῶν,
<lb rend="displayNum" n="97" />βουλῇ νικήσαντες, ἄχος δ᾽ ἁλιεῦσι γένοντο.
</p><p><lb rend="displayNum" n="98" />κεστρεὺς μὲν πλεκτῇσιν ἐν ἀγκοίνῃσι λίνοιο
<lb rend="displayNum" n="99" />ἑλκόμενος δόλον οὔτι περίδρομον ἠγνοίησεν,
<lb rend="displayNum" n="100" />ὕψι δ᾽ ἀναθρώσκει, λελιημένος ὕδατος ἄκρου, 
<lb rend="displayNum" n="101" />ὀρθὸς ἄνω σπεύδων ὅσσον σθένος ἅλματι κούφῳ
<lb rend="displayNum" n="102" />ὁρμῆσαι, βουλῆς δὲ σαόφρονος οὐκ ἐμάτησε:
<lb rend="displayNum" n="103" />πολλάκι γὰρ ῥιπῇσι καὶ ὕστατα πείσματα φελλῶν
<pb id="p.354" />
<lb rend="displayNum" n="104" />ῥηϊδίως ὑπερᾶλτο καὶ ἐξήλυξε μόροιο.
<lb rend="displayNum" n="105" />ἢν δ᾽ ὅ γ᾽ ἀνορμηθεὶς πρῶτον στόλον αὖτις ὀλίσθῃ 
<lb rend="displayNum" n="106" />ἐς βρόχον, οὐκέτ᾽ ἔπειτα βιάζεται οὐδ᾽ ἀνορούει
<lb rend="displayNum" n="107" />ἀχνύμενος, πείρῃ δὲ μαθὼν ἀποπαύεται ὁρμῆς.
<lb rend="displayNum" n="108" />ὡς δ᾽ ὅτε τις νούσῳ πολυκηδέϊ δηρὸν ἀλύων
<lb rend="displayNum" n="109" />πρῶτα μὲν ἱμείρων τε καὶ ἱέμενος βιότοιο
<lb rend="displayNum" n="110" />πάντα μάλ᾽ ἰητῆρσιν ἐφέσπεται, ὅσσα κέλονται 
<lb rend="displayNum" n="111" />ῥέζων: ἀλλ᾽ ὅτε κῆρες ἐπικρατέωσιν ἄφυκτοι
<lb rend="displayNum" n="112" />Ἄϊδος, οὐκέτ᾽ ἔπειτα μέλει βίου, ἀλλὰ τανυσθεὶς
<lb rend="displayNum" n="113" />κεῖται ἐπιτρέψας θανάτῳ κεκαφηότα γυῖα,
<lb rend="displayNum" n="114" />ἤδη λοίσθιον ἦμαρ ὁρώμενος ἐγγύθι πότμου:
<lb rend="displayNum" n="115" />ὣς ἄρα καὶ κεστρεὺς ἐδάη τέλος οἷον ἱκάνει, 
<lb rend="displayNum" n="116" />κεῖται δὲ προπεσών, μίμνων μόρον ἀγρευτῆρος.
</p><p><lb rend="displayNum" n="117" />Μύραιναι δ᾽ ὅτε κέν ποτ᾽ ἐνιπλήξωσι λίνοισι,
<lb rend="displayNum" n="118" />διζόμεναι βρόχον εὐρὺν ἐν ἕρκεϊ δινεύονται,
<lb rend="displayNum" n="119" />τοῦ δὲ διαΐγδην ὀφίων νόμον ὁρμηθεῖσαι
<lb rend="displayNum" n="120" />πᾶσαι ὀλισθηροῖσι διεξέπεσον μελέεσσι. 
</p><p><lb rend="displayNum" n="121" />λάβραξ δὲ πτερύγεσσι διὰ ψαμάθοιο λαχήνας
<lb rend="displayNum" n="122" />βόθρον ὅσον δέξασθαι ἑὸν δέμας ἠΰτ᾽ ἐς εὐνὴν
<lb rend="displayNum" n="123" />ἐκλίνθη: καὶ τοὶ μὲν ἐπ᾽ ἠϊόνας κατάγουσι
<lb rend="displayNum" n="124" />δίκτυον ἀσπαλιῆες, ὁ δ᾽ ἰλύϊ κείμενος αὔτως
<lb rend="displayNum" n="125" />ἀσπασίως ἤλυξε καὶ ἔκφυγεν ἄρκυν ὀλέθρου. 
<pb id="p.356" />
</p><p><lb rend="displayNum" n="126" />τοῖα δὲ τεχνάζει καὶ μορμύρος: εὖτ᾽ ἂν ἐς ἄγρην
<lb rend="displayNum" n="127" />φράσσηται προπεσών, ὁ δὲ δύεται ἐν ψαμάθοισι.
</p><p><lb rend="displayNum" n="128" />λάβραξ δ᾽ ἀγκίστροιο τυπεὶς εὐκαμπέος αἰχμῇ
<lb rend="displayNum" n="129" />ὑψόσ᾽ ἀναθρώσκων κεφαλὴν ἀζηχὲς ἐρείδει
<lb rend="displayNum" n="130" />αὐτῇ ἐν ὁρμιῇ βεβιημένος, ὄφρα οἱ ἕλκος 
<lb rend="displayNum" n="131" />εὐρύτερόν τε γένοιτο καὶ ἐκφυγέῃσιν ὄλεθρον.
</p><p><lb rend="displayNum" n="132" />τοῖα καὶ ὄρκυνοι μεγακήτεες ἐφράσσαντο:
<lb rend="displayNum" n="133" />εὖτε γὰρ ἁρπάξωσι γένυν γναμπτοῖο δόλοιο,
<lb rend="displayNum" n="134" />ῥίμφα τιταινόμενοι νεάτην ὑπὸ βύσσαν ἵενται,
<lb rend="displayNum" n="135" />χεῖρα βιαζόμενοι θηρήτορος: ἢν δ᾽ ἀνύσωσιν 
<lb rend="displayNum" n="136" />ἐς πέδον, αὐτίκ᾽ ἔπειτα κάρη θείνοντες ἐς οὖδας
<lb rend="displayNum" n="137" />ὠτειλὴν ἔρρηξαν, ἀποπτύουσι δ᾽ ἀκωκήν.
</p><p><lb rend="displayNum" n="138" />ἀλλ᾽ ὁπόταν καθέτοισι πελώριοι ἀμφιχάνωσιν
<lb rend="displayNum" n="139" />ἰχθύες, οἷα βοῶν τε πέλει προβάτων τε γένεθλα
<lb rend="displayNum" n="140" />ἢ βατὶς ἢ καὶ ὄνων νωθρὸν γένος, οὐκ ἐθέλουσιν 
<lb rend="displayNum" n="141" />ἕσπεσθαι, ψαμάθοισι δ᾽ ἐπὶ πλατὺ σῶμα βαλόντες
<lb rend="displayNum" n="142" />ἀθρόοι ἐμβαρύθουσι, μόγον θ᾽ ἁλιεῦσιν ἔθηκαν.
<lb rend="displayNum" n="143" />πολλάκι δ᾽ ἐξώλισθον ἀπ᾽ ἀγκίστροιο λυθέντες.
<pb id="p.358" />
</p><p><lb rend="displayNum" n="144" />Λαιψηραὶ δ᾽ ἀμίαι καὶ ἀλώπεκες εὖτ᾽ ἂν ἔχωνται,
<lb rend="displayNum" n="145" />εὐθὺς ἄνω σπεύδουσιν ὑποφθαδόν, αἶψα δὲ μέσσην 
<lb rend="displayNum" n="146" />ὁρμιὴν ὑπ᾽ ὀδοῦσι διέτμαγον ἠὲ καὶ ἄκρας
<lb rend="displayNum" n="147" />χαίτας: τοὔνεκα τῇσιν ἐχαλκεύσανθ᾽ ἁλιῆες
<lb rend="displayNum" n="148" />καυλὸν ἐπ᾽ ἀγκίστρῳ δολιχώτερον, ἄρκος ὀδόντων.
</p><p><lb rend="displayNum" n="149" />ναὶ μὴν καὶ νάρκη σφέτερον νόον οὐκ ἀπολείπει
<lb rend="displayNum" n="150" />πληγῇ ἀνιάζουσα: τιταινομένη δ᾽ ὀδύνῃσιν 
<lb rend="displayNum" n="151" />ὁρμιῇ λαγόνας προσπτύσσεται: αἶψα δὲ χαίτης
<lb rend="displayNum" n="152" />ἱππείης δόνακός τε διέδραμεν ἔς θ᾽ ἁλιῆος
<lb rend="displayNum" n="153" />δεξιτερὴν ἔσκηψε φερώνυμον ἰχθύος ἄλγος:
<lb rend="displayNum" n="154" />πολλάκι δ᾽ ἐκ παλάμης κάλαμος φύγεν ὅπλα τε θήρης.
<lb rend="displayNum" n="155" />τοῖος γὰρ κρύσταλλος ἐνίζεται αὐτίκα χειρί. 
<pb id="p.360" />
</p><p><lb rend="displayNum" n="156" />σηπίαι αὖ τοίῃσι δολοφροσύνῃσι μέλονται.
<lb rend="displayNum" n="157" />ἔστι τις ἐν μήκωσι θολὸς κείνῃσι πεπηγὼς
<lb rend="displayNum" n="158" />κυάνεος, πίσσης δνοφερώτερος, ἀχλύος ὑγρῆς
<lb rend="displayNum" n="159" />φάρμακον ἀπροτίοπτον, ὅ τε σφίσιν ἄλκαρ ὀλέθρου
<lb rend="displayNum" n="160" />ἐντρέφεται: τὰς δ᾽ εὖτ᾽ ἂν ἕλῃ φόβος, αὐτίκα κείνου 
<lb rend="displayNum" n="161" />ὀρφναίας ῥαθάμιγγας ἀνήμεσαν, ἀμφὶ δὲ πόντου
<lb rend="displayNum" n="162" />πάντα πέριξ ἐμίηνε καὶ ἠμάλδυνε κέλευθα
<lb rend="displayNum" n="163" />ἰχὼρ ἀχλυόεις, ἀνὰ δ᾽ ἔτραπε πᾶσαν ὀπωπήν:
<lb rend="displayNum" n="164" />αἱ δὲ διὰ θολόεντος ἄφαρ φεύγουσι πόροιο
<lb rend="displayNum" n="165" />ῥηϊδίως καὶ φῶτα καὶ εἴ ποθι φέρτερον ἰχθύν. 
</p><p><lb rend="displayNum" n="166" />ταῖς δ᾽ ἴσα τεχνάζουσι καὶ ἠερόφοιτα γένεθλα
<lb rend="displayNum" n="167" />τευθίδος: οὐ δ᾽ ἄρα τῇσι μέλας θολὸς ἀλλ᾽ ὑπερευθὴς
<lb rend="displayNum" n="168" />ἐντρέφεται, μῆτιν δὲ πανείκελον ἐντύνονται.
</p><p><lb rend="displayNum" n="169" />Τοίοις μὲν φρονέουσι νοήμασιν: ἀλλὰ καὶ ἔμπης
<lb rend="displayNum" n="170" />ὄλλυνται πυκινῇσιν ἐπιφροσύναις ἁλιήων. 
<lb rend="displayNum" n="171" />τοὺς μὲν δὴ πελάγεσσιν ἐν ἠλιβάτοισι θέοντας
<lb rend="displayNum" n="172" />ῥηϊδίως ἐρύουσιν: ἐπεὶ σφίσιν οὔτι νόημα
<lb rend="displayNum" n="173" />ποικίλον: ἤδη γάρ τις ἐπέσπασε καὶ κρομύοισι
<lb rend="displayNum" n="174" />γυμνοῖς τ᾽ ἀγκίστροισιν ἑλὼν πελαγοστρόφον ἰχθύν.
<lb rend="displayNum" n="175" />ὅσσοι δ᾽ αὖ γαίης ἁλιερκέος ἄγχι νέμονται, 
<lb rend="displayNum" n="176" />τοῖσι μὲν ὀξύτερος πέλεται νόος, ἀλλὰ καὶ αὐτῶν
<pb id="p.362" />
<lb rend="displayNum" n="177" />βαιοὶ μὲν καρῖσιν ἀφαυροτέραις ἐρύονται,
<lb rend="displayNum" n="178" />πουλυπόδων θυσάνοις ἢ καρκίνῳ ἀμφιχανόντες
<lb rend="displayNum" n="179" />καρκινάσιν τ᾽ ὀλίγῃσι καὶ εἰ κρέας ἁλμυρὸν ἅπτοις
<lb rend="displayNum" n="180" />πετραίαις θ᾽ ἑλμῖσι καὶ ὅττι τοι ἄγχι παρείη 
<lb rend="displayNum" n="181" />ἰχθυόεν: βαιοὺς δ᾽ ἐπὶ μείζοσιν ὁπλίζοιο:
<lb rend="displayNum" n="182" />δείπνοις γὰρ γελόωντες ἐπισπεύδουσιν ὄλεθρον:
<lb rend="displayNum" n="183" />ἦ γὰρ ἀεὶ πλωτῶν σιφλὸν γένος θεόντων.
<lb rend="displayNum" n="184" />θύννον μὲν κορακῖνος ἄγει, λάβρακα δὲ καρὶς
<lb rend="displayNum" n="185" />πιαλέη, χάννος δὲ φίλον φάγροισι δέλετρον 
<lb rend="displayNum" n="186" />καὶ βῶκες συνόδοντι καὶ ἱππούροισιν ἴουλοι:
<lb rend="displayNum" n="187" />τρίγλη δ᾽ ὀρφὸν ἔπεφνε καὶ ἔσπασε κιρρίδα πέρκη,
<lb rend="displayNum" n="188" />μαινίδι δὲ χρύσοφρυς ἀνέλκεται: αὐτὰρ ἀνιγραὶ
<lb rend="displayNum" n="189" />μύραιναι μετὰ σάρκας ἐπειγόμεναι φορέονται
<lb rend="displayNum" n="190" />πουλυπόδων: ὅσσοι δὲ δέμας περίμετρον ἔχουσι, 
<lb rend="displayNum" n="191" />θύννῳ μὲν κὲν κάλλιχθυς ἰαίνεται, αὐτὰρ ὀνίσκοις
<lb rend="displayNum" n="192" />ὄρκυνος, λάβρακα δ᾽ ἐπ᾽ ἀνθίῃ ὁπλίζοιο,
<lb rend="displayNum" n="193" />ἵππουρον ξιφίῃ, γλαύκῳ δ᾽ ἔπι κεστρέα πείροις:
<pb id="p.364" />
<lb rend="displayNum" n="194" />ἄλλῳ δ᾽ ἀλλοίην γενεὴν ἐπιτεχνάζοιο,
<lb rend="displayNum" n="195" />κρέσσονι χειροτέρην: ἐπεὶ ἦ μάλα πάντες ἔασιν 
<lb rend="displayNum" n="196" />ἀλλήλοις φορβή τε φίλη καὶ λίχνος ὄλεθρος.
<lb rend="displayNum" n="197" />ὣς οὐδὲν λιμοῖο κακώτερον οὐδὲ βαρείης
<lb rend="displayNum" n="198" />γαστέρος, ἣ κρατέει μὲν ἐν ἀνθρώποισιν ἀπηνὴς
<lb rend="displayNum" n="199" />καὶ χαλεπὴ δέσποινα συνέστιος, οὔποτε δασμῶν
<lb rend="displayNum" n="200" />ληθομένη, πολλοὺς δὲ παρασφήλασα νόοιο 
<lb rend="displayNum" n="201" />εἰς ἄτην ἐνέηκε καὶ αἴσχεσιν ἐγκατέδησε:
<lb rend="displayNum" n="202" />γαστὴρ δὲ θήρεσσι καὶ ἑρπυστῆρσιν ἀνάσσει
<lb rend="displayNum" n="203" />ἠερίῃς τ᾽ ἀγέλῃσι, τὸ δὲ πλέον ἐν νεπόδεσσι
<lb rend="displayNum" n="204" />κάρτος ἔχει: κείνοις γὰρ ἀεὶ μόρος ἔπλετο γαστήρ.
</p><p><lb rend="displayNum" n="205" />Ἀνθιέων δὲ πρῶτα περίφρονα πεύθεο θήρην, 
<lb rend="displayNum" n="206" />οἵην ἡμετέρης ἐρικυδέος ἐντύνονται
<lb rend="displayNum" n="207" />πάτρης ἐνναετῆρες ὑπὲρ Σαρπηδόνος ἀκτῆς
<lb rend="displayNum" n="208" />ὅσσοι θ᾽ Ἑρμείαο πόλιν, ναυσίκλυτον ἄστυ
<lb rend="displayNum" n="209" />Κωρύκιον, ναίουσι καὶ ἀμφιρύτην Ἐλεοῦσαν.
<lb rend="displayNum" n="210" />πέτρας μὲν κείνας τεκμαίρεται ἐγγύθι γαίης 
<lb rend="displayNum" n="211" />ἴδρις ἀνήρ, οἵῃσιν ὑπ᾽ ἀνθίαι αὐλίζονται,
<lb rend="displayNum" n="212" />ἀντροφυεῖς, κευθμῶσι διαρρῶγας θαμέεσσι:
<lb rend="displayNum" n="213" />δουρὶ δ᾽ ἀναπλώσας πινάκων ἐριηχέα τεύχει
<lb rend="displayNum" n="214" />δοῦπον ἐπικροτέων: πατάγῳ θ᾽ ἐπιτέρπεται ἦτορ
<lb rend="displayNum" n="215" />ἀνθιέων: καί πού τις ἀνέδραμεν αὐτίκα λίμνης, 
<lb rend="displayNum" n="216" />παπταίνων ἄκατόν τε καὶ ἀνέρα: τῷ δ᾽ ἄρ᾽ ἑτοίμας
<lb rend="displayNum" n="217" />πέρκας εὐθὺς ἵησιν ἐν οἴδμασιν ἢ κορακίνους
<pb id="p.366" />
<lb rend="displayNum" n="218" />ἀσπαλιεύς, πρώτης ὀρέγων ξεινήϊα φορβῆς.
<lb rend="displayNum" n="219" />αὐτὰρ ὅ γ᾽ ἁρπάγδην κεχαρημένος εἰλαπινάζει
<lb rend="displayNum" n="220" />δαῖτα φίλην σαίνει τε δολόφρονα θηρητῆρα. 
<lb rend="displayNum" n="221" />ὡς δὲ φιλοξείνοιο μετ᾽ ἀνέρος οἰκία κέλσῃ
<lb rend="displayNum" n="222" />κλεινὸς ἀνὴρ ἢ χειρὸς ἐν ἔργμασιν ἠὲ νόοιο,
<lb rend="displayNum" n="223" />ἀσπασίως δ᾽ ὅ μιν εἶδεν ἐφέστιον, εὖ δέ ἑ δώροις
<lb rend="displayNum" n="224" />εὖ τέ μιν εἰλαπίναις τε φιλοφροσύναις τ᾽ ἀγαπάζει
<lb rend="displayNum" n="225" />παντοίαις: ἄμφω δὲ γεγηθότες ἀμφὶ τραπέζῃ 
<lb rend="displayNum" n="226" />τέρπονται κρητῆρος ἀμοιβαίοις δεπάεσσιν:
<lb rend="displayNum" n="227" />ὣς ὁ μὲν ἀσπαλιεὺς κεχαρημένος ἐλπωρῇσι
<lb rend="displayNum" n="228" />μειδιάᾳ, δείπνοις δὲ νέοις ἐπιτέρπεται ἰχθύς.
<lb rend="displayNum" n="229" />ἔνθεν ἔπειθ᾽ ὁ μὲν αἰὲν ἐπημάτιος ποτὶ πέτρην
<lb rend="displayNum" n="230" />στέλλεται, οὐδ᾽ ἀνίησιν ἑὸν πόνον οὐδ᾽ ἀπολείπει 
<lb rend="displayNum" n="231" />δαῖτα φέρων: οἱ δ᾽ αὐτίκ᾽ ἀολλέες ἀμφαγέρονται
<lb rend="displayNum" n="232" />δαιτυμόνες κατὰ χῶρον, ἅτε κλητῆρος ἄγοντος.
<lb rend="displayNum" n="233" />αἰεὶ δὲ πλεόνεσσιν ἑτοιμοτέροις τε παρίσχει
<lb rend="displayNum" n="234" />φορβὴν ἁρπαλέην: οὐδέ σφισιν ἄλλα κέλευθα
<lb rend="displayNum" n="235" />οὐδ᾽ ἄλλοι κεεθμῶνες ἐνὶ φρεσίν, ἀλλὰ μένοντες 
<lb rend="displayNum" n="236" />αὐτοῦ δηθύνουσιν, ἅτε σταθμοῖσι νομήων
<lb rend="displayNum" n="237" />πώεα χειμερίοισιν ἐν ἤμασιν αὐλίζονται,
<lb rend="displayNum" n="238" />οὐδ᾽ ὀλίγον σηκοῖο λιλαιόμενα προνέεσθαι.
<lb rend="displayNum" n="239" />οἱ δ᾽ ὅτ᾽ ἐσαθρήσωσιν ἀειρομένην ἀπὸ χέρσου
<lb rend="displayNum" n="240" />σπερχομένην τ᾽ ἐλάταις ἄκατον τρόφον, αὐτίκα πάντες 
<lb rend="displayNum" n="241" />ὀρθοὶ καγχαλόωντες ὑπεὶρ ἅλα δινεύοντες
<lb rend="displayNum" n="242" />ἱμερόεν παίζουσι καὶ ἀντιόωσι τιθήνῃ.
<lb rend="displayNum" n="243" />ὡς δ᾽ ὁπότ᾽ ἀπτήνεσσι φέρῃ βόσιν ὀρταλίχοισι
<lb rend="displayNum" n="244" />μήτηρ, εἰαρινοῦ ζεφύρου πρωτάγγελος ὄρνις,
<lb rend="displayNum" n="245" />οἱ δ᾽ ἁπαλὸν τρύζοντες ἐπιθρώσκουσι καλιῇ 
<lb rend="displayNum" n="246" />γηθόσυνοι περὶ μητρὶ καὶ ἱμείροντες ἐδωδῆς
<pb id="p.368" />
<lb rend="displayNum" n="247" />χεῖλος ἀναπτύσσουσιν, ἅπαν δ᾽ ἐπὶ δῶμα λέληκεν
<lb rend="displayNum" n="248" />ἀνδρὸς ξεινοδόκοιο λίγα κλάζουσα νεοσσοῖς:
<lb rend="displayNum" n="249" />ὣς οἵ γε θρεπτῆρος ἐναντίον ἐρχομένοιο
<lb rend="displayNum" n="250" />γηθόσυνοι θρώσκουσι, χοροιτύπον ὥστ᾽ ἀνὰ κύκλον. 
<lb rend="displayNum" n="251" />τοὺς δ᾽ ἁλιεὺς βρώμῃσιν ἐπασσυτέρῃσι λιπαίνων
<lb rend="displayNum" n="252" />χειρί τ᾽ ἐπιψαύων χειρός τ᾽ ἄπο δῶρα τιταίνων
<lb rend="displayNum" n="253" />πρηΰνει φίλον ἦτορ: ἄφαρ δέ οἱ ἠΰτ᾽ ἄνακτι
<lb rend="displayNum" n="254" />πείθονται, καὶ χειρὸς ὅπη νεύσειε μύωπι
<lb rend="displayNum" n="255" />ῥίμφα διαΐσσουσιν: ὁ δ᾽ ἄλλοτε νηὸς ὄπισθεν 
<lb rend="displayNum" n="256" />ἄλλοτε δὲ πρόσσω, ποτὲ δὲ σχεδὸν ἠπείροιο
<lb rend="displayNum" n="257" />πέμπει δεξιτερήν: τοὺς δ᾽ ὄψεαι ἠΰτε παῖδας
<lb rend="displayNum" n="258" />ἀνδρὸς ἐπιφροσύνῃσι παλαισμοσύνης ἀνὰ χῶρον
<lb rend="displayNum" n="259" />τῇ καὶ τῇ θύνοντας, ἐπίσκοπος ἔνθα κελεύει.
<lb rend="displayNum" n="260" />ἀλλ᾽ ὅτε οἱ κομιδῆς μὲν ἅλις, θήρη δὲ μέληται, 
<lb rend="displayNum" n="261" />δή ῥα τόθ᾽ ὁρμιὴν μὲν ἀναψάμενος χερὶ λαιῇ
<lb rend="displayNum" n="262" />ἕζεται, ἀγκίστρου δὲ βέλος κρατερόν τε θοόν τε
<lb rend="displayNum" n="263" />ὁπλίζει, καὶ τοὺς μὲν ἀπέτραπε χειρὶ κελεύων
<lb rend="displayNum" n="264" />πάντας ὁμῶς ἢ λᾶαν ἑλὼν ἔρριψε καθ᾽ ὕδωρ:
<lb rend="displayNum" n="265" />οἱ δ᾽ ἐπὶ τῷ δύνουσιν, ὀϊόμενοι βόσιν εἶναι: 
<lb rend="displayNum" n="266" />τῶν δ᾽ ἕνα μοῦνον ἔλειπεν ἀπόκριτον, ὅν κ᾽ ἐθέλῃσι,
<lb rend="displayNum" n="267" />δύσμορον, ὑστατίοισι κεχαρμένον ἐν δείπνοισι:
<lb rend="displayNum" n="268" />ἄγκιστρον μὲν ὄρεξεν ὑπεὶρ ἁλός: αὐτὰρ ὅ γ᾽ ἄτην
<lb rend="displayNum" n="269" />καρπαλίμως ἥρπαξεν, ὁ δ᾽ ἔσπασεν ἀμφοτέρῃσι
<lb rend="displayNum" n="270" />θερμὸς ἀνήρ, ὠκεῖαν ἑλὼν καὶ ἐπίκλοπον ἄγρην: 
<lb rend="displayNum" n="271" />λήθει δ᾽ ἀνθιέων ἄλλον χορόν: ἤν γὰρ ἴδωνται
<lb rend="displayNum" n="272" />ἢ σμαραγὴν ἀΐωσι δυσαγρέος ἑλκομένοιο,
<lb rend="displayNum" n="273" />οὐκέτι οἱ τόσα δεῖπνα παρέσσεται, ὥς κεν ἵκοιντο
<lb rend="displayNum" n="274" />αὖτις ὑποτροπάδην, ἀπὸ δ᾽ ἔπτυσαν ἐχθήραντες
<lb rend="displayNum" n="275" />καὶ κομιδὴν καὶ χῶρον ὀλέθριον: ἀλλά τις εἴη 
<pb id="p.370" />
<lb rend="displayNum" n="276" />ἴφθιμος, κρατερῶς δὲ βιησάμενός μιν ἀνέλκοι,
<lb rend="displayNum" n="277" />ἢ καὶ δεύτερος ἄλλος ἐφαπτέσθω καμάτοιο:
<lb rend="displayNum" n="278" />ὧδε γὰρ οὐ φρονέοντες ἑὴν δολομήχανον ἄτην
<lb rend="displayNum" n="279" />αὐτοὶ πιανθέντες ἐοικότα πιαίνουσιν:
<lb rend="displayNum" n="280" />αἰεὶ δ᾽, εὖτ᾽ ἐθέλῃσθα, παρέσσεται εὔστοχος ἄγρη. 
</p><p><lb rend="displayNum" n="281" />ἄλλοι δ᾽ ἰφθίμῳ τε βίῃ καὶ κάρτεϊ γυίων
<lb rend="displayNum" n="282" />πειθόμενοι μέγαν ἆθλον ἐπ᾽ ἀνθίῃ ὁπλίζονται,
<lb rend="displayNum" n="283" />οὐ φιλίην, οὐ σῖτα πονεύμενοι, ἀλλ᾽ ἐς ἀκωκὴν
<lb rend="displayNum" n="284" />ἀγκίστρου σπεύδουσι καὶ ἠνορέῃ βιόωνται.
<lb rend="displayNum" n="285" />χαλκοῦ μὲν σκληροῖο τετυγμένον ἠὲ σιδήρου 
<lb rend="displayNum" n="286" />ἄγκιστρον πέλεται, δίχα δὲ γλωχῖνες ἔχουσιν
<lb rend="displayNum" n="287" />ἀμφίδυμοι μέγα πεῖσμα λινόστροφον: ἀμφὶ δ᾽ ἄρ᾽ αὐτῷ
<lb rend="displayNum" n="288" />λάβρακα ζώοντα παρήλασαν, εἴ σφι παρείη:
<lb rend="displayNum" n="289" />εἰ δὲ θάνοι, τάχα οἵ τις ὑπὸ στόμα θῆκε μόλιβδον,
<lb rend="displayNum" n="290" />δελφῖν᾽ ὃν καλέουσιν: ὁ δὲ βρίθοντι μολίβδῳ 
<lb rend="displayNum" n="291" />κλίνει τ᾽ ἀγκλίνει τε κάρη ζώοντι ἐοικώς.
<lb rend="displayNum" n="292" />θώμιξ δὲ κρατερή τε καὶ εὔπλοκος: ἀλλ᾽ ὅτε δοῦπον
<lb rend="displayNum" n="293" />ἀνθίαι εἰσαΐοντες ἀναθρώξωσι θαλάσσης,
<lb rend="displayNum" n="294" />ἄλλοις μὲν μέλεται κώπης πόνος, αὐτὰρ ὅ γ᾽ ἄκρης
<lb rend="displayNum" n="295" />ἐκ πρύμνης ἁλιεὺς δόλον ἀγκύλον εἰς ἅλα πέμπει, 
<lb rend="displayNum" n="296" />ἦκ᾽ ἀναδινεύων: οἱ δ᾽ αὐτίκα πάντες ἕπονται
<lb rend="displayNum" n="297" />νηΐ τε καὶ φεύγοντι δεδορκότες εἴκελον ἰχθὺν
<lb rend="displayNum" n="298" />σπεύδοντες μετὰ δαῖτα παραφθαδὸν ἀΐσσουσιν
<lb rend="displayNum" n="299" />ἀλλήλων: φαίης κεν ἐπ᾽ ἀνέρα δήϊον ἄνδρα
<lb rend="displayNum" n="300" />γούνατ᾽ ἐλαφρίζειν πεφοβημένον: οἱ δ᾽ ἄρα νίκης 
<lb rend="displayNum" n="301" />ἐσθλῆς ἱμείρουσιν: ὁ δ᾽ ἔξοχον ὅν κεν ἴδηται
<lb rend="displayNum" n="302" />ἀσπαλιεύς, τῷ δαῖτα παρέσχεθεν: αὐτὰρ ὁ λάβρως
<lb rend="displayNum" n="303" />δῶρα χανὼν δύσδωρα μετέδραμεν: ἔνθεν ἔπειτα
<lb rend="displayNum" n="304" />ἀλκὴν ἀμφοτέρων θηήσεαι, οἷος ἄεθλος
<lb rend="displayNum" n="305" />μαρναμένων ἀνδρός τε καὶ ἰχθύος ἑλκομένοιο: 
<lb rend="displayNum" n="306" />τοῦ μὲν γὰρ σθεναροί τε βραχίονες ἠδὲ μέτωπα
<pb id="p.372" />
<lb rend="displayNum" n="307" />ὦμοί τ᾽ αὐχένιοί τε παρασφύριοί τε τένοντες
<lb rend="displayNum" n="308" />ἀλκῇ κυμαίνουσι καὶ ἠνορέῃ τανύονται:
<lb rend="displayNum" n="309" />αὐτὰρ ὅ γ᾽ ἀσχαλόων ὀδύνης ὕπο μάρναται ἰχθύς,
<lb rend="displayNum" n="310" />ἕλκων αὖ ἐρύοντα, βιώμενος εἰς ἅλα δῦναι, 
<lb rend="displayNum" n="311" />ἄσχετα μαιμώων: ὁ δὲ κέκλεται ἄνδρας ἑταίρους
<lb rend="displayNum" n="312" />ἐμπίπτειν ἐλάτῃσι: διωκομένης δ᾽ ἀκάτοιο
<lb rend="displayNum" n="313" />ἔμπαλιν ἐκ πρύμνης ὅλος ἕλκεται ἰχθύος ὁρμῇ:
<lb rend="displayNum" n="314" />κλάζει δ᾽ ὁρμιή, χειρὸς δ᾽ ἀπολείβεται αἷμα
<lb rend="displayNum" n="315" />πριομένης: ὁ δ᾽ ἄρ᾽ οὔτι βαρύν μεθίησιν ἀγῶνα. 
<lb rend="displayNum" n="316" />ὡς δὲ δύω μεμαῶτες ὑπέρβιοι ἀνέρες ἀλκὴν
<lb rend="displayNum" n="317" />ἅμματ᾽ ἐπ᾽ ἀλλήλοισι τιταινόμενοι βιόωνται
<lb rend="displayNum" n="318" />ἑλκῦσαι, ῥιπῇσιν ὀπισθοφόροις ἐρύοντες,
<lb rend="displayNum" n="319" />δηρόν τ᾽ ἀμφότεροι καμάτων ἴσα μέτρα φέροντες
<lb rend="displayNum" n="320" />ἐμμενέως ἕλκουσι καὶ ἐμμενέως ἐρύονται: 
<lb rend="displayNum" n="321" />ὣς τοῖς, ἰχθυβόλῳ τε καὶ ἰχθύϊ, νεῖκος ὄρωρε,
<lb rend="displayNum" n="322" />τοῦ μὲν ἀπαΐξαι, τοῦ δ᾽ ἑλκέμεν ἱμείροντος.
<lb rend="displayNum" n="323" />οὐ μέν μιν λείπουσιν ἐν ἄλγεσιν ἰχθύες ἄλλοι
<lb rend="displayNum" n="324" />ἀνθίαι ἀλλ᾽ ἐθέλουσιν ἀμυνέμεν, ἐν δέ οἱ αὐτῷ
<lb rend="displayNum" n="325" />νῶτα βίῃ χρίμπτουσι καὶ ἐμπίπτουσιν ἕκαστος, 
<lb rend="displayNum" n="326" />ἄφρονες, οὐδ᾽ ἐνόησαν ἑὸν τείροντες ἑταῖρον.
<lb rend="displayNum" n="327" />πολλάκι καὶ θώμιγγα λιλαιόμενοι γενύεσσι
<lb rend="displayNum" n="328" />ῥῆξαι ἀμηχανόωσιν, ἐπεὶ στόμα τοῖσιν ἄοπλον.
<lb rend="displayNum" n="329" />ὀψὲ δέ μιν καμάτῳ τε καὶ ἄλγεσι μοχθίζοντα
<lb rend="displayNum" n="330" />πυκναῖς τ᾽ εἰρεσίῃσι βιώμενος ἔσπασεν ἀνήρ: 
<pb id="p.374" />
<lb rend="displayNum" n="331" />εἰ δ᾽ ἄρα οἱ καὶ τυτθὸν ὑπείξεται, οὔ μιν ἔπειτα
<lb rend="displayNum" n="332" />ἐλεύσει: τοῖον γὰρ ὑπερφίαλον σθένος αὐτῷ.
<lb rend="displayNum" n="333" />πολλάκι δ᾽ ὀξύπρωρον ὑπὲρ ῥάχιν ἔτμαγε δάψας
<lb rend="displayNum" n="334" />ὁρμιήν, ἀπὸ δ᾽ ᾖξε λιπὼν κενὸν ἀγρευτῆρα.
<lb rend="displayNum" n="335" />τοῖον καὶ κάλλιχθυς ἔχει σθένος ἠδὲ γενέθλη 
<lb rend="displayNum" n="336" />ὀρκύνων ὅσσοι τε δέμας κητώδεες ἄλλοι
<lb rend="displayNum" n="337" />πλάζονται: τοίοις δὲ βραχίοσιν ἀγρώσσονται.
</p><p><lb rend="displayNum" n="338" />ἄλλους δ᾽ αὖ βρώμῃσι καὶ εἰλαπίνῃσι δολώσας
<lb rend="displayNum" n="339" />ἀγρώσσει ἁλιεύς: ἀγαθὸς δέ οἱ ἔσσεται ἰχθὺς
<lb rend="displayNum" n="340" />κάνθαρος, ὃς πέτρῃσιν ἀεὶ λεπρῇσι γέγηθε. 
<lb rend="displayNum" n="341" />κύρτον δὲ πλέξαιο περίδρομον ὅττι μέγιστον,
<lb rend="displayNum" n="342" />τεύχων ἢ σπάρτοισιν Ἰβηρίσιν ἠὲ λύγοισι,
<lb rend="displayNum" n="343" />ῥάβδους ἀμφιβαλών: λευρὴ δέ οἱ εἴσοδος ἔστω
<lb rend="displayNum" n="344" />γαστήρ τ᾽ εὐρυχανής: δέλεαρ δέ οἱ ἔνδον ἐνείης
<lb rend="displayNum" n="345" />πούλυπον ἑρπυστὴν ἢ κάραβον, ἐκ πυρὸς ἄμφω 
<lb rend="displayNum" n="346" />ὀπταλέους: κνίσση γὰρ ἐφέλκεται ἰχθύας εἴσω.
<lb rend="displayNum" n="347" />ὧδε μὲν ἐντύνας πλεκτὸν δόλον ἐγγύθι πέτρης
<lb rend="displayNum" n="348" />δόχμιον ἀγκλίνοις, ὕφαλον λόχον: αὐτίκα δ᾽ ὀδμὴ
<lb rend="displayNum" n="349" />κάνθαρον ὀτρυνέει τε καὶ ἵξεται ἔνδοθι κύρτου,
<lb rend="displayNum" n="350" />οὐ μάλα θαρσαλέος πρώτην ὁδόν, ἀλλὰ τάχιστα 
<lb rend="displayNum" n="351" />δαισάμενος παλίνορσος ἀπέδραμεν: ἔνθεν ἔπειτα
<lb rend="displayNum" n="352" />κυρτεὺς μὲν κείνοισιν ἀεὶ νεοτερπέα φορβὴν
<lb rend="displayNum" n="353" />ἐντίθεται: τοὺς δ᾽ αἶψα δυσώνυμος ἐντὸς ἀγείρει
<lb rend="displayNum" n="354" />γαστήρ, ἄλλον δ᾽ ἄλλος ἄγει σύνδορπον ἑταῖρον.
<lb rend="displayNum" n="355" />ἤδη δ᾽ ἀτρομέοντες ἀολλέες ἔνδοθι κύρτου 
<lb rend="displayNum" n="356" />ἀγρόμενοι πρόπαν ἦμαρ ἐνήμενοι, ὥστε μέλαθρον
<pb id="p.376" />
<lb rend="displayNum" n="357" />κτησάμενοι, μίμνουσι, κακὴν δ᾽ εὕροντο καλιήν.
<lb rend="displayNum" n="358" />ὡς δ᾽ ὁπότ᾽ ὀρφανικοῖο μετ᾽ ἠιθέοιο μέλαθρον
<lb rend="displayNum" n="359" />οὔτι σαοφροσύνῃσι μεμηλότες ἥλικες ἄλλοι
<lb rend="displayNum" n="360" />κλητοί τ᾽ αὐτόμολοί τε πανήμεροι ἀγερέθωνται, 
<lb rend="displayNum" n="361" />κτῆσιν ἀεὶ κείροντες ἀσημάντοιο δόμοιο,
<lb rend="displayNum" n="362" />οἷα νέους ἀνίησι χαλίφρονας ἄκριτος ἥβη,
<lb rend="displayNum" n="363" />ἐν δὲ κακοφροσύνῃσι κακὴν εὕραντο τελευτήν:
<lb rend="displayNum" n="364" />ὣς τοῖς ἀγρομένοισι παρασχεδὸν ἵσταται ἄτη.
<lb rend="displayNum" n="365" />ἡνίκα γὰρ πολλοί τε καὶ εὐλιπέες τελέθωσι, 
<lb rend="displayNum" n="366" />δὴ τότ᾽ ἀνὴρ κύρτοιο περὶ στόμα πῶμα καλύπτει
<lb rend="displayNum" n="367" />εὖ ἀραρός: τοὺς δ᾽ ἔνδον ἐν ἕρκεϊ πεπτηῶτας
<lb rend="displayNum" n="368" />ὑστάτιον κνώσσοντας ἀνείρυσεν: ὀψὲ δ᾽ ὄλεθρον
<lb rend="displayNum" n="369" />φρασσάμενοι σπαίρουσι καὶ ἐκδῦναι μεμάασι,
<lb rend="displayNum" n="370" />νήπιοι, οὐδ᾽ ἔτι κύρτον ὁμῶς εὔοικον ἔχουσιν. 
</p><p><lb rend="displayNum" n="371" />Ἄδμωσιν δ᾽ ἐπὶ κύρτον ὀπωρινὸν ὁπλίζονται
<lb rend="displayNum" n="372" />ὀΐσυνον, μέσσοισι δ᾽ ἐν οἴδμασιν ὁρμίζουσι,
<lb rend="displayNum" n="373" />νέρθεν ἀναψάμενοι τρητὸν λίθον εὐναστῆρα:
<lb rend="displayNum" n="374" />φελλοὶ δ᾽ ὀχμάζουσιν ἄνω δόλον: ἐν δέ οἱ αἰεὶ
<lb rend="displayNum" n="375" />τέσσαρας ἀκταίους διεροὺς κάχληκας ἱεῖσι: 
<lb rend="displayNum" n="376" />τοῖς δὲ διαινομένοισι περιτρέφεται γλαγόεσσα
<lb rend="displayNum" n="377" />μύξα θαλασσαίη, τῆς ἵμερος ἰχθύας ἕλκει
<lb rend="displayNum" n="378" />βαιούς, οὐτιδανούς, λίχνον γένος: οἱ δ᾽ ἀγέρονται
<lb rend="displayNum" n="379" />κύρτον ἐπυπροθέοντες ἐν ἀγκοίνῃς τε μένουσιν.
<lb rend="displayNum" n="380" />ἄδμωες δ᾽ ὁρόωντες ἔσω κοίλοιο μυχοῖο 
<lb rend="displayNum" n="381" />ἀγρομένους τάχα πάντες ἐπί σφισιν ὡρμήθησαν,
<lb rend="displayNum" n="382" />δαιτὸς ἐελδόμενοι: τοὺς δ᾽ οὐ κίχον, ἀλλ᾽ ὑπόλισθον
<lb rend="displayNum" n="383" />ῥηϊδίως: οἱ δ᾽ οὔτι καὶ ἱέμενοί περ ἔχουσιν
<lb rend="displayNum" n="384" />αὖτις ὑπεκδῦναι πλεκτὸν λόχον, ἀλλ᾽ ἑτέροισι
<pb id="p.378" />
<lb rend="displayNum" n="385" />πήματα πορσύνοντες ἐπί σφισιν εὗρον ὄλεθρον. 
<lb rend="displayNum" n="386" />ὡς δέ τις ἐν ξυλόχοισιν ὀρέστερος ἀγροιώτης
<lb rend="displayNum" n="387" />θηρὶ πάγην ἤρτυνεν, ἀπηνέϊ δ᾽ ἔνδοθι θυμῷ
<lb rend="displayNum" n="388" />δῆσε κυνὸς σφίγγων ἄπο μήδεα: τοῦ δ᾽ ὀδύνῃσιν
<lb rend="displayNum" n="389" />ἠχήεις ὀρυμαγδὸς ἀπόπροθι τειρομένοιο
<lb rend="displayNum" n="390" />ἔρχεται, ἀμφὶ δέ οἱ στένεται δρίος: ἡ δ᾽ ἀΐουσα 
<lb rend="displayNum" n="391" />πόρδαλις ἰάνθη τε καὶ ἔσσυται, ἴχνος ἀϋτῆς
<lb rend="displayNum" n="392" />μαιομένη: τάχα δ᾽ ἷξε καὶ ἔνθορε: τὸν μὲν ἔπειτα
<lb rend="displayNum" n="393" />ὑψόσ᾽ ἀναρπάζει κρυπτὸς δόλος, ἡ δ᾽ ἐνὶ βόθρῳ
<lb rend="displayNum" n="394" />εἰλεῖται προπεσοῦσα, μέλει δέ οἱ οὐκέτι δαιτός,
<lb rend="displayNum" n="395" />ἀλλὰ φόβου: τῇ δ᾽ οὔτις ὑπέκδυσίς ἐστιν ἑτοίμη: 
<lb rend="displayNum" n="396" />τοῖα καὶ ἄδμωες δειλοὶ πάθον, ἀντὶ δὲ φορβῆς
<lb rend="displayNum" n="397" />πότμον ἐφωρμήσαντο καὶ Ἄϊδος ἕρκος ἄφυκτον.
</p><p><lb rend="displayNum" n="398" />καὶ μέν τις θρίσσῃσιν ὁμῶς καὶ χαλκίσιν ἄγρην
<lb rend="displayNum" n="399" />φράσσατ᾽ ὀπωρινήν, καὶ λαρινὸν εἷλε καὶ ἔθνη
<lb rend="displayNum" n="400" />τραχούρων, κύρτον μὲν ὑπὸ σπάρτοισιν ὑφήνας 
<lb rend="displayNum" n="401" />εὐπαγέως, φρυκτῶν δ᾽ ὀρόβων ἐνεθήκατο μάζαν,
<lb rend="displayNum" n="402" />οἴνῳ μυδαλέην εὐώδεϊ, μίξε δὲ κούρης
<lb rend="displayNum" n="403" />δάκρυον Ἀσσυρίης Θειαντίδος, ἥν ποτέ φασι
<lb rend="displayNum" n="404" />πατρὸς ἐρασσαμένην δυσμήχανον ἔργον ἀνύσσαι
<lb rend="displayNum" n="405" />ἐλθεῖν τ᾽ ἐς φιλότητα χολωσαμένης Ἀφροδίτης: 
<pb id="p.380" />
<lb rend="displayNum" n="406" />ἀλλ᾽ ὅτε μιν καὶ δένδρον ἐπώνυμον ἐρρίζωσεν
<lb rend="displayNum" n="407" />αἶσα θεῶν, γοάει τε καὶ ἣν ὀλοφύρεται ἄτην,
<lb rend="displayNum" n="408" />δάκρυσι δευομένη λέκτρου χάριν: ἧς ἐνιμίσγων
<lb rend="displayNum" n="409" />θεῖον ὀπὸν κύρτον μὲν ἐνορμίζει ῥοθίοισιν,
<lb rend="displayNum" n="410" />ὀδμὴ δ᾽ αἶψα θάλασσαν ἐπέδραμε λειριόεσσα, 
<lb rend="displayNum" n="411" />κικλήσκουσ᾽ ἀγέλας πολυειδέας: οἱ δ᾽ ἐφέπονται
<lb rend="displayNum" n="412" />πνοιῇ νηδυμίῃ δεδονημένοι, ὦκα δὲ κύρτος
<lb rend="displayNum" n="413" />πίμπλαται, ἀγρευτῆρι φέρων εὔθηρον ἀμοιβήν.
</p><p><lb rend="displayNum" n="414" />Σάλπαι δ᾽ ἰκμαλέοις μὲν ἀεὶ φύκεσσι μάλιστα
<lb rend="displayNum" n="415" />τέρπονται, κείνῃ δὲ καὶ ἀγρώσσονται ἐδωδῇ. 
<lb rend="displayNum" n="416" />πλώει μὲν προτέροισιν ἐν ἤμασιν εἰς ἕνα χῶρον
<lb rend="displayNum" n="417" />ἀσπαλιεύς, αἰεὶ δὲ μετ᾽ οἴδμασι λᾶας ἵησι
<lb rend="displayNum" n="418" />χερμάδας, ἁψάμενος πέρι φύκια τηλεθόωντα.
<lb rend="displayNum" n="419" />ἀλλ᾽ ὅτε δὴ πέμπτη μὲν ἴδῃ πόνον ἠριγένεια
<lb rend="displayNum" n="420" />σάλπαι δ᾽ ἀγρόμεναι κεῖνον πόρον ἀμφινέμωνται, 
<lb rend="displayNum" n="421" />τῆμος ἐπεντύνει κύρτου δόλον: ἐν δέ οἱ εἴσω
<lb rend="displayNum" n="422" />φύκεσιν εἰλομένους λᾶας βάλεν, ἀμφὶ δὲ ποίας
<lb rend="displayNum" n="423" />εἰναλίας στομίοισιν ἐδήσατο, τῇσι γάνυνται
<lb rend="displayNum" n="424" />σάλπαι τ᾽ ἠδ᾽ ὅσσοι βοτανηφάγοι ἰχθύες ἄλλοι:
<lb rend="displayNum" n="425" />οἳ τότ᾽ ἀγειρόμενοι ποίας φάγον, αὐτὰρ ἔπειτα 
<lb rend="displayNum" n="426" />ἐς μυχὸν ἠΐχθησαν: ὁ δ᾽ αὐτίκα κύρτον ἀνέλκει
<lb rend="displayNum" n="427" />ῥίμφα μεταπλώσας: σιγῇ δέ οἱ ἄνυται ἔργον,
<lb rend="displayNum" n="428" />ἀνδράσι τ᾽ ἀφθόγγοισι καὶ ἀσμαράγοις ἐλάτῃσι:
<lb rend="displayNum" n="429" />σιγὴ γὰρ πάσαις μὲν ὀφέλσιμος ἔπλετο θήραις,
<pb id="p.382" />
<lb rend="displayNum" n="430" />ἔξοχα δ᾽ ἐν σάλπῃσιν: ἐπεὶ μάλα τῇσι νόημα 
<lb rend="displayNum" n="431" />πτοιαλέον: πτοίη δὲ πόνον δύσθηρον ἔθηκε.
</p><p><lb rend="displayNum" n="432" />τρίγλης δ᾽ οὔτινα, φημί, χερειοτέρῃσιν ἐδωδαῖς
<lb rend="displayNum" n="433" />τέρπεσθαι: πᾶσαν γὰρ ἄσιν ἁλός, ἥν κε κίχῃσι,
<lb rend="displayNum" n="434" />φέρβεται: ἱμείρει δὲ δυσαέος ἔξοχα δαιτός:
<lb rend="displayNum" n="435" />σώμασι δ᾽ ἐκπάγλως ἐπιτέρπεται ἀνδρομέοισι 
<lb rend="displayNum" n="436" />πυθομένοις, εὖτ᾽ ἄν τιν᾽ ἕλῃ στονόεσσα θάλασσα.
<lb rend="displayNum" n="437" />τῷ καί μιν δελέασσιν ἀποπνείουσιν ἀϋτμὴν
<lb rend="displayNum" n="438" />ῥηϊδίως ἕλκουσιν, ὅσα πνέει ἐχθρὸν ἄημα.
<lb rend="displayNum" n="439" />εἴκελα δὲ τρίγλῃσιν ὕεσσί τε, φημί, τετύχθαι
<lb rend="displayNum" n="440" />ἤθεα, φυρομένοισιν ἀεὶ περὶ γαστέρος ὁρμήν: 
<lb rend="displayNum" n="441" />ἄμφω δ᾽ αἱ μὲν ἔασι διάκριτοι ἐν νεπόδεσσιν,
<lb rend="displayNum" n="442" />οἱ δ᾽ ἐνὶ χερσαίῃσιν ἀριστεύουσ᾽ ἀγέλῃσιν.
</p><p><lb rend="displayNum" n="443" />οὐ μὲν δὴ μελάνουρον ἀποίσεαι οὔτ᾽ ἐνὶ κύρτῳ
<lb rend="displayNum" n="444" />ῥηϊδίως ἀπαφῶν οὔτ᾽ ἐν λινοεργέϊ κύκλῳ:
<lb rend="displayNum" n="445" />ἔξοχα γὰρ μελάνουρος ἐν ἰχθύσιν ἠμὲν ἄναλκις 
<lb rend="displayNum" n="446" />ἠδὲ σαοφρονέων, λίχνη δέ οἱ οὔποτ᾽ ἐδωδὴ
<lb rend="displayNum" n="447" />θυμήρης: αἰεὶ δὲ γαληναίης μὲν ἐούσης
<lb rend="displayNum" n="448" />κέκλιται ἐν ψαμάθοισι καὶ οὐκ ἀναδύεται ἅλμης:
<lb rend="displayNum" n="449" />ἀλλ᾽ ὅτε κυμαίνουσα περισπέρχῃσι θάλασσα
<lb rend="displayNum" n="450" />λάβρων ἐξ ἀνέμων, τότε δὴ μοῦνοι μελάνουροι 
<lb rend="displayNum" n="451" />κῦμα διαΐσσουσιν ἀολλέες, οὔτε τιν᾽ ἀνδρῶν
<lb rend="displayNum" n="452" />οὔτε τιν᾽ εἰναλίων πεφρικότες: οἱ μέν ἅπαντες
<lb rend="displayNum" n="453" />ἐς νεάτην κρηπῖδα φόβῳ δύνουσι θαλάσσης,
<lb rend="displayNum" n="454" />οἱ δὲ τότ᾽ ἠϊόνας τε πολυφλοίσβους ἐφέπουσι
<lb rend="displayNum" n="455" />πέτραις τ᾽ ἐμπελάουσιν ἀλήμονες, εἴ τιν᾽ ἐδητὺν 
<lb rend="displayNum" n="456" />κοπτομένη δείξειεν ὑπὸ ῥιπῇσι θάλασσα:
<lb rend="displayNum" n="457" />νήπιοι, οὐδ᾽ ἐδάησαν ὅσον πινυτώτεροι ἄνδρες,
<lb rend="displayNum" n="458" />οἳ κείνους καὶ πάμπαν ἀλευομένους ἕλον ἄγρῃ.
<pb id="p.384" />
<lb rend="displayNum" n="459" />χειμερίη πλημμυρὶς ὅταν ζέῃ Ἀμφιτρίτης,
<lb rend="displayNum" n="460" />ἵστατ᾽ ἐπὶ προὔχουσαν ἀνὴρ ἁλιηγέα πέτρην, 
<lb rend="displayNum" n="461" />ὀξύτατον τόθι κῦμα περὶ σπιλάδεσσι μέμυκεν:
<lb rend="displayNum" n="462" />εἴδατα δ᾽ ἀγνυμένοισιν ἐπισπείρει ῥοθίοισι,
<lb rend="displayNum" n="463" />τυρὸν ὁμοῦ Δήμητρι μεμιγμένον: οἱ δ᾽ ἐπὶ φορβὴν
<lb rend="displayNum" n="464" />ἀσπασίην θρώσκουσιν ἐπειγόμενοι μελάνουροι.
<lb rend="displayNum" n="465" />ἀλλ᾽ ὅτε οἱ παρέασιν ἀολλέες ἐς βόλον ἄγρης, 
<lb rend="displayNum" n="466" />αὐτὸς μὲν τρέπεται λοξὸν δέμας, ὄφρα οἱ ὕδωρ
<lb rend="displayNum" n="467" />μήτι κατασκιάοιτο καὶ ἰχθύσι τάρβος ἐνείη:
<lb rend="displayNum" n="468" />ἔστι δέ οἱ λεπτός τε δόναξ μετὰ χερσὶν ἑτοῖμος
<lb rend="displayNum" n="469" />λεπτή θ᾽ ὁρμιὴ κούφης τριχός, ἄπλοκος αὔτως:
<lb rend="displayNum" n="470" />λεπτοῖς δ᾽ ἀγκίστροισιν ἀναπλέκεται θαμέεσσι: 
<lb rend="displayNum" n="471" />τοῖς ἐπέθηκε δέλετρον, ὃ καὶ πάρος ἧκε καθ᾽ ὕδωρ,
<lb rend="displayNum" n="472" />πέμπει δ᾽ ἐς βαθὺ κῦμα κυκώμενον: οἱ δ᾽ ὁρόωντες
<lb rend="displayNum" n="473" />αὐτίκ᾽ ἐπιθρώσκουσι καὶ ἁρπάζουσιν ὄλεθρον.
<lb rend="displayNum" n="474" />οὐδ᾽ ἁλιεὺς εὔκηλον ἔχει χέρα, πυκνὰ δ᾽ ἀνέλκει
<lb rend="displayNum" n="475" />ἐκ δίνης ἄγκιστρα, καὶ εἰ κενὰ πολλάκις εἴη: 
<lb rend="displayNum" n="476" />οὐ γὰρ βρασσομένης κεν ἐπιφράσσαιτο θαλάσσης
<lb rend="displayNum" n="477" />ἀτρεκέως, εἴτ᾽ οὖν τις ἐνίσχεται εἴτε μιν αὔτως
<lb rend="displayNum" n="478" />κύματ᾽ ἀνακλονέουσιν: ἐπὴν δέ τις ἀμφιχάνῃσι,
<lb rend="displayNum" n="479" />ῥίμφα μιν ἐξείρυσσε πάρος δόλον ἐν φρεσὶ θέσθαι,
<lb rend="displayNum" n="480" />πρὶν φόβον οὐτιδανοῖσιν ἐνιπλῆξαι μελανούροις. 
<lb rend="displayNum" n="481" />τοίην χειμερίην πανεπίκλοπον ἤνυσεν ἄγρην.
<pb id="p.386" />
</p><p><lb rend="displayNum" n="482" />ναὶ μὴν καὶ κεστρῆα, καὶ οὐ λίχνον περ ἐόντα,
<lb rend="displayNum" n="483" />ἤπαφον, ἀγκίστροισι περὶ στεινοῖσιν ἕσαντες
<lb rend="displayNum" n="484" />εἶδαρ ὁμοῦ Δήμητρι μεμιγμένον ἠδὲ γάλακτος
<lb rend="displayNum" n="485" />πηκτοῖσι δώροισιν: ἐφυρήσαντο δὲ ποίην 
<lb rend="displayNum" n="486" />τοῖσιν ὁμοῦ μίνθην εὐώδεα, τήν ποτε κούρην
<lb rend="displayNum" n="487" />φασὶν ὑπουδαίην ἔμεναι, Κωκυτίδα Νύμφην:
<lb rend="displayNum" n="488" />κλίνατο δ᾽ εἰς εὐνὴν Ἀϊδωνέος: ἀλλ᾽ ὅτε κούρην
<lb rend="displayNum" n="489" />Περσεφόνην ἥρπαξεν ἀπ᾽ Αἰτναίοιο πάγοιο,
<lb rend="displayNum" n="490" />δὴ τότε μιν κλάζουσαν ὑπερφιάλοις ἐπέεσσι, 
<lb rend="displayNum" n="491" />ζήλῳ μαργαίνουσαν ἀτάσθαλα, μηνίσασα
<lb rend="displayNum" n="492" />Δημήτηρ ἀμάθυνεν ἐπεμβαίνουσα πεδίλοις:
<lb rend="displayNum" n="493" />φῆ γὰρ ἀγαυοτέρη τε φυὴν καὶ κάλλος ἀμείνων
<lb rend="displayNum" n="494" />Περσεφόνης ἔμεναι κυανώπιδος, ἐς δέ μιν αὐτὴν
<lb rend="displayNum" n="495" />εὔξατο νοστήσειν Ἀϊδωνέα, τήν δὲ μελάθρων 
<lb rend="displayNum" n="496" />ἐξελάσειν: τοίη οἱ ἐπὶ γλώσσης θόρεν ἄτη.
<lb rend="displayNum" n="497" />ποίη δ᾽ οὐτιδανὴ καὶ ἐπώνυμος ἔκθορε γαίης,
<lb rend="displayNum" n="498" />τὴν ἐνιφυρήσαντες ἐπ᾽ ἀγκίστροισι βάλοντο.
<lb rend="displayNum" n="499" />κεστρεὺς δ᾽ οὐ μετὰ δηρόν, ἐπεί ῥά μιν ἷξεν ἀϋτμή,
<lb rend="displayNum" n="500" />ἀντιάσας πρῶτον μὲν ἀποσταδὸν ἀγκίστροιο 
<lb rend="displayNum" n="501" />λοξὸν ὑπ᾽ ὀφθαλμοῖς ὁράᾳ δόλον, εἴκελος ἀνδρὶ
<pb id="p.388" />
<lb rend="displayNum" n="502" />ξείνῳ, ὃς ἐν τριόδοισι πολυτρίπτοισι κυρήσας
<lb rend="displayNum" n="503" />ἔστη ἐφορμαίνων, κραδίη τέ οἱ ἄλλοτε λαιήν,
<lb rend="displayNum" n="504" />ἄλλοτε δεξιτερὴν ἐπιβάλλεται ἀτραπὸν ἐλθεῖν:
<lb rend="displayNum" n="505" />παπταίνει δ᾽ ἑκάτερθε, νόος δέ οἱ ἠΰτε κῦμα 
<lb rend="displayNum" n="506" />εἱλεῖται, μάλα δ᾽ ὀψὲ μιῆς ὠρέξατο βουλῆς:
<lb rend="displayNum" n="507" />ὣς ἄρα καὶ κεστρῆϊ παναίολα μερμηρίζει
<lb rend="displayNum" n="508" />θυμὸς ὀϊομένῳ τε δόλον καὶ ἀπήμονα φορβήν:
<lb rend="displayNum" n="509" />ὀψὲ δέ μιν νόος ὦρσε καὶ ἤγαγεν ἐγγύθι πότμου:
<lb rend="displayNum" n="510" />αὐτίκα δὲ τρέσσας ἀνεχάσσατο: πολλάκι δ᾽ ἤδη 
<lb rend="displayNum" n="511" />εἷλε φόβος ψαύοντα καὶ ἔμπαλιν ἔτραπεν ὁρμήν.
<lb rend="displayNum" n="512" />ὡς δ᾽ ὅτε νηπίαχος κούρη πάϊς, ἐκτὸς ἐούσης
<lb rend="displayNum" n="513" />μητέρος, ἢ βρώμης λελιημένη ἠέ τευ ἄλλου,
<lb rend="displayNum" n="514" />ψαῦσαι μὲν τρομέει μητρός χόλον, οὐδ᾽ ἀναδῦναι
<lb rend="displayNum" n="515" />ἐλδομένη τέτληκεν: ἐφερπύζουσα δὲ λάθρῃ 
<lb rend="displayNum" n="516" />αὖτις ὑποτρέπεται, κραδίῃ δέ οἱ ἄλλοτε θάρσος,
<lb rend="displayNum" n="517" />ἄλλοτε δ᾽ ἐμπίπτει δεινὸς φόβος: ὄμματα δ᾽ αἰὲν
<lb rend="displayNum" n="518" />ὀξέα παπταίνοντα ποτὶ προθύροισι τέτανται:
<lb rend="displayNum" n="519" />ὣς τότ᾽ ἐπεμβαίνων ἀνελίσσεται ἤπιος ἰχθύς.
<lb rend="displayNum" n="520" />ἀλλ᾽ ὅτε θαρσήσας πελάσῃ σχεδόν, οὐ μάλ᾽ ἑτοίμως 
<lb rend="displayNum" n="521" />ψαῦσε βορῆς, οὐρῇ δὲ πάρος μάστιξεν ἐγείρων
<lb rend="displayNum" n="522" />ἄγκιστρον, μή πού τις ἐνὶ χροῒ θέρμετ᾽ ἀϋτμή:
<lb rend="displayNum" n="523" />ζωοῦ γὰρ κεστρεῦσιν ἀπώμοτόν ἐστι πάσασθαι.
<lb rend="displayNum" n="524" />ἔνθεν ἔπειτ᾽ ἄκροισι διακνίζει στομάτεσσι
<lb rend="displayNum" n="525" />δαῖτα περιξύων: ἁλιεὺς δέ μιν αὐτίκα χαλκῷ 
<lb rend="displayNum" n="526" />πεῖρεν ἀνακρούων, ὥστε θρασὺν ἵππον ἐέργων
<lb rend="displayNum" n="527" />ἡνίοχος σκληρῇσιν ἀναγκαίῃσι χαλινοῦ,
<lb rend="displayNum" n="528" />ἂν δ᾽ ἔρυσε, σπαίροντα δ᾽ ἐπὶ χθονὶ κάββαλεν ἐχθρῇ.
<pb id="p.390" />
</p><p><lb rend="displayNum" n="529" />καὶ ξιφίην ὀλοοῖσι παρήπαφον ἀγκίστροισιν.
<lb rend="displayNum" n="530" />ἀλλ᾽ οὐ μὲν ξιφίῃ τοῖος μόρος, οὐδ᾽ ἴσος ἄλλοις: 
<lb rend="displayNum" n="531" />οὐ γὰρ ἐπ᾽ ἀγκίστροισι κατεντύνουσιν ἐδωδήν,
<lb rend="displayNum" n="532" />ἀλλὰ τὸ μὲν γυμνόν τε καὶ ἄκλοπον ᾐώρηται,
<lb rend="displayNum" n="533" />μηρίνθου διπλῇσιν ἀκαχμένου ἔμπαλιν αἰχμαῖς:
<lb rend="displayNum" n="534" />τοῦ δ᾽ ὅσσον τριπάλαιστον ἀναψάμενοι καθύπερθε
<lb rend="displayNum" n="535" />μαλθακὸν ἀργεννῶν νεπόδων ἕνα χείλεος ἄκρου 
<lb rend="displayNum" n="536" />δῆσαν ἐπισταμένως: ξιφίης δ᾽ ὅτε θοῦρος ἵκηται,
<lb rend="displayNum" n="537" />αὐτίκα δαιτρεύει δέμας ἰχθύος ἄορι λάβρῳ:
<lb rend="displayNum" n="538" />τοῦ δὲ δαϊζομένοιο καταρρέει ἅψεα δεσμοῦ,
<lb rend="displayNum" n="539" />αὐταῖς δ᾽ ἀγκίστροιο περιστρέφεται γενύεσσιν:
<lb rend="displayNum" n="540" />αὐτὰρ ὅ γ᾽ οὐκ ἐδάη γναμπτὸν δόλον, ἀλλὰ βαρεῖαν 
<lb rend="displayNum" n="541" />δαῖτα χανὼν ἀγρευτὸς ἀνέλκεται ἀνέρος ἀλκῇ.
</p><p><lb rend="displayNum" n="542" />πολλὰ δ᾽ ἐπὶ ξιφίῃ θηρήτορες ὁπλίζονται,
<lb rend="displayNum" n="543" />ἔξοχα δ᾽ οἳ Τυρσηνὸν ἁλὸς πόρον ἀγρώσσουσιν
<lb rend="displayNum" n="544" />ἀμφί τε Μασσαλίην, ἱερήν πόλιν, ἀμφί τε Κελτούς:
<lb rend="displayNum" n="545" />κεῖθι γὰρ ἔκπαγλοί τε καὶ ἰχθύσιν οὐδὲν ὁμοῖοι 
<pb id="p.392" />
<lb rend="displayNum" n="546" />ἄπλατοι ξιφίαι μεγακήτεες ἐννεμέθονται.
<lb rend="displayNum" n="547" />οἱ δ᾽ ἀκάτους αὐτοῖσιν ἐϊσκομένας ξιφίῃσι
<lb rend="displayNum" n="548" />καὶ δέμας ἰχθυόεν καὶ φάσγανα τεκτήναντες
<lb rend="displayNum" n="549" />ἀντίον ἰθύνουσι: ὁ δ᾽ οὐκ ἀναδύεται ἄγρην,
<lb rend="displayNum" n="550" />ἐλπόμενος μὴ νῆας ἐϋσέλμους ὁράασθαι, 
<lb rend="displayNum" n="551" />ἀλλ᾽ ἑτέρους ξιφίας, ξυνὸν γένος, ὄφρα μιν ἄνδρες
<lb rend="displayNum" n="552" />πάντῃ κυκλώσωνται: ὁ δ᾽ ἐφράσαθ᾽ ὕστερον ἄτην,
<lb rend="displayNum" n="553" />αἰχμῇ τριγλώχινι πεπαρμένος, οὐδέ οἱ ἀλκὴ
<lb rend="displayNum" n="554" />φεύγειν ἱεμένῳ περ, ἀναγκαίῃ δὲ δαμῆναι.
<lb rend="displayNum" n="555" />πολλάκι μὲν καὶ νηὸς ἀμυνόμενος κενεῶνα 
<lb rend="displayNum" n="556" />φασγάνῳ ἀντετόρησε διαμπερὲς ἄλκιμος ἰχθύς,
<lb rend="displayNum" n="557" />οἱ δὲ θοῶς βουπλῆγος ὑπ᾽ εὐχάλκοιο τυπῇσιν
<lb rend="displayNum" n="558" />ἐκ γενύων ἤραξαν ἅπαν ξίφος: ἐν δ᾽ ἄρα νηὸς
<lb rend="displayNum" n="559" />ἕλκεϊ γόμφος ἄρηρεν: ὁ δ᾽ ἕλκεται ὀρφανὸς ἀλκῆς.
<lb rend="displayNum" n="560" />ὡς δ᾽ ὅτε δυσμενέεσσι δόλον τεύχοντες ἄρηος, 
<lb rend="displayNum" n="561" />ἱέμενοι πύργων τε καὶ ἄστεος ἔνδον ἱκέσθαι,
<lb rend="displayNum" n="562" />ἔντεα συλήσαντες ἀρηϊφάτων ἀπὸ νεκρῶν
<lb rend="displayNum" n="563" />αὐτοὶ θωρήξαντο καὶ ἔδραμον ἄγχι πυλάων:
<lb rend="displayNum" n="564" />οἱ δ᾽ ὥστε σφετέροισιν ἐπειγομένοις πολιήταις
<lb rend="displayNum" n="565" />ἀγκλίνουσι θύρετρα καὶ οὐ γήθησαν ἑταίροις: 
<lb rend="displayNum" n="566" />ὣς ἄρα καὶ ξιφίην ἴκελον δέμας ἤπαφε νηῶν.
</p><p><lb rend="displayNum" n="567" />καὶ μὲν δὴ σκολιῇσιν ἐν ἀγκοίνῃσι λίνοιο
<lb rend="displayNum" n="568" />κυκλωθεὶς ξιφίης μέγα νήπιος ἀφροσύνῃσιν
<lb rend="displayNum" n="569" />ὄλλυται, ὃς θρώσκει μὲν ὑπεκδῦναι μενεαίνων,
<lb rend="displayNum" n="570" />ἐγγύθι δὲ τρομέων πλεκτὸν δόλον αὖτις ὀπίσσω 
<lb rend="displayNum" n="571" />χάζεται: οὐδέ οἱ ὅπλον ἐνὶ φρεσίν, οἷον ἄρηρεν
<lb rend="displayNum" n="572" />ἐκ γενύων, δειλὸς δὲ μένει κεκαφηότι θυμῷ,
<lb rend="displayNum" n="573" />ὄφρα μιν ἐξερύσωσιν ἐπ᾽ ᾐόνας: ἔνθα δὲ δούροις
<lb rend="displayNum" n="574" />ἄνδρες ἐπασσυτέροισι καταΐγδην ἐλόωντες
<lb rend="displayNum" n="575" />κρᾶτα συνηλοίησαν, ὁ δ᾽ ὄλλυται ἄφρονι πότμῳ. 
</p><p><lb rend="displayNum" n="576" />ἀφροσύνη καὶ σκόμβρον ἕλεν καὶ πίονα θύννον
<pb id="p.394" />
<lb rend="displayNum" n="577" />καὶ ῥαφίδας καὶ φῦλα πολυσπερέων συνοδόντων.
<lb rend="displayNum" n="578" />σκόμβροι μὲν λεύσσοντες ἐν ἕρκεϊ πεπτηῶτας
<lb rend="displayNum" n="579" />ἄλλους ἠράσσαντο λίνου πολύωπον ὄλεθρον
<lb rend="displayNum" n="580" />ἐσδῦναι: τοίη τις ἐσέρχεται εἰσορόωντας 
<lb rend="displayNum" n="581" />τερπωλή: παίδεσσιν ἀπειρήτοισιν ὁμοῖοι,
<lb rend="displayNum" n="582" />οἵ τε πυρὸς λεύσσοντες ἀναιθομένοιο φαεινὴν
<lb rend="displayNum" n="583" />μαρμαρυγὴν ἀκτῖσιν ἰαινόμενοι γελόωσι
<lb rend="displayNum" n="584" />ψαῦσαί θ᾽ ἱμείρουσι καὶ ἐς φλόγα χεῖρ᾽ ὀρέγουσι
<lb rend="displayNum" n="585" />νηπιέην: τάχα δέ σφιν ἀνάρσιον ἐξεφάνη πῦρ: 
<lb rend="displayNum" n="586" />ὣς οἵ γ᾽ ἱμείρουσιν ἀνοστήτοιο λόχοιο
<lb rend="displayNum" n="587" />ἐσπεσέειν κευθμῶνα, κακοῦ δ᾽ ἤντησαν ἔρωτος.
<lb rend="displayNum" n="588" />ἔνθ᾽ οἱ μὲν κέλσαντες ἐν εὐρυτέροισι βρόχοισι
<lb rend="displayNum" n="589" />ἔκθορον, οἱ δ᾽ ἑρχθέντες ἐνὶ στεινοῖσι πόροισι
<lb rend="displayNum" n="590" />πικρὸν ἀνέτλησαν σφιγκτὸν μόρον ἐξανύσαντες. 
<lb rend="displayNum" n="591" />πολλοὺς δ᾽ ἠϊόνεσσιν ἐφελκομένοιο λίνοιο
<lb rend="displayNum" n="592" />ὄψεαι ἀμφοτέρωθεν ἀρηρότας ἠΰτε γόμφοις,
<lb rend="displayNum" n="593" />τοὺς μὲν ἔτι φρονέοντας ἐσελθέμεν ἄρκυν ὀλέθρου,
<lb rend="displayNum" n="594" />τοὺς δ᾽ ἤδη μεμαῶτας ὑπεκδῦναι κακότητος,
<lb rend="displayNum" n="595" />ἔνδοθεν ἰκμαλέῃσιν ἐνισχομένους βροχίδεσσι. 
</p><p><lb rend="displayNum" n="596" />θύννοι δ᾽ αὖ σκόμβροις μὲν ἴσον πόνον ἀθλεύουσιν
<lb rend="displayNum" n="597" />ἀφροσύνῃ: καὶ τοῖς γὰρ ὁμοίιος ἵμερος ἄτης
<lb rend="displayNum" n="598" />ἐμπίπτει δολίοιο λίνου λαγόνεσσι μιγῆναι:
<lb rend="displayNum" n="599" />ἀλλ᾽ οὐ μὲν κείνοισιν ὑπόβρυχα γαστέρος εἴσω
<lb rend="displayNum" n="600" />ἐσδύνειν, σκολιοῖσι δ᾽ ἐπαΐσσουσιν ὀδοῦσι, 
<lb rend="displayNum" n="601" />σώματι μηδόμενοι πόρον ἄρκιον: ἐν δ᾽ ἄρ᾽ ὀδοῦσιν
<lb rend="displayNum" n="602" />ὑγρὸν ἐρειδομένοις τέταται λίνον: οὐδέ τι μῆχος
<lb rend="displayNum" n="603" />ἐκφυγέειν, δεσμῷ δὲ περιστομίῳ μογέοντες
<lb rend="displayNum" n="604" />ἕλκονται ποτὶ χέρσον ὑπ᾽ ἀφραδίῃσιν ἁλόντες.
</p><p><lb rend="displayNum" n="605" />καὶ μὲν δὴ ῥαφίδων τοῖος νόος: αἵ δ᾽ ὅτε κόλπον 
<lb rend="displayNum" n="606" />δικτύου ἐκπροφύγωσι, πόνου δ᾽ ἔκτοσθε γένωνται,
<pb id="p.396" />
<lb rend="displayNum" n="607" />αὖτις ἐπιστρωφῶσι, λίνῳ δ᾽ ἐπιμηνίουσαι
<lb rend="displayNum" n="608" />δήγματ᾽ ἐνιπρίουσι: τὸ δέ σφισι δύεται εἴσω
<lb rend="displayNum" n="609" />ἴσχει τ᾽ ἐμμενέως πυκινοὺς ἔντοσθεν ὀδόντας.
</p><p><lb rend="displayNum" n="610" />αὐτὰρ τοὶ συνόδοντες ἴσοι στείχουσι λόχοισι 
<lb rend="displayNum" n="611" />κεκριμένοι: τοῖς δ᾽ εὖτ᾽ ἄν ἀνὴρ ἄγκιστρον ἐφείη,
<lb rend="displayNum" n="612" />οἱ μὲν ἀποτροπάδην λοξὸν φάος ἀλλήλοισι
<lb rend="displayNum" n="613" />πάντες ἐπικλίνουσι καὶ οὐκ ἐθέλουσι πελάσσαι:
<lb rend="displayNum" n="614" />ἀλλ᾽ ὅτε τις προθορὼν ἑτέρης στιχὸς αἶψα δέλετρον
<lb rend="displayNum" n="615" />ἁρπάξῃ, τότε καί τις ἐνὶ φρεσὶ θάρσος ἔδεκτο 
<lb rend="displayNum" n="616" />ἀγκίστρῳ τ᾽ ἐπέλασσε καὶ ἕλκεται: οἱ δ᾽ ὁρόωντες
<lb rend="displayNum" n="617" />ἀλλήλους, περὶ δαιτὶ γεγηθότες, ἰαίνονται
<lb rend="displayNum" n="618" />ἑλκόμενοι, σπεύδουσι δ᾽ ὑποφθαδόν, ὅς κε θάνῃσι
<lb rend="displayNum" n="619" />πρῶτος ἁλούς, ἅτε παῖδες ἀθύρμασι καγχαλόωντες.
</p><p><lb rend="displayNum" n="620" />θύννων δ᾽ αὖ γενεὴ μὲν ἀπ᾽ εὐρυπόροιο τέτυκται 
<lb rend="displayNum" n="621" />Ὠκεανοῦ: στείχουσι δ᾽ ἐς ἡμετέρης ἁλὸς ἔργα
<lb rend="displayNum" n="622" />εἰαρινοῦ μετὰ λύσσαν ὅτ᾽ οἰστρήσωσι γάμοιο.
<lb rend="displayNum" n="623" />τοὺς δ᾽ ἤτοι πρῶτον μὲν Ἰβηρίδος ἔνδοθεν ἅλμης
<pb id="p.398" />
<lb rend="displayNum" n="624" />ἀνέρες ἀγρώσσουσι βίῃ κομόωντες Ἴβηρες:
<lb rend="displayNum" n="625" />δεύτερα δὲ Ῥοδανοῖο παρὰ στόμα θηρητῆρες 
<lb rend="displayNum" n="626" />Κελτοὶ Φωκαίης τε παλαίφατοι ἐνναετῆρες:
<lb rend="displayNum" n="627" />τὸ τρίτον ἀγρώσσουσιν ὅσοι Τρινακρίδι νήσῳ
<lb rend="displayNum" n="628" />ἐνναέται πόντου τε παρ᾽ οἴδμασι Τυρσηνοῖο.
<lb rend="displayNum" n="629" />ἔνθεν ἀπειρεσίοις ἐνὶ βένθεσιν ἄλλοθεν ἄλλος
<lb rend="displayNum" n="630" />κίδνανται καὶ πᾶσαν ἐπιπλώουσι θάλασσαν. 
<lb rend="displayNum" n="631" />πολλὴ δ᾽ ἔκπαγλός τε παρίσταται ἰχθυβόλοισιν
<lb rend="displayNum" n="632" />ἄγρη, ὅτ᾽ εἰαρινὸς θύννων στρατὸς ὁρμήσωνται.
<lb rend="displayNum" n="633" />χῶρον μὲν πάμπρωτον ἐπεφράσσαντο θαλάσσης
<lb rend="displayNum" n="634" />οὔτε λίην στεινωπὸν ἐπηρεφέεσσιν ὑπ᾽ ὄχθαις
<lb rend="displayNum" n="635" />οὔτε λίην ἀνέμοισιν ἐπίδρομον, ἀλλὰ καὶ αἴθρῃ 
<lb rend="displayNum" n="636" />καὶ σκεπανοῖς κευθμῶσιν ἐναίσιμα μέτρα φέροντα.
<lb rend="displayNum" n="637" />ἔνθ᾽ ἤτοι πρῶτον μὲν ἐπ᾽ ὄρθιον ὕψι κολωνὸν
<lb rend="displayNum" n="638" />ἴδρις ἐπαμβαίνει θυννοσκόπος, ὅστε κιούσας
<lb rend="displayNum" n="639" />παντοίας ἀγέλας τεκμαίρεται, αἵ τε καὶ ὅσσαι,
<pb id="p.400" />
<lb rend="displayNum" n="640" />πιφαύσκει δ᾽ ἑτάροισι: τὰ δ᾽ αὐτίκα δίκτυα πάντα 
<lb rend="displayNum" n="641" />ὥστε πόλις προβέβηκεν ἐν οἴδμασιν: ἐν δὲ πυλωροὶ
<lb rend="displayNum" n="642" />δικτύῳ, ἐν δὲ πύλαι, μύχατοί τ᾽ αὐλῶνες ἔασιν.
<lb rend="displayNum" n="643" />οἱ δὲ θοῶς σεύονται ἐπὶ στίχας, ὥστε φάλαγγες
<lb rend="displayNum" n="644" />ἀνδρῶν ἐρχομένων καταφυλαδόν: οἱ μὲν ἔασιν
<lb rend="displayNum" n="645" />ὁπλότεροι, τοὶ δ᾽ εἰσὶ γεραίτεροι, οἱ δ᾽ ἐνὶ μέσσῃ 
<lb rend="displayNum" n="646" />ὥρῃ: ἀπειρέσιοι δὲ λίνων ἔντοσθε ῥέουσιν,
<lb rend="displayNum" n="647" />εἰσόκεν ἱμείρωσι καὶ ἀγρομένους ἀνέληται
<lb rend="displayNum" n="648" />δίκτυον: ἀφνειὴ δὲ καὶ ἔξοχος ἵσταται ἄγρη.
<pb id="p.402" />
</p></div1></body></text></TEI.2>