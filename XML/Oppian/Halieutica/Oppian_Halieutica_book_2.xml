<?xml version="1.0" encoding="utf-8"?>
<TEI.2><text><body><div1 type="book" n="2" org="uniform" sample="complete">
<p><lb rend="displayNum" n="1" />ὧδε μὲν ἰχθύβοτοί τε νομαὶ καὶ φῦλα θαλάσσης
<lb rend="displayNum" n="2" />πλάζονται: τοιῷδε γάμῳ, τοιῇδε γενέθλῃ
<lb rend="displayNum" n="3" />τέρπονται: τὰ δέ πού τις ἐπιχθονίοισιν ἅπαντα
<lb rend="displayNum" n="4" />ἀθανάτων σήμηνε: τί γὰρ μερόπεσσιν ἀνυστὸν
<lb rend="displayNum" n="5" />νόσφι θεῶν; οὐδ᾽ ὅσσον ὑπὲκ ποδὸς ἴχνος ἀεῖραι, 
<lb rend="displayNum" n="6" />οὐδ᾽ ὅσον ἀμπετάσαι βλεφάρων περιφαέα κύκλα:
<lb rend="displayNum" n="7" />ἀλλ᾽ αὐτοὶ κρατέουσι καὶ ἰθύνουσιν ἕκαστα,
<lb rend="displayNum" n="8" />τηλόθεν ἐγγὺς ἐόντες: ἀναγκαίη δ᾽ ἀτίνακτος
<lb rend="displayNum" n="9" />πείθεσθαι: τὴν δ᾽ οὔτι τέλει σθένος οὐδέ τις ἀλκὴ
<lb rend="displayNum" n="10" />τρηχείαις γενύεσσιν ὑπερφιάλως ἐρύσαντα 
<lb rend="displayNum" n="11" />ἐκφυγέειν, ἅτε πῶλον ἀποπτυστῆρα χαλινῶν:
<lb rend="displayNum" n="12" />ἀλλ᾽ αἰεὶ μάκαρες πανυπέρτατοι ἡνία πάντη
<lb rend="displayNum" n="13" />κλίνουσ᾽, ᾗ κ᾽ ἐθέλωσιν, ὁ δ᾽ ἕσπεται ὅστε σαόφρων,
<lb rend="displayNum" n="14" />πρὶν χαλεπῇ μάστιγι καὶ οὐκ ἐθέλων ἐλάηται.
<lb rend="displayNum" n="15" />κεῖνοι καὶ τέχνας πολυκερδέας ἀνθρώποισιν 
<lb rend="displayNum" n="16" />δῶκαν ἔχειν καὶ πᾶσαν ἐπιφροσύνην ἐνέηκαν.
<lb rend="displayNum" n="17" />ἄλλος δ᾽ ἀλλοίοισιν ἐπώνυμος ἔπλετο δαίμων
<lb rend="displayNum" n="18" />ἔργοις, οἷσιν ἕκαστος ἐπίσκοπον ἤρατο τιμήν.
<lb rend="displayNum" n="19" />Δηὼ μὲν ζεύγλης τε βοῶν ἀρότοιό τε γαίης
<pb id="p.284" />
<lb rend="displayNum" n="20" />πυρῶν τ᾽ εὐκάρποιο φέρει γέρας ἀμητοῖο. 
<lb rend="displayNum" n="21" />δοῦρα δὲ τεκτήνασθαι ἀναστῆσαί τε μέλαθρα,
<lb rend="displayNum" n="22" />φάρεά τ᾽ ἀσκῆσαι μήλων εὐανθέϊ καρπῷ
<lb rend="displayNum" n="23" />Παλλὰς ἐπιχθονίους ἐδιδάξατο: δῶρα δ᾽ Ἄρηος
<lb rend="displayNum" n="24" />φάσγανα χάλκειοί τε περὶ μελέεσσι χιτῶνες
<lb rend="displayNum" n="25" />καὶ κόρυθες καὶ δοῦρα καὶ οἶς ἐπιτέρπετ᾽ Ἐνυώ. 
<lb rend="displayNum" n="26" />δῶρα δὲ Μουσάων τε καὶ Ἀπόλλωνος ἀοιδαί.
<lb rend="displayNum" n="27" />Ἑρμείης δ᾽ ἀγορήν τε καὶ ἀλκήεντας ἀέθλους
<lb rend="displayNum" n="28" />ὤπασεν. Ἡφαίστῳ δὲ μέλει ῥαιστήριος ἱδρώς.
<lb rend="displayNum" n="29" />καὶ τάδε τις πόντοιο νοήματα καὶ τέλος ἄγρης
<lb rend="displayNum" n="30" />πληθύν θ᾽ ὑγροπόρων θεὸς ὤπασε τεκμήρασθαι 
<lb rend="displayNum" n="31" />ἀνδράσιν, ὃς καὶ πρῶτα μεσορραγέας κενεῶνας
<lb rend="displayNum" n="32" />γαίης ἀγρομένοισιν ἐνιπλήσας ποταμοῖσι
<lb rend="displayNum" n="33" />πευκεδανὴν ἀνέχευε καὶ ἐξέστεψε θάλασσαν,
<lb rend="displayNum" n="34" />ὀφρύσι καὶ ῥηγμῖσι περίδρομον ἀμφιπεδήσας,
<lb rend="displayNum" n="35" />εἴτε μιν εὐρυμέδοντα Ποσειδάωνα καλέσσαι, 
<lb rend="displayNum" n="36" />εἴτ᾽ ἄρα καὶ Νηρῆα παλαίφατον, εἴτ᾽ ἄρα Φόρκυν
<lb rend="displayNum" n="37" />βέλτερον, εἴτε τιν᾽ ἄλλον ἁλὸς θεὸν ἰθυντῆρα.
<lb rend="displayNum" n="38" />ἀλλ᾽ οἱ μὲν μάλα πάντες, ὅσοι τ᾽ Οὔλυμπον ἔχουσι
<lb rend="displayNum" n="39" />δαίμονες οἵ τε θάλασσαν ὅσοι τ᾽ ἐΰδωρον ἄρουραν
<lb rend="displayNum" n="40" />ἠέρα τ᾽ ἐνναίουσι, πανίλαον ἦτορ ἔχοιεν 
<lb rend="displayNum" n="41" />σοί τε, μάκαρ σκηπτοῦχε, καὶ ἀγλαόπαιδι γενέθλῃ
<lb rend="displayNum" n="42" />καὶ λαοῖς σύμπασι καὶ ἡμετέρῃσιν ἀοιδαῖς.
</p><p><lb rend="displayNum" n="43" />ἰχθύσι δ᾽ οὔτε δίκη μεταρίθμιος οὔτε τις αἰδώς,
<lb rend="displayNum" n="44" />οὐ φιλότης: πάντες γὰρ ἀνάρσιοι ἀλλήλοισι
<lb rend="displayNum" n="45" />δυσμενέες πλώουσιν: ὁ δὲ κρατερώτερος αἰεὶ 
<lb rend="displayNum" n="46" />δαίνυτ᾽ ἀφαυροτέρους, ἄλλῳ δ᾽ ἐπινήχεται ἄλλος
<pb id="p.286" />
<lb rend="displayNum" n="47" />πότμον ἄγων, ἕτερος δ᾽ ἑτέρῳ πόρσυνεν ἐδωδήν.
<lb rend="displayNum" n="48" />οἱ μὲν γὰρ γενύεσσι καὶ ἠνορέῃ βιόωνται
<lb rend="displayNum" n="49" />χειροτέρους: τοῖς δ᾽ ἰὸν ἔχει στόμα: τοῖσι δ᾽ ἄκανθαι
<lb rend="displayNum" n="50" />τύμμασι λευγαλέοισιν ἀμυνέμεναι πεφύασι, 
<lb rend="displayNum" n="51" />πικραί τ᾽ ὀξεῖαί τε χόλου πυρόεντος ἀκωκαί.
<lb rend="displayNum" n="52" />ὅσσοις δ᾽ οὔτε βίην θεὸς ὤπασεν οὔτε τι κέντρον
<lb rend="displayNum" n="53" />θήγεται ἐκ μελέων, τοῖς δ᾽ ἐκ φρενὸς ὅπλον ἔφυσε
<lb rend="displayNum" n="54" />βουλὴν κερδαλέην, πολυμήχανον, οἵ τε δόλοισι
<lb rend="displayNum" n="55" />πολλάκι καὶ κρατερόν καὶ ὑπέρτερον ὤλεσαν ἰχθύν. 
</p><p><lb rend="displayNum" n="56" />οἷον καὶ νάρκῃ τερενόχροϊ φάρμακον ἀλκῆς
<lb rend="displayNum" n="57" />ἕσπεται αὐτοδίδακτον ἐν οἰκείοισι μέλεσσιν.
<lb rend="displayNum" n="58" />ἡ μὲν γὰρ μαλακή τε δέμας καὶ πᾶσ᾽ ἀμενηνὴ
<lb rend="displayNum" n="59" />νωθής τε βραδυτῆτι βαρύνεται, οὐδέ κε φαίης
<lb rend="displayNum" n="60" />νηχομένην ὁράαν: μάλα γὰρ δύσφραστα κέλευθα 
<lb rend="displayNum" n="61" />εἱλεῖται πολιοῖο δι᾽ ὕδατος ἑρπύζουσα:
<lb rend="displayNum" n="62" />ἀλλά οἱ ἐν λαγόνεσσιν ἀναλκείης δόλος ἀλκή:
<lb rend="displayNum" n="63" />κερκίδες ἐμπεφύασι παρὰ πλευραῖς ἑκάτερθεν
<lb rend="displayNum" n="64" />ἀμφίδυμοι: τῶν εἴ τις ἐπιψαύσειε πελάσσας,
<lb rend="displayNum" n="65" />αὐτίκα οἱ μελέων σθένος ἔσβεσεν, ἐν δέ οἱ αἷμα 
<lb rend="displayNum" n="66" />πήγνυται, οὐδ᾽ ἔτι γυῖα φέρειν δύνατ᾽, ἀλλά οἱ ἀλκὴ
<lb rend="displayNum" n="67" />ἦκα μαραινομένοιο παρίεται ἄφρονι νάρκῃ.
<lb rend="displayNum" n="68" />ἡ δ᾽ εὖ γινώσκουσα θεοῦ γέρας οἷον ἔδεκτο,
<lb rend="displayNum" n="69" />ὕπτιον ἀγκλίνασα μένει δέμας ἐν ψαμάθοισι:
<lb rend="displayNum" n="70" />κεῖται δ᾽ ἀστεμφὴς οἵη νέκυς: ὃς δέ κεν ἰχθὺς 
<pb id="p.288" />
<lb rend="displayNum" n="71" />ἐγχρίμψῃ λαγόνεσσιν, ὁ μὲν λύτο, κάππεσε δ᾽ αὕτως
<lb rend="displayNum" n="72" />ἀδρανίης βαθὺν ὕπνον, ἀμηχανίῃσι πεδηθείς:
<lb rend="displayNum" n="73" />ἡ δὲ θοῶς ἀνόρουσε καὶ οὐ κραιπνή περ ἐοῦσα,
<lb rend="displayNum" n="74" />γηθοσύνη, ζωὸν δὲ κατεσθίει ἶσα θανόντι.
<lb rend="displayNum" n="75" />πολλάκι καὶ κατὰ λαῖτμα μετ᾽ ἰχθύσιν ἀντιάσασα 
<lb rend="displayNum" n="76" />νηχομένοις κραιπνὴν μὲν ἐπειγομένων σβέσεν ὁρμὴν
<lb rend="displayNum" n="77" />ἐγγὺς ἐπιψαύσασα καὶ ἐσσυμένους ἐπέδησεν:
<lb rend="displayNum" n="78" />ἔσταν δ᾽ αὐαλέοι καὶ ἀμήχανοι, οὔτε κελεύθων
<lb rend="displayNum" n="79" />δύσμοροι οὔτε φυγῆς μεμνημένοι: ἡ δὲ μένουσα
<lb rend="displayNum" n="80" />οὐδὲν ἀμυνομένους καταδαίνυται οὐδ᾽ ἀΐοντας. 
<lb rend="displayNum" n="81" />οἷον δ᾽ ὀρφναίοισιν ἐν εἰδώλοισιν ὀνείρων
<lb rend="displayNum" n="82" />ἀνδρὸς ἀτυζομένοιο καὶ ἱεμένοιο φέβεσθαι
<lb rend="displayNum" n="83" />θρώσκει μὲν κραδίη, τὰ δὲ γούνατα παλλομένοιο
<lb rend="displayNum" n="84" />ἀστεμφὴς ἅτε δεσμὸς ἐπειγομένοιο βαρύνει,
<lb rend="displayNum" n="85" />τοίην γυιοπέδην τεχνάζεται ἰχθύσι νάρκη. 
</p><p><lb rend="displayNum" n="86" />Βάτραχος αὖ νωθὴς μὲν ὁμῶς καὶ μαλθακὸς ἰχθύς,
<pb id="p.290" />
<lb rend="displayNum" n="87" />αἴσχιστος δ᾽ ἰδέειν: στόμα δ᾽ οἴγεται εὐρὺ μάλιστα:
<lb rend="displayNum" n="88" />ἀλλ᾽ ἄρα καὶ τῷ μῆτις ἀνεύρατο γαστέρι φορβήν.
<lb rend="displayNum" n="89" />αὐτὸς μὲν πηλοῖο κατ᾽ εὐρώεντος ἐλυσθεὶς
<lb rend="displayNum" n="90" />κέκλιται ἀτρεμέων, ὀλίγην δ᾽ ἀνὰ σάρκα τιταίνει, 
<lb rend="displayNum" n="91" />ἥ ῥά οἱ ἐκ γένυος νεάτης ὑπένερθε πέφυκε
<lb rend="displayNum" n="92" />λεπτή τ᾽ ἀργεννή τε, κακὴ δέ οἱ ἐστὶν ἀϋτμή:
<lb rend="displayNum" n="93" />τὴν θαμὰ δινεύει, δόλον ἰχθύσι βαιοτέροισιν:
<lb rend="displayNum" n="94" />οἵ ῥά μιν εἰσορόωντες ἐφορμώωσι λαβέσθαι.
<lb rend="displayNum" n="95" />αὐτὰρ ὁ τὴν ἂψ αὖτις ἐφέλκεται ἀτρέμας εἴσω, 
<lb rend="displayNum" n="96" />ἦκα μάλ᾽ ἀσπαίρουσαν ὑπὸ στόμα, τοὶ δ᾽ ἐφέπονται
<lb rend="displayNum" n="97" />οὐδὲν ὀϊόμενοι κρυπτὸν δόλον, ὄφρα λάθωσι
<lb rend="displayNum" n="98" />βατράχου εὐρείῃσιν ἔσω γενύεσσι μιγέντες.
<lb rend="displayNum" n="99" />ὡς δ᾽ ὅτε τις κούφοισι πάγην ὄρνισι τιτύσκων,
<lb rend="displayNum" n="100" />πυροὺς τοὺς μὲν ἔρηνε δόλου προπάροιθε πυλάων, 
<lb rend="displayNum" n="101" />ἄλλους δ᾽ ἔνδον ἔθηκεν, ὑπεστήριξε δὲ τέχνην:
<lb rend="displayNum" n="102" />τοὺς δὲ λιλαιομένους ἕλκει πόθος ὀξὺς ἐδωδῆς,
<lb rend="displayNum" n="103" />εἴσω δὲ προγένοντο, καὶ οὐκέτι νόστος ἑτοῖμος
<lb rend="displayNum" n="104" />ἐκδῦναι, δαιτὸς δὲ κακὴν εὕραντο τελευτήν:
<lb rend="displayNum" n="105" />ὣς κείνους ἀμενηνὸς ἐπέσπασεν ἠπεροπεύσας 
<lb rend="displayNum" n="106" />βάτραχος, οὐδ᾽ ἐνόησαν ἑὸν σπεύδοντες ὄλεθρον.
<lb rend="displayNum" n="107" />τοῖα καὶ ἀγκυλόμητιν ἐπέκλυον ἐντύνασθαι
<lb rend="displayNum" n="108" />κερδώ: ὅτ᾽ οἰωνῶν ἀγέλην πλήθουσαν ἴδηται,
<lb rend="displayNum" n="109" />δοχμίη ἀγκλινθεῖσα, τανυσσαμένη θοὰ κῶλα,
<lb rend="displayNum" n="110" />ὄμματ᾽ ἐπιμύει, σὺν δὲ στόμα πάμπαν ἐρείδει: 
<lb rend="displayNum" n="111" />φαίης κ᾽ εἰσορόων ἤ μιν βαθὺν ὕπνον ἰαύειν,
<lb rend="displayNum" n="112" />ἠὲ καὶ ἀτρεκέως κεῖσθαι νέκυν: ὧδε γὰρ ἄπνους
<lb rend="displayNum" n="113" />αἰόλα βουλεύουσα παραβλήδην τετάνυσται:
<lb rend="displayNum" n="114" />οἱ δέ μιν εἰσορόωντες ἀολλέες ἰθὺς ἴενται
<lb rend="displayNum" n="115" />ὄρνιθες, λάχνην δὲ διαψαίρουσι πόδεσσιν, 
<lb rend="displayNum" n="116" />ἠΰτε κερτομέοντες: ἐπὴν δέ οἱ ἐγγὺς ὀδόντων
<pb id="p.292" />
<lb rend="displayNum" n="117" />ἔλθωσιν, τότ᾽ ἔπειτα δόλου πετάσασα θύρετρα,
<lb rend="displayNum" n="118" />ἐξαπίνης συνέμαρψε καὶ ἔσπασεν εὐρὺ χανοῦσα
<lb rend="displayNum" n="119" />ἄγρην κερδαλέην, ὅσσην ἕλεν οἰμήσασα.
</p><p><lb rend="displayNum" n="120" />καὶ μὲν δὴ δολόμητις ἐπίκλοπον εὕρατο θήρην 
<lb rend="displayNum" n="121" />σηπίη: ἐκ γάρ οἱ κεφαλῆς πεφύασιν ἀραιοὶ
<lb rend="displayNum" n="122" />ἀκρέμονες προτενεῖς, ὥστε πλόκοι, οἷσι καὶ αὐτὴ
<lb rend="displayNum" n="123" />ὥστε περ ὁρμιῇσιν ἐφέλκεται ἰχθύας ἄγρῃ,
<lb rend="displayNum" n="124" />πρηνὴς ἐν ψαμάθοισιν ὑπ᾽ ὀστράκῳ εἰλυθεῖσα.
<lb rend="displayNum" n="125" />κείναις δὲ πλοκαμῖσι καὶ ἡνίκα κύματα θύει 
<lb rend="displayNum" n="126" />χείματι πετράων ἀντίσχεται, ἠΰτε τις νηῦς
<lb rend="displayNum" n="127" />πείσματ᾽ ἐπ᾽ ἀκταίῃσιν ἀναψαμένη σπιλάδεσσι.
</p><p><lb rend="displayNum" n="128" />Καρῖδες δ᾽ ὀλίγαι μὲν ἰδεῖν, ἴση δὲ καὶ ἀλκὴ
<lb rend="displayNum" n="129" />γυίοις, ἀλλὰ δόλοισι καὶ ἄλκιμον ὤλεσαν ἰχθύν,
<lb rend="displayNum" n="130" />λάβρακα, σφετέρῃσιν ἐπικλέα λαβροσύνῃσιν. 
<lb rend="displayNum" n="131" />οἱ μὲν γὰρ σπεύδουσι καὶ ἰθύουσι λαβέσθαι
<lb rend="displayNum" n="132" />καρίδων, ταῖς δ᾽ οὔτε φυγεῖν σθένος οὔτε μάχεσθαι,
<lb rend="displayNum" n="133" />ὀλλύμεναι δ᾽ ὀλέκουσι καὶ οὓς πέφνουσι φονῆας.
<lb rend="displayNum" n="134" />εὖτε γὰρ ἀμφιχανόντες ἔσω μάρψωσιν ὀδόντων,
<pb id="p.294" />
<lb rend="displayNum" n="135" />αἵδε θαμᾶ θρώσκουσι καὶ ἐς μεσάτην ὑπερῴην 
<lb rend="displayNum" n="136" />ὀξὺ κέρας χρίμπτουσι, τό τε σφίσι τέλλεται ἄκρης
<lb rend="displayNum" n="137" />ἐκ κεφαλῆς: λάβραξ δὲ φίλης κεκορημένος ἄγρης
<lb rend="displayNum" n="138" />νύγματος οὐκ ἀλέγει: τὸ δέ μιν νέμεταί τε καὶ ἕρπει,
<lb rend="displayNum" n="139" />εἰσόκε τρυχόμενόν μιν ἕλῃ μόρος ἐξ ὀδυνάων:
<lb rend="displayNum" n="140" />ὀψὲ δὲ γινώσκει νέκυος δεδαϊγμένος αἰχμῇ. 
</p><p><lb rend="displayNum" n="141" />ἔστι δέ τις πηλοῖσιν ἐφέστιος ὠμοφάγος βοῦς,
<lb rend="displayNum" n="142" />εὐρύτατος πάντεσσι μετ᾽ ἰχθύσιν: ἦ γάρ οἱ εὖρος
<lb rend="displayNum" n="143" />πολλάκις ἑνδεκάπηχυ δυωδεκάπηχύ τ᾽ ἐτύχθη:
<lb rend="displayNum" n="144" />οὐτιδανὸς δὲ βίην καί οἱ δέμας ἄμμορον ἀλκῆς,
<lb rend="displayNum" n="145" />μαλθακόν: ἐν δέ οἱ εἰσὶν ἀείδελοι ἔνδον ὀδόντες 
<lb rend="displayNum" n="146" />βαιοί τ᾽ οὐ κρατεροί τε: βίῃ δέ κεν οὔτι δαμάσσαι,
<lb rend="displayNum" n="147" />ἀλλὰ δόλῳ καὶ φῶτας ἐπίφρονας εἷλε πεδήσας:
<lb rend="displayNum" n="148" />δαιτὶ γὰρ ἀνδρομέῃ ἐπιτέρπεται, ἔξοχα δ᾽ αὐτῷ
<lb rend="displayNum" n="149" />ἀνθρώπων κρέα τερπνὰ καὶ εὐάντητος ἐδωδή.
<lb rend="displayNum" n="150" />εὖτέ τιν᾽ ἀθρήσῃ νεάτην ὑπὸ βύσσαν ἰόντα 
<lb rend="displayNum" n="151" />ἀνθρώπων, ὅσσοισιν ὑποβρύχιος πόνος ἅλμης
<lb rend="displayNum" n="152" />μέμβλεται, αὐτὰρ ὁ κοῦφος ὑπὲρ κεφαλῆφιν ἀερθεὶς
<lb rend="displayNum" n="153" />νήχεται ἀστεμφής, μεγάρων ὀρόφοισιν ἐοικώς,
<lb rend="displayNum" n="154" />ἄτροπος ἀμφιταθείς, σὺν δ᾽ ἔρχεται, ᾗ κεν ἴῃσι
<lb rend="displayNum" n="155" />δειλὸς ἀνήρ, μίμνοντι δ᾽ ἐφίσταται ἠΰτε πῶμα. 
<lb rend="displayNum" n="156" />ὡς δὲ πάϊς δολόεντα μόρον λίχνοισι μύεσσιν
<lb rend="displayNum" n="157" />ἔστησεν: τὸν δ᾽ οὔτι πάγης λόχον ὁρμαίνοντα
<pb id="p.296" />
<lb rend="displayNum" n="158" />γαστὴρ ἔνδον ἔλασσε, θοῶς δέ οἱ ἄγγος ὕπερθε
<lb rend="displayNum" n="159" />κοῖλον ἐπεσμαράγησεν, ὁ δ᾽ οὐκέτι πολλὰ μενοινῶν
<lb rend="displayNum" n="160" />ἐκφυγέειν δύναται στιβαρὸν σκέπας, ὄφρα ἑ κοῦρος 
<lb rend="displayNum" n="161" />μάρψῃ τε κτείνῃ τε, γέλων δ᾽ ἐπιθήσεται ἄγρῃ:
<lb rend="displayNum" n="162" />ὣς ὅ γ᾽ ὑπὲρ κεφαλῆς βροτέης ὀλοφώϊος ἰχθὺς
<lb rend="displayNum" n="163" />πέπτατ᾽ ἐρητύων ἀναδύμεναι, εἰσόκ᾽ ἀϋτμὴ
<lb rend="displayNum" n="164" />φῶτα λίπῃ, ψυχὴν δὲ μετεκπνεύσῃ ῥοθίοισιν:
<lb rend="displayNum" n="165" />ἔνθα ἑ τεθνηῶτα δυσώνυμος ἀμφιέπει βοῦς 
<lb rend="displayNum" n="166" />δαινύμενος, τέχνῃσιν ἑλὼν δυσμήχανον ἄγρην.
</p><p><lb rend="displayNum" n="167" />καὶ μέν τις μνιαροῖσιν ἐπὶ πλαταμῶσι νοήσας
<lb rend="displayNum" n="168" />καρκίνον αἰνήσει καὶ ἀγάσσεται εἵνεκα τέχνης
<lb rend="displayNum" n="169" />κερδαλέης: καὶ τῷ γὰρ ἐπιφροσύνην πόρε δαίμων
<lb rend="displayNum" n="170" />ὄστρεα φέρβεσθαι, γλυκερὴν καὶ ἄμοχθον ἐδωδήν. 
<lb rend="displayNum" n="171" />ὄστρεα μὲν κλη̈̂δας ἀναπτύξαντα θυρέτρων
<lb rend="displayNum" n="172" />ἰλὺν λιχμάζουσι καὶ ὕδατος ἰσχανόωντα
<lb rend="displayNum" n="173" />πέπταται, ἀγκοίνῃσιν ἐφήμενα πετραίῃσι:
<lb rend="displayNum" n="174" />καρκίνος αὖ ψηφῖδα παρὰ ῥηγμῖνος ἀείρας
<lb rend="displayNum" n="175" />λέχριος ὀξείῃσι φέρει χηλῇσι μεμαρπώς, 
<lb rend="displayNum" n="176" />λάθρη δ᾽ ἐμπελάει, μέσσῳ δ᾽ ἐνεθήκατο λᾶαν
<lb rend="displayNum" n="177" />ὀστρέῳ: ἔνθεν ἔπειτα παρήμενος εἰλαπινάζει
<lb rend="displayNum" n="178" />δαῖτα φίλην: τὸ δ᾽ ἄρ᾽ οὔτι καὶ ἱέμενόν περ ἐρεῖσαι
<lb rend="displayNum" n="179" />ἀμφιδύμους πλάστιγγας ἔχει σθένος, ἀλλ᾽ ὑπ᾽ ἀνάγκης
<lb rend="displayNum" n="180" />οἴγεται, ὄφρα θάνῃ τε καὶ ἀγρευτῆρα κορέσσῃ. 
</p><p><lb rend="displayNum" n="181" />τῷ δ᾽ ἴσα τεχνάζουσι καὶ ἀστέρες ἑρπυστῆρες
<pb id="p.298" />
<lb rend="displayNum" n="182" />εἰνάλιοι: καὶ τοῖς γὰρ ἐπ᾽ ὄστρεα μῆτις ὀπηδεῖ:
<lb rend="displayNum" n="183" />ἀλλ᾽ οὐ λᾶαν ἄγουσι συνέμπορον οὐδ᾽ ἐπίκουρον
<lb rend="displayNum" n="184" />κεῖνοι, τρηχὺ δὲ κῶλον ἐνηρείσαντο μέσοισι
<lb rend="displayNum" n="185" />πεπταμένοις: τὰ μὲν ὧδε πιέζεται, οἱ δὲ νέμονται. 
</p><p><lb rend="displayNum" n="186" />ὄστρακον αὖ βυθίας μὲν ἔχει πλάκας, ἐν δέ οἱ ἰχθὺς
<lb rend="displayNum" n="187" />πίννη ναιετάει κεκλημένος: ἡ μὲν ἄναλκις
<lb rend="displayNum" n="188" />οὔτε τι μητίσασθαι ἐπίσταται οὔτε τι ῥέξαι,
<lb rend="displayNum" n="189" />ἀλλ᾽ ἄρα οἱ ξυνόν τε δόμον ξυνήν τε καλύπτρην
<lb rend="displayNum" n="190" />καρκίνος ἐνναίει, φέρβει δέ μιν ἠδὲ φυλάσσει: 
<lb rend="displayNum" n="191" />τῷ καὶ πιννοφύλαξ κικλήσκεται: ἀλλ᾽ ὅτε κόχλου
<lb rend="displayNum" n="192" />ἰχθὺς ἔνδον ἵκηται, ὁ δ᾽ οὐ φρονέουσαν ἀμύξας
<lb rend="displayNum" n="193" />δήγματι κερδαλέῳ πίννην ἕλεν: ἡ δ᾽ ὀδύνῃσιν
<lb rend="displayNum" n="194" />ὄστρακα συμπλατάγησε καὶ ἔνδον ἐφράσσατο ἄγρην
<lb rend="displayNum" n="195" />αὑτῇ τ᾽ ἠδ᾽ ἑτάρῳ, ξυνόν θ᾽ ἅμα δεῖπνον ἕλοντο. 
<pb id="p.300" />
<lb rend="displayNum" n="196" />ὣς ἄρα καὶ πλωτῆρσιν ἐν ὑγροπόροισιν ἔασι
<lb rend="displayNum" n="197" />τοὶ μὲν κερδαλέοι, τοὶ δ᾽ ἄφρονες, οἷα καὶ ἡμῖν
<lb rend="displayNum" n="198" />ἀνδράσιν, οὐδέ τι πᾶσιν ἐναίσιμόν ἐστι νόημα.
</p><p><lb rend="displayNum" n="199" />φράζεο δ᾽ ἀφραδίῃ προφερέστατον ἡμεροκοίτην
<lb rend="displayNum" n="200" />ἰχθύν, ὃν παρὰ πάντας ἀεργότατον τέκεν ἅλμη. 
<lb rend="displayNum" n="201" />τοῦ δ᾽ ἤτοι κεφαλῆς μὲν ἄνω τέτραπται ὕπερθεν
<lb rend="displayNum" n="202" />ὄμματα, καὶ στόμα λάβρον ἐν ὀφθαλμοῖσι μέσοισιν:
<lb rend="displayNum" n="203" />αἰεὶ δ᾽ ἐν ψαμάθοισι πανημέριος τετάνυσται
<lb rend="displayNum" n="204" />εὕδων, νυκτὶ δὲ μοῦνον ἀνέγρεται ἠδ᾽ ἀλάληται:
<lb rend="displayNum" n="205" />τοὔνεκα κέκληται καὶ νυκτερίς: ἀλλά μιν ἄτη 
<lb rend="displayNum" n="206" />γαστρὸς ἀτεκμάρτοιο κακὴ λάχεν: οὐ γὰρ ἐδωδῆς
<lb rend="displayNum" n="207" />ἢ κόρον ἠέ τι μέτρον ἐπίσταται, ἀλλ᾽ ἀτέλεστον
<lb rend="displayNum" n="208" />λυσσομανῆ βούβρωστιν ἀναιδέϊ γαστρὶ φυλάσσει:
<lb rend="displayNum" n="209" />οὐδέ ποτ᾽ ἂν λήξειεν ἐδητύος ἐγγὺς ἐούσης,
<lb rend="displayNum" n="210" />εἰσόκεν οἱ νηδύς τε μέση διὰ πᾶσα ῥαγείη, 
<lb rend="displayNum" n="211" />αὐτός τε προταθεὶς πέσῃ ὕπτιος, ἠέ τις ἄλλος
<lb rend="displayNum" n="212" />πέφνῃ μιν νεπόδων πυμάτης ἔμφορτον ἐδωδῆς.
<lb rend="displayNum" n="213" />σῆμα δέ τοι τόδε γαστρὸς ἀειμάργοιο πιφαύσκω:
<pb id="p.302" />
<lb rend="displayNum" n="214" />εἰ γάρ τίς μιν ἑλὼν θήρης ἀποπειρήσαιτο
<lb rend="displayNum" n="215" />χειρὶ βορὴν ὀρέγων, ὁ δὲ δέξεται, εἰσόκεν αὐτοῦ 
<lb rend="displayNum" n="216" />λαβροτάτου στόματος νηήσεται ἄχρις ἐδωδή.
<lb rend="displayNum" n="217" />κλῦτε, γοναὶ μερόπων, οἶον τέλος ἀφραδίῃσι
<lb rend="displayNum" n="218" />λαιμάργοις, ὅσον ἄλγος ἀδηφαγίῃσιν ὀπηδεῖ:
<lb rend="displayNum" n="219" />τῷ τις ἀεργίην δυστερπέα τῆλε διώκοι
<lb rend="displayNum" n="220" />καὶ κραδίης καὶ χειρός, ἔχοι δέ τι μέτρον ἐδωδῆς: 
<lb rend="displayNum" n="221" />μηδ᾽ ἐπὶ πανθοίνοισι νόον τέρποιτο τραπέζαις:
<lb rend="displayNum" n="222" />πολλοὶ γὰρ τοῖοι καὶ ἐν ἀνδράσιν, οἶσι λέλυνται
<lb rend="displayNum" n="223" />ἡνία, γαστρὶ δὲ πάντας ἐπιτρωπῶσι κάλωας:
<lb rend="displayNum" n="224" />ἀλλά τις εἰσορόων φεύγοι τέλος ἡμεροκοίτου.
</p><p><lb rend="displayNum" n="225" />ἔστι καὶ ὀξυκόμοισι νόος καὶ μῆτις ἐχίνοις, 
<lb rend="displayNum" n="226" />οἴ τ᾽ ἀνέμων ἴσασι βίας ζαμενεῖς τε θυέλλας
<lb rend="displayNum" n="227" />ὀρνυμένας, νώτοισι δ᾽ ἀνοχλίζουσιν ἕκαστος
<lb rend="displayNum" n="228" />λᾶαν, ὅσον βαρύθοντα περὶ σφετέρῃσιν ἀκάνθαις
<lb rend="displayNum" n="229" />ῥηϊδίως φορέοιεν, ἴν᾽ ἀντία κύματος ὁρμῇ
<lb rend="displayNum" n="230" />βριθόμενοι μίμνωσι: τὸ γὰρ τρομέουσι μάλιστα, 
<lb rend="displayNum" n="231" />μὴ σφὰς ἐπ᾽ ἠιόνεσσι κυκώμενον οἶμα κυλίσῃ:
</p><p><lb rend="displayNum" n="232" />Πουλυπόδων δ᾽ οὔπω τιν᾽ ὀΐομαι ἔμμεν᾽ ἄπυστον
<pb id="p.304" />
<lb rend="displayNum" n="233" />τέχνης, οἳ πέτρῃσιν ὁμοίϊοι ἰνδάλλονται,
<lb rend="displayNum" n="234" />τήν κε ποτιπτύξωσι περὶ σπείρῃς τε βάλωνται.
<lb rend="displayNum" n="235" />ἄνδρας δ᾽ ἀγρευτῆρας ὁμῶς καὶ κρέσσονας ἰχθῦς 
<lb rend="displayNum" n="236" />ῥηϊδίως ἀπάτῃσι παραπλάγξαντες ἄλυξαν.
<lb rend="displayNum" n="237" />ἀλλ᾽ ὅτε χειρότερός τις ἐπισχεδὸν ἀντιβολήσῃ,
<lb rend="displayNum" n="238" />αὐτίκα πουλύποδές τε καὶ ἰχθύες ἐξεφάνησαν,
<lb rend="displayNum" n="239" />μορφῆς πετραίης ἐξάλμενοι, ἐκ δὲ δόλοιο
<lb rend="displayNum" n="240" />φορβήν τ᾽ ἐφράσσαντο καὶ ἐξήλυξαν ὄλεθρον. 
<lb rend="displayNum" n="241" />χείματι δ᾽ οὔποτε φασὶν ἐπιστείχειν ἁλὸς ὕδωρ
<lb rend="displayNum" n="242" />πουλύποδας: ζαμενεῖς γὰρ ὑποτρομέουσιν ἀέλλας:
<lb rend="displayNum" n="243" />ἀλλ᾽ οἵ γε γλαφυρῇσιν ἐνιζόμενοι θαλάμῃσι
<lb rend="displayNum" n="244" />πτήξαντες δαίνυνται ἑοὺς πόδας, ἠΰτε σάρκας
<lb rend="displayNum" n="245" />ἀλλοτρίας: οἱ δ᾽ αὖτις ἑοὺς κορέσαντες ἄνακτας 
<lb rend="displayNum" n="246" />φύονται: τόδε πού σφι Ποσειδάων ἐπένευσε.
<lb rend="displayNum" n="247" />τοῖον καὶ βλοσυρῇσιν ἀειμάργοισι νόημα
<lb rend="displayNum" n="248" />ἄρκτοις: χειμερίην γὰρ ἀλυσκάζουσαι ὁμοκλήν,
<lb rend="displayNum" n="249" />δῦσαι φωλειοῖο μυχὸν κατὰ πετρήεντα
<lb rend="displayNum" n="250" />ὃν πόδα λιχμάζουσιν, ἐδητύος ἔργον ἄπαστον, 
<pb id="p.306" /> 
<lb rend="displayNum" n="251" />μαιόμεναι δαίτην ἀνεμώλιον, οὐδ᾽ ἐθέλουσι
<lb rend="displayNum" n="252" />προβλώσκειν, εὐκραὲς ἕως ἔαρ ἡβήσειεν.
</p><p><lb rend="displayNum" n="253" />ἔξοχα δ᾽ ἀλλήλοισιν ἀνάρσιον ἔχθος ἔχουσι
<lb rend="displayNum" n="254" />κάραβος ἀϊκτὴρ μύραινά τε πουλύποδές τε,
<lb rend="displayNum" n="255" />ἀλλήλους δ᾽ ὀλέκουσιν ἀμοιβαίοισι φόνοισιν. 
<lb rend="displayNum" n="256" />αἰεὶ δ᾽ ἰχθυόεσσα μετὰ σφίσιν ἵστατ᾽ ἐνυὼ
<lb rend="displayNum" n="257" />καὶ μόθος, ἄλλου δ᾽ ἄλλος ἑὴν ἐνεπλήσατο νηδύν.
<lb rend="displayNum" n="258" />ἡ μὲν ὑπὲκ πέτρης ἁλιμυρέος ὁρμηθεῖσα
<lb rend="displayNum" n="259" />φοιταλέη μύραινα διέσσυται οἴδματα πόντου,
<lb rend="displayNum" n="260" />φορβὴν μαιομένη, τάχα δ᾽ εἴσιδε πούλυπον ἀκτῆς 
<lb rend="displayNum" n="261" />ἄκρα διερπύζοντα καὶ ἀσπασίην ἐπί θήρην
<lb rend="displayNum" n="262" />ἔσσυτο γηθομένη: τὸν δ᾽ οὐ λάθεν ἐγγὺς ἐοῦσα:
<lb rend="displayNum" n="263" />ἀλλ᾽ ἤτοι πρῶτον μὲν ἀτυζόμενος δεδόνηται
<lb rend="displayNum" n="264" />ἐς φόβον, οὐδ᾽ ἄρα μῆχος ἔχει μύραιναν ἀλύξαι
<lb rend="displayNum" n="265" />ἕρπων νηχομένην τε καὶ ἄσχετα μαιμώωσαν. 
<lb rend="displayNum" n="266" />αἶψα δέ μιν κατέμαρψε γένυν τ᾽ ἐνέρεισε δαφοινήν: 
<lb rend="displayNum" n="267" />πούλυπος αὖτ᾽ ἀέκων ὀλοῆς ὑπὸ μάρνατ᾽ ἀνάγκης,
<lb rend="displayNum" n="268" />ἀμφὶ δέ οἱ μελέεσσιν ἑλίσσεται, ἄλλοτε ἄλλας
<lb rend="displayNum" n="269" />παντοίας στροφάλιγγας ὑπό σκολιοῖσιν ἱμᾶσι
<lb rend="displayNum" n="270" />τεχνάζων, εἴ πώς μιν ἐρητύσειε βρόχοισιν 
<lb rend="displayNum" n="271" />ἀμφιβαλών: ἀλλ᾽ οὔτι κακῶν ἄκος οὔτ᾽ ἀλεωρή:
<lb rend="displayNum" n="272" />ῥεῖα γὰρ ἀμφιπεσόντος ὀλισθηροῖς μελέεσσιν
<lb rend="displayNum" n="273" />ὀτραλέη μύραινα διαρρέει οἷάπερ ὕδωρ:
<lb rend="displayNum" n="274" />αὐτὰρ ὅ γ᾽ ἄλλοτε νῶτα παναίολα, ἄλλοτε δειρὴν
<lb rend="displayNum" n="275" />οὐρήν τ᾽ ἀκροτάτην περιβάλλεται, ἄλλοτε δ᾽ αὖτε 
<lb rend="displayNum" n="276" />ἐμπίπτει στόματός τε πύλαις γενύων τε μυχοῖσιν.
<lb rend="displayNum" n="277" />ὡς δὲ παλαισμοσύνης γυιαλκέος ἴδμονες ἄνδρες
<lb rend="displayNum" n="278" />δηρὸν ἐπ᾽ ἀλλήλοισιν ἑὴν ἀναφαίνετον ἀλκήν,
<pb id="p.308" />
<lb rend="displayNum" n="279" />ἤδη δ᾽ ἐκ μελέων λιαρὸς καὶ ἀθέσφατος ἱδρὼς
<lb rend="displayNum" n="280" />χεύεται ἀμφοτέροισι: τὰ δ᾽ αἰόλα κέρδεα τέχνης 
<lb rend="displayNum" n="281" />πλάζονται, χεῖρές τε περὶ χροῒ κυμαίνονται:
<lb rend="displayNum" n="282" />ὣς καὶ πουλύποδος κοτυληδόνες οὐ κατὰ κόσμον
<lb rend="displayNum" n="283" />πλαζόμεναι κενεῇσι παλαισμοσύναις μογέουσιν.
<lb rend="displayNum" n="284" />ἡ δέ μιν ὀξυτόμοισιν ὑπὸ ῥιπῇσιν ὀδόντων
<lb rend="displayNum" n="285" />δαρδάπτει: μελέων δὲ τὰ μὲν κατεδέξατο γαστήρ, 
<lb rend="displayNum" n="286" />ἄλλα δ᾽ ἔτ᾽ ἐν γενύεσσι θοοὶ τρίβουσιν ὀδόντες,
<lb rend="displayNum" n="287" />ἄλλα δέ τ᾽ ἀσπαίρει καὶ ἑλίσσεται ἡμιδάϊκτα,
<lb rend="displayNum" n="288" />εἰσέτι παιφάσσοντα καὶ ἐκφυγέειν ἐθέλοντα.
<lb rend="displayNum" n="289" />ὡς δ᾽ ὅτ᾽ ἀνὰ ξυλόχους ὀφίων στίβον ἐξερεείνων
<lb rend="displayNum" n="290" />βριθόκερως ἔλαφος ῥινήλατον ἴχνος ἀνεῦρε, 
<lb rend="displayNum" n="291" />χειὴν δ᾽ εἰσαφίκανε καὶ ἑρπετὸν εἴρυσεν ἔξω
<lb rend="displayNum" n="292" />δάπτει τ᾽ ἐμμενέως: ὁ δ᾽ ἐλίσσεται ἀμφί τε γοῦνα,
<lb rend="displayNum" n="293" />δειρήν τε στέρνον τε: τὰ δ᾽ ἡμίβρωτα κέχυνται
<lb rend="displayNum" n="294" />ἅψεα, πολλὰ δ᾽ ὀδόντες ὑπὸ στόμα δαιτρεύουσιν:
<lb rend="displayNum" n="295" />ὣς καὶ πουλύποδος δνοπαλίζεται αἰόλα γυῖα 
<lb rend="displayNum" n="296" />δυσμόρου: οὐδέ ἑ μῆτις ἐπιφροσύνης ἐσάωσε
<lb rend="displayNum" n="297" />πετραίης: εἰ γάρ ποτ᾽ ἀλευόμενος περὶ πέτρην
<lb rend="displayNum" n="298" />πλέξηται, χροιήν τε πανείκελον ἀμφιέσηται,
<lb rend="displayNum" n="299" />ἀλλ᾽ οὐ μυραίνης ἔλαθεν κέαρ, ἀλλά ἑ μούνη
<lb rend="displayNum" n="300" />φράζεται, ἄπρηκτον δὲ πέλει κείνοιο νόημα. 
<lb rend="displayNum" n="301" />ἔνθα μιν οἰκτείρειας ἀκοσμοτάτοιο μόροιο,
<lb rend="displayNum" n="302" />ὡς ὁ μὲν ἐν πέτρῃσιν ὑφέξεται, ἡ δέ οἱ ἄγχι
<lb rend="displayNum" n="303" />ἠΰτ᾽ ἐπεγγελόωσα παρίσταται: ὧδέ κε φαίης
<lb rend="displayNum" n="304" />μυθεῖσθαι μύραιναν ἀπηνέα κερτομέουσαν:
<lb rend="displayNum" n="305" />τί πτώσσεις δολομῆτα; τίν᾽ ἔλπεαι ἠπεροπεύειν; 
<pb id="p.310" />
<lb rend="displayNum" n="306" />ἦ τάχα καὶ πέτρης πειρήσομαι, ἤν σε καὶ εἴσω
<lb rend="displayNum" n="307" />δέξηται σπιλὰς ἥδε καὶ ἠμύσασα καλύψῃ.
<lb rend="displayNum" n="308" />αὐτίκα δ᾽ ἀγκύλον ἕρκος ἐνιπλήξασα λαφύσσει,
<lb rend="displayNum" n="309" />χοιράδος αὖ ἐρύουσα περίτρομον: αὐτὰρ ὅ γ᾽ οὔτι,
<lb rend="displayNum" n="310" />οὐδὲ δαϊζόμενος, λείπει πάγου οὐδ᾽ ἀνίησιν, 
<lb rend="displayNum" n="311" />ἀλλ᾽ ἔχεται πέτρης εἱλιγμένος, εἰσόκεν αὐταὶ
<lb rend="displayNum" n="312" />λείπωνται μοῦναι κοτυληδόνες ἐμπεφυυῖαι.
<lb rend="displayNum" n="313" />ὡς δ᾽ ὅτε περθομένης δηΐων ὑπὸ χερσὶ πόληος,
<lb rend="displayNum" n="314" />ἑλκομένων παίδων τε δορυκτήτων τε γυναικῶν,
<lb rend="displayNum" n="315" />κοῦρον ἀνὴρ δειρῇ τε καὶ ἀγκάσιν ἐμπεφυῶτα 
<lb rend="displayNum" n="316" />γειναμένης ἐρύσῃ πολέμου νόμῳ, αὐτὰρ ὁ χεῖρας
<lb rend="displayNum" n="317" />πλέγδην οὐκ ἀνίησιν ἀπ᾽ αὐχένος, οὐδέ ἑ μήτηρ
<lb rend="displayNum" n="318" />κωκυτῷ προΐησιν, ὁμοῦ δέ οἱ ἕλκεται αὐτή:
<lb rend="displayNum" n="319" />ὣς καὶ πουλύποδος δειλὸν δέμας ἑλκομένοιο
<lb rend="displayNum" n="320" />λισσάδι μυδαλέῃ περιφύεται, οὐδ᾽ ἀνίησι. 
</p><p><lb rend="displayNum" n="321" />Κάραβος αὖ μύραιναν ἀπηνέα περ μάλ᾽ ἐοῦσαν
<lb rend="displayNum" n="322" />ἐσθίει, αὐτοφόνοισιν ἀγηνορίῃσι δαμεῖσαν.
<lb rend="displayNum" n="323" />ἦ γὰρ ὁ μὲν πέτρης σχεδὸν ἵσταται, ᾗ ἔνι ναίει
<lb rend="displayNum" n="324" />ὀτραλέη μύραινα: δύω δ᾽ ἀνὰ κέντρα τιτήνας
<lb rend="displayNum" n="325" />δήϊα φυσιόων προκαλίζεται ἐς μόθον ἐλθεῖν, 
<lb rend="displayNum" n="326" />ἶσος ἀριστῆϊ προμάχῳ στρατοῦ, ὅς ῥά τε χειρῶν
<lb rend="displayNum" n="327" />ἠνορέῃ πολέμου τε δαημοσύνῃσι πεποιθὼς
<lb rend="displayNum" n="328" />ἔντεσι καρτύνας βριαρὸν δέμας, ὀξέα πάλλων
<lb rend="displayNum" n="329" />ἔγχεα, δυσμενέων προκαλίζεται ὅς κ᾽ ἐθέλῃσιν
<lb rend="displayNum" n="330" />ἀντιάαν: τάχα δ᾽ ἄλλον ἀριστήων ὀροθύνει: 
<lb rend="displayNum" n="331" />ὣς ὅ γε μυραίνης θήγει φρένας, οὐδ᾽ ἐπὶ μῶλον
<lb rend="displayNum" n="332" />δηθύνει, θαλάμης δὲ διαΐξασα κελαινή,
<lb rend="displayNum" n="333" />αὐχένα γυρώσασα, χόλῳ μέγα παιφάσσουσα
<lb rend="displayNum" n="334" />ἀντιάᾳ: τὸν δ᾽ οὔτι περισπέρχουσά περ αἰνῶς
<lb rend="displayNum" n="335" />βλάπτει τρηχὺν ἐόντα, γένυν δ᾽ ἀνεμώλιον αὔτως 
<lb rend="displayNum" n="336" />ἐγχρίμπτει, στερεοῖσι δ᾽ ἐτώσια μαίνετ᾽ ὀδοῦσιν:
<lb rend="displayNum" n="337" />οἱ δὲ πάλιν γενύεσσιν ἀπηνέος ὡς ἀπὸ πέτρης
<pb id="p.312" />
<lb rend="displayNum" n="338" />παλλόμενοι κάμνουσι καὶ ἀμβλύνονται ἐρωῆς.
<lb rend="displayNum" n="339" />τῆς δὲ μέγα φλεγέθει καὶ ὀρίνεται ἄγριον ἦτορ,
<lb rend="displayNum" n="340" />εἰσόκε μιν χηλῇσιν ἐπαΐξας δολιχῇσιν 
<lb rend="displayNum" n="341" />κάραβος αὐχενίοιο λάβῃ μέσσοιο τένοντος:
<lb rend="displayNum" n="342" />ἴσχει δ᾽ ἐμπεφυὼς χαλκείῃ ὥστε πυράγρῃ,
<lb rend="displayNum" n="343" />νωλεμές, οὐδ᾽ ἀνίησι καὶ ἐσσυμένην περ ἀλύξαι:
<lb rend="displayNum" n="344" />ἡ δὲ βίῃ μογέουσα καὶ ἀσχαλόωσ᾽ ὀδύνῃσι,
<lb rend="displayNum" n="345" />πάντῃ δινεύει σκολιὸν δέμας, αἶψα δὲ νῶτα 
<lb rend="displayNum" n="346" />καράβου ὀξυβελῆ περιβάλλεται ἀμφιχυθεῖσα,
<lb rend="displayNum" n="347" />ἐν δ᾽ ἐπάγη σκώλοισι καὶ ὀξείῃσιν ἀκωκαῖς
<lb rend="displayNum" n="348" />ὀστράκου, ὠτειλαῖς δὲ περιπλήθουσα θαμειαῖς
<lb rend="displayNum" n="349" />ὄλλυται αὐτοδάϊκτος, ὑπ᾽ ἀφραδίῃσι θανοῦσα.
<lb rend="displayNum" n="350" />ὡς δ᾽ ὅτε θηροφόνων τις ἀνὴρ δεδαημένος ἔργων, 
<lb rend="displayNum" n="351" />λαῶν ἀμφιδόμοισιν ἐναγρομένων ἀγορῇσι,
<lb rend="displayNum" n="352" />πόρδαλιν οἰστρηθεῖσαν ἐνὶ ῥοίζοισιν ἱμάσθλης
<lb rend="displayNum" n="353" />ἐγχείῃ δέχεται ταναήκεϊ δοχμὸς ὑποστάς:
<lb rend="displayNum" n="354" />ἡ δὲ καὶ εἰσορόωσα γένυν θηκτοῖο σιδήρου
<lb rend="displayNum" n="355" />ἄγρια κυμαίνουσα κορύσσεται, ἐν δ᾽ ἄρα λαιμῷ 
<lb rend="displayNum" n="356" />ἠΰτε δουροδόκῃ χαλκήλατον ἔσπασεν αἰχμήν:
<lb rend="displayNum" n="357" />ὣς ἄρα καὶ μύραιναν ἕλεν χόλος ἀφραδίῃσι
<lb rend="displayNum" n="358" />δύσμορον, αὐτοτύποισιν ὑπ᾽ ὠτειλῇσι δαμεῖσαν.
<lb rend="displayNum" n="359" />τοίην που τραφερῆς γαίης ἔπι δῆριν ἔθεντο
<lb rend="displayNum" n="360" />ἄμφω ἐνὶ ξυλόχοισιν ὄφις καὶ τρηχὺς ἐχῖνος 
<lb rend="displayNum" n="361" />ἀντόμενοι: καὶ τοῖς γὰρ ἀνάρσιος αἶσα μέμηλεν.
<lb rend="displayNum" n="362" />ἤτοι ὁ μὲν προϊδὼν ὀλοφώϊον ἑρπυστῆρα,
<lb rend="displayNum" n="363" />φραξάμενος πυκινῇσιν ὑπὸ προβλῆσιν ἀκάνθαις
<lb rend="displayNum" n="364" />εἱλεῖται σφαιρηδόν, ὑφ᾽ ἕρκεϊ γυῖα φυλάσσων,
<lb rend="displayNum" n="365" />ἔνδοθεν ἑρπύζων: ὁ δέ οἱ σχεδὸν αὐτίκα θύνων 
<lb rend="displayNum" n="366" />πρῶτα μὲν ἰοτόκοισιν ἐπισπέρχει γενύεσσιν,
<pb id="p.314" />
<lb rend="displayNum" n="367" />ἀλλ᾽ αὔτως μογέει κενεὸν πόνον: οὐ γὰρ ἱκάνει
<lb rend="displayNum" n="368" />χρωτὸς ἔσω μαλεροῖσι καὶ ἱέμενός περ ὀδοῦσι:
<lb rend="displayNum" n="369" />τοίη μιν λάχνη δυσπαίπαλος ἀμφιβέβηκεν:
<lb rend="displayNum" n="370" />αὐτὰρ ὁ κυκλοτερὴς ὁλοότροχος αἰόλα γυῖα 
<lb rend="displayNum" n="371" />δινεύων, πυκινῇσι κυλινδόμενος στροφάλιγξιν,
<lb rend="displayNum" n="372" />ἐμπίπτει σπείρῃσι καὶ οὐτάζει βελέεσσι
<lb rend="displayNum" n="373" />χαίτης ὀξυτόμοισιν: ὁ δ᾽ ἄλλοθεν εἴβεται ἄλλος
<lb rend="displayNum" n="374" />ἰχὼρ αἱματόεις, τὸν δ᾽ ἕλκεα πόλλ᾽ ἀνιάζει.
<lb rend="displayNum" n="375" />ἔνθα μιν ἀμφιβαλὼν περιηγέϊ πάντοθεν ὁλκῷ 
<lb rend="displayNum" n="376" />ὑγρὸς ὄφις χαλεποῖσι περιπλέγδην ὑπὸ δεσμοῖς
<lb rend="displayNum" n="377" />ἴσχει τ᾽ ἐμπρίει τε χόλῳ τ᾽ ἐνερείδεται ἀλκήν.
<lb rend="displayNum" n="378" />τοῦ δ᾽ εἴσω τάχα πᾶσαι ὀλισθαίνουσιν ἄκανθαι
<lb rend="displayNum" n="379" />ὀξέα πεφρικυῖαι: ὁ δ᾽ ἐν σκολόπεσσι πεπηγὼς
<lb rend="displayNum" n="380" />οὔτε βίην ἀνίησι καὶ οὐκ ἐθέλων πεπέδηται, 
<lb rend="displayNum" n="381" />ἀλλὰ μένει γόμφοισιν ἅτε κρατεροῖσιν ἀρηρώς,
<lb rend="displayNum" n="382" />ὄφρα θάνῃ, σὺν δ᾽ αὐτὸν ἀπέφθισε θῆρα πιέζων
<lb rend="displayNum" n="383" />πολλάκις, ἀλλήλοις δὲ μόρος καὶ πῆμα γένοντο:
<lb rend="displayNum" n="384" />πολλάκι δ᾽ ἐξήλυξε καὶ ἔκφυγε δεινὸς ἐχῖνος,
<lb rend="displayNum" n="385" />ἐκδὺς ἑρπυστῆρος ἀλυκτοπέδης τε κελαινῆς, 
<lb rend="displayNum" n="386" />εἰσέτι τεθνηῶτος ἔχων περὶ σάρκας ἀκάνθαις.
<lb rend="displayNum" n="387" />τοίη καὶ μύραινα κακόφρονι δάμναται ἄτῃ,
<lb rend="displayNum" n="388" />καράβῳ ἁρπαλέη τε καὶ εὐάντητος ἐδωδή.
</p><p><lb rend="displayNum" n="389" />Κάραβον αὖ καὶ τρηχὺν ὁμῶς καὶ κραιπνὸν ἐόντα
<lb rend="displayNum" n="390" />δαίνυτ᾽ ἀφαυρότερός περ ἐὼν καὶ νωθρὸς ἐρωὴν 
<lb rend="displayNum" n="391" />πούλυπος: ἡνίκα γάρ μιν ὑπὸ σπιλάδεσσι νοήσῃ
<lb rend="displayNum" n="392" />αὔτως ἀτρεμέοντα καὶ ἥμενον, αὐτὰρ ὁ λάθρη
<pb id="p.316" />
<lb rend="displayNum" n="393" />νῶτον ἐπαΐξας περιβάλλεται αἰόλα δεσμά,
<lb rend="displayNum" n="394" />ἰφθίμων δολιχῇσι ποδῶν σειρῇσι πιέζων,
<lb rend="displayNum" n="395" />σὺν δὲ οἱ ἀκραίῃς κοτυληδόσι θερμὸν ἐρείδει 
<lb rend="displayNum" n="396" />αὐλὸν ἐπισφίγγων στόματος μέσον, οὐδ̔ ἀνίησι
<lb rend="displayNum" n="397" />πνοιὴν ἠερίην οὔτ᾽ ἔνδοθεν οὔθ᾽ ἑτέρωθεν:
<lb rend="displayNum" n="398" />καὶ γὰρ καὶ νεπόδεσσι παλίρροος ἕλκεται ἀήρ:
<lb rend="displayNum" n="399" />ἀλλ᾽ ἔχει ἀμφιπεσών: ὁ δὲ νήχεται, ἄλλοτε μίμνει,
<lb rend="displayNum" n="400" />ἄλλοτε δ᾽ ἀσπαίρει, ποτὲ δὲ προβλῆσιν ὑπ᾽ ἄκραις 
<lb rend="displayNum" n="401" />ῥήγνυται: αὐτὰρ ὅ γ᾽ οὔτι βίης μεθίησιν ἄεθλον,
<lb rend="displayNum" n="402" />ὄφρα ἑ τεθνηῶτα λίπῃ ψυχή τε καὶ ἀλκή.
<lb rend="displayNum" n="403" />δὴ τότε μιν προπεσόντα παρήμενος ἐν ψαμάθοισι
<lb rend="displayNum" n="404" />δαίνυται, ἠΰτε κοῦρος ὑπὲκ μαζοῖο τιθήνης
<lb rend="displayNum" n="405" />χείλεσιν αὖ ἐρύει λαρὸν γλάγος: ὣς ὅ γε σάρκας 
<lb rend="displayNum" n="406" />λάπτων ὀξυπόροιο κατέσπασεν ἄγγεος ἔξω
<lb rend="displayNum" n="407" />μυζήσας, γλυκερῆς δὲ βορῆς ἐνεπλήσατο νηδύν.
<lb rend="displayNum" n="408" />ὡς δέ τις ἡμερόκοιτος ἀνὴρ ληΐστορι τέχνῃ
<lb rend="displayNum" n="409" />ὁρμαίνων ἀΐδηλα, δίκης σέβας οὔποτ᾽ ἀέξων,
<lb rend="displayNum" n="410" />ἑσπέριος στεινῇσι καταπτήξας ἐν ἀγυιαῖς, 
<lb rend="displayNum" n="411" />ἄνδρα παραστείχοντα μετ᾽ εἰλαπίνην ἐλόχησε:
<lb rend="displayNum" n="412" />καί ῥ᾽ ὁ μὲν οἰνοβαρὴς ἕρπει πάρος, ὑγρὸν ἀείδων,
<lb rend="displayNum" n="413" />οὐ μάλα νηφάλιον κλάζων μέλος: αὐτὰρ ὁ λάθρη
<pb id="p.318" />
<lb rend="displayNum" n="414" />ἐξόπιθε προὔτυψε καὶ αὐχένα χερσὶ δαφοιναῖς
<lb rend="displayNum" n="415" />εἷλεν ἐπιβρίσας, κλῖνέν τέ μιν ἄγριον ὕπνον 
<lb rend="displayNum" n="416" />οὐ τηλοῦ θανάτοιο καὶ εἵματα πάντ᾽ ἐναρίξας
<lb rend="displayNum" n="417" />ᾤχετο, δυσκερδῆ τε φέρων καὶ ἀνέστιον ἄγρην:
<lb rend="displayNum" n="418" />τοιάδε καὶ πινυτοῖσι νοήματα πουλυπόδεσσιν.
</p><p><lb rend="displayNum" n="419" />οἵδε μὲν ἀντίβιοι καὶ ἀνάρσιοι ἔξοχ᾽ ἔασιν
<lb rend="displayNum" n="420" />εἰναλίων: μοῦνοι δὲ μετ᾽ ἰχθύσιν αἰολοφύλοις 
<lb rend="displayNum" n="421" />ποινητῆρες ἔασι καὶ ἀλλήλων ὀλετῆρες.
</p><p><lb rend="displayNum" n="422" />ἄλλοι δ᾽ ἰοφόροι νεπόδων, στομάτεσσι δ᾽ ἀεικὴς
<lb rend="displayNum" n="423" />ἰὸς ἐνιτρέφεται στυγερός τ᾽ ἐπὶ δήγμασιν ἕρπει.
<lb rend="displayNum" n="424" />τοῖον καὶ σκολόπενδρα, δυσώνυμον ἑρπετὸν ἅλμης,
<lb rend="displayNum" n="425" />ἶσον ἐπιχθονίῳ δέμας ἑρπετῷ: ἀλλὰ τό γ᾽ ἄτην 
<lb rend="displayNum" n="426" />κύντερον: εἰ γάρ οἱ τις ἐπιψαύσειε πελάσσας,
<lb rend="displayNum" n="427" />αὐτίκα οἱ κνῆστις μὲν ἐπὶ χροῒ θερμὸν ἔρευθος
<lb rend="displayNum" n="428" />φοινίσσει, σμώδιξ δὲ διατρέχει ἠΰτε ποίης,
<lb rend="displayNum" n="429" />τὴν κνίδα κικλήσκουσιν, ἐπωνυμίην ὀδυνάων.
<lb rend="displayNum" n="430" />ἐχθρὴ δὲ σκολόπενδρα πανέξοχον ἀσπαλιεῦσι 
<lb rend="displayNum" n="431" />ἐμπελάαν: εἰ γάρ ποτ᾽ ἐπιψαύσειε δελέτρου,
<lb rend="displayNum" n="432" />οὐκ ἄν τις νεπόδων κείνου πέλας ἀγκίστροιο
<lb rend="displayNum" n="433" />ἔλθοι: τοῖον γάρ οἱ ἀπεχθέα μίσγεται ἰόν.
</p><p><lb rend="displayNum" n="434" />τοίη καὶ βαλιῇσιν ἰουλίσι τέτροφεν ἄτη
<pb id="p.320" />
<lb rend="displayNum" n="435" />ἂν στόμα: τὰς δὲ μάλιστα βυθῶν διφήτορες ἄνδρες 
<lb rend="displayNum" n="436" />δύπται σπογγοτόμοι τε δυηπαθέες στυγέουσιν:
<lb rend="displayNum" n="437" />εὖτε γὰρ ἀθρήσωσιν ἐρευνητῆρα θαλάσσης
<lb rend="displayNum" n="438" />σπερχόμενον ποτὶ βυσσὸν ὑποβρυχίοισι πόνοισιν,
<lb rend="displayNum" n="439" />αἵ δ᾽ ἀπὸ πετράων μάλα μυρίαι ὁρμηθεῖσαι
<lb rend="displayNum" n="440" />ἄνδρα περιπροθέουσι καὶ ἀθρόαι ἀμφιχέονται 
<lb rend="displayNum" n="441" />καί μιν ὁδοῦ βλάπτουσι πονεύμενον, ἄλλοθεν ἄλλαι
<lb rend="displayNum" n="442" />κνίζουσαι στομάτεσσιν ἀναιδέσιν: αὐτὰρ ὁ κάμνει
<lb rend="displayNum" n="443" />ὕδατι καὶ στυγερῇσιν ἰουλίσιν ἀντιβολήσας,
<lb rend="displayNum" n="444" />χερσὶ δ᾽, ὅσον σθένος ἐστίν, ἐπειγομένοις τε πόδεσσι
<lb rend="displayNum" n="445" />σεύει ἀμυνόμενος διερὸν στρατόν: αἱ δ᾽ ἐφέπονται 
<lb rend="displayNum" n="446" />ἀστεμφεῖς, μυίαις ἐναλίγκιοι, αἵ ῥά τ᾽ ἐπ᾽ ἔργοις
<lb rend="displayNum" n="447" />ἀνέρας ἀμητῆρας ὀπωρινὸν μογέοντας
<lb rend="displayNum" n="448" />πάντοσ᾽ ἀνιηραὶ θέρεος στίχες ἀμφιπέτονται.
<lb rend="displayNum" n="449" />οἱ δ᾽ ἅμα μὲν καμάτῳ τε καὶ ἀκρήτοισι βολῇσιν
<lb rend="displayNum" n="450" />ἠέρος ἱδρώουσιν, ἀνιάζουσί τε μυίαις 
<lb rend="displayNum" n="451" />ἐκπάγλως: αἱ δ᾽ οὐδὲν ἀναιδείης χαλόωσι,
<lb rend="displayNum" n="452" />πρὶν θανέειν ἢ ξουθὸν ἀπ᾽ ἀνέρος αἷμα πάσασθαι.
<lb rend="displayNum" n="453" />τόσσος ἔρως καὶ τοῖσιν ἐν ἰχθύσιν αἵματος ἀνδρῶν.
</p><p><lb rend="displayNum" n="454" />οὐ μὴν θὴν ἀβληχρὸν ἔχει δάκος εὖτε χαράξῃ
<pb id="p.322" />
<lb rend="displayNum" n="455" />πούλυπος ἑρπυστὴρ ἢ σηπίη, ἀλλὰ καὶ αὐτοῖς 
<lb rend="displayNum" n="456" />ἐντρέφεται βαιὸς μὲν ἀτὰρ βλαπτήριος ἰχώρ.
<lb rend="displayNum" n="457" />κέντρα δὲ πευκήεντα μετ᾽ ἰχθύσιν ὡπλίσσαντο
<lb rend="displayNum" n="458" />κωβιός, ὃς ψαμάθοισι, καὶ ὃς πέτρῃσι γέγηθε
<lb rend="displayNum" n="459" />σκορπίος, ὠκεῖαί τε χελιδόνες ἠδὲ δράκοντες
<lb rend="displayNum" n="460" />καὶ κύνες οἳ κέντροισιν ἐπώνυμοι ἀργαλέοισι, 
<lb rend="displayNum" n="461" />πάντες ἀταρτηροῖς ὑπὸ νύγμασιν ἰὸν ἱέντες.
<pb id="p.324" />
</p><p><lb rend="displayNum" n="462" />Τρυγόνι δὲ ξιφίῃ τε θεὸς κρατερώτατα δῶρα
<lb rend="displayNum" n="463" />γυίοις ἐγκατέθηκεν, ὑπέρβιον ὅπλον ἑκάστῳ
<lb rend="displayNum" n="464" />καρτύνας: καὶ τῷ μὲν ὑπὲρ γένυν ἐστήριξεν
<lb rend="displayNum" n="465" />ὄρθιον, αὐτόρριζον, ἀκάχμενον, οὔτι σιδήρου 
<lb rend="displayNum" n="466" />φάσγανον, ἀλλ᾽ ἀδάμαντος ἰσόσθενες ὄβριμον ἆορ.
<lb rend="displayNum" n="467" />οὐ κείνου κρυόεσσαν ἐπιβρίσαντος ἀκωκὴν
<lb rend="displayNum" n="468" />οὐδὲ μάλα στερεὴ τλαίη λίθος οὐτηθεῖσα:
<lb rend="displayNum" n="469" />τοίη οἱ ζαμενής τε πέλει πυρόεσσά τ᾽ ἐρωή.
</p><p><lb rend="displayNum" n="470" />Τρυγόνι δ᾽ ἐκ νεάτης ἀνατέλλεται ἄγριον οὐρῆς 
<lb rend="displayNum" n="471" />κέντρον ὁμοῦ χαλεπόν τε βίῃ καὶ ὀλέθριον ἰῷ.
<lb rend="displayNum" n="472" />οὐδέ κεν οὐ ξιφίαι, οὐ τρυγόνες ἐν γενύεσσι
<lb rend="displayNum" n="473" />φορβὴν πρόσθε πάσαιντο, πάρος βελέεσσι δαφοινοῖς
<lb rend="displayNum" n="474" />οὐτῆσαι ζωόν τε καὶ ἄπνοον ὅττι παρείη.
<lb rend="displayNum" n="475" />ἀλλ᾽ ἤτοι ξιφίην μὲν ἐπὴν προλίπῃσιν ἀϋτμή, 
<lb rend="displayNum" n="476" />αὐτίκα οἱ κἀκεῖνο συνέφθιτο καρτερὸν ἆορ,
<lb rend="displayNum" n="477" />αὐτῷ δ᾽ ὅπλον ἄνακτι συνέσβετο, καδδὲ λέλειπται
<lb rend="displayNum" n="478" />ὀστέον οὐδενόσωρον, ἀμήχανον ὅσσον ἰδέσθαι
<lb rend="displayNum" n="479" />φάσγανον: οὐδέ κεν ἄν τι καὶ ἱέμενος τελέσειας.
<lb rend="displayNum" n="480" />τρυγονίου δ᾽ οὔπω τι κακώτερον ἔπλετο πῆμα 
<lb rend="displayNum" n="481" />τρώματος, οὐδ᾽ ὅσα χεῖρες ἀπήϊα τεχνήσαντο
<lb rend="displayNum" n="482" />χαλκήων, οὐδ᾽ ὅσσα φερεπτερύγων ἐπ᾽ ὀϊστῶν
<lb rend="displayNum" n="483" />Πέρσαι φαρμακτῆρες ὀλέθρια μητίσαντο:
<lb rend="displayNum" n="484" />τρυγόνι γὰρ ζωῇ τε βέλος ῥίγιστον ὀπηδεῖ
<lb rend="displayNum" n="485" />ζαφλεγές, οἷόν πού τις ἀνὴρ πέφρικεν ἀκούων, 
<lb rend="displayNum" n="486" />ζώει τε φθιμένης καὶ ἀτειρέα ῥύεται ἀλκὴν
<pb id="p.326" />
<lb rend="displayNum" n="487" />ἄτροπον: οὐδ᾽ ἄρα μοῦνον ἐνὶ ζῴοις ἀΐδηλον
<lb rend="displayNum" n="488" />ἄτην, ὅσσα βάλῃσιν, ἐρεύγεται, ἀλλὰ καὶ ἔρνος
<lb rend="displayNum" n="489" />καὶ πέτρην ἐκάκωσε, καὶ εἴ ποθι κεῖνο πελάσσῃ.
<lb rend="displayNum" n="490" />εἰ γάρ τίς κ᾽ ἐριθηλὲς ἀεξόμενον φυτὸν ὥραις, 
<lb rend="displayNum" n="491" />θαλλοῖς τ᾽ εὐφυέεσσι καὶ εὐκάρποισι γονῇσι,
<lb rend="displayNum" n="492" />νέρθεν ὑπὸ ῥίζῃσιν ἀναιδέϊ τύμματι κείνῳ
<lb rend="displayNum" n="493" />οὐτήσῃ, τόδ᾽ ἔπειτα κακῇ βεβολημένον ἄτῃ
<lb rend="displayNum" n="494" />λήγει μὲν πετάλων, κατὰ δὲ ῥέει ἠΰτε νούσῳ:
<lb rend="displayNum" n="495" />πρῶτον ἀπ᾽ ἀγλαΐης δὲ μαραίνεται, οὐδέ τι τηλοῦ 
<lb rend="displayNum" n="496" />αὖόν τ᾽ οὐτιδανόν τε καὶ ἄχλοον ὄψεαι ἔρνος.
</p><p><lb rend="displayNum" n="497" />κεῖνό ποτ᾽ αἰγανέῃ δολιχήρεϊ κωπηέσσῃ
<lb rend="displayNum" n="498" />Κίρκη Τηλεγόνῳ πολυφάρμακος ὤπασε μήτηρ,
<lb rend="displayNum" n="499" />αἰχμάζειν δηΐοις ἅλιον μόρον: αὐτὰρ ὁ νήσῳ
<lb rend="displayNum" n="500" />αἰγιβότῳ προσέκελσε, καὶ οὐ μάθε πώεα πέρθων 
<lb rend="displayNum" n="501" />πατρὸς ἑοῦ, γεραρῷ δὲ βοηδρομέοντι τοκῆϊ
<lb rend="displayNum" n="502" />αὐτῷ, τὸν μάστευε, κακὴν ἐνεμάξατο κῆρα.
<lb rend="displayNum" n="503" />ἔνθα τὸν αἰολόμητιν Ὀδυσσέα, μυρία πόντου
<lb rend="displayNum" n="504" />ἄλγεα μετρήσαντα πολυκμήτοισιν ἀέθλοις,
<lb rend="displayNum" n="505" />τρυγὼν ἀλγινόεσσα μιῇ κατενήρατο ῥιπῇ. 
</p><p><lb rend="displayNum" n="506" />Θύννῳ δὲ ξιφίῃ τε συνέμπορον αἰὲν ὀπηδεῖ
<lb rend="displayNum" n="507" />πῆμα: τὸ δ᾽ οὔποτ᾽ ἔχουσιν ἀπότροπον οὔτε μεθέσθαι
<pb id="p.328" />
<lb rend="displayNum" n="508" />οὔτε φυγεῖν, πτερύγεσσιν ἐνήμενον ἄγριον οἶστρον,
<lb rend="displayNum" n="509" />ὅς σφισι, καυστηροῖο κυνὸς νέον ἱσταμένοιο,
<lb rend="displayNum" n="510" />κέντρου πευκεδανοῖο θοὴν ἐνερείδεται ἀλκήν, 
<lb rend="displayNum" n="511" />ὀξὺ μάλ᾽ ἐγχρίμπτων, χαλεπὴν δ᾽ ἐπὶ λύσσαν ὀρίνει,
<lb rend="displayNum" n="512" />θωρήξας ὀδύνῃσιν: ἐπισπέρχει δ᾽ ἀέκοντας
<lb rend="displayNum" n="513" />φοιταλέῃ μάστιγι χορευέμεν: οἱ δὲ κελαινῷ
<lb rend="displayNum" n="514" />τύμματι παιφάσσουσι μεμηνότες, ἄλλοτε δ᾽ ἄλλῃ
<lb rend="displayNum" n="515" />κῦμα καθιππεύουσιν, ἀνήνυτον ἄλγος ἔχοντες. 
<lb rend="displayNum" n="516" />πολλάκι καὶ νήεσσιν ἐϋκραίροις ἐνόρουσαν
<lb rend="displayNum" n="517" />ῥιπῇ ἐλαυνόμενοι δυσκραέϊ: πολλάκι δ᾽ ἅλμης
<lb rend="displayNum" n="518" />ἔκθορον ἐς γαῖάν τε κατέδραμον ἀσπαίροντες
<lb rend="displayNum" n="519" />καὶ μόρον ἠμείψαντο πολυκμήτων ὀδυνάων:
<lb rend="displayNum" n="520" />τοῖον γὰρ δάκος αἰνὸν ἐπιρρέπει οὐδ᾽ ἀνίησι. 
<lb rend="displayNum" n="521" />καὶ γάρ τοι καὶ βουσὶν ἀνάρσιος εὖτε πελάσσῃ
<lb rend="displayNum" n="522" />οἶστρος, ἐνιχρίμψῃ δὲ βέλος λαγόνεσσιν ἀραιαῖς,
<lb rend="displayNum" n="523" />οὔτε τι βουφόρβων μέλεται σέβας οὔτε νομοῖο,
<lb rend="displayNum" n="524" />οὔτ᾽ ἀγέλης ποίην δὲ καὶ αὔλια πάντα λιπόντες
<lb rend="displayNum" n="525" />σεύονται λύσσῃ τεθοωμένοι: οὐδέ τις αὐτοῖς 
<lb rend="displayNum" n="526" />οὐ ποταμῶν, οὐ πόντος ἀνέμβατος, οὐδὲ χαράδραι
<lb rend="displayNum" n="527" />ῥωγάδες, οὐ πέτρη τις ἀφοίτητος κατερύκει
<lb rend="displayNum" n="528" />ῥιπὴν ταυρείην, ὅτ᾽ ἐπιζέσῃ ὀξὺ κελεύων
<lb rend="displayNum" n="529" />βουτύπος, ὀτρηρῇσιν ἐπισπέρχων ὀδύνῃσι:
<lb rend="displayNum" n="530" />πάντῃ δὲ βρυχή, πάντῃ δέ οἱ ἅλματα χηλῆς 
<lb rend="displayNum" n="531" />εἱλεῖται: τοίη μιν ἄγει δριμεῖα θύελλα.
<lb rend="displayNum" n="532" />καὶ τὸ μὲν ἰχθύσιν ἄλγος ὁμοίϊον ἠδὲ βόεσσι.
</p><p><lb rend="displayNum" n="533" />δελφῖνες δ᾽ ἀγέλῃσιν ἁλὸς μέγα κοιρανέουσιν,
<pb id="p.330" />
<lb rend="displayNum" n="534" />ἔξοχον ἠνορέῃ τε καὶ ἀγλαϊῃ κομόωντες
<lb rend="displayNum" n="535" />ῥιπῇ τ᾽ ὠκυάλῳ: διὰ γὰρ βέλος ὥστε θάλασσαν 
<lb rend="displayNum" n="536" />ἵπτανται: φλογόεν δὲ σέλας πέμπουσιν ὀπωπαῖς
<lb rend="displayNum" n="537" />ὀξύτατον: καί πού τιν᾽ ὑποπτήσσοντα χαράδραις
<lb rend="displayNum" n="538" />καί τιν᾽ ὑπὸ ψαμάθοις εἰλυμένον ἔδρακον ἰχθύν.
<lb rend="displayNum" n="539" />ὅσσον γὰρ κούφοισι μετ᾽ οἰωνοῖσιν ἄνακτες
<lb rend="displayNum" n="540" />αἰετοὶ ἢ θήρεσσι μετ᾽ ὠμηστῇσι λέοντες, 
<lb rend="displayNum" n="541" />ὅσσον ἀριστεύουσιν ἐν ἑρπυστῆρσι δράκοντες,
<lb rend="displayNum" n="542" />τόσσον καὶ δελφῖνες ἐν ἰχθύσιν ἡγεμονῆες.
<lb rend="displayNum" n="543" />τοῖς δ᾽ οὔτ᾽ ἐρχομένοις πελάσαι σχεδὸν οὔτε τις ἄντην
<lb rend="displayNum" n="544" />ὄσσε βαλεῖν τέτληκεν, ὑποπτώσσουσι δ᾽ ἄνακτος
<lb rend="displayNum" n="545" />τηλόθεν ἅλματα δεινὰ καὶ ἄσθματα φυσιόωντος. 
<lb rend="displayNum" n="546" />οἱ δ᾽ ὁπότ᾽ ἰθύσωσι λιλαιόμενοι μετὰ φορβήν,
<lb rend="displayNum" n="547" />πάντ᾽ ἄμυδις κλονέουσιν ἀθέσφατα πώεα λίμνης,
<lb rend="displayNum" n="548" />παμφύγδην ἐλόωντες: ἐνέπλησαν δὲ φόβοιο
<lb rend="displayNum" n="549" />πάντα πόρον: σκιεροὶ δὲ μυχοὶ χθαμαλαί τε χαράδραι
<lb rend="displayNum" n="550" />στείνονται λιμένες τε καὶ ἠϊόνων ἐπιωγαὶ 
<lb rend="displayNum" n="551" />πάντοθεν εἰλομένων: ὁ δὲ δαίνυται ὅν κ᾽ ἐθέλῃσι,
<lb rend="displayNum" n="552" />κρινάμενος τὸν ἄριστον ἀπειρεσίων παρεόντων.
</p><p><lb rend="displayNum" n="553" />ἀλλ᾽ ἔμπης καὶ τοῖσιν ἀνάρσιοι ἀντιφέρονται
<lb rend="displayNum" n="554" />ἰχθύες, οὓς ἀμίας κικλήσκομεν: οὐδ᾽ ἀλέγουσι
<lb rend="displayNum" n="555" />δελφίνων, μοῦναι δὲ κατ᾽ ἀντία δηριόωνται. 
<lb rend="displayNum" n="556" />ταῖς μὲν ἀφαυρότερον θύννων δέμας, ἀμφὶ δὲ σάρκες
<pb id="p.332" />
<lb rend="displayNum" n="557" />ἀβληχραί, θαμέες δὲ διὰ στόμα λάβρον ὀδόντες
<lb rend="displayNum" n="558" />ὀξέα πεφρίκασι: τὸ καὶ μέγα θάρσος ἔχουσιν,
<lb rend="displayNum" n="559" />οὐδὲ καταπτώσσουσιν ὑπέρβιον ἡγητῆρα.
<lb rend="displayNum" n="560" />εὖτε γὰρ ἀθρήσωσιν ἀπόσσυτον οἶον ἀπ᾽ ἄλλων 
<lb rend="displayNum" n="561" />δελφίνων ἀγέλης, οἱ δ᾽ ἀθρόαι ἄλλοθεν ἄλλαι,
<lb rend="displayNum" n="562" />ἠΰθ᾽ ὑπ᾽ ἀγγελίης στρατὸς ἄσπετος, εἰς ἕν᾽ ἰοῦσαι
<lb rend="displayNum" n="563" />στέλλονται ποτὶ μῶλον ἀθαμβέες, ὥστ᾽ ἐπὶ πύργον
<lb rend="displayNum" n="564" />δυσμενέων θύνοντες ἀρήϊοι ἀσπιστῆρες.
<lb rend="displayNum" n="565" />δελφὶς δ᾽ ἠϋγένειος ὑπαντιόωντος ὁμίλου 
<lb rend="displayNum" n="566" />πρῶτα μὲν οὐκ ἀλέγει, μετὰ δ᾽ ἔσσυται, ἄλλοτε ἄλλην
<lb rend="displayNum" n="567" />ἁρπάγδην ἐρύων, μενοεικέα δαῖτα κιχήσας.
<lb rend="displayNum" n="568" />ἀλλ᾽ ὅτε μιν πολέμοιο περιστέψωσι φάλαγγες
<lb rend="displayNum" n="569" />πάντοθεν, ἀμφὶ δέ μιν στῖφος μέγα κυκλώσωνται,
<lb rend="displayNum" n="570" />δὴ τότε οἱ καὶ μόχθος ὑπὸ φρένα δύεται ἤδη: 
<lb rend="displayNum" n="571" />ἔγνω δ᾽ αἰπὺν ὄλεθρον ἀπειρεσίοις ἔνι μοῦνος
<lb rend="displayNum" n="572" />ἑρχθεὶς δυσμενέεσσι: πόνος δ᾽ ἀναφαίνεται ἀλκῆς.
<lb rend="displayNum" n="573" />αἱ μὲν γὰρ λυσσηδὸν ἀολλέες ἀμφιχυθεῖσαι
<lb rend="displayNum" n="574" />δελφῖνος μελέεσσι βίην ἐνέρεισαν ὀδόντων:
<lb rend="displayNum" n="575" />πάντῃ δὲ πρίουσι καὶ ἄτροποι ἐμπεφύασι, 
<lb rend="displayNum" n="576" />πολλαὶ μὲν κεφαλῆς δεδραγμέναι, αἱ δὲ γενείων
<lb rend="displayNum" n="577" />γλαυκῶν, αἱ δ᾽ αὐτῇσιν ἐνὶ πτερύγεσσιν ἔχονται,
<lb rend="displayNum" n="578" />πολλαὶ δ᾽ ἐν λαγόνεσσι γένυν πήξαντο δαφοινήν,
<lb rend="displayNum" n="579" />ἄλλαι δ᾽ ἀκροτάτην οὐρὴν ἕλον, αἱ δ᾽ ὑπένερθε
<lb rend="displayNum" n="580" />νηδύν, αἱ δ᾽ ἄρ᾽ ὕπερθεν ὑπὲρ νώτοιο νέμονται, 
<lb rend="displayNum" n="581" />ἄλλαι δ᾽ ἐκ λοφιῆς, αἱ δ᾽ αὐχένος ᾐώρηνται.
<lb rend="displayNum" n="582" />αὐτὰρ ὁ παντοίοισι περιπληθὴς καμάτοισι
<lb rend="displayNum" n="583" />πόντον ἐπαιγίζει, σφακέλῳ δέ οἱ ἔνδον ὀρεχθεῖ
<lb rend="displayNum" n="584" />μαινομένη κραδίη, φλεγέθει δέ οἱ ἦτορ ἀνίῃ,
<lb rend="displayNum" n="585" />πάντῃ δὲ θρώσκει καὶ ἑλίσσεται ἄκριτα θύων, 
<lb rend="displayNum" n="586" />παφλάζων ὀδύνῃσι: κυβιστητῆρι δ᾽ ἐοικὼς
<lb rend="displayNum" n="587" />ἄλλοτε μὲν βαθὺ κῦμα διατρέχει ἠΰτε λαίλαψ,
<lb rend="displayNum" n="588" />ἄλλοτε δ᾽ ἐς νεάτην φέρεται βρύχα, πολλάκι δ᾽ ἅλμης
<pb id="p.334" />
<lb rend="displayNum" n="589" />ἀφρὸν ὑπερθρώσκων ἀναπάλλεται, εἴ ἑ μεθείη
<lb rend="displayNum" n="590" />ἐσμὸς ὑπερφιάλων νεπόδων θρασύς: αἱ δ᾽ ἀλίαστοι 
<lb rend="displayNum" n="591" />οὔτι βίης μεθιᾶσιν, ὁμῶς δέ οἱ ἐμπεφύασι,
<lb rend="displayNum" n="592" />καί οἱ δυομένῳ τε μίαν δύνουσι κέλευθον,
<lb rend="displayNum" n="593" />αὖτις δ᾽ ἀνθρώσκοντι σὺν ἔξαλοι ἀΐσσουσιν
<lb rend="displayNum" n="594" />ἑλκόμεναι: φαίης κε νέον τέρας Ἐννοσιγαίῳ
<lb rend="displayNum" n="595" />τίκτεσθαι δελφῖσι μεμιγμένον ἠδ᾽ ἀμίῃσιν: 
<lb rend="displayNum" n="596" />ὧδε γὰρ ἀργαλέῃ ξυνοχῇ πεπέδηται ὀδόντων.
<lb rend="displayNum" n="597" />ὡς δ᾽ ὅταν ἰητὴρ πολυμήχανος, ἕλκος ἀφύσσων
<lb rend="displayNum" n="598" />οἰδαλέον, τῷ πολλὸν ἀνάρσιον ἔνδοθεν αἷμα
<lb rend="displayNum" n="599" />ἐντρέφεται, διεράς τε γονάς, κυανόχροα λίμνης
<lb rend="displayNum" n="600" />ἑρπετά, τειρομένοιο κατὰ χροὸς ἐστήριξε, 
<lb rend="displayNum" n="601" />δαίνυσθαι μέλαν αἷμα: τὰ δ᾽ αὐτίκα γυρωθέντα
<lb rend="displayNum" n="602" />κυρτοῦται καὶ λύθρον ἐφέλκεται οὐδ᾽ ἀνίησιν,
<lb rend="displayNum" n="603" />εἰσόκεν αἱμοβαρῆ ζωρὸν πότον αὖ ἐρύσαντα
<lb rend="displayNum" n="604" />ἐκ χροὸς αὐτοκύλιστα πέσῃ μεθύουσιν ὁμοῖα:
<lb rend="displayNum" n="605" />ὣς ἀμίαις οὐ πρόσθε χαλᾷ μένος, εἰσόκε σάρκα 
<lb rend="displayNum" n="606" />κείνην, ἥν ποτ᾽ ἔμαρψαν, ὑπὸ στόμα δαιτρεύσωνται.
<lb rend="displayNum" n="607" />ἀλλ᾽ ὅτε μιν προλίπωσιν, ἀναπνεύσῃ δὲ πόνοιο
<lb rend="displayNum" n="608" />δελφίς, δὴ τότε λύσσαν ἐσόψεαι ἡγητῆρος
<lb rend="displayNum" n="609" />χωομένου: κρυερὴ δ᾽ ἀμίαις ἀναφαίνεται ἄτη.
<lb rend="displayNum" n="610" />αἱ μὲν γὰρ φεύγουσιν, ὁ δ᾽ ἐξόπιθεν κεραΐζων, 
<lb rend="displayNum" n="611" />εἰδόμενος πρηστῆρι δυσηχέϊ, πάντ᾽ ἀμαθύνει,
<lb rend="displayNum" n="612" />δάπτων ἐμμενέως, κατὰ δ᾽ αἵματι πόντον ἐρεύθει
<lb rend="displayNum" n="613" />αἰχμάζων γενύεσσι, παθὼν δ᾽ ἀπετίσατο λώβην.
<pb id="p.336" />
<lb rend="displayNum" n="614" />ὧδε καὶ ἐν ξυλόχοισιν ἔχει φάτις ἀγρευτήρων
<lb rend="displayNum" n="615" />θῶας ὑπερφιάλους ἔλαφον πέρι ποιπνύεσθαι 
<lb rend="displayNum" n="616" />ἀγρομένους: οἱ μὲν γὰρ ἐπαΐγδην γενύεσσι
<lb rend="displayNum" n="617" />σάρκας ἀφαρπάζουσι καὶ ἀρτιχύτοιο φόνοιο
<lb rend="displayNum" n="618" />θερμὸν ἔαρ λάπτουσιν: ὁ δ᾽ αἱμάσσων ὀδύνῃσι,
<lb rend="displayNum" n="619" />βεβρυχὼς ὀλοῇσι περίπλεος ὠτειλῇσιν,
<lb rend="displayNum" n="620" />ἄλλοτ᾽ ἐπ᾽ ἀλλοίων ὀρέων διαπάλλεται ἄκρας: 
<lb rend="displayNum" n="621" />οἱ δέ μιν οὐ λείπουσιν, ἀεὶ δέ οἱ ἐγγὺς ἕπονται
<lb rend="displayNum" n="622" />ὠμησταί, ζωὸν δὲ διαρταμέοντες ὀδοῦσι
<lb rend="displayNum" n="623" />ῥινὸν ἀποσχίζουσι, πάρος θανάτοιο κυρῆσαι,
<lb rend="displayNum" n="624" />δαῖτα κελαινοτάτην τε καὶ ἀλγίστην πονέοντες.
<lb rend="displayNum" n="625" />ἀλλ᾽ ἤ τοι θῶες μὲν ἀναιδέες οὔτιν᾽ ἔτισαν 
<lb rend="displayNum" n="626" />ποινήν, ἐκ δ᾽ ἐγέλασσαν ἐπὶ φθιμένοις ἐλάφοισιν,
<lb rend="displayNum" n="627" />θαρσαλέαι δ᾽ ἀμίαι τάχα κύντερα δηρίσαντο.
</p><p><lb rend="displayNum" n="628" />δελφίνων κἀκεῖνο πανέξοχον ἔργον ἀκούων
<lb rend="displayNum" n="629" />ἠγασάμην: τοῖς εὖτ᾽ ἂν ὀλέθριος ἐγγὺς ἵκηται
<lb rend="displayNum" n="630" />νοῦσος ἀταρτηρή, τοὺς δ᾽ οὐ λάθεν, ἀλλ᾽ ἐδάησαν 
<lb rend="displayNum" n="631" />τέρμα βίου: πέλαγος δὲ καὶ εὐρέα βένθεα λίμνης
<lb rend="displayNum" n="632" />φεύγοντες κούφοισιν ἐπ᾽ αἰγιαλοῖσιν ἔκελσαν:
<lb rend="displayNum" n="633" />ἔνθα δ᾽ ἀποπνείουσι καὶ ἐν χθονὶ μοῖραν ἕλοντο,
<lb rend="displayNum" n="634" />ὄφρα τις ἢ μερόπων ἱερὸν τρόχιν Ἐννοσιγαίου
<lb rend="displayNum" n="635" />κείμενον αἰδέσσαιτο χυτῇ τ᾽ ἐπὶ θινὶ καλύψαι, 
<lb rend="displayNum" n="636" />μνησάμενος φιλότητος ἐνηέος, ἠὲ καὶ αὐτὴ
<lb rend="displayNum" n="637" />βρασσομένη ψαμάθοισι δέμας κρύψειε θάλασσα,
<lb rend="displayNum" n="638" />μηδέ τις εἰναλίων ἐσίδοι νέκυν ἡγητῆρα,
<lb rend="displayNum" n="639" />μηδέ τις οἰχομένῳ περ ἐνὶ χροΐ λωβήσαιτο
<lb rend="displayNum" n="640" />δυσμενέων: ἀρετὴ δὲ καὶ ὀλλυμένοισιν ὀπηδεῖ 
<lb rend="displayNum" n="641" />καὶ κράτος, οὐδ᾽ ᾔσχυναν ἑὸν κλέος οὐδὲ θανόντες.
<pb id="p.338" />
</p><p><lb rend="displayNum" n="642" />Κεστρέα δ᾽ ἐν πάντεσσιν ἁλὸς νεπόδεσσιν ἀκούω
<lb rend="displayNum" n="643" />φέρβειν πρηΰτατόν τε δικαιότατόν τε νόημα:
<lb rend="displayNum" n="644" />μοῦνοι γὰρ κεστρῆες ἐνηέες, οὔθ᾽ ὁμόφυλον
<lb rend="displayNum" n="645" />οὔτέ τιν᾽ ἀλλοίης γενεῆς ἄπο πημαίνουσιν: 
<lb rend="displayNum" n="646" />οὐδέ ποτε ψαύουσιν ὑπὸ στόμα σαρκὸς ἐδωδῆς,
<lb rend="displayNum" n="647" />οὐδέ φόνου λάπτουσιν, ἀπημοσύνῃ δὲ νέμονται,
<lb rend="displayNum" n="648" />αἵματος ἄχραντοι καὶ ἀκηδέες, ἁγνὰ γένεθλα:
<lb rend="displayNum" n="649" />φέρβονται δ᾽ ἢ χλωρὸν ἁλὸς μνίον ἠὲ καὶ αὐτὴν
<lb rend="displayNum" n="650" />ἰλύν, ἀλλήλων τε δέμας περιλιχμάζουσι. 
<lb rend="displayNum" n="651" />τοὔνεκα καί τιν᾽ ἔχουσι μετ᾽ ἰχθύσι τίμιον αἰδῶ:
<lb rend="displayNum" n="652" />οὐ γάρ τις κείνων νεαρὸν τόκον οἷα καὶ ἄλλων
<lb rend="displayNum" n="653" />σίνεται, ὠμοφάγων δὲ βίην ἀπέχουσιν ὀδόντων.
<lb rend="displayNum" n="654" />ὣς αἰεὶ μετὰ πᾶσι Δίκης πρεσβήϊα κεῖται
<lb rend="displayNum" n="655" />αἰδοίης, πάντῃ δὲ γεράσμιον ἤρατο τιμήν. 
<pb id="p.340" />
<lb rend="displayNum" n="656" />οἱ δ᾽ ἄλλοι μάλα πάντες ὀλέθριοι ἀλλήλοισιν
<lb rend="displayNum" n="657" />ἔρχονται: τὸ καὶ οὔποτ᾽ ἐσόψεαι ὑπνώοντας
<lb rend="displayNum" n="658" />ἔλλοπας, ἀλλ᾽ ἄρα τοῖσι καὶ ὄμματα καὶ νόος αἰὲν
<lb rend="displayNum" n="659" />ἐγρήσσει πανάϋπνος: ἐπεὶ τρομέουσι μὲν αἰεὶ
<lb rend="displayNum" n="660" />φέρτερον ἀντιόωντα, χερειότερον δ᾽ ὀλέκουσι. 
<lb rend="displayNum" n="661" />μοῦνον δ᾽ οὔποτε φασὶν ἀνὰ κνέφας ἀσπαλιῆες
<lb rend="displayNum" n="662" />εἰς ἄγρην πεσέειν ἁπαλὸν σκάρον, ἀλλά που ὕπνον
<lb rend="displayNum" n="663" />ἐννύχιον κοίλοισιν ὑπὸ κευθμῶσιν ἰαύειν.
</p><p><lb rend="displayNum" n="664" />οὐ μέντοι τό γε θαῦμα Δίκην ἀπάτερθε θαλάσσης
<lb rend="displayNum" n="665" />ναιετάειν: οὐ γάρ τι πάλαι πρέσβειρα θεάων 
<lb rend="displayNum" n="666" />οὐδὲ μετὰ θνητοῖσιν ἔχε θρόνον, ἀλλὰ κυδοιμοὶ
<lb rend="displayNum" n="667" />δυσκέλαδοι καὶ θοῦρος Ἄρευς φθισήνορος ἄτη
<lb rend="displayNum" n="668" />μαῖά τ᾽ ἐρικλαύστων πολέμων Ἔρις ἀλγεσίδωρος
<lb rend="displayNum" n="669" />ἔφλεγον ἡμερίων δειλὸν γένος: οὐδέ τι θηρῶν
<lb rend="displayNum" n="670" />κεκριμένοι πολέες μερόπων ἔσαν, ἀλλὰ λεόντων 
<lb rend="displayNum" n="671" />αἰνότεροι πύργους τ᾽ εὐτείχεας ἠδὲ μέλαθρα
<lb rend="displayNum" n="672" />νηούς τ᾽ ἀθανάτων εὐώδεας αἵματι φωτῶν
<lb rend="displayNum" n="673" />καπνῷ τ᾽ αἰθαλόεντι κατείνυον Ἡφαίστοιο,
<lb rend="displayNum" n="674" />εἰσόκε ῥαιομένην γενεὴν ᾤκτειρε Κρονίων,
<lb rend="displayNum" n="675" />ὑμῖν δ᾽ Αἰνεάδῃσιν ἐπέραπε γαῖαν ἀνάψας. 
<lb rend="displayNum" n="676" />ἀλλ᾽ ἔτι καὶ προτέροισιν ἐν Αὐσονίων βασιλεῦσι
<lb rend="displayNum" n="677" />θῦνεν Ἄρης, Κελτούς τε καὶ αὐχήεντας Ἴβηρας
<lb rend="displayNum" n="678" />θωρήσσων Λιβύης τε πολύν πόρον ἔργα τε Ῥήνου
<lb rend="displayNum" n="679" />Ἴστρον τ᾽ Εὐφρήτην τε: τί μοι τάδε δούρατος ἔργα
<lb rend="displayNum" n="680" />μεμνῆσθαι; νῦν γάρ σε, Δίκη θρέπτειρα πολήων, 
<lb rend="displayNum" n="681" />γινώσκω μερόπεσσι συνέστιον ἠδὲ σύνοικον,
<lb rend="displayNum" n="682" />ἐξ οὗ μοι κραίνουσι μέγαν θρόνον ἐμβεβαῶτες
<pb id="p.342" />
<lb rend="displayNum" n="683" />ἄμφω θεσπέσιός τε πατὴρ καὶ φαίδιμος ὄρπηξ:
<lb rend="displayNum" n="684" />ἐκ τῶν μοι γλυκύς ὅρμος ἀνακτορίης πεπέτασται.
<lb rend="displayNum" n="685" />τούς μοι καὶ ῥύοισθε καὶ ἔμπεδον ἰθύνοιτε 
<lb rend="displayNum" n="686" />πολλαῖς ἐν δεκάδεσσιν ἑλισσομένων ἐνιαυτῶν,
<lb rend="displayNum" n="687" />Ζεῦ τε καὶ Οὐρανίδαι, Ζηνὸς χορός, εἴ τις ἀμοιβὴ
<lb rend="displayNum" n="688" />εὐσεβίης: σκήπτρῳ δὲ τελεσφόρον ὄλβον ἄγοιτε.
</p></div1></body></text></TEI.2>