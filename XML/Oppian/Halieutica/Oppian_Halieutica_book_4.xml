<?xml version="1.0" encoding="utf-8"?>
<TEI.2><text><body><div1 type="book" n="4" org="uniform" sample="complete">
<p><lb rend="displayNum" n="1" />ἄλλους δ᾽ ἀγρευτῆρσιν ὑπήγαγε ληΐδα θήρης
<lb rend="displayNum" n="2" />ὑγρὸς ἔρως: ὀλοῶν δὲ γάμων, ὀλοῆς τ᾽ Ἀφροδίτης
<lb rend="displayNum" n="3" />ἠντίασαν, σπεύδοντες ἑὴν φιλοτήσιον ἄτην.
<lb rend="displayNum" n="4" />ἀλλὰ σύ μοι, κάρτιστε πολισσούχων βασιλήων,
<lb rend="displayNum" n="5" />αὐτός τ᾽, Ἀντωνῖνε, καὶ υἱέος ἠγάθεον κῆρ, 
<lb rend="displayNum" n="6" />πρόφρονες εἰσαΐοιτε καὶ εἰναλίῃσι γάνυσθε
<lb rend="displayNum" n="7" />τερπωλαῖς, οἵῃσιν ἐμὸν νόον ἠπιόδωροι
<lb rend="displayNum" n="8" />Μοῦσαι κοσμήσαντο καὶ ἐξέστεψαν ἀοιδῆς
<lb rend="displayNum" n="9" />δώρῳ θεσπεσίῳ καί μοι πόρον ὑμετέροισι
<lb rend="displayNum" n="10" />κίρνασθαι γλυκὺ νᾶμα καὶ οὔασι καὶ πραπίδεσσι. 
</p><p><lb rend="displayNum" n="11" />Σχέτλι᾽ Ἔρως, δολομῆτα, θεῶν κάλλιστε μὲν ὄσσοις
<lb rend="displayNum" n="12" />εἰσιδέειν, ἄλγιστε δ᾽ ὅτε κραδίην ὀροθύνεις,
<lb rend="displayNum" n="13" />ἐμπίπτων ἀδόκητος, ὑπὸ φρένα δ᾽ ὥστε θύελλα
<lb rend="displayNum" n="14" />μίσγεαι, ἀσθμαίνεις δὲ πυρὸς δριμεῖαν ὁμοκλήν,
<lb rend="displayNum" n="15" />παφλάζων ὀδύνῃσι καὶ ἀκρήτοισιν ἀνίαις: 
<lb rend="displayNum" n="16" />δάκρυ δέ σοι προβαλεῖν λαρὸν γάνος ἠδ᾽ ἐσακοῦσαι
<lb rend="displayNum" n="17" />βυσσόθεν οἰμωγὴν σπλάχνοις θ᾽ ὑπὸ θερμὸν ἔρευθος
<lb rend="displayNum" n="18" />φοινίξαι χρωτός τε παράτροπον ἄνθος ἀμέρσαι
<lb rend="displayNum" n="19" />ὄσσε τε κοιλῆναι παρά τε φρένα πᾶσαν ἀεῖραι
<lb rend="displayNum" n="20" />μαινομένην: πολλοὺς δὲ καὶ ἐς μόρον ἐξεκύλισας, 
<lb rend="displayNum" n="21" />ὅσσοις χειμέριός τε καὶ ἄγριος ἀντεβόλησας
<lb rend="displayNum" n="22" />λύσσαν ἄγων: τοίαις γὰρ ἀγάλλεαι εἰλαπίνῃσιν.
<pb id="p.404" />
<lb rend="displayNum" n="23" />εἴτ᾽ οὖν ἐν μακάρεσσι παλαίτατος ἐσσὶ γενέθλῃ,
<lb rend="displayNum" n="24" />ἐκ Χάεος δ᾽ ἀνέτειλας ἀμειδέος, ὀξέϊ πυρσῷ
<lb rend="displayNum" n="25" />λαμπόμενος, πρῶτος δὲ γάμων ἐζεύξαο θεσμούς, 
<lb rend="displayNum" n="26" />πρῶτος δ᾽ εὐναίοις ἀρότοις ἐπεθήκαο τέκμωρ:
<lb rend="displayNum" n="27" />εἴτε σε καὶ πτερύγεσσιν ἀειρόμενον θεὸν ὄρνιν
<lb rend="displayNum" n="28" />τίκτε Πάφου μεδέουσα πολυφράδμων Ἀφροδίτη,
<lb rend="displayNum" n="29" />εὐμενέοις, πρηΰς τε καὶ εὔδιος ἄμμιν ἱκάνοις
<lb rend="displayNum" n="30" />μέτρον ἄγων: οὐ γάρ τις ἀναίνεται ἔργον ἔρωτος. 
<lb rend="displayNum" n="31" />πάντῃ μὲν κρατέεις, πάντῃ δέ σε καὶ ποθέουσι
<lb rend="displayNum" n="32" />καὶ μέγα πεφρίκασιν: ὁ δ᾽ ὄλβιος, ὅστις ἔρωτα
<lb rend="displayNum" n="33" />εὐκραῆ κομέει τε καὶ ἐν στέρνοισι φυλάσσει:
<lb rend="displayNum" n="34" />σοὶ δ᾽ οὔτ᾽ οὐρανίης γενεῆς ἅλις οὔτε τι φύτλης
<lb rend="displayNum" n="35" />ἀνδρομέης: οὐ θῆρας ἀναίνεαι οὐδ᾽ ὅσα βόσκει 
<lb rend="displayNum" n="36" />ἀὴρ ἀτρύγετος, νεάτης δ᾽ ὑπὸ κεύθεσι λίμνης
<lb rend="displayNum" n="37" />δύνεις, ὁπλίζῃ δὲ καὶ ἐν νεπόδεσσι κελαινοὺς
<lb rend="displayNum" n="38" />ἀτράκτους, ὡς μή τι τεῆς ἀδίδακτον ἀνάγκης
<lb rend="displayNum" n="39" />λείπηται, μηδ᾽ ὅστις ὑπόβρυχα νήχεται ἰχθύς.
</p><p><lb rend="displayNum" n="40" />Οἵην μὲν φιλότητα μετ᾽ ἀλλήλοισι ῥύονται 
<lb rend="displayNum" n="41" />καὶ πόθον ὀξυβελῆ στικτοὶ σκάροι, οὐδ᾽ ἐνὶ μόχθοις
<lb rend="displayNum" n="42" />ἀλλήλους λείπουσιν, ἀλεξητῆρι δὲ θυμῷ
<lb rend="displayNum" n="43" />πολλάκι μὲν πληγέντος ὑπ᾽ ἀγκίστροιο δαφοινοῦ
<pb id="p.406" />
<lb rend="displayNum" n="44" />ἄλλος ἐπαΐξας πρόμαχος σκάρος ἰχθὺς ὀδοῦσιν
<lb rend="displayNum" n="45" />ὁρμιὴν ἀπέκερσε καὶ ἐξεσάωσεν ἑταῖρον 
<lb rend="displayNum" n="46" />καὶ δόλον ἠμάλθυνε καὶ ἀσπαλιῆ᾽᾽ ἀκάχησεν.
<lb rend="displayNum" n="47" />ἤδη δ᾽ ἐν κύρτοισι παλιμπλεκέεσσιν ἁλόντα
<lb rend="displayNum" n="48" />ἄλλος ὑπεξέκλεψε καὶ ἐξείρυσσεν ὀλέθρου:
<lb rend="displayNum" n="49" />εὖτε γὰρ ἐς κύρτοιο πέσῃ λόχον αἰόλος ἰχθύς,
<lb rend="displayNum" n="50" />αὐτίκ᾽ ἐπεφράσθη τε καὶ ἐκδῦναι κακότητος 
<lb rend="displayNum" n="51" />πειρᾶται, τρέψας δὲ κάτω κεφαλήν τε καὶ ὄσσε
<lb rend="displayNum" n="52" />ἔμπαλιν εἰς οὐρὴν ἀνανήχεται ἕρκος ἀμείβων:
<lb rend="displayNum" n="53" />ταρβεῖ γὰρ σχοίνους ταναηκέας, αἳ πυλεῶνι
<lb rend="displayNum" n="54" />ἀμφιπεριφρίσσουσι καὶ οὐτάζουσιν ὀπωπὰς
<lb rend="displayNum" n="55" />ἀντίον ἐρχομένοιο, φυλακτήρεσσιν ὁμοῖαι. 
<lb rend="displayNum" n="56" />οἱ δέ μιν εἰσορόωντες ἀμήχανα δινεύοντα
<lb rend="displayNum" n="57" />ἔκτοθεν ἀντιόωσιν ἀρηγόνες, οὐδ᾽ ἐλίποντο
<lb rend="displayNum" n="58" />τειρόμενον: καί πού τις ἑὴν ὤρεξε διασχὼν
<lb rend="displayNum" n="59" />οὐρὴν ἠΰτε χεῖρα λαβεῖν ἔντοσθεν ἑταίρῳ:
<lb rend="displayNum" n="60" />αὐτὰρ ὀδὰξ μὲν ἔρεισεν , ὁ δ᾽ ἔσπασεν ἄϊδος ἔξω 
<lb rend="displayNum" n="61" />οὐρὴν ἡγήτειραν ὑπὸ στόμα δεσμὸν ἔχοντα.
<lb rend="displayNum" n="62" />πολλάκι δὲ προβαλόντος ἑὴν ἔντοσθεν ἁλόντος
<lb rend="displayNum" n="63" />οὐρὴν ἄλλος ἔμαρψε καὶ ἐξείρυσσε θύραζε
<lb rend="displayNum" n="64" />ἑσπόμενον: τοιοῖσδε νοήμασι πότμον ἄλυξαν.
<lb rend="displayNum" n="65" />ὡς δ᾽ ὅτε παιπαλόεσσαν ἀναστείχωσι κολώνην 
<lb rend="displayNum" n="66" />φῶτες ὑπὸ σκιερῆς νυκτὸς κνέφας, ἡνίκα μήνη
<lb rend="displayNum" n="67" />κέκρυπται, νεφέων δὲ κελαινιόωσι καλύπτραι,
<pb id="p.408" />
<lb rend="displayNum" n="68" />οἱ δ᾽ ὄρφνῃ μογέουσι καὶ ἀτρίπτοισι κελεύθοις
<lb rend="displayNum" n="69" />πλαζόμενοι, χεῖράς τε μετ᾽ ἀλλήλοισιν ἔχουσιν,
<lb rend="displayNum" n="70" />ἑλκόμενοί θ᾽ ἕλκουσι, πόνων ἐπίκουρον ἀμοιβήν: 
<lb rend="displayNum" n="71" />ὣς οἵ γ᾽ ἀλλήλοισιν ἀμοιβαίῃ φιλότητι
<lb rend="displayNum" n="72" />ἀλκτῆρες γεγάασι: τὸ δέ σφισι μήσατ᾽ ὄλεθρον
<lb rend="displayNum" n="73" />δειλαίοις, ὀλοοῦ δὲ καὶ ἀλγινόεντος ἔρωτος
<lb rend="displayNum" n="74" />ἠντίασαν, βλαφθέντες ἐπιφροσύναις ἁλιήων.
<lb rend="displayNum" n="75" />τέσσαρες ἐμβεβάασι θοὸν σκάφος ἀγρευτῆρες, 
<lb rend="displayNum" n="76" />τῶν ἤτοι δοιοὶ μὲν ἐπηρέτμοισι πόνοισι
<lb rend="displayNum" n="77" />μέμβλονται, τρίτατος δὲ δολόφρονα μῆτιν ὑφαίνει.
<lb rend="displayNum" n="78" />θῆλυν ἀναψάμενος σύρει σκάρον ἀκροτάτοιο
<lb rend="displayNum" n="79" />χείλεος ἐν δίνῃσι λινοζεύκτῳ ὑπὸ δεσμῷ:
<lb rend="displayNum" n="80" />ζωὴν μὲν κέρδιστον ἀνελκέμεν: ἢν δὲ θάνῃσι, 
<lb rend="displayNum" n="81" />δελφῖνος μολίβοιο μετὰ στόμα δέξατο τέχνην.
<lb rend="displayNum" n="82" />μηρίνθου δ᾽ ἑτέρωθεν ἐλήλαται ἄλλος ὄπισθεν
<lb rend="displayNum" n="83" />δινωτὸς μολίβοιο βαρὺς κύβος ἅμματος ἄκρου:
<lb rend="displayNum" n="84" />καί ῥ᾽ ἡ μὲν ζωῇ ἐναλίγκιος ἐν ῥοθίοισιν
<lb rend="displayNum" n="85" />ἑλκομένη θήλεια τιταίνεται ἐξ ἁλιῆος. 
<lb rend="displayNum" n="86" />τέτρατος αὖ κύρτοιο βαθὺν δόλον ἀντίον ἕλκει
<lb rend="displayNum" n="87" />ἐγγύθεν: οἱ δ᾽ ὁρόωντες ἀολλέες ἰθὺς ἴενται
<lb rend="displayNum" n="88" />κραιπνὸν ἐπειγόμενοι βαλιοὶ σκάροι, ὄφρα ῥύωνται
<lb rend="displayNum" n="89" />ἑλκομένην, ἀπάτην δὲ περιπροθέουσιν ἁπάντῃ,
<lb rend="displayNum" n="90" />οἴστρῳ θηλυμανεῖ βεβιημένοι: οἱ δ᾽ ἐλάτῃσι 
<lb rend="displayNum" n="91" />νῆα κατασπέρχουσιν ὅσον σθένος: οἱ δ᾽ ἐφέπονται
<lb rend="displayNum" n="92" />ἐσσυμένως: τάχα δέ σφι πανύστατος ἔπλετ᾽ ἀρωγή.
<pb id="p.410" />
<lb rend="displayNum" n="93" />εὖτε γὰρ ἀγρομένους τε καὶ ἄσχετα μαιμώοντας
<lb rend="displayNum" n="94" />θηλείης ἐπὶ λύσσαν ἴδῃ νόος ἀσπαλιῆος,
<lb rend="displayNum" n="95" />ἐν κύρτῳ κατέθηκεν ὁμοῦ λίνον ἠδὲ μόλιβδον, 
<lb rend="displayNum" n="96" />ὃς σκάρον ἐμβαρύθων εἴσω σπάσεν: οἱ δ᾽ ἄρ᾽ ὁμαρτῆ,
<lb rend="displayNum" n="97" />ὡς ἴδον, ὡς ἐκέχυντο παραφθαδόν, Ἄϊδος ἕρκος
<lb rend="displayNum" n="98" />πλεκτὸν ἐπισπεύδοντες, ἐπειγομένοις δὲ λόχοισι
<lb rend="displayNum" n="99" />στείνονται προβολαί τε λύγων καὶ χάσμα πυλάων
<lb rend="displayNum" n="100" />ἀργαλέον: τοῖοι γὰρ ἐπισπέρχουσι μύωπες. 
<lb rend="displayNum" n="101" />ὡς δὲ ποδωκείης μεμελημένοι ἄνδρες ἀέθλων,
<lb rend="displayNum" n="102" />στάθμης ὁρμηθέντες ἀπόσσυτοι, ὠκέα γυῖα
<lb rend="displayNum" n="103" />προπροτιταινόμενοι, δολιχὸν τέλος ἐγκονέουσιν
<lb rend="displayNum" n="104" />ἐξανύσαι: πᾶσιν δὲ πόθος νύσσῃ τε πελάσσαι 
<lb rend="displayNum" n="105" />νίκης τε γλυκύδωρον ἑλεῖν κράτος ἔς τε θύρετρα 
<lb rend="displayNum" n="106" />ἀΐξαι καὶ κάρτος ἀέθλιον ἀμφιβαλέσθαι:
<lb rend="displayNum" n="107" />τόσσος ἔρως καὶ τοῖσιν ἐς Ἄϊδος ἡγεμονεύει
<lb rend="displayNum" n="108" />ἐσθορέειν κευθμῶνας ἀνοστήτοιο λόχοιο.
<lb rend="displayNum" n="109" />κύντατα δ᾽ ἐς φιλότητα καὶ ὕστατον οἶστρον ἔχοντες
<lb rend="displayNum" n="110" />αὐτόμολοι πιμπλᾶσιν ἐφίμερον ἀνδράσιν ἄγρην. 
</p><p><lb rend="displayNum" n="111" />ἄλλοι δ᾽ αὖ θήλειαν ἔσω κύρτοιο κελαινοῦ
<lb rend="displayNum" n="112" />ζωὴν ἐγκαθιέντες ὑπὸ σπιλάδεσσι τίθενται
<lb rend="displayNum" n="113" />κείναις, ᾗσι μέλει γλαγόεις σκάρος: οἱ δ᾽ ὑπ᾽ ἔρωτος
<lb rend="displayNum" n="114" />αὔρῃ θελγόμενοι φιλοτησίῃ ἀμφαγέρονται,
<lb rend="displayNum" n="115" />ἀμφί τε λιχμάζουσι καὶ ἐξερέουσιν ἁπάντῃ 
<lb rend="displayNum" n="116" />μαιόμενοι κύρτοιο κατήλυσιν: αἶψα δ᾽ ἵκοντο
<lb rend="displayNum" n="117" />εἰσίθμην εὐρεῖαν ἀνέκβατον ἕρκος ἔχουσαν,
<lb rend="displayNum" n="118" />ἐς δ᾽ ἔπεσον ἅμα πάντες ὁμιλαδόν, οὐδέ τι μῆχος
<lb rend="displayNum" n="119" />ἐκδῦναι, στυγερὴν δὲ πόθων εὕροντο τελευτήν.
<lb rend="displayNum" n="120" />ὡς δέ τις οἰωνοῖσι μόρον δολόεντα φυτεύων 
<pb id="p.412" />
<lb rend="displayNum" n="121" />θήλειαν θάμνοισι κατακρύπτει λασίοισιν
<lb rend="displayNum" n="122" />ὄρνιν, ὁμογλώσσοιο συνέμπορον ἠθάδα θήρης:
<lb rend="displayNum" n="123" />ἡ δὲ λίγα κλάζει ξουθὸν μέλος, οἱ δ᾽ ἀΐοντες
<lb rend="displayNum" n="124" />πάντες ἐπισπέρχουσι, καὶ ἐς βρόχον αὐτοὶ ἵενται,
<lb rend="displayNum" n="125" />θηλυτέρης ἐνοπῇσι παραπλαγχθέντες ἰωῆς: 
<lb rend="displayNum" n="126" />τοῖς κεῖνοι κύρτοιο πέσον λαγόνεσσιν ὁμοῖοι.
</p><p><lb rend="displayNum" n="127" />τοίην δ᾽ αὖ κεφάλοισιν ἔρως περιβάλλεται ἄτην:
<lb rend="displayNum" n="128" />καὶ γὰρ τοὺς θήλεια παρήπαφεν ἐν ῥοθίοισιν
<lb rend="displayNum" n="129" />ἑλκομένη: θαλερὴ δὲ πέλοι λιπόωσά τε γυῖα:
<lb rend="displayNum" n="130" />ὧδε γὰρ εἰσορόωντες ἀπείρονες ἀμφαγέρονται: 
<lb rend="displayNum" n="131" />κάλλεϊ δ᾽ ἐκπάγλως βεβιημένοι οὐκ ἐθέλουσι
<lb rend="displayNum" n="132" />λείπεσθαι, πάντῃ δὲ πόθων ἴϋγγες ἄγουσι
<lb rend="displayNum" n="133" />θαλπομένους, εἰ καί σφιν ἀνάρσιον ἡγεμονεύοις
<lb rend="displayNum" n="134" />χέρσον ὑπεξερύων θῆλυν δόλον: οἱ δ᾽ ἐφέπονται
<lb rend="displayNum" n="135" />ἀθρόοι, οὔτε δόλων μεμνημένοι οὔθ᾽ ἁλιήων: 
<lb rend="displayNum" n="136" />ἀλλ᾽ ὥστ᾽ ἠΐθεοι περικαλλέος ὄμμα γυναικὸς
<lb rend="displayNum" n="137" />φρασσάμενοι πρῶτον μὲν ἀποσταδὸν αὐγάζονται,
<lb rend="displayNum" n="138" />εἶδος ἀγαιόμενοι πολυήρατον, ἄγχι δ᾽ ἔπειτα
<pb id="p.414" />
<lb rend="displayNum" n="139" />ἤλυθον, ἐκ δ᾽ ἐλάθοντο καὶ οὐκέτι κεῖνα κέλευθα
<lb rend="displayNum" n="140" />ἔρχονται τὰ πάροιθεν, ἐφεσπόμενοι δὲ γάνυνται 
<lb rend="displayNum" n="141" />θελγόμενοι λιαρῇσιν ὑπὸ ῥιπῇς Ἀφροδίτης:
<lb rend="displayNum" n="142" />ὣς κείνων οἰστρηδὸν ἐπόψεαι ὑγρὸν ὅμιλον
<lb rend="displayNum" n="143" />εἰλομένων: τάχα δέ σφιν ἀπεχθέες ἦλθον ἔρωτες:
<lb rend="displayNum" n="144" />αἶψα γὰρ ἀμφίβληστρον ἀνὴρ εὐεργὲς ἀείρας
<lb rend="displayNum" n="145" />κόλπον ἐπιπροέηκε καὶ ἄσπετον ἔσπασε θήρην, 
<lb rend="displayNum" n="146" />ῥηϊδίως ἁψῖσι περίσχετον ἀμφικαλύψας.
</p><p><lb rend="displayNum" n="147" />σηπίαι αὖ δυσέρωτες ἐπὶ πλέον ἔδραμον ἄτης:
<lb rend="displayNum" n="148" />οὐ γὰρ τοῖς οὐ κύρτον ὀλέθριον οὔτε λίνοιο
<lb rend="displayNum" n="149" />ἀμφιβολὰς ἐφέηκαν ἁλίστονοι ἀγρευτῆρες,
<lb rend="displayNum" n="150" />ἀλλ᾽ αὔτως ἐρύουσιν ἀναψάμενοι μίαν οἴην 
<lb rend="displayNum" n="151" />ἐν ῥοθίοις: αἱ δ᾽ εὖτ᾽ ἂν ἀπόπροθεν ἀθρήσωσιν,
<lb rend="displayNum" n="152" />αἶψα μάλ᾽ ἀντιόωσι, περιπλέγδην δ᾽ ἐνέχονται
<lb rend="displayNum" n="153" />ἐμφύμεναι σπείρῃσιν, ἅτε ξείνηθεν ἰδοῦσαι
<lb rend="displayNum" n="154" />παρθενικαὶ δηναιὸν ἀδελφεὸν ἢ γενετῆρα
<lb rend="displayNum" n="155" />ἤπιον ἐν μεγάροισιν ἀπήμονα νοστήσαντα: 
<lb rend="displayNum" n="156" />ἠὲ νέον ζεύγλῃσιν ὑπ᾽ εὐναίης Ἀφροδίτης
<lb rend="displayNum" n="157" />κούρη ληϊσθεῖσα γάμων εὐαγρέϊ δεσμῷ
<lb rend="displayNum" n="158" />νυμφίον ἀμφέπλεξεν, ἐπ᾽ αὐχένι πάννυχα δεσμὰ
<lb rend="displayNum" n="159" />ἀργεννοῖς ἑκάτερθε βραχίοσι γυρώσασα:
<lb rend="displayNum" n="160" />ὣς τότε κερδαλέαι περὶ σηπίαι εἱλίσσονται 
<lb rend="displayNum" n="161" />ἀλλήλαις: οὐδέ σφι μεθίεται ἔργον ἔρωτος,
<lb rend="displayNum" n="162" />εἰσόκεν ἐξερύσωσιν ἐπὶ σκάφος ἀσπαλιῆες:
<lb rend="displayNum" n="163" />αἱ δ᾽ ἔτι συμπεφύασι, πόθῳ δ᾽ ἅμα πότμον ἕλοντο.
</p><p><lb rend="displayNum" n="164" />τὰς μὲν καὶ κύρτοισι παρήπαφον εἴαρος ὥρῃ:
<pb id="p.416" />
<lb rend="displayNum" n="165" />κύρτους γάρ σκιάσαντες ὑπὸ πτόρθοισι μυρίκης 
<lb rend="displayNum" n="166" />ἢ κομάρου πετάλοισι τεθηλόσιν ἠὲ καὶ ἄλλῃ
<lb rend="displayNum" n="167" />λάχνῃ, ἐπ᾽ ἠϊόνεσσι πολυψαμάθοισιν ἔθηκαν:
<lb rend="displayNum" n="168" />αἱ δ᾽ ἅμα μὲν γενεῆς κεχρημέναι ἠδὲ καὶ εὐνῆς
<lb rend="displayNum" n="169" />κύρτον ἔσω σπεύδουσι καὶ ἥμεναι ἐν πετάλοισιν
<lb rend="displayNum" n="170" />αὐτοῦ μέν παύσαντο πόθου, παύσαντο δὲ δειλῆς 
<lb rend="displayNum" n="171" />ζωῆς, ἀγρευτῆρσιν ἀνελκόμεναι πινυτοῖσιν.
</p><p><lb rend="displayNum" n="172" />ἔξοχα δ᾽ ἐκ πάντων νεπόδων ἀλγεινὸν ἔρωτα
<lb rend="displayNum" n="173" />κόσσυφος ἀθλεύει, κίχλῃς δ᾽ ἐπιδαίεται ἦτορ,
<lb rend="displayNum" n="174" />οἴστρῳ τε ζήλῳ τε, βαρύφρονι δαίμονι, θύων.
<lb rend="displayNum" n="175" />κοσσύφῳ οὔτ᾽ εὐνὴ μία σύννομος, οὐ δάμαρ οἴη, 
<lb rend="displayNum" n="176" />οὐ θάλαμος, πολλαὶ δ᾽ ἄλοχοι, πολλαὶ δὲ χαράδραι
<lb rend="displayNum" n="177" />κεκριμέναι κεύθουσιν ἐφέστια λέκτρα γυναικῶν:
<lb rend="displayNum" n="178" />τῇσιν ἀεὶ πᾶν ἦμαρ ὑπὸ γλαφυροῖσι μυχοῖσι
<lb rend="displayNum" n="179" />κίχλαι ναιετάουσιν, ἀλίγκιαι ἀρτιγάμοισι
<lb rend="displayNum" n="180" />νύμφαις, ἃς οὐκ ἄν τις ἴδοι θαλάμοιο πάροιθεν 
<lb rend="displayNum" n="181" />ἐρχομένας: ἐν δέ σφι γαμήλιος αἴθεται αἰδώς:
<lb rend="displayNum" n="182" />ὣς αἵ γ᾽ ἐνδόμυχοι θαλάμων ἔντοσθεν ἑκάστη
<lb rend="displayNum" n="183" />αἰεὶ δηθύνουσιν, ὅπῃ πόσις αὐτὸς ἀνώγει.
<lb rend="displayNum" n="184" />κόσσυφος αὖ πέτρῃσι παρήμενος οὔποτε λείπει,
<lb rend="displayNum" n="185" />αἰὲν ἔχων φυλακὴν λεχέων ὕπερ, οὐδέ ποτ᾽ ἄλλῃ 
<lb rend="displayNum" n="186" />τέτραπται, πᾶν δ᾽ ἦμαρ ἑλίσσεται, ἄλλοτε δ᾽ ἄλλους
<pb id="p.418" />
<lb rend="displayNum" n="187" />παπταίνει θαλάμους καί οἱ νόος οὔτ᾽ ἐπὶ φορβὴν
<lb rend="displayNum" n="188" />στέλλεται οὔτε τιν᾽ ἄλλον ἔχει πόνον, ἀλλ᾽ ἐπὶ νύμφαις
<lb rend="displayNum" n="189" />μοχθίζει δύσζηλος ἀειφρούροισι πόνοισι:
<lb rend="displayNum" n="190" />νυκτὶ δέ οἱ βρώμης τε μέλει καὶ παύεται ἔργων 
<lb rend="displayNum" n="191" />τυτθὸν ὅσον φυλακῆς ἀζηχέος: ἀλλ᾽ ὅτε κίχλαι
<lb rend="displayNum" n="192" />ὃν τόκον ὠδίνωσιν, ὃ δ᾽ ἄσχετα τῆμος ἀΐσσει
<lb rend="displayNum" n="193" />ἀμφιπεριτρομέων, ἐπὶ δ᾽ ἔρχεται ἄλλοτε ἄλλην
<lb rend="displayNum" n="194" />εἰς ἄλοχον, μέγα δή τι περιτρομέοντι ἐοικὼς
<lb rend="displayNum" n="195" />ὠδίνων. οἷον δὲ μετὰ φρεσὶν ἄχθος ἀλύει 
<lb rend="displayNum" n="196" />μήτηρ, τηλυγέτοιο θοὴν ὠδῖνα θυγατρὸς
<lb rend="displayNum" n="197" />πρωτολεχοῦς φρίσσουσα: τὸ γὰρ μέγα δεῖμα γυναικῶν:
<lb rend="displayNum" n="198" />αὐτὴν δ᾽ οὔτι χέρειον ἱκάνεται Εἰλειθυίης
<lb rend="displayNum" n="199" />κῦμα πόνων, πάντῃ δὲ διὲκ θαλάμων δεδόνηται
<lb rend="displayNum" n="200" />εὐχομένη, στενάχουσα, μετήορον ἦτορ ἔχουσα, 
<lb rend="displayNum" n="201" />εἰσόκε λυσιπόνοιο βοῆς ἔντοσθεν ἀκούσῃ:
<lb rend="displayNum" n="202" />ὣς ὁ περιτρομέων ἀλόχοις μέγα δαίεται ἦτορ.
<lb rend="displayNum" n="203" />τοῖόν που λεχέων ἀΐω νόμον ἐντύνεσθαι
<lb rend="displayNum" n="204" />Ἀσσυρίους, οἳ Τίγριν ὑπέρ πόρον ἄστε᾽ ἔχουσι,
<lb rend="displayNum" n="205" />Βάκτρων τ᾽ ἐνναετῆρας, ἑκηβόλον ἔθνος ὀϊστῶν: 
<lb rend="displayNum" n="206" />καὶ γὰρ τοῖς πλέονές τε γαμήλια λέκτρα γυναῖκες
<lb rend="displayNum" n="207" />κεκριμέναι μεθέπουσι καὶ εὐνάζονται ἅπασαι
<lb rend="displayNum" n="208" />νύκτας ἀμειβόμεναι: μετὰ δέ σφισι κέντρον ὀπηδεῖ
<lb rend="displayNum" n="209" />ζήλου ἀνιαροῖο, περὶ ζήλῳ δ᾽ ὀλέκονται,
<lb rend="displayNum" n="210" />αἰὲν ἐπ᾽ ἀλλήλοισι βαρὺν θήγοντες ἄρηα. 
<lb rend="displayNum" n="211" />ὣς οὐδὲν ζήλοιο κακώτερον ἀνδράσιν ἄλγος
<lb rend="displayNum" n="212" />ἐντρέφεται, πολλοὺς δὲ γόους, πολλὰς δὲ τίθησιν
<lb rend="displayNum" n="213" />οἰμωγάς: λύσσης γὰρ ἀναιδέος ἐστὶν ἑταῖρος:
<lb rend="displayNum" n="214" />λύσσῃ δ᾽ ἀσπασίως ἐπιμίσγεται, ἐς δὲ βαρεῖαν
<lb rend="displayNum" n="215" />ἄτην ἐξεχόρευσε, τέλος δέ οἱ ἔπλετ᾽ ὄλεθρος. 
<lb rend="displayNum" n="216" />ὃς καὶ τὸν δύστηνον ὑπήγαγε κόσσυφον ἄτῃ
<pb id="p.420" />
<lb rend="displayNum" n="217" />δμηθῆναι, χαλεπῆς δὲ γάμων ἤντησεν ἀμοιβῆς.
<lb rend="displayNum" n="218" />εὖτε γὰρ ἀθρήσῃ σπιλάδων ἔπι δινεύοντα
<lb rend="displayNum" n="219" />ἰχθὺν ἀσπαλιεύς, ἀλόχοις πέρι μόχθον ἔχοντα,
<lb rend="displayNum" n="220" />ἀγκίστρῳ κρατερῷ περιβάλλεται ὅττι τάχιστα 
<lb rend="displayNum" n="221" />καρῖδα ζώουσαν, ἐπ᾽ ἀγκίστροιο δ᾽ ὕπερθε
<lb rend="displayNum" n="222" />βριθὺς ἀνήρτηται μολίβου κύβος: αὐτὰρ ὁ λάθρῃ
<lb rend="displayNum" n="223" />πρὸς πέτραις ἀφέηκε βαρὺν δόλον, ἐγγύθι δ᾽ αὐτῶν
<lb rend="displayNum" n="224" />δινεύει θαλάμων: ὁ δ᾽ ἐσέδρακεν, αἶψα δ᾽ ὀρινθεὶς
<lb rend="displayNum" n="225" />ὡρμήθη, καρῖδα δόμων ἔντοσθεν ἱκάνειν 
<lb rend="displayNum" n="226" />ἐλπόμενος λεχέεσσιν ἀνάρσιον ἠδ᾽ ἀλόχοισιν:
<lb rend="displayNum" n="227" />αἶψα δ᾽ ἐπιθύσας ὁ μὲν ἔλπεται ἐν γενύεσσι
<lb rend="displayNum" n="228" />τίνυσθαι καρῖδος ἐπήλυσιν, οὐδ᾽ ἐνόησεν
<lb rend="displayNum" n="229" />ὃν μόρον ἀμφιχανών: ἁλιεὺς δέ μιν αἶψα δοκεύσας
<lb rend="displayNum" n="230" />χαλκείαις ξυνέπειρεν ἀνακρούων γενύεσσιν 
<lb rend="displayNum" n="231" />εἴρυσέ τ᾽ ἀσχαλόωντα καὶ ὕστατον ἀσπαίροντα,
<lb rend="displayNum" n="232" />καί πού μιν τοίοισιν ἐνίπαπε κερτομίοισι:
<lb rend="displayNum" n="233" />νῦν δή, νῦν ἀλόχους τε περιφρούρευε φυλάσσων,
<lb rend="displayNum" n="234" />ὦ τάλαν, ἐν θαλάμοις τε μένων ἐπιτέρπεο νύμφαις:
<lb rend="displayNum" n="235" />οὐ γάρ τοι μία Κύπρις ἐφήνδανεν οὐδὲ μί᾽ εὐνή, 
<lb rend="displayNum" n="236" />ἀλλὰ μάλ᾽ ἐν τόσσῃσιν ἀγάλλεο μοῦνος ἀκοίτης
<lb rend="displayNum" n="237" />εὐναῖς: ἀλλ᾽ ἴθι δεῦρο, γάμος δέ τοί ἐστιν ἑτοῖμος,
<lb rend="displayNum" n="238" />νυμφίε, χερσαίοιο πυρὸς λευκάμπυκος αὐγή.
<lb rend="displayNum" n="239" />τοιάδε που νείκεσσε καὶ οὐκ ἀΐοντι πιφαύσκων.
<lb rend="displayNum" n="240" />κίχλαι δ᾽, εὖτε θάνῃ φρουρὸς πόσις, ἐκτὸς ἰοῦσαι 
<lb rend="displayNum" n="241" />πλάζονται θαλάμων, ξυνὸν δ᾽ ἕλον ἀνέρι πότμον.
</p><p><lb rend="displayNum" n="242" />καὶ μὴν δὴ φιλότητι καὶ ἀλλήλων ἐπαρωγῇ
<lb rend="displayNum" n="243" />ὄλλυνται γαλεοί τε κύνες καὶ φῦλα κελαινῶν
<lb rend="displayNum" n="244" />κεντροφόρων: λευκὸς μὲν ἐπ᾽ ἀγκίστρῳ πεπέδηται
<lb rend="displayNum" n="245" />ἰχθύς, ἀσπαλιεὺς δὲ κιών, ὅθι πηλὸς ἀϊδνὴς 
<lb rend="displayNum" n="246" />ἐμβύθιος δολιχῇσιν ὑφίζεται ὀργυιῇσιν,
<pb id="p.422" />
<lb rend="displayNum" n="247" />ἄγκιστρον καθέηκε, θοῶς δέ τις ἔσπασεν ἄτην
<lb rend="displayNum" n="248" />ἀντιάσας: ὁ μὲν αὐτίκ᾽ ἀνέλκεται, οἱ δέ μιν ἄλλοι
<lb rend="displayNum" n="249" />φρασσάμενοι μάλα πάντες ἀολλέες ἐγγὺς ἕπονται,
<lb rend="displayNum" n="250" />ὄφρ᾽ αὐτὴν ἐπὶ νῆα καὶ ἀγρευτῆρας ἵκωνται. 
<lb rend="displayNum" n="251" />δὴ τότε τοὺς μὲν ἕλοις ὑποχῆς περιηγέϊ κύκλῳ,
<lb rend="displayNum" n="252" />τοὺς δὲ σιδηρείοισι καταΐγδην στυφελίζων
<lb rend="displayNum" n="253" />αἰχμαῖς τριγλώχισι καὶ ἀλλοίοισι δόλοισιν:
<lb rend="displayNum" n="254" />οὐ γὰρ πρὶν φεύγουσιν ἀπότροποι, εἰσόχ᾽ ἑταῖρον
<lb rend="displayNum" n="255" />ἑλκόμενον λεύσσωσιν, ὁμοῦ δ᾽ ἐθέλουσιν ὀλέσθαι. 
<lb rend="displayNum" n="256" />οἷον δ᾽ ἀρτιφάτου παιδὸς νέκυν ἐκ μεγάροιο
<lb rend="displayNum" n="257" />τύμβον ἐς ἀμφίκλαυτον ἑοὶ στέλλουσι τοκῆες
<lb rend="displayNum" n="258" />τηλυγέτου, τῷ πολλὰ μάτην περιμοχθήσωσι:
<lb rend="displayNum" n="259" />δρυπτόμενοι δ᾽ ὀδύνῃσι τέκος περικωκύοντες
<lb rend="displayNum" n="260" />ἠρίῳ ἐμπεφύασι καὶ οὐκ ἐθέλουσι μέλαθρα 
<lb rend="displayNum" n="261" />νοστῆσαι, ξυνῇ δὲ θανεῖν δυσπενθέϊ νεκρῷ:
<lb rend="displayNum" n="262" />ὣς οἵ γ᾽ οὐκ ἐθέλουσιν ἀνελκομένοιο λιπέσθαι,
<lb rend="displayNum" n="263" />εἰσόκεν αὐτὸν ὄλεθρον ὑπ᾽ ἀγρευτῆρσιν ὄλωνται.
</p><p><lb rend="displayNum" n="264" />ἄλλους δὲ ξεῖνός τε καὶ οὐκ ἐνδήμιος ἅλμης
<lb rend="displayNum" n="265" />εἷλεν ἔρως, χερσαῖον ἐπ᾽ ἰχθύσιν οἶστρον ἐγείρων 
<lb rend="displayNum" n="266" />ἔξαλον: ἀλλοδαπῆς φιλίης βέλος οἷον ἱκάνει
<lb rend="displayNum" n="267" />πουλύποδας σαργῶν τε γένος πέτρῃσιν ἑταῖρον.
<lb rend="displayNum" n="268" />ἤτοι πουλύποδες μὲν Ἀθηναίης φιλέουσιν
<lb rend="displayNum" n="269" />ἔρνεα καὶ θαλλοῖσιν ἐπὶ γλαυκοῖσιν ἔρωτα
<lb rend="displayNum" n="270" />ἔσπασαν: ἦ μέγα θαῦμα πόθῳ φρένα δενδρήεντι 
<lb rend="displayNum" n="271" />ἕλκεσθαι λιπαροῦ τε φυτοῦ πτόρθοισι γάνυσθαι.
<pb id="p.424" />
<lb rend="displayNum" n="272" />ἔνθα γὰρ ἀγλαόκαρπος ἁλὸς σχεδόν ἐστιν ἐλαίη,
<lb rend="displayNum" n="273" />γείτοσιν ἐν γουνοῖσιν ἐπακταίη τεθαλυῖα,
<lb rend="displayNum" n="274" />κεῖθι δὲ πουλύποδος νόος ἕλκεται, ἠΰτ᾽ ἐπ᾽ ἴχνος
<lb rend="displayNum" n="275" />Κνωσίου εὐρίνοιο κυνὸς μένος, ὅστ᾽ ἐν ὄρεσσι 
<lb rend="displayNum" n="276" />θηρὸς ἀνιχνεύει σκολιὴν βάσιν ἐξερεείνων
<lb rend="displayNum" n="277" />ῥινὸς ὑπ᾽ ἀγγελίῃ νημερτέϊ καί τέ μιν ὦκα
<lb rend="displayNum" n="278" />μάρψε καὶ οὐκ ἐμάτησεν ἑὸν δ᾽ ἐπέλασσεν ἄνακτα:
<lb rend="displayNum" n="279" />ὥς καὶ τηλεθόωσαν ἄφαρ μάθεν ἐγγὺς ἐλαίην
<lb rend="displayNum" n="280" />πούλυπος, ἐκδύνει δὲ βυθῶν καὶ γαῖαν ἀνέρπει 
<lb rend="displayNum" n="281" />καγχαλόων, πρέμνοισι δ᾽ Ἀθηναίης ἐπέλασσεν:
<lb rend="displayNum" n="282" />ἔνθ᾽ ἤτοι πρῶτον μὲν ἀγαλλόμενος περὶ ῥίζης
<lb rend="displayNum" n="283" />πυθμένας εἰλεῖται στρωφώμενος, ἠΰτε κοῦρος,
<lb rend="displayNum" n="284" />ὅστε νέον προμολοῦσαν ἑὴν τροφὸν ἀμφαγαπάζει,
<lb rend="displayNum" n="285" />ἀμφὶ δέ οἱ πλέκεται, κόλποις δ᾽ ἐπὶ χεῖρας ἀείρει, 
<lb rend="displayNum" n="286" />ἱμείρων δειρήν τε καὶ αὐχένα πηχύνασθαι:
<lb rend="displayNum" n="287" />ὣς ὁ περὶ πρέμνοισιν ἑλίσσεται ἔρνεϊ χαίρων.
<lb rend="displayNum" n="288" />ἔνθεν ἔπειτ᾽ ἄκρῃσιν ἐρειδόμενος κοτύλῃσιν
<lb rend="displayNum" n="289" />ὑψόσ᾽ ἀνερπύζει λελιημένος, ἀμφὶ δὲ χαίτας
<lb rend="displayNum" n="290" />πτύσσεται, ἄλλοτε ἄλλον ἔχων κλάδον, οἷά τις ἀνὴρ 
<lb rend="displayNum" n="291" />νοστήσας ξείνηθεν ἑοὺς ἀσπάζεθ᾽ ἑταίρους
<lb rend="displayNum" n="292" />ἀθρόον ἀντιόωντας ἑλισσόμενος περὶ δειρήν:
<lb rend="displayNum" n="293" />ἢ ὥστε βλωθρῇσιν ἑλίσσεται ἀμφ᾽ ἐλάτῃσιν
<lb rend="displayNum" n="294" />ὑγρὸς ἕλιξ κισσοῖο, τιταινόμενος δ᾽ ἀπὸ ῥίζης
<lb rend="displayNum" n="295" />ἑρπύζει, πάντῃ δὲ περιρρέει ἀκρεμόνεσσιν: 
<lb rend="displayNum" n="296" />ὣς ὅ γε γηθόσυνος λιπαροὺς περιβάλλετ᾽ ἐλαίης
<lb rend="displayNum" n="297" />ὄρπηκας, κυνέοντι πανείκελος: ἀλλ᾽ ὅτ᾽ ἔρωτος
<lb rend="displayNum" n="298" />λωφήσῃ, πάλιν αὖτις ἁλὸς μετὰ κόλπον ἀφέρπει,
<lb rend="displayNum" n="299" />πλησάμενος φιλότητος ἐλαιηροῦ τε πόθοιο.
<lb rend="displayNum" n="300" />τοῦ δή μιν καὶ ἔρωτος ἕλεν δόλος, ὡς ἐδάησαν 
<lb rend="displayNum" n="301" />ἰχθυβόλοι: θαλλοὺς γὰρ ὁμοῦ δήσαντες ἐλαίης
<pb id="p.426" />
<lb rend="displayNum" n="302" />ὅττι μάλ᾽ εὐφυέας μόλιβον μέσον ἐγκατέθηκαν,
<lb rend="displayNum" n="303" />ἐκ δ᾽ ἀκάτου σύρουσιν: ὁ δ᾽ οὐκ ἀμέλησε νοήσας
<lb rend="displayNum" n="304" />πούλυπος ἀλλ᾽ ἤϊξε καὶ ἀμφέπλεξεν ἑταίρους
<lb rend="displayNum" n="305" />πτόρθους: οὐδ᾽ ἔτ᾽ ἔπειτα καὶ ἑλκόμενός περ ἐς ἄγρην 
<lb rend="displayNum" n="306" />δεσμὰ πόθων ἀνίησιν, ἕως ἔντοσθε γένηται
<lb rend="displayNum" n="307" />νηός: ὁ δ᾽ οὐκ ἤχθηρε καὶ ὀλλύμενός περ ἐλαίην.
</p><p><lb rend="displayNum" n="308" />σαργοὶ δ᾽ αἰγείοισι πόθοις ἐπὶ θυμὸν ἔχουσιν,
<lb rend="displayNum" n="309" />αἰγῶν δ᾽ ἱμείρουσιν, ὀρειαύλοις δὲ βοτοῖσιν
<lb rend="displayNum" n="310" />ἐκπάγλως χαίρουσι καὶ εἰνάλιοί περ ἐόντες. 
<lb rend="displayNum" n="311" />ἦ σέβας οὐκ ἐπίελπτον, ὁμόφρονα φῦλα τεκέσθαι
<lb rend="displayNum" n="312" />ἀλλήλοις ὀρέων τε πάγους χαροπήν τε θάλασσαν.
<lb rend="displayNum" n="313" />εὖτε γὰρ αἰγονομῆες ἐπὶ ῥηγμῖνος ἄγωσι
<lb rend="displayNum" n="314" />μηκάδας, ἐν δίνῃσι λοεσσομένας ἁλίῃσιν
<lb rend="displayNum" n="315" />ἐνδίους, ὅτε θερμὸς Ὀλύμπιος ἵσταται ἀστήρ, 
<lb rend="displayNum" n="316" />οἳ δὲ τότε βληχήν τε παρακταίην ἀΐοντες
<lb rend="displayNum" n="317" />αὐδήν τ᾽ αἰπολίων βαρυηχέα πάντες ὁμαρτῇ
<lb rend="displayNum" n="318" />καὶ νωθεῖς περ ἐόντες ἐπειγόμενοι φορέονται
<lb rend="displayNum" n="319" />σαργοὶ καὶ θρώσκουσιν ἐπ᾽ ἀνδήροισι θαλάσσης,
<lb rend="displayNum" n="320" />γηθόσυνοι, κεραὸν δὲ περισαίνουσιν ὅμιλον 
<lb rend="displayNum" n="321" />ἀμφί τε λιχμάζουσι καὶ ἀθρόοι ἀμφιχέονται,
<lb rend="displayNum" n="322" />πυκνὰ κατασκαίροντες: ἔχει δ᾽ ἄρα θαῦμα νομῆας
<lb rend="displayNum" n="323" />πρωτοδαεῖς: αἶγες δὲ φίλον χορὸν οὐκ ἀέκουσαι
<pb id="p.428" />
<lb rend="displayNum" n="324" />δέχνυνται: τοὺς δ᾽ οὔτις ἔχει κόρος εὐφροσυνάων.
<lb rend="displayNum" n="325" />οὐ τόσον ἐν σταθμοῖσι κατηρεφέεσσι νομήων 
<lb rend="displayNum" n="326" />μητέρας ἐκ βοτάνης ἔριφοι περικαγχαλόωντες
<lb rend="displayNum" n="327" />πολλῇ γηθοσύνῃ τε φιλοφροσύνῃ τε δέχονται,
<lb rend="displayNum" n="328" />ἦμος ἅπας περὶ χῶρος ἀγαλλομένῃσιν ἰωῇς
<lb rend="displayNum" n="329" />νηπιάχων κέκληγε, νόος δ᾽ ἐγέλασσε βοτήρων,
<lb rend="displayNum" n="330" />ὣς κεῖνοι κεραῇσι περισπέρχουσ᾽ ἀγέλῃσιν. 
<lb rend="displayNum" n="331" />εὖτ᾽ ἂν δ᾽ εἰναλίων ἄδδην ἴσχωσι λοετρῶν,
<lb rend="displayNum" n="332" />αἱ δὲ πάλιν στείχωσιν ἐς αὔλια, δὴ τότε σαργοὶ
<lb rend="displayNum" n="333" />ἀχνύμενοι μάλα πάντες ἀολλέες ἐγγὺς ἕπονται,
<lb rend="displayNum" n="334" />κύματος ἀκροτάτοιο γέλως ὅθι χέρσον ἀμείβει.
<lb rend="displayNum" n="335" />ὡς δ᾽ ὅτε τηλύγετον μήτηρ γόνον ἢ καὶ ἀκοίτην 
<lb rend="displayNum" n="336" />εὐνέτις ἀλλοδαπὴν τηλέχθονα γαῖαν ἰόντα
<lb rend="displayNum" n="337" />ἀχνυμένη στέλλῃσι, νόος δέ οἱ ἔνδον ἀλύει,
<lb rend="displayNum" n="338" />ὅσση οἱ μεσσηγὺς ἁλὸς χύσις, ὅσσα τε κύκλα
<lb rend="displayNum" n="339" />μηνῶν: ἀκροτάτοισι δ᾽ ἐπεμβαίνουσα θαλάσσης
<lb rend="displayNum" n="340" />κύμασι δακρυόεσσαν ὑπὸ στόμα γῆρυν ἵησι, 
<lb rend="displayNum" n="341" />σπεύδειν λισσομένη καί μιν πόδες οὐκέτ᾽ ὀπίσσω
<lb rend="displayNum" n="342" />ἱεμένην φορέουσιν, ἔχει δ᾽ ἐπὶ πόντον ὀπωπάς:
<lb rend="displayNum" n="343" />ὣς κείνους καί κέν τις ὑπ᾽ ὄμμασι δάκρυα φαίη
<lb rend="displayNum" n="344" />στάζειν οἰωθέντας ἐλαυνομένων πάλιν αἰγῶν.
<lb rend="displayNum" n="345" />σαργὲ τάλαν: τάχα γάρ σε κακὸν πόθον αἰπολίοισι 
<lb rend="displayNum" n="346" />φημὶ συνοίσεσθαι: τοῖος νόος ἀσπαλιήων
<lb rend="displayNum" n="347" />εἰς ἀπάτην καὶ κῆρα τεοὺς ἔτρεψεν ἔρωτας.
<lb rend="displayNum" n="348" />πέτρας μὲν κείνας τεκμαίρεται ἐγγύθι γαίης
<lb rend="displayNum" n="349" />πρῶτον ἀνὴρ διδύμοισιν ἀνισταμένας κροτάφοισιν
<lb rend="displayNum" n="350" />ἐγγύθεν, αἳ στεινωπὸν ἁλὸς διὰ χῶρον ἔχουσιν, 
<pb id="p.430" />
<lb rend="displayNum" n="351" />αἰθέρος ἀκτίνεσσι διαυγέας, αἷς ἔνι σαργοὶ
<lb rend="displayNum" n="352" />πολλοὶ ναιετάουσιν, ὁμόκτιτον αὖλιν ἔχοντες:
<lb rend="displayNum" n="353" />ἔξοχα γὰρ πυρσοῖσιν ἐπ᾽ ἠελίοιο γάνυνται.
<lb rend="displayNum" n="354" />ἐνθάδ᾽ ἀνὴρ μελέεσσιν ἐφεσσάμενος δέρος αἰγός,
<lb rend="displayNum" n="355" />δοιὰ κέρα κροτάφοισι περὶ σφετέροισιν ἀνάψας, 
<lb rend="displayNum" n="356" />στέλλεται ὁρμαίνων νόμιον δόλον, ἐς δ᾽ ἅλα βάλλει
<lb rend="displayNum" n="357" />κρείασιν αἰγείοισιν ὁμοῦ κνίσσῃ τε λιπήνας
<lb rend="displayNum" n="358" />ἄλφιτα: τοὺς δ᾽ ὀδμή τε φίλη δολόεσσά τ᾽ ἐσωπὴ
<lb rend="displayNum" n="359" />φορβή τ᾽ εὐδώρητος ἐφέλκεται, οὐδέ τιν᾽ ἄτην
<lb rend="displayNum" n="360" />ἐν φρεσὶν ὁρμαίνουσιν, ἀγαλλόμενοι δὲ μένουσιν 
<lb rend="displayNum" n="361" />αἰγὶ περισαίνοντες ἐοικότα δήϊον ἄνδρα:
<lb rend="displayNum" n="362" />δύσμοροι, ὡς ὀλοοῖο τόχ᾽ ἀντιόωσιν ἑταίρου,
<lb rend="displayNum" n="363" />οὐ φρεσὶν αἰγείῃσιν ἀρηρότος: αὐτίκα γάρ σφιν
<lb rend="displayNum" n="364" />ῥάβδον τε κραναὴν ὁπλίζεται ἠδὲ λίνοιο
<lb rend="displayNum" n="365" />ὁρμιὴν πολιοῖο, βάλεν δ᾽ ὑπὲρ ἀγκίστροιο 
<lb rend="displayNum" n="366" />χηλῆς αἰγείης κρέας ἔμφυτον: οἱ μὲν ἐδωδὴν
<lb rend="displayNum" n="367" />ἐσσυμένως ἥρπαξαν, ὁ δ᾽ ἔσπασε χειρὶ παχείῃ
<lb rend="displayNum" n="368" />αὖ ἐρύων: εἰ γάρ τις ὀΐσεται ἔργα δόλοιο,
<lb rend="displayNum" n="369" />οὐκ ἂν ἔτ᾽ ἐμπελάσειε καὶ εἰ λασιότριχας αὐτὰς
<lb rend="displayNum" n="370" />αἶγας ἄγοι, φεύγουσι δ᾽ ἀποστύξαντες ὁμαρτῇ 
<lb rend="displayNum" n="371" />καὶ μορφὴν καὶ δαῖτα καὶ αὐτῆς ἔνδια πέτρης:
<lb rend="displayNum" n="372" />εἰ δὲ λάθοι καὶ κραιπνὸν ἔχοι πόνον, οὔ κέ τις ἄγρης
<lb rend="displayNum" n="373" />λειφθείη, πάντας δὲ δαμάσσεται αἰγὸς ὀπωπή.
</p><p><lb rend="displayNum" n="374" />ἄλλος δ᾽ αὖ σαργοῖσι μέλει πόθος εἴαρος ὥρῃ
<lb rend="displayNum" n="375" />ἀλλήλων, εὐνῆς δὲ γάμων πέρι δηριόωνται: 
<lb rend="displayNum" n="376" />πολλαῖς δ᾽ εἷς ἀλόχοις πέρι μάρναται: ὃς δέ κεν ἀλκῇ
<lb rend="displayNum" n="377" />νικήσῃ, πάσῃσιν ἐπάρκιος ἔπλετ᾽ ἀκοίτης,
<lb rend="displayNum" n="378" />πέτρας δ᾽ εἰσελάει θῆλυν στόλον: ἔνθ᾽ ἁλιῆες
<lb rend="displayNum" n="379" />κύρτον ἐτεχνήσαντο βαθύν, περιηγέα πάντῃ:
<pb id="p.432" />
<lb rend="displayNum" n="380" />τὸν δὲ φυτῶν λάχνῃσι περὶ στόμα πάντα πύκασσαν, 
<lb rend="displayNum" n="381" />μύρτων ἢ δάφνης εὐώδεος ἠέ τευ ἄλλου
<lb rend="displayNum" n="382" />πτόρθοισιν θαλεροῖσιν ἐπισταμένως σκιάσαντες.
<lb rend="displayNum" n="383" />τοὺς δ᾽ οἶστρος ποτὶ μῶλον ἐπώρορεν εὐνητῆρας
<lb rend="displayNum" n="384" />μάρνασθαι, πολλὴ δὲ γαμήλιος ἵστατ᾽ Ἐνυώ.
<lb rend="displayNum" n="385" />ἀλλ᾽ ὅτ᾽ ἀριστεύσας τις ἕλῃ κράτος, αὐτίκα πέτρην 
<lb rend="displayNum" n="386" />παπταίνει γλαφυρήν, ἀλόχοις δόμον, ἐς δ᾽ ἴδε κύρτον
<lb rend="displayNum" n="387" />κείμενον, εὐφύλλοισιν ἐπηρεφὲ ἀκρεμόνεσσιν,
<lb rend="displayNum" n="388" />ἔνθ᾽ ἐλάει νυμφεῖον ἑὸν χορόν: αἱ μὲν ἔπειτα
<lb rend="displayNum" n="389" />κύρτον ἔσω δύνουσιν, ὁ δ᾽ ἔκτοθι πάντας ἐρύκει
<lb rend="displayNum" n="390" />ἄρσενας, οὐδέ τιν᾽ ἄλλον ἐᾷ νύμφῃσι πελάσσαι. 
<lb rend="displayNum" n="391" />ἀλλ᾽ ὅταν ἐμπλήσῃ πλεκτὸν δόλον, ὕστατος αὐτὸς
<lb rend="displayNum" n="392" />ἐς θάλαμον προὔτυψεν, ἀνέκβατον Ἄϊδος εὐνήν.
<lb rend="displayNum" n="393" />ὡς δ᾽ ὅτε μηλονόμος τις ἀνὴρ βοτάνηθεν ἐλαύνων
<lb rend="displayNum" n="394" />εἰροπόκους ἀγέλας ἀνάγει πάλιν, ἐν δὲ θυρέτροις
<lb rend="displayNum" n="395" />ἱστάμενος σταθμοῖο νόῳ πεμπάζεται οἰῶν 
<lb rend="displayNum" n="396" />πληθὺν εὖ διέπων, εἴ οἱ σόα πάντα πέλονται,
<lb rend="displayNum" n="397" />πώεσι δ᾽ εἰλομένοισι περιπλήθουσα μὲν αὐλὴ
<lb rend="displayNum" n="398" />στείνεται, ὑστάτιος δὲ μετά σφισιν ἔσσυτο ποιμήν:
<lb rend="displayNum" n="399" />ὣς αἱ μὲν προπάροιθεν ἔσω κοίλοιο μυχοῖο
<lb rend="displayNum" n="400" />θηλύτεραι κατέδυσαν, ὁ δ᾽ ὕστερος ἔνθορ᾽ ἀκοίτης, 
<lb rend="displayNum" n="401" />δειλαίῃς ἅμα δειλὸς ἐπισπεύδων ἀλόχοισι.
<lb rend="displayNum" n="402" />τοῖα μὲν ἐν νεπόδεσσιν ἔρως ἐστήσατ᾽ ἄεθλα,
<lb rend="displayNum" n="403" />τοίαις δ᾽ ἐξαπάτῃσιν ἐρωμανέεσσιν ὄλοντο.
</p><p><lb rend="displayNum" n="404" />Ἵππουροι δ᾽ ὅτε κέν τι μετ᾽ οἴδμασιν ἀθρήσωσι
<lb rend="displayNum" n="405" />πλαζόμενον, τῷ πάντες ἀολλέες ἐγγὺς ἕπονται: 
<lb rend="displayNum" n="406" />ἔξοχα δ᾽, ὁππότε νῆα διαραισθεῖσαν ἀέλλαις,
<lb rend="displayNum" n="407" />αἰνὰ Ποσειδάωνος ἀμειλίκτοιο τυχοῦσαν,
<lb rend="displayNum" n="408" />δασσάμενον μέγα κῦμα διακριδὸν ἄλλοθεν ἄλλα
<pb id="p.434" />
<lb rend="displayNum" n="409" />δοῦρα φέρῃ λώβῃσι πολυσχιδέεσσι λυθέντα.
<lb rend="displayNum" n="410" />τῆμος δ᾽ ἱππούρων ἀγέλαι πινάκεσσι θεούσαις 
<lb rend="displayNum" n="411" />ἑσπόμεναι μεθέπουσιν: ὁ δ᾽ ἐγκύρσας ἁλιήων
<lb rend="displayNum" n="412" />πολλὴν ῥηϊδίως ἄγρην ἕλεν ἠδ᾽ ἀμέγαρτον.
<lb rend="displayNum" n="413" />ἀλλὰ τὸ μὲν ναύτῃσιν ἀλεξήσειε Κρονίων
<lb rend="displayNum" n="414" />ἐμβύθιος, νῆες δὲ διὰ πλατὺ κῦμα θέοιεν
<lb rend="displayNum" n="415" />αὔραις εὐκήλοισιν ἀπήμονες ἠδ᾽ ἀτίνακτοι, 
<lb rend="displayNum" n="416" />φόρτον ἀμοιβαίοισι μετερχόμεναι καμάτοισιν,
<lb rend="displayNum" n="417" />ἱππούροις δ᾽ ἀλλοῖα νοήματα τεχνήσασθαι
<lb rend="displayNum" n="418" />ἐστίν, ἀπημοσύνῃ δὲ νεῶν μεταβαινέμεν ἄγρην.
</p><p><lb rend="displayNum" n="419" />Συμφερτοὺς δονάκων φακέλους ἅμα γυρώσαντες
<lb rend="displayNum" n="420" />δίναις ἐγκατέθηκαν, ἔνερθε δὲ λᾶαν ἔδησαν 
<lb rend="displayNum" n="421" />βριθὺν ὑφορμιστῆρα: τὰ μὲν μάλα πάντα καθ᾽ ὕδωρ
<lb rend="displayNum" n="422" />ἀτρέμα δινεύουσι: φιλόσκια δ᾽ αὐτίκα φῦλα
<lb rend="displayNum" n="423" />ἱππούρων ἀγεληδὸν ἀγείρεται, ἀμφὶ δὲ νῶτα
<lb rend="displayNum" n="424" />τερπόμενοι δονάκεσσιν ἀνατρίβουσι μένοντες:
<lb rend="displayNum" n="425" />τοῖς δὲ τότ᾽ ἀσπαλιῆες ἐπιπλώουσιν ἑτοίμην 
<lb rend="displayNum" n="426" />εἰς ἄγρην, ἄγκιστρα δ᾽ ὑπ᾽ εἴδασιν ὁπλίσσαντες
<lb rend="displayNum" n="427" />πέμπουσ᾽, οἱ δ᾽ ἐρύουσιν ἅμα σπεύδοντες ὄλεθρον.
<lb rend="displayNum" n="428" />ὡς δὲ κύνας βρώμῃσιν ἀνὴρ ἐπὶ μῶλον ὀρίνει
<lb rend="displayNum" n="429" />δινεύων μέσσοισιν ἑλώρια, τοὶ δ᾽ ἐπὶ γαστρὶ
<lb rend="displayNum" n="430" />ἔξοχα μαργαίνοντες ὑποφθαδὸν ἅρπαγι λύσσῃ 
<lb rend="displayNum" n="431" />ἀλλήλους προθέουσι καὶ ἐς χέρα παπταίνουσιν
<lb rend="displayNum" n="432" />ἀνδρός, ὅπῃ ῥίψειεν, ἔρις δ᾽ ἀναφαίνετ᾽ ὀδόντων:
<lb rend="displayNum" n="433" />ὣς οἵ γ᾽ ἀγκίστροισιν ἐπαΐσσουσιν ἑτοίμως.
<lb rend="displayNum" n="434" />ῥηϊδίως δ᾽ ἀγρευτὸν ἐρύσσεαι ἄλλον ἐπ᾽ ἄλλῳ
<lb rend="displayNum" n="435" />κραιπνὸς ἐών: αὐτοὶ γὰρ ἐπισπεύδουσ᾽ ἁλιήων 
<lb rend="displayNum" n="436" />μᾶλλον, ὑπ᾽ ἀφραδίῃσιν ἑὸν μόρον ἐγκονέοντες.
</p><p><lb rend="displayNum" n="437" />Τοίῃ ἐπιφροσύνῃ καὶ πομπίλον ἀγρώσσονται:
<lb rend="displayNum" n="438" />καὶ γὰρ τοῖς ἴσον ἦτορ ἐπὶ σκιεροῖσι πόθοισι.
</p><p><lb rend="displayNum" n="439" />Τευθίσι δ᾽ ἄτρακτόν τις ἀνὴρ ἐπιμηχανόῳτο,
<pb id="p.436" />
<lb rend="displayNum" n="440" />ἐντύνων κλωστῆρι πανείκελον: ἀμφὶ δ᾽ ἄρ᾽ αὐτῷ 
<lb rend="displayNum" n="441" />πυκνὰ καταζεύξειεν ἀνακλίνων γενύεσσιν
<lb rend="displayNum" n="442" />ἄγκιστρ᾽ ἀλλήλοισι παρασχεδόν, οἷς ἔπι σῶμα
<lb rend="displayNum" n="443" />ποικίλον ἐμπείρειεν ἰουλίδος, ὕπτια χαλκοῦ
<lb rend="displayNum" n="444" />δήγματ᾽ ἐπικρύπτων, γλαυκοῖς δ᾽ ἐνὶ βένθεσι λίμνης
<lb rend="displayNum" n="445" />τοῖον ἀναψάμενος σύροι δόλον: ἡ δ᾽ ἐσιδοῦσα 
<lb rend="displayNum" n="446" />τευθὶς ἐφωρμήθη τε καὶ ἀμφιέπουσα πιέζει
<lb rend="displayNum" n="447" />ἰκμαλέοις θυσάνοις, ἐπάγη δ᾽ ἐνὶ χείλεσι χαλκοῦ:
<lb rend="displayNum" n="448" />οὐδ᾽ ἔτι καὶ μεμαυῖα λιπεῖν δύνατ᾽, ἀλλ᾽ ἀέκουσα
<lb rend="displayNum" n="449" />ἕλκεται, αὐτόπλεκτον ἑὸν δέμας ἀμφιβαλοῦσα.
</p><p><lb rend="displayNum" n="450" />καὶ μέν τις λιμένεσσι παρ᾽ ἀκλύστοισι θαλάσσης 
<lb rend="displayNum" n="451" />ἄγρην ἐγχελύων τεχνήσατο κοῦρος ἀθύρων.
<lb rend="displayNum" n="452" />ἔντερον οἰὸς ἑλὼν περιμήκετον ἧκε καθ᾽ ὕδωρ
<lb rend="displayNum" n="453" />ἐκτάδιον, δολιχῇσιν ἀλίγκιον ὁρμιῇσιν:
<lb rend="displayNum" n="454" />ἡ δ᾽ ἐσιδοῦσ᾽ ἐπόρουσε καὶ ἔσπασε: τὴν δὲ χανοῦσαν
<lb rend="displayNum" n="455" />ἔγνω καὶ μήλειον ἄφαρ κύρτωσεν ἀϋτμῇ 
<lb rend="displayNum" n="456" />ἔγκατον ἐμπνείων: τὸ δ᾽ ἀνίσταται ἄσθματι λάβρῳ
<lb rend="displayNum" n="457" />οἰδαλέον, πλῆσεν δὲ τιταινόμενον στόμα δειλῆς
<lb rend="displayNum" n="458" />ἐγχέλυος: πνοιῇ δὲ περιστένεται μογέουσα
<lb rend="displayNum" n="459" />ἀνδρομέῃ, δέδεται δὲ καὶ ἱεμένη περ ἀλύξαι,
<lb rend="displayNum" n="460" />εἰσόκεν οἰδαίνουσα καὶ ἄσχετον ἀσθμαίνουσα 
<lb rend="displayNum" n="461" />ὑψόσ᾽ ἀναπλώσῃ καὶ ὑπ᾽ ἀγρευτῆρι γένηται.
<lb rend="displayNum" n="462" />ὡς δ᾽ ὅτε τις πλείου πειρώμενος ἀμφιφορῆος
<lb rend="displayNum" n="463" />αὐλὸν ἔχων ἤρεισεν ὑπὸ στόμα φυσητῆρα,
<lb rend="displayNum" n="464" />ἄσθματι δ᾽ αὖ ἐρύει μέθυος ποτὸν ἔμπαλιν ἕλκων
<lb rend="displayNum" n="465" />χείεσιν ἀκροτάτοις, τὸ δ᾽ ἀνατρέχει ἀνδρὸς ἀϋτμῇ: 
<pb id="p.438" />
<lb rend="displayNum" n="466" />ὣς αἵ γ᾽ ἐγχέλυες πνοιῆς ὕπο κυμαίνουσαι
<lb rend="displayNum" n="467" />ἕλκονται δολίοιο ποτὶ στόμα φυσητῆρος.
</p><p><lb rend="displayNum" n="468" />ἔστι δέ τις νεπόδων δειλὸς καὶ ἄκικυς ὅμιλος,
<lb rend="displayNum" n="469" />ἀβληχρῆς ἀφύης ἀδινὸν γένος, αἳ καλέονται
<lb rend="displayNum" n="470" />ἐγγραύλεις: ἀγαθὴ δὲ βόσις πάντεσσιν ἔασιν 
<lb rend="displayNum" n="471" />ἰχθύσιν: αἰεὶ δέ σφιν ἐνὶ φρεσὶ φῦζα δέδηε,
<lb rend="displayNum" n="472" />πάντα δ᾽ ὑποτρομέουσι, σὺν ἀλλήλαις δὲ χυθεῖσαι
<lb rend="displayNum" n="473" />σωρηδὸν μίμνουσι καὶ ἀθρόαι ἐμπεφύασιν,
<lb rend="displayNum" n="474" />ἠΰτ᾽ ἀναγκαίοιο βίην δεσμοῖο φέρουσαι:
<lb rend="displayNum" n="475" />οὐδέ κε μητίσαιο διάκρισιν εὐρέος ἐσμοῦ 
<lb rend="displayNum" n="476" />οὐδὲ λύσιν: τοῖον γὰρ ἐν ἀλλήλῃσιν ἔχονται.
<lb rend="displayNum" n="477" />πολλάκι μὲν καὶ νῆες ἐν ἕρμασιν ἠΰτ᾽ ἔκελσαν
<lb rend="displayNum" n="478" />κείναις, πολλάκι δέ σφιν ἐνιπλήσσουσιν ἐρετμοῖς
<lb rend="displayNum" n="479" />κληΐδων ἐλατῆρες, ἐνέσχετο δ᾽ ἱεμένη περ
<lb rend="displayNum" n="480" />κώπη, πετραίης ἅτε χοιράδος ἀντιτυχοῦσα: 
<lb rend="displayNum" n="481" />καί πού τις βουπλῆγα βαρύστομον ἰθὺς ἀείρας
<lb rend="displayNum" n="482" />ἐγγραύλεις ἐτίναξε καὶ οὐ διέκερσε σιδήρῳ
<lb rend="displayNum" n="483" />στῖφος ἅπαν, βαιὴν δ᾽ ἀγέλης ἀπεδάσσατο μοῖραν:
<lb rend="displayNum" n="484" />καὶ τῆς μὲν κεφαλὴν πέλεκυς τάμε, τὴν δ᾽ ἐκόλουσεν
<lb rend="displayNum" n="485" />οὐρῆς, τὴν δ᾽ ἤμησε μέσην, τὴν δ᾽ εἷλεν ἅπασαν. 
<lb rend="displayNum" n="486" />οἰκτρὸν ἰδεῖν μογεροῖσιν ἐοικότα σώματα νεκροῖς.
<lb rend="displayNum" n="487" />αἱ δ᾽ οὐδ᾽ ὣς ἐλάθοντο καὶ οὐκ ἀνέηκαν ἔχουσαι
<lb rend="displayNum" n="488" />δεσμὸν ἑόν: τοῖός τις ἐπί σφισι γόμφος ἄρηρε.
<pb id="p.440" />
<lb rend="displayNum" n="489" />καί κέν τις παλάμῃσιν ἅτε ψαμάθοιο βαθείης
<lb rend="displayNum" n="490" />ἀντιάσας κείνῃσιν ἐπ᾽ ἰχθύσιν ἀμήσαιτο. 
<lb rend="displayNum" n="491" />τὰς δ᾽ ὁπότε φράσσωνται ἐπί σφισι πεπτηυίας
<lb rend="displayNum" n="492" />ἰχθυβόλοι, κοίλῃσι περιπτύσσουσι σαγήναις
<lb rend="displayNum" n="493" />ἀσπασίως, πολλὴν δὲ ποτὶ ῥηγμῖνας ἄγουσιν
<lb rend="displayNum" n="494" />ἄγρην νόσφι πόνοιο καὶ ἄγγεα πάντ᾽ ἀφύῃσιν
<lb rend="displayNum" n="495" />ἔν τ᾽ ἀκάτους ἔπλησαν, ἐπ᾽ ἠϊόσι δὲ βαθείαις 
<lb rend="displayNum" n="496" />θημῶνας νήησαν, ἀπειρεσίην χύσιν ἄγρης.
<lb rend="displayNum" n="497" />οἷον δ᾽ ἐργατίναι Δηοῦς πόνον ἐκτελέσαντες,
<lb rend="displayNum" n="498" />πνοιῇς χερσαίοις τε διακρίναντες ἐρετμοῖς
<lb rend="displayNum" n="499" />καρπόν, ἐϋτροχάλοιο μέσον κατὰ χῶρον ἀλωῆς
<lb rend="displayNum" n="500" />πολλὸν ἐνηήσαντο, περιπλήθουσα δὲ πάντῃ 
<lb rend="displayNum" n="501" />πυροδόκος στεφάνη λευκαίνεται ἔνδον ἀλωῆς:
<lb rend="displayNum" n="502" />ὣς τότ᾽ ἀπειρεσίῃσι περιπληθὴς ἀφύῃσιν
<lb rend="displayNum" n="503" />ὀφρὺς ἀγχιάλου λευκαίνεται αἰγιαλοῖο.
</p><p><lb rend="displayNum" n="504" />φῦλα δὲ πηλαμύδων ἐκ μὲν γένος εἰσὶ θαλάσσης
<lb rend="displayNum" n="505" />Εὐξείνου, θύννης δὲ βαρύφρονος εἰλείθυιαι: 
<lb rend="displayNum" n="506" />κεῖναι γάρ, Μαιῶτις ὅπῃ ξυμβάλλεται ἅλμῃ,
<lb rend="displayNum" n="507" />ἀγρόμεναι λιμναῖον ὑπὸ στόμα καὶ δονακῆας
<lb rend="displayNum" n="508" />ὑδρηλοὺς ὠδῖνος ἐπαλγέος ἐμνήσαντο:
<lb rend="displayNum" n="509" />καὶ τὰ μὲν ὅσσα κίχωσι μεταδρομάδην κατέδουσιν
<lb rend="displayNum" n="510" />ὠά, τὰ δ᾽ ἐν δονάκεσσι καὶ ἐν σχοίνοισι μένοντα 
<lb rend="displayNum" n="511" />πηλαμύδων ἀγέλας ὥρῃ τέκεν: αἱ δ᾽ ὅτε κῦμα
<lb rend="displayNum" n="512" />πρῶτον ἐπιψαίρωσι πόροιο τε πειρήσωνται,
<lb rend="displayNum" n="513" />ξεῖνον ἁλὸς σπεύδουσι μετὰ πλόον, οὐδ᾽ ἐθέλουσι
<pb id="p.442" />
<lb rend="displayNum" n="514" />μίμνειν ἔνθ᾽ ἐγένοντο καὶ ἠβαιαί περ ἐοῦσαι.
<lb rend="displayNum" n="515" />Θρηΐκιος δέ τίς ἐστιν ἁλὸς πόρος, ὅντε βάθιστον 
<lb rend="displayNum" n="516" />φασὶ Ποσειδάωνος ἐνὶ κλήροισι τετύχθαι:
<lb rend="displayNum" n="517" />ἐκ τοῦ καί τε Μέλας κικλήσκεται, οὐδέ ἑ λάβροι
<lb rend="displayNum" n="518" />λίην οὐδ᾽ ὑπέροπλοι ἐπιθρώσκουσιν ἀῆται:
<lb rend="displayNum" n="519" />ἐν δ᾽ ἄρα οἱ κευθμῶνες ὑποβρύχιοι πεφύασι
<lb rend="displayNum" n="520" />κοῖλοι, πηλώεντες, ἀθέσφατοι, οἷς ἔνι πολλὰ 
<lb rend="displayNum" n="521" />τίκτεται, ἠβαιοῖσιν ὅσ᾽ ἰχθύσι δαῖτας ὀφέλλει.
<lb rend="displayNum" n="522" />ἔνθα καὶ ἀρτιγόνοισι πέλει πρώτιστα κέλευθα
<lb rend="displayNum" n="523" />πηλαμύδων ἑσμοῖσιν, ἐπεὶ περιώσιον ἄλλων
<lb rend="displayNum" n="524" />εἰναλίων φρίσσουσι δυσαέα χείματος ὁρμήν:
<lb rend="displayNum" n="525" />χεῖμα δὲ πηλαμύδεσσιν ἀπαμβλύνει φάος ὄσσων. 
<lb rend="displayNum" n="526" />ἔνθα δ᾽ ἐν εὐρωποῖσιν ἁλὸς λαγόνεσσι πεσοῦσαι
<lb rend="displayNum" n="527" />αὔτως δηθύνουσιν, ἀεξόμεναι δὲ μένουσι
<lb rend="displayNum" n="528" />λαρὸν ἔαρ: τῇ δέ σφι καὶ ἵμερος ἄνεται εὐνῆς:
<lb rend="displayNum" n="529" />πλησάμεναι δὲ τόκοιο παλίμποροι αὖτις ἵενται
<lb rend="displayNum" n="530" />πατρῷον μετὰ κῦμα, μόγον δ᾽ ἀπὸ γαστρὸς ἔθεντο. 
</p><p><lb rend="displayNum" n="531" />τὰς δ᾽ ἤτοι Μέλανος μὲν ὑπὲρ βαθὺ λαῖτμα πόροιο
<lb rend="displayNum" n="532" />Θρήϊκες ἀγρώσσουσιν ἀπηνέϊ χείματος ὥρῃ,
<lb rend="displayNum" n="533" />θήρην ἀργαλέην καὶ ἀτερπέα, δηϊοτῆτος
<lb rend="displayNum" n="534" />θεσμὸν ὑφ᾽ αἱματόεντα καὶ ἄγριον αἶσαν ὀλέθρου.
<lb rend="displayNum" n="535" />ἔστι τις οὐ δολιχὴ μὲν ἀτὰρ πάχος ὅττι μεγίστη, 
<lb rend="displayNum" n="536" />μῆκος ὅσον πῆχυς, στιβαρὴ δοκίς: ἐν δέ οἱ ἄκρῃ
<lb rend="displayNum" n="537" />πολλὴ μὲν μολίβοιο χύσις, πολλαὶ δὲ σιδήρου
<lb rend="displayNum" n="538" />αἰχμαὶ τριγλώχινες ἐπασσύτεραι πεφύασι:
<lb rend="displayNum" n="539" />πεῖσμα δέ μιν περίμηκες ἐΰπλοκον ἀμφιβέβηκε.
<pb id="p.444" />
<lb rend="displayNum" n="540" />δουρὶ δ᾽ ἀναπλώσαντες, ἁλὸς πόρος ἔνθα βάθιστος, 
<lb rend="displayNum" n="541" />ἐς βυθὸν ἠερόεντα περικρατὲς ἧκαν ἔνερθε
<lb rend="displayNum" n="542" />πυθμένος εἰλατίνου κρατερὸν σθένος: αἶψα δὲ ῥιπῇ
<lb rend="displayNum" n="543" />σπερχόμενον, μολίβῳ τε καταρρεπὲς ἠδὲ σιδήρῳ,
<lb rend="displayNum" n="544" />σεύεται ἐς νεάτας ῥίζας ἁλός, ἔνθ᾽ ἀμενηναῖς
<lb rend="displayNum" n="545" />πηλαμύσι προὔτυψεν ἐν ἰλύσι πεπτηυίαις: 
<lb rend="displayNum" n="546" />σὺν δ᾽ ἕλε σύν τ᾽ ἐτόρησεν ὅσον κίχε δειλὸν ὅμιλον.
<lb rend="displayNum" n="547" />οἱ δὲ θοῶς ἀνέρυσσαν ἐληλαμένας περὶ χαλκῷ
<lb rend="displayNum" n="548" />παλλομένας ἐλεεινὰ σιδηρείῃς ὀδύνῃσι.
<lb rend="displayNum" n="549" />τὰς δέ τις εἰσορόων καί κεν θρασυκάρδιος ἀνὴρ
<lb rend="displayNum" n="550" />οἰκτείραι θήρης τε δυσαγρέος ἠδὲ μόροιο: 
<lb rend="displayNum" n="551" />τῆς μὲν γὰρ λαγόνεσσιν ἐλήλατο δουρὸς ἀκωκή,
<lb rend="displayNum" n="552" />τῆς δὲ κάρη ξυνέπειρε θοὸν βέλος, ἡ δ᾽ ὑπὲρ οὐρὴν
<lb rend="displayNum" n="553" />οὔτασται, νηδὺν δ᾽ ἑτέρης, ἄλλης δ᾽ ἕλε νῶτα
<lb rend="displayNum" n="554" />δριμὺς ἄρης, ἄλλη δὲ μέσον κενεῶνα πέπαρται.
<lb rend="displayNum" n="555" />ὡς δ᾽ ὁπότε, κρινθέντος ἐνυαλίοιο κυδοιμοῦ, 
<lb rend="displayNum" n="556" />δουριφάτους κονίης τε καὶ αἵματος ἐξανελόντες
<lb rend="displayNum" n="557" />εὐνὴν ἐς πυρόεσσαν ἑοὶ στέλλωσιν ἑταῖροι
<lb rend="displayNum" n="558" />μυρόμενοι: τὰ δὲ πολλὰ καὶ αἰόλα σώμασι νεκρῶν
<lb rend="displayNum" n="559" />ἕλκεα παντοῖαί τε βολαὶ πλήθουσιν Ἄρηος:
<lb rend="displayNum" n="560" />ὣς καὶ πηλαμύδεσσιν ἐπιπρέπει ἕλκεα πάντῃ, 
<lb rend="displayNum" n="561" />εἴδωλον πολέμοιο, φίλον γε μὲν ἀσπαλιεῦσιν.
</p><p><lb rend="displayNum" n="562" />ἄλλοι δ᾽ αὖ κούφοισι λίνοις ἕλον ἔθνε᾽ ἀφαυρῶν
<lb rend="displayNum" n="563" />πηλαμύδων: αἰεὶ γὰρ ἀνὰ κνέφας, ὅττι κεν ἅλμῃ
<lb rend="displayNum" n="564" />ἐμπίπτῃ, τρομέουσι, φόβον δ᾽ ὀρφναῖον ἔχουσιν:
<lb rend="displayNum" n="565" />ὄρφνῃ δ᾽ ἀγρώσσονται, ἀτυζόμεναι κατὰ βένθος. 
<lb rend="displayNum" n="566" />δίκτυα γὰρ μάλα κοῦφα λίνων στήσαντες ἐλαφρῶν
<lb rend="displayNum" n="567" />κυκλόσε δινεύουσι, βίῃ θείνοντες ἐρετμοῖς
<lb rend="displayNum" n="568" />νῶτον ἁλός, κοντοῖς τε καταΐγδην κτυπέουσιν:
<lb rend="displayNum" n="569" />αἱ δ᾽ ὑπό μαρμαρυγῆς ταχυήρεος ἠδ᾽ ὁμάδοιο
<lb rend="displayNum" n="570" />φυζαλέαι θρώσκουσι, λίνου δ᾽ εἰς κόλπον ἵενται 
<pb id="p.446" />
<lb rend="displayNum" n="571" />ἀτρέμας ἑστηῶτος, ὀιόμεναι σκέπας εἶναι,
<lb rend="displayNum" n="572" />νήπιαι, αἳ δούποιο φόβῳ μόρον εἰσεπέρησαν.
<lb rend="displayNum" n="573" />ἔνθ᾽ οἱ μὲν σχοίνοισιν ἐπισπέρχουσ᾽ ἑκάτερθε,
<lb rend="displayNum" n="574" />δίκτυον ἐξερύοντες ἐπ᾽ ᾐόνας: αἱ δ᾽ ὁρόωσαι
<lb rend="displayNum" n="575" />σχοίνους κινυμένας, ἀνεμώλια δείματ᾽ ἔχουσαι, 
<lb rend="displayNum" n="576" />εἰλόμεναι πτήσσουσι καὶ ἀθρόαι ἐσπείρηνται.
<lb rend="displayNum" n="577" />πολλά κεν ἀγραίοισι τότ᾽ ἀρήσαιτο θεοῖσι
<lb rend="displayNum" n="578" />δικτυβόλος, μήτ᾽ οὖν τι θορεῖν ἔκτοσθε λίνοιο,
<lb rend="displayNum" n="579" />μήτε τι κινύμενον δεῖξαι πόρον: ἢν γὰρ ἴδωνται
<lb rend="displayNum" n="580" />πηλαμύδες, τάχα πᾶσαι ὑπὲρ κούφοιο λίνοιο 
<lb rend="displayNum" n="581" />ἐς βυθὸν ἀΐσσουσι καὶ ἄπρηκτον λίπον ἄγρην.
<lb rend="displayNum" n="582" />εἰ δ᾽ οὔ σφι μακάρων τις ἁλιπλάγκτων νεμεσήσει,
<lb rend="displayNum" n="583" />πολλάκι καὶ τραφερῆς ὑπὲρ ᾐόνος ἑλκυσθεῖσαι
<lb rend="displayNum" n="584" />ἔξαλοι οὐκ ἐθέλουσι λιπεῖν λίνον, ἀλλ᾽ ἐνέχονται,
<lb rend="displayNum" n="585" />αὐτὴν μήρινθον πολυδινέα πεφρικυῖαι. 
<lb rend="displayNum" n="586" />ὧδε καὶ ἐν ξυλόχοισιν ὀρέστεροι ἀγρευτῆρες
<lb rend="displayNum" n="587" />εἷλον ἀναλκείην ἐλάφων εὐαγρέϊ τέχνῃ,
<lb rend="displayNum" n="588" />μηρίνθῳ στέψαντες ἅπαν δρίος: ἀμφὶ δὲ κούφων
<lb rend="displayNum" n="589" />ὀρνίθων δήσαντο θοὰ πτερά: ταὶ δ᾽ ἐσορῶσαι
<lb rend="displayNum" n="590" />ἠλέματα πτώσσουσι κενὸν φόβον, οὐδὲ πελάσσαι 
<lb rend="displayNum" n="591" />μαψιδίως πτερύγεσσιν ἀτυζόμεναι μεμάασιν,
<lb rend="displayNum" n="592" />εἰσόκε θηρητῆρες ἐπαΐξαντες ἕλωσι.
</p><p><lb rend="displayNum" n="593" />καὶ μέν τις δύπτης ἁλίων εὐμήχανος ἔργων
<lb rend="displayNum" n="594" />νόσφι δόλου παλάμῃσιν ἐπαΐξας ἕλεν αὐταῖς
<lb rend="displayNum" n="595" />ἰχθῦς, ἠΰτε χέρσον ἀμειβόμενος πόρον ἅλμης, 
<lb rend="displayNum" n="596" />σαργόν τε τρέσσαντα φόβῳ δειλήν τε σκίαιναν.
<lb rend="displayNum" n="597" />σαργοὶ μὲν δείσαντες ἀολλέες ἐς μυχὸν ἅλμης
<lb rend="displayNum" n="598" />εἰλόμενοι πτήσσουσιν, ἐπ᾽ ἀλλήλαις δὲ κέχυνται,
<lb rend="displayNum" n="599" />δόχμιαι ἀμφιπεσόντες, ἀναφρίσσουσι δ᾽ ἀκάνθαις
<pb id="p.448" />
<lb rend="displayNum" n="600" />νῶτα μετακλίνοντες, ἅτε σκολόπεσσιν ἁπάντῃ 
<lb rend="displayNum" n="601" />φραξάμενοι πυκινῇσι περίδρομον ἕρκος ἀλωῆς
<lb rend="displayNum" n="602" />ἀγρονόμοι, σίντῃσι μέγαν πόνον: οὐδέ κεν ἄν τις
<lb rend="displayNum" n="603" />ἐσβαίη: σκῶλοι γὰρ ἐρητύουσι κέλευθα:
<lb rend="displayNum" n="604" />ὣς κείνοις οὐκ ἄν τις ἐνιχρίμψειεν ἑτοίμως,
<lb rend="displayNum" n="605" />οὐδ᾽ ἐπὶ χεῖρα βάλοι: περὶ γὰρ φρίσσουσι κελαιναὶ 
<lb rend="displayNum" n="606" />πρόκροσσαι πυκινῇσιν ὑπὸ σταλίκεσσιν ἄκανθαι.
<lb rend="displayNum" n="607" />ἀλλά τις ἰδμοσύνῃσιν ἀνὴρ ὑπὸ κεύθεα πόντου
<lb rend="displayNum" n="608" />ἐσσυμένως δύοιτο, περιφράζοιτο δὲ πάντῃ
<lb rend="displayNum" n="609" />σαργούς, ἔνθα κάρη τε καὶ οὐραίη κλίσις αὐτῶν:
<lb rend="displayNum" n="610" />χεῖρα δ᾽ ὑπὲρ κεφαλῇσι βαλὼν καθύπερθεν ἀκάνθας 
<lb rend="displayNum" n="611" />ἦκα καταρρέξειεν ἐπικλίνοι τε πιέζων:
<lb rend="displayNum" n="612" />οἱ δ᾽ αὔτως μίμνουσιν ἀρηρότες ἀλλήλοισιν
<lb rend="displayNum" n="613" />ἀστεμφεῖς, προβολῇσι πεποιθότες ὀξείῃσιν:
<lb rend="displayNum" n="614" />ἔνθα δύω παλάμῃσιν ἀνὴρ ἑκάτερθεν ἀείρας
<lb rend="displayNum" n="615" />αὖτις ἀναπλώει τελέσας πανεπίκλοπον ἔργον. 
</p><p><lb rend="displayNum" n="616" />πετραίην δὲ σκίαιναν ἐπὴν φόβος ἦτορ ἵκηται,
<lb rend="displayNum" n="617" />ἐσσυμένως σπιλάδεσσιν ἐπέσσυτο καί τινα κοίλην
<lb rend="displayNum" n="618" />χειὴν εἰσεπέρησε περίδρομον ἠὲ χαράδρην,
<lb rend="displayNum" n="619" />ἢ ποίαις ἁλίῃσιν ὑπέδραμεν, ἠὲ καὶ ὑγροῖς
<lb rend="displayNum" n="620" />φύκεσιν: οὐ γάρ οἵ τι μέλει σκέπας, οἷον ἅπασαν 
<lb rend="displayNum" n="621" />δεξάμενον ῥύσαιτο, κάρη δ᾽ ἄρα δίζεται οἶον
<lb rend="displayNum" n="622" />φράξασθαι, κεφαλὴν δὲ κατακρύψασα καὶ ὄσσε
<lb rend="displayNum" n="623" />ἔλπεται οὐχ ὁρόωσα λαθεῖν ὁρόωντος ἐφορμήν.
<lb rend="displayNum" n="624" />ὡς δέ τις ὠμηστῆρος ἐπεσσυμένοιο λέοντος
<lb rend="displayNum" n="625" />βουβαλὶς ἐν λόχμῃσι κάτω τρέψασα κάρηνον 
<lb rend="displayNum" n="626" />μαψιδίην φυλακὴν προτιβάλλεται, οὔθ᾽ ὁράασθαι
<lb rend="displayNum" n="627" />ἔλπεται, εἰσόκε δή μιν ἐπαΐξας ὀλοὸς θὴρ
<lb rend="displayNum" n="628" />δαρδάψῃ: τῆς δ᾽ ἦτορ ὁμοίϊον, οὐδὲ κάρηνον
<pb id="p.450" />
<lb rend="displayNum" n="629" />ἀγκλινει, δοκέει δὲ καὶ ὀλλυμένη περ ἀλύξαι.
<lb rend="displayNum" n="630" />τοῖα δὲ καὶ Λιβύης πτερόεν βοτὸν ἀγκυλόδειρον 
<lb rend="displayNum" n="631" />νήπια τεχνάζει: μελέη δέ οἱ ἔπλετο τέχνη:
<lb rend="displayNum" n="632" />ὣς ἀταλὴ μελέῃσιν ὑπ᾽ ἐλπωρῇσι σκίαινα
<lb rend="displayNum" n="633" />κέκρυπται: τάχα γάρ μιν ἐρυσσάμενος παλάμῃσιν
<lb rend="displayNum" n="634" />ἀγρευτὴρ ἀνέδυ τε καὶ ἀφραίνουσαν ἔφηνε.
</p><p><lb rend="displayNum" n="635" />τόσσα μὲν ἰχθυβόλων ἐδάην ἁλιεργέα τέχνης 
<lb rend="displayNum" n="636" />δήνεα, καὶ τόσσοισιν ἐπ᾽ ἰχθύσι πικρὸν ὄλεθρον:
<lb rend="displayNum" n="637" />τοὺς δ᾽ ἄλλους ξύμπαντας ὁμοίϊος αἶσα κιχάνει
<lb rend="displayNum" n="638" />κύρτων τ᾽ ἀγκίστρων τε βαθυπλεκέος τε λίνοιο
<lb rend="displayNum" n="639" />ῥιπῆς τε τριόδοντος, ὅσ᾽ ἀνδράσιν ἔντεα τέχνης.
<lb rend="displayNum" n="640" />τοὺς μὲν ὑπηματίους, τοὺς δ᾽ ἕσπερος εἷλε δαμέντας, 
<lb rend="displayNum" n="641" />εὖτ᾽ ἂν ὑπὸ πρῶτον νυκτὸς κνέφας ἀσπαλιῆες
<lb rend="displayNum" n="642" />πυρσὸν ἀναψάμενοι, γλαφυρὸν σκάφος ἰθύνοντες,
<lb rend="displayNum" n="643" />ἰχθύσιν ἀτρεμέουσιν ἀείδελον αἶσαν ἄγωσιν.
<lb rend="displayNum" n="644" />ἔνθ᾽ οἱ μέν πεύκης λιπαρῇ φλογὶ καγχαλόωντες
<lb rend="displayNum" n="645" />ἀμφ᾽ ἀκάτῳ θύνουσι, κακὸν δ᾽ ἴδον ἑσπέριον πῦρ, 
<lb rend="displayNum" n="646" />ῥιπῆς τριγλώχινος ἀμειλίκτοιο τυχόντες.
</p><p><lb rend="displayNum" n="647" />ἔστι δέ τις θήρης ἕτερος νόμος ἰχθυβόλοισι
<pb id="p.452" />
<lb rend="displayNum" n="648" />φαρμάκταις, οἳ λυγρὸν ἐπ᾽ ἰχθύσι μητίσαντο
<lb rend="displayNum" n="649" />φάρμακον, ὠκύμορον δὲ τέλος νεπόδεσσιν ἔθηκαν.
<lb rend="displayNum" n="650" />οἱ δ᾽ ἤτοι πρῶτον μὲν ἐπασσυτέραις βολίδεσσι 
<lb rend="displayNum" n="651" />κοντῶν τε ῥιπῇσι καὶ αἰκίῃσιν ἐρετμῶν
<lb rend="displayNum" n="652" />εἱλεῦσιν νεπόδων δειλὰς στίχας εἰς ἕνα χῶρον
<lb rend="displayNum" n="653" />κοιλοφυῆ, κευθμῶσιν ὑπαγνύμενον θαμέεσσιν:
<lb rend="displayNum" n="654" />ἔνθ᾽ οἱ μὲν δύνουσιν ὑπὸ γλαφυρῇς σπιλάδεσσι,
<lb rend="displayNum" n="655" />τοὶ δὲ περιστήσαντο λίνων εὐερκέα πάντῃ 
<lb rend="displayNum" n="656" />δίκτυα κυκλώσαντες, ἅτ᾽ ἀνδράσι δυσμενέεσσι
<lb rend="displayNum" n="657" />διπλὰ περιπροβαλόντες ἀνάρσια τείχεα πέτρης.
<lb rend="displayNum" n="658" />καὶ τότ᾽ ἀνὴρ ἄργιλον ὁμοῦ πίειραν ἀείρας
<lb rend="displayNum" n="659" />ῥίζαν θ᾽, ἣν κυκλάμινον ἐφήμισαν ἰητῆρες,
<lb rend="displayNum" n="660" />μίξας ἐν παλάμῃσι δύω φυρήσατο μάζας: 
<lb rend="displayNum" n="661" />πόντῳ δ᾽ ἐγκατέπαλτο λίνων ὕπερ, ἀμφὶ δ᾽ ἄρ᾽ αὐταῖς
<lb rend="displayNum" n="662" />κοιλάσι καὶ θαλάμῃσι δυσαέα φάρμακ᾽ ἄλειψε
<pb id="p.454" />
<lb rend="displayNum" n="663" />χρίσματος ἐχθοδοποῖο καὶ ἐξεμίηνε θάλασσαν.
<lb rend="displayNum" n="664" />καὶ τὸν μὲν παλίνορσον ὀλέθρια φαρμάξαντα
<lb rend="displayNum" n="665" />δέξατο ναῦς: τοὺς δ᾽ αἶψα κακὴ καὶ ἀνάρσιος ὀδμὴ 
<lb rend="displayNum" n="666" />πρῶτα μὲν ἐν θαλάμῃσιν ἱκάνεται: ἀχλύϊ δ᾽ ὄσσε
<lb rend="displayNum" n="667" />καὶ κεφαλὴ καὶ γυῖα βαρύνεται, οὐδὲ δύνανται
<lb rend="displayNum" n="668" />μίμνειν ἐν κευθμῶσιν, ἀτυζόμενοι δὲ χέονται
<lb rend="displayNum" n="669" />ἐκτὸς ἀπὸ σπιλάδων: ἡ δέ σφισι πουλὺ θάλασσα
<lb rend="displayNum" n="670" />πικροτέρη: τοῖον γὰρ ἐν οἴδμασι πῆμα πέφυρται. 
<lb rend="displayNum" n="671" />οἱ δ᾽ ὥστ᾽ οἰνοβαρεῖς, ὀλοῇ μεθύοντες ἀϋτμῇ,
<lb rend="displayNum" n="672" />πάντῃ δινεύουσι καὶ οὔποθι χῶρον ἔχουσι
<lb rend="displayNum" n="673" />λειπόμενον κακότητος, ἐπαΐγδην δὲ λίνοισι
<lb rend="displayNum" n="674" />σπερχόμενοι πίπτουσι, διεκθορέειν μεμαῶτες:
<lb rend="displayNum" n="675" />ἀλλ᾽ οὔ τις χαλεπῆς ἄτης λύσις οὐδ᾽ ἀλεωρή: 
<lb rend="displayNum" n="676" />πολλῇ δὲ ῥιπῇ τε καὶ ἅλματι κυμαίνονται
<lb rend="displayNum" n="677" />τειρόμενοι: τὸ δὲ πολλὸν ἐπιτρέχει Ἀμφιτρίτῃ
<lb rend="displayNum" n="678" />ὀλλυμένων φύσημα, τό τ᾽ ἰχθύσιν ἔπλετο δειλοῖς
<lb rend="displayNum" n="679" />οἰμωγή: τοὶ δ᾽ ἐκτὸς ἐπ᾽ ἄλγεσιν ἀσπαλιῆες
<lb rend="displayNum" n="680" />τερπόμενοι μίμνουσιν ἀκηδέες, εἰσόκε σιγὴ 
<lb rend="displayNum" n="681" />πόντον ἕλῃ, φλοίσβου τε καὶ ἀργαλέοιο κυδοιμοῦ
<lb rend="displayNum" n="682" />παύσωνται, στονόεσσαν ἀποπνεύσαντες ἀϋτμήν.
<lb rend="displayNum" n="683" />καὶ τότ᾽ ἀπειρέσιον νεκύων ἐρύουσιν ὅμιλον
<lb rend="displayNum" n="684" />ξυνῷ τεθνηῶτας ὁμοῦ λωβήτορι πότμῳ.
<lb rend="displayNum" n="685" />ὡς δ᾽ ὅτε δυσμενέεσσιν ἐπιστήσωνται Ἄρηα, 
<lb rend="displayNum" n="686" />φροῦδον ἐελδόμενοι ῥαῖσαι πόλιν, οὐδ᾽ ἀνιεῖσι
<lb rend="displayNum" n="687" />πήματα βουλεύοντες ἐπί σφισιν, ἀλλὰ καὶ ὕδωρ
<lb rend="displayNum" n="688" />κρηνάων φάρμαξαν ὀλέθριον: οἱ δ᾽ ἐπὶ πύργοις
<pb id="p.456" />
<lb rend="displayNum" n="689" />λιμῷ τ᾽ ἀργαλέῳ καὶ ὀϊζύϊ μοχθίζοντες
<lb rend="displayNum" n="690" />ὕδατί τ᾽ ἐχθοδοπῷ στυγερὸν καὶ ἀεικέα πότμον 
<lb rend="displayNum" n="691" />ὄλλυνται, νεκύων δὲ πόλις πέπληθεν ἅπασα:
<lb rend="displayNum" n="692" />ὣς οἱ λευγαλέῳ τε μόρῳ καὶ ἀδευκέϊ πότμῳ
<lb rend="displayNum" n="693" />ἀνδράσι φαρμάκτῃσιν ὑποδμηθέντες ὄλοντο.
<pb id="p.458" />
</p></div1></body></text></TEI.2>