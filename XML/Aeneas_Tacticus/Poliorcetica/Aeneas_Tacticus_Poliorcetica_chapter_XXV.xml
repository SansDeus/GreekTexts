<?xml version="1.0" encoding="utf-8"?>
<TEI.2><text id="tlg0058.tlg001.perseus-grc1"><body><div1 type="chapter" n="XXV" org="uniform" sample="complete"><head> <del status="unremarkable">Παρασυνθήματα</del></head><p><milestone unit="section" n="1" />
Ἔνιοι δὲ παρασυνθήμασι χρῶνται τῶν τε
πανείων ἕνεκεν καὶ πρὸς τὸ γνωρίζειν μᾶλλον τοὺς
φίλους. <milestone unit="section" n="2" /> εἶναι δὲ καὶ παρασυνθήματα ὡς ἰδιαίτατα
καὶ δυσγνωστότατα τοῖς πολεμίοις. εἴη δ̓ ἂν τὰ
παρασυνθήματα τοιάδε. ἐν μὲν ταῖς σκοτειναῖς
νυξὶν τό τε σύνθημα ἐρωτᾶν καὶ φωνεῖν τι, μᾶλλον
δὲ καὶ ψόφον ἐμφανίσαι, τὸν δὲ ἐρωτώμενον τό
τε σύνθημα ἀποκρίνεσθαι καὶ ἄλλο τι προσυγκείμενον
φωνῆσαι ἢ ψόφον ἐμφανίσαι: ἐν δὲ τοῖς
<pb id="v.2.p.132" />
φαεινοῖς χρόνοις τὸν μὲν ἐρωτῶντα τὸ σύνθημα τὸν
πῖλον ἀφελέσθαι ἢ ἐν τῇ χειρὶ ἔχοντα ἐπιθέσθαι,
<milestone unit="section" n="3" /> ἔστιν δὲ καὶ ἐπαγαγέσθαι τὸν πῖλον ἐπὶ τὸ πρόσωπον
καὶ ἀπαγαγέσθαι ἀπὸ τοῦ προσώπου, <milestone unit="section" n="4" /> ἔτι δὲ
καὶ τὸ δόρυ καταπῆξαι προσιόντα ἢ εἰς τὴν ἀριστερὰν
παραλαβεῖν, ἢ ἔχειν ἐν τῇ χειρὶ ἄραντα ἢ ἀνελέσθαι,
τὸν δὲ ἐρωτώμενον τό τε σύνθημα ἀποκρίνασθαι
καὶ τούτων τι προσυγκείμενον ποιῆσαι.
</p></div1></body></text></TEI.2>