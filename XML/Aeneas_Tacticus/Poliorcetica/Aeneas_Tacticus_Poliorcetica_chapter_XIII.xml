<?xml version="1.0" encoding="utf-8"?>
<TEI.2><text id="tlg0058.tlg001.perseus-grc1"><body><div1 type="chapter" n="XIII" org="uniform" sample="complete"><head> <del status="unremarkable">Ξενοτροφία</del></head><p><milestone unit="section" n="1" />
Ἂν δὲ δέῃ ξενοτροφεῖν, ὧδε ἂν ἀσφαλέστατα
γίγνοιτο. χρὴ τοῖς ἐν τῇ πόλει εὐπορωτάτοις
προστάξαι κατὰ δύναμιν ἑκάστῳ παρασχεῖν ξένους
ἕκαστον, τοὺς μὲν τρεῖς, τοὺς δὲ δύο, τινὰς δὲ
ἕνα: ἀθροισθέντων δὲ ὅσων ἂν δέοιο, διελεῖν
αὐτοὺς εἰς λόχους, <milestone unit="section" n="2" /> καταστήσαντας ἐπ̓ αὐτοὺς
τῶν πολιτῶν τοὺς πιστοτάτους λοχαγούς. τὸν
δὲ μισθὸν καὶ τὴν τροφὴν οἱ ξένοι παρὰ τῶν
μισθωσαμένων λαμβανόντων, τὸ μέν τι παῤ
αὐτῶν, τὸ δὲ καὶ τῆς πόλεως συμβαλλομένης.
<milestone unit="section" n="3" /> καὶ διαιτάσθωσαν ἕκαστοι ἐν ταῖς τῶν μισθωσαμένων
οἰκίαις, οἱ δὲ τὰς λειτουργίας καὶ τὰς
<pb id="v.2.p.74" />
ἐκκοιτίας καὶ τὰ ἄλλα ἐπιτάγματα ἐκ τῶν ἀρχόντων
ἀθροιζόμενοι ὑπὸ τῶν λοχαγῶν ὑπηρετούντων.
<milestone unit="section" n="4" /> κομιδὴ δὲ τοῖς προαναλίσκουσιν εἰς τοὺς ξένους
χρόνῳ τινὶ γενέσθω ὑπολογιζομένων τῶν εἰς τὴν
πόλιν εἰσφερομένων παρὰ ἑκάστου τελῶν: οὕτω
γὰρ ἂν τάχιστά τε καὶ ἀσφαλέστατα καὶ εὐτελέστατα ξενοτροφηθείη.
</p></div1></body></text></TEI.2>