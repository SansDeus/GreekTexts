<?xml version="1.0" encoding="utf-8"?>
<TEI.2><text id="tlg0058.tlg001.perseus-grc1"><body><div1 type="chapter" n="XXXVII" org="uniform" sample="complete"><head> <del status="unremarkable">Ὑπορυσσόντων γνῶσις καὶ κώλυσις</del></head><p><milestone unit="section" n="1" />
Τοὺς δὲ ὑπορύσσοντας ὧδε κωλύειν. ἐὰν δοκῇς
ὑπορύσσεσθαι, ὡς βαθυτάτην ἐκτὸς χρὴ
τὴν τάφρον ὀρύσσεσθαι, ὅπως εἰς τὴν τάφρον τὸ
ὑπόρυγμα ἀφίκηται καὶ οἱ ὑπορύσσοντες ὀφθῶσιν.
<milestone unit="section" n="2" /> ἐὰν δέ σοι ὑπάρχῃ, καὶ τειχίον τειχίσαι εἰς αὐτὴν
ὡς ἰσχυροτάτων καὶ μεγίστων λίθων. ἐὰν
δὲ μὴ ὑπάρχῃ τειχίσαι λίθοις, <milestone unit="section" n="3" /> ξύλων φορυτὸν
κομίσαντα ... ἂν δὲ τὰ ὑπορύγματα τῆς τάφρου
πῃ προσπέσῃ, ταύτῃ ἐπιβάλλοντα ξύλα
καὶ τὸν φορυτὸν ἐμπρῆσαι καὶ τὰ ἄλλα κατασκεπάσαι,
ὅπως ὁ καπνὸς εἰς τὸ διόρυγμα πορεύσηται
καὶ κακῶς ποιήσῃ τοὺς ἐν τῷ ὀρύγματι
<pb id="v.2.p.186" />
ὄντας: ἐνδέχεται δὲ καὶ πολλοὺς ἀπολέσθαι
αὐτῶν ὑπὸ τοῦ καπνοῦ. <milestone unit="section" n="4" /> ἤδη δέ τινες καὶ σφῆκας
καὶ μελίσσας εἰς τὸ διόρυγμα ἀφέντες
ἐλυμήναντο τοὺς ἐν τῷ ὀρύγματι ὄντας. <milestone unit="section" n="5" /> χρὴ δὲ
ἁπλῶς εἰπεῖν καθ̓ ὅν τινα τόπον ὀρύσσουσιν
ἀνθυπορύσσειν καὶ ἀντιοῦσθαι καὶ ἐμπιμπράναι
... <milestone unit="section" n="6" /> τὸ ἐν τῷ ὀρύγματι μαχόμενον. παλαιὸν
δέ τι λέγεται ... Ἄμασιν Βαρκαίους πολιορκοῦντα,
ἐπεὶ ἐπεχείρει ὀρύσσειν. οἱ δὲ Βαρκαῖοι
αἰσθόμενοι τὸ ἐπιχείρημα τοῦ Ἀμάσιδος, ἠποροῦντο
μὴ λάθῃ ἢ φθάσῃ, ἔπειτα ἀνὴρ χαλκεὺς
ἀνεῦρεν ἐνθυμήσας: ἀσπίδος χάλκωμα περιφέρων
ἐντὸς τοῦ τείχεος ἐπάνω προσίσχεν πρὸς τὸ
δάπεδον. <milestone unit="section" n="7" /> τῇ μὲν δὴ ἄλλῃ κωφὰ ἦν πρὸς ἃ
προσίσχοι τὸ χάλκωμα: ᾗ δὲ ὑπωρύσσετο,
ἀντήχει. ἀντορύσσοντες οὖν οἱ Βαρκαῖοι ταύτῃ,
ἀπέκτειναν πολλοὺς τῶν ὑπορυσσόντων. ὅθεν καὶ
νῦν χρῶνται τούτῳ τῷ ἐνθυμήματι γνωρίζοντες
ᾗ ὑπορύσσεται.
<milestone unit="section" n="8" /> Καὶ οἷς μὲν προσήκει τὰ ἐκ τῶν ἐναντίων
τεχνάσματα καταντῶντα ἀμύνειν δεδήλωται:
τοῖς δὲ ὑπορύσσειν μέλλουσιν ὧδ̓ ἂν γένοιτο
ἰσχυρότατον φράγμα. <milestone unit="section" n="9" /> χρὴ δύο ἁμαξῶν τοὺς ῥυμοὺς
εἰς τὸ αὐτὸ δῆσαι, συμπετάσαντα κατὰ τὸ
<pb id="v.2.p.188" />
ἕτερον μέρος τῆς ἁμάξης, ὅπως μετεωρισθῶσιν
οἱ ῥυμοὶ εἰς τὸ αὐτὸ νεύοντες: ἔπειτα οὕτως
ἐπισυνδεῖν ἄλλα ξύλα καὶ ῥίπους καὶ ἄλλα φράγματα
ἐπάνω, ταῦτα δὲ πηλῷ καταλεῖψαι.
ἔσται οὖν τοῦτο καὶ προσαγαγεῖν ὅπου βούλει
τοὺς τροχοὺς καὶ ἀπαγαγεῖν, ὑπὸ δὲ τούτῳ τῷ
φράγματι τοὺς ὑπορύσσοντας εἶναι.
</p></div1></body></text></TEI.2>