<?xml version="1.0" encoding="utf-8"?>
<TEI.2><text id="tlg0058.tlg001.perseus-grc1"><body><div1 type="chapter" n="III" org="uniform" sample="complete"><head> <del status="unremarkable">Ἄλλη πολιτοφυλάκων σύνταξις</del></head><p><milestone unit="section" n="1" />
Ἐκ προσφάτου δὲ ἐγγιγνομένου φόβου ἀσυντάκτῳ
πόλει, τάχιστα ἄν τις εἰς σύνταξιν καὶ
φυλακὴν τῆς πόλεως τοὺς πολίτας καταστήσαι,
<pb id="v.2.p.36" />
εἰ ἑκάστῃ φυλῇ μέρος τι τοῦ τείχους κλήρῳ
ἀποδείξειεν, ἐφ̓ ᾧ ἐλθοῦσαι εὐθὺς αἱ φυλαὶ φυλάξουσιν.
κατὰ πολυπλήθειαν δὲ φυλῆς ἑκάστης
τὸ μέγεθος τοῦ τείχους φυλαττόντων. <milestone unit="section" n="2" /> ἔπειτα
οὕτως ἀφ̓ ἑκάστης φυλῆς τοὺς δυναμένους τοῖς
σώμασι πονέσαι ἀπολέγειν εἴς τε τὴν ἀγορὰν καὶ
τὰς περιοδίας, καὶ εἴ τι ἄλλο δεῖ χρῆσθαι τοῖς
τοιούτοις ἀνθρώποις. <milestone unit="section" n="3" /> ὁμοτρόπως δὲ καὶ φρουρίου
ὑπὸ συμμάχων φρουρουμένου μέρος τι τοῦ τείχους
τῶν συμμάχων ἑκάστοις ἀποδιδόσθω φυλάττειν.
ἐὰν δὲ πολῖται ἐν ὑποψίᾳ πρὸς ἀλλήλους ὦσιν,
κατὰ ἀνάβασιν ἑκάστην τοῦ τείχους δεῖ ἐπιστῆσαι
ἄνδρας πιστούς, οἳ κωλυταὶ ἔσονται, ἄν τις ἐπιχειρῇ
ἄλλος ἀναβαίνειν. <milestone unit="section" n="4" /> ἐν εἰρήνῃ δὲ καὶ ὧδε
χρὴ συντετάχθαι τοὺς πολίτας. πρῶτον μὲν ῥύμης
ἑκάστης ἀποδεῖξαι ῥυμάρχην ἄνδρα τὸν ἐπιεικέστατόν
τε καὶ φρονιμώτατον, πρὸς ὅν, ἐάν τι
ἀπροσδοκήτως νυκτὸς γένηται, συναθροισθήσονται.
<milestone unit="section" n="5" /> χρὴ δὲ τὰς ἐγγυτάτας ῥύμας τῆς ἀγορᾶς εἰς τὴν
ἀγορὰν ἄγειν τοὺς ῥυμάρχας, τοῦ δὲ θεάτρου τὰς
ἐγγυτάτω ῥύμας εἰς τὸ θέατρον, εἴς τε τὰς ἄλλας
ἕκαστον ἐγγύτατα εὐρυχωρίας ἀθροίζεσθαι τοὺς
ῥυμάρχας μετὰ τῶν ἐξενεγκαμένων παῤ αὐτοὺς
τὰ ὅπλα: <milestone unit="section" n="6" /> οὕτω γὰρ ἂν τάχιστα ἔς τε τοὺς προσήκοντας
ἕκαστοι τόπους ἀφίκοιντο καὶ ἐγγυτάτω
τῶν σφετέρων οἴκων εἶεν, διαπέμποιέν τε ἂν
οἰκονομοῦντες πρὸς τοὺς κατ̓ οἶκον, τέκνα καὶ
γυναῖκας, οὐ πρόσω αὐτῶν διατελοῦντες. τῶν
τε ἀρχόντων δεῖ προκεκληρῶσθαι εἰς ὃν ἕκαστοι
<pb id="v.2.p.38" />
τόπον ἐλθόντες τῶν συλλεγέντων ἐπὶ τὰ χείλη
ἀποστελοῦσι: καὶ τῶν λοιπῶν ἕνεκα ἐπιμελείας
ἡγεμόνες ἔσονται, ἄνπερ εὐθὺς ἡγεμονεύσωσιν ὧδε.
</p></div1></body></text></TEI.2>