<?xml version="1.0" encoding="utf-8"?>
<TEI.2><text id="tlg0058.tlg001.perseus-grc1"><body><div1 type="chapter" n="XII" org="uniform" sample="complete"><head> <del status="unremarkable">Περὶ συμμάχων ἃ δεῖ προνοεῖν</del></head><p><milestone unit="section" n="1" />
Χρὴ δὲ καὶ συμμάχων εἰς τὴν πόλιν...μήποτε
ἅμα διατελεῖν τοὺς συμμάχους, ἀλλὰ διεσκεδάσθαι
ὁμοτρόπως τῶν αὐτῶν ἕνεκεν τοῖς προειρημένοις.
<milestone unit="section" n="2" /> τὸ δὲ αὐτὸ καὶ μετὰ ξένων μισθοφόρων μέλλοντάς
τι πράσσειν ἀεὶ χρὴ ὑπερέχειν πλήθει καὶ δυνάμει
τοὺς ἐπαγομένους πολίτας τῶν ξένων: εἰ δὲ μή,
<milestone unit="section" n="3" /> ἐπ̓ ἐκείνοις γίγνονται αὐτοί τε καὶ ἡ πόλις. οἷον
Χαλκηδονίοις πολιορκουμένοις παρόντες σύμμαχοι
...ἔπεμψαν φρουρὰν αὐτοῖς οἱ τῶν Χαλκηδονίων
σύμμαχοι. βουλευομένων τὰ αὑτοῖς
συμφέροντα οὐκ ἔφασαν οἱ φρουροὶ ἐπιτρέψειν,
ἐὰν μὴ καὶ Κυζικηνοῖς δοκῇ εἶναι συμφέροντα,
ὥστε τοῖς Χαλκηδονίοις τὴν φρουρὰν ἔσω οὖσαν
<pb id="v.2.p.72" />
πολὺ φοβερωτέραν εἶναι τῶν προκαθημένων πολεμίων.
<milestone unit="section" n="4" /> δεῖ οὖν μήποτε εἰς πόλιν οἰκείαν μείζω
δύναμιν ἐπακτὸν δέχεσθαι τῆς ὑπαρχούσης τοῖς
πολίταις, ξένοις τε χρωμένην ἀεὶ δεῖ τὴν πόλιν
πολλῷ ὑπερέχειν τῆς τῶν ξένων δυνάμεως: οὐ
γὰρ ἀσφαλὲς ξενοκρατεῖσθαι καὶ ἐπὶ μισθοφόροις
γίγνεσθαι. <milestone unit="section" n="5" /> οἷον καὶ Ἡρακλεώταις τοῖς
ἐν τῷ Πόντῳ συνέβη. ἐπαγόμενοι γὰρ ξένους
πλείονας τοῦ προσήκοντος, πρῶτον μὲν τοὺς
ἀντιστασιώτας ἀνεῖλον, ἔπειτα αὑτοὺς καὶ τὴν
πόλιν ἀπώλεσαν, τυραννευθέντες ὑπὸ τοῦ εἰσάγοντος τοὺς ξένους.
</p></div1></body></text></TEI.2>