<?xml version="1.0" encoding="utf-8"?>
<TEI.2><text id="tlg0058.tlg001.perseus-grc1"><body><div1 type="chapter" n="XI" org="uniform" sample="complete"><head> <del status="unremarkable">Ἐπιβουλαί</del></head><p><milestone unit="section" n="1" />
Ἔτι δὲ καὶ τῶν πολιτῶν δεῖ τοῖς ἀντιπροθυμουμένοις
προσέχειν τὸν νοῦν καὶ μηδὲν εὐθέως
ἀποδέχεσθαι διὰ τάδε. <milestone unit="section" n="2" /> ῥηθήσονται δὲ ἑξῆς αἱ
<pb id="v.2.p.64" />
ἐπιβουλαὶ ἐκ τῆς βίβλου παραδείγματος ἕνεκεν,
ὅσαι κατὰ πόλιν ἐξ ἀρχόντων ἢ ἰδιωτῶν γεγόνασιν
καὶ ὡς ἔνιαι αὐτῶν κωλυθεῖσαι διελύθησαν.
<milestone unit="section" n="3" /> Χίου γὰρ μελλούσης προδίδοσθαι, τῶν ἀρχόντων
τις, συμπροδιδοὺς καὶ ἀπατῶν τοὺς συνάρχοντας
ἔπεισε λέγων, ὡς, ἐπειδὴ εἰρήνη εἴη, τοῦ τε
λιμένος τὸ κλεῖθρον εἰς γῆν ἀνασπάσαντας ξηρᾶναι
δεῖ καὶ πισσαλοιφῆσαι καὶ τὰ παλαιὰ τῶν νεῶν
ἄρμενα ἀποδόσθαι, τῶν τε νεωρίων ἐπεσκευάσθαι
τὰ στάζοντα καὶ τὴν ἐχομένην αὐτῶν στοὰν καὶ
τὸν πύργον, ἐν ᾧ διῃτῶντο οἱ ἄρχοντες, ἐχόμενον
τῆς στοᾶς, ἵνα ἐκ προφάσεως κλίμακες προπορισθῶσιν
τοῖς μέλλουσι καταλαμβάνειν τὰ
νεώρια καὶ τὴν στοὰν καὶ τὸν πύργον. <milestone unit="section" n="4" /> ἔτι δὲ
συνεβούλευε καὶ τὸ πλῆθος τῶν τὴν πόλιν φυλασσόντων
ἀπόμισθον ποιῆσαι, ἵν̓ ὡς ἐλάχιστον
δῆθεν ἀνάλωμα τῇ πόλει ᾖ. <milestone unit="section" n="5" /> καὶ ἄλλα τούτοις
ὁμότροπα λέγων ἔπεισε τοὺς συνάρχοντας ἅπερ
ἔμελλεν τοῖς προδιδοῦσι καὶ ἐπιτιθεμένοις συνοίσειν
πρὸς τὴν κατάληψιν: ὥστε ἀεὶ δεῖ προσέχειν
τοῖς τὰ τοιαῦτα τελειοῦν σπουδάζουσιν.
<milestone unit="section" n="6" /> ἅμα δὲ τοῦ τείχους ἐκδήσας κατεκρέμασε δίκτυα
ἐλάφεια καὶ σύεια, ὡσεὶ ξηρᾶναι θέλων, καὶ ἄλλῃ
ἱστία ἔξω τοὺς κάλους ἔχοντα: καθ̓ ἅπερ ἐν
νυκτὶ ἀνέβησαν στρατιῶται.
<pb id="v.2.p.66" />
<milestone unit="section" n="7" /> Πρὸς δὲ ἀντιστασιώτας τοιόνδε ἐπράχθη ἐν Ἄργει.
μελλόντων γὰρ τῶν πλουσίων τὴν δευτέραν ἐπίθεσιν
ἐπιτίθεσθαι τῷ δήμῳ καὶ ξένους ἐπαγομένων, ὁ τοῦ
δήμου προστάτης, προαισθόμενος τὸ μέλλον, τῶν
ἐπιθησομένων τινὰς τῶν ὑπεναντίων ὄντων τῷ
δήμῳ ἄνδρας δύο προσποιησάμενος φίλους εἶναι
ἀπορρήτους, πολεμίους αὑτῷ καθίστησιν αὐτοὺς
καὶ ἐποίει κακῶς ἐν τῷ φανερῷ, σιγῇ δὲ τὰ ἐκ
τῶν ἐναντίων βουλεύματα ἤκουεν παῤ αὐτῶν.
<milestone unit="section" n="8" /> ἐπεὶ δ̓ ἐν τῷ εἰσάγεσθαι τοὺς ξένους ἦσαν οἱ
πλούσιοι, ἅμα δὲ καὶ τῶν ἐν τῇ πόλει τινὲς ἦσαν
ἕτοιμοι, καὶ εἰς τὴν ἐπιοῦσαν νύκτα ἔμελλεν τὸ
ἔργον ἔσεσθαι, ἔδοξε τῷ τοῦ δήμου προστάτῃ τὴν
ταχίστην ἐκκλησίαν συναγαγεῖν καὶ τὸ μέλλον μὴ
προειπεῖν, ἵνα μὴ πᾶσα ἡ πόλις ταραχθῇ, εἰπόντα
δὲ ἄλλα τε καὶ ὅτι συμφέρον εἴη ἐν τῇ ἐπιούσῃ
νυκτὶ σὺν τοῖς ὅπλοις πάντας Ἀργείους παρεῖναι
ἐν τῇ αὑτοῦ φυλῇ ὄντας ἕκαστον. <milestone unit="section" n="9" /> ἐὰν δέ τις
ἄλλως ἐκθῆται τὰ ὅπλα ἢ ἄλλῃ ἐξενεγκάμενος
φανῇ, ὡς προδότης καὶ ἐπιβουλεύων τῷ δήμῳ
πασχέτω τι. <milestone unit="section" n="10" /> τοῦτο δὴ αὐτὸ ἵνα κατὰ τὰς φυλὰς
ὄντες οἱ πλούσιοι μὴ δύνωνται εἰς ταὐτὸ ἀθροισθέντες
μετὰ τῶν ξένων ἐπιθέσθαι, ἀλλ̓ ἐν ταῖς
φυλαῖς ὄντες διακεχωρισμένοι ὦσιν ἐν πολλοῖς
ὀλίγοι φυλέταις. καλῶς δὲ δοκεῖ καὶ ἀγχινόως
μετ̓ ἀσφαλείας διαλῦσαι τὸ μέλλον.
<pb id="v.2.p.68" />
<milestone unit="section" n="10a" /> Παραπλησίως δὲ ἐν Ἡρακλείᾳ τῇ ἐν τῷ Πόντῳ,
οὔσης δημοκρατίας καὶ ἐπιβουλευόντων τῶν
πλουσίων τῷ δήμῳ καὶ μελλόντων ἐπιτίθεσθαι,
προγνόντες οἱ προστάται τοῦ δήμου τὸ μέλλον, οὐσῶν
αὐτοῖς τριῶν φυλῶν καὶ τεσσάρων ἑκατοστύων,
ἔπεισαν τὸ πλῆθος ἑξήκοντα εἶναι ἑκατοστύας, ἵνα
ἐν ταύταις καὶ εἰς τὰς φυλακὰς καὶ εἰς τὰς ἄλλας
λειτουργίας φοιτῶσιν οἱ πλούσιοι. <milestone unit="section" n="11" /> συνέβαινεν
καὶ ἐνταῦθα διεσκεδασμένους εἶναι τοὺς πλουσίους
καὶ ἐν ταῖς ἑκατοστύσιν ὀλίγους ἑκάστοθι παραγίγνεσθαι
ἐν πολλοῖς δημόταις: <milestone unit="section" n="12" /> ὁμότροπον δέ τι
τούτῳ καὶ πάλαι ἐν Λακεδαίμονι γενέσθαι.
μηνυθείσης γὰρ ἐπιβουλῆς τοῖς ἄρχουσιν ὅτι ὅταν
ὁ πῖλος ἀρθῇ ἐπιθήσονται, ἔπαυσαν τοὺς ἐγχειροῦντας
ἐπιθέσθαι, κήρυγμα ἀναγγείλαντες τοὺς
τὸν πῖλον μέλλοντας ἆραι μὴ ἆραι.
<milestone unit="section" n="13" /> Ἐν Κορκύρᾳ δὲ ἐπανάστασιν δέον γενέσθαι ἐκ τῶν
πλουσίων καὶ ὀλιγαρχικῶν τῷ δήμῳ ῾ἐπεδήμει δὲ
καὶ Χάρης Ἀθηναῖος φρουρὰν ἔχων, ὅσπερ συνήθελεν
τῇ ἐπαναστάσεἰ ἐτεχνάσθη τοιόνδε. <milestone unit="section" n="14" /> τῶν
τῆς φρουρᾶς τινες ἄρχοντες σικύας προσβαλόμενοι
<pb id="v.2.p.70" />
καὶ τομὰς ἐν τῷ σώματι ποιησάμενοι καὶ αἱματωθέντες
ἐξέδραμον εἰς τὴν ἀγορὰν ὡς πληγὰς
ἔχοντες, ἅμα δ̓ αὐτοῖς εὐθὺς προπαρεσκευασμένοι
οἵ τε ἄλλοι στρατιῶται τὰ ὅπλα ἐξηνέγκαντο
καὶ τῶν Κορκυραίων οἱ ἐπιβουλεύοντες. <milestone unit="section" n="15" /> τῶν
δ̓ ἄλλων ἀγνοούντων τὸ πρᾶγμα καὶ εἰς ἐκκλησίαν
παρακληθέντων συνελαμβάνοντο οἱ προστάται τοῦ
δήμου, ὡς ἐπαναστάσεως γενομένης ἐξ αὐτῶν,
καὶ τὰ ἄλλα μεθίστασαν πρὸς τὸ συμφέρον αὑτοῖς.
</p></div1></body></text></TEI.2>