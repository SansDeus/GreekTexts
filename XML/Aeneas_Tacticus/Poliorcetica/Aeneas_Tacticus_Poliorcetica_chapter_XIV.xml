<?xml version="1.0" encoding="utf-8"?>
<TEI.2><text id="tlg0058.tlg001.perseus-grc1"><body><div1 type="chapter" n="XIV" org="uniform" sample="complete"><head> <del status="unremarkable">῾Υπόδειξις εἰς ὁμόνοιαν</del></head><p><milestone unit="section" n="1" />
Τοῖς μὲν οὖν ἐν τῇ πόλει ὑπεναντία θέλουσιν
τοῖς καθεστηκόσι προσφέρεσθαι ὡς προγέγραπται.
τὸ δὲ πλῆθος τῶν πολιτῶν εἰς ὁμόνοιαν τέως
μάλιστα χρὴ προάγειν, ἄλλοις τε ὑπαγόμενον
αὐτοὺς καὶ τοὺς χρεωφειλέτας κουφίζοντα τόκων
βραχύτητι ἢ ὅλως ἀφαιροῦντα, ἐν δὲ τοῖς λίαν
ἐπικινδύνοις καὶ τῶν ὀφειλημάτων τι μέρος, καὶ
πάντα ὅταν δέῃ, ὡς πολύ γε φοβερώτατοι ἔφεδροί
εἰσιν οἱ τοιοίδε ἄνθρωποι, τούς τε ἐν ἀπορίᾳ ὄντας
τῶν ἀναγκαίων εἰς εὐπορίαν καθιστάναι. <milestone unit="section" n="2" /> καὶ
ὅπως ἴσως καὶ ἀλύπως τοῖς πλουσίοις ταῦτ̓ ἂν
γιγνόμενα πράττοιτο καὶ ἐξ οἵων πόρων πορίζοιτο,
καὶ περὶ τούτων ἐν τῇ Ποριστικῇ βίβλῳ
δηλωτικῶς γέγραπται.
χϝ.
Κατασκευασθέντων δὲ τούτων, ἄν τι ἀγγελθῇ
ἢ πυρσευθῇ βοηθείας δεόμενον, ἐξιέναι ἐπὶ τὰ
<pb id="v.2.p.76" />
κακούμενα τῆς χώρας. <milestone unit="section" n="2" /> τοὺς δὲ στρατηγοὺς
τοὺς παρόντας εὐθὺς συντάττειν, ἵνα μὴ σποράδην
καὶ κατ̓ ὀλίγους ἐξιόντες ἐπὶ τὰ αὑτῶν ἀπολλύωνται
δἰ ἀταξίαν καὶ κόπον ἄκαιρον, ἐνεδρευόμενοί
τε ὑπὸ τῶν πολεμίων καὶ κακὰ πάσχοντες.
<milestone unit="section" n="3" /> ἀλλὰ χρὴ τούς τε παραγιγνομένους ἐπὶ τὰς πύλας
ἀθροίζεσθαι μέχρι τινὸς πλήθους, ὡς λόχου ἢ
διλοχίας, εἶτα συνταχθέντας καὶ ἡγεμόνος αὐτοῖς
φρονίμου δοθέντος, οὕτως ἐκπέμπεσθαι καὶ σπεύδειν
ἰόντας ἐν τάξει ὡς μάλιστα. <milestone unit="section" n="4" /> ἔπειτα ἄλλο
καὶ ἄλλο πλῆθος οὕτως ἐκπέμπειν καὶ ἐν τάχει
μέχρις οὗ ἱκανοὶ δοκοῦσιν ἐκβεβοηθηκέναι, ἵνα
καὶ ἐν τῇ πορείᾳ ἐχόμενα ᾖ τὰ μέρη, καὶ ἐάν τε
μέρει μέρος δέῃ βοηθῆσαι ἐάν τε ἅμα πάντα
δέῃ, ῥᾳδίως ὑπάρχῃ συμμίσγειν ἀλλήλοις καὶ
μὴ δρόμῳ πόρρωθεν παραγίγνωνται. <milestone unit="section" n="5" /> πρὸ δὲ
αὐτῶν δεῖ πρώτους τοὺς ὑπάρχοντας ἱππέας καὶ
κούφους ἐξιέναι, μηδὲ τούτους ἀτάκτους, προεξερευνῶντάς
τε καὶ προκαταλαμβάνοντας τὰ
ὑψηλὰ τῶν χωρίων, ἵν̓ ὡς ἐκ πλείστου προειδῶσιν
οἱ ὁπλῖται τὰ τῶν πολεμίων καὶ μηδὲν ἐξαίφνης
αὐτοῖς προσπέσῃ. <milestone unit="section" n="6" /> περί τε τὰς καμπὰς τῶν
χωρίων καὶ τὰς βάσεις τῶν ἀκρολοφιῶν καὶ τὰς
ἐκτροπὰς τῶν ὁδῶν, ὅπου ἂν τρίοδοι ὦσιν, εἶναι
σημεῖα, ἵνα μὴ περὶ ταῦτα σχίζωνται ἀπ̓ ἀλλήλων
οἱ ὑπολελειμμένοι δἰ ἄγνοιαν τῆς ὁδοῦ. <milestone unit="section" n="7" /> ἀπιόντα
<pb id="v.2.p.78" />
τε εἰς τὴν πόλιν πεφυλαγμένως ἀναχωρεῖν πολλῶν
ἕνεκεν καὶ μάλιστα ἐνέδρας φοβούμενον πολεμίων:
ἤδη γὰρ περὶ βοήθειαν ἀφύλακτον τοιόνδε συνέβη.
<milestone unit="section" n="8" /> Τριβαλλῶν ἐμβαλλόντων εἰς τὴν Ἀβδηριτῶν
χώραν, ἐπεξελθόντες Ἀβδηρῖται καὶ παράταξιν
ποιησάμενοι κάλλιστον ἔργον εἰργάσαντο: συμβαλόντες
γὰρ κατέβαλον πολλοὺς καὶ ἐνίκων
πλῆθος πολὺ καὶ μάχιμον. <milestone unit="section" n="9" /> οἱ δὲ Τριβαλλοί,
ἀγανακτήσαντες τῷ συμβάντι, ἀπαλλαγέντες καὶ
ἀναλαβόντες αὑτούς, πάλιν ἀφικόμενοι εἰς τὴν
χώραν καὶ ἐνέδρας προκαθίσαντες ἔκειρον τὴν
χώραν τὴν Ἀβδηριτῶν οὐ πόρρω τῆς πόλεως, οἱ
δὲ Ἀβδηρῖται ὑπερφρονήσαντες αὐτῶν διὰ τὸ
προειργασμένον ἔργον ἐπεβοήθουν πανσυδίῃ πάσῃ
ῥώμῃ καὶ προθυμίᾳ: οἱ δὲ ὑπῆγον αὐτοὺς εἰς τὰς
ἐνέδρας. <milestone unit="section" n="10" /> ὅπου δὴ λέγεται ἐκ μιᾶς πόλεως,
τοσαύτης γε τὸ μέγεθος, πλείστους ἐν ἐλαχίστῳ
χρόνῳ ἀπολέσθαι. οὐδὲ γὰρ ἀκούσαντες τὸν
ὄλεθρον τῶν πρώτων ἐπεξελθόντων οἱ ἄλλοι
ἐπέσχον τῆς βοηθείας, ἀλλ̓ ἄλλος ἄλλον παρακαλῶν
ἔσπευδεν βοηθεῖν τοῖς ἐπεξελθοῦσι, μέχρι
ἠρημώθη ἡ πόλις ἀνδρῶν.
</p></div1></body></text></TEI.2>