<?xml version="1.0" encoding="utf-8"?>
<TEI.2><text id="tlg0058.tlg001.perseus-grc1"><body><div1 type="chapter" n="XXXVIII" org="uniform" sample="complete"><head> <del status="unremarkable">Ἐπικουρητικά</del></head><p><milestone unit="section" n="1" />
Ἐν δὲ ταῖς προσβολαῖς τῶν πολεμίων πρὸς
τὸ τεῖχος μηχανήμασιν ἢ καὶ σώμασι χρὴ διατετάχθαι
τοὺς ἐν τῇ πόλει μαχομένους τρία μέρη,
ὅπως οἱ μὲν μάχωνται, οἱ δὲ ἀναπαύωνται, οἱ
δὲ παρασκευάζωνται, καὶ νεοκμῆτες ἀεὶ ἐπὶ
τοῦ τείχους ὦσιν. <milestone unit="section" n="2" /> δεῖ δέ τινας καὶ ἄλλους
ἐπιλελεγμένους πλήθει πλείονι μετὰ τοῦ στρατηγοῦ
ξυμπεριιέναι κύκλῳ τὸ τεῖχος, ἐπικουροῦντας
ἀεί τινι πονουμένῳ μέρει: τὸ γὰρ ἐπιὸν
μᾶλλον οἱ πολέμιοι φοβοῦνται τοῦ ὑπάρχοντος
καὶ παρόντος ἤδη. τάς τε κύνας δεσμεῖν τὸν
καιρὸν τοῦτον: <milestone unit="section" n="3" /> μετὰ γὰρ ὅπλων καὶ θορύβου
τῶν ἀνθρώπων τρεχόντων κατὰ τὴν πόλιν δἰ
<pb id="v.2.p.190" />
ἀήθειαν ὁρμῶσαι αἱ κύνες ὀχλοῖεν ἂν προσκείμεναι.
<milestone unit="section" n="4" /> Τοῖς τε ἐπὶ τῷ τείχει μαχομένοις παραινεῖν οἷα
ἑκάστῳ δεῖ, τοὺς μὲν ἐπαινοῦντα, τῶν δὲ
δεόμενον: ὀργῇ δὲ μηδένα μετιέναι μηδὲ τῶν
τυχόντων ἀνθρώπων: <milestone unit="section" n="5" /> ἀθυμότεροι γὰρ εἶεν ἄν. εἰ δέ
τινας δεῖ μετιέναι ἀμελοῦντας καὶ ἀκοσμοῦντας,
τοὺς τὰ πλεῖστα κεκτημένους καὶ ἐν τῇ πόλει
δυνάμεως μάλιστα μετέχοντας: εἴη γὰρ ἄν τι
τοιοῦτο καὶ τοῖς ἄλλοις παράδειγμα. ἐν οἷς καιροῖς
ἕκαστα τούτων δεῖ παρεῖναι, ἐν τοῖς Ἀκούσμασι
γέγραπται. <milestone unit="section" n="6" /> χερμάδια δὲ μὴ ἐπιτρέπειν ἀκαίρως
ἀφιέναι, παρεσκευάσθαι δὲ ὅπως καὶ τὰ ἀφεθέντα
ἐν τῇ ἡμέρᾳ ἐν νυκτὶ ἀναλέγηται ὧδε. <milestone unit="section" n="7" /> κατακρεμαννύειν
χρὴ ἐν κοφίνοις ἄνδρας κατὰ τοῦ
τείχεος οἵτινες ἀναλέξουσιν: τοὺς δὲ ἄνδρας χρὴ
τοὺς ἀναλέξαντας τὰ χερμάδια ἀναβαίνειν εἰς τὸ
τεῖχος, κατακρεμασθέντων δικτύων συείων ἢ ἐλαφείων
ἢ ταῖς ἐκ τῶν σχοινίων κλίμαξι πεποιημέναις.
<milestone unit="section" n="8" /> ταύτας δ̓ ἴσας εἶναι τὸν ἀριθμὸν τοῖς
ἀναλέγουσιν ἀνθρώποις, ὅπως, ἐάν τινες πονῶσιν,
ταχὺ ἀναβαίνωσιν: πύλας γὰρ μὴ ἀνοίγεσθαι νυκτός,
ἀλλὰ ταῖς τοιαύταις κλίμαξι χρῆσθαι καὶ ἄν τινα βούλησθε.
<pb id="v.2.p.192" />
</p></div1></body></text></TEI.2>