<?xml version="1.0" encoding="utf-8"?>
<TEI.2><text id="tlg0058.tlg001.perseus-grc1"><body><div1 type="chapter" n="XXXVI" org="uniform" sample="complete"><head> <del status="unremarkable">Κλιμάκων προσθέσει κωλύματα</del></head><p><milestone unit="section" n="1" />
Ταῖς δὲ τῶν κλιμάκων προσθέσεσιν ἀντιοῦσθαι
ὧδε. ἐὰν μὲν ὑπερέχῃ τοῦ τείχους ἡ κλῖμαξ
προστεθεῖσα, χρή, ὅταν ἐπ̓ ἄκρων ᾖ ὁ ἀναβαίνων,
<pb id="v.2.p.184" />
τότε ἀπῶσαι τὸν ἄνδρα ἢ τὴν κλίμακα ξύλῳ
δικρῷ, ἐὰν μὴ ἄλλως κωλύειν δύνῃ διὰ τὸ ὑποτοξεύεσθαι:
<milestone unit="section" n="2" /> ἐὰν δὲ ἀρτία ᾖ τῷ τείχει ἡ κλῖμαξ,
τὴν μὲν κλίμακα οὐχ οἷόν τε ἀπωθεῖν, τὰ δὲ
ὑπερβαίνοντα χρὴ ἀπῶσαι. ἐὰν δὲ ταῦτα μὲν
ἀδύνατα δοκῇ εἶναι, πεποιῆσθαι χρὴ οἷον θύραν
ἐκ σανίδων, ἔπειτ̓ ἐπὰν προσφέρηται ἡ κλῖμαξ,
προϋποτιθέναι τῇ κλίμακι τῇ προσφερομένῃ: ὅταν
δὲ προσίῃ ἡ κλῖμαξ πρὸς τὴν θύραν, ἐξ ἀνάγκης
ὑπαχθείσης τῆς θύρας ἡ κλῖμαξ πίπτει, σπονδύλου
προϋποτιθεμένου, οὐδὲ προσσταθῆναι δυνήσεται.
</p></div1></body></text></TEI.2>