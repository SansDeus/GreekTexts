<?xml version="1.0" encoding="utf-8"?>
<TEI.2><text id="tlg0058.tlg001.perseus-grc1"><body><div1 type="chapter" n="XXVII" org="uniform" sample="complete"><head> <del status="unremarkable">Πανείων</del></head><p><milestone unit="section" n="1" />
Τοὺς δὲ περὶ πόλιν ἢ στρατόπεδα ἐξαίφνης
θορύβους καὶ φόβους γενομένους νυκτὸς ἢ μεθ̓
ἡμέραν, ἅπερ ὑπό τινων καλεῖται πάνεια ῾ἔστιν
δὲ τὸ ὄνομα Πελοποννήσιον καὶ μάλιστα Ἀρκαδικόν̓,
<milestone unit="section" n="2" /> πρὸς ταῦτ̓ οὖν τινες κελεύουσι, καταπαύειν
θέλοντες αὐτά, προσυγκεῖσθαι τοῖς ἐν
τῇ πόλει σημεῖα, ἃ ἰδόντες γνώσονται: γνώσονται
δὲ ὅτι ἔστιν πάνειον ὧδε: αἰσθήσονται
διὰ πυρός τι προσυγκείμενον ἐπὶ χώρου εὐκατόπτου
πᾶσιν εἰς δύναμιν τοῖς ἐν τῇ πόλει. <milestone unit="section" n="3" /> ἄριστον
δὲ προπαρηγγέλθαι, καθ̓ οὓς ἂν τῶν στρατιωτῶν
γένηται φόβος, κατὰ χώραν τε ἠρεμεῖν καὶ ἀναβοᾶν
παιᾶνα, ἢ λέγειν ὅτι εἴη πάνειον καὶ τὸν ἀκούοντα
ἀεὶ τῷ πλησίον παραγγέλλειν. <milestone unit="section" n="4" /> καθ̓ οὓς ἂν
τοῦ στρατεύματος μὴ ἀντιπαιανίζωσιν, εἰδέναι
<pb id="v.2.p.140" />
κατὰ τούτους τὸν φόβον ὄντα. ἐὰν δέ τι ὁ
στρατηγὸς φοβερὸν αἴσθηται, τῇ σάλπιγγι σημαίνειν:
τοῦτο δ̓ ἔστω γνωστὸν ὅτι εἴη τὸ πολέμιον.
μάχης δὲ γενομένης καὶ νικηθέντων ὡς τὰ πολλὰ
γίγνονται φόβοι, ἐνίοτε μὲν καὶ ἡμέρας, καὶ
νυκτὸς δὲ καὶ πάνυ. <milestone unit="section" n="5" /> ὡς δὲ οὖν ἧσσόν τι
τοιοῦτον γενέσθαι, χρὴ εἰς τὴν νύκτα παρηγγέλθαι
τοῖς στρατιώταις πᾶσι κατὰ τὰ ὅπλα εἶναι ὡς
μάλιστα, ὡς ἐσόμενόν τι περὶ αὐτούς. <milestone unit="section" n="6" /> προειδότας
οὖν εἰκός ἐστιν, ἐάν τι γίγνηται, μὴ
ἀπροσδοκήτους προσπεσεῖν, μηδὲ ὑπὸ φόβων
ἐξαπιναίων ταράσσεσθαι καὶ ἀπόλλυσθαι.
<milestone unit="section" n="7" /> Εὐφράτας δέ, ὁ Λακώνων ἁρμοστὴς ἐπὶ Θρᾴκης,
ἐπεὶ αὐτῷ πυκνὰ ἐγίγνοντο ἐν τῷ στρατεύματι
τὰς νύκτας φόβοι, καὶ οὐκ ἠδύναντο ἄλλῳ τρόπῳ
παῦσαι, τοιόνδε παρήγγειλεν εἰς νύκτα. <milestone unit="section" n="8" /> ὅταν
τις θόρυβος γίγνηται, ἀνακαθίζειν αὐτοὺς εὐθὺς
πρὸς τὰ ὅπλα ἐν τῇ εὐνῇ, ἀνίστασθαι δὲ μηδένα
ὀρθόν: ἂν δέ τις ἴδῃ τινὰ ὀρθόν, παρήγγειλεν ἐν
πᾶσιν, ὥσπερ πολεμίῳ τῷ ἐπαναστάντι χρῆσθαι.
<milestone unit="section" n="9" /> διὰ γὰρ τὸν φόβον τοῦ παραγγελθέντος οὐδένα
ᾤετο ἀμνημονήσειν. πρὸς δὲ τούτοις, ὅπως
ἀληθῶς τὸ παράγγελμα μετὰ φόβου ᾖ, γενομένου
τινὸς θορύβου ἐπλήγη τις τῶν σπουδαιοτέρων
ἀνδρῶν οὐχὶ θανατηφόρον, τῶν δὲ φαύλων τινὰ
ὥστε καὶ ἀποθανεῖν. <milestone unit="section" n="10" /> συμβάντος δὲ τούτου
ὑπήκουσάν τε οἱ ἄνθρωποι καὶ εὐλαβούμενοι
<pb id="v.2.p.142" />
ἐπαύσαντο τῶν τε θορύβων καὶ τοῦ περιδεῶς
ἐξανίστασθαι ἐκ τῶν κοιτῶν. <milestone unit="section" n="11" /> ἐπαύθη δὲ καὶ
τοιῷδε τρόπῳ. στρατοπέδῳ θορυβουμένῳ νυκτὸς
κηρύξας σιγὴν ὁ κήρυξ ἀνήγγειλεν τὸν μηνύσαντα
τὸν ἀφέντα τὸν ἵππον δἰ ὃν ἦν τὸ θορυβηθῆναι δῶρον
ἀργυρίου λήψεσθαι. <milestone unit="section" n="12" /> χρὴ δ̓, ἄν τι τοιοῦτον ἐν
ταῖς νυξὶ πάσχῃ στράτευμα, καθ̓ ἑκάστην φυλακὴν
καθεστάναι ἑκάστου λόχου ἢ τάξεως ἐπὶ τοῖς κέρασι
καὶ τοῖς μέσοις ἄνδρας οἳ προσέξουσιν ὅπως ἐάν τινα
αἰσθάνωνται ἐκ τοῦ ὕπνου ἢ ἄλλως ἐρχόμενον
θόρυβον, εὐθὺ ὁ παρὼν καθέξει καὶ κωλύσει
αὐτίκα. <milestone unit="section" n="13" /> τοῦ δὲ ἄλλου πλήθους ἀπὸ συσσιτίου
ἑκάστου ἄνδρα παραφυλάσσειν, ὅπως, ἐάν τις
φόβος γένηται, οὗτοι δὴ εἰδότες τοὺς ματαίους
φόβους καταπαύσωσι τοὺς παῤ αὑτῷ ἕκαστος.
<milestone unit="section" n="14" /> Αὐτὸν δὲ θορυβεῖν νυκτὸς τὸ τῶν ἐναντίων
στράτευμα δαμάλεις τὰς ἀγελαίας μετὰ κωδώνων
ἀφιέντα εἰς τὸ στρατόπεδον καὶ ἄλλα ὑποζύγια,
οἶνον ποτίσαντα.
<del status="unremarkable">Ἔγερσις</del>
<milestone unit="section" n="15" /> Γενομένης δὲ ἡμέρας χρὴ τοὺς φύλακας μὴ
εὐθὺ ἀφιέναι ἐκ τῶν φυλακείων πρὶν ἢ τὰ ἔξω
<pb id="v.2.p.144" />
προερευνηθέντα ἐμφανισθῇ καὶ καθαρὰ εἶναι πολεμίων:
καὶ οὕτω ἀπιέναι τοὺς ἀπὸ τῶν φυλακῶν
μὴ ἅμα πάντας ἀλλὰ κατὰ μέρη, ὅπως ἀεί τινες
ἐπὶ τοῖς φυλακείοις διατελῶσιν.
</p></div1></body></text></TEI.2>