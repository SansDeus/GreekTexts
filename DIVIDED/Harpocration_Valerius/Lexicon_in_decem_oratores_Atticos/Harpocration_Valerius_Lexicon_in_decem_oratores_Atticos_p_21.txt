ΠΑΡΑΒΥΣΤΟΝ 
οὕτως ἐκαλεῖτό τι τῶν παῤ Ἀθηναίοις δικαστηρίων,
ἐν ᾧ ἐδίκαζον οἱ ἕνδεκα: Ἀντιφῶν ἐν τῷ πρὸς Νικοκλέα περὶ
ὅρων. μνημονεύουσι δ̓ αὐτοῦ ἄλλοι τε τῶν κωμικῶν καὶ Τιμοκλῆς ἐν
Ὀρεσταυτοκλείδῃ. ἐκαλεῖτο δέ τις ἐν τοῖς νυμφικοῖς δωματίοις καὶ
κλίνη παράβυστος, ἧς μέμνηται Ὑπερείδης ἐν τῷ κατὰ Πατροκλέους. 
λέγεσθαι δ̓ ἔοικε ταῦτα κατὰ μεταφορὰν ἀπὸ τῶν ἐν τοῖς φορτίοις
παραβυσμάτων, τουτέστι παραπληρωμάτων.
