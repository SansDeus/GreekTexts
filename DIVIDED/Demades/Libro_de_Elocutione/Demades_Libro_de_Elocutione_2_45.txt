Ἐπὰν μέντοι κινδυνώδης ἡ μεταφορὰ δοκῇ, μεταλαμβανέσθω
εἰς εἰκασίαν: οὕτω γὰρ ἀσφαλεστέρα γίγνοιτ̓
ἄν. εἰκασία δ̓ ἐστὶ μεταφορὰ πλεονάζουσα, οἷον εἴ τις
τῷ ῾τότε τῷ Πύθωνι τῷ ῥήτορι ῥέοντι καθ̓ ὑμῶν̓ προσθεὶς
εἴποι, ῾ὥσπερ ῥέοντι καθ̓ ὑμῶν.᾿ οὕτω μὲν γὰρ
εἰκασία γέγονεν καὶ ἀσφαλέστερος ὁ λόγος, ἐκείνως δὲ
μεταφορὰ καὶ κινδυνωδέστερος. διὸ καὶ Πλάτων ἐπισφαλές
τι δοκεῖ ποιεῖν μεταφοραῖς μᾶλλον χρώμενος ἢ
εἰκασίαις, ὁ μέντοι Ξενοφῶν εἰκασίαις μᾶλλον.
