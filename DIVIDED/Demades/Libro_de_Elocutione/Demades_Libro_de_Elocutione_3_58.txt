Καὶ περὶ τῶν μουσικῶν δὲ ὀργάνων πάλιν
χαριέντως ἥρμοσεν, ἐν οἷς δή φησιν, ῾λύρα δή σοι λείπεται
κατὰ πόλιν:᾿ εἰ γὰρ ἀναστρέψας εἴποις ῾κατὰ πόλιν
λείπεται,᾿ μεθαρμοσαμένῳ ποιήσεις ὅμοιον. τοῦτο δὲ
ἐπιφέρει, ῾καὶ αὖ κατ̓ ἀγροὺς τοῖς ποιμέσιν σύριγξ ἄν
τις εἴη:᾿ τῇ γὰρ ἐκτάσει καὶ τῷ μήκει πάνυ χαριέντως
μεμίμηται τρόπον τινὰ ἦχον σύριγγος. ἔσται δὲ δῆλον,
εἴ τις μετασυνθεὶς λέγοι καὶ τοῦτο.
