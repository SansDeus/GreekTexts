Αἱ μὲν οὖν κατὰ τὴν ἑρμηνείαν χάριτες τοσαῦται
καὶ οἱ τόποι, ἐν δὲ τοῖς πράγμασι λαμβάνονται χάριτες
ἐκ παροιμίας. φύσει γὰρ χάριεν πρᾶγμά ἐστι παροιμία,
ὡς ὁ Σώφρων μέν, ῾Ἠπιόλης,᾿ ἔφη, ῾ὁ τὸν πατέρα πνίγων.᾿
καὶ ἀλλαχόθι πού φησιν, ῾ἐκ τοῦ ὄνυχος γὰρ τὸν λέοντα
ἔγραψεν: τορύναν ἔξεσεν: κύμινον ἔπρισεν.᾿ καὶ γὰρ
δυσὶ παροιμίαις καὶ τρισὶν ἐπαλλήλοις χρῆται, ὡς ἐπιπληθύωνται
αὐτῷ αἱ χάριτες: σχεδόν τε πάσας ἐκ τῶν
δραμάτων αὐτοῦ τὰς παροιμίας ἐκλέξαι ἐστίν.
