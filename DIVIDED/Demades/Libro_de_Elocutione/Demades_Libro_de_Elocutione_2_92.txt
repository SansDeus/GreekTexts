Τοῦ δὲ αὐτοῦ εἴδους ἐστὶ καὶ τὸ ῾φαλακρότερος
εὐδίας,᾿ καὶ τὸ ῾κολοκύντης ὑγιέστερος.᾿ τὸ δὲ ῾χρυσῶ
χρυσοτέρἀ τὸ Σαπφικὸν ἐν ὑπερβολῇ λέγεται καὶ αὐτὸ
καὶ ἀδυνάτως, πλὴν αὐτῷ γε τῷ ἀδυνάτῳ χάριν ἔχει,
οὐ ψυχρότητα. ὃ δὴ καὶ μάλιστα θαυμάσειεν ἄν τις
Σαπφοῦς τῆς θείας, ὅτι φύσει κινδυνώδει πράγματι καὶ
δυσκατορθώτῳ ἐχρήσατο ἐπιχαρίτως. καὶ περὶ μὲν ψυχρότητος
καὶ ὑπερβολῆς τοσαῦτα. νῦν δὲ περὶ τοῦ γλαφυροῦ
χαρακτῆρος λέξομεν. 
