Παράδειγμα δὲ τὸ παρὰ τῷ Πλάτωνι λεγόμενον,
ὅτι ῾ἐπὰν μέν τις μουσικῇ παρέχῃ καταυλεῖν καὶ καταχεῖν
διὰ τῶν ὤτων:᾿ πολὺ γὰρ τὸ δεύτερον ἐναργέστερον
τοῦ προτέρου. καὶ πάλιν προϊών φησιν, ῾ὅταν δὲ καταχέων
μὴ ἀνῇ, ἀλλὰ κηλῇ, τὸ δὴ μετὰ τοῦτο ἤδη τήκει καὶ
λείβει.᾿ τὸ γὰρ ῾λείβεἰ τοῦ ῾τήκεἰ ἐμφατικώτερον καὶ
ἐγγυτέρω ποιήματος. εἰ δὲ προεξήνεγκεν αὐτό, ἀσθενέστερον
ἂν τὸ ῾τήκεἰ ἐπιφερόμενον ἐφάνη.
