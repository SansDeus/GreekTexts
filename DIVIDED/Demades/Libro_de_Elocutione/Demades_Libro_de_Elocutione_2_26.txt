Τὸν δὲ Νιρέα, αὐτόν τε ὄντα μικρὸν καὶ τὰ
πράγματα αὐτοῦ μικρότερα, τρεῖς ναῦς καὶ ὀλίγους ἄνδρας,
μέγαν καὶ μεγάλα ἐποίησεν καὶ πολλὰ ἀντ̓ ὀλίγων, τῷ
σχήματι διπλῷ καὶ μικτῷ χρησάμενος ἐξ ἐπαναφορᾶς τε
καὶ διαλύσεως. ῾Νιρεὺς γάρ,᾿ φησι, ῾τρεῖς νῆας ἄγεν,
Νιρεὺς Ἀγλαΐης υἱός, Νιρεύς, ὃς κάλλιστος ἀνήρ:᾿ ἥ τε
γὰρ ἐπαναφορὰ τῆς λέξεως ἐπὶ τὸ αὐτὸ ὄνομα τὸν Νιρέα,
καὶ ἡ διάλυσις, πλῆθός τι ἐμφαίνει πραγμάτων, καίτοι δύο
ἢ τριῶν ὄντων.
