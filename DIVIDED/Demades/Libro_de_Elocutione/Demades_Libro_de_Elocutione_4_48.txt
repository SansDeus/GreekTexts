Περὶ δὲ τὴν λέξιν γίνεται τὸ ξηρόν, ὅταν πρᾶγμα
μέγα σμικροῖς ὀνόμασιν ἀπαγγέλλῃ, οἷον ὡς ὁ Γαδαρεὺς
ἐπὶ τῆς ἐν Σαλαμῖνι ναυμαχίας φησί: καὶ τοῦ Φαλάριδος
τοῦ τυράννου ἔφη τις, ῾ἄττα γὰρ ὁ Φάλαρις ἠνώχλει τοῖς
Ἀκραγαντίνοις.᾿ ναυμαχίαν γὰρ τοσαύτην καὶ τυράννων
ὠμότητα οὐχὶ τῷ ῾ἄττἀ ὀνόματι οὐδὲ τῷ ῾ἠνώχλεἰ
ἐχρῆν λέγειν, ἀλλ̓ ἐν μεγάλοις καὶ πρέπουσιν τῷ ὑποκειμένῳ
πράγματι.
