Κατὰ δὲ τὴν σύνθεσιν ὁ χαρακτὴρ οὗτος γίνοιτ̓
ἂν πρῶτον μὲν εἰ κόμματα ἔχοι ἀντὶ κώλων: τὸ γὰρ
μῆκος ἐκλύει τὴν σφοδρότητα, τὸ δὲ ἐν ὀλίγῳ πολὺ ἐμφαινόμενον
δεινότερον: παράδειγμα τὸ Λακεδαιμονίων
πρὸς Φίλιππον, ῾Διονύσιος ἐν Κορίνθῳ:᾿ εἰ δὲ ἐξέτειναν
αὐτό, ῾Διονύσιος ἐκπεσὼν τῆς ἀρχῆς πτωχεύει ἐν Κορίνθῳ
διδάσκων γράμματα,᾿ διήγημα σχεδὸν ἂν ἦν μᾶλλον ἀντὶ λοιδορίας.
