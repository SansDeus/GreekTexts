Ἡ δὲ τοιαύτη βραχύτης κατὰ τὴν σύνθεσιν κόμμα
ὀνομάζεται. ὁρίζονται δ̓ αὐτὸ ὧδε, κόμμα ἐστὶν τὸ κώλου
ἔλαττον, οἷον τὸ προειρημένον, τό τε ῾Διονύσιος ἐν Κορίνθῳ,᾿
καὶ τὸ ῾γνῶθι σεαυτόν,᾿ καὶ τὸ ῾ἕπου θεῷ,᾿ τὰ τῶν σοφῶν.
ἔστι γὰρ καὶ ἀποφθεγματικὸν ἡ βραχύτης καὶ γνωμολογικόν,
καὶ σοφώτερον τὸ ἐν ὀλίγῳ πολλὴν διάνοιαν
ἠθροῖσθαι, καθάπερ ἐν τοῖς σπέρμασιν δένδρων ὅλων  
δυνάμεις: εἰ δ̓ ἐκτείνοιτό τις τὴν γνώμην ἐν μακροῖς,
διδασκαλία γίνεταί τις καὶ ῥητορεία ἀντὶ γνώμης.
