Ἐπὰν μέντοι εἰκασίαν ποιῶμεν τὴν μεταφοράν,
ὡς προλέλεκται, στοχαστέον τοῦ συντόμου, καὶ τοῦ μηδὲν
πλέον τοῦ ῾ὥσπεῤ προτιθέναι, ἐπεί τοι ἀντ̓ εἰκασίας
παραβολὴ ἔσται ποιητική, οἷον τὸ τοῦ Ξενοφῶντος, ῾ὥσπερ
δὲ κύων γενναῖος ἀπρονοήτως ἐπὶ κάπρον φέρεται,᾿ καὶ
῾ὥσπερ ἵππος λυθεὶς διὰ πεδίου γαυριῶν καὶ ἀπολακτίζων:᾿
ταῦτα γὰρ οὐκ εἰκασίαις ἔτι ἔοικεν, ἀλλὰ παραβολαῖς ποιητικαῖς.
