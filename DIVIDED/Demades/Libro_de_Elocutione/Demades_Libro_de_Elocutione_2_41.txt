Νικίας δ̓ ὁ ζωγράφος καὶ τοῦτο εὐθὺς ἔλεγεν
εἶναι τῆς γραφικῆς τέχνης οὐ μικρὸν μέρος τὸ λαβόντα
ὕλην εὐμεγέθη γράφειν, καὶ μὴ κατακερματίζειν τὴν
τέχνην εἰς μικρά, οἷον ὀρνίθια ἢ ἄνθη, ἀλλ̓ ἱππομαχίας
καὶ ναυμαχίας, ἔνθα πολλὰ μὲν σχήματα δείξειεν ἄν τις
ἵππων τῶν μὲν θεόντων, τῶν δὲ ἀνθισταμένων ὀρθῶν,
ἄλλων δὲ ὀκλαζόντων, πολλοὺς δ̓ ἀκοντίζοντας, πολλοὺς
δὲ καταπίπτοντας τῶν ἱππέων: ᾤετο γὰρ καὶ τὴν ὑπόθεσιν
αὐτὴν μέρος εἶναι τῆς ζωγραφικῆς τέχνης, ὥσπερ τοὺς
μύθους τῶν ποιητῶν. οὐδὲν οὖν θαυμαστόν, εἰ καὶ ἐν
τοῖς λόγοις  ἐκ πραγμάτων μεγάλων μεγαλοπρέπεια γένηται.
καὶ 
