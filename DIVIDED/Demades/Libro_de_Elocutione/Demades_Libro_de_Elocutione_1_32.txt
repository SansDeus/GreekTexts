Καὶ καθόλου δὲ τὸ μὲν ἐνθύμημα συλλογισμός
τίς ἐστι ῥητορικός, ἡ περίοδος δὲ συλλογίζεται μὲν οὐδέν,
σύγκειται δὲ μόνον: καὶ περιόδους μὲν ἐν παντὶ μέρει
τοῦ λόγου τίθεμεν, οἷον ἐν τοῖς προοιμίοις, ἐνθυμήματα.
δὲ οὐκ ἐν παντί: καὶ τὸ μὲν ὥσπερ ἐπιλέγεται, τὸ ἐνθύμημα,
ἡ περίοδος δὲ αὐτόθεν λέγεται: καὶ τὸ μὲν οἷον
συλλογισμός ἐστιν ἀτελής, ἡ δὲ οὔτε ὅλον τι οὔτε ἀτελὲς συλλογίζεται.
