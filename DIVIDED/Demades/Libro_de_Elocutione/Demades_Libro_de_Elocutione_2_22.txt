Λαμβάνεται δὲ καὶ παθητικῶς πολλάκις ὁ σύνδεσμος
οὗτος, ὥσπερ ἐπὶ τῆς Καλυψοῦς πρὸς τὸν Ὀδυσσέα,
Διογενὲς Λαερτιάδη, πολυμήχαν̓ Ὀδυσσεῦ,
οὕτω δὴ οἶκόνδε φίλην ἐς πατρίδα γαῖαν;
εἰ γοῦν τὸν σύνδεσμον ἐξέλοις, συνεξαιρήσεις καὶ τὸ
πάθος. καθόλου γάρ, ὥσπερ ὁ Πραξιφάνης φησίν, ἀντὶ
μυγμῶν  παρελαμβάνοντο οἱ τοιοῦτοι σύνδεσμοι καὶ στεναγμῶν, 
ὥσπερ τὸ ῾αἲ αἴ,᾿ καὶ τὸ ῾φεῦ,᾿ καὶ ῾ποῖόν τί
ἐστιν;᾿ ὡς αὐτός φησι, τὸ ῾καί νύ κ̓ ὀδυρομένοισιν̓
ἔπρεψεν, ἔμφασίν τινα ἔχον οἰκτροῦ ὀνόματος.
