Τραϊανοῦ δὲ ἐφ̓ ὅλοις ἔτεσιν εἴκοσι τὴν ἀρχὴν μησὶν ἓξ  δέουσιν  κρατήσαντος, Αἴλιος Ἁδριανὸς διαδέχεται τὴν ἡγεμονίαν. τούτῳ Κοδρᾶτος λόγον προσφωνήσας  ἀναδίδωσιν, ἀπολογίαν συντάξας ὑπὲρ τῆς καθ̓ ἡμᾶς θεοσεβείας, ὅτι δή τινες  πονηροὶ ἄνδρες τοὺς ἡμετέρους ἐνοχλεῖν  ἐπειρῶντο: εἰς ἔτι δὲ φέρεται παρὰ πλείστοις τῶν ἀδελφῶν, ἀτὰρ καὶ παῤ ἡμῖν τὸ σύγγραμμα: ἐξ οὗ  κατιδεῖν ἔστιν λαμπρὰ τεκμήρια τῆς τε τοῦ ἀνδρὸς διανοίας
καὶ τῆς ἀποστολικῆς  ὀρθοτομίας. ὁ δ̓ αὐτὸς τὴν 
καθ̓ ἑαυτὸν ἀρχαιότητα  παραφαίνει δἰ ὧν ἱστορεῖ
ταῦτα ἰδίαις φωναῖς:  τοιοῦτος μὲν οὗτος: καὶ  Ἀριστείδης
δέ, πιστὸς ἀνὴρ τῆς καθ̓ ἡμᾶς ὁρμώμενος εὐσεβείας,
τῷ  Κοδράτῳ παραπλησίως ὑπὲρ τῆς πίστεως ἀπολογίαν  ἐπιφωνήσας Ἁδριανῷ καταλέλοιπεν: σῴζεται δέ γε εἰς δεῦρο παρὰ πλείστοις καὶ ἡ τούτου γραφή.
τοῦ δὲ σωτῆρος ἡμῶν τὰ ἔργα ἀεὶ παρῆν ἀληθῆ γὰρ ἦν, οἱ  θεραπευθέντες, οἱ ἀναστάντες ἐκ νεκρῶν, οἳ οὐκ  ὤφθησαν μόνον  θεραπευόμενοι καὶ  ἀνιστάμενοι, ἀλλὰ καὶ ἀεὶ παρόντες, οὐδὲ  ἐπιδημοῦντος μόνον τοῦ σωτῆρος, ἀλλὰ καὶ  ἀπαλλαγέντος ἦσαν ἐπὶ χρόνον ἱκανόν, ὥστε καὶ εἰς τοὺς ἡμετέρους χρόνους τινὲς αὐτῶν  ἀφίκοντο. 
