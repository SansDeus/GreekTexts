Οὕτω δῆτα οὐρανίῳ δυνάμει καὶ συνεργίᾳ 
ἀθρόως οἷά τις ἡλίου  βολὴ τὴν σύμπασαν οἰκουμένην
ὁ σωτήριος  κατηύγαζε λόγος. αὐτίκα ταῖς θείαις  ἑπομένως γραφαῖς ἐπὶ  προῄει
τῶν θεσπεσίων εὐαγγελιστῶν αὐτοῦ καὶ ἀποστόλων,  καὶ δῆτα ἀνὰ πάσας πόλεις τε καὶ κώμας, πληθυούσης
ἅλωνος δίκην,  μυρίανδροι καὶ παμπληθεῖς ἀθρόως
ἐκκλησίαι  συνεστήκεσαν, οἵ τε ἐκ προγόνων διαδοχῆς καὶ τῆς ἀνέκαθεν πλάνης  παλαιᾷ νόσῳ δεισιδαιμονίας εἰδώλων τὰς ψυχὰς  πεπεδημένοι, πρὸς τῆς τοῦ Χριστοῦ δυνάμεως διὰ τῆς τῶν φοιτητῶν αὐτοῦ διδασκαλίας τε ὁμοῦ καὶ παραδοξοποιίας ὥσπερ δεινῶν δεσποτῶν ἀπηλλαγμένοι εἱργμῶν τε χαλεπωτάτων λύσιν  εὑράμενοι, πάσης μὲν  δαιμονικῆς  κατέπτυον πολυθεΐας, ἕνα δὲ μόνον εἶναι θεὸν ὡμολόγουν, τὸν τῶν  συμπάντων δημιουργόν, τοῦτόν τε αὐτὸν θεσμοῖς ἀληθοῦς εὐσεβείας δἰ ἐνθέου καὶ σώφρονος θρῃσκείας τῆς ὑπὸ τοῦ σωτῆρος ἡμῶν τῷ τῶν ἀνθρώπων βίῳ  κατασπαρείσης ἐγέραιρον.
ἀλλὰ γὰρ τῆς χάριτος ἤδη τῆς θείας καὶ ἐπὶ τὰ λοιπὰ χεομένης ἔθνη καὶ πρώτου μὲν κατὰ τὴν Παλαιστίνων
Καισάρειαν Κορνηλίου σὺν ὅλῳ τῷ οἴκῳ δἰ ἐπιφανείας θειοτέρας  ὑπουργίας τε Πέτρου τὴν εἰς Χριστὸν πίστιν καταδεξαμένου πλείστων τε
καὶ ἄλλων ἐπ̓ Ἀντιοχείας Ἑλλήνων, οἷς οἱ κατὰ τὸν Στεφάνου διωγμὸν  διασπαρέντες ἐκήρυξαν,  ἀνθούσης ἄρτι καὶ πληθυούσης τῆς κατὰ Ἀντιόχειαν ἐκκλησίας ἐν ταὐτῷ τε ἐπιπαρόντων πλείστων ὅσων τῶν τε ἀπὸ Ἱεροσολύμων προφητῶν
καὶ σὺν αὐτοῖς Βαρναβᾶ καὶ Παύλου ἑτέρου τε
πλήθους ἐπὶ τούτοις ἀδελφῶν, ἡ Χριστιανῶν  προσηγορία τότε πρῶτον αὐτόθι ὥσπερ ἀπ̓  εὐθαλοῦς καὶ  γονίμου πηγῆς  ἀναδίδοται.
καὶ  Ἄγαβος μέν, εἷς τῶν  συνόντων αὐτοῖς προφητῶν, περὶ τοῦ μέλλειν ἔσεσθαι λιμὸν  προθεσπίζει, Παῦλος δὲ καὶ Βαρναβᾶς  ἐξυπηρετησόμενοι τῇ τῶν ἀδελφῶν  παραπέμπονται διακονίᾳ.
πᾶσαν 
τὴν γῆν ὁ φθόγγος 
καὶ εἰς τὰ πέρατα τῆς οἰκουμένης τὰ ῥήματα αὐτῶν. 
πσαλιν 18, 5 
ματτ. 3, 12 
λυκε 3, 17 
αξτς 10 
αξτς 11, 20-30 
