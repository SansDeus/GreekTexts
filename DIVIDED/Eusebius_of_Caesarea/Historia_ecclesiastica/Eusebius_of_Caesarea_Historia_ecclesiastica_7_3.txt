Ταῦτα μὲν οὖν περὶ τοῦδε:
κατὰ δὲ τὴν Ῥωμαίων πόλιν Κορνηλίου ἔτεσιν ἀμφὶ τὰ τρία
τὴν ἐπισκοπὴν διανύσαντος, Λούκιος κατέστη διάδοχος, μησὶν δ̓ οὐδ̓ ὅλοις οὗτος ὀκτὼ τῇ λειτουργίᾳ  διακονησάμενος, Στεφάνῳ τελευτῶν μεταδίδωσι τὸν κλῆρον. τούτῳ τὴν πρώτην ὁ Διονύσιος τῶν περὶ βαπτίσματος ἐπιστολῶν διατυποῦται, ζητήματος οὐ σμικροῦ τηνικάδε  ἀνακινηθέντος,
εἰ δέοι τοὺς ἐξ οἵας δ̓ οὖν αἱρέσεως
ἐπιστρέφοντας διὰ λουτροῦ καθαίρειν. παλαιοῦ
γέ τοι κεκρατηκότος ἔθους ἐπὶ τῶν τοιούτων μόνῃ χρῆσθαι τῇ διὰ χειρῶν ἐπιθέσεως  εὐχῇ.
