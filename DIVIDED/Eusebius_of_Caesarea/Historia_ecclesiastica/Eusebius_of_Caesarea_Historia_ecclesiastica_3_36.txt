Διέπρεπέν γε μὴν κατὰ τούτους ἐπὶ τῆς Ἀσίας τῶν ἀποστόλων  ὁμιλητὴς Πολύκαρπος,
τῆς κατὰ Σμύρναν ἐκκλησίας πρὸς τῶν αὐτοπτῶν
καὶ ὑπηρετῶν τοῦ κυρίου τὴν ἐπισκοπὴν ἐγκεχειρισμένος:
καθ̓ ὃν ἐγνωρίζετο Παπίας, τῆς ἐν Ἱεραπόλει παροικίας καὶ αὐτὸς ἐπίσκοπος, ὅ τε παρὰ πλείστοις εἰς ἔτι νῦν διαβόητος Ἰγνάτιος,
τῆς κατὰ Ἀντιόχειαν Πέτρου διαδοχῆς δεύτερος
τὴν ἐπισκοπὴν  κεκληρωμένος.
λόγος δ̓ ἔχει τοῦτον ἀπὸ Συρίας. ἐπὶ τὴν Ῥωμαίων πόλιν  ἀναπεμφθέντα, θηρίων γενέσθαι βορὰν τῆς εἰς Χριστὸν μαρτυρίας ἕνεκεν:
καὶ δὴ τὴν δἰ Ἀσίας  ἀνακομιδὴν μετ̓  ἐπιμελεστάτης  φρουρῶν φυλακῆς ποιούμενος, τὰς κατὰ πόλιν αἷς  ἐπεδήμει, παροικίας ταῖς διὰ λόγων ὁμιλίαις τε καὶ προτροπαῖς  ἐπιρρωννύς,
ἐν πρώτοις μάλιστα  προφυλάττεσθαι τὰς αἱρέσεις ἄρτι τότε πρῶτον ἐπιπολαζούσας παρῄνει  προύτρεπέν τε ἀπρὶξ ἔχεσθαι τῆς τῶν ἀποστόλων παραδόσεως, ἣν ὑπὲρ ἀσφαλείας καὶ ἐγγράφως ἤδη μαρτυρόμενος
διατυποῦσθαι ἀναγκαῖον ἡγεῖτο.
οὕτω δῆτα ἐν Σμύρνῃ γενόμενος, ἔνθα ὁ Πολύκαρπος 
ἦν, μίαν μὲν τῇ κατὰ τὴν Ἔφεσον ἐπιστολὴν
ἐκκλησίᾳ γράφει, ποιμένος αὐτῆς μνημονεύων
Ὀνησίμου, ἑτέραν δὲ τῇ ἐν  Μαγνησίᾳ τῇ πρὸς
Μαιάνδρῳ, ἔνθα πάλιν ἐπισκόπου  Δαμᾶ μνήμην πεποίηται, καὶ τῇ ἐν Τράλλεσι δὲ ἄλλην, ἧς ἄρχοντα τότε ὄντα  Πολύβιον ἱστορεῖ. πρὸς ταύταις 
καὶ τῇ Ῥωμαίων ἐκκλησίᾳ γράφει, ᾗ καὶ παράκλησιν  προτείνει ὡς μὴ παραιτησάμενοι τοῦ μαρτυρίου τῆς  ποθουμένης αὐτὸν  ἀποστερήσαιεν
ἐλπίδος: ἐξ ὧν καὶ  βραχύτατα εἰς ἐπίδειξιν τῶν εἰρημένων παραθέσθαι ἄξιον. γράφει δὴ οὖν κατὰ λέξιν:  Καὶ ταῦτα μὲν ἀπὸ τῆς δηλωθείσης πόλεως ταῖς  καταλεχθείσαις ἐκκλησίαις διετυπώσατο: ἤδη
δ̓ ἐπέκεινα τῆς  Σμύρνης γενόμενος, ἀπὸ  Τρωάδος
τοῖς τε ἐν Φιλαδελφίᾳ αὖθις διὰ γραφῆς ὁμιλεῖ
καὶ τῇ Σμυρναίων ἐκκλησίᾳ ἰδίως τε τῷ ταύτης
προηγουμένῳ Πολυκάρπῳ: ὃν οἷα δὴ ἀποστολικὸν
ἄνδρα εὖ μάλα  γνωρίζων, τὴν κατ̓ Ἀντιόχειαν αὐτῷ ποίμνην οἷα γνήσιος καὶ  ἀγαθὸς ποιμὴν παρατίθεται, τὴν περὶ αὐτῆς φροντίδα διὰ σπουδῆς
ἔχειν αὐτὸν ἀξιῶν. ὁ δ̓ αὐτὸς  Σμυρναίοις γράφων, οὐκ οἶδ̓ ὁπόθεν ῥητοῖς  συγκέχρηται,
τοιαῦτά τινα περὶ τοῦ Χριστοῦ  διεξιών:  Οἶδεν δὲ αὐτοῦ τὸ μαρτύριον καὶ ὁ Εἰρηναῖος,
καὶ τῶν ἐπιστολῶν αὐτοῦ μνημονεύει, λέγων
οὕτως:  Καὶ ὁ Πολύκαρπος δὲ τούτων αὐτῶν μέμνηται
ἐν τῇ φερομένῃ αὐτοῦ πρὸς Φιλιππησίους ἐπιστολῇ
φάσκων αὐτοῖς ῥήμασιν:  καὶ ἑξῆς ἐπιφέρει:  καὶ τὰ μὲν περὶ τὸν  Ἰγνάτιον τοιαῦτα: διαδέχεται δὲ μετ̓ αὐτὸν τὴν Ἀντιοχείας ἐπισκοπὴν  Ἥρως.
ιγν. επη. 21 ιγν. επη. 1. 2. 6 
ιγν. μαγν. 2. 15 
ιγν. τραλλ. 1. 12 
ιγν. ρομ. 5 
ιγν. πηιλαδ. 11 
ιγν. σμψρν. 12 
ιγν. το πολψξαρπ 8 
ιγν. το πολψξαρπ 7 
ιγν. σμψρν. 
ιρεν. 5, 28. 4 
πολψξαρπ, πηιλιππ. 9 
ἀπὸ Συρίας μέχρι Ῥώμης  θηριομαχῶ διὰ γῆς καὶ θαλάσσης, νυκτὸς καὶ ἡμέρας,  ἐνδεδεμένος δέκα  λεοπάρδοις, ὅ ἐστιν στρατιωτικὸν  τάγμα, οἳ καὶ  εὐεργετούμενοι  χείρονες γίνονται,
ἐν δὲ τοῖς  ἀδικήμασιν αὐτῶν μᾶλλον  μαθητεύομαι:
ἀλλ̓ οὐ παρὰ τοῦτο  δεδικαίωμαι.
ὀναίμην τῶν θηρίων τῶν ἐμοὶ  ἑτοίμων, ἃ καὶ εὔχομαι  σύντομά μοι εὑρεθῆναι: ἃ καὶ  κολακεύσω συντόμως με  καταφαγεῖν, οὐχ ὥσπερ τινῶν  δειλαινόμενα οὐχ ἥψαντο, κἂν αὐτὰ δὲ  ἄκοντα μὴ  θέλῃ, ἐγὼ  προσβιάσομαι.
συγγνώμην μοι  ἔχετε: τί μοι  συμφέρει, ἐγὼ  γινώσκω, νῦν  ἄρχομαι μαθητὴς εἶναι.  μηδέν με  ζηλώσαι τῶν  ὁρατῶν καὶ ἀοράτων, ἵνα Ἰησοῦ Χριστοῦ ἐπιτύχω: πῦρ καὶ  σταυρὸς θηρίων τε  συστάσεις, σκορπισμοὶ ὀστέων,  συγκοπαὶ μελῶν,  ἀλεσμοὶ ὅλου τοῦ σώματος, κολάσεις τοῦ διαβόλου εἰς ἐμὲ  ἐρχέσθωσαν, μόνον ἵνα Ἰησοῦ Χριστοῦ ἐπιτύχω.
1 ξορ. 4, 4 
ἐγὼ δὲ
καὶ μετὰ τὴν ἀνάστασιν ἐν σαρκὶ αὐτὸν οἶδα καὶ  πιστεύω ὄντα. καὶ ὅτε πρὸς τοὺς περὶ Πέτρον ἐλήλυθεν, ἔφη αὐτοῖς: ῾λάβετε, ψηλαψήσατέ με
καὶ ἴδετε ὅτι οὐκ εἰμὶ δαιμόνιον ἀσώματον:᾿ καὶ εὐθὺς αὐτοῦ ἥψαντο καὶ ἐπίστευσαν.
ὡς εἶπέν τις τῶν ἡμετέρων, διὰ τὴν
πρὸς θεὸν μαρτυρίαν  κατακριθεὶς πρὸς θηρία,
ὅτι ῾σῖτός εἰμι θεοῦ καὶ δἰ  ὀδόντων θηρίων  ἀλήθομαι, ἵνα  καθαρὸς  ἄρτος  εὑρεθῶ.᾿
ιγν. ρομ. 4 
παρακαλῶ οὖν πάντας ὑμᾶς  πειθαρχεῖν καὶ  ἀσκεῖν πᾶσαν ὑπομονήν,
ἣν  εἴδετε κατ̓ ὀφθαλμοὺς οὐ μόνον ἐν τοῖς μακαρίοις  Ἰγνατίῳ καὶ  Ῥούφῳ καὶ  Ζωσίμῳ, ἀλλὰ καὶ
ἐν ἄλλοις τοῖς ἐξ ὑμῶν καὶ ἐν αὐτῷ Παύλῳ καὶ
τοῖς λοιποῖς ἀποστόλοις, πεπεισμένους ὅτι οὗτοι
πάντες οὐκ εἰς  κενὸν  ἔδραμον, ἀλλ̓ ἐν πίστει καὶ δικαιοσύνῃ, καὶ ὅτι εἰς τὸν  ὀφειλόμενον αὐτοῖς
τόπον εἰσὶν παρὰ κυρίῳ, ᾧ καὶ  συνέπαθον. οὐ
γὰρ τὸν νῦν  ἠγάπησαν αἰῶνα, ἀλλὰ τὸν ὑπὲρ ἡμῶν  ἀποθανόντα καὶ δἰ ἡμᾶς ὑπὸ τοῦ θεοῦ
ἀναστάντα.
πηιλ. 2, 16 
1 ξλεμ. 5 
2 τιμ. 4, 10 
πολψξαρπ, πηιλιππ. 13 
ἐγράψατέ μοι
καὶ ὑμεῖς καὶ Ἰγνάτιος, ἵν̓  ἐάν τις  ἀπέρχηται εἰς Συρίαν, καὶ τὰ παῤ ὑμῶν  ἀποκομίσῃ γράμματα: ὅπερ ποιήσω, ἐὰν  λάβω καιρὸν  εὔθετον, εἴτε ἐγὼ εἴτε ὃν  πέμπω  πρεσβεύσοντα καὶ περὶ ὑμῶν.
τὰς ἐπιστολὰς Ἰγνατίου τὰς  πεμφθείσας ἡμῖν
ὑπ̓ αὐτοῦ καὶ ἄλλας ὅσας εἴχομεν παῤ ἡμῖν, ἐπέμψαμεν ὑμῖν, καθὼς  ἐνετείλασθε: αἵτινες  ὑποτεταγμέναι
εἰσὶν τῇ ἐπιστολῇ ταύτῃ: ἐξ ὧν μεγάλα  ὠφεληθῆναι  δυνήσεσθε. περιέχουσι γὰρ πίστιν καὶ ὑπομονὴν καὶ πᾶσαν  οἰκοδομὴν τὴν εἰς τὸν κύριον ἡμῶν  ἀνήκουσαν.
