Πλεῖστα δ̓ οὖν οὗτος καθ̓ ἡμῶν στρατευσάμενος καὶ πάντα τρόπον τοὺς ἡμετέρους ὥσπερ τινὰς  φῶρας ἀνοσίους ἐκ μυχῶν  θηρεῦσαι διὰ σπουδῆς πεποιημένος πάντα τε ἐπὶ διαβολῇ
καὶ κατηγορίᾳ τῇ καθ̓ ἡμῶν  μεμηχανημένος, καὶ θανάτου δὲ αἴτιος μυρίοις ὅσοις γεγονώς, τελευτῶν  εἴδωλόν τι Διὸς  Φιλίου  μαγγανείαις τισὶν καὶ γοητείαις  ἱδρύεται,  τελετάς τε ἀνάγνους αὐτῷ καὶ  μυήσεις ἀκαλλιερήτους ἐξαγίστους τε  καθαρμοὺς  ἐπινοήσας, μέχρι καὶ βασιλέως τὴν τερατείαν
δἰ ὧν ἐδόκει χρησμῶν ἐπεδείκνυτο. καὶ
δὴ καὶ οὗτος κολακείᾳ τῇ καθ̓ ἡδονὴν τοῦ κρατοῦντος  ἐπεγείρει κατὰ Χριστιανῶν τὸν δαίμονα καὶ τὸν θεὸν δὴ  κελεῦσαί φησιν  ὑπερορίους τῆς πόλεως καὶ τῶν ἀμφὶ τὴν πόλιν ἀγρῶν ὡς ἂν ἐχθροὺς αὐτῷ Χριστιανοὺς  ἀπελάσαι.
