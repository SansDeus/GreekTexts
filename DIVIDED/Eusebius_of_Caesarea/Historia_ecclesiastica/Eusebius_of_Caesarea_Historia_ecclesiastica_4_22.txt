Ὁ μὲν οὖν Ἡγήσιππος ἐν πέντε τοῖς εἰς 
ἡμᾶς  ἐλθοῦσιν ὑπομνήμασιν τῆς ἰδίας γνώμης πληρεστάτην μνήμην καταλέλοιπεν: ἐν οἷς δηλοῖ ὡς πλείστοις ἐπισκόποις  συμμίξειεν  ἀποδημίαν στειλάμενος μέχρι Ῥώμης, καὶ ὡς ὅτι τὴν αὐτὴν παρὰ πάντων παρείληφεν διδασκαλίαν.  ἀκοῦσαί γέ τοι πάρεστιν μετά τινα περὶ τῆς Κλήμεντος πρὸς Κορινθίους ἐπιστολῆς αὐτῷ εἰρημένα  ἐπιλέγοντος ταῦτα:  Ὁ δ̓ αὐτὸς καὶ τῶν κατ̓ αὐτὸν αἱρέσεων τὰς ἀρχὰς ὑποτίθεται διὰ τούτων:  Ἔτι δ̓ ὁ αὐτὸς καὶ τὰς πάλαι  γεγενημένας παρὰ Ἰουδαίοις αἱρέσεις ἱστορεῖ λέγων:  Καὶ ἕτερα δὲ πλεῖστα γράφει, ὧν ἐκ μέρους ἤδη πρότερον ἐμνημονεύσαμεν, οἰκείως τοῖς καιροῖς τὰς ἱστορίας παραθέμενοι, ἔκ τε τοῦ καθ̓ Ἑβραίους εὐαγγελίου καὶ τοῦ  Συριακοῦ καὶ ἰδίως ἐκ τῆς
Ἑβραΐδος  διαλέκτου τινὰ τίθησιν, ἐμφαίνων ἐξ Ἑβραίων ἑαυτὸν  πεπιστευκέναι, καὶ ἄλλα δὲ ὡς
ἐξ Ἰουδαϊκῆς ἀγράφου παραδόσεως μνημονεύει. οὐ
μόνος δὲ οὗτος, καὶ Εἰρηναῖος δὲ καὶ ὁ πᾶς τῶν ἀρχαίων χορὸς πανάρετον  Σοφίαν τὰς Σολομῶνος  Παροιμίας ἐκάλουν. καὶ περὶ τῶν λεγομένων δὲ
ἀποκρύφων διαλαμβάνων, ἐπὶ τῶν αὐτοῦ χρόνων πρός τινων αἱρετικῶν  ἀναπεπλάσθαι τινὰ τούτων ἱστορεῖ. ἀλλὰ γὰρ ἐφ̓ ἕτερον ἤδη  μεταβατέον.
καὶ ἐπέμενεν ἡ ἐκκλησία ἡ Κορινθίων ἐν τῷ ὀρθῷ λόγῳ μέχρι  Πρίμου  ἐπισκοπεύοντος ἐν Κορίνθῳ: οἷς  συνέμιξα  πλέων εἰς Ῥώμην καὶ  συνδιέτριψα τοῖς Κορινθίοις ἡμέρας  ἱκανάς, ἐν αἷς  συνανεπάημεν
τῷ ὀρθῷ λόγῳ: γενόμενος δὲ ἐν Ῥώμῃ, διαδοχὴν ἐποιησάμην μέχρις Ἀνικήτου: οὗ διάκονος
ἦν Ἐλεύθερος, καὶ παρὰ Ἀνικήτου διαδέχεται Σωτήρ, μεθ̓ ὃν Ἐλεύθερος. ἐν ἑκάστῃ δὲ διαδοχῇ
καὶ ἐν ἑκάστῃ πόλει οὕτως ἔχει ὡς ὁ νόμος κηρύσσει
καὶ οἱ προφῆται καὶ ὁ κύριος.
καὶ μετὰ τὸ μαρτυρῆσαι Ἰάκωβον τὸν δίκαιον, ὡς καὶ ὁ κύριος, ἐπὶ τῷ αὐτῷ λόγῳ, πάλιν ὁ ἐκ θείου αὐτοῦ Συμεὼν
ὁ τοῦ Κλωπᾶ καθίσταται ἐπίσκοπος, ὃν  προέθεντο πάντες, ὄντα  ἀνεψιὸν τοῦ κυρίου δεύτερον. διὰ τοῦτο ἐκάλουν τὴν ἐκκλησίαν παρθένον,
οὔπω γὰρ
ἔφθαρτο ἀκοαῖς  ματαίαις: ἄρχεται δὲ ὁ Θεβουθις διὰ τὸ μὴ γενέσθαι αὐτὸν ἐπίσκοπον  ὑποφθείρειν ἀπὸ τῶν ἑπτὰ αἱρέσεων, ὧν καὶ αὐτὸς ἦν, ἐν τῷ λαῷ, ἀφ̓ ὧν Σίμων, ὅθεν  Σιμωνιανοί, καὶ  Κλεόβιος, ὅθεν  Κλεοβιηνοί, καὶ  Δοσίθεος, ὅθεν Λοσιθιανοί, καὶ  Γορθαῖος, ὅθεν  Γοραθηνοί, καὶ Μασβωθεοι. ἀπὸ τούτων  Μενανδριανισταὶ καὶ Μαρκιανισταὶ
καὶ Καρποκρατιανοὶ καὶ  Οὐαλεντινιανοὶ καὶ  Βασιλειδιανοὶ
καὶ Σατορνιλιανοὶ ἕκαστος ἰδίως καὶ  ἑτεροίως ἰδίαν δόξαν παρεισηγάγοσαν,
ἀπὸ τούτων  ψευδόχριστοι,  ψευδοπροφῆται,  ψευδαπόστολοι, οἵτινες  ἐμέρισαν τὴν  ἕνωσιν τῆς ἐκκλησίας  φθοριμαίοις λόγοις κατὰ τοῦ θεοῦ καὶ κατὰ τοῦ Χριστοῦ αὐτοῦ.
ἦσαν δὲ  γνῶμαι διάφοροι ἐν τῇ  περιτομῇ ἐν υἱοῖς Ἰσραηλιτῶν κατὰ τῆς φυλῆς Ἰούδα καὶ τοῦ Χριστοῦ αὗται:  Ἐσσαῖοι  Γαλιλαῖοι  Ἡμεροβαπτισταὶ Μασβωθεοι  Σαμαρεῖται  Σαδδουκαῖοι Φαρισαῖοι. 
ιρεν. 4, 20, 3 
