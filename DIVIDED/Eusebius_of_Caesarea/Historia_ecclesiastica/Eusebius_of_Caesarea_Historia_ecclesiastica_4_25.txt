Φίλιππός γε μήν, ὃν ἐκ τῶν Διονυσίου φωνῶν τῆς ἐν  Γορτύνῃ παροικίας ἐπίσκοπον ἔγνωμεν, πάνυ γε  σπουδαιότατον πεποίηται καὶ αὐτὸς κατὰ Μαρκίωνος λόγον,  Εἰρηναῖός τε ὡσαύτως καὶ Μόδεστος, ὃς καὶ διαφερόντως παρὰ τοὺς ἄλλους
τὴν τοῦ ἀνδρὸς εἰς ἔκδηλον τοῖς πᾶσιν  κατεφώρασε πλάνην, καὶ ἄλλοι δὲ πλείους, ὧν παρὰ πλείστοις τῶν ἀδελφῶν εἰς ἔτι νῦν οἱ πόνοι διαφυλάττονται.
