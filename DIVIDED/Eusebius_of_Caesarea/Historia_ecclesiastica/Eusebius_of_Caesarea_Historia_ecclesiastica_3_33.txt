Τοσοῦτός γε μὴν ἐν  πλείοσι τόποις 
ὁ καθ̓ ἡμῶν  ἐπετάθη τότε διωγμός, ὡς  Πλίνιον  Σεκοῦνδον, ἐπισημότατον ἡγεμόνων, ἐπὶ τῷ πλήθει τῶν μαρτύρων κινηθέντα, βασιλεῖ  κοινώσασθαι περὶ τοῦ πλήθους τῶν ὑπὲρ τῆς πίστεως ἀναιρουμένων, ἅμα δ̓ ἐν ταὐτῷ  μηνῦσαι μηδὲν ἀνόσιον μηδὲ παρὰ τοὺς νόμους πράττειν αὐτοὺς κατειληφέναι, πλὴν τό γε ἅμα τῇ  ἕῳ  διεγειρομένους τὸν Χριστὸν θεοῦ δίκην ὑμνεῖν, τὸ δὲ μοιχεύειν
καὶ φονεύειν καὶ τὰ συγγενῆ τούτοις  ἀθέμιτα  πλημμελήματα καὶ αὐτοὺς  ἀπαγορεύειν πάντα
τε πράττειν ἀκολούθως τοῖς νόμοις:
πρὸς ἃ τὸν  Τραϊανὸν δόγμα τοιόνδε  τεθεικέναι, τὸ Χριστιανῶν φῦλον μὴ ἐκζητεῖσθαι μέν, ἐμπεσὸν δὲ κολάζεσθαι:
δἰ οὗ  ποσῶς μὲν τοῦ διωγμοῦ  σβεσθῆναι τὴν ἀπειλὴν σφοδρότατα ἐγκειμένην, οὐ  χεῖρόν γε μὴν τοῖς  κακουργεῖν περὶ ἡμᾶς ἐθέλουσιν λείπεσθαι
προφάσεις, ἔσθ̓ ὅπῃ μὲν τῶν δήμων, ἔσθ̓ ὅπῃ
δὲ καὶ τῶν κατὰ χώρας ἀρχόντων τὰς καθ̓ ἡμῶν  συσκευαζομένων ἐπιβουλάς, ὡς καὶ ἄνευ  προφανῶν διωγμῶν  μερικοὺς κατ̓ ἐπαρχίαν  ἐξάπτεσθαι πλείους τε τῶν πιστῶν διαφόροις  ἐναγωνίζεσθαι μαρτυρίοις.
εἴληπται δ̓ ἡ ἱστορία ἐξ ἧς  ἀνώτερον δεδηλώκαμεν τοῦ Τερτυλλιανοῦ Ῥωμαϊκῆς ἀπολογίας,
ἧς ἡ ἑρμηνεία τοῦτον ἔχει τὸν τρόπον
καὶ ταῦτα μὲν ἐν τούτοις ἦν.
τερτ. απολ.2 
καίτοι  εὑρήκαμεν καὶ τὴν εἰς ἡμᾶς  ἐπιζήτησιν  κεκωλυμένην.  Πλίνιος γὰρ  Σεκοῦνδος ἡγούμενος  ἐπαρχίου  κατακρίνας Χριστιανούς τινας καὶ τῆς ἀξίας  ἐκβαλών,  ταραχθεὶς τῷ πλήθει, διὰ ἠγνόει
τί αὐτῷ λοιπὸν εἴη πρακτέον,  Τραϊανῷ τῷ βασιλεῖ
ἀνεκοινώσατο λέγων ἔξω τοῦ μὴ βούλεσθαι αὐτοὺς εἰδωλολατρεῖν οὐδὲν ἀνόσιον ἐν αὐτοῖς  εὑρηκέναι:  ἐμήνυεν δὲ καὶ τοῦτο, ἀνίστασθαι ἕωθεν τοὺς Χριστιανοὺς καὶ τὸν Χριστὸν θεοῦ δίκην ὑμνεῖν
καὶ πρὸς τὸ τὴν ἐπιστήμην αὐτῶν  διαφυλάσσειν κωλύεσθαι φονεύειν, μοιχεύειν, πλεονεκτεῖν,  ἀποστερεῖν
καὶ τὰ τούτοις ὅμοια. πρὸς ταῦτα
ἀντέγραψεν Τραϊανὸς τὸ τῶν Χριστιανῶν φῦλον
μὴ ἐκζητεῖσθαι μέν, ἐμπεσὸν δὲ κολάζεσθαι.
πλιν. ετ τραιαν. επιστ. 96, 7 
πλιν. ετ τραιαν. επιστ. 97,2 
