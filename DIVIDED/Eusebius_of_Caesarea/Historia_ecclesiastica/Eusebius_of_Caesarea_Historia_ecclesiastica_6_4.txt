Πρῶτος μὲν οὖν τούτων ὁ μικρῷ πρόσθεν δηλωθεὶς  Πλούταρχος ἦν: οὗ τὴν ἐπὶ θάνατον  ἀπαγομένου, σμικροῦ δεῖν αὖθις ὁ περὶ οὗ ὁ λόγος,  συμπαρὼν αὐτῷ εἰς ὑστάτην τοῦ βίου τελευτήν, ὑπὸ τῶν αὐτοῦ πολιτῶν  ἀνῄρητο, ὡς αἴτιος αὐτῷ  πεφηνὼς τοῦ θανάτου: θεοῦ δὲ αὐτὸν  ἐτήρει καὶ τότε  βουλή.
μετὰ δὲ Πλούταρχον δεύτερος τῶν Ὠριγένους φοιτητῶν μάρτυς ἀναδείκνυται Σέρηνος, διὰ πυρὸς τὴν  δοκιμὴν ἧς  παρειλήφει πίστεως  παρεσχημένος.
τῆς αὐτῆς διατριβῆς τρίτος καθίσταται μάρτυς Ἡρακλείδης, καὶ ἐπὶ τούτῳ τέταρτος Ἥρων, ὁ μὲν πρότερος ἔτι  κατηχούμενος,
ὃ δὲ  νεοφώτιστος, τὴν κεφαλὴν  ἀποτμηθέντες. ἔτι πρὸς τούτοις τῆς αὐτῆς σχολῆς πέμπτος ἀθλητὴς εὐσεβείας  ἀνακηρύττεται ἕτερος τοῦ πρώτου Σέρηνος,
ὃν μετὰ πλείστην βασάνων ὑπομονὴν κεφαλῇ κολασθῆναι λόγος ἔχει. καὶ γυναικῶν δὲ Ἡραῒς ἔτι  κατηχουμένη  ὥς πού φησιν αὐτός,  τὸν βίον  ἐξελήλυθεν.
τὸ βάπτισμα, 
τὸ διὰ πυρὸς λαβοῦσα, 
