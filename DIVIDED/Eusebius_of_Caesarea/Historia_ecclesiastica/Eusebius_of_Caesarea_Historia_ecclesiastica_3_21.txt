Μικρῷ δὲ πλέον ἐνιαυτοῦ βασιλεύσαντα  Νερούαν διαδέχεται  Τραϊανός: οὗ δὴ πρῶτον ἔτος ἦν
ἐν ᾧ τῆς κατ̓ Ἀλεξάνδρειαν παροικίας  Ἀβίλιον δέκα πρὸς τρισὶν ἔτεσιν  ἡγησάμενον διαδέχεται Κέρδων: τρίτος οὗτος τῶν αὐτόθι μετὰ τὸν πρῶτον Ἀννιανὸν προέστη. ἐν τούτῳ δὲ Ῥωμαίων εἰς ἔτι Κλήμης ἡγεῖτο, τρίτον καὶ αὐτὸς  ἐπέχων τῶν τῇδε μετὰ  Παῦλόν τε καὶ Πέτρον ἐπισκοπευσάντων βαθμόν: Λίνος δὲ ὁ πρῶτος ἦν καὶ μετ̓ αὐτὸν Ἀνέγκλητος.
