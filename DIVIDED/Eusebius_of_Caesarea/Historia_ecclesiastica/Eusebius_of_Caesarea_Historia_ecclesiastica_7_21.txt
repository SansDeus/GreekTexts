Ὅ γε μὴν Διονύσιος πρὸς ταῖς  δηλωθείσαις ἐπιστολαῖς αὐτοῦ ἔτι καὶ τὰς φερομένας  ἑορταστικὰς
τὸ τηνικαῦτα συντάττει,  πανηγυρικωτέρους
ἐν αὐταῖς περὶ τῆς τοῦ πάσχα ἑορτῆς ἀνακινῶν λόγους. τούτων τὴν μὲν Φλαυΐῳ προσφωνεῖ,
τὴν δὲ  Δομετίῳ καὶ  Διδύμῳ, ἐν ᾗ καὶ κανόνα ἐκτίθεται  ὀκταετηρίδος, ὅτι μὴ ἄλλοτε ἢ μετὰ τὴν  ἐαρινὴν ἰσημερίαν  προσήκοι τὴν τοῦ πάσχα ἑορτὴν ἐπιτελεῖν,  παριστάμενος: πρὸς ταύταις καὶ ἄλλην τοῖς κατ̓ Ἀλεξάνδρειαν συμπρεσβυτέροις ἐπιστολὴν διαχαράττει ἑτέροις τε ὁμοῦ διαφόρως,
καὶ ταύτας ἔτι τοῦ διωγμοῦ συνεστῶτος.
