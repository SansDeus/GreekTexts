Περὶ νεφῶν ὑετῶν χιόνων χαλαζῶν. 
Ἀναξιμένης νέφη μὲν γίνεσθαι παχυνθέντος ὅτι πλεῖστον τοῦ ἀέρος, μᾶλλον δ᾽ ἐπισυναχθέντος ἐκθλίβεσθαι τοὺς ὄμβρους: χιόνα δ᾽ ἐπειδὰν τὸ καταφερόμενον
ὕδωρ παγῇ, χάλαζαν δ᾽ ὅταν συμπεριληφθῇ
τῷ ὑγρῷ πνεῦμά τι.
Μητρόδωρος ἀπὸ τῆς ὑδατώδους ἀναφορᾶς συνίστασθαι
τὰ νέφη.
ὁ δ᾽ Ἐπίκουρος ἀπὸ τῶν ἀτόμων: στρογγυλαίνεσθαι
δὲ τὴν χάλαζαν καὶ τὸν ὑετὸν ἀπὸ τῆς μακρᾶς καταφορᾶς ὑποπεπλασμένον.
