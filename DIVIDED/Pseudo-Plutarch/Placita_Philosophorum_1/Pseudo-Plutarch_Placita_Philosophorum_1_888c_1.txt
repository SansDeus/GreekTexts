Θαλῆς Πυθαγόρας οἱ ἀπ᾽ αὐτοῦ μεμερίσθαι τὴν τοῦ παντὸς οὐρανοῦ σφαῖραν εἰς κύκλους πέντε, οὕστινας προσαγορεύουσι ζώνας: καλεῖται δ᾽ αὐτῶν
ὁ μὲν ἀρκτικός τε καὶ ἀειφανής, ὁ δὲ θερινὸς τροπικός,
ὁ δ᾽ ἰσημερινός, ὁ δὲ χειμερινὸς τροπικός, ὁ δ᾽
ἀνταρκτικός τε καὶ ἀφανής: λοξὸς δὲ τοῖς τρισὶ μέσοις
ὁ καλούμενος ζῳδιακὸς ὑποβέβληται, παρεπιψαύων τῶν μέσων τριῶν: πάντας αὐτοὺς ὁ μεσημβρινὸς
πρὸς ὀρθὰς ἀπὸ τῶν ἄρκτων ἐπὶ τὸ ἀντίξουν τέμνει.
Πυθαγόρας πρῶτος ἐπινενοηκέναι λέγεται τὴν λόξωσιν τοῦ ζῳδιακοῦ κύκλου, ἥντινα Οἰνοπίδης ὁ Χῖος ὡς ἰδίαν ἐπίνοιαν σφετερίζεται.  
