οἱ Στωικοὶ πέντε τὰς εἰδικὰς αἰσθήσεις, ὅρασιν ἀκοὴν ὄσφρησιν γεῦσιν ἁφήν.
Ἀριστοτέλης ἕκτην μὲν οὐ λέγει, κοινὴν δ᾽
αἴσθησιν τὴν τῶν συνθέτων εἰδῶν κριτικήν, εἰς ἣν πᾶσαι συμβάλλουσιν αἱ ἁπλαῖ τὰς ἰδίας ἑκάστη
φαντασίας: ἐν ᾗ τὸ μεταβατικὸν ἀφ᾽ ἑτέρου πρὸς
ἕτερον, οἱονεὶ σχήματος καὶ κινήσεως, δείκνυται.
Δημόκριτος πλείους εἶναι αἰσθήσεις, περὶ τὰ
ἄλογα ζῷα καὶ περὶ τοὺς σοφοὺς καὶ περὶ τοὺς θεούς.
