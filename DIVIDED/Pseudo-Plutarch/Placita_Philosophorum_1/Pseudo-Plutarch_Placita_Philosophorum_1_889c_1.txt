Περὶ τῆς τῶν ἀστέρων φορᾶς καὶ κινήσεως. 
Ἀναξαγόρας Δημόκριτος Κλεάνθης ἀπ᾽ ἀνατολῶν
ἐπὶ δυσμὰς φέρεσθαι πάντας τοὺς ἀστέρας. 
Ἀλκμαίων καὶ οἱ μαθηματικοὶ τοὺς πλανήτας τοῖς ἀπλανέσιν ἐναντίους ἀπὸ γὰρ δυσμῶν ἐπ᾽
ἀνατολὰς ἀντιφέρεσθαι. 
Ἀναξίμανδρος ὑπὸ τῶν κύκλων καὶ τῶν σφαιρῶν, ἐφ᾽ ὧν ἕκαστος βέβηκε, φέρεσθαι.
Ἀναξιμένης οὐχ ὑπὸ τὴν γῆν περὶ αὐτὴν δὲ στρέφεσθαι τοὺς ἀστέρας.
Πλάτων καὶ οἱ μαθηματικοὶ ἰσοδρόμους εἶναι
τὸν ἥλιον τὸν ἑωσφόρον τὸν στίλβοντα.
