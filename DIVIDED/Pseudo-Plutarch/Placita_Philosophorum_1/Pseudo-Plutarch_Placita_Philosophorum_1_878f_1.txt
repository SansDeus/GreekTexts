τὰ ἄστρα συμπεριῆγε ταῦτα καὶ τὴν νῦν περιφορὰν αὐτῶν μετέωρον ἐφύλαττε. κἄπειτα ἐκ μὲν τῶν ὑποκαθιζόντων ἐγεννήθη ἡ γῆ, ἐκ δὲ τῶν μετεωριζομένων οὐρανὸς πῦρ ἀήρ. πολλῆς δ᾽ ὕλης
ἔτι περιειλημμένης ἐν τῇ γῇ πυκνουμένης τε ταύτης
κατὰ τὰς ἀπὸ τῶν πνευμάτων πληγὰς καὶ τὰς
ἀπὸ τῶν ἀστέρων αὔρας, προσεθλίβετο πᾶς ὁ μικρομερὴς σχηματισμὸς ταύτης; καὶ τὴν ὑγρὰν φύσιν
ἐγέννα : ῥευστικῶς δ᾽ αὕτη διακειμένη κατεφέρετο
πρὸς τοὺς κοίλους τόπους καὶ δυναμένους χωρῆσαὶ
τε καὶ στέξαι, ἢ καθ᾽ αὑτὸ τὸ ὕδωρ ὑποστὰν ἐκοίλαινε τοὺς ὑποκειμένους τόπους. τὰ μὲν οὖν κυριώτατα μέρη τοῦ κόσμου τὸν τρόπον τοῦτον ἐγενήθη.
