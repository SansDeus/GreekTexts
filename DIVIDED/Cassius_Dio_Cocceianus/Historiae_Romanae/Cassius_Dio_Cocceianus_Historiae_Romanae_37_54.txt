ἐν μὲν δὴ τῇ πόλει ταῦτ᾽ ἐγίγνετο, ὁ δὲ δὴ
Καῖσαρ τῆς τε Λυσιτανίας μετὰ τὴν στρατηγίαν
ἦρξε, καὶ δυνηθεὶς ἂν τὰ λῃστικά, ἅπερ που ἀεὶ
παρ᾽ αὐτοῖς ἦν, ἄνευ μεγάλου τινὸς πόνου
καθήρας  καθήρας ρκ., καθῆιραι λ.  ἡσυχίαν ἔχειν, οὐκ ἠθέλησε: δόξης
τε γὰρ ἐπιθυμῶν, καὶ τὸν Πομπήιον τούς τε
ἄλλους τοὺς πρὸ αὐτοῦ μέγα ποτὲ δυνηθέντας
ζηλῶν, οὐδὲν ὀλίγον ἐφρόνει, ἀλλ᾽ ἤλπιζεν, ἄν τι
τότε κατεργάσηται, ὕπατός τε εὐθὺς αἱρεθήσεσθαι
καὶ ὑπερφυᾶ ἔργα ἀποδείξεσθαι, διά τε τἆλλα
καὶ ὅτι ἐν τοῖς Γαδείροις, ὅτε ἐταμίευε, τῇ μητρὶ
συγγίγνεσθαι ὄναρ ἔδοξε, καὶ παρὰ τῶν μάντεων
ἔμαθεν ὅτι ἐν μεγάλῃ δυνάμει ἔσται. ὅθενπερ καὶ
εἰκόνα Ἀλεξάνδρου ἐνταῦθα ἐν τῷ Ἡρακλέους
ἀνακειμένην ἰδὼν ἀνεστέναξε, καὶ κατωδύρατο
ὅτι μηδέν πω μέγα ἔργον ἐπεποιήκει.
Ἀπ᾽ οὖν τούτων, ἐξὸν αὐτῷ εἰρηνεῖν, ὥσπερ
εἶπον, πρὸς τὸ ὄρος τὸ Ἑρμίνιον ἐτράπετο καὶ ἐκέλευσε
τοὺς οἰκήτορας αὐτοῦ ἐς τὰ πεδινὰ μεταστῆναι,
πρόφασιν μὲν ὅπως μὴ ἀπὸ τῶν ἐρυμνῶν
ὁρμώμενοι λῃστεύωσιν, ἔργῳ δὲ εὖ εἰδὼς ὅτι οὐκ
ἄν ποτε αὐτὸ ποιήσειαν, κἀκ τούτου πολέμου τινὰ
ἀφορμὴν λήψεται. ὃ καὶ ἐγένετο. τούτους τε
οὖν ἐς ὅπλα ἐλθόντας ὑπηγάγετο: καὶ ἐπειδὴ
τῶν πλησιοχώρων τινές, δείσαντες μὴ καὶ ἐπὶ
σφᾶς ὁρμήσῃ, τούς τε παῖδας καὶ τὰς γυναῖκας
τά τε ἄλλα τὰ τιμιώτατα ὑπὲρ τὸν Δώριον
ὑπεξέθεντο, τὰς πόλεις σφῶν ἐν ᾧ τοῦτ᾽ ἔπραττον
προκατέσχε, καὶ μετὰ ταῦτα καὶ ἐκείνοις προσέμιξε.
προβαλλομένων τε τὰς ἀγέλας αὐτῶν,
ὅπως σκεδασθεῖσι τοῖς Ῥωμαίοις πρὸς τὴν τῶν
βοσκημάτων ἁρπαγὴν ἐπίθωνται, τὰ τετράποδα  τὰ τετράποδα ρκ., τά τε στρατόπεδα λ. 
