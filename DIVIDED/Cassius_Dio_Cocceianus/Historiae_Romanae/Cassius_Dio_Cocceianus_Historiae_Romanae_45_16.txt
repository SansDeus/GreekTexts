διέφερον. πέμψας οὖν πρὸς τὸν Δέκιμον φιλίαν
τε αὐτῷ ἐπηγγείλατο, καὶ συμμαχίαν, ἂν μὴ τὸν
Ἀντώνιον δέξηται, προσυπισχνεῖτο. καὶ διὰ τοῦτο
καὶ οἱ ἐν τῷ ἄστει τὴν χάριν τὴν τοῦ Καίσαρος
συνῄροντο. τότε μὲν οὖν ῾ἤδη γὰρ ὅ τε ἐνιαυτὸς
ἐξῄει καὶ ὕπατος οὐδεὶς παρῆν: ὁ γὰρ Δολοβέλλας
ἐς τὴν Συρίαν ὑπὸ τοῦ Ἀντωνίου προεξεπέπεμπτὀ
ἔπαινοι ἐν τῇ βουλῇ αὐτοῖς τε ἐκείνοις καὶ τοῖς
στρατιώταις τοῖς τὸν Ἀντώνιον ἐγκαταλιποῦσι,
τῶν δημάρχων ἐπιψηφισάντων, ἐγένοντο.  ἐγένοντο λ, ἐγένετο μ.  καὶ
ὅπως γε μετὰ ἀδείας τοῦ νέου ἔτους ἐνστάντος
βουλεύσωνται περὶ τῶν παρόντων, φρουρᾷ  φρουρᾷ ξοβετ, φρουραῖς λμ.  σφίσι
στρατιωτῶν ἐν τῷ συνεδρίῳ χρῆσθαι ἔδοξε. ταῦτα
γὰρ ἤρεσκε μὲν καὶ τοῖς ἄλλοις τοῖς πλείοσι τῶν
ἐν τῇ Ῥώμῃ τότε ὄντων ῾τὸν γὰρ Ἀντώνιον δεινῶς
ἐμίσουν᾽, μάλιστα δὲ δὴ τῷ Κικέρωνι: διὰ γὰρ τὸ
πρὸς αὐτὸν ἔχθος σφοδρότατον ὑπάρχον τόν τε
Καίσαρα ἐθεράπευε, καὶ πᾶν ὅσον ἐδύνατο καὶ
λόγῳ καὶ ἔργῳ τούτῳ τε ἐβοήθει καὶ ἐκεῖνον ἐκάκου.
καὶ διὰ τοῦτο, καίτοι ἐκχωρήσας ἐκ τῆς
πόλεως ὡς καὶ τὸν υἱὸν Ἀθήναζε ἐπὶ παιδείᾳ
προπέμψων, ἐπανῆλθεν ἐπειδήπερ ἐκπεπολεμωμένους
σφᾶς ᾔσθετο.
