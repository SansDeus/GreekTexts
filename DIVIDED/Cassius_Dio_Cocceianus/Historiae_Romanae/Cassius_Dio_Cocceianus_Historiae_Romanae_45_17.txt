ἐκείνῳ μὲν οὖν τῷ ἔτει ταῦτ᾽ ἐπράχθη, καὶ ὁ
Σερουίλιος  Σερουίλιος χψλ., σουλπίκιος λμ.  ὁ Ἰσαυρικὸς ὑπεργήρως ἀπέθανε. διά
τε οὖν τοῦτο ἐμνημόνευσα αὐτοῦ, καὶ ὅτι οὕτως οἱ
τότε Ῥωμαῖοι τούς τε τῷ ἀξιώματι προήκοντας  προήκοντας λευνξλ., προσήκοντας λμ. 
ᾐδοῦντο καὶ τοὺς ἀναιδείᾳ τινὶ χρωμένους καὶ ἐπὶ
τοῖς ἐλαχίστοις ἐμίσουν ὥστε, ἐπειδὴ ἐκεῖνός τινα
ἐν ὁδῷ ποτε ἀπαντήσαντά οἱ βαδίζοντι ἱππεύοντα,
καὶ μήτε ἀποπηδήσαντα καὶ προσέτι
ἰσχυρῶς προσεξελάσαντα, ἐγνώρισέ  ἐγνώρισέ λευνξλ., ἐγνωρίσθαι λμ.  τε μετὰ
τοῦτο ἐν δικαστηρίῳ κρινόμενον καὶ εἶπε  εἶπε λευνξλ., εἰπόντος λμ.  τοῖς
δικασταῖς τὸ γενόμενον, οὔτε λόγον ἔτ᾽ αὐτῷ
ἔδοσαν καὶ κατεψηφίσαντο πάντες.
