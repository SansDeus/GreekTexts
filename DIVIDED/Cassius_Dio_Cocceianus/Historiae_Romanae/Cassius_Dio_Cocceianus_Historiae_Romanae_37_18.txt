πολιορκῶν πράγματα ἔσχε. τὴν μὲν γὰρ ἄλλην
πόλιν, ἐσδεξαμένων αὐτὸν τῶν τὰ τοῦ Ὑρκανοῦ
φρονούντων, ἀπραγμόνως ἔλαβεν, αὐτὸ δὲ τὸ ἱερὸν
προκατασχόντων τῶν ἑτέρων οὐκ ἀπόνως εἷλεν:
ἐπί τε γὰρ μετεώρου ἦν καὶ περιβόλῳ ἰδίῳ ὠχύρωτο.
καὶ εἴ γε ἐν πάσαις ταῖς ἡμέραις ὁμοίως
ἠμύνοντο, οὐκ ἂν αὐτὸ ἐχειρώσατο: νῦν δὲ τὰς
τοῦ Κρόνου δὴ ὠνομασμένας διαλείποντες, καὶ
οὐδὲν τὸ παράπαν ἐν αὐταῖς δρῶντες, παρέδωκαν
τοῖς Ῥωμαίοις καιρὸν ἐν τῷ διακένῳ τούτῳ τὸ
τεῖχος διασεῖσαι. μαθόντες γὰρ τὴν πτόησιν  πτόησιν μαδϝιγ, ἐμποίησιν λ. 
αὐτῶν ταύτην τὸν μὲν ἄλλον χρόνον οὐδὲν
σπουδῇ ἔπραττον, ταῖς δὲ δὴ ἡμέραις ἐκείναις
ὁπότε ἐκ τῆς περιτροπῆς ἐπέλθοιεν, ἐντονώτατά
οἱ προσέβαλλον. καὶ οὕτως ἑάλωσάν τε ἐν τῇ
τοῦ Κρόνου ἡμέρᾳ μηδ᾽ ἀμυνόμενοι, καὶ πάντα τὰ
χρήματα διηρπάσθη. ἥ τε βασιλεία τῷ Ὑρκανῷ
ἐδόθη, καὶ ὁ Ἀριστόβουλος ἀνηνέχθη.
ταῦτα μὲν τότε ἐν τῇ Παλαιστίνῃ ἐγένετο:
οὕτω γὰρ τὸ σύμπαν ἔθνος, ὅσον ἀπὸ τῆς Φοινίκης
μέχρι τῆς Αἰγύπτου παρὰ τὴν θάλασσαν
τὴν ἔσω παρήκει, ἀπὸ παλαιοῦ κέκληται. ἔχουσι
δὲ καὶ ἕτερον ὄνομα ἐπίκτητον: ἥ τε γὰρ χώρα
