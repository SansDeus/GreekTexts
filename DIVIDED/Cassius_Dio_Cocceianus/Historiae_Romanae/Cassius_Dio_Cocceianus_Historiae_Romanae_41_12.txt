ταῦτα μὲν οὖν οἱ ἐξορμώμενοι ἔπασχον, οἱ δ᾽
ὑπολειπόμενοι διαφόροις μὲν ἀντιπάλοις δέ τισι
καὶ αὐτοὶ παθήμασι συνεφέροντο. οἵ τε γὰρ ἀπὸ
τῶν προσηκόντων σφίσιν ἀποζευγνύμενοι, οἷα
τῶν τε προστατῶν στερισκόμενοι καὶ ἐπαμῦναι
αὑτοῖς  αὑτοῖς χψλ., αὐτοῖς λ.  ἥκιστα δυνάμενοι, τῷ τε πολέμῳ
ἐκδιδόμενοι καὶ ἐν τῇ ἐξουσίᾳ τοῦ τῆς πόλεως
κρατήσοντος ἐσόμενοι, αὐτοί τε ὑπὸ τοῦ φόβου
καὶ τῶν ὕβρεων καὶ τῶν σφαγῶν ὡς καὶ
γιγνομένων ἤδη ἐταλαιπώρουν, καὶ περὶ ἐκείνων
οἵ τε ὀργήν σφισιν ὅτι ἐγκατελείφθησαν ἔχοντες
τὰ αὐτὰ ἐπηρῶντο καὶ οἱ συγγνώμην τῆς ἀνάγκης
ποιούμενοι τὰ αὐτὰ ἐδέδισαν.  ἐδέδισαν βς., ἐδεδείεσαν λ.  καὶ τὸ λοιπὸν
πλῆθος σύμπαν, εἰ καὶ τὰ μάλιστα μηδεμία
αὐτοῖς συγγένεια πρὸς τοὺς ἀφορμωμένους ἦν,
ὅμως ἐλυποῦντο μὲν καὶ ἐπ᾽ ἐκείνοις, οἱ μὲν
γείτονας οἱ δὲ ἑταίρους πολύ τε ἀπὸ σφῶν
ἀφήξειν καὶ πολλὰ καὶ ἄτοπα καὶ δράσειν καὶ
πείσεσθαι ἐλπίζοντες, πολλῷ δὲ δὴ μάλιστα
ἑαυτοὺς ὠλοφύροντο: τάς τε γὰρ ἀρχὰς καὶ τὴν
βουλὴν τούς τε ἄλλους τούς τι δυναμένους
πάντας ῾οὐ γάρ που εἴ γέ τις αὐτῶν ὑπολειφθήσεται
ᾔδεσαν᾽ τῆς τε πατρίδος ἅμα καὶ σφῶν
ἐξισταμένους ὁρῶντες, καὶ μήτ᾽ ἂν ἐκείνους, εἰ μὴ
πάνυ πολλὰ καὶ δεινὰ αὐτῇ ἐπήρτητο, φυγεῖν
ποτε ἐθελῆσαι λογιζόμενοι, καὶ αὐτοὶ ἔρημοι μὲν
ἀρχόντων ἔρημοι δὲ συμμάχων γιγνόμενοι, πρός
τε τὰ ἄλλα πάντα παισί τέ τισιν ὀρφανοῖς καὶ
γυναιξὶ χήραις ἐῴκεσαν, καὶ τὰς ὀργὰς τάς τε
ἐπιθυμίας τῶν ἐπιόντων καὶ πρῶτοι  λαξυνα ρεξογνισεδ βψ χψλ.     τῆς τῶν
προτέρων παθημάτων μνήμης, οἱ μὲν αὐτοὶ
πειραθέντες, οἱ δὲ καὶ ἐκείνων ἀκούοντες ὅσα καὶ
οἷα ὅ τε Μάριος καὶ ὁ Σύλλας ἐξειργάσαντο,
μέτριον οὐδὲν οὐδὲ ἐς τὸν Καίσαρα ὑπώπτευον,
ἀλλὰ καὶ πολὺ πλείω καὶ δεινότερα, ἅτε καὶ
βαρβαρικοῦ τὸ πλεῖστον τοῦ στρατοῦ αὐτοῦ
ὄντος, πείσεσθαι προσεδόκων.
