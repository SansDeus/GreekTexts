ἐδίκαζε μὲν οὖν ἤ τι ἢ οὐδέν, τὸ δὲ δὴ πλεῖστον
τοῖς τε ἄλλοις καὶ τῇ φιλοπραγμοσύνῃ ἐσχόλαζε.
πάντα γὰρ δή οἱ πανταχόθεν καὶ τὰ βραχύτατα
ἀνηγγέλλετο: καὶ διὰ τοῦτο καὶ τοὺς στρατιώτας
τοὺς ὠτακουστοῦντάς τε καὶ διοπτεύοντας αὐτὰ
προσέταξεν ὑπὸ μηδενὸς πλὴν ὑφ᾽ ἑαυτοῦ κολάζεσθαι.
καὶ ἐγένετο κατὰ τοῦτο οὐδὲν χρηστόν,
ἀλλ᾽ ἐτυράννησαν ἡμῶν καὶ ἐκεῖνοι. καὶ ὅ γε
μάλιστα καὶ ἀσχημονέστατον καὶ ἀναξιώτατον
καὶ τῆς γερουσίας καὶ τοῦ δήμου Ῥωμαίων
ἐγένετο, καὶ εὐνοῦχος ἡμῶν, τὸ γένος Ἴβηρ, τὸ δὲ
ὄνομα Σεμπρώνιος Ῥοῦφος, τὸν δὲ δὴ τρόπον
φαρμακεὺς καὶ γόης, ἐφ᾽ ᾧ δὴ καὶ ὑπὸ Σεουήρου
ἐς νῆσον κατεκέκλειτο,  κατεκέκλειτο δινδ., κατεκέκλειστο Ωξ.  κατεκράτησε. καὶ ὁ μὲν
ἔμελλέ που δίκην ἐπὶ τούτῳ δώσειν ὥσπερ καὶ
οἱ ἄλλοι οἱ ἐνδείξαντές τινας: ἐκεῖνος δὲ ἐπήγγελλε
μὲν ὡς καὶ μετὰ τὴν ἕω αὐτίκα δικάσων ἢ
καὶ ἄλλο τι δημόσιον πράξων, παρέτεινε δὲ ἡμᾶς
καὶ ὑπὲρ τὴν μεσημβρίαν καὶ πολλάκις καὶ μέχρι
τῆς ἑσπέρας, μηδὲ ἐς τὰ πρόθυρα ἐσδεχόμενος
ἀλλ᾽ ἔξω που ἑστῶτας: ὀψὲ γάρ ποτε ἔδοξεν
αὐτῷ μηκέτι μηδ᾽ ἀσπάζεσθαι ἡμᾶς ὡς πλήθει.
ἐν δὲ τούτῳ τά τε ἄλλα ἐφιλοπραγμόνει ὥσπερ
εἶπον, καὶ ἅρματα ἤλαυνε θηρία τε ἔσφαζε καὶ
ἐμονομάχει καὶ ἔπινε καὶ ἐκραιπάλα, καὶ τοῖς
στρατιώταις τοῖς τὴν ἔνδον αὐτοῦ φρουρὰν ἔχουσι
καὶ κρατῆρας πρὸς τῇ ἄλλῃ τροφῇ ἐκεράννυε καὶ
κύλικας καὶ παρόντων  καὶ παρόντων σψλβ., παρόντων καὶ Ωξ.  ἡμῶν καὶ ὁρώντων
διέπεμπε, καὶ μετὰ τοῦτο ἔστιν ὅτε καὶ ἐδίκαζε.
