ὁ δὲ Τίτος τῷ πρὸς Ἰουδαίους πολέμῳ ἐπιταχθεὶς
ἐπεχείρησε μὲν αὐτοὺς λόγοις τισὶ
καὶ ἐπαγγελίαις προσποιήσασθαι, μὴ πεισθεῖσι
δὲ ἐπολέμει. καὶ μάχαις ταῖς  ταῖς συππλιεδ βψ ρκ.  μὲν πρῶταις
ἀγχώμαλα ἀγωνισάμενος, εἶτα κρατήσας ἐπολιόρκει
τὰ Ἱεροσόλυμα. ἦν δὲ τρία αὐτοῖς σὺν
τῷ τοῦ νεὼ περιβόλῳ τείχη. οἵ τε οὖν Ῥωμαῖοι
χώματά τε πρὸς τὸ τεῖχος ἐχώννυσαν καὶ μηχανήματα
προσῆγον, τούς τε ἐπεκθέοντας ὁμόσε
ἰόντες ἀνέστελλον, καὶ τοὺς ἐπὶ τοῦ τείχους
ἐπόντας σφενδόναις καὶ τοξεύμασιν ἀνεῖργον:
συχνοὺς γὰρ καὶ παρὰ βαρβάρων τινῶν βασιλέων
πεμφθέντας εἶχον: καὶ οἱ Ἰουδαῖοι πολλοὶ
μὲν αὐτόθεν πολλοὶ δὲ καὶ παρὰ τῶν ὁμοήθων,
οὐχ ὅτι ἐκ τῆς τῶν Ῥωμαίων ἀρχῆς ἀλλὰ καὶ
ἐκ τῶν πέραν Εὐφράτου, προσβεβοηθηκότες βέλη
τε καὶ αὐτοὶ καὶ λίθους, τοὺς μὲν ἐκ χειρὸς τοὺς
δὲ καὶ μηχαναῖς, σφοδρότερον ἅτε καὶ ἀφ᾽ ὑψηλοῦ,
ἔπεμπον, καὶ ἐπεξιόντες, ᾗ καιρὸς ἦν, νυκτός τε
καὶ ἡμέρας τὰς μηχανὰς ἐνεπίμπρασαν, συχνοὺς
ἀπεκτίννυσαν, τόν τε χοῦν ὑπορύσσοντες ὑπὸ τὸ
τεῖχος ὑφεῖλκον, καὶ τοὺς κριοὺς τοὺς μὲν βρόχοις
ἀνέκλων  ἀνέκλων βκ., ἀνεῖλκον αβμ.  τοὺς δὲ ἁρπάγαις ἀνέσπων: ἑτέρων
τὰς προσβολὰς σανίσι παχείαις συμπεπηγμέναις
τε καὶ σεσιδηρωμέναις, ἃς πρὸ τοῦ
τείχους καθίεσαν, ἀπέστρεφον. τὸ δὲ δὴ πλεῖστον
οἱ Ῥωμαῖοι τῇ ἀνυδρίᾳ ἐκακοπάθουν, καὶ
φαῦλον καὶ πόρρωθεν ὕδωρ ἐπαγόμενοι. οἱ δὲ
Ἰουδαῖοι διὰ τῶν ὑπονόμων ἴσχυον: ὀρωρυγμένους
τε γὰρ αὐτοὺς ἔνδοθεν ὑπὸ τὰ τείχη μέχρι
πόρρω τῆς χώρας εἶχον, καὶ δι᾽ αὐτῶν διεξιόντες
τοῖς τε ὑδρευομένοις ἐπετίθεντο καὶ τοὺς ἀποσκεδαννυμένους
ἐλυμαίνοντο: οὓς ὁ Τίτος πάντας ἀπέφραξε.
