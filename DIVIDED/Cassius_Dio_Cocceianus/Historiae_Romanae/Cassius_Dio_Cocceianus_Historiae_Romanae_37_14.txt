Ἐπ᾽ οὖν τούτοις τοὺς μὲν ἐφώρα καὶ ἐκόλαζε,
τοὺς δὲ καὶ ἐξ ὑποψίας ὀργῇ προκατελάμβανε,
καὶ ἦν πρὸς οὐδένα ἔτι πιστός, ἀλλὰ καὶ τῶν
λοιπῶν τέκνων ὑποτοπήσας τινὰ ἀπέσφαξεν. ἰδὼν
οὖν ταῦτα υἱός τις αὐτοῦ Φαρνάκης, καὶ ἐκεῖνόν
τε ἅμα φοβηθεὶς καὶ παρὰ τῶν Ῥωμαίων τὴν
βασιλείαν ῾καὶ γὰρ ἀνὴρ ἤδη ἦν᾽ λήψεσθαι
προσδοκήσας, ἐπεβούλευσεν αὐτῷ. φωραθεὶς δέ
῾πολλοὶ γὰρ καὶ φανερῶς καὶ λάθρᾳ πάντα τὰ
πραττόμενα ὑπ᾽ αὐτοῦ ἐπολυπραγμόνουν᾽ εὐθὺς
ἄν, εἴπερ τι καὶ τὸ βραχύτατον εὐνοίας οἱ δορυφόροι
τῷ γέροντι εἶχον, ἐδικαιώθη: νῦν δὲ καίτοι
σοφώτατος ὁ Μιθριδάτης ἐς πάντα τὰ βασιλικὰ
γενόμενος, οὐκ ἔγνω ὅτι οὐδὲν οὐδενὶ οὔτε τὰ
ὅπλα οὔτε τὰ πλήθη τῶν ὑπηκόων ἄνευ τῆς
παρ᾽ αὐτῶν φιλίας ἰσχύει, ἀλλὰ καὶ ὅσῳ τις
ἂν πλείω, μὴ μέντοι καὶ πιστὰ αὐτὰ ἔχῃ, χαλεπώτερα
αὐτῷ γίγνεται. ὁ γοῦν Φαρνάκης μετά
τε τῶν προπαρεσκευασμένων καὶ μετὰ τῶν ὑπὸ
τοῦ πατρὸς πρὸς τὴν σύλληψιν αὐτοῦ πεμφθέντων
῾ῥᾷστα γὰρ αὐτοὺς ᾠκειώσατὀ καὶ ἐπ᾽ αὐτὸν
ἄντικρυς τὸν πατέρα ἠπείχθη. πυθόμενος δὲ τοῦτο
ὁ γέρων ῾ἦν δὲ ἐν Παντικαπαίᾠ στρατιώτας τινὰς
ἐπὶ τὸν υἱόν, ὡς καὶ αὐτὸς ἐφεψόμενός σφισι,
προέπεμψε. καὶ τούτους τε ἐκεῖνος διὰ βραχέος,
ἅτε μηδ᾽ αὐτοὺς φιλοῦντας τὸν Μιθριδάτην, ἀπετρέψατο,  ἀπετρέψατο πφλυγκ, ἐπετρέψατο λ. 
καὶ τὴν πόλιν ἑκουσίαν ἔλαβε, τόν
τε πατέρα ἐς τὸ βασίλειον καταφυγόντα ἀπέκτεινεν.
