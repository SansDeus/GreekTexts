καὶ εἴγε καὶ Ἀντώνιος ταῦτ᾽ ἐγίγνωσκεν, οὐκ
ἄν ποτε ἐς τοιαῦτα πράγματα προυχώρησεν,
ἀλλὰ καὶ ἀποθανεῖν ἄν, ὥσπερ ὁ πάππος αὐτοῦ,
μᾶλλον ἤ τι τῶν ὁμοίων τῷ Κίννᾳ τῷ ἐκεῖνον
ἀποκτείναντι ποιῆσαι προείλετο. πρὸς γὰρ αὖ
τοῖς ἄλλοις ὁ μὲν Κίννας οὐ πολλῷ ὕστερον
ἀντεσφάγη διά τε τοῦτο καὶ διὰ τἆλλα ἃ κακῶς
ἔπραττε ῾διόπερ καὶ τοῦτο τοῦ Ἀντωνίου
τεθαύμακα, ὅτι τὰ ἔργα αὐτοῦ μιμούμενος οὐ
φοβεῖται μήποτε ὁμοίᾳ καταστροφῇ περιπέσᾐ,
ἐκεῖνος δὲ καὶ αὐτῷ τούτῳ τὸ δοκεῖν τινι εἶναι
κατέλιπεν. ἀλλ᾽ οὔτι γε καὶ σώζεσθαι διὰ τοὺς
συγγενεῖς ἔτι δίκαιός ἐστι, μήτε τὸν πάππον
ζηλώσας μήτε τὸν πατέρα τῆς οὐσίας κληρονομήσας.
τίς γὰρ οὐκ οἶδε τοῦθ᾽,  τοῦθ᾽ βκ., ταῦθ᾽ λμ.  ὅτι πολλοὺς
φεύγοντας καὶ ἐπὶ τοῦ Καίσαρος καὶ μετὰ ταῦτα
ἐκ τῶν γραμμάτων δὴ τῶν ἐκείνου καταγαγὼν  καταγαγὼν ρκ., ἀγαγὼν λμ. 
οὐκ ἐπεκούρησε τῷ θείῳ, ἀλλὰ τὸν μὲν συγκυβευτὴν
τὸν Λεντίκουλον τὸν ἐπὶ τῇ τοῦ βίου
ῥᾳδιουργίᾳ φυγόντα ἐπανήγαγε, καὶ τὸν Βαμβαλίωνα
τὸν καὶ ἀπ᾽ αὐτῆς τῆς ἐπωνυμίας ἐπιβόητον
ἀγαπᾷ, τοῖς δὲ δὴ συγγενεστάτοις οὕτως ὥσπερ
εἶπον  ὥσπερ εἶπον βκ., ὡς προεῖπον λμ.  κέχρηται, καθάπερ τινὰ ὀργὴν αὐτοῖς
ἔχων ὅτι τοιοῦτος ἐγεννήθη. τοιγαροῦν τῶν μὲν
ἐκείνου  ἐκείνου Ω, ἐκείνων λμ.  χρημάτων οὐκ ἐκληρονόμησεν, ἄλλων
δὲ δὴ καὶ πάνυ πολλούς, τοὺς μὲν μήτ᾽ ἰδὼν μήτ᾽
ἀκούσας πώποτε, τοὺς δὲ καὶ νῦν ἔτι ζῶντας:
οὕτω γὰρ αὐτοὺς ἀποδέδυκε καὶ σεσύληκεν ὥστε
μηδέν σφας νεκρῶν διαφέρειν.   
