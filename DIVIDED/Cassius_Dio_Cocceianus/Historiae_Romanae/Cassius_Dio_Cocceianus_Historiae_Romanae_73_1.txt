οὗτος πανοῦργος μὲν οὐκ ἔφυ, ἀλλ᾽ εἰ καί τις
ἄλλος ἀνθρώπων ἄκακος, ὑπὸ δὲ δὴ τῆς πολλῆς
ἁπλότητος καὶ προσέτι καὶ δειλίας ἐδούλευσε τοῖς
συνοῦσι, καὶ ὑπ᾽ αὐτῶν ἀγνοίᾳ τὸ πρῶτον τοῦ
κρείττονος ἁμαρτὼν ἐς ἔθος κἀκ τούτου καὶ ἐς
φύσιν ἀσελγῆ καὶ μιαιφόνον προήχθη. καί μοι
δοκεῖ καὶ τοῦτο καὶ ὁ Μᾶρκος σαφῶς προγνῶναι.
ἦν δὲ ἐννεακαιδεκαέτης ὅτε μετήλλαξεν ὁ πατὴρ
αὐτοῦ, πολλοὺς αὐτῷ καὶ τοὺς κρατίστους τῶν
βουλευτῶν ἐπιτρόπους καταλιπών: ὧν ὁ Κόμμοδος
ταῖς ὑποθήκαις καὶ συμβουλίαις χαίρειν εἰπών,
καὶ τοῖς βαρβάροις σπεισάμενος, ἐς τὴν Ῥώμην
ἠπείχθη, μισόπονός τε ὢν καὶ τῆς ἀστικῆς
ῥᾳστώνης ἐπιθυμῶν.   χιπη. 269, 6-18 ρ. στ., εχξ. ϝαλ. 312β ῾π. 722᾿.  
