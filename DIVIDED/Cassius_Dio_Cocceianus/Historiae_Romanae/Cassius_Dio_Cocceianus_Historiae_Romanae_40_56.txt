τά τε οὖν δικαστήρια ἡσύχως ἐκ τούτων συνήγετο,
καὶ ἐδικαιώθησαν ἐπί τε ἑτέροις τισὶ πολλοὶ
καὶ ἐπὶ τῷ τοῦ Κλωδίου φόνῳ ἄλλοι τε καὶ ὁ
Μίλων, καίτοι τὸν Κικέρωνα συναγωνιστὴν ἔχων.
ὁ γὰρ ῥήτωρ ἐκεῖνος τόν τε Πομπήιον καὶ τοὺς
στρατιώτας ἐν τῷ δικαστηρίῳ παρὰ τὸ καθεστηκὸς
ἰδὼν ἐξεπλάγη καὶ κατέδεισεν, ὥστε τῶν μὲν
παρεσκευασμένων μηδὲν εἰπεῖν, βραχὺ δέ τι καὶ
τεθνηκὸς χαλεπῶς φθεγξάμενος ἀγαπητῶς μεταστῆναι.
τοῦτον γὰρ τὸν λόγον τὸν νῦν φερόμενον ὡς
καὶ ὑπὲρ τοῦ Μίλωνος τότε λεχθέντα χρόνῳ ποθ᾽
ὕστερον καὶ κατὰ σχολὴν ἀναθαρσήσας ἔγραψε:
καὶ δὴ καὶ τοιόνδε τι περὶ αὐτοῦ παραδέδοται.
ὁ Μίλων τῷ λόγῳ πεμφθέντι οἱ ὑπ᾽ αὐτοῦ ἐντυχών
῾ἐπεφυγάδευτο γὰρ᾽ ἀντεπέστειλε  ἀντεπέστειλε ρειμ., ἀνταπέστειλε λ.  λέγων ὅτι ἐν
τύχῃ αὐτῷ ἐγένετο τὸ μὴ ταῦθ᾽ οὕτω καὶ ἐν τῷ
δικαστηρίῳ λεχθῆναι: οὐ γὰρ ἂν τοιαύτας ἐν τῇ
Μασσαλίᾳ ῾ἐν ᾗ κατὰ τὴν φυγὴν ἦν᾽ τρίγλας
ἐσθίειν, εἴπερ τι τοιοῦτον ἀπελελόγητο. τοῦτο δὲ
ἔγραψεν οὐχ ὅτι τοῖς παροῦσιν ἠρέσκετο ῾πολλὰ
γὰρ ἐπὶ τῇ καθόδῳ ἐπετόλμησεν᾽ ἀλλ᾽ ἐς τὸν
Κικέρωνα ἀποσκώπτων, ὅτι μηδὲν χρηστὸν ἐν τῷ
τῆς ἀπολογίας καιρῷ εἰπὼν ἔπειτα ἀκάρπους
λόγους καὶ ἐμελέτα καὶ ἔπεμπεν  ἔπεμπεν λευνξλ., εἶπεν λ.  αὐτῷ, ὥσπερ τι
ὠφελῆσαι τότε αὐτὸν δυναμένους.  δυναμένους λευνξλ., δυνάμενος λ. 
