ὅτι χρησμός τις τῆς Σιβύλλης τοὺς Ῥωμαίους
ἐδειμάτου,  ἐδειμάτου στ., ἐδειμᾶτο μς.  φυλάξασθαι τοὺς Γαλάτας δεῖν
κελεύων ὅταν κεραυνὸς ἐς τὸ Καπιτώλιον πλησίον
Ἀπολλωνίου κατασκήψῃ.   μ. 128 ῾π. 185᾿.  
ὅτι οἱ Γαλάται τοὺς Ῥωμαίους ἰδόντες τὰ
ἐπιτηδειότατα τῶν χωρῶν προκατειληφότας ἠθύμησαν:
πάντες μὲν γὰρ ἄνθρωποι καὶ ἐπιτυχόντες
ὧν ἂν ὀριγνηθῶσι πρῶτον ἑτοιμότερον πρὸς τὰ
λοιπὰ χωροῦσιν, καὶ διαμαρτόντες ἐς πάντα
ἀπαμβλύνονται, τὸ δὲ δὴ Γαλατικὸν πλέον τι
ἢ κατὰ τοὺς ἄλλους ὀξύτατα μὲν ὧν ἂν ἐπιθυμήσωσιν
ἀντιλαμβάνονται καὶ ἐρρωμενέστατα
τῶν προχωρούντων αὐτοῖς ἀντέχονται, ἂν δ᾽
ἄρα τι καὶ βραχύτατον προσκρούσωσιν,  προσκρούσωσιν βκ., ἐπισυγκρούσωσιν μς.  οὐδὲν οὐδ᾽
ἐς τὰ λοιπὰ ἐλπίζουσι, πρόχειροι μὲν ὑπ᾽ ἀνοίας
πᾶν ὃ βούλονται προσδοκῆσαι, πρόχειροι δὲ ὑπὸ
θυμοῦ πᾶν ὃ ἂν ἐγχειρίσωνται ἐπεξελθεῖν ὄντες.
καὶ ὀργῇ ἀκράτῳ καὶ ὁρμῇ ἀπλήστῳ  ἀκράτῳ — ἀπλήστῳ βκ., ἀκράτως — ἀπλήστως μς.  χρῶνται,
καὶ δι᾽ αὐτὰ οὔτε τι διαρκὲς ἐν αὐταῖς ἔχουσιν
῾ἀδύνατον γάρ ἐστιν ἐπὶ πολὺ τὸ προπετῶς
θρασυνόμενον ἀνταρκέσαἰ, κἂν ἅπαξ ἀλλοιωθῶσιν,
οὔτ᾽ ἀναλαβεῖν ἑαυτοὺς ἄλλως τε καὶ δέους
τινὸς προσγενομένου δύνανται, καὶ ἐς ἀντίπαλον
ἔκπληξιν τῆς πρόσθεν ἀδεοῦς τόλμης καθίστανται:
δἰ ὀλίγου γὰρ πρὸς τὰ ἐναντιώτατα ὀξυρρόπως,
ἅτε μηδὲν ἐκ τοῦ λογισμοῦ ἐχέγγυον ἐς μηδέτερον
αὐτῶν παρεχόμενοι, φέρονται.   μ. 129 ῾π. 185᾿.  
ὅτι Αἰμίλιος τοὺς Ἰνσούμβρους νικήσας τὰ
ἐπινίκια ἤγαγε, καὶ ἐν αὐτοῖς τοὺς πρώτους τῶν
ἁλόντων ἐς τὸ Καπιτώλιον ὡπλισμένους ἀνεκόμισεν
ἐπισκώπτων σφίσιν, ὅτι ὀμωμοκότας αὐτοὺς
ᾔσθετο μὴ πρότερον τοὺς θώρακας ἀποδύσεσθαι
πρὶν ἐς τὸ Καπιτώλιον ἀναβῆναι.   μ. 130 ῾π. 186᾿.  
