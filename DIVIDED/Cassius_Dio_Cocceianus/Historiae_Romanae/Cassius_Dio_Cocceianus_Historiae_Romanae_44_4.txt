ἔσχε δὲ ὧδε, καὶ αἰτίαν τήνδε ὁ θάνατος αὐτοῦ
ἔλαβεν: οὐ γὰρ δὴ καὶ ἀναίτιον πάντῃ τὸ ἐπίφθονον
ἐκτήσατο, πλὴν καθ᾽ ὅσον αὐτοὶ οἱ
βουλευταὶ ταῖς τε καινότησι καὶ ταῖς ὑπερβολαῖς
τῶν τιμῶν ἐξάραντές τε αὐτὸν καὶ φυσήσαντες
ἔπειτα ἐπ᾽ αὐταῖς ἐκείναις καὶ ἐμέμφοντο καὶ
διέβαλλον ὡς ἡδέως τέ σφας λαμβάνοντα καὶ
ὀγκηρότερον ἀπ᾽ αὐτῶν ζῶντα. ἔστι μὲν γὰρ ὅτε
καὶ ὁ Καῖσαρ ἥμαρτε, δεξάμενός τέ τινα τῶν
ψηφισθέντων οἱ καὶ πιστεύσας ὄντως αὐτῶν
ἀξιοῦσθαι, πλεῖστον δὲ ὅμως ἐκεῖνοι, οἵτινες
ἀρξάμενοι τιμᾶν αὐτὸν ὡς καὶ ἄξιον, προήγαγον
ἐς αἰτίαν οἷς ἐψηφίζοντο. οὔτε  οὔτε βκ., οὐ λ.  γὰρ διωθεῖσθαι
πάντα αὐτὰ ἐτόλμα, μὴ καὶ ὑπερφρονεῖν νομισθείη,
οὔτ᾽ αὖ λαμβάνων ἀσφαλὴς εἶναι
ἐδύνατο:  ἐδύνατο στ., ἠδύνατο λ.  τὸ γὰρ ὑπερβάλλον τῶν τε τιμῶν καὶ
τῶν ἐπαίνων χαυνοτέρους πως καὶ τοὺς πάνυ σώφρονας,
ἄλλως τε  ἄλλως τε ρκ., ὥστε λ.  κἂν ἀληθῶς γίγνεσθαι δοκῶσι, ποιεῖ.
