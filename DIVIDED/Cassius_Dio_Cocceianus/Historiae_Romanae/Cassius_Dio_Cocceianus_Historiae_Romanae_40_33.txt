Ῥούφου ὑπάτων, ἐπαύσατο: ἐν δὲ τῷ αὐτῷ ἐκείνῳ
χρόνῳ καὶ ὁ Καῖσαρ τὰ ἐν τῇ Γαλατίᾳ ταραχθέντα
αὖθις μάχαις κατέλαβε, πολλὰ πάνυ τὰ μὲν
αὐτὸς τὰ δὲ καὶ διὰ τῶν ὑποστρατήγων πράξας,
ὧν ἐγὼ τὰ ἀξιολογώτατα διηγήσομαι μόνα. ὁ γὰρ
Ἀμβιόριξ τοὺς Τρηουήρους χαλεπῶς ἔτι  ἔτι ρ. στεπη., ἐπεὶ λ.  καὶ
τότε τῷ τοῦ Ἰνδουτιομάρου θανάτῳ ἔχοντας παραλαβὼν
τά τε αὐτόθεν ἐπὶ πλεῖον συνέστησε, καὶ
παρὰ τῶν Κελτῶν μισθοφορικὸν μετεπέμψατο.
βουληθεὶς οὖν ὁ Λαβιῆνος, πρὶν ἐκείνους ἐπελθεῖν,
συμμῖξαί σφισι, προενέβαλεν ἐς τὴν τῶν Τρηουήρων
χώραν. καὶ ἐπειδὴ μὴ ἠμύνοντο τὴν
ἐπικουρίαν ἀναμένοντες, ἀλλὰ ποταμόν τινα διὰ
μέσου ποιησάμενοι ἡσύχαζον, συνεκάλεσε τοὺς
στρατιώτας, καὶ ἐδημηγόρησε τοιάδε ἀφ᾽ ὧν τούς
τε σφετέρους καταπλήξειν καὶ ἐκείνους    λαξυνα ρεξογνιζεδ βψ λευνξλ.  ἔμελλε,
χρῆναί τέ σφας ἔλεγε, πρὶν τοὺς Κελτοὺς αὐτοῖς
ἐπαμῦναι, πρός τε τὸν Καίσαρα καὶ ἐς τὸ ἀσφαλὲς
ἀποχωρῆσαι, ἐσήμηνέ  ἐσήμηνέ βκ., σημῆναι λ.  τε εὐθὺς συσκευάσασθαι.
καὶ ἐξανέστη οὐ πολλῷ ὕστερον, προσδοκήσας
ἔσεσθαι τοῦτο ὃ καὶ ἐγένετο. οἱ γὰρ βάρβαροι
ἀκούσαντες ταῦτα ῾ἦν γὰρ αὐτοῖς ἐπιμελές, καὶ
δἰ αὐτό γε τοῦτο καὶ φανερῶς ἐλέχθἠ δεδιέναι  δεδιέναι ρκ., διιέναι λ. 
τε αὐτὸν ὄντως καὶ φυγὴν ὡς ἀληθῶς ποιεῖσθαι
ἐπίστευσαν, καὶ τὸν ποταμὸν σπουδῇ διαβάντες
θυμῷ ἐπ᾽ αὐτοὺς ἐχώρουν, ὡς τάχους ἕκαστος εἶχε.
καὶ οὕτως ὁ Λαβιῆνος ὑπέστη τέ σφας ἐσκεδασμένους,
καὶ τοὺς πρώτους ἐκπλήξας ῥᾳδίως
καὶ τοὺς λοιποὺς δι᾽ αὐτῶν ἐκείνων ἐτρέψατο.
κἀκ τούτου φευγόντων τέ σφων τεταραγμένως καὶ
ἀλλήλοις ἐμπιπτόντων καὶ πρὸς τὸν ποταμὸν
ὠθουμένων πολλοὺς ἀπέκτεινε.
