τῶν οὖν αἰτιαθέντων συχνοὶ μὲν καὶ
κατηγορήθησαν παρόντες καὶ ἀπελογήσαντο, καὶ
παρρησίᾳ γε εἰσὶν οἳ μεγάλῃ ἐχρήσαντο: οἱ δὲ δὴ
πλείους αὐτοὶ ἑαυτοὺς πρὶν ἁλῶναι διέφθειραν.
ἐποίουν δὲ τοῦτο μάλιστα μὲν τοῦ  τοῦ βς., τῷ μ.  μήτε τὴν
ὕβριν μήτε τὴν αἰκίαν φέρειν ῾πάντες γὰρ οἵ
τινα τοιαύτην αἰτίαν λαβόντες, οὐχ ὅπως ἱππῆς
ἀλλὰ καὶ βουλευταί, οὐδ᾽ ὅπως ἄνδρες ἀλλὰ καὶ
γυναῖκες, ἐς τὸ δεσμωτήριον συνεωθοῦντο, καὶ
καταψηφισθέντες οἱ μὲν ἐκεῖ ἐκολάζοντο, οἱ δὲ
καὶ ἀπὸ τοῦ Καπιτωλίου ὑπὸ τῶν δημάρχων ἢ
καὶ τῶν ὑπάτων κατεκρημνίζοντο, καὶ ἔς τε τὴν
ἀγορὰν τὰ σώματα ἁπάντων αὐτῶν ἐρρίπτετο
καὶ μετὰ τοῦτο ἐς τὸν ποταμὸν ἐνεβάλλετὀ, ἤδη
δὲ καὶ ὅπως οἱ παῖδες τῶν οὐσιῶν αὐτοὺς κληρονομῶσιν:
ὀλίγαι γὰρ πάνυ τῶν ἐθελοντηδὸν
πρὸ τῆς δίκης τελευτώντων ἐδημεύοντο, προκαλουμένου
διὰ τούτου τοὺς ἀνθρώπους τοῦ Τιβερίου
αὐτοέντας γίγνεσθαι, ἵνα μὴ αὐτός σφας
ἀποκτείνειν δοκῇ, ὥσπερ οὐ πολλῷ δεινότερον ὂν
αὐτοχειρίᾳ τινὰ ἀποθανεῖν ἀναγκάσαι τοῦ τῷ
