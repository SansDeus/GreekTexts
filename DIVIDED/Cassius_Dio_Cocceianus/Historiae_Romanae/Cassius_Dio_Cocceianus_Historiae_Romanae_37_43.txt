οὐ μὴν οἵ γε σύμμαχοι οἱ μετασχόντες τῷ Κατιλίνᾳ
τῶν πραγμάτων καὶ τότε ἔτι περιόντες ἡσύχαζον,
ἀλλὰ καὶ δέει τῆς τιμωρίας ἐταράττοντο.
καὶ ἐκείνους μὲν στρατηγοὶ καθ᾽ ἑκάστους πεμφθέντες
προκατέλαβον τρόπον τινὰ ἐσκεδασμένους
καὶ ἐτιμωρήσαντο: ἕτεροι δὲ τῶν λανθανόντων μηνύσει
Λουκίου Οὐεττίου ἀνδρὸς ἱππέως, συγκοινωνήσαντος
μέν σφισι τῆς συνωμοσίας, τότε δὲ ἐπ᾽
ἀδείᾳ αὐτοὺς ἐκφαίνοντος, ἐλεγχόμενοι ἐδικαιοῦντο,
μέχρις οὗ ἐσαγγείλας τινὰς τά τε ὀνόματα
αὐτῶν ἐς δελτίον ἐγγράψας  ἐγγράψας βς., συγγράψας λ.  ὕστερον καὶ ἄλλους
συχνοὺς προσεγγράψαι ἠθέλησεν. ὑποπτεύσαντες
γὰρ αὐτὸν οἱ βουλευταὶ μηδὲν ὑγιὲς πράττειν,
τὸ μὲν γραμματεῖον οὐκέτ᾽ αὐτῷ  αὐτῷ ρ. στεπη., αὐτῶν λ.  ἔδωκαν, μὴ καὶ
ἀπαλείψῃ τινάς, εἰπεῖν δὲ ἀπὸ γλώσσης ἐκέλευσαν
ὅσους παραλελοιπέναι ἔφασκε. καὶ
οὕτως αἰδεσθεὶς καὶ φοβηθεὶς οὐκέτι πολλοὺς
ἐνέδειξε. θορύβου δ᾽ οὖν καὶ  καὶ ινσερτεδ βψ βκ.  ὣς ἔν τε τῇ πόλει
καὶ παρὰ τοῖς συμμάχοις ἀγνοίᾳ τῶν ὠνομασμένων
ὄντος, καὶ τῶν μὲν περὶ σφίσιν αὐτοῖς
μάτην θορυβουμένων, τῶν δὲ καὶ ἐς ἑτέρους
οὐκ ὀρθῶς ὑποπτευόντων, ἔδοξε τῇ γερουσίᾳ τὰ
ὀνόματα αὐτῶν ἐκτεθῆναι. κἀκ τούτου οἵ τε
ἀναίτιοι κατέστησαν καὶ τοῖς ὑπευθύνοις δίκαι
ἐγένοντο. καὶ αὐτῶν οἱ μὲν παρόντες, οἱ δὲ καὶ
ἐρήμην ὦφλον.
