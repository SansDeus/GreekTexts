πολύτροποι μὲν οὖν διὰ ταῦτα αἱ σφαγαί,
πολυειδεῖς δὲ καὶ σωτηρίαι τισὶν ἐγένοντο. συχνοὶ
μὲν γὰρ καὶ πρὸς τῶν φιλτάτων ἀπώλοντο,
συχνοὶ δὲ καὶ ὑπὸ τῶν ἐχθίστων ἐσώθησαν.
ἄλλοι σφᾶς αὐτοὺς ἀπέκτειναν, ἄλλους αὐτοὶ οἱ
ἐπελθόντες ὡς καὶ φονεύσοντες  φονεύσοντες ρκ., φονεύσαντες λμ.  ἀπέλυσαν. προδόντες
δέ τινες δεσπότας ἢ καὶ φίλους ἐκολάσθησαν,
καὶ ἕτεροι δι᾽ αὐτὸ τοῦτο ἐτιμήθησαν: οἵ τε
περιποιήσαντές τινας οἱ μὲν δίκην ἔδοσαν οἱ δὲ καὶ
γέρα ἔλαβον. οἷα γὰρ οὐχ ἑνὸς ἀνδρὸς ἀλλὰ τριῶν
πρός τε τὴν ἐπιθυμίαν τὴν ἑαυτοῦ ἑκάστου καὶ
πρὸς τὸ ἴδιον συμφέρον πάντα ποιούντων, καὶ μήτε
τοὺς αὐτοὺς ἐχθροὺς ἢ φίλους ἡγουμένων, σωθῆναί
τε πολλάκις ὃν ὁ  ὁ ομ. λ.  ἕτερος ἀπολέσθαι, καὶ φθαρῆναι
αὖ ὃν ὁ ἕτερος περιγενέσθαι ἤθελε, σπουδαζόντων,
πολλὰ καὶ ποικίλα συνέβαινεν, ὥς που
καὶ εὐνοίας ἢ μίσους πρός τινα ἔχοντες ἦσαν.
