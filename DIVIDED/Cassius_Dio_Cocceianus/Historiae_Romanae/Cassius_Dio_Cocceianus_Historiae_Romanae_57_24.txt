Καπιτωλίου κατεκρήμνισε. πολλὰ δ᾽ ἂν καὶ
ἄλλα τοιουτότροπα γράφειν ἔχοιμι, εἰ πάντα
ἐπεξίοιμι. τοῦτό τε οὖν ἐν κεφαλαίῳ εἰρήσθω,
ὅτι συχνοὶ διὰ τὰ τοιαῦτα ὑπ᾽ αὐτοῦ ἀπώλοντο,
καὶ ἐκεῖνο, ὅτι ζητῶν καθ᾽ ἓν  ἓν ομ. λ᾽.  ἕκαστον ἀκριβῶς
ὅσα τινὲς ᾐτιάζοντο φλαύρως περὶ αὐτοῦ εἰρηκέναι,
αὐτὸς ἑαυτὸν πάντα τὰ ἐξ ἀνθρώπων κακὰ
ἔλεγε. καὶ γὰρ εἰ ἐν ἀπορρήτῳ τις καὶ πρὸς ἕνα
διελέχθη τι, καὶ τοῦτο ἐδημοσίευεν ὥστε καὶ ἐς
τὰ κοινὰ ὑπομνήματα ἐσγράφεσθαι. καὶ πολλάκις
ἃ μηδ᾽ εἶπέ τις, ὡς εἰρημένα, ἐξ ὧν ἑαυτῷ συνῄδει
προσκατεψεύδετο, ὅπως ὡς δικαιότατα ὀργίζεσθαι
νομισθείη. κἀκ τούτου συνέβαινεν αὐτῷ πάντα
τε ἐκεῖνα, ἐφ᾽ οἷς τοὺς ἄλλους ὡς ἀσεβοῦντας
ἐκόλαζεν, αὐτὸν ἐς ἑαυτὸν πλημμελεῖν, καὶ προσέτι
καὶ χλευασμὸν ὀφλισκάνειν: ἃ γὰρ ἀπηρνοῦντό
τινες μὴ λελαληκέναι, ταῦτα αὐτὸς διισχυριζόμενος
εἰρῆσθαι καὶ κατομνύων ἀληθέστερον ἑαυτὸν
ἠδίκει. ἀφ᾽ οὗ δὴ καὶ ἐξεστηκέναι τινὲς
αὐτὸν τῶν φρενῶν ὑπώπτευσαν. οὐ μέντοι καὶ
ὄντως παραφρονεῖν ἐκ τούτου ἐπιστεύετο: τὰ γὰρ
ἄλλα καὶ πάνυ πάντα δεόντως διῴκει. τοῦτο μὲν
γὰρ βουλευτῇ τινι ἀσελγῶς ζῶντι ἐπίτροπον ὥσπερ
τινὶ ὀρφανῷ προσέταξε: τοῦτο δὲ τὸν Καπίτωνα
τὸν τὴν Ἀσίαν  Ἀσίαν λ᾽, οὐσίαν Ωξ.  ἐπιτροπεύσαντα ἐς τὸ συνέδριον
ἐσήγαγε, καὶ ἐγκαλέσας αὐτῷ ὅτι καὶ στρατιώταις
ἐχρήσατο καὶ ἄλλα τινὰ ὡς καὶ ἀρχὴν ἔχων
ἔπραξεν, ἐφυγάδευσεν. οὐ γὰρ ἐξῆν τότε τοῖς τὰ
αὐτοκρατορικὰ χρήματα διοικοῦσι πλέον οὐδὲν
ποιεῖν ἢ τὰς νενομισμένας προσόδους ἐκλέγειν
καὶ περὶ τῶν διαφορῶν ἔν τε τῇ ἀγορᾷ καὶ κατὰ
τοὺς νόμους ἐξ ἴσου τοῖς ἰδιώταις δικάζεσθαι.
τοσοῦτον μὲν δὴ τὸ διαλλάττον ἐν ταῖς Τιβερίου
