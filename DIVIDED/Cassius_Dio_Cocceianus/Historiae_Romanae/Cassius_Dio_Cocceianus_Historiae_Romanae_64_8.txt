ἐπειδὴ δ᾽ ἅπαξ τούτων ἐμνημόνευσα, καὶ
ἐκεῖνο προσθήσω ὅτι οὐδὲ τῇ οἰκίᾳ τῇ τοῦ Νέρωνος
τῇ χρυσῇ ἠρκεῖτο, ἀλλὰ καίτοι σφόδρα καὶ τὸ
ὄνομα καὶ τὸν βίον τά τε ἐπιτηδεύματα αὐτοῦ
πάντα καὶ ἀγαπῶν καὶ ἐπαινῶν, ὅμως ᾐτιᾶτο
αὐτὸν κακῶς τε ᾠκηκέναι καὶ κατασκευῇ καὶ
ὀλίγῃ καὶ ταπεινῇ κεχρῆσθαι  κεχρῆσθαι ρκ., χρῆσθαι Ωξ ξοδ. πειρ.  λέγων: νοσήσας
γοῦν ποτε ἐζήτησεν οἴκημα ἐν ᾧ κατοικήσει:
οὕτως αὐτὸν οὐδὲ τῶν ἐκείνου τι ἤρεσεν. ἡ γυνὴ
δὲ αὐτοῦ Γαλερία ὡς ὀλίγου ἐν τῷ βασιλικῷ
κόσμου εὑρεθέντος κατεγέλα. ἀλλ᾽ οὗτοι μὲν ἐκ
τῶν ἀλλοτρίων ἀναλίσκοντες οὐδ᾽ ἠρίθμουν τι ἐκ
τῶν δαπανωμένων, οἱ δὲ δὴ δειπνίζοντές σφας ἐν
μεγάλῳ κακῷ ἐγίγνοντο, πλὴν ὀλίγων οἷς τι ἀνταπεδίδου.
καίπερ οὐδ᾽ ὅλης τῆς ἡμέρας οἱ αὐτοὶ
εἱστίων αὐτόν, ἀλλ᾽ ἄλλοι μὲν ἀκρατίσασθαι
παρεῖχον, ἄλλοι δὲ ἀριστῆσαι, ἕτεροι δὲ δεῖπνον,
ἕτεροι μεταδόρπιά τινα πλησμονῆς παραμύθια:
πάντες γὰρ οἱ δυνάμενοι ἑστιᾶν αὐτὸν ἐσπούδαζον:
ὥστε ὀλίγων ἡμερῶν διελθουσῶν ἑκατὸν ἐς τὸν
δεῖπνον μυριάδας ἀναλῶσαι.  ὥστε — ἀναλῶσαι Ωξ, καὶ ἑκατὸν δὲ αὐτόν φασι μυριάδας ἐς δεῖπνον ἀναλῶσαι ξοδ. πειρ.  καὶ τὰ γενέθλια
αὐτοῦ ἐπὶ δύο ἡμέρας ἑωρτάζετο, καὶ θηρία καὶ
ἄνδρες πολλοὶ ἀπεκτάνθησαν.   χιπη. 194, 25-195, 4 ρ. στ., εχξ. ϝαλ. 265 ανδ 266 ῾π. 698᾿.  
