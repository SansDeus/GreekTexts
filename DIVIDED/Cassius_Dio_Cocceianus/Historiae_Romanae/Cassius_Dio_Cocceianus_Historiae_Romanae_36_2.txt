Λούκουλλος δὲ Λούκιος κατὰ τοὺς καιροὺς τούτους
τοὺς τῆς Ἀσίας δυνάστας Μιθριδάτην τε
καὶ Τιγράνην τὸν Ἀρμένιον πολέμῳ νικήσας καὶ
φυγομαχεῖν ἀναγκάσας τὰ Τιγρανόκερτα ἐπολιόρκει.
καὶ αὐτὸν οἱ βάρβαροι τῇ τε τοξείᾳ καὶ
τῇ νάφθᾳ κατὰ τῶν μηχανῶν χεομένῃ δεινῶς
ἐκάκωσαν. ἀσφαλτῶδες δὲ τὸ φάρμακον τοῦτο,
καὶ διάπυρον οὕτως ὥσθ᾽ ὅσοις ἂν προσμίξῃ,
πάντως αὐτὰ κατακαίειν, οὐδ᾽ ἀποσβέννυται ὑπ᾽
οὐθενὸς ὑγροῦ ῥᾳδίως. ἐκ τούτου δὲ ὁ Τιγράνης
ἀναθαρρήσας τοσαύτῃ χειρὶ στρατοῦ ἤλασεν ὥστε
καὶ τῶν Ῥωμαίων τῶν ἐκεῖσε παρόντων καταγελάσαι:
λέγεται δ᾽ οὖν εἰπεῖν ὡς  ὡς αδδεδ βψ η. στεπη.  εἰ μὲν πολεμήσοντες
ἥκοιεν, ὀλίγοι, εἰ δὲ πρεσβεύσοντες,
πολλοὶ παρεῖεν. οὐ μέντοι καὶ ἐπὶ πολὺ ἥσθη,
ἀλλ᾽ εὐθὺς ἐξέμαθεν ὅσον ἥ τε ἀρετὴ καὶ ἡ τέχνη
παντὸς ὁμίλου κρατεῖ. φυγόντος δὲ αὐτοῦ τὴν
τιάραν τό τε ἀνάδημα τὸ περὶ αὐτὴν εὑρόντες οἱ
στρατιῶται τῷ Λουκούλλῳ ἔδωκαν: δείσας γὰρ
μὴ γνωσθεὶς ἀπ᾽ αὐτῶν ἁλῷ, περιεσπάσατο αὐτὰ
καὶ ἀπέρριψεν.   χιπηιλ. π. 1, 20-2, 15 δινδ.  
