Γάλλου ὑπατευόντων ἐγένετο: ἐν δὲ δὴ τῷ λοιπῷ
χειμῶνι, τοῦ τε Γελλίου καὶ τοῦ Νέρουα ἀρχόντων,
Πούπλιος Κανίδιος  Κανίδιος ρειμ., καννίδιος λμ.  Κράσσος ἐπὶ Ἴβηρας
τοὺς ταύτῃ στρατεύσας μάχῃ τε τὸν βασιλέα
αὐτῶν Φαρνάβαζον ἐνίκησε καὶ ἐς συμμαχίαν
προσηγάγετο, καὶ μετ᾽ αὐτοῦ ἐς τὴν Ἀλβανίδα
τὴν ὅμορον ἐμβαλών, καὶ ἐκείνους τόν τε βασιλέα
αὐτῶν Ζόβηρα κρατήσας, ὁμοίως αὐτοὺς ᾠκειώσατο.
τούτοις τε οὖν ἐπαρθεὶς ὁ Ἀντώνιος, καὶ
προσέτι καὶ ἐπὶ τῷ Μοναίσῃ πολλὰ ἐπελπίσας
῾καὶ γὰρ ὑπέσχητο αὐτῷ τῆς τε στρατείας ἡγήσεσθαι
καὶ τὰ πλείω τῆς Παρθίας ἀκονιτὶ προσποιήσειν᾽
τόν τε πόλεμον τὸν πρὸς αὐτοὺς ἐς
χεῖρας ἤγετο καὶ  καὶ συππλιεδ βψ βκ.  τῷ Μοναίσῃ ἄλλα τε καὶ τρεῖς
τῶν Ῥωμαίων πόλεις, μέχρις ἂν διαπολεμήσῃ,
νέμεσθαι ἔδωκε, καὶ προσέτι καὶ τὴν τῶν Πάρθων
βασιλείαν ὑπέσχετο. πραττόντων δὲ αὐτῶν ταῦτα
δείσας ὁ Φραάτης, ἄλλως τε καὶ τῶν Πάρθων
χαλεπῶς ἐπὶ τῇ τοῦ Μοναίσου φυγῇ φερόντων,
ἐπεκηρυκεύσατο τε αὐτῷ οὐδὲν ὅ τι οὐκ ἐπαγγελλόμενος,
καὶ ἔπεισεν αὐτὸν ἐπαναχωρῆσαι.
γνοὺς οὖν τοῦτο ὁ Ἀντώνιος ὀργὴν μέν, ὥσπερ
εἰκός, ἐποιεῖτο, οὐ μέντοι ἀπέκτεινε τὸν Μοναίσην,
καίπερ ἐν τῇ αὐτοῦ ἐπικρατείᾳ ἔτ᾽ ὄντα:
οὔτε γὰρ ἂν  ἂν συππλιεδ βψ δινδ.  ἄλλον τινὰ τῶν βαρβάρων, ἄν γέ τι
τοιοῦτο ποιήσῃ, σφετερίσασθαι προσεδόκησε, και
τινα ἀπάτην ἐπ᾽ αὐτοὺς παρεσκευάζετο. ἐκεῖνόν
τε οὖν ἀφῆκεν ὡς καὶ τὰ τῶν Πάρθων οἱ προσποιήσοντα,
καὶ πρέσβεις μετ᾽ αὐτοῦ πρὸς τὸν
Φραάτην ἔπεμψε. καὶ λόγῳ μὲν τὴν εἰρήνην
ἔπραττεν ἐπὶ τῷ τά τε σημεῖα καὶ τοὺς αἰχμαλώτους
τοὺς ἐν τῇ τοῦ Κράσσου συμφορᾷ
ἁλόντας κομίσασθαι, ἵνα ἀπαράσκευον τὸν βασιλέα
διὰ τὴν τῆς συμβάσεως ἐλπίδα λάβῃ, ἔργῳ
δὲ τὰ τοῦ πολέμου πάντα ἡτοιμάζετο.
