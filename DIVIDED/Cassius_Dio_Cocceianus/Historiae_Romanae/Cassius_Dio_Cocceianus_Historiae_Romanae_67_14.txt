πολλαχῇ ῥέοντα νυκτὸς παρέσχεν. ἃ δὴ τοῖς
μὲν πολλοῖς ἐν ἡδονῇ, ὡς εἰκός, ἦν, τοῖς δὲ δυνατοῖς
ὀλέθρου αἴτια καθίστατο: οὐ γὰρ ἔχων ὁπόθεν
ἀναλώσει, συχνοὺς ἐφόνευε, τοὺς μὲν ἐσάγων ἐς
τὸ βουλευτήριον, τῶν δὲ καὶ ἀπόντων κατηγορῶν.
ἤδη δὲ καὶ ἐξ ἐπιβουλῆς ἐνίους λαθραίοις φαρμάκοις
ἀπήλλασσε.   χιπη. 218, 29-219, 10 ρ. στ.  
πολλοὶ δὲ τῶν ὑποτελῶν Ῥωμαίοις ἀφίσταντο
χρήματα βιαίως πρασσόμενοι, ὡς καὶ οἱ Νασαμῶνες:
τούς τε γὰρ τῶν χρημάτων πράκτορας
ἔφθειραν, καὶ τὸν Νουμιδίας ἄρχοντα Φλάκκον
ἐπελθόντα σφίσιν ἥττησαν οὕτως ὡς πορθῆσαι
καὶ τὸ στρατόπεδον. εὑρόντες δὲ ἐν αὐτῷ τἆλλά
τε ἐπιτήδεια καὶ οἶνον ἐμπλησθέντες ὕπνωσαν,
καὶ γνοὺς ὁ Φλάκκος τοῦτο ἐπέθετο αὐτοῖς καὶ
πάντας ἀπώλεσε καὶ τοὺς ἀπομάχους διέφθειρεν
ἅπαντας. ἐφ᾽ ᾧ ὁ Δομιτιανὸς ἐπαρθεὶς εἶπε πρὸς
τὴν βουλὴν ὅτι  Νασαμῶνας ἐκώλυσα εἶναι. 
ἤδη γὰρ καὶ θεὸς ἠξίου νομίζεσθαι, καὶ
δεσπότης καλούμενος καὶ θεὸς ὑπερηγάλλετο.
ταῦτα οὐ μόνον ἐλέγετο ἀλλὰ καὶ ἐγράφετο.   ζον. 11, 19, π. 58, 31-59, 10 δ.  
