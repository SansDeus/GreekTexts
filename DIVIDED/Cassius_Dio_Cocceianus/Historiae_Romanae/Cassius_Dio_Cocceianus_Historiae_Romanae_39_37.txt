κυρωθέντος δὲ οὕτω τοῦ νόμου, καὶ τοῦ
πλήθους ἀπαλλαττομένου ἤδη ἐκ τοῦ συλλόγου,
παραλαβὼν ὁ Ατέιος τὸν Γάλλον αἵματος ἀνάπλεων
῾ἐκβιαζόμενος γὰρ ἐκ τοῦ συνεδρίου
ἐπλήγἠ παρήγαγέ τε ἐς τοὺς ἔτι παρόντας, καὶ
ἐπιδείξας αὐτόν, καὶ ἐπειπὼν ὅσα εἰκὸς ἦν,
δεινῶς σφας ἐξετάραξεν. αἰσθόμενοι οὖν τοῦθ᾽
οἱ ὕπατοι ἦλθόν τε διὰ ταχέων ῾ἐγγύθεν γάρ
ποθεν τοῖς πραττομένοις ἐφήδρευον᾽ καὶ καταφοβήσαντες
αὐτούς, ἅτε καὶ χεῖρα οὐκ ὀλίγην
ἔχοντες, εὐθύς τε ἐκκλησίαν συνήγαγον καὶ τὰ
κατὰ τὸν Καίσαρα ἐπεψήφισαν, ἀντειπεῖν μὲν
καὶ πρὸς ἐκεῖνα τῶν αὐτῶν πειραθέντων, οὐ
μέντοι καὶ δυνηθέντων τι πρᾶξαι.
