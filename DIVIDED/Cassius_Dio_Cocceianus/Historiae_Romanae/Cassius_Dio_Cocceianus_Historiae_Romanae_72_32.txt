ἐτήσιον φέροντας. ἐλθὼν δὲ ἐς τὴν Ῥώμην καὶ
πρὸς τὸν δῆμον διαλεγόμενος, ἐπειδὴ μεταξὺ
λέγοντος αὐτοῦ τά τε ἄλλα καὶ ὅτι πολλοῖς
ἔτεσιν ἀποδεδημηκὼς ἦν, ἀνεβόησαν  ὀκτώ  καὶ
τοῦτο καὶ ταῖς χερσίν, ἵνα δὴ καὶ χρυσοῦς
τοσούτους ἐς τὸ δεῖπνον λάβωσι, προσενεδείξαντο,
διεμειδίασε καὶ ἔφη καὶ αὐτὸς  ὀκτώ, 
καὶ μετὰ ταῦτα ἀνὰ διακοσίας δραχμὰς αὐτοῖς
κατένειμεν, ὅσον οὔπω πρότερον εἰλήφεσαν. ταῦτά
τε ἔπραξε, καὶ τοῖς ὀφείλουσί τι τῷ βασιλικῷ
καὶ τῷ δημοσίῳ πᾶσι πάντα τὰ ὀφειλόμενα
ἀφῆκεν ἀπὸ ἐτῶν ἓξ καὶ τεσσαράκοντα, χωρὶς
τῶν ἑκκαίδεκα τοῦ Ἁδριανοῦ: καὶ πάντα τὰ
περὶ αὐτῶν γράμματα ἐν τῇ ἀγορᾷ καυθῆναι
ἐκέλευσε. χρήματά τε πολλαῖς πόλεσιν ἔδωκεν,
ἐν αἷς καὶ τῇ Σμύρνῃ δεινῶς ὑπὸ σεισμοῦ
φθαρείσῃ: καὶ αὐτὴν καὶ βουλευτῇ ἐστρατηγηκότι
ἀνοικοδομῆσαι προσέταξεν. ἀφ᾽ οὗπερ καὶ
νῦν θαυμάζω τῶν αἰτιωμένων αὐτὸν ὡς οὐ
μεγαλόφρονα γενόμενον: τὰ μὲν γὰρ ἄλλα οἰκονομικώτατος
ὡς ἀληθῶς ἦν, τῶν δ᾽ ἀναγκαίων
ἀναλωμάτων οὐδὲ ἓν ἐξίστατο, καίπερ μήτε τινὰ
ἐσπράξει χρημάτων, ὥσπερ εἶπον, λυπῶν,  λυπῶν ρ. στεπη., λιπὼν Ω, λυπὼν ξορρ. το λιπὼν ξ.  καὶ
πλεῖστα ὅσα ἐξ ἀνάγκης ἔξω τῶν ἐγκυκλίων δαπανῶν.
