Ἆρ᾽ οὖν ἐν τούτοις μόνον τοιοῦτος γέγονε, τὰ δ᾽
ἄλλα ὀρθῶς διῴκηκε; ποῦ; πόθεν; οὐ τὰ
χρήματα τὰ κοινὰ τὰ καταλειφθέντα ὑπὸ τοῦ
Καίσαρος ἐπιζητῆσαι καὶ ἀποδεῖξαι κελευσθεὶς
ἥρπακε, καὶ τὰ μὲν τοῖς δανεισταῖς ἀποδέδωκε τὰ
δὲ ἐς τρυφὴν κατανάλωκεν, ὥστε μηκέτ᾽ αὐτῷ
μηδὲ τούτων τι περιεῖναι; οὐ τὸ ὄνομα τὸ τοῦ
δικτάτορος μισησάντων ὑμῶν διὰ τὴν ἐκείνου
δυναστείαν καὶ παντελῶς ἐκ τῆς πολιτείας
ἐκβαλόντων, τοῦτο μὲν ὥσπερ τι αὐτὸ ἐφ᾽
ἑαυτοῦ ἀδικῆσαι δυνάμενον οὐκ ἐπιτέθειται, τὰ
δὲ ἔργα αὐτοῦ καὶ τὴν πλεονεξίαν ἐν τῷ τῆς
ὑπατείας προσρήματι ἐπιδέδεικται; οὐχ ὑμεῖς
μὲν πρύτανιν αὐτὸν τῆς ὁμονοίας ἀπεδείξατε,
οὗτος δὲ πόλεμον αὐτὸς ἐφ᾽ ἑαυτοῦ τηλικοῦτον,
οὔτε προσήκοντα οὔτε ἐγνωσμένον, ἀνῄρηται
πρὸς Καίσαρα καὶ Δέκιμον, οὓς ὑμεῖς ἐπαινεῖτε;
μυρία δ᾽ ἂν εἴη λέγειν, εἴ τις ἐπεξιέναι καθ᾽
ἕκαστον ἐθελήσειεν ὧν ὑμεῖς μὲν ἐπετρέψατε
αὐτῷ ὡς ὑπάτῳ διοικῆσαι, ἐκεῖνος δὲ οὐδ᾽ ὁτιοῦν
ἐς δέον ἔπραξε, ἀλλὰ καὶ πάντα τἀναντία καθ᾽
ὑμῶν τῇ παρ᾽ ὑμῶν ἐξουσίᾳ δοθείσῃ χρώμενος
πεποίηκεν. ἆρ᾽ οὖν ἐς ὑμᾶς αὐτοὺς ἀναδέξεσθε  ἀναδέξεσθε ρ. στεπη., ἀναδέξασθε λμ. 
καὶ ταῦτα τὰ κακῶς ὑπ᾽ αὐτοῦ πεπραγμένα, καὶ
αὐτοὶ πάντων σφῶν αἴτιοι γεγονέναι φήσετε, ὅτι
τὴν διοίκησιν αὐτῶν καὶ τὸν ἐξετασμὸν αὐτῷ
προσετάξατε; ἀλλὰ ἄτοπον. οὐδὲ γὰρ ἂν
στρατηγὸς ἢ καὶ πρεσβευτής  πρεσβευτής ρ. στεπη., πρεσβυτής λμ.  τις αἱρεθεὶς μηδὲν
τῶν δεόντων δράσῃ, τούτου τὴν αἰτίαν ὑμεῖς οἱ
πέμψαντες αὐτοὺς ἕξετε. καὶ γὰρ ἂν εἴη δεινὸν
εἰ πάντες οἱ προχειριζόμενοί τι πρᾶξαι τὰ μὲν
κέρδη καὶ τὰς τιμὰς αὐτοὶ λαμβάνοιεν, τὰ δὲ
ἐγκλήματα καὶ τὰς αἰτίας ἐφ᾽ ὑμᾶς  ὑμᾶς ρ. στεπη., ἡμᾶς λμ.  ἀναφέροιεν.
