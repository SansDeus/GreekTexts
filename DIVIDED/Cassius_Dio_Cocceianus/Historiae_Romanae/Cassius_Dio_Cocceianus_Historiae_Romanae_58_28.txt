ὑπὸ δὲ δὴ τοὺς αὐτοὺς χρόνους ὁ Ἀρτάβανος
ὁ Πάρθος τελευτήσαντος τοῦ Ἀρτάξου τὴν
Ἀρμενίαν Ἀρσάκῃ τῷ ἑαυτοῦ υἱεῖ ἔδωκε, καὶ
ἐπειδὴ μηδεμία ἐπὶ τούτῳ τιμωρία παρὰ τοῦ
Τιβερίου ἐγένετο, τῆς τε Καππαδοκίας ἐπείρα
καὶ ὑπερηφανώτερον καὶ τοῖς Πάρθοις ἐχρῆτο.
ἀποστάντες οὖν τινες αὐτοῦ ἐπρεσβεύσαντο πρὸς
τὸν Τιβέριον, βασιλέα σφίσιν ἐκ τῶν ὁμηρευόντων
αἰτοῦντες: καὶ αὐτοῖς τότε μὲν Φραάτην  Φραάτην χψλ., φράστην μ.  τὸν
τοῦ Φραάτου, τελευτήσαντος δὲ ἐκείνου κατὰ τὴν
ὁδὸν Τιριδάτην,  Τιριδάτην δινδ., τειριδάτην μ ῾ανδ σιμιλαρλψ τειριδάτης jυστ βελοσ᾽.  ἐκ τοῦ βασιλικοῦ καὶ αὐτὸν
γένους ὄντα, ἔπεμψε. καὶ ὅπως γε  γε η. στεπη., τε μ.  ὡς ῥᾷστα
τὴν βασιλείαν παραλάβῃ, ἔγραψε Μιθριδάτῃ
τῷ Ἴβηρι ἐς τὴν Ἀρμενίαν ἐσβαλεῖν, ἵνα ὁ
Ἀρτάβανος τῷ υἱεῖ βοηθῶν ἀπὸ τῆς οἰκείας
ἀπάρῃ. καὶ ἔσχεν οὕτως, οὐ μέντοι καὶ ἐπὶ πολὺ
ὁ Τιριδάτης ἐβασίλευσεν: ὁ γὰρ Ἀρτάβανος
Σκύθας προσλαβὼν οὐ χαλεπῶς αὐτὸν ἐξήλασε.
τὰ μὲν οὖν τῶν Πάρθων οὕτως ἔσχε, τὴν δ᾽
Ἀρμενίαν ὁ Μιθριδάτης ὁ Μιθριδάτου μὲν τοῦ
Ἴβηρος, ὡς ἔοικε, παῖς, Φαρασμάνου  Φαρασμάνου ρ. στεπη., φαρασμένου μ.  δὲ τοῦ μετ᾽
αὐτὸν τῶν Ἰβήρων βασιλεύσαντος ἀδελφός, ἔλαβε.
Σέξτου δὲ δὴ Παπινίου μετὰ Κυΐντου Πλαυτίου
ὑπατεύσαντος ὅ τε Τίβερις πολλὰ τῆς πόλεως
ἐπέκλυσεν ὥστε πλευσθῆναι, καὶ πυρὶ πολὺ
πλείω περί τε τὸν ἱππόδρομον καὶ περὶ τὸν
Ἀουεντῖνον ἐφθάρη, ὥστε τὸν Τιβέριον δισχιλίας
καὶ πεντακοσίας μυριάδας τοῖς ζημιωθεῖσί τι ἀπ᾽
