Γάλβᾳ μὲν δὴ τοῦτο τὸ τέλος ἐγένετο, ἔμελλε
δὲ ἄρα καὶ τὸν Ὄθωνα ἡ δίκη οὐκ ἐς μακρὰν
μεθήξειν, ὥς που παραχρῆμα ἔμαθε. θύοντί τε
γὰρ αὐτῷ τὴν θυσίαν τὴν πρώτην τὰ ἱερὰ πονηρὰ
ὤφθη, ὥστ᾽ αὐτὸν μεταγνόντα ἐπὶ τοῖς πεπραγμένοις
εἰπεῖν  τί γάρ με ἔδει μακροῖς αὐλοῖς
αὐλεῖν;  ἔστι δὲ τοῦτο δημῶδες, ἐς παροιμίαν
φέρον, ἐπὶ τῶν ἔξω τι τοῦ προσφόρου σφίσι
ποιούντων. καὶ μετὰ τοῦτο τῆς νυκτὸς οὕτω δή
τι ἐν τοῖς ὕπνοις ἐταράχθη ὥστε καὶ ἐκ τῆς
εὐνῆς ἐκπεσεῖν τούς τε προκοιτοῦντας ἐκπλῆξαι:
ἐσπηδήσαντες οὖν εὗρον αὐτὸν χαμαὶ κείμενον.
ἀλλ᾽ οὐ γὰρ εἶχεν ἅπαξ ἐς  ἐς ζον., ἐπὶ Ω, σπαξε λεφτ ιν ξ.  τὴν ἀρχὴν ἐσελθὼν
ἀναδῦναι, καὶ ἐνέμεινεν ἐν αὐτῇ καὶ δίκην ἔδωκε,
καίτοι πολλὰ καὶ μέτρια πρὸς θεραπείαν τῶν
ἀνθρώπων ποιήσας, οὐχ ὅτι οὕτως ἐπεφύκει, ἀλλ᾽
ὅτι οἰδούντων αὐτῷ διὰ τὸν Οὐιτέλλιον τῶν πραγμάτων
οὐκ ἤθελε καὶ τοὺς ἄλλους ἐκπολεμῶσαι.   χιπη. 190, 8-25 ρ. στ.  
