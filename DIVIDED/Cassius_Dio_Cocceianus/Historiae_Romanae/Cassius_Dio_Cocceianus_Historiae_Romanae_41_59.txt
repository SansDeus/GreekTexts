ἐγένετο δὲ ὁ ἀγὼν μέγας καὶ οἷος οὐχ ἕτερος.
αὐτοί τε γὰρ ἄριστοι πρὸς πάντα τὰ πολέμια καὶ
εὐδοκιμώτατοι διαφανῶς οὐχ ὅτι τῶν Ῥωμαίων
ἀλλὰ καὶ τῶν ἄλλων τῶν τότε  τότε η. στεπη., τε λ.  ἀνθρώπων ἠξιοῦντο
εἶναι: οἷα  οἷα βκ., οἱ λ.  γὰρ ἐκ παίδων τε ἐν αὐτοῖς
ἠσκημένοι καὶ διὰ παντὸς αὐτοῖς ὡμιληκότες, ἔργα
τε ἀξιόλογα ἀποδεδειγμένοι, καὶ πολλῇ μὲν ἀρετῇ
πολλῇ δὲ καὶ τύχῃ κεχρημένοι, καὶ ἀξιοστρατηγητότατοι  ἀξιοστρατηγητότατοι βκ., ἀξιοστρατηγηκότατοι λ. 
καὶ ἀξιονικότατοι ἦσαν: καὶ δυνάμεις
Καῖσαρ μὲν τοῦ τε πολιτικοῦ τὸ πλεῖστον καὶ
καθαρώτατον, καὶ ἐκ τῆς ἄλλης Ἰταλίας τῆς τε
Ἰβηρίας καὶ τῆς Γαλατίας πάσης τῶν τε νήσων
ὧν ἐκράτει τοὺς μαχιμωτάτους εἶχε, Πομπήιος δὲ
συχνοὺς μὲν καὶ ἐκ τῆς βουλῆς τῆς τε ἱππάδος
κἀκ τῶν καταλόγων ἐπῆκτο, παμπληθεῖς δὲ παρά
τε τῶν λοιπῶν ὑπηκόων καὶ παρὰ τῶν ἐνσπόνδων
καὶ δήμων καὶ βασιλέων ἠθροίκει. ἄνευ γὰρ δὴ
τοῦ τε Φαρνάκου καὶ τοῦ Ὀρώδου ῾καὶ γὰρ
τοῦτον, καίτοι πολέμιον ἀφ᾽ οὗ τοὺς Κράσσους
ἀπέκτεινεν ὄντα, προσεταιρίσασθαι ἐπεχείρησἐ
πάντες οἱ ἄλλοι, οἱ καὶ ἐφ᾽ ὁσονοῦν οἰκειωθέντες
ποτὲ αὐτῷ, καὶ χρήματά οἱ ἔδωκαν, καὶ βοηθείας
οἱ μὲν ἔπεμψαν οἱ δὲ ἤγαγον. ὁ δὲ δὴ Πάρθος
ὑπέσχετο μὲν αὐτῷ, ἂν τὴν Συρίαν λάβῃ,
συμμαχήσειν, μὴ τυχὼν δὲ αὐτῆς οὐκ ἐπήμυνε.
προύχοντος δ᾽ οὖν πολὺ τοῦ Πομπηίου τῷ πλήθει,
ἐξισοῦντό σφισιν οἱ τοῦ Καίσαρος τῇ ῥώμῃ: καὶ
οὕτως ἀπ᾽ ἀντιπάλου πλεονεξίας καὶ ἰσόρροποι
ἀλλήλοις καὶ ἰσοκίνδυνοι ἐγίγνοντο.
