ἐλθών τε ἐς Βαύλους δεῖπνά τε πολυτελέστατα
ἐπὶ πολλὰς ἡμέρας ἐποίησε καὶ τὴν μητέρα
ἐν αὐτοῖς φιλοφρόνως εἱστίασεν, ἀποῦσάν τε
πάνυ ποθεῖν ἐπλάττετο καὶ παροῦσαν ὑπερησπάζετο,
αἰτεῖν τε ἐκέλευεν ὅ τι βούλοιτο, καὶ μὴ
αἰτούσῃ πολλὰ ἐχαρίζετο. ἐπεὶ δὲ ἐνταῦθα
ἦν,  ἐνταῦθα ἦν ρκ., ἐνταῦθ᾽    Ω, ενταυθ    ξ.  οὕτω δὴ ἀπὸ τοῦ δείπνου περὶ μέσας
νύκτας περιλαμβάνει τε αὐτήν, καὶ πρὸς τὸ
στέρνον προσαγαγών, καὶ φιλήσας καὶ τὰ ὄμματα
καὶ τὰς χεῖρας,  μῆτέρ  τε εἰπών,  ἔρρωσό μοι
καὶ ὑγίαινε: ἐν γὰρ σοὶ καὶ ἐγὼ ζῶ καὶ διὰ
σὲ βασιλεύω,  παρέδωκεν αὐτὴν Ἀνικήτῳ
ἀπελευθέρῳ ὡς καὶ κομιοῦντι οἴκαδε ἐπὶ τοῦ
πλοίου οὗ κατεσκευάκει. ἀλλ᾽ οὐ γὰρ ἤνεγκεν ἡ
θάλασσα τὴν μέλλουσαν ἐπ᾽ αὐτῇ τραγῳδίαν
ἔσεσθαι, οὐδ᾽ ὑπέμεινε τὴν ψευδολογίαν τῆς ἀνοσιουργίας
ἀναδέξασθαι, διελύθη μὲν ἡ ναῦς καὶ ἡ
Ἀγριππῖνα ἐς τὸ ὕδωρ ἐξέπεσεν, οὐ μέντοι καὶ
ἀπέθανεν, ἀλλὰ καίτοι καὶ ἐν σκότῳ καὶ διακορὴς
μέθης οὖσα, τῶν τε ναυτῶν ταῖς κώπαις ἐπ᾽
αὐτὴν χρωμένων ὥστε καὶ Ἀκερρωνίαν  Ἀκερρωνίαν ρψξκιυς, ἀκερωνίαν Ωξ.  Πῶλλαν
τὴν σύμπλουν αὐτῆς ἀποκτεῖναι, διεσώθη. καὶ
ἐλθοῦσα οἴκαδε οὔτε προσεποιήσατο οὔτ᾽ ἐξέφηνε
τὸ ἐπιβούλευμα, ἀλλὰ καὶ πρὸς τὸν υἱὸν ἔπεμψε
κατὰ τάχος, καὶ τό τε συμβεβηκὸς αὐτῇ ὡς κατὰ
τύχην συμπεπτωκὸς ἔλεγε, καὶ ὅτι σώζοιτο εὐηγγελίζετο  εὐηγγελίζετο βς., εὐηγγέλιζε η. στεπη., εὐηγγελίκει Ωξ. 
δῆθεν αὐτῷ. ἀκούσας δὲ ταῦθ᾽ ὁ Νέρων
οὐκ ἐκαρτέρησεν, ἀλλὰ καὶ τὸν πεμφθέντα ὡς
ἐπὶ τῇ αὑτοῦ  αὑτοῦ δινδορφ, αὐτοῦ Ωξ.  σφαγῇ ἥκοντα ἐκόλασε, καὶ ἐπὶ τὴν
μητέρα τὸν Ἀνίκητον εὐθὺς μετὰ τῶν ναυτῶν
ἀπέστειλε: τοῖς γὰρ δορυφόροις οὐκ ἐπίστευσε
τὸν θάνατον αὐτῆς. ἰδοῦσα δέ σφας ἐκείνη
ἔγνω τε ἐφ᾽ ἃ ἥκουσι, καὶ ἀναπηδήσασα ἐκ τῆς
κοίτης τήν τε ἐσθῆτα περιερρήξατο, καὶ τὴν
γαστέρα ἀπογυμνώσασα  παῖε,  ἔφη,  ταύτην,
Ἀνίκητε, παῖε, ὅτι Νέρωνα ἔτεκεν. 
