προαπεχώρησεν. αὖθις οὖν ἐκεῖνοι πρός τε τοὺς
Βιτούριγας  Βιτούριγας βκ., ἰουρτούριγας λ.  ἐπανῆλθον,  ἐπανῆλθον ρ. στεπη., ἐπανῆλθεν λ.  καὶ πόλιν αὐτῶν Ἀουαρικὸν  Ἀουαρικὸν λευνξλ., εὐάκον λ. 
ἑλόντες ἐπὶ πλεῖστον ἐν αὐτῇ ἀντέσχον.
ὕστερον δὲ ὑπὸ τῶν Ῥωμαίων πολιορκούμενοι — τό τε γὰρ τεῖχος δυσπρόσιτον ἦν, τῇ μὲν ἑλῶν
δυσδιαβάτων τῇ δὲ ποταμοῦ ῥοώδους αὐτὸ περιέχοντος,
καὶ αὐτοὶ παμπληθεῖς ὄντες τάς τε
προσβολάς σφων ῥᾳδίως ἀπεκρούοντο, καὶ ἐπεξιόντες
πολλὰ αὐτοὺς ἐλύπουν. καὶ τέλος τά τε
πέριξ πάντα, οὐχ ὅπως ἀγροὺς ἢ κώμας, ἀλλὰ
καὶ πόλεις ἀφ᾽ ὧν ὠφελίαν τινὰ ἔσεσθαί σφισι
προσεδόκων, κατέφλεξαν, εἴ τέ τι παρὰ τῶν πόρρωθεν
συμμάχων ἐκομίζετο αὐτοῖς, ἥρπαζον, ὥστε
πολιορκεῖν τὴν πόλιν τοὺς Ῥωμαίους δοκοῦντας
τὰ τῶν πολιορκουμένων πάσχειν, πρὶν δὴ ὑετός
τε λάβρος καὶ πνεῦμα μέγα προσβάλλουσί πῃ
αὐτοῖς ἐπιγενόμενον ῾ὁ  ὁ βκ., ὅ τε λ.  γὰρ χειμὼν ἐνειστήκεἰ
πρώτους μὲν ἐκείνους ἀπήλασε καὶ ἐς τὰς σκηνὰς
ἐπανήγαγεν, ἔπειτα δὲ καὶ τοὺς βαρβάρους ἐς τὰς
οἰκίας κατέκλεισεν. ἀπελθόντων γὰρ αὐτῶν ἀπὸ
τῶν ἐπάλξεων οἱ Ῥωμαῖοι προσέβαλον ἐξαίφνης
αὖθις αὐταῖς ἐρήμοις ἀνδρῶν οὔσαις: καὶ πύργον
τινὰ παραχρῆμα, πρὶν καὶ αἰσθέσθαι τοὺς πολεμίους
τῆς παρουσίας σφῶν, ἑλόντες ἔπειτα καὶ τὰ
λοιπὰ οὐ χαλεπῶς ἐχειρώσαντο, καὶ τήν τε πόλιν
πᾶσαν διήρπασαν, καὶ τοὺς ἀνθρώπους πάντας
ὀργῇ τῆς τε προσεδρείας καὶ τῆς ταλαιπωρίας ἔσφαξαν.
