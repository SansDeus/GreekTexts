Οὐιτέλλιος δὲ ὡς ἐπύθετο τῆς ἥττης, τέως
μὲν ἐθορυβεῖτο, τὸ μέν τι καὶ ὑπὸ σημείων
ταραχθείς ῾θύσαντος γὰρ αὐτοῦ θυσίαν τινά, καὶ
ἐπ᾽ αὐτῇ δημηγοροῦντος τοῖς στρατιώταις, γῦπες
πολλοὶ προσπεσόντες τά τε ἱερὰ διεσκέδασαν καὶ
ἐκεῖνον ἀπὸ τοῦ βήματος ὀλίγου δεῖν κατέβαλον᾽,
τὸ δὲ δὴ πλέον διὰ τὴν ἀγγελίαν τῆς ἥττης: καὶ
τὸν μὲν ἀδελφὸν διὰ ταχέων ἐς Ταρρακῖναν  Ταρρακῖναν βκ, ταρακίναν Ωξ ῾ανδ σο βελοσ᾽. 
ἔπεμψε, καὶ δι᾽ αὐτοῦ τὴν πόλιν κατέσχεν
ὀχυρὰν οὖσαν, τῶν δὲ δὴ τοῦ Οὐεσπασιανοῦ
στρατηγῶν ἐπιόντων τῇ Ῥώμῃ ἐξεπλάγη τε καὶ
ἐξέστη. ἓν μὲν γὰρ οὐδὲν οὔτε ἔπραττεν οὔτε
ἐφρόνει, ἐμπλήκτως  ἐμπλήκτως ξ, ἐκπλήκτως ϝ.  δὲ ἄνω καὶ κάτω ἐφέρετο
ὥσπερ ἐν κλύδωνι. καὶ γὰρ ἀντείχετο τῆς ἡγεμονίας
καὶ πάντως ὡς καὶ πολεμήσων παρεσκευάζετο,
καὶ ἑκὼν αὐτὴν ἠφίει καὶ πάντως ὡς
καὶ ἰδιωτεύσων ἡτοιμάζετο. καὶ ἔστι μὲν ὅτε τὴν
χλαμύδα τὴν πορφυρᾶν ἐφόρει καὶ ξίφος παρεζώννυτο,
ἔστι δ᾽ ὅτε ἐσθῆτα φαιὰν ἀνελάμβανεν.
ἐδημηγόρει τε καὶ ἐν τῷ παλατίῳ καί ἐν τῇ ἀγορᾷ
ἄλλοτε ἄλλα, ἐπί τε μάχην καὶ ἐπὶ διαλλαγὰς αὐτοὺς
προτρεπόμενος: καὶ τοτὲ μὲν καὶ ἑαυτὸν ὑπὲρ
τοῦ κοινοῦ δὴ ἐπεδίδου, τοτὲ δὲ καὶ τὸ παιδίον
κατέχων καὶ φιλῶν προέβαλλεν αὐτοῖς  αὐτοῖς σψλβ., αὐτοὺς Ωξ.  ὡς
ἐλεηθησόμενος. τούς τε  τούς τε σψλβ., τούτω Ωξ.  δορυφόρους ἀπήλλαττε
καὶ πάλιν μετεπέμπετο, τό τε παλάτιον ἐκλιπὼν
ἂν καὶ ἐς τὴν τοῦ ἀδελφοῦ οἰκίαν ἀπιὼν εἶτα
ἀνεκομίζετο, ὥστε ἐκ τούτων καὶ τοὺς ἄλλους
τοὺς πλείστους τῆς σπουδῆς παραλῦσαι. ὁρῶντες
γὰρ αὐτὸν δεῦρο καὶ ἐκεῖσε ἐμμανῶς ᾄττοντα οὔτε
τι τῶν προστασσομένων σφίσιν ὁμοίως ἔπραττον,
οὔτε τὰ ἐκείνου μᾶλλον ἢ τὰ σφῶν διεσκόπουν.
καὶ τά τε ἄλλα αὐτὸν ἐκερτόμουν, καὶ μάλιστα
ὁπότε τὸ ξίφος ἐν ταῖς ἐκκλησίαις τοῖς τε ὑπάτοις
καὶ τοῖς ἄλλοις βουλευταῖς ὤρεγεν ὡς καὶ τὴν
αὐτοκράτορα ἀρχὴν δι᾽ αὐτοῦ ἀποτεθειμένος:
οὔτε γὰρ ἐκείνων τις λαβεῖν αὐτὸ ἐτόλμα, καὶ οἱ
προσεστηκότες ἐχλεύαζον.
