ἑαυτὸν τῆς ἥττης. καὶ ἔτυχε γὰρ ἐν τῷ Ῥηγίῳ
τὸν χρόνον τοῦτον ὤν, δείσαντες οἱ Σέξτειοι  Σέξτειοι η. στεπη., σέξστιοι λμ ῾ανδ σο βελος ιν ξηαπ. 54᾿.  μὴ
καὶ ἐς τὴν Σικελίαν περαιωθῇ, καί τι καὶ πρὸς
τὸν τοῦ Μενεκράτους θάνατον ἀθυμήσαντες, ἀπῆραν
ἐκ τῆς Κύμης. ὁ οὖν Σαβῖνος ἐπιδιώκων
αὐτοὺς μέχρι μὲν Σκυλλαίου τοῦ τῆς Ἰταλίας
ἀκρωτηρίου ἀπόνως ἦλθε: περιβάλλοντι δ᾽ αὐτῷ
ἐκεῖνο ἄνεμος μέγας προσπεσὼν πολλὰς τῶν νεῶν
τὰς μὲν πρὸς τὴν ἄκραν προσήραξε, τὰς δὲ καὶ
μετεώρους κατέδυσε, πάσας δὲ τὰς λοιπὰς διεσκέδασε.
πυθόμενος οὖν τοῦτο ὁ Σέξτος ἔπεμψεν
ἐπ᾽ αὐτὰς τὸ ναυτικόν, Ἀπολλοφάνει προστάξας.
καὶ ὃς εὑρὼν τὸν Καίσαρα ταύτῃ που
παραπλέοντα, ἵνα μετὰ τοῦ Σαβίνου ἐς τὴν
Σικελίαν διαβάλῃ, ἐπ᾽ αὐτὸν ᾖξε.  ᾖξε ωεσσελινγ, ἡῖξε λμ.  κἀκ τούτου
ἐκεῖνος τάς τε ναῦς συνορμίσας καὶ τοὺς ὁπλίτας
ἐπ᾽ αὐτῶν παρατάξας τὸ μὲν πρῶτον πάνυ γενναίως
αὐτὸν ἀπεκρούσατο: αἵ τε γὰρ νῆες ἀντίπρῳροι
τεταγμέναι οὐδεμίαν οἱ ἀσφαλῆ ἐμβολὴν
ποιήσασθαι ἐπέτρεπον, ἀλλ᾽ οἷα καὶ παχύτεραι
καὶ ὑψηλότεραι οὖσαι πλεῖον τοὺς πλησιάσαντας
ἔβλαπτον, καὶ οἱ ὁπλῖται ἐς χεῖράς σφισιν ἰόντες
πολὺ κρείττους ἐγίγνοντο. ἔπειτα δὲ τοῦ Ἀπολλοφάνους
τοὺς μὲν τραυματίας τούς τε ἀεὶ πονουμένους
ἐς ἑτέρας ναῦς ἐπιτεταγμένας οἱ μετεκβιβάζοντος
ἐξ ἀνακρούσεως, ἄλλους δὲ ἀκραιφνεῖς
μεταλαμβάνοντος, καὶ τούς τε πρόσπλους συνεχεῖς
ποιουμένου καὶ πυρφόροις βέλεσι χρωμένου,
ἐτράπετο καὶ πρὸς τὴν γῆν καταφυγὼν καθωρμίσατο.
καὶ ἐπειδὴ καὶ ὣς οἱ ἐναντίοι σφίσιν
ἐνέκειντο, τάς τε ἀγκύρας τινὲς ἐξαίφνης ἀπέκοψαν
καὶ ἐς αὐτοὺς ἀπροσδόκητοι ἀντεξώρμησαν.
καὶ τοῦτό τε ἐπέσχε μὴ πάσας τὰς ναῦς
τὸν Ἀπολλοφάνη τὰς μὲν καταπρῆσαι τὰς δ᾽
ἀναδήσασθαι, καὶ ὅτι νὺξ τῷ ἔργῳ ἐπεγένετο.
