οὕτω δὲ βιοὺς οὐκ ἄμοιρος ἦν παντάπασι
καὶ καλῶν ἔργων. τό τε γὰρ ἐπὶ Νέρωνος καὶ
τὸ ἐπὶ Γάλβου τοῦ τε Ὄθωνος κοπὲν νόμισμα
ἐτήρησεν, οὐκ ἀγανακτῶν ταῖς εἰκόσιν αὐτῶν:
καὶ ὅσα τισὶν ἐδεδώρηντο ἐφύλαξε, μηδένα μηδὲν
ἀφελόμενος. καὶ οὔτε τὰ ἐκ τῶν συντελειῶν ἐποφληθέντα
ἀπῄτησεν οὔτε οὐσίαν τινὸς ἐδήμευσεν,
ὀλίγους μὲν πάνυ τῶν τὰ Ὄθωνος πραξάντων
ἀποκτείνας, μηδὲ τὰς ἐκείνων μέντοι οὐσίας
τοὺς προσήκοντάς σφων ἀποστερήσας. καὶ τοῖς
οἰκείοις δὲ τῶν πρότερόν ποτε θανατωθέντων
ἐδωρήσατο πάντα ὅσα ἔτι ἐν τῷ δημοσίῳ εὕρητο.  εὕρητο στ., εὕρηντο μσς. 
ἀλλ᾽ οὐδὲ τὰς διαθήκας τῶν ἀντιπολεμησάντων
αὐτῷ καὶ ἐν ταῖς μάχαις πεσόντων ᾐτιάσατο.
ἀπηγόρευσε δὲ καὶ τοῖς βουλευταῖς καὶ τοῖς
ἱππεῦσι μονομαχεῖν ἢ ἐν ὀρχήστρᾳ θέαν τινὰ
παρέχειν. καὶ διὰ ταῦτα ἐπῃνεῖτο.   ζον. 11, 16, π. 48, 9-24 δ.  
