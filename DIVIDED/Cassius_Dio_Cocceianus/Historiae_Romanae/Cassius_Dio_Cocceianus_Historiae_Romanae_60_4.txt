τά τε τέλη τὰ ἐπὶ τοῦ Γαΐου ἐσαχθέντα, καὶ
τἆλλα ὅσα ἐπηγορίαν τινὰ τῶν πραχθέντων ὑπ᾽
αὐτοῦ εἶχε, κατέλυσε μέν, οὐκ ἀθρόα δέ, ἀλλ᾽ ὡς
ἑκάστῳ πῃ προσέτυχε. καὶ τοὺς ἐκπεσόντας
ἀδίκως ὑπ᾽ αὐτοῦ, τούς τε ἄλλους καὶ τὰς
ἀδελφάς, τήν τε Ἀγριππῖναν καὶ τὴν Ἰουλίαν,
καταγαγὼν τὰς οὐσίας σφίσιν ἀπέδωκεν. τῶν τε
ἐκ τοῦ οἰκήματος ῾πλεῖστοι δὲ ἐδέδεντὀ τοὺς μὲν
ἐπ᾽ ἀσεβείᾳ τοιούτοις τέ τισιν ἑτέροις ἐγκλήμασιν
ἐμπεπτωκότας ἀπήλλαξε, τοὺς δ᾽ ὄντως ἀδικοῦντας
ἐκόλασε. σφόδρα γὰρ ἀκριβῶς σφας
ἐξήτασεν, ὅπως μήθ᾽ οἱ κακουργήσαντές τι διὰ
τοὺς συκοφαντουμένους ἀφεθῶσι, μήθ᾽ οὗτοι δι᾽   ἐκείνους παραπόλωνται. καὶ καθ᾽ ἑκάστην γε
ὡς εἰπεῖν ἡμέραν, ἤτοι μετὰ πάσης τῆς γερουσίας
ἢ καὶ ἰδίᾳ, τὸ μὲν πλεῖστον ἐν τῇ ἀγορᾷ, ἤδη δὲ
καὶ ἄλλοθι, ἐπὶ βήματος ἐδίκαζε: καὶ γὰρ τὸ
κατὰ τοὺς συνέδρους, ἐκλειφθὲν ἐξ οὗ ὁ Τιβέριος
ἐς τὴν νῆσον ἐξεχώρησεν, ἀνενεώσατο. πολλάκις
δὲ καὶ τοῖς ὑπάτοις τοῖς τε στρατηγοῖς, καὶ
μάλιστα τοῖς τὴν διοίκησιν ἔχουσι, συνεξητάζετο,
καὶ ὀλίγα παντελῶς τοῖς ἄλλοις δικαστηρίοις
ἐπέτρεπε. τά τε φάρμακα ἃ πολλὰ ἐν
τοῦ Γαΐου εὑρέθη, καὶ τὰ βιβλία τὰ τοῦ Πρωτογένους,
ὃν καὶ ἀπέκτεινε, τά τε γράμματα ἃ
ἐπλάσσετο μὲν ὁ Γάιος κεκαυκέναι εὑρέθη δὲ ἐν
τῷ βασιλικῷ ὄντα, τοῖς τε βουλευταῖς ἐπέδειξε,
καὶ ἔδωκε καὶ αὐτοῖς ἐκείνοις τοῖς τε γράψασιν
αὐτὰ καὶ καθ᾽ ὧν ἐγέγραπτο ἀναγνῶναι, καὶ μετὰ
τοῦτο κατέφλεξε. τῆς τε γερουσίας ἀτιμῶσαι
τὸν Γάιον ἐθελησάσης ψηφισθῆναι μὲν αὐτὸς
ἐκώλυσεν, ἰδίᾳ δὲ τὰς εἰκόνας αὐτοῦ νυκτὸς
ἁπάσας ἠφάνισε. καὶ διὰ ταῦτα τὸ μὲν ὄνομα
αὐτοῦ οὐκ ἔστιν ἐν τῷ καταλόγῳ τῶν αὐτοκρατόρων
ὧν μνήμην ἐπί τε τοῖς ὅρκοις καὶ ἐπὶ ταῖς
εὐχαῖς ποιούμεθα, ὥσπερ οὐδὲ τὸ τοῦ Τιβερίου,
οὐ μέντοι καὶ ἐκ δόγματος ἀτιμίαν οὐδέτερός  οὐδέτερός ρ. στεπη., οὐδετέροις μ. 
σφων ὦφλε.
