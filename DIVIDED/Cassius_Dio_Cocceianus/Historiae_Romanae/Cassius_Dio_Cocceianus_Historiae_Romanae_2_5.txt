Δίωνος βιβλίον  β   καὶ τὸν ἀδελφόν, ὅτι μὴ
συνῄρετο, λάθρᾳ διὰ τῆς γυναικὸς αὐτοῦ φαρμάκοις
ἐξειργάσατο.    βεκκ. ανεξδ. π. 139, 17.  
ὅτι ὁ Ταρκύνιος, ἐπεὶ ἱκανῶς ὡς καὶ ἀκόντων
τυραννήσων παρεσκευάσατο, τοὺς δυνατωτάτους
πρῶτον μὲν τῶν βουλευτῶν, ἔπειτα καὶ τῶν ἄλλων
συλλαμβάνων, πολλοὺς μὲν Φανερῶς, οἷς γε αἰτίαν
τινὰ εὐπρεπῆ ἐπενεγκεῖν ἐδύνατο, πολλοὺς δὲ καὶ
λάθρᾳ ἀπεκτίννυε, καί τινας ὑπερώριζεν. οὐ γὰρ
ὅτι τὸν Τούλλιόν τινες αὐτῶν μᾶλλον ἢ ἐκεῖνον
ἠγάπησαν, οὐδ᾽ ὅτι γένη καὶ πλούτους ἢ καὶ
φρόνημα εἶχον, ἀνδρείᾳ τε ἐπιφανεῖ ἢ καὶ σοφίᾳ
διαπρεπεῖ ἐχρῶντο, τοὺς μὲν ἀμυνόμενος τοὺς δὲ
προκαταλαμβάνων, φθόνῳ τε καὶ ὑποψίᾳ ἅμα
μίσους ἐκ τοῦ μὴ ὁμοήθους ἔφθειρεν, ἀλλὰ καὶ
τοὺς πάνυ φίλους πρός τε τὴν μοναρχίαν οἱ σπουδάσαντας
οὐδὲν ἧττον τῶν ἑτέρων ἀπώλλυεν;
νομίζων σφᾶς ὑπό τε τῆς θρασύτητος καὶ ὑπὸ
τῆς νεωτεροποιίας, ὑφ᾽ ἧς ἑαυτῷ τὴν ἀρχὴν συγκατέπραξαν,
κἂν ἄλλῳ τινὶ αὐτὴν δοῦναι. κἀκ
τούτου τὸ κράτιστον τῆς βουλῆς καὶ τῆς ἱππάδος
ἀπανάλωσεν, οὐδ᾽ ἀντικαθίστη τὸ παράπαν ἐς
αὐτοὺς ἀντὶ τῶν ἀπολλυμένων οὐδένα: μισεῖσθαί
τε  τε αδδεδ βψ ϝαλ.  γὰρ ὑπὸ παντὸς τοῦ δήμου ἐπίστευε, καὶ τὰ
τέλη ἐκεῖνα ἀσθενέστατα ἐκ τῆς ὀλιγανθρωπίας
ποιῆσαι ἐπεθύμει. καὶ τήν γε γερουσίαν καὶ καταλῦσαι
παντελῶς ἐπεχείρησεν, πᾶν ἄθροισμα ἀνθρώπων,
ἄλλως τε καὶ ἐπιλέκτων καὶ πρόσχημα
προστατείας τινὸς ἀπὸ παλαιοῦ ἐχόντων, πολεμιώτατον
τυράννῳ  τυράννῳ ϝαλ., τύραννον μς.  νομίζων εἶναι. δείσας δὲ μή
πώς οἱ τὸ πλῆθος ἢ καὶ αὐτοὶ οἱ δορυφόροι, οἷά
που πολῖται ὄντες, ἀγανακτήσει τοῦ τὴν πολιτείαν
σφῶν μεθίστασθαι ἐπαναστῶσιν, ἐκ μὲν
τοῦ προφανοῦς οὐκ ἐποίησε τοῦτο, ἐν τρόπῳ δέ
τινι ἐπιτηδείῳ καὶ πάνυ αὐτὸ  αὐτὸ ϝαλ., αὐτῶι μς.  κατέπραξεν. οὔτε
γὰρ ἀντεισῆγεν ἐς αὐτὴν οὐδένα, οὔτε τοῖς καταλοίποις
λόγου τι ἄξιον ἐπεκοίνου. συνεκάλει μὲν
γὰρ αὐτούς, οὐ μὴν ὥστε καὶ συνδιοικεῖν τι τῶν
ἀναγκαίων, ἀλλὰ καὶ αὐτὸ τοῦτο πρός τε τὸν
ἔλεγχον τῆς ὀλιγότητός σφων καὶ διὰ τοῦτο καὶ
ταπεινότητα καὶ καταφρόνησιν ἐξεπίτηδες ἐποίει.
τὰ δὲ δὴ πλεῖστα καθ᾽ ἑαυτὸν ἢ καὶ μετὰ τῶν
υἱέων, τοῦτο μὲν ὅπως μηδεὶς τῶν ἄλλων μηδὲν
δύναιτο, τοῦτο δὲ καὶ κατοκνῶν δημοσιεύειν ἐν οἷς
ἐκακούργει, ἔπραττεν. δυσπρόσοδός τε καὶ δυσπροσήγορος
ἦν, καὶ τῇ ὑπεροψίᾳ τῇ τε ὠμότητι
τοσαύτῃ πρὸς πάντας ὁμοίως ἐχρῆτο ὥστε καὶ
Ὑπερήφανος ἀπ᾽ αὐτῶν ἐπικληθῆναι. τά τε γὰρ
ἄλλα καὶ αὐτὸς καὶ οἱ παῖδες αὐτοῦ τυραννικώτερον
ἔπραττον, καί ποτε τῶν  τῶν αδδεδ βψ βκ.  πολιτῶν τινας ἔν
τε τῇ ἀγορᾷ καὶ ἐν τοῖς τοῦ δήμου ὄμμασι σταυροῖς
τε γυμνοὺς προσέδησεν καὶ ῥάβδοις αἰκισάμενος
ἀπέκτεινεν. καὶ τοῦθ᾽ ὑπ᾽ ἐκείνου τότε
ἐξευρεθὲν καὶ πολλάκις ἐγένετο.   ϝ. 6 ῾π. 573᾿.  
Δίων ἐν  β  βιβλίῳ  τὸν γὰρ πατέρα πολλὰ
καὶ ἄτοπα ὡς καὶ τυραννοῦντα καὶ παρασπονδοῦντα
φανερῶς ἐκ συνθήκης λοιδορήσας.    βεκκ. ανεξδ. π. 155, 1.  
