καὶ οἱ μὲν μετὰ τοῦτ᾽ ῾ἤδη γὰρ χειμὼν ἦν᾽
ἀπεχώρησαν ἐς τὰ ἑαυτῶν τείχη ἀμφότεροι, καὶ
ἡσύχαζον: τὰ δὲ δὴ Κόμανα τῆς τε νῦν Καππαδοκίας
ἐστί, καὶ ἐδόκει τό τε τῆς Ἀρτέμιδος
βρέτας τὸ Ταυρικὸν καὶ τὸ γένος τὸ Ἀγαμεμνόνειον
δεῦρο ἀεὶ ἔχειν. καὶ ὅπως μὲν ἐς αὐτοὺς
ταῦτα ἀφίκετο ἢ ὅπως διέμεινεν, οὐ δύναμαι τὸ
σαφὲς πολλῶν λεγομένων εὑρεῖν: ὃ δ᾽ ἀκριβῶς
ἐπίσταμαι, φράσω. δύο αὗται πόλεις ἐν τῇ Καππαδοκίᾳ
ὁμώνυμοι οὔτε πάνυ πόρρω ἀπ᾽ ἀλλήλων
εἰσὶ καὶ τῶν αὐτῶν περιέχονται:  περιέχονται βκ., περιέχουσι Ωπ.  καὶ γὰρ μυθολογοῦσι
καὶ δεικνύουσι τά τε ἄλλα πάντα ἐκ τοῦ
ὁμοίου, καὶ τὸ ξίφος ὡς αὐτὸ ἐκεῖνο τὸ τῆς Ἰφιγενείας
ὂν ἀμφότεραι ἔχουσι.
