ὁ οὖν Κλώδιος ἐλπίσας αὐτὸν διὰ ταῦτα, ἂν
τήν τε βουλὴν καὶ τοὺς ἱππέας τόν τε ὅμιλον
προπαρασκευάσηται, ταχὺ κατεργάσεσθαι,  κατεργάσεσθαι δινδ., κατεργάσασθαι λ.  τόν
τε σῖτον προῖκα εὐθὺς  εὐθὺς βς., αὖθις λ.  διένειμε ῾τὸ γὰρ μετρεῖσθαι
τοῖς ἀπόροις, τοῦ τε Γαβινίου ἤδη καὶ τοῦ
Πίσωνος ὑπατευόντων, ἐσηγήσατὀ καὶ τὰ ἑταιρικά,
κολλήγια ἐπιχωρίως καλούμενα, ὄντα μὲν
ἐκ τοῦ ἀρχαίου, καταλυθέντα δὲ χρόνον τινά,
ἀνενεώσατο: τοῖς τε τιμηταῖς ἀπηγόρευσε μήτ᾽
ἀπαλείφειν ἔκ τινος τέλους μήτ᾽ ἀτιμάζειν μηδένα,
χωρὶς ἢ εἴ τις παρ᾽ ἀμφοτέροις σφίσι κριθεὶς ἁλοίη.
τούτοις οὖν αὐτοὺς δελεάσας καὶ ἕτερόν τινα
νόμον ἔγραψε, περὶ οὗ διὰ πλειόνων ἀναγκαῖόν
ἐστιν εἰπεῖν, ὅπως σαφέστερος τοῖς πολλοῖς
γένηται. τῆς γὰρ μαντείας τῆς δημοσίας ἔκ τε
τοῦ οὐρανοῦ καὶ ἐξ ἄλλων τινῶν, ὥσπερ εἶπον,
ποιουμένης, τὸ μέγιστον κῦρος ἡ ἐκ τοῦ οὐρανοῦ
εἶχεν, οὕτως ὥστε τὰ μὲν ἄλλα οἰωνίσματα
πολλὰ καὶ καθ᾽ ἑκάστην πρᾶξιν, ἐκεῖνο δὲ ἐσάπαξ
ἐπὶ πάσῃ τῇ ἡμέρᾳ γίγνεσθαι. τοῦτό τε οὖν
ἰδιώτατον ἐν αὐτῷ ἦν, καὶ ὅτι ἐπὶ μὲν τῶν ἄλλων
ἁπάντων ἢ ἐπέτρεπε πραχθῆναί τινα, καὶ ἐγίγνετο
μηδενὸς ἔτι καθ᾽ ἕκαστον οἰωνίσματος
ἐπαγομένου, ἢ ἐκώλυε, καὶ ἀνεχειρίζετό τι, τὰς
δὲ δὴ τοῦ δήμου διαψηφίσεις πάντως ἐπῖσχεν,  ἐπῖσχεν βκ., ἐπισχεῖν λ. 
καὶ ἦν πρὸς αὐτὰς ἀεὶ διοσημία, εἴτε ἐναίσιον εἴτε
ἐξαίσιον ἐγένετο. καὶ τὸ μὲν αἴτιον τῆς νομίσεως
ταύτης οὐκ ἔχω φράσαι, γράφω δὲ τὰ λεγόμενα.
ἐπεὶ οὖν πολλοὶ ἐμποδίζειν ἢ νόμων ἐσφορὰς ἢ
ἀρχόντων καταστάσεις ἐς τὸν δῆμον ἐσαγομένας
βουλόμενοι προεπήγγελλον ὡς καὶ ἐκ τοῦ οὐρανοῦ
τὴν ἡμέραν ἐκείνην μαντευσόμενοι, ὥστε μηδεμίαν
ἐν αὐτῇ κύρωσιν τὸν δῆμον σχεῖν, φοβηθεὶς ὁ
Κλώδιος μὴ γραψαμένου αὐτοῦ τὸν Κικέρωνα
ἀναβολήν τέ τινες ἐκ τοῦ τοιούτου καὶ τριβὴν τῇ
δίκῃ ἐμποιήσωσιν, ἐσήνεγκε μηδένα τῶν ἀρχόντων
ἐν ταῖς ἡμέραις ἐν αἷς ψηφίσασθαί τι τὸν δῆμον
ἀναγκαῖον εἴη, τὰ ἐκ τοῦ οὐρανοῦ γιγνόμενα παρατηρεῖν.
