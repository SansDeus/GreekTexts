στρατεύματα ἀθροίσει. αὐτός τε οὖν ἐπὶ τούτοις
ἐς τὸ Βρεντέσιον ἀφωρμήθη, καὶ τὸν Δομίτιον
ἐκλιπόντα τὸ Κορφίνιον ἀκολουθεῖν οἱ ἐκέλευσε.
καὶ ὅς, εἰ καὶ τὰ μάλιστα ἰσχύν τέ τινα εἶχε
καὶ ἐπ᾽ αὐτῇ ἐπήλπιζε ῾καὶ γὰρ τοὺς στρατιώτας
τά τε ἄλλα ἐτεθεραπεύκει καὶ χώρας ὑποσχέσει
ὑπῆκτο: τῶν τε γὰρ Συλλείων ἐγεγόνει καὶ
πολλὴν ἐκ τῆς δυναστείας ἐκείνης ἐκέκτητὀ,
ὅμως ἐπειθάρχησε. καὶ ὁ μὲν παρεσκευάζετο
ὅπως δι᾽ ἀσφαλείας τινὸς ἐκχωρήσῃ: μαθόντες
δὲ τοῦθ᾽ οἱ συνόντες οἱ, καὶ κατοκνήσαντες τὴν  τὴν ρειμ., ἐς τὴν λ. 
ἄφοδον ὡς καὶ φυγὴν οὖσαν, προσέθεντο τῷ
Καίσαρι. καὶ οἱ μὲν συνεστρατεύοντο αὐτῷ,
Δομίτιος δὲ καὶ οἱ ἄλλοι βουλευταὶ ᾐτιάθησαν
μὲν ὑπ᾽ αὐτοῦ ἐπὶ τῇ ἀντιτάξει, ἀπελύθησαν δὲ
καὶ πρὸς τὸν Πομπήιον ἀπῆλθον.
