ὅτι Ταρκύνιος πλούτῳ καὶ συνέσει καὶ εὐτραπελίᾳ
πολλῇ πανταχοῦ κατὰ καιρὸν χρώμενος
οὕτω τὸν Μάρκιον διέθηκεν ὥστε καὶ ἐς τοὺς
εὐπατρίδας καὶ ἐς τὴν βουλὴν ὑπ᾽ αὐτοῦ καταλεχθῆναι,
στρατηγός τε πολλάκις ἀποδειχθῆναι,
καὶ τὴν ἐπιτροπείαν τῶν παίδων αὐτοῦ καὶ τῆς
βασιλείας πιστευθῆναι: καὶ γὰρ τοῖς ἄλλοις προσφιλὴς
οὐδὲν ἧττον ἦν, καὶ διὰ τοῦτο καὶ ἑκόντων
αὐτῶν ἐπρώτευσεν. αἴτιον δὲ ὅτι πάντα ἀφ᾽ ὧν
ἰσχύειν ἔμελλε πράττων οὐκ ἐξεφρόνει, ἀλλ᾽ ἐν
τοῖς πρῶτος  πρῶτος βκ., πρώτοις μς.  ὢν συνεστέλλετο, καὶ τὰ μὲν ἐπίπονα
καὶ ἀνθ᾽ ἑτέρων καὶ ἐν τῷ φανερῷ ὑπέμενεν, τῶν
δὲ δὴ ἡδέων τοῖς τε ἄλλοις ἐθελοντὴς παρεχώρει
καὶ  καὶ βκ., καὶ γὰρ μς.  αὐτὸς ἢ οὐδὲν ἢ ὀλίγα, καὶ ταῦτα λανθάνων,
ἐκαρποῦτο. καὶ τῶν μὲν ἀμεινόνων τήν τε αἰτίαν
ἐς πάντας μᾶλλον ἢ ἐς αὑτὸν ἀνῆγε, καὶ τὴν ἀπόλαυσιν
ἐς τὸ μέσον τῷ δεομένῳ κατετίθει, τὰ δὲ
ἀτοπώτερα οὔτ᾽ ἀνέφερεν ἔς τινα οὔτε ἐκοινοῦτό
τινι. πρὸς δὲ τούτοις ἐχαρίζετο μὲν πᾶσι τοῖς
ἀμφὶ τὸν Μάρκιον ὡς ἑκάστοις καὶ τῷ ἔργῳ καὶ
τοῖς λόγοις: τῶν τε γὰρ χρημάτων ἀφειδῶς ἀνήλισκε,
καὶ ταῖς σπουδαῖς, εἴ τίς τι αὐτοῦ δεηθείη,
ἑτοίμως ἐχρῆτο: φαῦλον δέ τι  τι ινσερτεδ βψ γρος.  ἐς οὐδένα οὔτε
ἔλεγεν οὔτε ἔπραττεν, οὐδὲ ἐς ἀπέχθειαν ἑκὼν
οὐδενὶ καθίστατο. καὶ προσέτι, ἃ μὲν εὖ ὑπό τινων
ἔπασχεν, ἐπὶ  ἐπὶ σαλμασιυς, ὑπὸ μς.  τὸ μεῖζον ἀεὶ ἐλάμβανεν,  ἀεὶ ἐλάμβανεν βκ., διελάμβανεν μς.  τὰ δὲ
δυσχερέστερα ἤτοι τὴν ἀρχὴν οὐδὲ προσεποιεῖτο
ἢ καὶ φαυλίσας παρ᾽ ἐλάχιστον ἦγε, καὶ οὐχ ὅσον
οὐκ ἠμύνετό τινα ἐπ᾽ αὐτοῖς, ἀλλὰ καὶ εὐηργέτει,
μέχριπερ καὶ ἐκεῖνον ἐξενίκησεν. ἐκ μὲν οὖν τούτων
σοφίας τινὰ  τινὰ βκ., τινὸς μς.  δόξαν, ἅτε καὶ τὸν Μάρκιον καὶ
τοὺς περὶ αὐτὸν πάντας χειρωσάμενος, ἐκτήσατο,
ἐκ δὲ δὴ τῶν ἔπειτα ἀπιστεῖσθαι τοὺς πολλοὺς
τῶν ἀνθρώπων ἐποίησεν ὡς ἤτοι δολεροὺς φύσει
ὄντας ἢ καὶ πρὸς τὰς δυνάμεις τάς τε τύχας καὶ
τὴν γνώμην ἀλλοιουμένους.   ϝ. 5 ῾π. 570᾿.  
