ἐκεῖνοι μὲν δὴ ταῦτ᾽ ἔπραττον, διηγήσομαι δὲ
καὶ τὰ κατὰ τὸν Σέξτον γενόμενα. ὡς γὰρ τότε
ἀπὸ τῆς Κορδούβης ἔφυγε, τὸ μὲν πρῶτον ἐς
Λακητανίαν ἐλθὼν ἐνταῦθα ἐκρύφθη: ἐπεδιώχθη
μὲν γάρ, διέλαθε δὲ εὐνοϊκῶς τῶν ἐπιχωρίων οἱ
διὰ τὴν τοῦ πατρὸς μνήμην ἐχόντων: ἔπειτα δὲ
ἐπειδὴ ὅ τε Καῖσαρ ἐς τὴν Ἰταλίαν ἀπῆρε καὶ ἐν
τῇ Βαιτικῇ στράτευμα οὐ πολὺ ὑπελείφθη, συνέστησαν
πρὸς αὐτὸν καὶ ἐκεῖνοι καὶ οἱ ἐκ τῆς μάχης
διασωθέντες, καὶ οὕτω μετ᾽ αὐτῶν ἔς τε τὴν
Βαιτικήν, ὡς καὶ ἐπιτηδειοτέραν ἐμπολεμῆσαι
οὖσαν, αὖθις ἀφίκετο, κἀνταῦθα καὶ στρατιώτας
καὶ πόλεις, ἄλλως τε καὶ ἐπειδὴ ὁ Καῖσαρ ἀπέθανε,
τὰς μὲν ἑκούσας τὰς δὲ καὶ βίᾳ προσλαβών
῾ὁ γὰρ ἄρχων αὐτῶν Γάϊος Ἀσίνιος Πωλίων  Πωλίων, Πωλίωνος ρειμ., πολίων, πολίωνος λμ. 
οὐδὲν ἰσχυρὸν εἶχεν᾽ ὥρμησε μὲν ἐπὶ τὴν Καρχηδόνα
τὴν Ἰβηρικήν, ἐπιθεμένου δὲ ἐν τούτῳ τοῦ
Πωλίωνος  Πωλίων, Πωλίωνος ρειμ., πολίων, πολίωνος λμ.  τῇ ἀπουσίᾳ αὐτοῦ καὶ κακώσαντός
τινα ἐπανῆλθε χειρὶ πολλῇ, καὶ συμβαλὼν αὐτόν
τε ἐτρέψατο, καὶ τοὺς λοιποὺς ἰσχυρῶς ἀγωνιζομένους
ἔπειτ᾽ ἐκ συντυχίας τοιᾶσδε ἐξέπληξε καὶ
ἐνίκησεν. ἐπειδὴ γὰρ ἐκεῖνος μὲν τὴν χλαμύδα
τὴν στρατηγικὴν  στρατηγικὴν βκ., στρατιωτικὴν λμ.  ἀπέρριψεν ὥστε ῥᾷον τῇ φυγῇ
λαθεῖν, ἕτερος δέ τις ὁμώνυμός τε αὐτῷ καὶ ἐπιφανὴς
ἱππεὺς ἔπεσε, καὶ ὁ μὲν ἔκειτο ἡ δὲ ἑαλώκει,  ἑαλώκει λ ἁλώκει μ. 
τὸ μὲν ἀκούσαντες οἱ στρατιῶται τὸ δὲ ἰδόντες
ἠπατήθησαν ὡς καὶ τοῦ στρατηγοῦ σφων ἀπολωλότος
καὶ ἐνέδοσαν. καὶ οὕτως ὁ Σέξτος νικήσας
πάντα ὀλίγου τὰ ταύτῃ κατέσχε. δυνατοῦ δὲ
ἤδη αὐτοῦ ὄντος ὁ Λέπιδος τῆς τε ὁμόρου  ὁμόρου χιπη., ὁμοχώρου λμ.  Ἰβηρίας
ἄρξων ἀφίκετο, καὶ ἔπεισεν αὐτὸν ἐς ὁμολογίαν
ἐλθεῖν ἐπὶ τῷ  τῷ λ χιπη., τὸ μ.  τὰ πατρῷα κομίσασθαι. καὶ οὕτω
καὶ ὁ Ἀντώνιος διά τε τὴν τοῦ Λεπίδου φιλίαν
καὶ διὰ τὴν τοῦ Καίσαρος ἔχθραν ψηφισθῆναι ἐποίησεν.
καὶ ὁ μὲν οὕτω τε καὶ ἐπὶ τούτοις ἐκ τῆς
