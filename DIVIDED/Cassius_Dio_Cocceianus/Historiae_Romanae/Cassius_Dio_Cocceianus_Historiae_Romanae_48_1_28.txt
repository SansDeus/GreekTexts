νικῶν, ἐπεκάλει: Ἀντώνιος δὲ ἐπυνθάνετο μὲν
καὶ ταῦτα ὥσπερ που καὶ τὰ ἄλλα τὰ ἐν τῇ
Ἰταλίᾳ δρώμενα ῾οὐδὲν γὰρ αὐτῶν τὸ παράπαν
ἠγνόεἰ, οὐ μέντοι καὶ κατὰ καιρὸν οὐδετέροις
ἤμυνεν, ἀλλ᾽ ὑπό τε τοῦ ἔρωτος καὶ ὑπὸ τῆς
μέθης οὔτε τῶν συμμάχων τι οὔτε τῶν πολεμίων
ἐφρόντισε. τέως μὲν γὰρ κάτω τε ἐτέτακτο καὶ
τῶν πρωτείων ἐφίετο, ἐντόνως τοῖς πράγμασι προσεῖχεν:
ἐπεὶ δὲ ἐν τῷ κράτει ἐγένετο, οὐκέτ᾽ οὐδενὸς
αὐτῶν ἀκριβῶς ἐπεμελήθη, ἀλλὰ τῇ τε Κλεοπάτρᾳ
καὶ τοῖς ἄλλοις Αἰγυπτίοις συνετρύφα,
μέχρις οὗ παντελῶς κατελύθη. ὀψὲ δ᾽ οὖν ποτε
ἀναγκασθεὶς ἐξαναστῆναι ἔπλευσε μὲν πρὸς τὴν
Τύρον ὡς καὶ βοηθήσων σφίσιν, ἰδὼν δὲ δὴ τὰ
ἄλλα προκατειλημμένα ἐγκατέλιπεν αὐτούς, πρόφασιν
τὸν τοῦ Σέξτου πόλεμον ποιησάμενος: καίτοι
καὶ τῆς πρὸς ἐκεῖνον  ἐκεῖνον λευνξλ., ἐκείνους λμ ξοδ. πειρ.  βραδυτῆτος τὰ τῶν
Πάρθων σκηπτόμενος προεβάλλετο. καὶ οὕτως
οὔτε τοῖς συμμάχοις διὰ τὸν Σέξτον δῆθεν οὔτε τῇ
Ἰταλίᾳ δι᾽ ἐκείνους ἐπεκούρησεν, ἀλλὰ παρὰ τὴν
ἤπειρον μέχρι τῆς Ἀσίας παρακομισθεὶς ἐς τὴν
Ἑλλάδα διέβαλε, κἀνταῦθα τῇ τε μητρὶ καὶ τῇ
γυναικὶ συμμίξας τόν τε Καίσαρα πολέμιον ἐποιήσατο
καὶ τῷ Σέξτῳ φιλίαν ἐσπείσατο. καὶ μετὰ
τοῦτο ἐς τὴν Ἰταλίαν περαιωθεὶς Σειφοῦντα  σειφοῦντα λμ; βυτ διο προβαβλψ σροτε Σιποῦντα, τηε ρεγυλαρ γρεεκ φορμ.  μὲν
ἔσχε, Βρεντέσιον δὲ μὴ ἐθελῆσάν οἱ προσχωρῆσαι ἐπολιόρκει.
