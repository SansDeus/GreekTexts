ἐπειδή τε συχνοὶ πολλά τε χρήματα  τε χρήματα ρκ., χρήματά τε λ. 
ἔχειν καὶ πάντα αὐτὰ ἀποκρύπτειν ἐλέγοντο,
ἀπηγόρευσε μηδένα πλεῖον πεντακισχιλίων καὶ
μυρίων δραχμῶν ἐν ἀργυρίῳ ἢ καὶ χρυσίῳ
κεκτῆσθαι, οὐχ ὡς καὶ αὐτὸς τὸν νόμον τοῦτον
τιθείς, ἀλλ᾽ ὡς καὶ πρότερόν ποτε ἐσενεχθέντα
ἀνανεούμενος, εἴτ᾽ οὖν ἵνα τοῖς τε δανεισταῖς
οἱ ὀφείλοντές τι ἐκτίνωσι καὶ τοῖς δεομένοις
οἱ ἄλλοι δανείζωσιν, εἴτε καὶ ὅπως οἵ τε
εὐποροῦντες ἔκδηλοι γένωνται καὶ χρήματα
μηδεὶς αὐτῶν ἀθρόα ἔχῃ, μὴ καὶ ἀπόντος τι
νεωτερισθῇ. ἐπαρθέντος δὲ ἐπὶ τούτῳ τοῦ
πλήθους, καὶ ἀξιοῦντος καὶ τοῖς οἰκέταις μήνυτρα
ἐπ᾽ αὐτῷ κατὰ τῶν δεσποτῶν προτεθῆναι,  προτεθῆναι η. στεπη., προτεθεῖναι λ.  οὔτε
προσέγραψεν αὐτὸ τῷ νόμῳ, καὶ προσέτι καὶ
ἐξώλειαν ἑαυτῷ προσεπηράσατο, ἄν ποτέ τι
δούλῳ κατὰ τοῦ δεσπότου εἰπόντι πιστεύσῃ.
