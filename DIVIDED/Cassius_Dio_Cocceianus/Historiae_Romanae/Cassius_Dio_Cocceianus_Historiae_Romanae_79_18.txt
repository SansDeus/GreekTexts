ἐκεῖνά τε οὖν τινὲς αὐτοῦ οὐκ ἀπεικότως
ἐμέμφοντο, καὶ ὅτι ἐπάρχους τόν τε Ἰουλιανὸν
τὸν Οὔλπιον καὶ Ἰουλιανὸν Νέστορα ἀπέδειξε,
μήτ᾽ ἄλλην τινὰ ἀρετὴν ἔχοντας μήτ᾽ ἐν πολλαῖς
πράξεσιν ἐξητασμένους, ἀλλὰ καὶ πάνυ περιβοήτους
ἐπὶ πονηρίᾳ ἐν τῇ τοῦ Καρακάλλου ἀρχῇ
γενομένους διὰ τὸ πολλὰ αὐτῷ τῶν ἀγγελιαφόρων
σφᾶς ἡγουμένους πρὸς τὰς ἀνοσίους πολυπραγμοσύνας
ὑπηρετῆσαι. ἀλλὰ ταῦτα μὲν ὀλίγοι
ἐλογίζοντο καὶ ἀπ᾽ αὐτῶν οὐ καθαρῶς ἐθάρσουν.
οἱ δὲ δὴ πλείους τῶν ἰδιωτῶν πρός τε τὴν διὰ
βραχέος παρ᾽ ἐλπίδα τοῦ Ταραύτου ἀπαλλαγὴν
καὶ πρὸς τὴν ἐκείνου παραπλησίαν, ἐξ ὧν ὑπεδεδείχει  ὑπεδεδείχει δινδ., ΥΠΟΔΕΔΕΙΧΕΙ ϝ. 
σφίσιν, πρὸς πάντα καὶ τὰ λοιπὰ προσδοκίαν
οὐκ ἔσχον καιρὸν δι᾽ ὀλίγου οὕτως αὐτοῦ
καταγνῶναι, καὶ διὰ τοῦτ᾽ ἰσχυρῶς ἀποθανόντα
ἐπόθησαν ὃν πάντως ἄν, εἴπερ ἐπὶ πλεῖον ἐβεβιώκει,
διὰ μίσους ἐσχήκεσαν. καὶ γὰρ τρυφερώτερόν
πως ζῆν ἤρξατο, καὶ τῶν διαμεμφομένων
τι αὐτοῦ ἐπεστρέφετο. τὸν μὲν γὰρ Ματερνιανὸν
τον τε Δάτον οὐκ εὐλόγως μὲν ῾τί γὰρ ἠδικήκεσαν
τὸν αὐτοκράτορά σφων περιέποντες;᾿, οὐ μέντοι
καὶ ἀπὸ τοῦ ἀνθρωπίνου τρόπου, ἐπεὶ ἐν κινδύνῳ
μεγάλῳ ἐγεγόνει, διεχρήσατο: τοῖς δ᾽ ἄλλοις τοῖς
τὴν δυσγένειαν αὐτοῦ καὶ τὴν παράλογον τῆς
μοναρχίας ἔφεσιν δυσχεραίνειν ὑποπτευομένοις
οὐκ ὀρθῶς ἐπεξῄει. πάντα γάρ που τἀναντία
αὐτὸν ἐχρῆν, εἰδότα ὅστις τε ἀρχὴν ἐπεφύκει καὶ
ὅστις τότε ἦν, μήθ᾽ ὑπερφρονεῖν    μετρίως
μονα τὸν ὁ        θεραπεύοντα τοὺς ἀνθρώπους τῇ τε εὐεργεσίᾳ
καὶ τῇ τῆς ἀρετῆς διὰ πάντων ὁμοίως ἐπιδείξει παραμυθεῖσθαι.
