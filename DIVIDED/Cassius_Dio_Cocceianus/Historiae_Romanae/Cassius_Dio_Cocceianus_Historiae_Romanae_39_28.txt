συμφρονήσαντες οὖν ἄλλως μὲν οὐδὲν  οὐδὲν δινδ., οὐδὲν ἂν λ.  ἰδιωτεύοντες
πράξειν ἤλπισαν, ἂν δ᾽ ὑπατεύσωσι κἀκ
τούτου καὶ αὐτοὶ τὰ πράγματα τῇ ἐκείνου ζηλώσει
διαλάβωσι, καὶ ἀντίρροποί οἱ ἔσεσθαι καὶ ταχὺ
αὐτοῦ, ἅτε καὶ δύο ἑνός, περιγενήσεσθαι προσεδόκησαν.
καὶ οὕτω πᾶσαν τὴν προσποίησιν ἀφ᾽
ἧς, εἰ  ἀφ᾽ ἧς εἰ ρκ., σφίσι λ.  καί τις τῶν ἑταίρων σφῶν ἐπὶ τὴν ἀρχὴν
αὐτοὺς προῆγεν, ἀπηρνοῦντο μηκέτι βούλεσθαι
ὑπατεῦσαι, ἀποθέμενοι, ἄντικρυς αὐτῆς, καίπερ
ἑτέροις τισὶ πρότερον συναγωνιζόμενοι, μετεποιήσαντο.
ἐπειδή τε ἔξω τῶν χρόνων τῶν ἐν τοῖς
νόμοις διειρημένων  διειρημένων ρκ., διῃρημένων λ.  ἐπήγγειλαν αὐτήν, καὶ δῆλοι
ἦσαν ἄλλοι τε καὶ αὐτοὶ οἱ ὕπατοι ῾καὶ γάρ τι
καὶ ῥώμης ὁ Μαρκελλῖνος εἶχεν᾽ οὐκ ἐπιτρέψοντές
σφισιν ἀποδειχθῆναι, διεπράσσοντο τὰς ἀρχαιρεσίας
ἐν τῷ ἐνιαυτῷ ἐκείνῳ μὴ γενέσθαι, ἄλλους
τε καὶ τὸν Κάτωνα τὸν Γάιον ἐνιέντες, ἵνα
μεσοβασιλέως αἱρεθέντος καὶ αἰτήσωσι κατὰ
τοὺς νόμους τὴν ἀρχὴν καὶ λάβωσι.
