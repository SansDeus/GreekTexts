μάχαι τε οὖν ἐκ τούτου πολλαὶ καὶ σφαγαὶ
αὖθις ἐγίγνοντο, ὥστε τὴν βουλὴν τά τε προειρημένα
ἐπικυρῶσαι, καὶ τὸν Πομπήιον μεταπέμψασθαι,
καταλόγους τε αὐτῷ καινοὺς ποιήσασθαι
ἐπιτρέψαι, καὶ τὰ ἐσθήματα ἀλλάξασθαι. ἐλθόντος
τε αὐτοῦ  αὐτοῦ ρειμ., αὐτῶι λ.  οὐ πολλῷ ὕστερον ἔξω τε τοῦ
πωμηρίου πρὸς τῷ θεάτρῳ αὐτοῦ σὺν φρουρᾷ
ἠθροίσθησαν  ἠθροίσθησαν ρκ., ἤθροισαν λ.  καὶ τὰ τοῦ Κλωδίου ὀστᾶ ἀνελέσθαι
ἔγνωσαν, τό τε βουλευτήριον τῷ Φαύστῳ
τῷ τοῦ Σύλλου υἱεῖ ἀνοικοδομῆσαι προσέταξαν.
ἦν μὲν γὰρ τὸ Ὁστίλιον, μετεσκεύαστο δὲ ὑπὸ
τοῦ Σύλλου: διὸ  διὸ βκ., διὰ λ.  τοῦτό τε περὶ αὐτοῦ  αὐτοῦ χψλ., αὐτοὺς λ.  ἔδοξε, καὶ
ὅπως ἐξοικοδομηθὲν τὸ ἐκείνου ὄνομα ἀπολάβῃ.  ἀπολάβῃ ρειμ., ἀποβάλη λ. 
μετεώρου δὲ τῆς πόλεως οὔσης ἐπὶ τοῖς ἄρξουσί
σφων, καὶ διαθροούντων τῶν μὲν ὡς δικτάτορα
τὸν Πομπήιον, τῶν δὲ ὡς ὕπατον τὸν Καίσαρα
αἱρεθῆναι δεῖ  δεῖ συππλιεδ βψ ρκ.  ῾οὕτω γάρ που ἐκ προαιρέσεως
ἐπὶ τοῖς κατειργασμένοις αὐτὸν ἐτίμων ὥστε καὶ
ἑξήκονθ᾽ ἡμέρας θῦσαι ἐπ᾽ αὐτοῖς ψηφίσασθαἰ,
φοβηθέντες ἑκάτερον οἵ τε ἄλλοι βουλευταὶ καὶ
Βίβουλος, ὅσπερ που τὴν γνώμην πρῶτος ἐρωτηθεὶς
ποιήσεσθαι ἔμελλε, προκατέλαβον τὴν τοῦ
πλήθους ὁρμήν, τῷ Πομπηίῳ τὴν ὑπατείαν, ὥστε
μὴ δικτάτορα αὐτὸν λεχθῆναι, καὶ μόνῳ γε, ἵνα μὴ ὁ
Καῖσαρ αὐτῷ συνάρξῃ, δόντες. ξένον μὲν δὴ τοῦτο
καὶ ἐπὶ μηδενὸς ἄλλου γενόμενον ἔπραξαν, καίτοι  καίτοι ξαππς, καὶ λ. 
ὀρθῶς αὐτὸ πεποιηκέναι ἔδοξαν: ἐπειδὴ γὰρ ἧττον
τοῦ Καίσαρος τῷ ὁμίλῳ προσέκειτο, ἀπορρήξειν
τε αὐτὸν ἀπ᾽ ἐκείνου παντάπασι καὶ σφετεριεῖσθαι
ἤλπισαν. καὶ ἔσχεν οὕτως: τῷ τε γὰρ καινῷ καὶ
τῷ παραδόξῳ τῆς τιμῆς ἐπαρθεὶς οὐκέτ᾽ οὐδὲν ἐς
τὴν τῶν πολλῶν χάριν ἐβούλευσεν, ἀλλ᾽ ἀκριβῶς
πάντα τὰ τῇ βουλῇ ἀρέσκοντα ἔπραξεν.
