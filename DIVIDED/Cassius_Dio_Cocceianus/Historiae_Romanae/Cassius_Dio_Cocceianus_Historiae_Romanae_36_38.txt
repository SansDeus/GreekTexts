ὥστε περὶ μὲν τούτων παύομαι λέγων: τίς γὰρ
οὐκ οἶδεν ὅτι οὔτ᾽ ἄλλως καλῶς ἔχει οὔτε συμφέρει
ἑνί τινι τὰ πράγματα προστάσσεσθαι καὶ ἕνα
τινὰ πάντων τῶν ὑπαρχόντων ἡμῖν ἀγαθῶν κύριον
γίγνεσθαι, κἂν τὰ μάλιστα ἄριστός τις ᾖ; αἵ τε
γὰρ μεγάλαι τιμαὶ καὶ αἱ ὑπέρογκοι ἐξουσίαι καὶ
τοὺς τοιούτους ἐπαίρουσι καὶ διαφθείρουσιν.
ἐκεῖνο δὲ δὴ σκοπεῖν ὑμᾶς ἀξιῶ, ὅτι οὐδὲ οἷόν τέ
ἐστιν ἕνα ἄνδρα πάσης τῆς θαλάσσης ἐπάρξαι καὶ
πάντα τὸν πόλεμον τοῦτον ὀρθῶς διοικῆσαι. δεῖ
μὲν γὰρ ὑμᾶς, εἴπερ τι τῶν δεόντων ποιήσετε,
πανταχῇ ἅμα αὐτοῖς πολεμῆσαι, ἵνα μὴ συνιστάμενοι
πρὸς ἀλλήλους, μηδ᾽  μηδ᾽ βκ., μήτ᾽ λ.  αὖ τὰς ἀναφυγὰς
πρὸς τοὺς οὐ πολεμουμένους ἔχοντες, δύσληπτοι
γένωνται. τοῦτο δὲ οὐδένα ἂν τρόπον εἷς τις
ἄρξας πρᾶξαι δυνηθείη: πῶς  πῶς βκ., ποῦ λ.  γὰρ ἂν ὑπὸ τὰς
αὐτὰς ἡμέρας ἔν τε τῇ Ἰταλίᾳ καὶ ἐν τῇ Κιλικίᾳ,
τῇ τε Αἰγύπτῳ καὶ τῇ Συρίᾳ, τῇ τε Ἑλλάδι καὶ
τῇ Ἰβηρίᾳ, τῷ τε Ἰονίῳ καὶ ταῖς νήσοις πολεμήσειε;
πολλοὺς μὲν δὴ διὰ τοῦτο καὶ στρατιώτας
καὶ στρατηγοὺς ἐπιστῆναι δεῖ τοῖς πράγμασιν,
