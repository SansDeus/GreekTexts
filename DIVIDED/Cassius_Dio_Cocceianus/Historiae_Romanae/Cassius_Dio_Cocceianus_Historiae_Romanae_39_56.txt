κατὰ δὲ δὴ τὸν αὐτὸν τοῦτον χρόνον καὶ ὁ
Πτολεμαῖος, καίτοι τῶν Ῥωμαίων τήν τε ἐπικουρίαν
ἀπεψηφισμένων καὶ πρὸς τὰς δωροδοκίας τὰς
ὑπ᾽  ὑπ᾽ στ., ἀπ᾽ λ.  αὐτοῦ γενομένας δεινῶς ἔτι καὶ τότε διακειμένων,
κατήχθη καὶ τὴν βασιλείαν ἐκομίσατο.
ἔπραξαν δὲ τοῦτο ὅ τε Πομπήιος καὶ ὁ Γαβίνιος:
τοσοῦτον γὰρ αἵ τε δυναστεῖαι καὶ αἱ τῶν χρημάτων
περιουσίαι καὶ παρὰ τὰ ψηφίσματα τά τε
τοῦ δήμου καὶ τὰ τῆς βουλῆς ἴσχυσαν, ὥστε
ἐπιστείλας μὲν ὁ Πομπήιος τῷ Γαβινίῳ τῆς Συρίας
τότε ἄρχοντι, στρατεύσας δὲ ἐκεῖνος, ὁ μὲν
τῇ χάριτι ὁ δὲ τῇ δωροληψίᾳ καὶ ἄκοντος αὐτὸν
τοῦ κοινοῦ κατήγαγον, μηδὲν μήτε ἐκείνου μήτε
τῶν τῆς Σιβύλλης χρησμῶν φροντίσαντες. καὶ
ἐκρίθη μὲν ὕστερον ἐπὶ τούτῳ ὁ Γαβίνιος, οὐχ
ἐάλω δὲ διά τε τὸν Πομπήιον καὶ διὰ τὰ χρήματα:
οὕτω γάρ που τὰ πράγματα τοῖς τότε Ῥωμαίοις
συνεκέχυτο  συνεκέχυτο οδδεψ, συνέχυτο λ.  ὥστε ἀπὸ πολλῶν ὧν ἐδωροδόκησε
σμικρὰ ἄττα τῶν τε ἀρχόντων τινὲς καὶ τῶν δικαστῶν
παρ᾽ αὐτοῦ λαβόντες οὔτε τοῦ προσήκοντός
τι προετίμησαν, καὶ προσέτι καὶ τοὺς ἄλλους
κακουργεῖν ὑπὲρ  ὑπὲρ ρκ., ὑπὸ λ.  χρημάτων ἐξεδίδαξαν ὡς καὶ
τὴν τιμωρίαν ῥᾳδίως ἐξωνεῖσθαι δυναμένους. τότε
μὲν οὖν διὰ ταῦτα ἀφείθη, αὖθις δὲ ἐπί τε ἑτέροις
τισί, καὶ ὅτι πλέον ἢ μυρίας ἐκ τῆς ἀρχῆς μυριάδας
ἥρπασε, κριθεὶς ἑάλω. καὶ ἐκείνῳ τε τοῦτο
παραδοξότατον συνέβη ῾τῆς τε γὰρ προτέρας δίκης
διὰ τὰ χρήματα ἀπελύθη, καὶ ἐπὶ τούτοις δι᾽   ἐκείνην ὅτι μάλιστα κατεδικάσθη  κατεδικάσθη ρκ., ἐδικάσθη λ. ᾿ καὶ τῷ Πομπηίῳ,
ὅτι τὸ μὲν πρότερον, καίτοι πόρρω που ὤν,
ἐρρύσατο τὸν Γαβίνιον διὰ τῶν ἑταίρων, τότε δὲ
ἔν τε τῷ προαστείῳ ὢν καὶ τρόπον τινὰ καὶ ἐν τῷ
δικαστηρίῳ αὐτῷ παρὼν οὐδὲν ἤνυσεν.
