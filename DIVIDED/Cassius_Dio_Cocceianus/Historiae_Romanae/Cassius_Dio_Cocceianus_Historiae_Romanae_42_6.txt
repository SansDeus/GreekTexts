τοιοῦτον μὲν τὸ τέλος τῷ Πομπηίῳ ἐκείνῳ τῷ
μεγάλῳ ἐγένετο, ὥστε καὶ διὰ τούτου τήν τε
ἀσθένειαν καὶ τὴν ἀτοπίαν τοῦ ἀνθρωπείου  ἀνθρωπείου ρ. στεπη., ἀνθρωπίου λ.  γένους
ἐλεγχθῆναι. προμηθείας τε γὰρ οὐδὲν ἐλλείπων,
ἀλλὰ πρὸς τὸ κακουργῆσαί τε δυνάμενον ἀσφαλέστατος  ἀσφαλέστατος δινδ., ἀσφαλέστατα λ. 
ἀεί ποτε γενόμενος ἠπατήθη, καὶ νίκας
πολλὰς μὲν  νίκας πολλὰς μὲν ρ. στεπη., νικήσας μὲν πολέμων πολλὰς λ.  ἐν τῇ Ἀφρικῇ πολλὰς δὲ καὶ ἐν
τῇ  τῇ συππλιεδ βψ ρ. στεπη.  Ἀσίᾳ τῇ τε Εὐρώπῃ παραδόξους καὶ
κατὰ γῆν καὶ κατὰ θάλασσαν ἐκ μειρακίου
ἀνελόμενος ἡττήθη παραλόγως ὀκτώ τε καὶ
πεντηκοντούτης ὤν, τήν τε θάλασσαν τὴν τῶν
Ῥωμαίων πᾶσαν ἡμερώσας ἐν αὐτῇ ἐκείνῃ διώλετο,
καὶ χιλίων ποτὲ νεῶν, ὡς ὁ λόγος ἔχει, ἄρξας ἐν
πλοιαρίῳ τινί, πρός τε τῇ Αἰγύπτῳ καὶ πρὸς τοῦ
Πτολεμαίου τρόπον τινὰ οὗ ποτε τὸν πατέρα ἔς
τε ἐκείνην ἅμα καὶ ἐς τὴν βασιλείαν κατήγαγε,
διεφθάρη: ὃν γάρ τοι καὶ τότε ἔτι στρατιῶται
Ῥωμαῖοι διὰ τὴν τοῦ Πομπηίου χάριν ὑπὸ τοῦ
Γαβινίου, διὰ τὸ τῶν Αἰγυπτίων ἐς τὸν πατέρα
αὐτοῦ μῖσος, καταλειφθέντες ἐφρούρουν, οὗτος
αὐτὸν δι᾽ αὐτῶν ἐκείνων ἑκατέρων ἀπεκτονέναι
ἔδοξε. Πομπήιος μὲν δὴ κράτιστος πρότερον
Ῥωμαίων νομισθείς, ὥστε καὶ Ἀγαμέμνονα αὐτὸν
ἐπικαλεῖσθαι, τότε καθάπερ τις καὶ αὐτῶν τῶν
Αἰγυπτίων ἔσχατος, πρός τε τῷ Κασίῳ  Κασίῳ ϝ. ηερς., κασσίωι λ.  ὄρει καὶ
ἐν τῇ ἡμέρᾳ ἐν ᾗ ποτε τά τε τοῦ Μιθριδάτου καὶ
τὰ τῶν καταποντιστῶν ἐπινίκια ἤγαγεν, ἐσφάγη,
ὥστε μηδὲν μηδὲ ἐν τούτῳ ὁμολογηθῆναι: ἔν τε
γὰρ τῇ ἡμέρᾳ ἐκείνῃ τὰ λαμπρότατα πρὶν πράξας
τότε τὰ ἀλγεινότατα ἔπαθε, καὶ ἐς πάντας τοὺς
πολίτας τοὺς Κασσίους ἐκ χρησμοῦ τινος ὑποπτεύων
πρὸς μὲν ἀνδρὸς  ἀνδρὸς χιπη., ἀνδρῶν λ.  Κασσίου οὐδενὸς
ἐπεβουλεύθη, παρὰ δὲ δὴ τῷ ὄρει τῷ τὴν ἐπίκλησιν
ταύτην ἔχοντι καὶ ἀπέθανε καὶ ἐτάφη.
τῶν δὲ δὴ συμπλεόντων αὐτῷ οἱ μὲν αὐτίκα
ἑάλωσαν οἱ δὲ καὶ ἔφυγον, ἄλλοι τε καὶ ὁ παῖς
ἥ τε γυνὴ αὐτοῦ. καὶ ἡ μὲν καὶ ἐς τὴν Ῥώμην
μετὰ ταῦτα ἀδείας τυχοῦσα ἀνεσώθη, ὁ δὲ δὴ
Σέξτος ἐς τὴν Ἀφρικὴν πρὸς τὸν ἀδελφὸν τὸν
Γναῖον ἐκομίσθη: τούτοις γὰρ δὴ τοῖς ὀνόμασι
διακεκρίδαται, ἐπειδὴ τὴν τοῦ Πομπηίου πρόσρησιν
ἀμφότεροι εἶχον.
