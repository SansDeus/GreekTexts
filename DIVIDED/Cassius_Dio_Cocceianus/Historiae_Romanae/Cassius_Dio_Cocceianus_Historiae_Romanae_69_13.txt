ἔπραττε δὲ καὶ διὰ τοῦ βουλευτηρίου πάντα
τὰ μεγάλα καὶ ἀναγκαιότατα, καὶ ἐδίκαζε μετὰ
τῶν πρώτων τοτὲ μὲν ἐν τῷ παλατίῳ τοτὲ δὲ ἐν
τῇ ἀγορᾷ τῷ τε Πανθείῳ καὶ ἄλλοθι πολλαχόθι,
ἀπὸ βήματος, ὥστε δημοσιεύεσθαι τὰ γιγνόμενα.
καὶ τοῖς ὑπάτοις ἔστιν ὅτε δικάζουσι συνεγίγνετο,
ἔν τε ταῖς ἱπποδρομίαις αὐτοὺς ἐτίμα. καὶ
οἴκαδε ἀνακομιζόμενος ἐν φορείῳ ἐφέρετο, ὅπως
μηδένα συνακολουθοῦντά οἱ ἐνοχλοίη. ἐν δὲ
ταῖς μήτε ἱεραῖς μήτε δημοσίοις ἡμέραις οἴκοι
ἔμενε, καὶ οὐδένα οὐδ᾽ ὅσον ἀσπάσασθαι προσεδέχετο,
εἰ μή τι ἀναγκαῖον εἴη, ἵνα μὴ πάνυ
ταλαιπωροῖντο. ἀεί τε περὶ ἑαυτὸν καὶ ἐν τῇ
Ῥώμῃ καὶ ἔξω τοὺς ἀρίστους εἶχε, καὶ συνῆν
σφισι καὶ ἐν τοῖς συμποσίοις, καὶ διὰ τοῦτο καὶ
τέταρτος πολλάκις ὠχεῖτο. ἐθήρα δὲ ὁσάκις
ἐνεδέχετο, καὶ ἠρίστα ἄνευ οἴνου: καὶ πλείονα
ἐσιτεῖτο: πολλάκις δὲ καὶ δικάζων μεταξὺ τροφῆς
μετελάμβανεν:  καὶ πλείονα —μετελάμβανεν πατριξ., ομ. χιπη.  ἔπειτα μετὰ πάντων τῶν
πρώτων καὶ ἀρίστων ἐδείπνει, καὶ ἦν αὐτῷ  αὐτῷ ζον. εχξ. ϝατ., αὐτοῦ Ωξ.  τὸ
συσσίτιον παντοδαπῶν λόγων πλῆρες. τοὺς
τε πάνυ νοσοῦντας φίλους ἐπεσκέπτετο, καὶ
ἑορτάζουσί σφισι συνδιῃτᾶτο, τοῖς τε ἀγροῖς καὶ
ταῖς οἰκίαις αὐτῶν ἡδέως ἐχρῆτο: ὅθεν καὶ εἰκόνας
πολλοῖς μὲν ἀποθανοῦσι πολλοῖς δὲ καὶ ζῶσιν
ἐς τὴν ἀγορὰν ἔστησεν. οὐ μέντοι οὔτε ἐξύβρισέ
τις αὐτῶν οὔτ᾽ ἀπέδοτό τι οὔθ᾽ ὧν ἔλεγεν οὔθ᾽
ὧν ἔπραττεν, οἷα οἵ τε Καισάρειοι καὶ οἱ ἄλλοι
οἱ περὶ τοὺς αὐτοκράτορας ἔχοντες ποιεῖν εἰώθασι.
