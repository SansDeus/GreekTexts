κἀκ τούτου καὶ ἐς τὰ ἄλλα ὁμοίως πάντα
θορυβώδης σφῶν καὶ ταραχώδης ἡ ἀνάστασις
ἐγένετο. οἵ τε γὰρ ἐξιόντες ῾ἦσαν δὲ πάντες ὡς
εἰπεῖν οἱ πρῶτοι καὶ τῆς βουλῆς καὶ τῆς ἱππάδος
καὶ προσέτι καὶ τοῦ  τοῦ ρκ., τὸ τοῦ λ.  ὁμίλοὐ λόγῳ μὲν ἐπὶ
πολέμῳ ἀφωρμῶντο, ἔργῳ δὲ τὰ τῶν ἑαλωκότων
ἔπασχον: τήν τε γὰρ πατρίδα καὶ τὰς ἐν αὐτῇ
διατριβὰς ἐκλιπεῖν καὶ τὰ ἀλλότρια τείχη οἰκειότερα
τῶν σφετέρων νομίζειν ἀναγκαζόμενοι δεινῶς
ἐλυποῦντο. οἵ τε γὰρ πανοικησίᾳ ἀνιστάμενοι τὰ
ἱερὰ καὶ τοὺς οἴκους τό τε ἔδαφος τὸ πατρῷον ὡς
καὶ τῶν ἀντιστασιωτῶν εὐθὺς ἐσόμενα ἀπέλειπον,  ἀπέλειπον η. στεπη., ἀπέλιπον λ. 
καὶ αὐτοὶ οὕτω τὴν γνώμην, ἄν γε καὶ περισωθῶσιν,
εἶχον ὡς κἀν  κἀν ρειμ., καὶ λ.  τῇ Μακεδονίᾳ τῇ τε Θρᾴκῃ
κατοικήσοντες: τὴν γὰρ τοῦ Πομπηίου διάνοιαν
οὐκ ἠγνόουν. καὶ οἱ κατὰ χώραν τούς τε παῖδας
καὶ τὰς γυναῖκας τά τε ἄλλα τὰ τιμιώτατα
καταλείποντες  καταλείποντες βκ., καταλιπόντες λ.  ἔχειν μέν τινα ἐλπίδα τῆς
πατρίδος ἐδόκουν, πολὺ δὲ δὴ τῶν ἑτέρων, ἅτε
καὶ ἀπὸ τῶν φιλτάτων ἀπαρτώμενοι, διττῇ
τε τύχῃ καὶ ἐναντιωτάτῃ παραβαλλόμενοι,
χαλεπωτέρως ἀπήλλασσον: τὰ γὰρ οἰκειότατα
τῷ πολεμιωτάτῳ σφῶν ἐκδόντες ἔμελλον
ἐθελοκακοῦντες μὲν αὐτοὶ κινδυνεύσειν, προθυμούμενοι
δὲ ἐκείνων στερηθήσεσθαι, καὶ προσέτι
φίλον μὲν μηδέτερον ἐχθροὺς δὲ ἀμφοτέρους ἕξειν,
Καίσαρα μὲν ὅτι μὴ καὶ αὐτοὶ κατέμειναν,
Πομπήιον δὲ ὅτι μὴ καὶ ἐκεῖνα συνεπηγάγοντο.
ὥστε καὶ ἐς ἀμφίβολον καὶ ταῖς γνώμαις καὶ ταῖς
εὐχαῖς ταῖς τε ἐλπίσι καθιστάμενοι τοῖς τε
σώμασιν ἅμα ἀπὸ τῶν οἰκειοτάτων σφίσιν
ἀπεσπῶντο καὶ τὰς ψυχὰς δίχα διῃροῦντο.
