καὶ ὁ μὲν ταῦτά τε σοφιζόμενος εἶπε ῾πάνυ
γὰρ αὐτῶν ἔχρῃζἐ καὶ χώραν ἔκ τε τῆς δημοσίας
καὶ ἐκ τῆς ἑαυτοῦ δὴ πᾶσί σφισιν ἔνειμεν, ἄλλους
ἄλλῃ, καὶ πάνυ πόρρω ἀπ᾽ ἀλλήλων, ἀπαρτήσας,
ὥστε μήτε τοῖς ὁμοχώροις σφᾶς φοβεροὺς μήτ᾽
αὖ πρὸς νεωτερισμὸν ἑτοίμους, καθ᾽ ἕν που
συνοικοῦντας, γενέσθαι. τῶν τε ἐποφειλομένων
σφίσι χρημάτων, ἃ πολλὰ καὶ καθ᾽ ἑκάστην ὡς
εἰπεῖν πρᾶξιν ὑπέσχητο δώσειν, τὰ μὲν εὐθὺς
ἀπαλλάξειν, τὰ δὲ οὐκ ἐς μακρὰν καὶ σὺν τόκῳ
γε  γε βκ., τε λ.  διαλύσειν ἐπηγγείλατο. εἰπὼν δὲ ταῦτα, καὶ
δουλωσάμενος αὐτοὺς ὥστε μήτε τι θρασύνεσθαι
καὶ προσέτι καὶ χάριν εἰδέναι, προσεπεῖπεν
ἀπέχετε μὲν παρ᾽ ἐμοῦ πάντα, καὶ οὐδένα ἔθ᾽
ὑμῶν ἀναγκάσω στρατεύσασθαι: εἰ μέντοι τις
ἑκούσιος ἐθέλοι καὶ τὰ λοιπά μοι συγκατεργάσασθαι,
ἡδέως αὐτὸν δέξομαι.  ἀκούσαντες δὲ
τοῦτο ἐκεῖνοι ὑπερήσθησαν καὶ πάντες ὁμοίως
