ἄλλοι τε οὖν ἐκ τούτου πολλοὶ ἑάλωσαν  ἑάλωσαν βς., καὶ ἑάλωσαν λ.  καὶ
Πλαύτιος Ὑψαῖος ἀνταιτήσας τῷ τε Μίλωνι καὶ
τῷ Σκιπίωνι τὴν ὑπατείαν. τῶν γὰρ δὴ τριῶν
δωροφορησάντων μόνος ἐκεῖνος κατεδικάσθη. ὅ
τε γὰρ Σκιπίων ἐγράφη μὲν καὶ ὑπὸ δυοῖν γε, οὐκ
ἐκρίθη δὲ διὰ τὸν Πομπήιον: καὶ ὁ Μίλων ἐπὶ
μὲν τούτῳ  τούτῳ στ., τούτου λ.  οὐκ ἐσήχθη ῾τὸ γὰρ τοῦ φόνου ἔγκλημα
μεῖζον εἶχεν᾽, ὑπαχθεὶς δὲ ἐπ᾽ ἐκείνῳ ἑάλω,
μηδὲν δυνηθεὶς βίαιον δρᾶσαι. ὁ γὰρ Πομπήιος
τήν τε ἄλλην πόλιν διὰ φυλακῆς ἐποιήσατο, καὶ
ἐς τὸ δικαστήριον σὺν ὁπλίταις ἐσῆλθε, θορυβησάντων
τε ἐπὶ τούτῳ τινῶν προσέταξε τοῖς στρατιώταις
ἐκδιῶξαι αὐτοὺς ἐκ τῆς ἀγορᾶς πλαγίοις
καὶ πλατέσι τοῖς ξίφεσι παίοντας. ἐπειδή τε οὐχ
ὑπεῖκον ἀλλὰ καὶ καθάπερ ἐν παιδιᾷ τινι πλαγιαζόμενοι
ὕβριζον, καὶ ἐτρώθησάν τινες αὐτῶν καὶ ἀπέθανον.
