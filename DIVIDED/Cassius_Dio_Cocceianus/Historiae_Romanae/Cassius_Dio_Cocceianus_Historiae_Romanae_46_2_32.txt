ἐν ᾧ δὲ ταῦτ᾽ ἐγίγνετο, οἱ Ταρσεῖς Τίλλιον
Κίμβρον φονέα τε τοῦ Καίσαρος ὄντα καὶ τότε
Βιθυνῶν ἄρχοντα πρός τε τὴν τοῦ Κασσίου ἐπικουρίαν
ἐπειγόμενον ἐπεχείρησαν τῶν τοῦ Ταύρου
διόδων εἶρξαι, προεκλιπόντες δὲ  δὲ ϝ. ηερς., τε λμ.  αὐτὰς ὑπὸ
δέους παραχρῆμα μὲν ἐσπείσαντο αὐτῷ, νομίσαντες
ἰσχυρὸν αὐτὸν εἶναι, μετὰ δὲ τοῦτο τὴν ὀλιγότητα
τῶν στρατιωτῶν κατανοήσαντες οὔτε τῇ πόλει
αὐτὸν ἐδέξαντο οὔτε τὰ ἐπιτήδειά οἱ παρέσχον.
ἐπειδή τε φρούριόν τι ἐπιτειχίσας σφίσιν ἐς τὴν
Συρίαν ἀπῆρε, προτιμότερον τὸ τῷ Κασσίῳ
βοηθῆσαι τοῦ τὴν πόλιν αὐτὸς ἐξελεῖν ποιησάμενος,
τοῦτό τε ἐπιστρατεύσαντες αὐτῷ παρεστήσαντο,
καὶ πρὸς τὰ Ἀδανὰ ὅμορά τέ σφισι καὶ
διάφορα ἀεὶ ὄντα ὥρμησαν, πρόφασιν ὡς καὶ τὰ
τοῦ Κασσίου πρασσοντα ποιησάμενοι. πυθόμενος
δὲ ταῦτα ἐκεῖνος πρότερον μέν, ὡς ἔτι ὁ Δολοβέλλας
ἔζη, Λούκιον Ῥοῦφον ἐπ᾽ αὐτοὺς ἔπεμψεν,
ὕστερον δὲ καὶ αὐτὸς ἦλθε, καὶ ῾ἤδη γὰρ ἀμαχεὶ
τῷ Ῥούφῳ προσεκεχωρήκεσαν᾽ ἄλλο μέν σφας
οὐδὲν δεινὸν εἰργάσατο, τὰ δὲ χρήματα τά τε ἴδια
καὶ τὰ δημόσια πάντα  πάντα μ, πάντας λ.  ἀφείλετο. κἀκ τούτου
Ταρσεῖς ἐπαίνους τε παρὰ τῶν τριῶν ἀνδρῶν
῾ἐκεῖνοι γὰρ τὰ πράγματα ἤδη τὰ ἐν τῇ Ῥώμῃ
εἶχον᾽ καὶ ἐλπίδα ἀντιλήψεσθαί τι ἀντὶ τῶν
ἀπολωλότων ἔλαβον: ἥ τε Κλεοπάτρα διὰ τὴν
συμμαχίαν ἣν τῷ Δολοβέλλᾳ ἔπεμψεν, εὕρετο  εὕρετο μ, εὕρετό τε λ. 
τὸν υἱόν, ὃν Πτολεμαῖον μὲν ὠνόμαζεν, ἐπλάττετο
δὲ ἐκ τοῦ Καίσαρος τετοκέναι καὶ κατὰ τοῦτο
Καισαρίωνα προσηγόρευε, βασιλέα τῆς Αἰγύπτου κληθῆναι.
