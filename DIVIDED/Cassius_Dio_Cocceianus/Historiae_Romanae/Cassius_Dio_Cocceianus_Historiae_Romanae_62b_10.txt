ταῦτά τισιν εἰπὼν ἐφ᾽ ἑτέρους ἦλθε, καὶ
ἔφη:  νὺν καιρός, ὦ συστρατιῶται, προθυμίας,
νῦν τόλμης. ἂν τήμερον ἄνδρες ἀγαθοὶ γένησθε,
καὶ τὰ προειμένα ἀναλήψεσθε: ἂν τούτων κρατήσητε,
οὐκέτ᾽ οὐδεὶς ἡμῖν οὐδὲ τῶν ἄλλων
ἀντιστήσεται. διὰ μιᾶς τοιαύτης μάχης καὶ τὰ
ὑπάρχοντα βεβαιώσεσθε καὶ τὰ λοιπὰ προσκαταστρέψεσθε:
πάντες γὰρ καὶ οἱ ἄλλοθί που
ὄντες στρατιῶται ζηλώσουσιν ὑμᾶς καὶ ἐχθροὶ
φοβηθήσονται. ὥστε ἐν ταῖς χερσὶν ἔχοντες ἢ
πάντων ἀνθρώπων ἀδεῶς ἄρχειν ὧν καὶ οἱ πατέρες
ὑμῶν κατέλιπον καὶ αὐτοὶ ὑμεῖς προσεπεκτήσασθε,
ἢ πάντως αὐτῶν στερηθῆναι, ἕλεσθε
ἐλεύθεροι  ἐλεύθεροι λατε ξορρ. ιν ξ, ὄλεθροι Ωξ.  εἶναι, ἄρχειν πλουτεῖν εὐδαιμονεῖν
μᾶλλον ἢ τἀναντία αὐτῶν ῥᾳθυμήσαντες παθεῖν. 
