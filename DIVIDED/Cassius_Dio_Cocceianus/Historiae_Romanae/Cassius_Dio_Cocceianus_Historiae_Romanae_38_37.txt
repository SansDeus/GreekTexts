οὐ τὸν αὐτόν, ὦ ἄνδρες φίλοι, τρόπον ἡγοῦμαι
δεῖν ἡμᾶς περί τε τῶν ἰδίων καὶ περὶ τῶν κοινῶν
βουλεύεσθαι. οὐδὲ γὰρ τὸν αὐτὸν ὁρῶ σκοπὸν ἰδίᾳ
τε ἑκάστῳ καὶ δημοσίᾳ ἅπασιν ὄντα. ἡμῖν μὲν
γὰρ τὰ ἐπιεικέστατα καὶ ἀσφαλέστατα, τῷ δὲ
δήμῳ τὰ κράτιστα καὶ προαιρεῖσθαι καὶ πράττειν
προσήκει. δεῖ μὲν γὰρ καὶ  καὶ αδδεδ βψ  β  ῾ιν λιττ. ξεντραλβλ. 1891, π. 1319᾿.  ἐν τοῖς ἰδίοις δραστηρίους
εἶναι: τὸ γὰρ ἐπιεικὲς οὐκ ἐθέλει εἰ μὴ  εἰ μὴ ρειμ., μὴ λ. 
καὶ ἐκ τούτου σώζεσθαι: οὐ μὴν ἀλλὰ ἀνὴρ μὲν
ὅστις ἀπραγμονέστατός ἐστι, καὶ ἀσφαλέστατος
εἶναι δοκεῖ, πόλις δέ, ἄλλως τε καὶ ἀρχὴν
ἔχουσα, τάχιστ᾽ ἂν ὑπὸ τοῦ τοιούτου καταλυθείη.
ταῦτα γὰρ οὕτως οὐχ ὑπ᾽ ἀνθρώπων
ταχθέντα ἀλλ᾽ ὑπ᾽ αὐτῆς τῆς φύσεως νομοθετηθέντα
καὶ ἦν ἀεὶ καὶ ἔστι, καὶ ἔσται μέχριπερ
ἂν καὶ τὸ θνητὸν γένος συνεστήκῃ.
τούτων οὖν οὕτως ἐχόντων, οὐδ᾽ ὑμῶν οὐδένα
χρὴ τὸ ἴδιον ἡδὺ καὶ ἀσφαλὲς ἐν τῷ παρόντι
μᾶλλον ἢ τὸ τοῖς πᾶσι Ῥωμαίοις καὶ εὐπρεπὲς
καὶ συμφέρον προσκοπεῖν. λογίζεσθε γὰρ τά τε
ἄλλα ὅσα εἰκός ἐστι, καὶ μάλισθ᾽ ὅτι δεῦρο
ἤλθομεν αὐτοί τε τοσοῦτοι καὶ τοιοῦτοι ἔκ τε
τῆς βουλῆς καὶ ἐκ τῶν ἱππέων ὄντες, καὶ πλῆθος
πολὺ στρατιωτῶν χρήματά τε ἄφθονα λαβόντες,
οὐχ ἵνα ῥᾳθυμῶμεν, οὐδ᾽ ἵνα ἀμελῶμεν, ἀλλ᾽
ὅπως τά τε τῶν ὑπηκόων ὀρθῶς διοικήσωμεν καὶ
τὰ τῶν ἐνσπόνδων ἀσφαλῶς διασώσωμεν, τούς
τε ἀδικεῖν ἐπιχειροῦντάς σφας ἀμυνώμεθα, καὶ
τὰ ἡμέτερα ἐπαυξήσωμεν. ὡς εἴ γε μὴ ταῦθ᾽
οὕτω φρονοῦντες ἤλθομεν, τί ποτε καὶ ἀρχὴν
ἐξεστρατεύσαμεν, ἀλλ᾽ οὐ τρόπον γέ  γέ βκ., τε λ.  τινα οἴκοι
καὶ ἐπὶ τοῖς ἰδίοις κατεμείναμεν; καὶ γάρ που
καὶ ἄμεινον ἦν μηδ᾽ ὑποστῆναι τὴν στρατείαν
ἢ προσταχθέντας αὐτὴν προδοῦναι. εἰ δ᾽ οἱ μὲν
ὑπὸ τῶν νόμων ἀναγκαζόμενοι τὸ προσταττόμενον
ὑπὸ τῆς πατρίδος πράττειν, οἱ δὲ δὴ πλείους
ἐθελονταὶ διά τε τὰς τιμὰς καὶ διὰ τὰς ὠφελίας
τὰς ἀπὸ τῶν πολέμων περιγιγνομένας πάρεσμεν,
πῶς ἂν ἢ καλῶς ἢ ὁσίως ἡμῖν ἔχοι ψεύσασθαι
καὶ τὰς τῶν ἐκπεμψάντων ἡμᾶς ἅμα καὶ τὰς
ἡμετέρας αὐτῶν ἐλπίδας; ἰδίᾳ μὲν γὰρ οὐδ᾽ ἂν
εἷς οὕτως εὖ πράξειεν ὥστε μὴ οὐ τῷ κοινῷ
πταίσαντι συναπολέσθαι: τὸ δὲ δημόσιον εὐτυχοῦν
πάσας καὶ τὰς ἑκάστου συμφορὰς ἀναφέρει.
