τὴν μὲν οὖν ἀρχὴν οὕτως αὖθις διεδάσαντο,
τὸν δὲ δὴ πόλεμον τὸν πρὸς τὸν Σέξτον ἐκοινώσαντο,
καίτοι τοῦ Ἀντωνίου ὅρκους πρὸς αὐτὸν
δι᾽ ἀγγέλων ἐπὶ τῷ Καίσαρι πεποιημένου. καὶ
διὰ τοῦτό γε οὐχ ἥκιστα ὁ Καῖσαρ ὑπέμεινε
πάντας μὲν τοὺς ἐν τῷ πολέμῳ τῷ κατὰ τὸν
Λούκιον τὸν τοῦ Ἀντωνίου ἀδελφὸν μεταστάντας
πρὸς αὐτόν, καὶ ἐξ αὐτῶν γε  γε ρ. στεπη., τε λμ.  τῶν σφαγέων ἔστιν
οὓς ὄντας, ἄλλους τε καὶ τὸν Δομίτιον, πάντας
δὲ καὶ τοὺς ἐκτεθέντας ἐν τοῖς λευκώμασιν, ἢ καὶ
ἄλλως πως τῷ τε Βρούτῳ καὶ τῷ Κασσίῳ συμπολεμήσαντας
καὶ μετὰ τοῦτο τὰ τοῦ Ἀντωνίου
πράξαντας, καταδέξασθαι ἐπ᾽ ἀδείᾳ. τοσοῦτος
μὲν δὴ καὶ τῶν στάσεων καὶ τῶν πολέμων παράλογός
ἐστι, δίκῃ μὲν οὐδὲν τῶν τὰ πράγματα
ἐχόντων νομιζόντων, πρὸς δὲ δὴ τάς τε ἀεὶ χρείας
καὶ τὰ συμφέροντά σφων τό τε φίλιον καὶ τὸ
πολέμιον ἐξεταζόντων, καὶ διὰ τοῦτο τοὺς αὐτοὺς
τοτὲ μὲν ἐχθροὺς τοτὲ δὲ ἐπιτηδείους σφίσι πρὸς
τὸν καιρὸν ἡγουμένων.
