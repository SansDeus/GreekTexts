περὶ μὲν δὴ τοὺς τιμητὰς ταῦτ᾽ ἐψηφίσθη, ὁ
δὲ δὴ Κάτων ἄλλως μὲν οὐδεμιᾶς ἀρχῆς ἐδεῖτο,
ἰδὼν δὲ τόν τε Καίσαρα καὶ τὸν Πομπήιον ὑπὲρ
τὴν κατάστασιν τῆς πολιτείας αὐξανομένους,
καὶ ὑποτοπήσας ἤτοι καὶ ἀμφοτέρους σφᾶς
τὰ πράγματα ἕξειν, ἢ καὶ διενεχθέντας ἀλλήλοις
στάσιν τε μεγίστην ποιήσειν καὶ τὸν
κρατήσαντα αὐτῶν μοναρχήσειν, ἠθέλησε μέν
σφας πρὶν ἀνταγωνιστὰς γενέσθαι καταλῦσαι,
καὶ τὴν ὑπατείαν ἐπ᾽ αὐτοὺς ᾔτησεν, ἐπειδήπερ
ἰδιωτεύων οὐδὲν ἰσχύσειν ἔμελλεν, ὑποπτευθεὶς
δὲ ὑπὸ τῶν τὰ ἐκείνων πραττόντων τοιοῦτόν τι
δράσειν οὐκ ἀπεδείχθη, ἀλλ᾽ ὅ τε Μάρκελλος ὁ
Μᾶρκος καὶ ὁ Ῥοῦφος ὁ Σουλπίκιος, ὁ μὲν διὰ
τὴν τῶν νόμων ἐμπειρίαν ὁ δὲ διὰ τὴν τῶν λόγων
δύναμιν, ᾑρέθησαν,  ᾑρέθησαν χψλ., διῃρέθησαν λ.  ἄλλως τε καὶ ὅτι αὐτοὶ μέν,
εἰ καὶ μὴ χρήμασιν ἢ βιαίῳ τινὶ ἔργῳ, ἀλλὰ τῇ
γε  γε βκ., τε λ.  θεραπείᾳ καὶ τῇ παρακλήσει πολλῇ πρὸς
πάντας ἐχρήσαντο, ὁ δὲ δὴ Κάτων οὐδένα αὐτῶν
ἐθεράπευσε. καὶ ὁ μὲν οὐκέτ᾽ αὖθις τῆς ἀρχῆς
ἀντεποιήσατο, λέγων ἀγαθοῦ ἀνδρὸς ἔργον εἶναι
μήτ᾽ ἀποδιδράσκειν τὴν προστασίαν τῶν κοινῶν,
ἄν γέ τινες χρῆσθαι αὐτῷ ἐθελήσωσι, μήθ᾽ ὑπὲρ
