ταῦτα μὲν οὕτως ἔσχε, προπυθόμενος δ᾽ ὁ Αὔγουστος
ὅτι νοσεῖ ῾οὐ γὰρ ἦν πόρρὠ, τὸν Τιβέριον
κατὰ τάχος ἔπεμψε: καὶ ὃς ἔμπνουν τε αὐτὸν
κατέλαβε καὶ ἀποθανόντα ἐς τὴν Ῥώμην ἐκόμισε,
τὰ μὲν πρῶτα μέχρι τοῦ χειμαδίου τοῦ στρατοῦ
διά τε τῶν ἑκατοντάρχων καὶ διὰ τῶν χιλιάρχων,
ἐκεῖθεν δὲ διὰ τῶν καθ᾽ ἑκάστην πόλιν πρώτων
βαστάσας. καὶ αὐτοῦ ἐν τῇ ἀγορᾷ προτεθέντος
διπλοῦς ὁ ἐπιτάφιος ἐλέχθη: ὅ τε γὰρ Τιβέριος
ἐνταῦθα αὐτὸν ἐπῄνεσε, καὶ ὁ Αὔγουστος ἐν τῷ
Φλαμινίῳ ἱπποδρόμῳ: ἐξεστράτευτο γάρ, καὶ οὐκ
ἦν οἱ ὅσιον μὴ οὐ τὰ καθήκοντα ἐπὶ τοῖς κατειργασμένοις
παρ᾽ αὐτὴν τὴν εἴσω τοῦ πωμηρίου
ἔσοδον ἐπιτελέσαι. καὶ ὁ μὲν ἔς τε τὸ Ἄρειον
πεδίον ὑπὸ τῶν ἱππέων, τῶν τε ἐς τὴν ἱππάδα
ἀκριβῶς τελούντων καὶ τῶν ἐκ τοῦ βουλευτικοῦ
γένους ὄντων, ἠνέχθη, κἀνταῦθα πυρὶ δοθεὶς ἐς τὸ
τοῦ Αὐγούστου μνημεῖον κατετέθη, Γερμανικός τε
μετὰ τῶν παίδων ἐπονομασθείς, καὶ τιμὰς καὶ
εἰκόνων καὶ ἁψῖδος κενοταφίου τε πρὸς αὐτῷ τῷ
Ῥήνῳ λαβών.
ὁ δὲ δὴ Τιβέριος τῶν τε Δελματῶν καὶ τῶν
Παννονίων ὑποκινησάντων τι αὖθις ζῶντος ἔτι
αὐτοῦ κρατήσας, τά τε ἐπὶ τοῦ κέλητος ἐπινίκια
ἔπεμψε, καὶ τοῦ δήμου τοὺς μὲν ἐν τῷ Καπιτωλίῳ
τοὺς δ᾽ ἄλλοθι πολλαχόθι ἐδείπνισε. κἀν τούτῳ
καὶ ἡ Λιουία μετὰ τῆς Ἰουλίας τὰς γυναῖκας εἱστίασε.
τὰ δ᾽ αὐτὰ ταῦτα καὶ τῷ Δρούσῳ ἡτοιμάζετο:
καί γε αἱ ἀνοχαὶ δεύτερον τὴν χάριν αὐτοῦ, πρὸς
τὸ τὰ νικητήρια ἐν ἐκείναις αὐτὸν ἑορτάσαι, γενήσεσθαι
ἔμελλον. ἀλλ᾽ ὁ μὲν προαπώλετο, ἡ δὲ δὴ
Λιουία εἰκόνων τε ἐπὶ παραμυθίᾳ ἔτυχε, καὶ ἐς
τὰς μητέρας τὰς τρὶς  τρὶς λευνξλ., τε τρὶς μ.  τεκούσας ἐσεγράφη. οἷς
γὰρ ἂν τὸ δαιμόνιον, εἴτ᾽ οὖν ἀνδρῶν εἴτε γυναικῶν,
μὴ δῷ τοσαυτάκις τεκνῶσαι, τούτων τισὶν ὁ
νόμος, πρότερον μὲν διὰ τῆς βουλῆς νῦν δὲ διὰ τοῦ
αὐτοκράτορος, τὰ τῶν τρὶς  τρὶς συππλιεδ βψ χψλ.  γεγεννηκότων δικαιώματα
χαρίζεται, ὥστε σφᾶς μήτε τοῖς τῆς ἀπαιδίας
ἐπιτιμίοις ἐνέχεσθαι καὶ τὰ τῆς πολυπαιδίας
ἆθλα πλὴν ὀλίγων τινῶν καρποῦσθαι. καὶ αὐτὰ
οὐκ ἄνθρωποι μόνον ἀλλὰ καὶ θεοὶ εὑρίσκονται,
ἵν᾽ ἄν τίς τι αὐτοῖς τελευτῶν καταλίπῃ λαμβάνωσι.
