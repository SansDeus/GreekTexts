ἐτίθει μὲν οὖν συνεχῶς μονομαχίας ἀγῶνας:
πάνυ γάρ σφισιν ἔχαιρεν, ὥστε καὶ αἰτίαν ἐπὶ
τούτῳ σχεῖν: ἀπώλλυντο δὲ θηρία μὲν ἐλάχιστα
ἄνθρωποι δὲ πολλοί, οἱ μὲν ἀλλήλοις μαχόμενοι
οἱ δὲ καὶ ὑπ᾽ ἐκείνων ἀναλούμενοι. τοὺς γὰρ
δούλους τούς τ᾽  τ᾽ συππλιεδ βψ οδδεψ.  ἀπελευθέρους τοὺς ἐπί τε τοῦ
Τιβερίου καὶ ἐπὶ τοῦ Γαΐου τοῖς δεσπόταις σφῶν
ἐπιβουλεύσαντας, τούς τε τὴν ἄλλως συκοφαντήσαντάς
τινας ἢ καὶ καταψευδομαρτυρήσαντάς
τινων, δεινῶς ἐμίσει, καὶ αὐτῶν τοὺς μὲν πλείους
οὕτως ἀνήλισκε, τοὺς δὲ ἕτερόν τινα τρόπον
ἐκόλαζε, πολλοὺς δὲ καὶ τοῖς δεσπόταις αὐτοῖς
ἐπὶ τιμωρίᾳ παρεδίδου. τοσοῦτον δ᾽ οὖν τὸ
πλῆθος τῶν ἐν τῷ κοινῷ θνησκόντων ἐγίγνετο
ὥστε καὶ τὸν τοῦ Αὐγούστου ἀνδριάντα τὸν ἐν τῷ
χωρίῳ ἐκείνῳ ἱδρυμένον ἑτέρωσέ ποι μετενεχθῆναι
τοῦ δὴ μήτε ἐφορᾶν αὐτὸν τοὺς φόνους νομίζεσθαι
μήτε ἀεὶ κατακαλύπτεσθαι. καὶ ἐπὶ μὲν τούτῳ
γέλωτα ὠφλίσκανεν, εἰ δὴ ὅσα μηδὲ  μηδὲ ξοδ. πειρ., ομ. μ.  τὸν χαλκὸν
τὸν ἀναίσθητον δοκεῖν ὁρᾶν ἠξίου, τούτων αὐτὸς
διεπίμπλατο: τά τε γὰρ ἄλλα καὶ τοὺς διὰ μέσου
τῆς θέας παρὰ τὸν τοῦ ἀρίστου καιρὸν κατακοπτομένους
ἥδιστα ἐθεώρει, καίτοι λέοντα δεδιδαγμένον
ἀνθρώπους ἐσθίειν καὶ πάνυ γε διὰ τοῦτο τῷ
πλήθει ἀρέσκοντα ἀποκτείνας ὡς οὐ προσῆκον ὂν
τοιοῦτό τι θέαμα ὁρᾶν Ῥωμαίους: ὅτι δὲ δή σφισι
κοινῶς τε ἐν τῇ θέᾳ συνῆν καὶ παρεῖχεν ὅσα
ἐβούλοντο, καὶ κήρυξι μὲν ἐλάχιστα ἐχρῆτο, τὰ
δὲ δὴ πλείω ἐς σανίδας γράφων διεδήλου, σφόδρα ἐπῃνεῖτο.
