ὑπάρχει μὲν οὖν ὑμῖν  ὑμῖν ρ. στεπη., ἡμῖν λ.  τοῦθ᾽, ὅπερ εἶπον,
οἴκοθεν καὶ παρὰ τῶν προγόνων λαβοῦσιν ὀρθῶς
βουλεύσασθαι: καὶ διὰ τοῦτο οὐδὲ ξενικοῖς παραδείγμασι
χρῆσθαι ἠθέλησα, μυρία ἂν εἰπεῖν
ἔχων. ἓν δ᾽ οὖν ὅμως τῆς ἀρίστης καὶ ἀρχαιοτάτης
πόλεως, παρ᾽ ἧς οὐδ᾽ οἱ πατέρες ἡμῶν
ἐπάγεσθαί τινας νόμους ἀπηξίωσαν, παρέξομαι:
καὶ γὰρ αἰσχρὸν ἂν εἴη τοσοῦτον ἡμᾶς καὶ τῇ
ῥώμῃ καὶ τῇ γνώμῃ τῶν Ἀθηναίων ὑπερέχοντας
χεῖρον αὐτῶν βουλεύεσθαι. ἐκεῖνοι τοίνυν ῾λέγω
δὲ ὃ πάντες ἴστἐ στασιάσαντές ποτε, καὶ ἐκ
τούτου καὶ ὑπὸ  ὑπὸ πφλυγκ, ἐκ λ.  τῶν Λακεδαιμονίων καταπολεμηθέντες
καὶ ὑπὸ  ὑπὸ πφλυγκ, ἐκ λ.  τῶν δυνατωτέρων πολιτῶν
τυραννηθέντες, οὐ πρότερον ἀπηλλάγησαν τῶν
κακῶν πρὶν συνθέσθαι καὶ διομολογήσασθαι τῶν
τε συμβεβηκότων σφίσι, πολλῶν που καὶ δεινῶν
ὄντων, ἐπιλήσεσθαι, καὶ μηδὲν τὸ παράπαν ὑπὲρ
αὐτῶν μήτε ἐγκαλέσειν ποτὲ μήτε μνησικακήσειν
τινί. τοιγάρτοι σωφρονήσαντες οὕτως οὐχ ὅτι
τυραννούμενοι καὶ στασιάζοντες ἐπαύσαντο, ἀλλὰ
καὶ τοῖς ἄλλοις πᾶσιν εὐθένησαν  εὐθένησαν δινδ., εὐθήνησαν λ.  καὶ τήν τε
πόλιν ἀνεκτήσαντο καὶ τῆς τῶν Ἑλλήνων ἀρχῆς
ἀντεποιήσαντο, καὶ τέλος κύριοι καὶ σῶσαι καὶ
ἀπολέσαι καὶ τοὺς Λακεδαιμονίους αὐτοὺς καὶ
τοὺς Θηβαίους πολλάκις ἐγένοντο. καίτοι εἰ
ἠθελήκεσαν  ἠθελήκεσαν στ., ἐτεθελήκεσαν λ.  ἐκεῖνοι οἱ τὴν Φυλὴν καταλαβόντες
καὶ ἐκ τοῦ Πειραιῶς κατελθόντες τιμωρήσασθαι
τοὺς ἐκ τοῦ ἄστεως ὑπὲρ ὧν ἠδίκηντο, εὔλογον
μὲν ἂν πρᾶγμα πεποιηκέναι ἐδεδόχεσαν, πολλὰ
δ᾽ ἂν καὶ ἐδεδράκεσαν κακὰ καὶ ἐπεπόνθεσαν.
ὥσπερ γὰρ κρείττους αὐτῶν παρὰ τὴν ἐλπίδα
ἐγένοντο, τάχ᾽ ἄν τι καὶ ἠλαττώθησαν αὖθις.
