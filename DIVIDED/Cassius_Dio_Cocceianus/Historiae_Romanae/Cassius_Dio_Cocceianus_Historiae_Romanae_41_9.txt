ὁ οὖν Πομπήιος ἔκ τε τῶν περὶ τοῦ Καίσαρος
αὐτῷ λεχθέντων, καὶ ὅτι ἰσχὺν ἀξιόμαχον οὔπω  οὔπω ρειμ., αὐτῶ λ. 
παρεσκεύαστο, καὶ τοὺς ἐν τῇ πόλει, τούς τε ἄλλους
καὶ αὐτοὺς μάλιστα τοὺς στασιώτας, τόν τε
πόλεμον ὀκνοῦντας μνήμῃ τῶν τε τοῦ Μαρίου καὶ
τῶν τοῦ Σύλλου ἔργων καὶ ἀπαλλαγῆναι ἀσφαλῶς
αὐτοῦ βουλομένους εἶδε, μετεβάλετο,  μετεβάλετο βκ., μετεβάλλετο λ.  καὶ πρέσβεις
πρὸς τὸν Καίσαρα Λούκιόν τε Καίσαρα συγγενῆ
αὐτῷ ὄντα καὶ Λούκιον Ῥώσκιον στρατηγοῦντα
αὐτεπαγγέλτους ἀπέστειλεν, εἴ πως τὴν ὁρμὴν
αὐτοῦ ἐκφυγὼν ἔπειτ᾽ ἐπὶ μετρίοις τισὶ συμβαίη.
ἀποκριναμένου δὲ ἐκείνου τά τε ἄλλα ἅπερ ἐπεστάλκει,
καὶ ὅτι αὐτὸς τῷ Πομπηίῳ διαλεχθῆναι
ἐθέλοι, τοῦτο μὲν οὐχ ἡδέως οἱ πολλοὶ ἤκουσαν,
δείσαντες μὴ καὶ κατὰ σφῶν τι σύνθωνται: ἐπεὶ
μέντοι οἱ πρέσβεις ἄλλα τε πολλὰ ἐπαινοῦντες τὸν
Καίσαρα ἔλεγον, καὶ τέλος οὔτε τι κακὸν ὑπ᾽ αὐτοῦ
πείσεσθαί τινα καὶ τὰ στρατεύματα αὐτίκα ἀφεθήσεσθαι
προσυπισχνοῦντο, ἥσθησαν, καὶ πρός τε
ἐκεῖνον τοὺς αὐτοὺς αὖθις πρέσβεις ἔπεμψαν, καὶ
ἠξίουν ἐπιβοῶντες ἀεὶ καὶ πανταχοῦ καὶ ἀμφοτέρους
ἅμα αὐτοὺς τὰ ὅπλα καταθέσθαι.
