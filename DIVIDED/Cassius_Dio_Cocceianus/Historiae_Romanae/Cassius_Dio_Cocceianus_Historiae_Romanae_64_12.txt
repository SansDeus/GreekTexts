γέλωτα μέντοι ὁ Οὐιτέλλιος πολλοῖς παρεῖχεν:
ὁρῶντες γὰρ ἄνδρα σεμνοπροσωποῦντα
ἐν ταῖς δημοσίαις προσόδοις  προσόδοις βς., προόδοις Ωξ.  ὃν ᾔδεσαν πεπορνευκότα,
καὶ ἐφ᾽ ἵππου βασιλικοῦ καὶ ἐν
χλαμύδι πορφυρᾷ ὃν ἠπίσταντο τοὺς ἀγωνιστὰς
ἵππους ἐν τῇ οὐενετίῳ  οὐενετίῳ ρ. στεπη., διβενετείω Ωξ.  ἐσθῆτι ψήχοντα, μετά
τε ὄχλου στρατιωτῶν τοσούτου ἐς τὸ Καπιτώλιον
ἀνιόντα ὃν οὐδεὶς οὐδ᾽ ἐν τῇ ἀγορᾷ
πρότερον διὰ τὸ τῶν δανειστῶν πλῆθος ἰδεῖν
ἐδύνατο, καὶ προσκυνούμενον πρὸς πάντων ὃν
οὐδεὶς οὐδὲ φιλῆσαί ποτε ἡδέως ἠθέλησεν, οὐκ
εἶχον ὅπως τὸν γέλωτα κατάσχωσιν. οἵ γε μὴν
δεδανεικότες τι αὐτῷ ἐξορμῶντος μὲν αὐτοῦ ἐς
τὴν Γερμανίαν ἐπελάβοντο, καὶ μόλις ποτὲ
κατεγγυηθέντα αὐτὸν ἀπέλυσαν: τότε δὲ οὐχ
ὅσον οὐ κατεγέλων ἀλλὰ καὶ ἐθρήνουν καὶ κατεκρύπτοντο,
καὶ αὐτοὺς ἀναζητῶν τήν τε σωτηρίαν
σφίσιν ἐς τὸ ὀφειλόμενον ἀποδιδόναι ἔλεγε
καὶ τὰ συμβόλαια ἀπῄτει.   χιπη. 195, 4-17 ρ. στ., εχξ. ϝαλ. 268 ῾π. 701᾿.  
