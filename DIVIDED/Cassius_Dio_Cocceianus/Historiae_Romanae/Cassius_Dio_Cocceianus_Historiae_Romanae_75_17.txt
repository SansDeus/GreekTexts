οὕτω μὲν οὖν τὸ Βυζάντιον ἐτετείχιστο, καὶ
προσέτι καὶ μηχαναὶ κατὰ παντὸς τοῦ τείχους
ποικιλώταται ἦσαν. τοῦτο μὲν γὰρ ἐπὶ τοὺς
πλησιάζοντας καὶ πέτρας καὶ δοκοὺς ἐνέβαλλον,  ἐνέβαλλον η. στεπη., ἐνέβαλον Ωξ. 
τοῦτο δὲ ἐπὶ τοὺς ἀφεστηκότας καὶ λίθους καὶ
βέλη δόρατά τε ἠφίεσαν, ὥστε ἐντὸς: πολλοῦ
χωρίου μηδένα αὐτῶν ἀκινδύνως πελάσαι δύνασθαι:
ἁρπάγας  ἁρπάγας λευνξλ., ἅρπαγας Ω, ἁρπαγάς ξ.  τε ἕτεραι ἔχουσαι καὶ καθίεντο
ἐξαπιναίως καὶ ἀνέσπων διὰ βραχέος καὶ
πλοῖα καὶ μηχανήματα. Πρίσκος πολίτης ἐμὸς
τὰ πλείω αὐτῶν ἐτεκτήνατο, καὶ διὰ τοῦτο
θανάτου τε ἅμα ὦφλε καὶ ἐσώθη: ὁ γὰρ Σεουῆρος
τὴν τέχνην αὐτοῦ μαθὼν ἐκώλυσεν αὐτὸν ἀποθανεῖν,
κἀκ τούτου ἔς τε ἄλλα τινὰ αὐτῷ ἐχρήσατο
καὶ ἐς τὴν τῶν Ἄτρων πολιορκίαν, καὶ μόνα
γε τὰ ἐκείνου μηχανήματα οὐκ ἐκαύθη ὑπὸ τῶν
βαρβάρων. καὶ πλοῖα δὲ τοῖς Βυζαντίοις πεντακόσια,
τὰ μὲν πλεῖστα  τὰ μὲν πλεῖστα ζον., τὸν μὲν πλεῖστον Ω, τὸ μὲν πλεῖστον ξ.  μονήρη, ἔστι δ᾽ ἃ καὶ
δίκροτα, κατεσεκύαστο ἐμβόλους ἔχοντα: καί τινα
αὐτῶν ἑκατέρωθεν καὶ ἐκ τῆς πρύμνης καὶ ἐκ τῆς
πρῴρας πηδαλίοις ἤσκητο καὶ κυβερνήτας ναύτας
τε διπλοῦς εἶχεν, ὅπως αὐτοὶ μὴ ἀναστρεφόμενοι
καὶ ἐπιπλέωσι καὶ ἀναχωρῶσι, καὶ τοὺς ἐναντίους
καὶ ἐν τῷ πρόσπλῳ καὶ ἐν τῷ ἀπόπλῳ σφῶν σφάλλωσι.
