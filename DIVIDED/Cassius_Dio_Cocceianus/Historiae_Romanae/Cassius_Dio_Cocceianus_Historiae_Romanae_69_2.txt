Ἁδριανὸς  Ἁδριανὸς λευνξλ., ἀδριανὸς μσς. ρεγυλαρλψ.  δὲ ὑπὸ μὲν Τραϊανοῦ οὐκ ἐσεποιήθη:
ἦν μὲν γὰρ πολίτης αὐτοῦ καὶ ἐπετροπεύθη ὑπ᾽
αὐτοῦ, γένους θ᾽ οἱ ἐκοινώνει καὶ ἀδελφιδῆν αὐτοῦ
ἐγεγαμήκει, τό τε σύμπαν συνῆν αὐτῷ καὶ
συνδιῃτᾶτο, τῇ τε Συρίᾳ ἐπὶ τῷ Παρθικῷ πολέμῳ
προσετάχθη, οὐ μέντοι οὔτ᾽ ἄλλο τι ἐξαίρετον
παρ᾽ αὐτοῦ ἔλαβεν οὔθ᾽ ὕπατος ἐν πρώτοις ἐγένετο,
ἀλλὰ καὶ Καίσαρα αὐτὸν καὶ αὐτοκράτορα τοῦ
Τραϊανοῦ ἄπαιδος μεταλλάξαντος ὅ τε Ἀττιανὸς
πολίτης αὐτοῦ ὢν καὶ ἐπίτροπος γεγονώς, καὶ ἡ
Πλωτῖνα ἐξ ἐρωτικῆς φιλίας, πλησίον τε ὄντα
καὶ δύναμιν πολλὴν ἔχοντα ἀπέδειξαν. ὁ γὰρ
πατήρ μου Ἀπρωνιανός, τῆς Κιλικίας ἄρξας,
πάντα τὰ κατ᾽ αὐτὸν ἐμεμαθήκει σαφῶς, ἔλεγε δὲ
τά τε ἄλλα ὡς ἕκαστα, καὶ ὅτι ὁ θάνατος τοῦ
Τραϊανοῦ ἡμέρας τινὰς διὰ τοῦτο συνεκρύφθη ἵν᾽
ἡ ποίησις προεκφοιτήσοι. ἐδηλώθη δὲ τοῦτο
καὶ ἐκ τῶν πρὸς τὴν βουλὴν γραμμάτων αὐτοῦ:
ταῖς γὰρ ἐπιστολαῖς οὐχ αὐτὸς ἀλλ᾽ ἡ Πλωτῖνα
ὑπέγραψεν, ὅπερ ἐπ᾽ οὐδενὸς ἄλλου ἐπεποιήκει.
