καὶ ταῦτα μὲν ἐς τοσοῦτον εἰρήσθω: τῷ δὲ
ἐπιγιγνομένῳ ἔτει, ἐπί τε Μανίου Ἀκιλίου καὶ
ἐπὶ Γαΐου Πίσωνος ὑπάτων, ὁ μὲν Μιθριδάτης τῷ
Τριαρίῳ πρὸς Γαζιούροις ἀντεκάθητο, προκαλούμενός
τε ἅμα αὐτὸν ἐς μάχην καὶ ἐξοργίζων ῾τά τε
γὰρ ἄλλα καὶ ἐν τῇ ἐπόψει τῇ τῶν Ῥωμαίων
αὐτός τε ἤσκει καὶ τοῦ στρατοῦ γυμνασίας ἐποιεῖτὀ,
ὅπως πρὶν τὸν Λούκουλλον ἐπελθεῖν ἐκεῖνόν
τε συμβαλών, ὥσπερ ἤλπισε, κρατήσῃ καὶ τὰ
λοιπὰ τῆς ἀρχῆς ἀνασώσηται. ἐπεὶ δ᾽ οὐκ ἐκινεῖτο,
πέμπει τινὰς πρὸς Δάδασα φρούριον, ἐν ᾧ
τὰ σκεύη τοῖς Ῥωμαίοις ἀπέκειτο, ἵν᾽ ἐκείνοις γε  γε λευνξλ., τε Ωπ. 
ἐπαμύνοντα αὐτὸν ἐς χεῖρας ὑπαγάγηται. καὶ
ἔσχεν οὕτως. ὁ γὰρ Τριάριος τέως μὲν τό τε
πλῆθος τοῦ Μιθριδάτου φοβούμενος καὶ τὸν Λούκουλλον
῾μετεπέπεμπτο  μετεπέπεμπτο ξοβετ, μετεπέμπετο Ωπ.  γὰρ αὐτόν᾽ προσδεχόμενος
ἡσυχίαν εἶχεν: ὡς δὲ τά τε Δάδασα πολιορκούμενα
ἐπύθετο, καὶ οἱ στρατιῶται δείσαντες
περὶ αὐτοῖς ἐταράττοντο, καὶ ἐπηπείλουν, εἴ σφας
μηδεὶς ἐξάγοι, καὶ αὐτοκέλευστοι βοηθήσειν σφίσι,
καὶ ἄκων ἐξανέστη. καὶ αὐτῷ οἱ βάρβαροι προχωροῦντι
ἤδη προσπεσόντες τοὺς μὲν ἐν χερσὶ τῷ
τε πλήθει σφῶν περιέσχον καὶ κατειργάσαντο,
τοὺς δὲ καὶ ἐς τὸ πεδίον ἐκφυγόντας ἀγνοίᾳ τοῦ
τὸν ποταμὸν ἐς αὐτὸ ἐκτετράφθαι περιελαύνοντες
