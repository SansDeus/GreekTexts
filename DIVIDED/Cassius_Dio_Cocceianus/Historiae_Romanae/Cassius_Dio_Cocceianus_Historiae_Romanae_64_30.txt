καὶ γαστροπίων ἦν. αἰσχυνομένου τε ἐπὶ τούτοις
αὐτοῦ καὶ κάτω βλέποντος, οἱ στρατιῶται
ξιφιδίοις αὐτὸν ὑπὸ τὸ γένειον ὑπεκέντουν, ἵνα
καὶ ἄκων ἄνω βλέπῃ. ἰδὼν δὲ τοῦτο Κελτός τις
οὐκ ἤνεγκεν, ἀλλ᾽ ἐλεήσας αὐτόν  ἐγώ σοι  ἔφη
βοηθήσω, ὡς μόνως  μόνως σψλβ., μόνος Ωξ ζον.  δύναμαι.  καὶ ὁ μὲν
ἐκεῖνόν τε ἔτρωσε καὶ ἑαυτὸν ἔσφαξεν, οὐ μέντοι
καὶ ὁ Οὐιτέλλιος ἀπέθανεν ἐκ τοῦ τραύματος,
ἀλλ᾽ ἐσύρετο ἐς τὸ δεσμωτήριον ὥσπερ καὶ οἱ
ἀνδριάντες αὐτοῦ, πολλῶν μὲν γελοίων πολλῶν
δὲ καὶ αἰσχρῶν ἐπιλεγομένων σφίσιν. ἐπειδή τε
καὶ ὑπεραλγήσας καὶ οἷς ἔπαθε  ἔπαθε Ωξ, ἔπασχε ζον.  καὶ οἷς ἤκουεν
ἀλλ᾽ ἔγωγε  ἔφη  αὐτοκράτωρ ποτὲ ὑμῶν
ἐγενόμην,  ὀργισθέντες οἱ στρατιῶται πρός τε
τοὺς ἀναβαθμοὺς αὐτὸν ἤγαγον, κἀνταῦθα
κατέκοψαν, τήν τε κεφαλὴν αὐτοῦ ἀποτεμόντες
κατὰ πᾶσαν τὴν πόλιν περιήγαγον.
