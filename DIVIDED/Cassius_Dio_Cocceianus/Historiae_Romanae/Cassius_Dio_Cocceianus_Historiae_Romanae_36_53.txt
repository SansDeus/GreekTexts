καὶ τότε μὲν πρὸς τὸν Τιγράνην ἠπείγετο: ἐπεὶ
δὲ προπέμψας πρὸς αὐτὸν οὐδὲν φίλιον εὕρετο,
ὅτι τοῦ υἱέος αὐτῷ Τιγράνου στασιάσαντος ἐκεῖνον
μὲν πάππον αὐτοῦ ὄντα αἴτιον τῆς διαφορᾶς ὑπετόπησε
γεγονέναι, καὶ διὰ τοῦτο οὐχ ὅπως αὐτὸν
ἐδέξατο, ἀλλὰ καὶ τοὺς προπεμφθέντας ὑπ᾽ αὐτοῦ
συνέλαβε καὶ κατέδησε, διαμαρτὼν ὧν  ὧν ρειμ., οὖν ὧν λ.  ἤλπισεν
ἔς τε τὴν Κολχίδα ἀπετράπετο, καὶ ἐκεῖθεν πεζῇ
πρός τε τὴν Μαιῶτιν καὶ πρὸς τὸν Βόσπορον,
τοὺς μὲν πείθων, τοὺς δὲ καὶ βιαζόμενος, ἀφίκετο,
καὶ τήν τε χώραν ἐκομίσατο, τὸν Μαχάρην τὸν
παῖδα τὸν τὰ τῶν Ῥωμαίων ἀνθελόμενον καὶ
τότε αὐτῆς κρατοῦντα καταπλήξας ὥστε μηδὲ
ἐς ὄψιν αὐτῷ ἐλθεῖν, καὶ ἐκεῖνον διὰ τῶν συνόντων
οἱ, τήν τε ἄδειάν σφισι καὶ χρήματα δώσειν ὑπισχνούμενος,
ἀπέκτεινεν. ἐν ᾧ δὲ ταῦτ᾽ ἐγίγνετο,
ὁ Πομπήιος ἔπεμψε μὲν  μὲν αδδεδ βψ βκ.  τοὺς ἐπιδιώξοντας  ἐπιδιώξοντας η. στεπη., ἐπιδιωξάντας λ. 
αὐτόν, ἐπεὶ δὲ ἔφθη ὑπὲρ τὸν Φᾶσιν ἐκδράς,
πόλιν ἐν τῷ χωρίῳ ἐν ᾧ ἐνενικήκει συνῴκισε,
τοῖς τραυματίαις καὶ τοῖς ἀφηλικεστέροις τῶν
στρατιωτῶν αὐτὴν δούς. καί σφισι καὶ τῶν
περιχώρων ἐθελονταὶ πολλοὶ  πολλοὶ ρκ., πολλοὶ καὶ λ.  συνῴκησαν,  συνῴκησαν ρ. στεπη., συνώικισαν λ.  καὶ
εἰσὶ καὶ νῦν, Νικοπολῖταί τε ὠνομασμένοι καὶ
ἐς τὸν Καππαδοκικὸν νομὸν συντελοῦντες.
