τῶν ἀπολωλότων ποιήσασθαι. καίτοι τὸ πρᾶγμα
οὕτω περιβόητον ἐγένετο ὥστε καὶ τὴν βουλὴν
ἀγανακτῆσαι δεινῶς, ἐνάγοντός σφας ὅτι μάλιστα
Φαουωνίου τοῦ Μάρκου καθ᾽ ἑκάτερον,  ἑκάτερον ρειμ., ἕτερον λ.  ὅτι τε
πολλοὶ παρὰ τῶν συμμάχων πρέσβεις πεμφθέντες
βιαίως ἀπωλώλεσαν, καὶ ὅτι συχνοὶ καὶ
τότε τῶν Ῥωμαίων ἐδεδωροδοκήκεσαν. καὶ οἱ
μὲν τὸν Δίωνα τὸν τῆς πρεσβείας αὐτοκράτορα
῾περιῆν γάρ᾽ μετεπέμψαντο ὡς καὶ τὴν ἀλήθειαν
παρ᾽ αὐτοῦ μαθησόμενοι: οὕτω δὲ ἄρα καὶ τότε
ἔθ᾽ ὁ Πτολεμαῖος τοῖς χρήμασι κατεκράτει ὥστε
μήτε τὸν Δίωνα ἐς τὸ συνέδριον ἐσελθεῖν μήτε
μνήμην τινὰ τοῦ φόνου τῶν τεθνηκότων, ἕως γε
καὶ αὐτὸς παρῆν, γενέσθαι. καὶ μέντοι τοῦ
Δίωνος μετὰ ταῦτα δολοφονηθέντος οὐδεμίαν οὐδ᾽
ἐπ᾽ ἐκείνῳ δίκην ἔδωκε:  ἔδωκε πφλυγκ, δέδωκε λ.  τά τε γὰρ ἄλλα καὶ ὁ
Πομπήιος τῇ τε οἰκίᾳ αὐτὸν ὑπεδέδεκτο καὶ
ἰσχυρῶς οἱ συνῄρετο.  οἱ συνῄρετο, βκ., συνῄρετο χψλ., ἠίρετο λ.  τῶν γε μὴν ἄλλων τῶν
αὐτόθεν ἐνεκλήθησαν μὲν ἐν ὑστέρῳ συχνοί,
ἑάλωσαν δὲ ὀλίγοι: τό τε γὰρ δεδωροδοκηκὸς
πολὺ ἦν, καὶ ἀλλήλοις διὰ τὸ ἴδιον ἕκαστος δέος συνεμάχουν.
