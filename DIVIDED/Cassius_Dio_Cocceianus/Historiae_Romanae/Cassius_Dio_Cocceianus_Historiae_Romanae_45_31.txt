καὶ οὐδὲ ταῦτα μέντοι αὐτὸν ἐσωφρόνισεν, ἀλλ᾽
ὑπατεύσας γυμνός, ὦ πατέρες, γυμνὸς καὶ μεμυρισμένος
ἔς τε τὴν ἀγορὰν ἐσῆλθε, πρόφασιν τὰ
Λυκαῖα ποιησάμενος, κἀνταῦθα πρὸς τὸ βῆμα
μετὰ τῶν ῥαβδούχων προσῆλθε, καὶ ἐκεῖ κάτωθεν
ἐδημηγόρησεν: ὅπερ, ἀφ᾽ οὗ γέγονεν ἡ πόλις,
οὐδένα ἄλλον οὐχ ὅτι ὕπατον ἀλλ᾽ οὐδὲ στρατηγὸν
οὐδὲ δήμαρχον οὐδ᾽ ἀγορανόμον οὐδεὶς οἶδε πεποιηκότα.
τὰ γὰρ Λυκαῖα ἦν, καὶ ἐπὶ τοῦ ἑταιρικοῦ
τοῦ Ἰουλίου ἐτέτακτο: ταῦτα γὰρ ὁ Σέξτος
αὐτὸν ὁ Κλώδιος τῶν δισχιλίων πλέθρων τῶν ἐν
τῇ Λεοντίνων γῇ δοθέντων ἐξεπαίδευσεν. ἀλλὰ
καὶ ὑπάτευες, ὦ χρηστέ ῾ἐρῶ γὰρ ὡς πρὸς παρόντα
σἐ, καὶ οὔτε ἔπρεπέ σοι οὔτε ἐξῆν τοιούτῳ
ὄντι ἐν  ἐν συππλιεδ βψ χψλ.  τῇ ἀγορᾷ πρὸς τῷ βήματι, πάντων
ἡμῶν παρόντων, τοιαῦτ᾽ εἰπεῖν, ἵν᾽ ἅμα τε τὸ
θαυμαστόν σου σῶμα καὶ εὔσαρκον καὶ βδελυρὸν
θεωρῶμεν, καὶ τῆς μιαρᾶς σου φωνῆς τῆς μεμυρισμένης
τὰ δεινὰ ἐκεῖνα λεγούσης ἀκούωμεν: τοῦτο
γὰρ περὶ τοῦ στόματός σου μᾶλλον ἤ τι ἕτερον
εἰπεῖν βούλομαι. τὰ μὲν γὰρ Λυκαῖα καὶ ἄλλως
ἂν τῆς προσηκούσης θρησκείας οὐκ ἀπέτυχε,  οὐκ ἀπέτυχε βς., οὐκ ἔτυχε λμ.  σὺ
δὲ πᾶσαν ὁμοῦ τὴν πόλιν κατῄσχυνας, ἵνα μηδὲν
μηδέπω περὶ τῶν τότε λεχθέντων εἴπω: τίς γὰρ
οὐκ οἶδεν ὅτι ἡ ὑπατεία δημοσία τοῦ δήμου παντός
ἐστι, καὶ δεῖ τὸ ἀξίωμα αὐτῆς πανταχοῦ
σώζεσθαι καὶ μηδαμοῦ μήτε γυμνοῦσθαι μήθ᾽
