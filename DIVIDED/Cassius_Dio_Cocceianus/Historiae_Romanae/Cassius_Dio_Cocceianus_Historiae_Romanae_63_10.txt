σπόρου, νυκτὸς ἔτι οὔσης  ἔτι οὔσης βς., ἐπιούσης Ωξ.  ἤλασε. καὶ αὐτοῦ
ταῦτα πράσσοντος σεισμὸς ἐξαίσιος ἐγένετο,
ὥστε καὶ δόκησιν παρασχεῖν ὅτι ἥ τε γῆ
πᾶσα διαρρήγνυται καὶ αἱ τῶν πεφονευμένων
ὑπ᾽ αὐτοῦ ψυχαὶ πᾶσαι ἅμα ἐπ᾽ αὐτὸν ἀναθορνύουσι.
γνωρισθεὶς οὖν καὶ ὣς ὑπό τινος, ὥς
φασι, τῶν ἀπαντησάντων καὶ αὐτοκράτωρ προσαγορευθείς,
ἔκ τε τῆς ὁδοῦ ἀπετράπη καὶ ἐς
καλαμώδη τόπον τινὰ κατεκρύφθη. καὶ ἐνταῦθα
μέχρι τῆς ἡμέρας ὑπέμεινεν ἐρριμμένος, ὅπως
ὡς ἥκιστα διορῷτο. καὶ πάντα μὲν τὸν παριόντα  παριόντα σψλβ., παρόντα Ωξ. 
ὡς καὶ ἐφ᾽ ἑαυτὸν ἥκοντα ὑποπτεύων,
πᾶσαν δὲ φωνὴν ὡς καὶ ἀναζητοῦσαν αὑτὸν  αὑτὸν βκ., αὐτὸν Ωξ. 
ὑποτρέμων, εἴ τέ που κυνίδιον ὕλαξεν ἢ καὶ
ὀρνίθιον ἐφθέγξατο ῥωπίον τε καὶ κλάδος ὑπ᾽
αὔρας ἐσείσθη, δεινῶς ἐταράττετο, καὶ οὔθ᾽ ἡσυχάζειν
ὑπ᾽ αὐτῶν ἐδύνατο, οὔτ᾽ αὖ λαλεῖν τινὶ
τῶν παρόντων, μὴ καὶ ἕτερός τις ἀκούσῃ, ἐτόλμα,
ἀλλ᾽ αὐτὸς καθ᾽ ἑαυτὸν τὴν τύχην  τὴν τύχην ρκ., τῆ ψύχη Ωξ.  καὶ ἐθρήνει
καὶ ὠλοφύρετο. ἐλογίζετο γὰρ τά τε ἄλλα, καὶ
προσέτι ὅτι πολυανθρωποτάτῃ ποτὲ θεραπείᾳ
γαυρωθεὶς μετὰ τριῶν ἐξελευθέρων ἐκύπταζε.
τοιοῦτον γὰρ δρᾶμα τότε τὸ δαιμόνιον αὐτῷ
παρεσκεύασεν, ἵνα μηκέτι τοὺς ἄλλους μητροφόνους
καὶ ἀλήτας ἀλλ᾽ ἤδη καὶ ἑαυτὸν ὑποκρίνηται:
καὶ τότε μετεγίνωσκεν ἐφ᾽ οἷς ἐτετολμήκει,
καθάπερ ἄπρακτόν τι αὐτῶν ποιῆσαι
δυνάμενος. Νέρων μὲν δὴ τοιαῦτα ἐτραγῴδει,
καὶ τὸ ἔπος ἐκεῖνο συνεχῶς ἐνενόει,
οἰκτρῶς θανεῖν μ᾽ ἄνωγε σύγγαμος πατήρ. 
ὀψὲ δ᾽ οὖν ποτε, ἐπειδὴ μηδεὶς αὐτὸν ἀναζητῶν
ἑωρᾶτο, μετῆλθεν ἐς τὸ ἄντρον, κἀνταῦθα καὶ
ἔφαγε πεινήσας ἄρτον ὁποῖον οὐδεπώποτε ἐβεβρώκει,
καὶ ἔπιε διψήσας ὕδωρ ὁποῖον οὐδεπώποτε
ἐπεπώκει.  ἐπεπώκει η. στεπη., πεπώκει ξ, πέπωκεν ϝ.  ἐφ ᾧ δυσανασχετήσας εἶπε
τοῦτό ἐστιν ἐκεῖνο τὸ ποτὸν τὸ ἐμὸν τὸ
ἄπεφθον.   ἄπεφθον ρειμ. φολλοωινγ σψλβ. ῾ἄφεπτον᾽, ἄφθονον Ωξ.    χιπη. 184, 28-185, 26 ρ. στ.  
