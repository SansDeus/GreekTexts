ὁ δ᾽ οὖν Οὐερκιγγετόριξ ἠδυνήθη μὲν ἐκφυγεῖν
῾οὔτε γὰρ ἑάλω καὶ ἄτρωτος ἦν᾽, ἐλπίσας δ᾽, ὅτι
ἐν φιλίᾳ ποτὲ τῷ Καίσαρι ἐγεγόνει, συγγνώμης
παρ᾽ αὐτοῦ τεύξεσθαι, ἦλθε πρὸς αὐτὸν μὴ ἐπικηρυκευσάμενος,
καὶ καθημένῳ οἱ ἐπὶ βήματος
ἐξαίφνης ὤφθη, ὥστε καὶ ταραχθῆναί τινας: ἄλλως
τε γὰρ περιμήκης ἦν καὶ ἐν τοῖς ὅπλοις δεινῶς
ἐνέπρεπεν: ἡσυχίας δ᾽ οὖν γενομένης εἶπε μὲν οὐδέν,
πεσὼν δὲ ἐς γόνυ τώ τε χεῖρε πιέσας  πιέσας ρειμ. ῾φρομ τσο λατε μσς.᾿, ποιήσας λ.  ἐδεῖτο.  ἐδεῖτο δινδ., ἐδέετο λ. 
ταῦτα τοῖς μὲν ἄλλοις οἶκτον τῇ τε τῆς προτέρας
αὐτοῦ τύχης ἀναμνήσει καὶ τῷ τῆς παρούσης
ὄψεως περιπαθεῖ ἐνέβαλεν: ὁ δὲ δὴ Καῖσαρ αὐτό
τε αὐτῷ τοῦτο, δι᾽ ὃ μάλιστα σωθήσεσθαι προσεδόκησεν,
ἐπεκάλεσε ῾τῆς γὰρ φιλίας τὴν ἀντίταξιν
ἀντιθεὶς χαλεπωτέραν τὴν ἀδικίαν αὐτοῦ ἀπέφηνἐ,
καὶ διὰ τοῦτο οὔτε ἐν τῷ παραχρῆμα αὐτὸν ἠλέησεν
ἀλλ᾽ εὐθὺς ἐν δεσμοῖς ἔδησε, καὶ ἐς τὰ ἐπινίκια
μετὰ τοῦτο πέμψας ἀπέκτεινε.
