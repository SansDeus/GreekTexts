Μάγνου καὶ τοῦ Σιλανοῦ, προπέμψας. μαθοῦσα
δ᾽ ἡ γερουσία τὰ κατειργασμένα Βρεττανικόν τε
αὐτὸν ἐπεκάλεσε καὶ τὰ ἐπινίκια αὐτῷ πέμψαι
ἔδωκε. πανήγυρίν τε ἐτησίαν καὶ ἁψῖδας τροπαιοφόρους,
τὴν μὲν ἐν τῇ πόλει, τὴν δὲ ἐν τῇ
Γαλατίᾳ, ὅθεν ἐς τὴν Βρεττανίαν ἐξαναχθεὶς
ἐπεραιώθη, γενέσθαι ἐψηφίσαντο: τῷ τε υἱεῖ αὐτοῦ
τὴν αὐτὴν ἐπωνυμίαν ἐπέθεσαν, ὥστε καὶ κυρίως
τρόπον τινὰ Βρεττανικὸν αὐτὸν ὀνομασθῆναι, καὶ
τῇ Μεσσαλίνῃ τὴν προεδρίαν ἣν καὶ ἡ Λιουία
ἐσχήκει καὶ τὸ  τό ρκ., τῶι μ.  καρπέντῳ χρῆσθαι ἔδοσαν.  ατ τηις ποιντ τσο λεαϝες ηαϝε βεεν λοστ φρομ μ; ιτς πλαξε ις τακεν βψ λ᾽ ῾σεε ιντροδ., ϝολ. ι., π. χχϝ̓. 
ἐκείνους μὲν δὴ τούτοις ἐτίμησαν, τῇ δὲ δὴ τοῦ
Γαΐου μνήμῃ ἀχθόμενοι τὸ νόμισμα τὸ χαλκοῦν
πᾶν, ὅσον τὴν εἰκόνα αὐτοῦ ἐντετυπωμένην εἶχε,
συγχωνευθῆναι ἔγνωσαν. καὶ ἐπράχθη μὲν τοῦτο,
οὐ μέντοι καὶ ἐς βέλτιόν τι ὁ χαλκὸς ἐχώρησεν,
ἀλλ᾽ ἀνδριάντας ἀπ᾽ αὐτοῦ ἡ Μεσσαλῖνα τοῦ
μνηστῆρος τοῦ ὀρχηστοῦ ἐποιήσατο. ἐπεὶ γὰρ
τῷ Γαΐῳ ποτὲ ἐκεῖνος ἐκέχρητο, χάριν τινὰ αὐτῷ
ταύτην τῆς πρὸς ἑαυτὴν συνουσίας κατέθετο.
σφόδρα γὰρ ἤρα, καὶ ἐπεί γε μηδένα τρόπον μήθ᾽
ὑπισχνουμένη τι μήτε ἐκφοβοῦσα αὐτὸν συγγενέσθαι
αὐτῇ ἀναπεῖσαι ἐδύνατο, διελέχθη τῷ ἀνδρί,
ἀξιοῦσα αὐτὸν πειθαρχεῖν οἱ ἀναγκασθῆναι ὡς
καὶ ἐπ᾽ ἄλλο τι αὐτοῦ δεομένη: καὶ οὕτως
εἰπόντος αὐτῷ τοῦ Κλαυδίου πάνθ᾽ ὅσα ἂν
προστάττηται ὑπὸ τῆς Μεσσαλίνης ποιεῖν, συνῆν
αὐτῇ ὡς καὶ τοῦθ᾽ ὑπ᾽ ἐκείνου κεκελευσμένος. τὸ
δ᾽ αὐτὸ τοῦτο καὶ πρὸς ἄλλους συχνοὺς ἔπραττεν:
ὡς γὰρ εἰδότος τε τοῦ Κλαυδίου τὰ γιγνόμενα
καὶ συγχωροῦντός οἱ ἀκολασταίνειν ἐμοιχεύετο.
