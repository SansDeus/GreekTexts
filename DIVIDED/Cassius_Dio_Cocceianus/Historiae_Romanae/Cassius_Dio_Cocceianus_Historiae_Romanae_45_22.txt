πολέμιον αὐτὸν ἁπάντων ἡμῶν εἶναι. εἰ δὲ μὴ
παραχρῆμα τότε ᾐσθάνεσθε μηδὲ ἐφ᾽ ἑκάστῳ
αὐτῶν ἠγανακτεῖτε, ἐκεῖνον μὲν καὶ διὰ τοῦτο  τοῦτο βκ., ταῦτα λμ.  ἔτι
μᾶλλον μισεῖν ἄξιόν ἐστιν, ὅτι τοιούτους ὄντας
ὑμᾶς ἀδικῶν οὐ παύεται, καὶ δυνηθεὶς ἂν ἴσως
συγγνώμης ἐφ᾽ οἷς τὸ πρῶτον ἥμαρτε τυχεῖν, ἐς
τοσοῦτο τῇ συνεχείᾳ τῆς πονηρίας προελήλυθεν
ὥστε καὶ ὑπὲρ ἐκείνων χρῆναι δίκην ὑποσχεῖν:
ὑμῖν δὲ ἐς ὑπερβολὴν ἐπιμελητέον ἐστὶ τῶν
πραγμάτων, ὁρῶσι καὶ λογιζομένοις τοῦθ᾽, ὅτι τὸν
τοσαυτάκις ὑμῶν ἐν τοσούτοις πράγμασι καταπεφρονηκότα
ἀδύνατόν ἐστιν ἑκούσιον ὑπό τε τῆς
αὐτῆς ἐπιεικείας καὶ τῆς αὐτῆς φιλανθρωπίας
ὑμῶν σωφρονισθῆναι, ἀλλ᾽ ἀνάγκη καὶ ἄκοντα
νῦν, εἰ καὶ μὴ πρότερον, τοῖς ὅπλοις κολασθῆναι.  κολασθῆναι βκ., κωλυθῆναι λμ. 
