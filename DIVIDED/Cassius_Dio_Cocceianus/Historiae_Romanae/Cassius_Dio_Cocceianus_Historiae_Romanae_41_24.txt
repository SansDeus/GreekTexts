ἐπεπόμφει μὲν γὰρ ἐς αὐτὴν Γάιον Φάβιον,
δείσας δὲ μὴ καθ᾽ ἑαυτὸν ἀγωνισάμενος πταίσῃ,
καὶ αὐτὸς ἐστράτευσεν. εἶχον δὲ τότε τὰ
πράγματα τὰ περὶ τὸν Ἴβηρα ὅ τε Ἀφράνιος καὶ
ὁ Πετρέιος, καὶ φυλακὴν μὲν καὶ τῆς ὑπερβολῆς
τῶν ὀρῶν ἐπεποίηντο, τὸ δ᾽ ὅλον ἐς Ἰλέρδαν  Ἰλἕ̣̣̓δαν γρος, λέρδαν λ.  τὰς
δυνάμεις ἀθροίσαντες ἐνταῦθα τοὺς ἐπιόντας
ὑπέμενον. καὶ τῷ μὲν Φαβίῳ τήν τε ἐπὶ τοῦ
Πυρηναίου φρουρὰν βιασαμένῳ  βιασαμένῳ πφλυγκ, ποιησαμένῳ λ.  καὶ τὸν ποταμὸν
τὸν Σίκοριν διαβαίνοντι προσπεσόντες ἐξαίφνης
πολλοὺς ἀπέκτειναν ἀποληφθέντας: ἡ γὰρ
γέφυρα πρὶν διελθεῖν αὐτοὺς καταρραγεῖσα
πλεῖστόν σφισι συνήρατο: τῷ δὲ δὴ Καίσαρι
ἐπελθόντι τε οὐ πολλῷ ὕστερον καὶ τὸν ποταμὸν
καθ᾽ ἑτέραν  ἑτέραν ρ. στεπη., ἑκατέραν λ.  γέφυραν διαβάντι, προκαλουμένῳ
τε αὐτοὺς ἐς μάχην οὐκ ἐτόλμησαν ἐπὶ πάνυ
πολλὰς ἡμέρας συμβαλεῖν, ἀλλ᾽ ἀντιστρατοπεδευσάμενοι
αὐτῷ ἡσύχαζον. θαρσήσας οὖν ἐκ
τούτου καταλαβεῖν τὸ χωρίον τὸ  τὸ ρ. στεπη., τοῦ λ.  μεταξὺ τοῦ
τε ταφρεύματός σφων καὶ τῆς πόλεως καρτερὸν
ὂν ἐπεχείρησεν, ὡς καὶ τῶν τειχῶν αὐτοὺς
ἀποκλείσων. αἰσθόμενοι δὲ τοῦτο οἱ περὶ τὸν
Ἀφράνιον προκατέσχον αὐτό, καὶ τούς τε προσβάλλοντάς
σφισιν ἀπεώσαντο, καὶ φεύγουσιν
αὐτοῖς ἐπισπόμενοι τοὺς ἀντεπεξελθόντας ἐκ τοῦ
ἐρύματος ὑπέστησαν, ἐνδόντες τε ἐξεπίτηδες
ὑπήγαγόν σφας ἐς χωρία ἑαυτοῖς ἐπιτήδεια,
κἀνταῦθα πολλῷ πλείους ἐφόνευσαν. κἀκ τούτων
ἐπιθαρσήσαντες τοῖς τε προνομεύουσιν αὐτῶν
ἐπετίθεντο καὶ τοὺς ἀποσκεδαννυμένους ἐλύπουν:
καί ποτε διαβάντων τινῶν ἐς τὰ ἐπέκεινα τοῦ
ποταμοῦ, κἀν τούτῳ χειμῶνός τε πολλοῦ
γενομένου καὶ τῆς γεφύρας ᾗ ἐκέχρηντο
διαφθαρείσης, ἐπιδιέβησαν κατὰ τὴν ἑτέραν
γέφυραν τὴν πρὸς τῇ πόλει οὖσαν καὶ πάντας
αὐτοὺς ἀνάλωσαν, μηδενός σφισιν ἐπαμῦναι δυνηθέντος.
