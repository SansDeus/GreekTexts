οὕτω μὲν δὴ καὶ διὰ ταῦτα οἱ τρεῖς τήν τε
φιλίαν συνέθεντο, καὶ ὅρκοις αὐτὴν πιστωσάμενοι
τά τε κοινὰ δι᾽ ἑαυτῶν ἐποιήσαντο, κἀκ τούτου
καὶ ἀντεδίδοσάν σφισι καὶ ἀντελάμβανον παρ᾽
ἀλλήλων ὅσα ἔν τε ἐπιθυμίᾳ εἶχον καὶ πρὸς τὰ
παρόντα ἥρμοττεν αὐτοῖς πράττεσθαι.  πράττεσθαι δινδ., παρατάττεσθαι λ.  συμ-
φρονησάντων δὲ ἐκείνων καὶ τὰ ἑταιρικά σφων
ὡμολόγησαν, καὶ ἐποίουν καὶ οὗτοι μετὰ ἀδείας
ὅσα ἤθελον, ἡγεμόσι πρὸς πάντα αὐτοῖς χρώμενοι,
ὥστε τὸ σωφρονοῦν ὀλίγον ἔν τε τῷ Κάτωνι, καὶ
εἰ δή τις ἄλλος τὰ αὐτὰ αὐτῷ φρονεῖν δοκεῖν
ἐβούλετο,  ἐβούλετο ρκ., ἐβουλεύετο λ.  καταλειφθῆναι. καθαρῶς μὲν γὰρ καὶ
ἄνευ τινὸς ἰδίας πλεονεξίας οὐδεὶς τῶν τότε τὰ
κοινὰ πλὴν τοῦ Κάτωνος ἔπραττεν: αἰσχυνόμενοι
δέ τινες τοῖς δρωμένοις, καὶ ἕτεροι καὶ ζηλοῦν
αὐτὸν ἐφιέμενοι, προσήπτοντο μέν πῃ τῶν πραγμάτων
καί τι τῶν ὁμοίων οἱ διεδείκνυντο, οὐ μὴν
καὶ διαρκεῖς,  διαρκεῖς ρ. στεπη., ἀδιαρκεῖς λ.  ἅτε ἐξ ἐπιτηδεύσεως ἀλλ᾽ οὐκ ἀπ᾽
ἀρετῆς ἐμφύτου ὁρμώμενοι, ἦσαν.
