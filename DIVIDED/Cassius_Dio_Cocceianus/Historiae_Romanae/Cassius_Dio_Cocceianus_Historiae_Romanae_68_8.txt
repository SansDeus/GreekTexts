διατρίψας δὲ ἐν τῇ Ῥώμῃ χρόνον τινὰ ἐστράτευσεν
ἐπὶ Δακούς, τά τε πραχθέντα αὐτοῖς
λογιζόμενος, τοῖς τε χρήμασιν ἃ κατ᾽ ἔτος
ἐλάμβανον βαρυνόμενος, τάς τε δυνάμεις αὐτῶν
αὐξανομένας καὶ τὰ φρονήματα ὁρῶν. πυθόμενος
δὲ ὁ Δεκέβαλος  Δεκέβαλος ρ. στεπη., δεκέβανος Ωξ.  τὴν ὁρμὴν αὐτοῦ ἐφοβήθη,
ἅτε καὶ εὖ εἰδὼς ὅτι πρότερον μὲν οὐ Ῥωμαίους
ἀλλὰ Δομιτιανὸν ἐνενικήκει, τότε δὲ ὡς πρός τε
Ῥωμαίους καὶ πρὸς Τραϊανὸν αὐτοκράτορα πολεμήσοι.
πλεῖστον γὰρ ἐπί τε δικαιότητι καὶ ἐπ᾽
ἀνδρείᾳ τῇ τε ἁπλότητι τῶν ἠθῶν διέπρεπε.  διέπρεπε ξοδ. πειρ., διέπρεψε Ωξ.  τῷ
τε γὰρ σώματι ἔρρωτο ῾δεύτερον γὰρ καὶ τεσσαρακοστὸν
ἄγων ἔτος ἦρξεν᾽ ὡς ἐξ ἴσου πάντα τοῖς
ἄλλοις τρόπον τινὰ πονεῖσθαι, καὶ τῇ ψυχῇ
ἤκμαζεν ὡς μήθ᾽ ὑπὸ νεότητος θρασύνεσθαι μήθ᾽
ὑπὸ γήρως ἀμβλύνεσθαι. καὶ οὔτ᾽ ἐφθόνει οὔτε
καθῄρει τινά, ἀλλὰ καὶ πάνυ πάντας τοὺς ἀγαθοὺς
ἐτίμα καὶ ἐμεγάλυνε, καὶ διὰ τοῦτο οὔτε ἐφοβεῖτό
τινα αὐτῶν οὔτε ἐμίσει. διαβολαῖς τε ἥκιστα
ἐπίστευε, καὶ ὀργῇ ἥκιστα ἐδουλοῦτο, τῶν τε
χρημάτων τῶν ἀλλοτρίων ἴσα καὶ φόνων τῶν
