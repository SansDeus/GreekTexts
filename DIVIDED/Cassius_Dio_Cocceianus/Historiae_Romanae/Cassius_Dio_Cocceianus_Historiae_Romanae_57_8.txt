ὡς δ᾽ οὖν οὐδὲν ἔτι νεώτερον ἠγγέλλετο, ἀλλὰ
ἀσφαλῶς πάντα τὰ τῶν Ῥωμαίων ἐς τὴν ἡγεμονίαν
αὐτοῦ συνεφρόνησε, τήν τε ἀρχὴν οὐδὲν
ἔτι εἰρωνευόμενος ὑπεδέξατο, καὶ ἐν τοιῷδε αὐτὴν
τρόπῳ, ἐφ᾽ ὅσον ὁ Γερμανικὸς ἔζη, διήγαγεν.
αὐτὸς μὲν καθ᾽ ἑαυτὸν ἤ τι ἢ οὐδὲν ἔπραττε,
πάντα δὲ δὴ καὶ τὰ σμικρότατα ἔς τε τὴν γερουσίαν
ἐσέφερε καὶ ἐκείνῃ ἐκοίνου. ἐπεποίητο μὲν
γὰρ βῆμα ἐν τῇ ἀγορᾷ, ἐφ οὗ προκαθίζων ἐχρημάτιζε,
καὶ συμβούλους ἀεὶ κατὰ τὸν Αὔγουστον
παρελάμβανεν, οὐ μέντοι καὶ διῴκει λόγου τι
ἄξιον ὃ μὴ καὶ τοῖς ἄλλοις ἐπεκοίνου. καὶ ἔς γε
τὸ μέσον τὴν ἑαυτοῦ γνώμην τιθεῖς οὐχ ὅπως
ἀντειπεῖν αὐτῇ παντί τῳ παρρησίαν ἔνεμεν, ἀλλὰ
καὶ τἀναντία οἱ ἔστιν ὅτε ψηφιζομένων τινῶν
ἔφερε. καὶ γὰρ αὐτὸς ψῆφον πολλάκις ἐδίδου.
ὁ μὲν γὰρ Δροῦσος ἐξ ἴσου τοῖς ἄλλοις τοτὲ μὲν
πρῶτος τοτὲ δὲ μεθ᾽ ἑτέρους τοῦτ᾽ ἐποίει: ἐκεῖνος
δὲ ἔστι μὲν ὅτε ἐσιώπα, ἔστι δ᾽ ὅτε καὶ πρῶτος ἢ
καὶ μετ᾽ ἄλλους τινὰς ἢ καὶ τελευταῖος τὰ μὲν
ἄντικρυς ἀπεφαίνετο, τὰ δὲ δὴ πλείω, ἵνα δὴ μὴ
δοκῇ τὴν παρρησίαν αὐτῶν ἀφαιρεῖσθαι, ἔλεγεν
ὅτι  εἰ γνώμην ἐποιούμην, τὰ καὶ τὰ ἂν ἀπεδειξάμην.   ἀπεδειξάμην ρκ., ἐπεδειξάμην μ χιπη. 
καὶ ἦν μὲν καὶ τοῦτο τὴν ἴσην τῷ
ἑτέρῳ ἰσχὺν ἔχον, οὐ μέντοι καὶ ἐκωλύοντο οἱ
λοιποὶ ὑπ᾽ αὐτοῦ τὰ δοκοῦντά σφισι λέγειν, ἀλλὰ
καὶ πολλάκις ὁ μὲν τὸ ἐγίγνωσκεν, οἱ δὲ μετ᾽
αὐτὸν ἕτερόν τι ἀνθῃροῦντο, καὶ ἔστιν ὅτε καὶ
ἐπεκράτουν: καὶ οὐδενὶ μέντοι παρὰ τοῦτο ὀργὴν
εἶχεν. ἐδίκαζε μὲν οὖν ὥσπερ εἶπον, ἐπεφοίτα
δὲ καὶ ἐπὶ τὰ τῶν ἀρχόντων δικαστήρια, καὶ
παρακαλούμενος ὑπ᾽ αὐτῶν καὶ ἀπαράκλητος,
καὶ ἐκείνους μὲν ἐν τῇ ἑαυτῶν χώρᾳ καθῆσθαι
εἴα, αὐτὸς δὲ ἐπὶ τοῦ βάθρου τοῦ κατάντικρύς
σφων κειμένου καθίζων ἔλεγεν ὅσα ἐδόκει αὐτῷ
ὡς πάρεδρος.  πάρεδρος ρκ., πρόεδρος μ χιπη. 
