κατὰ δὲ τὸν αὐτὸν τοῦτον χρόνον μετήλλαξε
καὶ ἡ Φαυστῖνα, εἴτε ὑπὸ τῆς ποδάγρας ἣν εἶχεν,
εἴτε ἄλλως, ἵνα μὴ ἐλεγχθῇ  ἐλεγχθῇ ρ. στεπη., ἐλεχθῇ Ωξ.  ἐφ᾽ οἷς πρὸς τὸν
Κάσσιον συνετέθειτο. καίτοι ὁ Μᾶρκος πάντα
τὰ γράμματα τὰ ἐν τοῖς κιβωτίοις εὑρεθέντα
τοῦ Πούδεντος διέφθειρε μηδὲν ἀναγνούς, ἵνα
μηδ᾽ ὄνομά τινων τῶν ἐπιβούλων μάθῃ τῶν τι
κατ᾽ αὐτοῦ γεγραφότων, κἀκ τούτου καὶ ἄκων
αὐτοὺς ἀναγκασθῇ μισῆσαι. λέγεται δὲ καὶ ὅτι  λέγεται δὲ καὶ ὅτι βκ., λέγεται δὲ ὅτι καὶ Ωξ, οἱ δέ φασιν ὅτι ξοδ. πειρ. 
Οὐῆρος ἐς τὴν Συρίαν, ἧς καὶ τὴν ἀρχὴν ἔλαβε,
προπεμφθείς, καὶ εὑρὼν αὐτὰ ἐν τοῖς σκεύεσι
τοῦ Κασσίου ἠφάνισεν, εἰπὼν ὅτι μάλιστα μὲν
ἐκείνῳ τοῦτ᾽ ἔσται κεχαρισμένον, ἂν δὲ καὶ
χαλεπήνῃ τι, ἄμεινόν γε ἔσται ἕνα ἑαυτὸν ἀντὶ
πολλῶν ἀπολέσθαι. Μᾶρκός γε μὴν οὕτω τι
φόνοις οὐκ ἔχαιρεν ὥστε καὶ τοὺς μονομάχους
ἐν τῇ Ῥώμῃ ὥσπερ ἀθλητὰς ἀκινδύνως ἑώρα
μαχομένους: σιδήριον γὰρ οὐδέποτε οὐδενὶ αὐτῶν
ὀξὺ ἔδωκεν, ἀλλὰ καὶ ἀμβλέσιν ὥσπερ ἐσφαιρωμένοις
πάντες ἐμάχοντο. καὶ οὕτω γε πόρρω
παντὸς φόνου καθειστήκει ὥστε καὶ λέοντά τινα
δεδιδαγμένον ἀνθρώπους ἐσθίειν ἐκέλευσε μὲν
ἐσαχθῆναι αἰτησαμένου τοῦ δήμου, οὔτε δὲ ἐκεῖνον
εἶδεν οὔτε τὸν διδάσκαλον αὐτοῦ ἠλευθέρωσε,
καίπερ ἐπὶ πολὺ τῶν ἀνθρώπων ἐγκειμένων οἱ,
ἀλλὰ καὶ κηρυχθῆναι προσέταξεν ὅτι οὐδὲν
ἄξιον ἐλευθερίας πεποίηκεν.   χιπη. 265, 5-16 ρ. στ., εχξ. ϝαλ. 307, 308 ῾π. 718᾿.  
