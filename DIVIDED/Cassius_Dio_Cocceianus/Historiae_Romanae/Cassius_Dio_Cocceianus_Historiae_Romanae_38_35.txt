οὕτω μὲν δὴ τὸν πρῶτον πόλεμον ὁ Καῖσαρ
ἐπολέμησεν, ἀρξάμενος δὲ ἐκεῖθεν οὐχ ἡσύχασεν,
ἀλλ᾽ αὐτός τε τὸ ἑαυτοῦ βούλημα  βούλημα βκ., βούλευμα λ.  ἅμα ἀπεπλήρωσε
καὶ τοῖς συμμάχοις ἐχαρίσατο. οἵ τε γὰρ
Σηκουανοὶ καὶ οἱ Αἴδουοι τήν τε ἐπιθυμίαν αὐτοῦ
ἰδόντες καὶ τὰ ἔργα ὁμολογοῦντα ταῖς ἐλπίσιν
αἰσθόμενοι, ἐκείνῳ τε εὐεργεσίαν ἅμα καταθέσθαι
καὶ τοὺς Κελτοὺς τοὺς ὁμοχώρους σφίσι τιμωρήσασθαι
ἠθέλησαν: τὸν γὰρ Ῥῆνον πάλαι ποτὲ
διαβάντες τῆς τε χώρας αὐτῶν τινα παρετέτμηντο
καὶ αὐτοὺς  αὐτοὺς βκ., ἑαυτοῖς λ, ἑαυτοὺς υγ.  ὑποτελεῖς ἐπεποίηντο, ὁμήρους σφῶν
ἔχοντες. καὶ ἐτύγχανον γὰρ δεόμενοι ὧν ὠρέγετο,
ῥᾳδίως αὐτὸν ἀνέπεισαν ἐπικουρῆσαί σφισιν.
ἦρχε μὲν γὰρ Ἀριόουιστος τῶν Κελτῶν ἐκείνων,
καὶ τήν τε κύρωσιν τῆς βασιλείας παρὰ τῶν
Ῥωμαίων εἰλήφει, καὶ ἐς τοὺς φίλους τούς τε
συμμάχους αὐτῶν ὑπ᾽ αὐτοῦ τοῦ Καίσαρος ὑπατεύοντος
ἐσεγέγραπτο:  ἐσεγέγραπτο βς., ἔγραπτο λ.  πρὸς δὲ δὴ τὴν ἐκ τοῦ
πολέμου δόξαν καὶ τὴν ἀπ᾽ αὐτῆς  ἀπ᾽ αὐτῆς βκ., ἀπ᾽ αὐτῶν λ.  ἰσχὺν οὐδὲν
τούτων ἐφρόντισε, πλὴν καθ᾽ ὅσον παρὰ τοῦ βαρβάρου
πρόφασιν τῆς διαφορᾶς, μὴ καὶ προϋπάρχειν
τι ἐς αὐτὸν νομισθῇ, λαβεῖν ἠθέλησε. καὶ
διὰ τοῦτο μετεπέμψατο αὐτὸν ὡς καὶ διαλεχθῆναί
τι αὐτῷ δεόμενος. ἐπειδή τε οὐχ ὑπήκουσεν, ἀλλὰ
καὶ ἔφη ὅτι  εἴ τί μοι βούλεται Καῖσαρ εἰπεῖν,
αὐτὸς πρὸς ἐμὲ ἐλθέτω: οὔτε γὰρ ἄλλως καταδεέστερος
αὐτοῦ εἰμι, καὶ τὸν χρείαν τινὸς ἔχοντα
αὐτὸν πρὸς ἐκεῖνον ἀφικνεῖσθαι δεῖ,  ὀργήν τε ὡς
καὶ πάντας τοὺς Ῥωμαίους προπεπηλακικότος
αὐτοῦ ἐν τούτῳ ἐποιήσατο, καὶ παραχρῆμα τούς
τε ὁμήρους τῶν συμμάχων ἀπῄτησεν αὐτόν, καὶ
προσαπηγόρευσεν αὐτῷ μήτε τῆς χώρας σφῶν
ἐπιβαίνειν μήτ᾽ ἐπικουρίας οἴκοθεν ἐπάγεσθαι.
ταῦτα δὲ ἔπραξεν οὐχ ὅτι καὶ καταπλήξειν αὐτόν,
ἀλλ᾽ ὅτι ἐξοργιεῖν κἀκ τούτου πρόφασιν τοῦ
πολέμου καὶ μεγάλην καὶ εὐπρεπῆ λήψεσθαι
ἤλπισεν. ὅπερ ἐγένετο: ἀχθεσθεὶς γὰρ ὁ βάρβαρος
τοῖς ἐπιτάγμασι πολλὰ καὶ δεινὰ ἀπεκρίνατο,
ὥστε τὸν Καίσαρα λόγους μὲν μηκέτ᾽ αὐτῷ
ἀντιπέμψαι, τὸν δὲ δὴ Οὐεσοντίωνα, τὴν τῶν
Σηκουανῶν πόλιν, εὐθύς, καὶ πρὶν αἰσθέσθαι  αἰσθέσθαι υγ, αἰσθηθήσεσθαι λ.  τινά, προκατασχεῖν.
