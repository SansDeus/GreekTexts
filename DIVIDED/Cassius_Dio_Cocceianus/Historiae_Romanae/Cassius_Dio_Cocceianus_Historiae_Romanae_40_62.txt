ὁ οὖν Καῖσαρ μήτ᾽ ἄλλως ὑπομένων ἔκ τε
τηλικαύτης καὶ ἐκ χρονίου ἡγεμονίας ἰδιωτεῦσαι,
καὶ φοβηθεὶς μὴ καὶ ἐπὶ τοῖς ἐχθροῖς γένηται,
παρεσκευάζετο ὡς καὶ ἀκόντων αὐτῶν ἐν τῇ ἀρχῇ
ἐμμενῶν, καὶ στρατιώτας προσκατελέγετο καὶ
χρήματα ἤθροιζεν ὅπλα τε ἐποίει, καὶ καθ᾽
ἡδονὴν πᾶσιν ἡγεῖτο. κἀν τούτῳ καὶ τὰ οἴκοι
τρόπον τινά, τοῦ μὴ πάντα  πάντα ρκ., πάντῃ λ.  βίᾳ ἀλλὰ καὶ πειθοῖ
πράττειν δοκεῖν, προδιοικήσασθαι ἐθελήσας
ἔγνω συναλλαγῆναι  συναλλαγῆναι ρειμ., συλλαγῆναι λ.  τῷ Κουρίωνι: τοῦ τε γὰρ τῶν
Κουριώνων γένους ἦν, καὶ τὴν γνώμην ὀξύς, εἰπεῖν
τε δεινός, τῷ τε πλήθει πιθανώτατος, καὶ χρήματων
ἐς πάντα ἁπλῶς ἐξ ὧν ἢ αὐτός τι πλεονεκτήσειν
ἢ καὶ ἑτέρῳ διαπράξειν ἤλπιζεν ἀφειδέστατος.
καὶ αὐτὸν πολλὰ μὲν  πολλὰ μὲν βκ., μὲν πολλὰ λ.  ἐπελπίσας, πάντων δὲ τῶν
ὀφειλημάτων, συχνῶν διὰ τὸ πολλὰ δαπανᾶσθαι
ὄντων, ἀπαλλάξας ἀνηρτήσατο. πρὸς γὰρ τὴν
παροῦσαν ὧν ἔπραττε σπουδὴν οὔτε  οὔτε χψλ., οὔτε γὰρ λ.  ἀργυρίου,
ἅτε καὶ ἐξ αὐτῶν ἐκείνων ἀργυρολογῶν, ἐφείδετο,
καὶ προσυπισχνεῖτό τισι παμπληθῆ ὧν οὐδὲ πολλοστὸν
μέρος δώσειν ἔμελλε. καὶ οὐ μόνον γε  γε η. στεπη., τε λ. 
τοὺς ἐλευθέρους ἀλλὰ καὶ τοὺς δούλους τούς τι
καὶ ὁπωσοῦν παρὰ τοῖς δεσπόταις σφῶν δυναμένους
ἐθεράπευσε: καὶ συχνοὶ αὐτῷ καὶ ἐκ τούτου
καὶ τῶν ἱππέων καὶ τῶν βουλευτῶν ὑπῆρξαν.
