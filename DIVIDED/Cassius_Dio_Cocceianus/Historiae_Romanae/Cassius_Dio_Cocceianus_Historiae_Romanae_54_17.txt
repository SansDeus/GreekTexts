ὁ δ᾽ οὖν Αὔγουστος ἄλλα τε ἐνομοθέτησε,
καὶ τοὺς δεκάσαντας τινας ἐπὶ ταῖς ἀρχαῖς ἐς
πέντε ἔτη αὐτῶν εἶρξε.  εἶρξε ρ. στεπη., εἷρξε μ.  τοῖς τε ἀγάμοις καὶ ταῖς
ἀνάνδροις βαρύτερα τὰ ἐπιτίμια ἐπέταξε, καὶ
ἔμπαλιν τοῦ τε γάμου καὶ τῆς παιδοποιίας ἆθλα
ἔθηκεν. ἐπειδή τε πολὺ πλεῖον τὸ ἄρρεν τοῦ
θήλεος τοῦ εὐγενοῦς ἦν, ἐπέτρεψε καὶ ἐξελευθέρας
τοῖς ἐθέλουσι, πλὴν τῶν βουλευόντων, ἄγεσθαι,
ἔννομον τὴν τεκνοποιίαν αὐτῶν εἶναι κελεύσας.
κἀν τούτῳ καταβοήσεως  καταβοήσεως ρ. στεπη., κατεβόησεν μ.  ἐν τῷ συνεδρίῳ περί
τε τῆς τῶν γυναικῶν καὶ περὶ τῆς τῶν νεανίσκων
ἀκοσμίας, πρὸς ἀπολογίαν δή τινα τοῦ μὴ ῥᾳδίως
δἰ αὐτὴν τὰς τῶν γάμων συναλλαγὰς ποιεῖσθαι,
γενομένης, καὶ ἐναγόντων αὐτὸν καὶ ἐκείνην ἐπανορθῶσαι
χλευασμῷ ὅτι πολλαῖς γυναιξὶν ἐχρῆτο,
τὸ μὲν πρῶτον ἀπεκρίνατο αὐτοῖς ὅτι τὰ μὲν
ἀναγκαιότατα διώρισται, τὰ δὲ λοιπὰ ἀδύνατόν
ἐστιν ὁμοίως παραδοθῆναι, ἔπειτα δὲ ἐκβιασθεὶς
εἶπεν ὅτι  αὐτοὶ ὀφείλετε ταῖς γαμεταῖς καὶ
παραινεῖν καὶ κελεύειν ὅσα βούλεσθε: ὅπερ που
καὶ ἐγὼ ποιῶ.  ἀκούσαντες οὖν ταῦτ᾽ ἐκεῖνοι
πολλῷ μᾶλλον ἐνέκειντο αὐτῷ, βουλόμενοι τὰς
παραινέσεις ἃς τῇ Λιουίᾳ παραινεῖν ἔφη μαθεῖν.
καὶ ὃς ἄκων μέν, εἶπε δ᾽ οὖν τινα καὶ περὶ τῆς
ἐσθῆτος καὶ περὶ τοῦ λοιποῦ κόσμου τῶν τε
ἐξόδων καὶ τῆς σωφροσύνης αὐτῶν, μηδ᾽ ὁτιοῦν
φροντίσας ὅτι μὴ καὶ τῷ ἔργῳ αὐτὰ ἐπιστοῦτο.
καὶ ἕτερον δέ τι τοιόνδε τιμητεύων ἐπεποιήκει:
ἐπειδὴ γὰρ προσήγαγέ τις αὐτῷ νεανίσκον γυναῖκα
ἐκ μοιχείας γεγαμηκότα, καὶ πλεῖστα ὅσα κατηγόρησεν
αὐτοῦ, διηπορήθη μήτε παριδεῖν τὸ
πρᾶγμα μήτ᾽ ἐπιτιμῆσαί τι τολμήσας, καὶ μόλις  μόλις πφλυγκ, μάλιστα μ. 
ποτὲ ὀψὲ ἀνενεγκὼν  πολλά,  ἔφη,  καὶ δεινὰ
αἱ στάσεις ἤνεγκαν, ὥστε ἐκείνων μὲν ἀμνημονῶμεν,
τοῦ δὲ δὴ λοιποῦ προνοῶμεν ὅπως μηδὲν τοιοῦτο
γίγνηται.  ὡς δ᾽ οὖν βρέφη τινὲς ἐγγυώμενοι
τὰς μὲν τιμὰς τῶν γεγαμηκότων ἐκαρποῦντο, τὸ
δὲ ἔργον αὐτῶν οὐ παρείχοντο, προσέταξε μηδεμίαν
ἐγγύην ἰσχύειν μεθ᾽ ἣν οὐδὲ δυοῖν ἐτοῖν
διελθόντων γαμήσει  γαμήσει ζον., γαμήσηι μ.  τις, τοῦτ᾽ ἔστι δεκέτιν
πάντως ἐγγυᾶσθαι τόν γέ τι ἀπ᾽ αὐτῆς ἀπολαύσοντα:
δώδεκα γὰρ  γὰρ συππλιεδ βψ ρ. στεπη.  ταῖς κόραις ἐς τὴν τοῦ γάμου
ὥραν ἔτη πλήρη, καθάπερ εἶπον, νομίζεται.
