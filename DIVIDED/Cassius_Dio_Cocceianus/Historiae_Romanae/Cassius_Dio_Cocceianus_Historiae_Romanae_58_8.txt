τούτων οὖν τῶν τεράτων οὔθ᾽ ὁ Σεϊανὸς οὔτ᾽
ἄλλος τις ἐνθύμιον ἐποιήσατο: πρὸς γὰρ τὴν
τῶν παρόντων ὄψιν οὐδ᾽ ἂν εἰ σαφῶς θεός τις
προέλεγεν ὅτι τοσαύτη δι᾽ ὀλίγου μεταβολή
γενήσοιτο, ἐπίστευσεν ἄν τις. τήν τε οὖν τύχην  τύχην ξλ᾽, τέχνην ϝ. 
αὐτοῦ κατακορῶς  κατακορῶς βκ., κατακορεῖς Ωξλ᾽.  ὤμνυσαν, καὶ συνάρχοντα τοῦ
Τιβερίου, οὐκ ἐς τὴν ὑπατείαν ἀλλ᾽ ἐς τὸ κράτος
ὑποσημαίνοντες, ἐπεκάλουν.  ἐπεκάλουν Ωξ, ἐδήλουν λ᾽.  Τιβέριος δὲ ἠγνόει
μὲν οὐδὲν ἔτι τῶν κατ᾽ αὐτόν, βουλευόμενος  βουλευόμενος χψλ., βουλόμενος Ωξλ᾽.  δὲ
ὅντινα τρόπον αὐτὸν ἀποκτείνῃ, καὶ οὐχ εὑρίσκων
ὅπως ἀσφαλῶς ἐκ τοῦ φανεροῦ τοῦτο ποιήσει,
θαυμαστὸν δή τινα τρόπον καὶ αὐτῷ ἐκείνῳ καὶ
τοῖς ἄλλοις, ὥστε τὴν γνώμην αὐτῶν ἀκριβῶς
μαθεῖν, ἐχρήσατο. περί τε γὰρ ἑαυτοῦ πολλὰ
καὶ ποικίλα καὶ τῷ Σεϊανῷ καὶ τῇ βουλῇ συνεχῶς
ἐπέστελλε, νῦν μὲν λέγων  λέγων βκ., λέγων ὅτι Ωξλ᾽.  φλαύρως ἔχειν καὶ
ὅσον οὐκ ἤδη τελευτήσειν, νῦν δὲ καὶ σφόδρα
ὑγιαίνειν καὶ αὐτίκα δὴ μάλα ἐς τὴν Ῥώμην
ἀφίξεσθαι: καὶ τὸν Σεϊανὸν τοτὲ μὲν πάνυ ἐπῄνει
τοτὲ δὲ πάνυ καθῄρει, τῶν τε ἑταίρων αὐτοῦ τοὺς
μὲν ἐτίμα δι᾽ ἐκεῖνον τοὺς δ᾽ ἠτίμαζεν. ὥστε ὁ
Σεϊανὸς ἐν τῷ μέρει καὶ τοῦ ὑπερόγκου καὶ τοῦ
ὑπερφόβου πληρούμενος ἀεὶ μετέωρος ἦν: οὔτε
γὰρ δεδιέναι αὐτῷ καὶ διὰ τοῦτο καὶ νεοχμῶσαί
τι ἐπῄει,  ἐπῄει λ᾽, ἐπιήει Ω, ἐποίει ξ.  καὶ γὰρ ἐτιμᾶτο,  καὶ γὰρ ἐτιμᾶτο ομ. λ᾽.  οὔτ᾽ αὖ θαρσεῖν  θαρσεῖν βκ., θαρρεῖν Ωξλ᾽. 
καὶ ἀπ᾽ αὐτοῦ καὶ ἐπιτολμῆσαί τι, καὶ γὰρ ἐκολούετο.
καὶ μέντοι καὶ οἱ λοιποὶ πάντες ἐναλλὰξ
καὶ δι᾽ ὀλίγου: τὰ ἐναντιώτατα ἀκούοντες, καὶ
μήτε τὸν Σεϊανὸν θαυμάζειν ἔτι ἢ καὶ καταφρονεῖν
ἔχοντες, ἔς τε τὸν Τιβέριον ὡς καὶ τεθνήξοντα ἢ
καὶ ἥξοντα ὑποπτεύοντες, ἐν ἀμφιβόλῳ ἐγίγνοντο.
