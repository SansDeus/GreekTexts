καὶ τῶν τε ἱππέων τινὰ καὶ ἄλλους ὑποτοπήσαντες
ἐπὶ κατασκοπῇ σφων παρεῖναι ἔσφαξαν,
καὶ τὰ χωρία τῶν ἀντιγνωμονούντων σφίσιν ἐλυμαίνοντο,
ἐπί τε τῇ προφάσει ταύτῃ καὶ ἄλλα
πολλὰ ἐκακούργουν. πυθόμενοι οὖν οἱ βουλευταὶ
τὴν ἔφοδον αὐτῶν, τά τε χρήματα αὐτοῖς
πρὶν πλησιάσαι σφᾶς ἔπεμψαν, εἴ πως λαβόντες
αὐτὰ ἀναχωρήσειαν, καὶ ἐπειδὴ καὶ ὣς ἠπείγοντο,
ὕπατον τὸν Καίσαρα ἀπέδειξαν. οὐδὲν  οὐδὲν βκ., καὶ οὐδὲν λμ.  μέντοι
οὐδὲ ἐκ τούτου ἀπώνηντο:  ἀπώνηντο ναβερ, ἀπώναντο λμ.  ὧν γὰρ οὐχ ἑκόντες
ἀλλ᾽ ἀναγκασθέντες ἔπραξαν, οὐδεμίαν σφίσι
χάριν οἱ στρατιῶται ἔσχον, ἀλλὰ καὶ ἐπὶ πλεῖον,
ἅτε καὶ ἐκπεφοβηκότες αὐτούς, ἐθρασύνοντο.
μαθοῦσα οὖν ταῦθ᾽ ἡ γερουσία μετεβάλετο,  μετεβάλετο βκ., μετεβάλλετο λμ.  καὶ
ἐκείνοις τε ἀπηγόρευσε μὴ πελάσαι τῇ πόλει,
ἀλλ᾽ ὑπὲρ πεντήκοντα καὶ ἑπτακοσίους σταδίους
ἀπ᾽ αὐτῆς ἀποσχεῖν, καὶ αὐτοὶ τήν τε ἐσθῆτα
αὖθις ἠλλάξαντο καὶ τοῖς στρατηγοῖς τὴν φυλακὴν
τῆς πόλεως ἐνεχείρισαν, ὥσπερ εἴθιστο. καὶ τά
τε ἄλλα ἐν φρουρᾷ ἐποιήσαντο, καὶ τὸ Ἰανίκουλον
μετά τε τῶν αὐτόθι στρατιωτῶν καὶ μεθ᾽ ἑτέρων
ἐκ τῆς Ἀφρικῆς ἐπελθόντων προκατέλαβον.
