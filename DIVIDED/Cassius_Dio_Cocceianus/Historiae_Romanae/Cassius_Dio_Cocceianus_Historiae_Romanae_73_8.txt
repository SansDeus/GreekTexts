ἐγένοντο δὲ καὶ πόλεμοί τινες αὐτῷ πρὸς τοὺς
ὑπὲρ τὴν Δακίαν βαρβάρους, ἐν οἷς ὅ τε Ἀλβῖνος
καὶ ὁ Νίγρος οἱ τῷ αὐτοκράτορι Σεουήρῳ μετὰ
ταῦτα ἀντιπολεμήσαντες εὐδοκίμησαν, μέγιστος
δὲ ὁ Βρεττανικός. τῶν γὰρ ἐν τῇ νήσῳ ἐθνῶν
ὑπερβεβηκότων τὸ τεῖχος τὸ διόριζον αὐτούς τε
καὶ τὰ τῶν  τῶν συππλιεδ βψ ρ. στεπη.  Ῥωμαίων στρατόπεδα, καὶ πολλὰ
κακουργούντων, στρατηγόν τέ τινα μετὰ τῶν
στρατιωτῶν οὓς εἶχε κατακοψάντων, φοβηθεὶς ὁ
Κόμμοδος Μάρκελλον Οὔλπιον ἐπ᾽ αὐτοὺς ἔπεμψεν.
οὑτοσὶ δὲ ὁ ἀνὴρ μέτριος καὶ εὐτελὴς ὤν,
στρατιωτικῶς τε ἀεὶ καὶ περὶ τὴν τροφὴν καὶ περὶ
πάντα τἆλλα ζῶν, ὅτε ἐπολέμει, ὑψηλόφρων καὶ
φρονηματώδης ἐγίγνετο, χρημάτων τε διαφανῶς
ἀδωρότατος ἦν, οὐ μὴν καὶ ἡδὺς τὸ ἦθος ἢ φιλάνθρωπος.
ἀϋπνότατος δὲ τῶν στρατηγῶν γενόμενος,
καὶ τοὺς ἄλλους τοὺς συνόντας αὐτῷ
ἐγρηγορέναι βουλόμενος, δώδεκα γραμματεῖα,  γραμματεῖα συιδ. α., γραμμάτια ξοδ. πειρ. ωξ συιδ. βϝ. 
οἷά γε ἐκ φιλύρας ποιεῖται, καθ᾽ ἑκάστην ἑσπέραν
ὡς εἰπεῖν συνέγραφε, καὶ προσέταττέ τινι ἄλλο
ἄλλῃ ὥρᾳ κομίζειν τισίν, ἵν᾽ ἐγρηγορέναι τὸν
στρατηγὸν ἀεὶ νομίζοντες μηδὲ αὐτοὶ ἄδην  ἄδην βκ., ἄδδην Ωξ. 
καθεύδοιεν. ἦν μὲν γὰρ καὶ ἄλλως ὑπνομαχεῖν
πεφυκώς, ἐπὶ πλέον δὲ τοῦτο  τοῦτο Ωξ, αὐτὸ καὶ ξοδ. πειρ. συιδ.  ἐκ τῆς ἀσιτίας  ἀσιτίας Ωξ, τροφῆς ξοδ. πειρ. συιδ 
ἠσκήκει. τά τε γὰρ ἄλλα ἥκιστα ἄδην ἐσιτεῖτο,
καὶ ὅπως μηδὲ τῶν ἄρτων διαπιμπλᾶται, ἐκ τῆς
Ῥώμης αὐτοὺς μετεπέμπετο, οὐχ ὡς οὐ δυνάμενος
τῶν ἐπιχωρίων ἐσθίειν, ἀλλ᾽ ἵν᾽ ὑπὸ τῆς παλαιότητος
αὐτῶν μὴ δύνηται μηδὲ σμικρῷ πλέον τοῦ
πάνυ ἀναγκαίου φαγεῖν: τὰ γὰρ οὖλα αὐτοῦ
κακῶς ἔχοντα ῥᾳδίως ὑπὸ τῆς τῶν ἄρτων ξηρότητος
ᾑμάσσετο. ἐπετήδευε δ᾽ οὖν ἐπὶ μεῖζον αὐτὸ
πλάττεσθαι, ἵν᾽ ὡς μάλιστα διαγρυπνεῖν δοκῇ.
Μάρκελλος μὲν δὴ τοιοῦτος ὢν τούς τε βαρβάρους
τοὺς ἐν Βρεττανίᾳ δεινῶς ἐκάκωσε, καὶ
μικροῦ δεῖν ὑπὸ τοῦ Κομμόδου μετὰ ταῦτα διὰ
τὴν ἰδίαν ἀρετὴν ἀποθανεῖν μελλήσας ὅμως ἀφείθη.
