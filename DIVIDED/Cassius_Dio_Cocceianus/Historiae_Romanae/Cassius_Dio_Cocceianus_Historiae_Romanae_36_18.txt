ἐποιοῦντο. ὁ οὖν Λούκουλλος ἔκ τε τούτων, καὶ
ὅτι παρὰ τοῦ Μαρκίου  Μαρκίου χψλ., μάρκου Ωπ.  τοῦ πρὸ τοῦ Ἀκιλίου
ὑπατεύσαντος, ἐς Κιλικίαν ἧς ἄρχειν ἔμελλε παριόντος,
ἐπικουρίαν αἰτήσας οὐκ ἔτυχεν, ἐν ἀπόρῳ
ἐγένετο, καὶ ὀκνήσας μὲν διὰ κενῆς ἀναστῆναι,
δείσας δὲ καὶ κατὰ χώραν μεῖναι, ἐπὶ τὸν Τιγράνην
ὥρμησεν, εἴ πως ἐκεῖνόν τε ἀπροσδόκητόν τε ἅμα
καὶ κεκμηκότα ἐκ τῆς ὁδοῦ τρέψαιτο, καὶ τοὺς
στρατιώτας τρόπον τινὰ διὰ τούτου παύσειε
στασιάζοντας. οὐ μὴν καὶ ἐπιτυχὴς οὐδετέρου
ἐγένετο: ἀκολουθῆσαν γὰρ αὐτῷ τὸ στράτευμα
μέχρι πού τινος ὅθεν ἐς τὴν Καππαδοκίαν ἐκτραπεσθαι
ἦν, ἐκεῖσε πάντες ὁμοθυμαδόν, μηδὲ φθεγξάμενοί
τι, ἀπετράποντο. καὶ οἵ γε Οὐαλερίειοι,
μαθόντες ὅτι τῆς στρατείας παρὰ τοῖς οἴκοι τέλεσιν
ἀφεῖνται, παντελῶς ἀπεχώρησαν.
