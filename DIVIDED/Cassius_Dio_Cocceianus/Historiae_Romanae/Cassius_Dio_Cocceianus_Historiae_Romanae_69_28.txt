Ἁδριανὸς δὲ φθόῃ τε ἐκ τῆς πολλῆς τοῦ
αἵματος ῥύσεως ἐχρῆτο, καὶ ἀπ᾽ αὐτῆς καὶ
ὑδρωπίασεν. ἐπεὶ δὲ συνέβη τὸν Λούκιον τὸν
Κόμμοδον ἐξαίφνης ἐγκαταλειφθῆναι ὑπὸ τοῦ
αἵματος πολλοῦ τε καὶ ἀθρόου ἐκπεσόντος, συνεκάλεσε
τοὺς πρώτους καὶ ἀξιολόγους τῶν βουλευτῶν
οἴκαδε, καὶ κατακείμενος εἶπεν αὐτοῖς
τάδε:  ἐμοί, ὦ ἄνδρες φίλοι, γόνον μὲν οὐκ ἔδωκεν
ἡ φύσις ποιήσασθαι, νόμῳ δὲ ὑμεῖς ἐδώκατε. διαφέρει
δὲ τοῦτο ἐκείνου, ὅτι τὸ μὲν γεννώμενον,
ὁποῖον ἂν δόξῃ τῷ δαιμονίῳ, γίγνεται, τὸ δὲ δὴ
ποιούμενον αὐθαίρετόν τις αὐτὸς ἑαυτῷ προστίθεται,
ὥστε παρὰ μὲν τῆς φύσεως ἀνάπηρον καὶ
ἄφρονα πολλάκις δίδοσθαί τινι, παρὰ δὲ τῆς
κρίσεως καὶ ἀρτιμελῆ καὶ ἀρτίνουν πάντως
αἱρεῖσθαι. καὶ διὰ τοῦτο πρότερον μὲν τὸν
Λούκιον ἐξ ἁπάντων ἐξελεξάμην, οἷον οὐδ᾽ ἂν
εὔξασθαι παῖδα ἠδυνήθην ἐμαυτῷ γενέσθαι: ἐπεὶ
δὲ ἐκεῖνον τὸ δαιμόνιον ἡμῶν ἀφείλετο, εὗρον ἀντ᾽
ἐκείνου αὐτοκράτορα ὑμῖν, ὃν δίδωμι, εὐγενῆ
πρᾷον εὔεικτον  εὔεικτον ζον., εὔοικτον Ωξ.  φρόνιμον, μήθ᾽ ὑπὸ νεότητος
προπετὲς μήθ᾽ ὑπὸ γήρως ἀμελὲς ποιῆσαί τι
δυνάμενον, ἠγμένον κατὰ τοὺς νόμους, ἡγεμονευκότα
κατὰ τὰ πάτρια, ὥστε μήτε τι ἀγνοεῖν τῶν
ἐς τὴν ἀρχὴν φερόντων καὶ πᾶσιν αὐτοῖς καλῶς
δύνασθαι χρήσασθαι. λέγω δὲ Αὐρήλιον Ἀντωνῖνον
τουτονί: ὃν εἰ καὶ τὰ μάλιστα οἶδα ἀπραγμονέστατόν
τε ἀνδρῶν ὄντα καὶ πόρρω τοιαύτης
ἐπιθυμίας καθεστηκότα, ἀλλ᾽ οὔτι γε καὶ ἀφροντιστήσειν
οἴομαι οὔτε ἐμοῦ οὔτε ὑμῶν, ἀλλὰ καὶ
ἄκοντα τὴν ἀρχὴν ὑποδέξεσθαι.   ὑποδέξεσθαι ρ. στεπη., ὑποδέξασθαι Ωξ. 
