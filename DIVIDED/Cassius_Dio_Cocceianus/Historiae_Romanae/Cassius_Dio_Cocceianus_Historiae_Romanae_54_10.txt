ἐν μὲν οὖν τῇ πόλει ταῦτ᾽ ἐπράττετο, ὁ δὲ
Αὔγουστος τὸ μὲν ὑπήκοον κατὰ τὰ τῶν Ῥωμαίων
ἔθη διῴκει, τὸ δὲ ἔνσπονδον τῷ πατρίῳ σφίσι
τρόπῳ εἴα  εἴα λευνξλ., ἀεὶ μ.  ἄρχεσθαι: οὐδ᾽ ἠξίωσεν οὔτε ἐκείνῳ  ἐκείνῳ βκ., ἐκείνων μ. 
τι προσθέσθαι οὔτε ἕτερόν τι προσκτήσασθαι,
ἀλλ᾽ ἀκριβῶς ἀρκεῖσθαι τοῖς ὑπάρχουσιν ἐδικαίου,
καὶ τοῦτο καὶ τῇ βουλῇ ἐπέστειλεν. ὥστε
πολέμου μὲν οὐδὲν τότε γ᾽ ἐφήψατο, δυναστείας
δὲ δὴ Ἰαμβλίχῳ τε τῷ Ἰαμβλίχου τὴν τῶν
Ἀραβίων τὴν πατρῴαν καὶ Ταρκονδιμότῳ τῷ
Ταρκονδιμότου τὴν τῆς Κιλικίας, ἣν ὁ πατὴρ αὐτοῦ
ἔσχε, πλὴν παραθαλασσιδίων τινῶν ἔδωκεν:
ἐκεῖνα γὰρ τῷ Ἀρχελάῳ μετὰ τῆς σμικροτέρας
Ἀρμενίας ἐχαρίσατο, ὅτι ὁ Μῆδος ὁ πρὶν αὐτῆς
βασιλεύων ἐτεθνήκει. τῷ τε Ἡρώδῃ Ζηνοδώρου
τινὸς τετραρχίαν, καὶ Μιθριδάτῃ τινὶ τὴν Κομμαγηνήν,
ἐπειδὴ τὸν πατέρα αὐτοῦ ὁ βασιλεὺς
αὐτῆς ἀπεκτόνει, καίτοι παιδίσκῳ ἔτ᾽ ὄντι ἐπέτρεψε.
τῶν τε Ἀρμενίων τῶν ἑτέρων τοῦ τε
Ἀρτάξου  Ἀρτάξου στ., ἀρτάζου μ ῾ανδ σιμιλαρλψ jυστ βελοσ᾽.  κατηγορησάντων καὶ τὸν Τιγράνην
τὸν ἀδελφὸν αὐτοῦ ἐν τῇ Ῥώμῃ ὄντα μεταπεμψαμένων,
ἔστειλε  ἔστειλε βκ., μετέστειλε μ.  τὸν Τιβέριον, ὅπως τὸν μὲν
ἐκβάλῃ τῆς βασιλείας, τὸν δὲ ἐς αὐτὴν ἀποκαταστήσῃ.
καὶ ἐπράχθη μὲν οὐδὲν τῆς παρασκευῆς
αὐτοῦ ἄξιον: οἱ γὰρ Ἀρμένιοι τὸν Ἀρτάξην
προαπέκτειναν: ὁ δ᾽ οὖν Τιβέριος, ἄλλως τε καὶ
ἐπειδὴ θυσίαι ἐπὶ τούτῳ ἐψηφίσθησαν, ἐσεμνύνετο
ὡς καὶ κατ᾽ ἀρετήν τι ποιήσας. καὶ ἤδη γε
καὶ περὶ τῆς μοναρχίας ἐνενόει, ἐπειδὴ πρὸς τοὺς
Φιλίππους αὐτοῦ  αὐτοῦ δινδ., αὐτῶι μ.  προσελαύνοντος θόρυβός τέ
τις ἐκ τοῦ τῆς μάχης χωρίου ὡς καὶ ἐκ στρατοπέδου
ἠκούσθη, καὶ πῦρ ἐκ τῶν βωμῶν τῶν ὑπὸ
τοῦ Ἀντωνίου ἐν τῷ ταφρεύματι ἱδρυθέντων αὐτόματον
ἀνέλαμψε. Τιβέριος μὲν δὴ ἐκ τούτων
ἐγαυροῦτο, ὁ δὲ Αὔγουστος ἔς τε τὴν Σάμον
ἐπανῆλθε κἀνταῦθα αὖθις ἐχείμασε, καὶ ἐκείνοις
τε ἐλευθερίαν μισθὸν τῆς διατριβῆς ἀντέδωκε,
καὶ ἄλλα οὐκ ὀλίγα προσδιῴκησε. πάμπολλαι
γὰρ δὴ πρεσβεῖαι πρὸς αὐτὸν ἀφίκοντο, καὶ οἱ
Ἰνδοὶ προκηρυκευσάμενοι πρότερον φιλίαν τότε
ἐσπείσαντο, δῶρα πέμψαντες ἄλλα τε καὶ τίγρεις,
πρῶτον τότε τοῖς Ῥωμαίοις, νομίζω δ᾽ ὅτι καὶ
τοῖς Ἕλλησιν, ὀφθείσας. καί τι καὶ μειράκιόν
οἱ ἄνευ ὤμων, οἵους τοὺς Ἑρμᾶς ὁρῶμεν, ἔδωκαν.
καὶ μέντοι τοιοῦτον ὂν ἐκεῖνο ἐς πάντα τοῖς ποσὶν
ἅτε καὶ χερσὶν ἐχρῆτο, τόξον τε αὐτοῖς ἐπέτεινε
καὶ βέλη ἠφίει καὶ ἐσάλπιζεν, οὐκ οἶδ᾽ ὅπως:
γράφω γὰρ τὰ λεγόμενα. εἷς δ᾽ οὖν τῶν Ἰνδῶν
Ζάρμαρος, εἴτε δὴ τοῦ τῶν σοφιστῶν γένους ὤν,
καὶ κατὰ τοῦτο ὑπὸ φιλοτιμίας, εἴτε καὶ ὑπὸ τοῦ
γήρως κατὰ τὸν πάτριον νόμον, εἴτε καὶ ἐς ἐπίδειξιν
τοῦ τε Αὐγούστου καὶ τῶν Ἀθηναίων ῾καὶ
γὰρ ἐκεῖσε ἦλθεν᾽ ἀποθανεῖν ἐθελήσας ἐμυήθη τε
τὰ τοῖν θεοῖν, τῶν μυστηρίων καίπερ οὐκ ἐν τῷ
καθήκοντι καιρῷ, ὥς φασι, διὰ τὸν Αὔγουστον
καὶ αὐτὸν  αὐτὸν συππλιεδ βψ ρκ.  μεμυημένον γενομένων,  γενομένων ρκ., γενόμενον μ.  καὶ πυρὶ
ἑαυτὸν ζῶντα ἐξέδωκεν.
