ἄνδρες τε οὖν ἐν τούτῳ πολλοὶ καὶ γυναῖκες, καὶ
ἐν αὐτῷ γε εἰσὶν αἳ τῷ δεσμωτηρίῳ, ἐκολάσθησαν.
μέλλουσαί τε ἀποθνήσκειν ἐπὶ βῆμα καὶ αὐταὶ
ἀνήγοντο δεδεμέναι ὥσπερ αἰχμάλωτοι, καὶ τὰ
σώματα καὶ ἐκείνων ἐς τοὺς ἀναβασμοὺς
ἐρριπτεῖτο: τῶν γὰρ ἔξω που θανατωθέντων αἱ
κεφαλαὶ μόναι ἐνταῦθα προετίθεντο. ἤδη δ᾽ οὖν
τινες καὶ τῶν πάνυ ὑπαιτίων, οἱ μὲν χάρισιν οἱ
δὲ καὶ χρήμασιν, ὑπό τε τῆς Μεσσαλίνης καὶ
ὑπὸ τῶν περὶ τὸν Νάρκισσον Καισαρείων  Καισαρείων ρ. στεπη., καισαρίων μ. 
περιεγένοντο. καὶ οἵ γε παῖδες τῶν ἀπολλυμένων
τὴν μὲν ἄδειαν πάντες, εἰσὶ δὲ οἳ καὶ χρήματα
ἐλάμβανον. ἐκρίνοντο δὲ ἐν τῷ συνεδρίῳ, τοῦ τε
Κλαυδίου καὶ τῶν ἐπάρχων τῶν τε ἐξελευθέρων
αὐτοῦ παρόντων: τὴν μὲν γὰρ ἐσήγησιν ἐν μέσῳ
τῶν ὑπάτων ἐπὶ δίφρου ἀρχικοῦ ἢ καὶ ἐπὶ βάθρου
καθήμενος ἐποιεῖτο, μετὰ δὲ τοῦτο αὐτός τε ἐπὶ
τὴν συνήθη ἕδραν μετήρχετο, καὶ ἐκείνοις οἱ
δίφροι ἐτίθεντο.
καὶ ταῦτα μὲν καὶ ἐπὶ τῶν ἄλλων τῶν
μεγίστων ὁμοίως ἐγίγνετο: τότε δὲ Γάλαισός τις
ἀπελεύθερος τοῦ Καμίλλου πολλὰ μὲν καὶ ἄλλα
ἐσαχθεὶς ἐς τὸ βουλευτήριον ἐπαρρησιάσατο, ἓν
δὲ δὴ καὶ τόδε μνήμης ἄξιον. τοῦ γὰρ Ναρκίσσου
παρελθόντος ἐς τὸ μέσον καὶ εἰπόντος αὐτῷ  τί
ἂν ἐποίησας, Γάλαισε, εἰ Κάμιλλος ἐμεμοναρχήκει; 
ἀπεκρίνατο ὅτι  εἱστήκειν  εἱοτήκειν ζον., ἑστήκειν μ εχξ. ϝατ.  ἂν ὄπισθεν
αὐτοῦ καὶ ἐσιώπων.  αὐτός τε οὖν ἐπὶ τούτῳ
καὶ Ἀρρία αὖ ἐφ᾽ ἑτέρῳ ὀνομαστοὶ ἐγένοντο.
αὕτη γὰρ γυνὴ Καικίνου Παίτου  Παίτου ξατανξυς, ὑπάτον μ ζον.  οὖσα οὔτ᾽
ἠθέλησε θανατωθέντος αὐτοῦ ζῆσαι, καίπερ καὶ
ἐν τιμῇ τινι εἶναι δυναμένη ῾τῇ γὰρ Μεσσαλίνῃ
σφόδρα ᾠκείωτὀ, καὶ προσέτι καὶ τὸν ἄνδρα
ἀποδειλιῶντα ἐπέρρωσε: τὸ γὰρ ξίφος λαβοῦσα
ἑαυτήν τε ἔτρωσε, καὶ ἐκείνῳ ὤρεξεν εἰποῦσα
ἰδού, Παῖτε,  Παῖτε περιζονιυς, παῖε μ ζον.  οὐκ ἀλγῶ.  καὶ οἱ μὲν ἐπῃνοῦντο:
ἤδη γὰρ ὑπὸ τῆς συνεχείας τῶν κακῶν ἐς τοῦτο
τὰ πράγματα προεληλύθει ὥστ᾽ ἀρετὴν μηκέτ᾽
ἄλλο μηδὲν ἢ τὸ γενναίως ἀποθανεῖν νομίζεσθαι:
Κλαύδιος δὲ οὕτω που πρὸς τὴν τιμωρίαν τήν τε
ἐκείνων καὶ τὴν τῶν ἄλλων ἔσχεν ὥστε καὶ
σύνθημα τοῖς στρατιώταις τὸ ἔπος τοῦτο συνεχῶς
διδόναι, τὸ ὅτι χρὴ  ἄνδρα ἀπαμύνασθαι  ἀπαμύνασθαι χιπη. ζον. εχξ. ϝατ., ἀπαμύνεσθαι μ.  ὅτε τις
πρότερος χαλεπήνῃ.  καὶ ἄλλα δὲ πολλὰ καὶ
πρὸς ἐκείνους καὶ πρὸς τὴν βουλὴν τοιουτότροπα
ἑλληνιστὶ παρεφθέγγετο, ὥστε καὶ γέλωτα παρὰ
τοῖς δυναμένοις ἔστιν ἃ αὐτῶν συνεῖναι ὀφλισκάνειν.
τότε μὲν δὴ ταῦτά τε ἐγένετο, καὶ οἱ
δήμαρχοι τελευτήσαντός σφων ἑνὸς αὐτοὶ τὴν
γερουσίαν ἐς τὸ τὸν δημαρχήσοντα ἀντικαταστῆσαι,
καίτοι τῶν ὑπάτων παρόντων, ἤθροισαν.
