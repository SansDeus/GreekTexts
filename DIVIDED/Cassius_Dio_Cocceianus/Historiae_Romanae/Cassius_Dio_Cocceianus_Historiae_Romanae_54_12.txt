Αὔγουστος μὲν δὴ ταῦτ᾽ ἐποίει, καί τις τῶν
ἀγορανόμων ἐθελοντὴς ὑπὸ πενίας ἀπεῖπε τὴν
ἀρχήν: Ἀγρίππας δὲ ὡς τότε ἐς τὴν Ῥώμην ἐκ
τῆς Σικελίας πεμφθεὶς διῴκησε τὰ κατεπείγοντα,
ταῖς Γαλατίαις προσετάχθη: ἔν τε γὰρ ἀλλήλοις
ἐστασίαζον καὶ ὑπὸ τῶν Κελτῶν ἐκακοῦντο.
καταστήσας δὲ καὶ ἐκεῖνα ἐς Ἰβηρίαν μετέστη:
οἱ γὰρ Κάνταβροι οἱ ζωργηθέντες τε ἐν τῷ πολέμῳ
καὶ πραθέντες τούς τε δεσπότας σφῶν ὡς
ἕκαστοι ἀπέκτειναν, καὶ πρὸς τὴν οἰκείαν ἐπανελθόντες
πολλοὺς συναπέστησαν, καὶ μετ᾽ αὐτῶν
χωρία καταλαβόντες καὶ ἐντειχισάμενοι τοῖς τῶν
Ῥωμαίων φρουροῖς ἐπεβούλευον. ἐπ᾽ οὖν τούτους
ὁ Ἀγρίππας ἐπιστρατεύσας ἔσχε μέν τι καὶ πρὸς
τοὺς στρατιώτας ἔργον: πρεσβύτεροι γὰρ οὐκ
ὀλίγοι αὐτῶν ὄντες καὶ τῇ συνεχείᾳ τῶν πολέμων
τετρυχωμένοι, τούς τε Καντάβρους ὡς καὶ δυσπολεμήτους
δεδιότες, οὐκ ἐπείθοντο αὐτῷ. ἀλλ᾽
ἐκείνους μέν, τὰ μὲν νουθετήσας τὰ δὲ παραμυθησάμενος
τὰ δὲ καὶ ἐπελπίσας,  ἐπελπίσας βς., ἀπελπίσας μ.  διὰ ταχέων πειθαρχῆσαι
ἐποίησε, πρὸς δὲ δὴ τοὺς Καντάβρους
πολλὰ προσέπταισεν: καὶ γὰρ ἐμπειρίᾳ πραγμάτων,
ἅτε τοῖς Ῥωμαίοις δεδουλευκότες, καὶ ἀπογνώσει
τοῦ μὴ ἂν ἔτι σωθῆναι ἁλόντες ἐχρῶντο.
τέλος δέ ποτε συχνοὺς μὲν ἀποβαλὼν τῶν στρατιωτῶν,
συχνοὺς δὲ καὶ ἀτιμώσας ὅτι ἡττῶντο ῾τά
τε γὰρ ἄλλα καὶ στρατόπεδον ὅλον Αὔγουστον
ἐπωνομασμένον ἐκώλυσεν οὕτως ἔτι καλεῖσθαἰ,
τούς τε ἐν τῇ ἡλικίᾳ πολεμίους πάντας ὀλίγου
διέφθειρε καὶ τοὺς λοιποὺς τά τε ὅπλα ἀφείλετο
καὶ ἐς τὰ πεδία ἐκ τῶν ἐρυμνῶν κατεβίβασεν. οὐ
μὴν οὔτε ἐπέστειλέ τι τῇ βουλῇ περὶ αὐτῶν, οὔτε
τὰ ἐπινίκια καίτοι ἐκ τῆς τοῦ Αὐγούστου προστάξεως
ψηφισθέντα προσήκατο, ἀλλ᾽ ἔν τε τούτοις
ἐμετρίαζεν ὥσπερ εἰώθει, καὶ γνώμην ποτὲ
ὑπὸ τοῦ ὑπάτου ὑπὲρ τοῦ ἀδελφοῦ αὐτοῦ ἐρωτηθεὶς
οὐκ ἔδωκε. τό τε ὕδωρ τὸ Παρθένιον καλούμενον
τοῖς ἰδίοις τέλεσιν ἐσαγαγὼν Αὔγουστον
προσηγόρευσε. καὶ οὕτω γε ἐκεῖνος ἐπ᾽ αὐτῷ
ἔχαιρεν ὥστε σπάνεώς  σπάνεώς βκ., σπάνιός μ.  ποτε οἴνου γενομένης,
καὶ τῶν ἀνθρώπων δεινὰ διαβοώντων, ἱκανώτατα
ἔφη τὸν Ἀγρίππαν προνενοηκέναι ὥστε μὴ δίψῃ
ποτὲ αὐτοὺς ἀπολέσθαι.
