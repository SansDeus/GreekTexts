τότε οὖν ὁ Κάτων ἐν δόξῃ τινὶ ἐπινικίων διὰ
ταῦτ᾽ αἰσίων ἐγένετο, καὶ οἱ ὕπατοι γνώμην ἐν τῷ
συνεδρίῳ ἐποιήσαντο στρατηγίαν αὐτῷ δοθῆναι
καίπερ μηδέπω ἐκ τῶν νόμων προσήκουσαν. καὶ
οὐκ ἀπεδείχθη μέν ῾αὐτὸς γὰρ ἀντεῖπἐ, τὴν δὲ δὴ
εὔκλειαν καὶ ἐκ τούτου μείζονα ἔσχε. Κλώδιος
δὲ ἐπεχείρησε μὲν τοὺς οἰκέτας τοὺς ἐκ τῆς Κύπρου
ἀχθέντας Κλωδίους, ὅτι αὐτὸς τὸν Κάτωνα ἐκεῖσε
ἐπεπόμφει, ὀνομόσαι, οὐκ ἠδυνήθη δὲ ἐναντιωθέντος
αὐτοῦ. καὶ οἱ μὲν Κύπριοι ἐπεκλήθησαν,
καίτοι τινῶν Πορκίους σφᾶς προσειπεῖν ἐθελησάντων
῾ὁ γὰρ Κάτων καὶ τοῦτ᾽ ἐκώλυσεν᾽: ὀργῇ
δ᾽ οὖν ὁ Κλώδιος τὴν ἐναντίωσιν αὐτοῦ φέρων,
τά τε διοικηθέντα ὑπ᾽ αὐτοῦ διέβαλλε καὶ τοὺς
λογισμοὺς τῶν πεπραγμένων ἀπῄτει, οὐχ ὅτι καὶ
διελέγξαι τι αὐτὸν ἀδικοῦντα ἐδύνατο, ἀλλ᾽ ὅτι
ὑπὸ ναυαγίας  ναυαγίας βκ., ναυαγίου λ.  τὰ γράμματα σχεδόν τι πάντα
διέφθαρτο, καὶ ἐδόκει κατὰ τοῦτό τι ἰσχύσειν.
ἐβοήθει δὲ καὶ τότε τῷ Κλωδίῳ ὁ Καῖσαρ καίτοι
μὴ παρών, καὶ τάς γε κατηγορίας αὐτῷ τὰς κατὰ
τοῦ Κάτωνος ἐπιστολιμαίους, ὥς γέ τινές φασιν,
ἔπεμπεν. ἐπεφέρετο  ἐπεφέρετο στ., ἐπεφέροντο λ.  δὲ τῷ Κάτωνι ἄλλα τε καὶ
ὅτι τὴν στρατηγίαν οἱ αὐτὸς τοὺς ὑπάτους πείσας,
ὥς γε ἔλεγον, ἐσηγήσασθαι, προσεποιήσατο ἐθελοντής,
ἵνα καὶ μὴ ἄκων ἀποτετυχηκέναι αὐτῆς
δόξῃ, παρεῖσθαι.
