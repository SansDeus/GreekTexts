Ἀγρίππας μὲν οὖν οὕτω μετήλλαξε, τά τε
ἄλλα ἄριστος τῶν καθ᾽ ἑαυτὸν ἀνθρώπων διαφανῶς
γενόμενος, καὶ τῇ τοῦ Αὐγούστου φιλίᾳ
πρός τε τὸ αὐτῷ ἐκείνῳ καὶ πρὸς τὸ τῷ κοινῷ
συμφορώτατον χρησάμενος. ὅσον τε γὰρ τοὺς
ἄλλους ἀρετῇ κατεκράτει, τοσοῦτον ἐκείνου ἐθελοντὴς
ἡττᾶτο, καὶ πᾶσαν αὐτῷ τὴν ἑαυτοῦ καὶ
σοφίαν καὶ ἀνδρείαν ἐς τὰ λυσιτελέστατα παρέχων
πᾶσαν τὴν παρ᾽ ἐκείνου καὶ τιμὴν καὶ δύναμιν
ἐς τὸ τοὺς ἄλλους εὐεργετεῖν ἀνήλισκεν. ἀφ᾽ οὗ
δὴ καὶ τὰ μάλιστα οὔτ᾽ αὐτῷ ποτε τῷ Αὐγούστῳ
ἐπαχθὴς οὔτε τοῖς ἄλλοις ἐπίφθονος ἐγένετο, ἀλλ᾽
ἐκείνῳ τε τὴν μοναρχίαν ὡς καὶ δυναστείας ὄντως
ἐπιθυμητὴς  ἐπιθυμητὴς χψλ., ἐπιθυμητῆι Ωμ ξοδ. πειρ.  συνέστησε, καὶ τὸν δῆμον εὐεργεσίαις
ὡς καὶ δημοτικώτατος προσεποιήσατο. καὶ
τότε γοῦν κήπους τέ σφισι καὶ τὸ βαλανεῖον τὸ
ἐπώνυμον αὐτοῦ κατέλιπεν, ὥστε προῖκα αὐτοὺς
λοῦσθαι, χωρία τινὰ ἐς τοῦτο τῷ Αὐγούστῳ δούς.
καὶ ὃς οὐ μόνον ταῦτ᾽ ἐδημοσίευσεν, ἀλλὰ καὶ
καθ᾽ ἑκατὸν  ἑκατὸν μ, ἕκαστον Ω ξοδ. πειρ.  δραχμὰς τῷ δήμῳ ὡς καὶ ἐκείνου
κελεύσαντος διένειμε. τῶν τε γὰρ πλείστων
αὐτοῦ ἐκληρονόμησεν, ἐν οἷς ἄλλα τε καὶ ἡ
Χερρόνησος ἦν  ἦν συππλιεδ βψ βς.  ἡ πρὸς τῷ Ἑλλησπόντῳ, οὐκ
οἶδ᾽ ὅπως ἐς τὸν Ἀγρίππαν ἐλθοῦσα: καὶ πάνυ
ἐπὶ πολὺ αὐτὸν ἐπόθησεν, καὶ διὰ τοῦτο καὶ
ἔντιμον παρὰ τῷ δήμῳ ἐποίησε, τόν τε υἱὸν τὸν
τελευτήσαντί οἱ γεννηθέντα Ἀγρίππαν προσηγόρευσεν.
οὐ μέντοι οὔτε τοῖς ἄλλοις ἐκλιπεῖν τι
τῶν πατρίων, καίπερ μηδενὸς τῶν πρώτων ἐς τὰς
πανηγύρεις ἀπαντῆσαι ἐθέλοντος, ἐπέτρεψε, καὶ
αὐτὸς τὰς μονομαχίας διετέλεσε: πολλάκις τε  τε βς., γε Ωμ. 
καὶ ἀπόντος αὐτοῦ ἐποιοῦντο. οὕτω γοῦν οὐκ
ἴδιον τοῦτο τὸ πάθος τῇ τοῦ Ἀγρίππου οἰκίᾳ
ἀλλὰ καὶ κοινὸν πᾶσι τοῖς Ῥωμαίοις ἐγένετο,
ὥστε καὶ σημεῖα ὅσα πρὸ τῶν μεγίστων συμφορῶν
συμβαίνειν σφίσιν εἴωθε, καὶ τότε συνενεχθῆναι.
βύαι τε γὰρ τῇ πόλει διεφοίτησαν, καὶ κεραυνὸς
ἐς τὴν ἐν τῷ Ἀλβανῷ οἰκίαν, ἐς ἣν οἱ ὕπατοι ἐν
ταῖς ἱερουργίαις καταλύουσιν, ἐνέσκηψε. τό τε
ἄστρον ὁ κομήτης ὠνομασμένος ἐπὶ πολλὰς ἡμέρας
ὑπὲρ αὐτοῦ τοῦ ἄστεως αἰωρηθεὶς ἐς λαμπάδας
διελύθη. καὶ πυρὶ ἄλλα τε τῆς πόλεως
συχνὰ καὶ ἡ τοῦ Ῥωμύλου σκηνὴ ἐκαύθη, κοράκων
κρέα ἐς αὐτὴν ἐκ βωμοῦ τινος ἔμπυρα ἐμβαλόντων.
