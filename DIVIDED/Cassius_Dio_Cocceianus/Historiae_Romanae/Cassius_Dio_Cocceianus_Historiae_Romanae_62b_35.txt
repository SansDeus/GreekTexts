κραυγῆς τε ἐπὶ τούτῳ πολλῆς συμβάσης  συμβάσης δινδ., ξυμβάσης Ωξ. 
ἐξεπλάγη τε ὁ Τιριδάτης, καὶ ἄφωνος χρόνον
τινὰ ὡς καὶ ἀπολούμενος ἐγένετο. ἔπειτα σιωπῆς
κηρυχθείσης ἐπεθάρρησέ τε, καὶ ἐκβιασάμενος τὸ
φρόνημα τῷ τε καιρῷ καὶ τῇ χρείᾳ ἐδούλευσε,
μηδὲν φροντίσας εἴ τι ταπεινὸν φθέγξαιτο, πρὸς
τὴν ἐλπίδα ὧν τεύξοιτο.  τεύξοιτο σψλβ., τεύξαιτο Ωξ.  εἶπε γὰρ οὕτως:  ἐγώ,
δέσποτα, Ἀρσάκου μὲν ἔκγονος, Οὐολογαίσου δὲ
καὶ Πακόρου τῶν βασιλέων ἀδελφός, σὸς δὲ
δοῦλός εἰμι. καὶ ἦλθόν τε πρὸς σὲ τὸν ἐμὸν
θεόν, προσκυνήσων σε ὡς καὶ τὸν Μίθραν, καὶ
ἔσομαι τοῦτο ὅ τι ἂν σὺ ἐπικλώσῃς: σὺ γάρ μοι
καὶ μοῖρα εἶ καὶ τύχη.  ὁ δὲ Νέρων ἠμείψατο
αὐτὸν ὧδε:  ἀλλ᾽ εὖ τοι ἐποίησας αὐτὸς δεῦρο
ἐλθών, ἵνα καὶ παρὼν παρόντος μου ἀπολαύσῃς:
ἃ γάρ σοι οὔτε ὁ πατὴρ κατέλιπεν οὔτε οἱ
ἀδελφοὶ δόντες ἐτήρησαν, ταῦτα ἐγὼ χαρίζομαι
καὶ βασιλέα τῆς Ἀρμενίας ποιῶ, ἵνα καὶ σὺ καὶ
ἐκεῖνοι μάθωσιν ὅτι καὶ ἀφαιρεῖσθαι βασιλείας
καὶ δωρεῖσθαι δύναμαι.  ταῦτ᾽ εἰπὼν ἀνελθεῖν
τε αὐτὸν κατὰ τὴν ἄνοδον τὴν ἐπ᾽ αὐτῷ τούτῳ
ἔμπροσθεν τοῦ βήματος πεποιημένην ἐκέλευσε,
καὶ καθιζηθέντι  καθιζηθέντι Ω, καθιζέντι ξ.  αὐτῷ ὑπὸ τὸν πόδα τὸ διάδημα
ἐπέθηκε. βοαί τε καὶ ἐπὶ τούτῳ πολλαὶ καὶ
