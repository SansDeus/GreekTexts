κατεργασάμενοι δὲ τοῦτο αὐτοὶ τὴν ἀρχὴν
ἅπασαν παρέλαβον, καὶ διῴκησαν ἐφ᾽ ὅσον ἠδυνήθησαν
ἄριστα καὶ δικαιότατα, ὥσθ᾽ ὑπὸ πάντων
ἀνθρώπων ὁμοίως ἐπαινεθῆναι. ὅ τε γὰρ Νέρων
οὔτ᾽ ἄλλως φιλοπραγματίας ἦν καὶ ἔχαιρεν ἐν
ῥᾳστώνῃ διάγων, καὶ διὰ ταῦτα τῇ τε μητρὶ
πρότερον ὑπεπεπτώκει,  ὑπεπεπτώκει στ., ὑπεπτώκει ξοδ. πειρ.  καὶ τότε ἠγάπα ὅτι
αὐτός τε ἐν ἡδοναῖς ἦν καὶ ἡ ἡγεμονία οὐδὲν
ἧττον διήγετο: καὶ ἐκεῖνοι συμφρονήσαντες αὐτοὶ
μὲν πολλὰ τὰ μὲν μετερρύθμισαν τῶν  τῶν ϝαλ., τῶν δὲ ξοδ. πειρ.  καθεστηκότων,
τὰ δὲ καὶ παντελῶς κατέλυσαν,
ἄλλα τε καινὰ προσενομοθέτησαν, τὸν δὲ δὴ
Νέρωνα τρυφᾶν εἴων, ὅπως διακορής, ἄνευ μεγάλου
τινὸς τῶν κοινῶν πάντων κακοῦ, ὧν ἐπεθύμει
γενόμενος μεταβάληται, ὥσπερ οὐκ εἰδότες
ὅτι ψυχὴ νέα τε καὶ αὐθάδης ἔν τε τρυφῇ
ἀνεπιπλήκτῳ καὶ ἐν ἐξουσίᾳ αὐτοτελεῖ τραφεῖσα
οὐχ ὅσον οὐ κόρον αὐτῶν ἴσχει, ἀλλὰ καὶ ἐξ
αὐτῶν τούτων προσδιαφθείρεται. ἀμέλει καὶ ὁ
Νέρων τὰ μὲν πρῶτα ἁπλῶς πως δεῖπνά τε
ἐποίει καὶ κώμους  κώμους ξοδ. πειρ., περὶ κώμους Ωξ.  ἐκώμαζε καὶ ἐμέθυε καὶ ἤρα,
ἔπειτα δὲ ὡς οὔτε ἐκείνῳ τις ἐπέπληττεν οὔτε
τὰ κοινὰ χεῖρον παρὰ τοῦτο διεχειρίζετο, ἐπίστευσεν
ὅτι καὶ καλῶς αὐτὰ ποιεῖ καὶ δύναται
καὶ ἐπὶ πλεῖόν σφισι χρῆσθαι, κἀκ τούτου ταῦτά
τε ὡς  ὡς ϝαλ., αἱς ξοδ. πειρ.  ἕκαστα ἐκφανέστερον καὶ προπετέστερον
πράττειν ἤρξατο, καὶ εἰ δή τι ἢ ἐκεῖνοι παραινοῦντες
ἢ ἡ μήτηρ νουθετοῦσα αὐτὸν ἔλεγε,
παρόντας μέν σφας ᾐδεῖτο καὶ ὑπισχνεῖτο μεταθήσεσθαι,
ἀπελθόντων δὲ τῆς τε ἐπιθυμίας ἐγίγνετο
καὶ τοῖς πρὸς τἀναντία αὐτὸν ἄγουσιν,
ἅτε καὶ ἐπὶ πρανὲς ἕλκουσιν, ἐπείθετο. καὶ μετὰ
τοῦτο τὰ μὲν καταφρονήσας, οἷά που συνεχῶς
παρὰ τῶν συνόντων ἀκούων  σὺ δὲ τούτων
ἀνέχῃ; σὺ δὲ τούτους φοβῇ; οὐκ οἶσθα ὅτι
Καῖσαρ εἶ καὶ σὺ ἐκείνων ἐξουσίαν, ἀλλ᾽ οὐκ
ἐκεῖνοι σοῦ ἔχουσι;  τὰ δὲ καὶ φιλονεικῶν μήτε
τῆς μητρὸς ὡς καὶ κρείττονος ἐλαττοῦσθαι μήτε
τοῦ Σενέκου τοῦ τε Βούρρου ὡς καὶ φρονιμωτέρων
