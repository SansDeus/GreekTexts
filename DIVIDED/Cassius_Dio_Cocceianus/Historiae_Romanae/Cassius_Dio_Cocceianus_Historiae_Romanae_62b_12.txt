τοιαῦτα καὶ παραπλήσια τούτοις εἰπὼν ἦρε
τὸ σημεῖον τῆς μάχης: κἀκ τούτου συνῆλθον,
οἱ μὲν βάρβαροι κραυγῇ τε πολλῇ καὶ ᾠδαῖς
ἀπειλητικαῖς χρώμενοι, οἱ δὲ Ῥωμαῖοι σιγῇ καὶ
κόσμῳ, μέχρις οὗ ἐς ἀκοντίου βολὴν ἀφίκοντο.
ἐνταῦθα δὲ ἤδη βάδην τῶν  βάδην τῶν σψλβ., βα   τῶν ξ,   τῶν ϝ.  πολεμίων προσιόντων
σφίσιν ἐξᾴξαντες  ἐξᾴξαντες βκ., ἐξάραντες ξ, ἐπάραντες ϝ.  ἅμα ἀπὸ συνθήματος
ἐπέδραμον αὐτοῖς ἀνὰ κράτος, καὶ ἐν μὲν τῇ
προσμίξει ῥᾳδίως τὴν ἀντίταξίν σφων διέρρηξαν,
περισχεθέντες δὲ τῷ πλήθει πανταχόθεν ἅμα
ἐμάχοντο. καὶ ἦν ὁ ἀγωνισμὸς αὐτῶν πολύτροπος:
τοῦτο μὲν γὰρ οἱ ψιλοὶ τοὺς ψιλοὺς
ἀντέβαλλον, τοῦτο δὲ οἱ ὁπλῖται τοῖς ὁπλίταις
ἀνθίσταντο, οἵ τε ἱππεῖς τοῖς ἱππεῦσι συνεφέροντο,
καὶ πρὸς τὰ ἅρματα τῶν βαρβάρων
οἱ τοξόται τῶν Ῥωμαίων ἀντηγωνίζοντο. τούς
τε γὰρ Ῥωμαίους οἱ βάρβαροι ῥύμῃ τοῖς ἅρμασι
προσπίπτοντες ἀνέτρεπον, καὶ αὐτοὶ ὑπὸ τῶν
τοξευμάτων, ἅτε καὶ δίχα θωράκων μαχόμενοι,
ἀνεστέλλοντο: ἱππεύς τε πεζὸν ἀνέτρεπε, καὶ
πεζὸς ἱππέα κατέβαλλε: πρός τε τὰ ἅρματα
συμφραξάμενοί τινες ἐχώρουν, καὶ ἄλλοι ὑπ᾽
αὐτῶν ἐσκεδάννυντο: τούς τε τοξότας οἱ μὲν
ὁμόσε σφίσιν ἰόντες ἔτρεπον, οἱ δὲ πόρρωθεν
ἐφυλάσσοντο. καὶ ταῦτα οὐ καθ᾽ ἓν ἀλλὰ τριχῇ
πάνθ᾽ ὁμοίως ἐγίνετο. ἠγωνίσαντο δὲ ἐπὶ πολὺ
ὑπὸ τῆς αὐτῆς ἀμφότεροι προθυμίας καὶ τόλμης.
τέλος δὲ ὀψέ ποτε οἱ Ῥωμαῖοι ἐνίκησαν,
καὶ πολλοὺς μὲν ἐν τῇ μάχῃ καὶ πρὸς ταῖς
ἁμάξαις τῇ τε ὕλῃ κατεφόνευσαν, πολλοὺς δὲ
καὶ ζῶντας εἷλον. συχνοὶ δ᾽ οὖν καὶ διέφυγον,
καὶ παρεσκευάζοντο μὲν ὡς καὶ αὖθις μαχούμενοι,
ἀποθανούσης δὲ ἐν τούτῳ τῆς Βουδουίκης
νόσῳ ἐκείνην μὲν δεινῶς ἐπένθησαν καὶ πολυτελῶς
ἔθαψαν, αὐτοὶ δ᾽ ὡς καὶ τότε ὄντως ἡττηθέντες
διεσκεδάσθησαν.   χιπη. 158, 24-165, 20 ρ. στ.  
