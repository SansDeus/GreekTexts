διὰ μὲν δὴ ταῦτα καὶ ὁ Πομπήιος, ὡς οὐδὲν
αὐτῶν προενόησε, καὶ γυμνὸς καὶ ἄφρακτος εὑρέθη,
τάχ᾽ ἂν μὴ χαλεπῶς, εἴπερ τι προεώρατο,  προεώρατο βκ., προεωρᾶτο λ. 
πάντα διὰ ταχέων ἀνακτησάμενος. τῶν τε γὰρ
μεμαχημένων συχνοὶ περιεγεγόνεσαν, καὶ ἑτέρας
δυνάμεις οὐ σμικρὰς εἶχε: τό τε μέγιστον καὶ
χρήματα πολλὰ ἐκέκτητο καὶ τῆς θαλάσσης
ἁπάσης ἐκράτει, αἵ τε πόλεις καὶ αἱ αὐτοῦ
καὶ αἱ ἐν τῇ Ἀσίᾳ καὶ δυστυχήσαντα αὐτὸν
ἠγάπων. νῦν δ᾽ ἐπειδήπερ ἐφ᾽ ᾧ μάλιστα
ἐθάρσει κακῶς ἀπήλλαξεν, οὐδὲ ἐκείνων οὐδενὶ
ὑπὸ τῆς αὐτίκα τοῦ φόβου προσβολῆς ἐχρήσατο,
ἀλλὰ τό τε ἔρυμα εὐθὺς ἐξέλιπε καὶ πρὸς Λάρισσαν
μετ᾽ ὀλίγων ἔφυγε. καὶ ἐς μὲν τὴν πόλιν οὐκ
ἐσῆλθε καίτοι τῶν Λαρισσαίων ἐσκαλούντων,
φοβηθεὶς μή τινα αἰτίαν ἐκ τούτου ὄφλωσιν: ἀλλ᾽
ἐκείνους μὲν τῷ κρατοῦντι προσχωρῆσαι ἐκέλευσεν,
αὐτὸς δὲ τά τε ἐπιτήδεια λαβὼν καὶ ἐπὶ
τὴν θάλασσαν καταβὰς ἐς Λέσβον ὁλκάδι  ὁλκάδι ρ. στεπη., ὁλκάδα λ.  πρός
τε τὴν γυναῖκα τὴν Κορνηλίαν καὶ πρὸς τὸν υἱὸν
τὸν Σέξτον  ηερε ανδ ιν τηε μαjοριτψ οφ ινστανξες ελσεσηερε τηε μσς. ρεαδ σέξστον, βυτ χιπη. ανδ ζον. υσυαλλψ ηαϝε σέξτον.  ἔπλευσε. καὶ αὐτοὺς παραλαβὼν
καὶ μηδὲ ἐς τὴν Μυτιλήνην  Μυτιλήνην δινδ., μιτυλήνην λ.  ἐσελθὼν ἐς Αἴγυπτον
ἀπῆρε, συμμαχίαν παρὰ τοῦ Πτολεμαίου
τοῦ βασιλεύοντος αὐτῆς σχήσειν ἐλπίσας: τοῦ
τε γὰρ Πτολεμαίου τοῦ διὰ τοῦ Γαβινίου τὴν
βασιλείαν παρ᾽ αὐτοῦ ἀπολαβόντος υἱὸς ἦν, καὶ
διὰ τοῦτο καὶ τὸ ναυτικὸν ἐς ἐπικουρίαν οἱ ἐπεπόμφει.
ἤκουσα μὲν γὰρ ὅτι καὶ ἐς Πάρθους
φυγεῖν ἐβουλεύσατο, οὐ μέντοι καὶ πιστεύειν
ἔχω. ἐκεῖνοί τε γὰρ τούς τε Ῥωμαίους πάντας,
ἀφ᾽ οὗ σφισιν ὁ Κράσσος ἐπεστράτευσε, καὶ
τὸν Πομπήιον μάλιστα ἅτε καὶ προσήκοντα αὐτῷ,
οὕτως ἐμίσουν ὥστε καὶ τὸν πρεσβευτὴν αὐτοῦ
πρὸς τὴν αἴτησιν τῆς βοηθείας ἐλθόντα δῆσαι
καίπερ βουλευτὴν ὄντα: καὶ ὁ Πομπήιος οὐκ ἄν
ποτε τοῦ πολεμιωτάτου, οὗ γε  οὗ γε ρκ., οὔτε λ.  εὖ πράττων οὐκ
ἐτετυχήκει, ἱκέτης ὑπέμεινε δυστυχήσας γενέσθαι.
