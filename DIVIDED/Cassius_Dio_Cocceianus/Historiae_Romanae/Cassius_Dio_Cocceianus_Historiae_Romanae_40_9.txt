γενομένου δὲ τούτου ἄλλοι τέ τινες τῶν πλησιοχώρων
ἀπέστησαν καὶ Νέρουιοι, καίτοι Κυίντου
Κικέρωνος παρ᾽ αὐτοῖς χειμάζοντος: ἀδελφὸς δὲ
τοῦ Κικέρωνος τοῦ Μάρκου ἦν, ὑποστρατηγῶν τῷ
Καίσαρι. καὶ αὐτοὺς ὁ Ἀμβιόριξ προσλαβὼν
συνέβαλε τῷ Κικέρωνι: καὶ ἀγχώμαλα ἀγωνισάμενος,
καί τινας καὶ ζῶντας ἑλών, ἀπατῆσαι
μέν πῃ καὶ ἐκεῖνον ἐπεχείρησε, μὴ δυνηθεὶς δὲ ἔς
τε πολιορκίαν αὐτὸν κατέστησε, καὶ διὰ ταχέων
ὑπό τε τῆς πολυχειρίας καὶ ὑπὸ τῆς ἐμπειρίας, ἣν
ἐκ τῆς συστρατείας ἣν μετὰ τῶν Ῥωμαίων ἐπεποίητο
ἐκέκτητο, καί τινα καὶ παρὰ τῶν αἰχμαλώτων
ἑκάστων  ἑκάστων στ., ἂν ἑκάστων λ.  μαθών, καὶ ἀπεσταύρωσε καὶ
ἀπετάφρευσεν. ἐγίγνοντο μὲν γὰρ καὶ μάχαι, οἷα
ἐν τῷ τοιούτῳ εἰκὸς ἦν, συχναί, καὶ ἀπώλλυντο
πολὺ πλείους τῶν βαρβάρων ἅτε καὶ πλείους
ὄντες: οὐ μὴν ἀλλὰ αὐτοὶ μὲν ὑπὸ  ὑπὸ ρ. στεπη., περὶ λ.  τῆς περιουσίας
τοῦ στρατοῦ οὐδὲ ἐν αἰσθήσει τοῦ φθειρομένου
σφῶν ἦσαν, οἱ δὲ δὴ Ῥωμαῖοι μήτε ἄλλως πολλοὶ
ὄντες καὶ ἐλάττους ἀεὶ γιγνόμενοι ῥᾳδίως περιεστοιχίσθησαν.
