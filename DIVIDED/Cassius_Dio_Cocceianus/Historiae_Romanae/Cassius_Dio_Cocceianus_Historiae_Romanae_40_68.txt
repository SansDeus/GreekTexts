ταῦτα οὖν τὰ στρατόπεδα παρεσκευάσθη μὲν
ὡς καὶ ἐπὶ τοὺς Πάρθους πεμφθησόμενα, ἐπεὶ δ᾽
οὐδὲν αὐτῶν ἐδέησε ῾οὐδὲ γὰρ χρεία σφῶν ἦν᾽, ὁ
Μάρκελλος πρότερον μέν, φοβηθεὶς μὴ τῷ Καίσαρι
ἀποδοθῇ, ἐν τῇ Ἰταλίᾳ δεῖν εἶναι ἔλεγεν,
τότε δὲ τῷ Πομπηίῳ, ὥσπερ εἶπον, ἐνεχείρισε.
καὶ ἦν γὰρ ἐπ᾽ ἐξόδῳ τοῦ ἔτους τὰ γιγνόμενα, καὶ
ἔμελλεν οὐκ ἐπὶ πολύ, ἅτε μήτε τῇ βουλῇ μήτε
τῷ δήμῳ δόξαντα, ἰσχύσειν, ἐπήγετο  ἐπήγετο ρκ., ἠπείγετο λ.  πρὸς τὸν
Πομπήιον Κορνήλιόν τε Λέντουλον καὶ Γάιον
Κλαύδιον τοὺς τῷ ὑστέρῳ ἔτει ὑπατεύσειν μέλλοντας,
καὶ ἐποίησε καὶ ἐκείνους τὰ αὐτὰ προστάξαι:
ἐπειδὴ γὰρ καὶ γράμματα τοῖς ἀποδεδειγμένοις
ἐς τὰς ἀρχὰς ἐκτιθέναι καὶ ἄλλα τινὰ τῶν
τῇ ἡγεμονίᾳ σφῶν προσηκόντων, καὶ πρὶν ἐνίστασθαι
αὐτήν, πράττειν ἔτι καὶ τότε ἐξῆν, καὶ
τούτου κύριοι ἐνόμιζον εἶναι. καὶ ὅ γε  γε ρκ., τε λ.  Πομπήιος,
καίπερ ἐς πάντα τἆλλα ἀκριβὴς ὤν, ὅμως οὐδὲν
διὰ τὴν στρατιωτῶν χρείαν ἐπολυπραγμόνησεν,
οὔτε ἀφ᾽ ὧν οὔθ᾽ ὅπως αὐτοὺς λαμβάνει, ἀλλὰ
καὶ πάνυ ἄσμενός σφας ἐδέξατο. οὐ μέντοι καὶ
ἐπράχθη τι οἷον ἄν τις ἐπὶ τηλικούτῳ τολμήματι
γενήσεσθαι  γενήσεσθαι ρκ., γεγεννῆσθαι λ.  προσεδόκησεν, ἀλλὰ τὴν ἔχθραν
μόνον τὴν πρὸς τὸν Καίσαρα ἐνδειξάμενοι αὐτοὶ
μὲν οὐδὲν ἄλλο ἰσχυρὸν παρεσκευάσαντο, ἐκείνῳ
δὲ καὶ ἐκ τούτου πρόφασιν εὔλογον ἐς τὸ  τὸ αδδεδ βψ ρειμ.  τὰ
στρατόπεδα τὰ συνόντα οἱ κατασχεῖν παρέσχον.
ὁ γὰρ Κουρίων ἐπί τε τούτοις πολλὴν ἐν τῷ
πλήθει κατηγορίαν κατά τε τῶν ὑπάτων καὶ κατὰ
τοῦ Πομπηίου ἐποιήσατο, καὶ ἐπειδὴ διῆρξε, πρὸς
τὸν Καίσαρα εὐθὺς ἀφωρμήθη. 
