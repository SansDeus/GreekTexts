ταῦτα δὲ ἐπράττετο μὲν ὑπό τε τοῦ Λεπίδου
καὶ ὑπὸ τοῦ Ἀντωνίου μάλιστα ῾πρός τε γὰρ τοῦ
Καίσαρος τοῦ προτέρου ἐπὶ μακρότατον τιμηθέντες,
καὶ ἐν ταῖς ἀρχαῖς ταῖς τε ἡγεμονίαις ἐπὶ
πλεῖστον γενόμενοι, πολλοὺς ἐχθροὺς εἶχον᾽,
ἐδόκει δὲ καὶ ὑπὸ τοῦ Καίσαρος κατὰ τὴν τῆς
δυναστείας κοινωνίαν γίγνεσθαι, ἐπεὶ αὐτός γε
οὐδέν τι συχνοὺς ἀποκτεῖναι ἐδεήθη: τῇ τε γὰρ
φύσει οὐκ ὠμὸς ἦν, καὶ ἐν τοῖς τοῦ πατρὸς ἤθεσιν
ἐνετέθραπτο. πρὸς δ᾽ ἔτι νέος τε ὢν καὶ ἄρτι ἐς
τὰ πράγματα παριὼν οὔτ᾽ ἄλλως ἀνάγκην  ἀνάγκην χιπη., ἂν ἀνάγκην λμ. 
πολλοὺς σφοδρῶς μισεῖν εἶχε καὶ φιλεῖσθαι
ἤθελε. σημεῖον δὲ ὅτι, ἀφ᾽ οὗ τῆς τε πρὸς
ἐκείνους συναρχίας ἀπηλλάγη καὶ τὸ κράτος
μόνος ἔσχεν, οὐδὲν ἔτι τοιοῦτον ἔπραξεν. καὶ
τότε δὲ οὐχ ὅσον πολλοὺς οὐκ ἔφθειρεν, ἀλλὰ καὶ
ἔσωσε πλείστους, τοῖς τε προδοῦσι τοὺς δεσπότας
ἢ τοὺς φίλους χαλεπώτατα καὶ τοῖς συναραμένοις  συναραμένοις ξοδ. πειρ., συναιραμένοις λμ. 
τισὶν ἐπιεικέστατα ἐχρήσατο. τεκμήριον
δέ, Τανουσία γυνὴ ἐπιφανὴς τὸν ἄνδρα Τίτον
Οὐίνιον ἐπικηρυχθέντα τὸ μὲν πρῶτον ἐς κιβωτὸν
παρὰ ἀπελευθέρῳ τινὶ Φιλοποίμενι κατέκρυψεν,
ὥστε καὶ πίστιν τοῦ τεθνηκέναι αὐτὸν παρασχεῖν:
μετὰ δὲ τοῦτο δημοτελῆ ἑορτήν, ἣν συγγενής τις
αὐτῆς ποιήσειν ἔμελλε, τηρήσασα, τόν τε Καίσαρα
διὰ τῆς Ὀκταουίας τῆς ἀδελφῆς ἐς τὸ θέατρον
μόνον τῶν τριῶν ἐσελθεῖν διεπράξατο, κἀνταῦθα
ἐσπηδήσασα τό τε πραχθὲν ἀγνοοῦντί οἱ ἐμήνυσε,
καὶ τὴν κιβωτὸν αὐτὴν ἐσκομίσασα ἐκεῖθεν τὸν
ἄνδρα ἐξήγαγεν, ὥστε τὸν Καίσαρα θαυμάσαντα
πάντας μὲν αὐτοὺς ἀφεῖναι ῾καὶ γὰρ τοῖς συγκρύψασί
τινα θάνατος προείρητὀ, τὸν δὲ  δὲ λμ, δὲ δὴ ξοδ. πειρ.  Φιλοποίμενα
καὶ ἐς τὴν ἱππάδα κατατάξαι.
