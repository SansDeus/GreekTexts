αὐτὸς δὲ πάλιν ἐπὶ τὰ Ἄτρα ἐστράτευσε,
πολλὰ μὲν σιτία παρασκευάσας πολλὰ δὲ καὶ
μηχανήματα ἑτοιμασάμενος: καὶ γὰρ δεινὸν
ἐποιεῖτο, τῶν ἄλλων κεχειρωμένων, μόνην ταύτην
ἐν μέσῳ κειμένην ἀντέχειν. καὶ ἀπώλεσε καὶ
χρήματα πλεῖστα καὶ τὰ μηχανήματα πάντα,
πλὴν τῶν Πρισκείων, ὡς ἀνωτέρω ἔφην, καὶ σὺν
τούτοις καὶ στρατιώτας πολλούς. συχνοὶ μὲν
γὰρ καὶ ἐν ταῖς προνομαῖς ἐφθείροντο, τῆς
βαρβαρικῆς ἵππου ῾φημὶ δὴ τῆς τῶν Ἀραβίων  Ἀραβίων ρειμ., ἀρράβων Ωξ. 
πανταχοῦ ὀξέως τε καὶ  πανταχοῦ ὀξέως τε καὶ σψλβ., πανταχοῦ τε ὀξέως καὶ ξ, πανταχοῦ τε καὶ ὀξέως καὶ ϝ.  σφοδρῶς ἐπιπιπτούσης
αὐτοῖς: καὶ οἱ Ἀτρηνοὶ ἐξικνοῦντο μὲν καὶ ταῖς
τοξείαις ἐπὶ μακρότατον ῾καὶ γὰρ ἐκ μηχανῶν
βέλη τινὰ ἐξέκρουον, ὥστε πολλοὺς καὶ τῶν τοῦ
Σεουήρου ὑπασπιστῶν βαλεῖν, σύνδυό τε αὐτῶν
βέλη ὑπὸ τὴν αὐτὴν ῥύμην ἱέντων, πολλαῖς τε
ἅμα χερσὶ καὶ πολλοῖς τοξεύμασι βαλλόντων᾽,
πλεῖστον δὲ ὅμως ἐκάκωσαν αὐτοὺς ἐπειδὴ τῷ
τείχει προσέμιξαν, καὶ πολὺ πλεῖον ἐπεὶ καὶ
διέρρηξάν τι αὐτοῦ: τά τε γὰρ ἄλλα καὶ τὸ
νάφθα τὸ ἀσφαλτῶδες ἐκεῖνο, περὶ οὗ ἄνω μοι
γέγραπται, ἀφιέντες  ἀφιέντες ξ, ἐφιέντες ϝ.  σφίσι τά τε μηχανήματα
καὶ τοὺς στρατιώτας πάντας, οἷς ἐπεβλήθη,
κατέπρησαν. καὶ αὐτὰ ὁ Σεουῆρος ἀπὸ βήματος
