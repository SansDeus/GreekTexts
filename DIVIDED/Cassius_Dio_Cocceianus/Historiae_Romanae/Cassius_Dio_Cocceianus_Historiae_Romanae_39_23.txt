μαχομένων δὲ αὐτῶν, καὶ τοῦ Κλωδίου πολὺ
τῇ στάσει ἐλαττουμένου, ὁ Κάτων ὁ Μᾶρκος
ἐπελθὼν ἀνίσωσεν  ἀνίσωσεν οδδεψ, ἀνέσωσεν λ.  αὐτούς: τῷ τε γὰρ Κικέρωνι
ἀχθόμενος, καὶ φοβηθεὶς ἅμα μὴ καὶ ὅσα αὐτὸς
ἐν τῇ Κύπρῳ ἐπεποιήκει καταλυθείη, ὅτι πρὸς
τοῦ Κλωδίου δημαρχοῦντος ἐπέπεμπτο, προθύμως
αὐτῷ συνήρατο. μέγα γὰρ ἐπ᾽ αὐτοῖς ἐφρόνει,
καὶ περὶ παντὸς τὸ βεβαιωθῆναι αὐτὰ ἐποιεῖτο.
ὁ μὲν γὰρ Πτολεμαῖος ὁ τὴν νῆσον τότε κατέχων,
ἐπειδὴ τά τε ἐψηφισμένα ᾔσθετο καὶ μήτ᾽ ἀντᾶραι
τοῖς Ῥωμαίοις ἐτόλμησε μήτ᾽ αὖ στερηθεὶς τῆς
ἀρχῆς ζῆν ὑπέμεινε,  ὑπέμεινε ρ. στεπη., ὑπέμενε λ.  φάρμακον πιὼν ἀπέθανε, καὶ
οἱ Κύπριοι τὸν Κάτωνα οὐκ ἀκουσίως, ἅτε καὶ
φίλοι καὶ σύμμαχοι τῶν Ῥωμαίων ἀντὶ δούλων
ἔσεσθαι προσδοκήσαντες, ἐσεδέξαντο: ὁ δὲ Κάτων
ἐπὶ μὲν τούτοις οὐδὲν εἶχε σεμνύνεσθαι, ὅτι δὲ δὴ
τά τε ἄλλα ἄριστα διῴκησε, καὶ δούλους καὶ
χρήματα πολλὰ ἐκ τῶν βασιλικῶν ἀθροίσας οὐδὲν
ᾐτιάθη ἀλλὰ ἀνεπικλήτως πάντα ἀπέδειξεν, ἀνδραγαθίας
οὐδὲν ἧττον ἢ εἰ  εἰ αδδεδ βψ λευνξλ.  πολέμῳ τινὶ ἐνενικήκει
μετεποιεῖτο: ὑπὸ γὰρ τοῦ πολλοὺς δωροδοκεῖν
σπανιώτερον τὸ τῶν χρημάτων καταφρονεῖν τινα
τοῦ τῶν πολεμίων κρατεῖν ἐνόμιζε.
