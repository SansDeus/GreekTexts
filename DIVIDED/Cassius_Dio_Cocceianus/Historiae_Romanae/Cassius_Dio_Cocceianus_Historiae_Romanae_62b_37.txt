καὶ ἐκείνου κατέγνω. ἀνεκομίσθη δὲ οὐχ
ᾗπερ ἦλθε διὰ τοῦ Ἰλλυρικοῦ καὶ ὑπὲρ τὸν
Ἰόνιον, ἀλλ᾽ ἐς τὸ Δυρράχιον ἐκ τοῦ Βρεντεσίου
πλεύσας: καὶ εἶδε καὶ τὰς ἐν τῇ Ἀσίᾳ πόλεις,
ὥστε καὶ ἐξ ἐκείνων τὴν τῶν Ῥωμαίων ἀρχὴν
καταπλαγῆναι καὶ ἰσχύος ἕνεκα καὶ κάλλους.   χιπη. 172, 18-175, 26 ρ. στ.  
ὅτι θεώμενος Τιριδάτης ποτὲ παγκράτιον,
ἐπειδὴ εἶδε  εἶδε μαι, εἶδειν ξοδ.  θάτερον τῶν παγκρατιαστῶν πεσόντα
καὶ τυπτόμενον ὑπὸ τοῦ ἀντιπάλου, ἔφη
ἄδικος ἡ μάχη: οὐ γὰρ δίκαιον τὸν πεσόντα
τύπτεσθαι.    πετρ. πατρ. εχξ. ϝατ. 68 ῾π. 214 μαι.῀ π. 196, 6-9 δινδ.᾿.  
ὁ μὲν δὴ Τιριδάτης τὰ Ἀρτάξατα ἀνοικοδομήσας
Νερώνεια προσηγόρευσεν: ὁ δὲ δὴ Οὐολόγαισος
οὔτε ἐλθεῖν πρὸς τὸν Νέρωνα, καίτοι
πολλάκις μεταπεμφθείς, ἠθέλησε, καὶ τέλος, ὡς
ὀχληρὸς αὐτῷ ἐγίνετο, ἀντεπέστειλέν οἱ ὅτι πολύ
σοι ῥᾷον ἢ ἐμοί ἐστι τοσαύτην θάλασσαν πλεῦσαι.
ἂν οὖν ἐς τὴν Ἀσίαν ἔλθῃς, τότε συνθησόμεθα
ποῦ δυνησόμεθα συμβαλεῖν ἀλλήλοις. τοιαῦτα
τὸ τελευταῖον ὁ Πάρθος ἔγραψεν.   ρ. στ. 175, 26-31 ρ. στ., εχξ. υρ 13.  
