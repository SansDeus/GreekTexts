ταῦτα μὲν ἐν τῷ χρόνῳ τούτῳ ἐγένετο: ἐπὶ
δ᾽ Ἀππίου τε Κλαυδίου καὶ Γαΐου Νωρβανοῦ
ὑπάτων, οἷς πρώτοις δύο ἑκατέροις ταμίαι συνεγένοντο,
τό τε πλῆθος πρὸς τοὺς τελώνας βαρύτατά
σφισιν ἐγκειμένους ἐστασίασε, καὶ αὐτοῖς
τε ἐκείνοις καὶ τοῖς ὑπηρέταις τοῖς τε στρατιώταις
τοῖς συνεσπράσσουσί σφισι τὰ χρήματα ἐς
χεῖρας ᾖσαν,  ᾖσαν βς., ἤιεσαν μ.  καὶ στρατηγοὶ ἑπτὰ καὶ ἑξήκοντα
ἄλλοι ἐπ᾽ ἄλλοις ἀποδειχθέντες ἦρξαν. ταμιεῦσαί
τέ τις ἐν παισὶν αἱρεθεὶς ἔπειτα τῆς ὑστεραίας
ἐς ἐφήβους ἐσῆλθε, καὶ ἕτερος ἐς τὸ βουλευτικὸν
ἐσγραφεὶς μονομαχῆσαι ἠθέλησε: καὶ
ἐκεῖνός τε  τε βκ., γε μ.  ἐκωλύθη τοῦτο ποιῆσαι, καὶ προσαπηγορεύθη
μήτε βουλευτὴν μονομαχεῖν μήτε δοῦλον
ῥαβδουχεῖν, μήτε τὰς καύσεις τῶν νεκρῶν
ἐντὸς πεντεκαίδεκα ἀπὸ τῆς πόλεως σταδίων γίγνεσθαι.
πολλὰ μὲν δὴ καὶ πρὸ  πρὸ ρ. στεπη., πρὸς μ.  ἐκείνου τοῦ χρόνου
τερατώδη συνηνέχθη ῾ἄλλα τε γὰρ καὶ ἔλαιόν
τι παρὰ τῷ Τιβέριδι ἀνέβλυσἐ, πολλὰ δὲ καὶ
τότε. ἥ τε γὰρ σκηνὴ ἡ τοῦ Ῥωμύλου ἐξ ἱερουργίας
τινός, ἣν οἱ ποντίφικες ἐν αὐτῇ ἐπεποιήκεσαν,
ἐκαύθη: καὶ Ἀρετῆς ἄγαλμα πρὸ  πρὸ ρ. στεπη., πρὸς μ.  πυλῶν
τινων ἑστὸς ἔπεσεν ἐπὶ στόμα, κάτοχοί τέ τινες
ἐκ τῆς Μητρὸς τῶν θεῶν γενόμενοι ὀργίζεσθαί
σφισι τὴν θεὸν  θεὸν βς., θεὰν μ.  ἔφασαν. καὶ ἀνεγνώσθη μὲν
ἐπὶ τούτῳ τὰ Σιβύλλεια ἔπη: ὡς δὲ καὶ ἐκείνων
ταὐτά  ταὐτὰ λευνξλ., ταῦτα μ.  τε εἰπόντων, καὶ τὸ ἄγαλμα ἐπί τε τὴν
θάλασσαν καταχθῆναι καὶ τῷ ὕδατι αὐτῆς
καθαρθῆναι προσταξάντων, ἡ θεὸς πλεῖστόν τε
ὅσον ἀπὸ τῆς γῆς ἐς τὸν βυθὸν ἐχώρησε καὶ ἐν
αὐτῷ ἐνεχρόνισε καὶ μόλις ὀψέ ποτε ἀνεκομίσθη,
φόβος αὖ καὶ ἐκ τούτου οὐ σμικρὸς τοὺς
Ῥωμαίους ἔλαβεν, οὐδ᾽ ἀνεθάρσησαν πρὶν φοίνικας
τέσσαρας περί τε τὸν νεὼν αὐτῆς καὶ ἐν τῇ
ἀγορᾷ ἀναφῦναι.
ταῦτά τε οὖν τότε ἐγένετο, καὶ ὁ Καῖσαρ τὴν
