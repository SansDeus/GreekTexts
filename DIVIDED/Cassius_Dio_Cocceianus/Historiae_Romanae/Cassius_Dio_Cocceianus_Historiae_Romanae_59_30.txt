ὡς οὖν πάντα τρόπον ἐξεμαίνετο, ἐπεβούλευσαν
αὐτῷ Κάσσιός τε Χαιρέας καὶ Κορνήλιος
Σαβῖνος, καίτοι χιλιαρχίας ἐν τῷ δορυφορικῷ
ἔχοντες. συνώμοσαν μὲν γὰρ πλείονες καὶ συνῄδεσαν
τὸ πραττόμενον, ἐν οἷς ἦν ὅ τε Κάλλιστος
καὶ ὁ ἔπαρχος.   χιπη. 171, 13-18, ζον. 11, 7 ῾π. 22, 17-21 δ.᾿, Jοανν. αντιοξη. φρ. 84 μ. ῾ϝ. 4-6᾿.  
πάντες τε ὡς εἰπεῖν οἱ περὶ αὐτὸν ὑπέρ τε σφῶν
καὶ τῶν κοινῶν ἐκινήθησαν. καὶ ὅσοι δὲ οὐ
συνώμοσαν, γνόντες οὔτ᾽ ἐξέφηναν καὶ ἄσμενοι
εἶδον αὐτὸν ἐπιβουλευόμενον.   Jοανν. αντιοξη.  
φρ. 84 μ ῾ϝ. 6-7᾿, ζον. 11, 7 ῾π. 22, 22-23 δ.᾿.
οἱ δὲ αὐτόχειρες αὐτοῦ γενόμενοι ἐκεῖνοι ἦσαν.
ἄλλως τε γὰρ ἀρχαιότροπός τις ἀνὴρ ὁ Χαιρέας
ἦν, καί τινα καὶ ἰδίαν τῆς ὀργῆς αἰτίαν ἔσχε:
γύννιν τε γὰρ αὐτὸν καίπερ ἐρρωμενέστατον
ἀνδρῶν ὄντα ὁ Γάιος ἐπεκάλει, καὶ τὸ σύνθημα
αὐτῷ, ὁπότε ἐς ἐκεῖνον καθήκοι, Πόθον ἢ Ἀφροδίτην
ἢ ἕτερόν τι  τι ομ. ϝ.  τοιοῦτον ἐδίδου. θεοπρόπιον
δέ τι τῷ Γαΐῳ ὀλίγον ἔμπροσθεν ἐγεγόνει φυλάττεσθαι
Κάσσιον: καὶ ὁ μὲν ἐς Γάιον Κάσσιον τὸν
τότε τῆς Ἀσίας ἄρχοντα, ἐπειδὴ τὸ γένος ἀπὸ
τοῦ Κασσίου ἐκείνου τοῦ τὸν Καίσαρα ἀποκτείναντος
εἶχεν, ὑποπτεύσας μετεπέμψατο αὐτὸν
δεδεμένον, προέλεγε δ᾽ ἄρα αὐτῷ τὸ δαιμόνιον
τοῦτον τὸν Κάσσιον τὸν Χαιρέαν. Ἀπολλώνιός
τέ τις Αἰγύπτιος οἴκοι τε τὸ συμβὰν αὐτῷ προεῖπε,
καὶ πεμφθεὶς διὰ τοῦτ᾽ ἐς τὴν Ῥώμην προσήχθη
τε αὐτῷ ἐν αὐτῇ ἐκείνῃ  αὐτῇ ἐκείνῃ Ωξ, ἐκείνῃ λ᾽.  τῇ ἡμέρᾳ ἐν ᾗ τελευτήσειν
ἔμελλε, καὶ ἀναβληθεὶς ὡς καὶ μετ᾽
ὀλίγον κολασθησόμενος ἐσώθη.
ἐπράχθη δὲ ὧδε. ἑορτήν τινα ἐν τῷ παλατίῳ
ἦγε καὶ θέαν ἐπετέλει, κἀν τούτῳ καὶ αὐτὸς καὶ
ἤσθιε καὶ ἔπινε καὶ τοὺς ἄλλους εἱστία, ὅτε δὴ
καὶ Πομπώνιος Σεκοῦνδος ὁ τότε ὑπατεύων ἐνεφορεῖτό
τε ἅμα τῶν σιτίων, παρὰ τοῖς ποσὶν
αὐτοῦ καθήμενος, καὶ ἐπικύπτων συνεχῶς αὐτοὺς
κατεφίλει.   χιπη. 171, 18- 172, 8.  
ὁ γὰρ Χαιρέας καὶ ὁ Σαβῖνος ἐπὶ τοῖς γινομένοις
αἰσχροῖς ἀλγοῦντες, ὅμως ἐκαρτέρουν ἐπὶ
πέντε ἡμέρας. ὡς δὲ καὶ αὐτὸς ὁ Γάιος καὶ ὀρχήσασθαι
καὶ τραγῳδίαν ὑποκρίνασθαι ἠθέλησεν,
καὶ διὰ τοῦτο ἑτέρας τρεῖς ἡμέρας προήγγειλε,
οὐκέθ᾽ οἱ περὶ τὸν Χαιρέαν ὑπέμειναν, ἀλλὰ
τηρήσαντες αὐτὸν ἐκ τοῦ θεάτρου ἐξελθόντα  ἐξελθόντα χιπη., ἐξερχόμενον ζον., ἐρχόμενον Jοανν. αντιοξη.  ἵνα
τοὺς παῖδας θεάσηται, οὓς ἐκ τῆς Ἑλλάδος καὶ
τῆς Ἰωνίας τῶν πάνυ εὐγενῶν ἐπὶ τῷ τὸν ὕμνον
τὸν ἐς ἑαυτὸν πεποιημένον ᾆσαι μετεπέπεμπτο  μετεπέπεμπτο βς., μετάπεμπτον Ωξ, μετεπέμψατο λ᾽, μετεπέμπετο Jοανν. αντιοξη. 
δῆθεν, ἀπέκτειναν ἐν στενωπῷ τινι ἀπολαβόντες.
καὶ αὐτοῦ πεσόντος οὐδεὶς τῶν παρόντων
ἀπέσχετο, ἀλλὰ καὶ νεκρὸν αὐτὸν ὄντα ὠμῶς
ἐτίτρωσκον:  ὠμῶς ἐτίτρωσκον χιπη., κατετίτρωσκον ζον.  καί τινες καὶ τῶν σαρκῶν αὐτοῦ
ἐγεύσαντο. τήν τε γυναῖκα καὶ τὴν θυγατέρα
εὐθὺς ἔσφαξαν.   χιπη. 172, 8-19, ζον. 11, 7  
῾π. 22, 24-23, 5 δ.᾿, Jοανν. αντιοξη. φρ. 84 μ. ῾ϝ. 7-11᾿.
