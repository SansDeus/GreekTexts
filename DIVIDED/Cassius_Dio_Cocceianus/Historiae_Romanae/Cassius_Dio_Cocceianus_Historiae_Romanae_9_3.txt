ὅτι τοῦ Μεγακλέους τελευτήσαντος καὶ τοῦ
Πύρρου τὸν πῖλον ἀπορρίψαντος ἐς τὸ ἐναντίον
ἡ μάχη περιέστη: τοῖς μὲν γὰρ ἡ σωτηρία αὐτοῦ
πολὺ πλεῖον ἐκ τοῦ παρὰ τὴν ἐλπίδα σφῶν αὐτὸν
περιεῖναι ἢ εἰ μηδ᾽ ἀρχὴν τεθνηκέναι ἐνενόμιστο
θάρσος ἐνεποίησεν, οἱ δὲ ἀπατηθέντες δεύτερον
οὐδὲν ἔτι πρόθυμον ἔσχον, κολουσθέντες τε αὖθις
τὸ μάτην θαρσῆσαν καὶ ἐκ τῆς δι᾽ ὀλίγου μεταβολῆς
σφων ἐς τὴν τοῦ χείρονος δόκησιν οὐδ᾽
ὕστερόν ποτε αὐτὸν φθαρήσεσθαι ἐλπίσαντες.   μ. 93 ῾π. 171᾿.  
