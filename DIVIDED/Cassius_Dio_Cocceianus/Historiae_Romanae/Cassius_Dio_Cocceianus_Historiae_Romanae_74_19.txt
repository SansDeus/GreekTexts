καὶ ὁ μὲν οὕτω τὴν αὐταρχίαν καὶ ἐκ τῶν τῆς
βουλῆς δογμάτων  δογμάτων λευνξλ., πραγμάτων Ωξ.  βεβαιωσάμενος ἀνῆλθεν ἐς
τὸ παλάτιον, καὶ εὑρὼν τὸ δεῖπνον τὸ τῷ
Περτίνακι παρεσκευασμένον πολλά τε αὐτοῦ
κατεγέλασε, καὶ μεταπεμψάμενος ὅθεν τι καὶ
ὁπωσοῦν εὑρεθῆναι τότε ἠδυνήθη πολυτίμητον,
διεπίμπλατο ἔνδον ἔτι τοῦ νεκροῦ κειμένου, καὶ
ἐκύβευεν, ἄλλους τε καὶ Πυλάδην τὸν ὀρχηστὴν
παραλαβών. τῇ δὲ δὴ ὑστεραίᾳ ἡμεῖς μὲν
ἀνῄειμεν ὡς αὐτόν, πλαττόμενοι τρόπον τινὰ
καὶ σχηματιζόμενοι ὅπως μὴ κατάφωροι ἐπὶ τῇ
λύπῃ γενώμεθα: ὁ δὲ δῆμος ἐσκυθρώπαζε φανερῶς,
καὶ διελάλουν ὅσα ἤθελον, καὶ παρεσκευάζοντο
πρᾶξαι ὅσα ἐδύναντο.  ἐδύναντο βκ., ἠδύναντο Ωξ.  καὶ τέλος,
ἐπειδὴ πρὸς τὸ συνέδριον ἦλθε καὶ τῷ Ἰανῷ τῷ
πρὸ τῶν θυρῶν αὐτοῦ θύσειν ἔμελλεν, ἐξέκραγον
πάντες ὥσπερ ἐκ συγκειμένου τινός, τῆς τε
ἀρχῆς ἅρπαγα αὐτὸν καὶ πατροφόνον ὀνομάζοντες.
ὡς δὲ προσποιησάμενος μὴ χαλεπαίνειν ἀργύριόν
τι αὐτοῖς ὑπέσχετο, ἀγανακτήσαντες ὡς καὶ
δεκαζόμενοι ἀνεβόησαν ἅμα πάντες  οὐ θέλομεν,
οὐ λαμβάνομεν.  καὶ αὐτοῖς καὶ τὰ πέριξ
οἰκοδομήματα φρικῶδές τι συνεπήχησεν.  συνεπήχησεν βκ., συνεπήχησαν Ωξ.  ἀκούσας
δὲ ταῦτα ὁ Ἰουλιανὸς οὐκέτ᾽ ἐκαρτέρησεν,
ἀλλὰ τοὺς ἐγγὺς προσεστηκότας κτείνεσθαι
προσέταξε. καὶ ὁ δῆμος ἔτι καὶ μᾶλλον ἐπιπαρωξύνθη,
καὶ οὐκ ἐπαύσατο οὔτε τὸν Περτίνακα
ποθῶν οὔτε τὸν Ἰουλιανὸν λοιδορῶν οὔτε τοὺς
θεοὺς ἐπιβοώμενος οὔτε τοῖς στρατιώταις ἐπαρώμενος,
ἀλλὰ καίτοι πολλοὶ  πολλοί βκ., πολλοὶ καί Ωξ.  πολλαχοῦ τῆς πόλεως
καὶ τιτρωσκόμενοι καὶ φονευόμενοι ἀντεῖχον.
καὶ τέλος ὅπλα ἁρπάσαντες συνέδραμον ἐς τὸν
ἱππόδρομον, κἀνταῦθα διετέλεσαν τὴν νύκτα καὶ
τὴν μετ᾽ αὐτὴν ἡμέραν ἄσιτοι καὶ ἄποτοι βοῶντες,
τούς τε λοιποὺς στρατιώτας καὶ μάλιστα τὸν
Νίγρον τὸν Πεσκέννιον καὶ τοὺς μετ᾽ αὐτοῦ ἐν
τῇ Συρίᾳ ὄντας ἐπαμῦναί σφισι δεόμενοι. καὶ
μετὰ τοῦτο τῇ τε κραυγῇ καὶ τῷ λιμῷ τῇ τε
ἀγρυπνίᾳ κακωθέντες διελύθησαν καὶ ἡσυχίαν
ἦγον, τὰς ἔξωθεν ἐλπίδας ἀναμένοντες.   χιπη. 289, 12-290, 32 ρ. στ.  
οὐ βοηθῶ τῷ δήμῳ: οὐ γάρ με ἐπεβοήσατο.    βεκκ. ανεξδ. π. 142, 14.  
