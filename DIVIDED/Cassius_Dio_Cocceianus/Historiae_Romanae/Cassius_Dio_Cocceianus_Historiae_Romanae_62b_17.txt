καὶ ταῦτα οὐκ ἐν μιᾷ μόνον ἀλλ᾽ ἐπὶ πλείους
καὶ ἡμέρας καὶ νύκτας ὁμοίως ἐγίνετο. καὶ
πολλοὶ μὲν οἶκοι ἔρημοι τοῦ βοηθήσοντός σφισιν
ἀπώλοντο, πολλοὶ δὲ καὶ ὑπ᾽ αὐτῶν τῶν ἐπικουρούντων
προσκατεπρήσθησαν: οἱ γὰρ στρατιῶται,
οἵ τε ἄλλοι καὶ οἱ νυκτοφύλακες, πρὸς τὰς
ἁρπαγὰς ἀφορῶντες οὐχ ὅσον οὐ κατεσβέννυσάν
τινα ἀλλὰ καὶ προσεξέκαιον. τοιούτων  τοιούτων Ω, τῶν ξ.  δὲ δὴ
ἄλλων ἄλλοθι συμβαινόντων, ὑπέλαβέ ποτε τὸ
πῦρ ἄνεμος καὶ ἐπὶ τὰ λοιπὰ ὁμοῦ  ὁμοῦ ξ, ἡμῶν ϝ.  πάντα
ἤγαγεν, ὥστε σκευῶν μὲν πέρι ἢ οἰκιῶν μηδένα
μηδὲν ἔτι φροντίσαι, πάντας δὲ τοὺς λοιποὺς
ἑστῶτάς που ἐν ἀσφαλεῖ τινι ὁρᾶν ὥσπερ νήσους
τινὰς καὶ πόλεις ἅμα πολλὰς φλεγομένας, καὶ
ἐπὶ μὲν τοῖς σφετέροις μηδὲν ἔτι λυπεῖσθαι, τὸ δὲ
δημόσιον ὀδυρομένους ἀναμιμνήσκεσθαι ὅτι καὶ
πρότερόν ποτε οὕτως ὑπὸ τῶν Γαλατῶν τὸ πλεῖον
