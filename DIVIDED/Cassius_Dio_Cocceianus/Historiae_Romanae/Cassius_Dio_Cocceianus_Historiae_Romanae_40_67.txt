συνειλεγμένοι καὶ παρόντες τότε ἦσαν. ὁ Πομπήιος
πρότερον μέν, ἕως ἔτι τὸν Καίσαρα διὰ
φιλίας εἶχε, στράτευμα ἓν τῶν ἐκ τοῦ καταλόγου
αὐτῷ  αὐτῷ χψλ., αὐτῶν λ.  στρατευομένῳ  στρατευομένῳ ρκ., στρατευομένων λ.  ἐδεδώκει  ἐδεδώκει βκ., δέδωκεν λ.  ῾οὔτε γὰρ οὗτος
πόλεμόν τινα διεχείριζε, καὶ ἐκείνῳ χρεία στρατιωτῶν
ἐγένετὀ, ἐπεὶ δὲ διηνέχθησαν, ἐθελήσας
τοῦτό τε ἀπολαβεῖν παρ᾽ αὐτοῦ καὶ ἔτι καὶ ἄλλο
αὐτὸν προσαφελέσθαι ἐλογοποίησεν ὡς τοῦ Βιβούλου
στρατιωτῶν πρὸς τοὺς Πάρθους δεομένου,
καὶ ἵνα γε μὴ καινοὶ δή τινες κατάλογοι γένωνται
῾τό τε γὰρ πρᾶγμα κατεπείγειν καὶ περιουσίαν
σφίσι στρατοπέδων εἶναι ἔλεγἐ, ψηφισθῆναι
ἐποίησεν ὥστε ἑκάτερόν σφων, ἑαυτόν τε καὶ τὸν
Καίσαρα, ἓν δεῖν  ἓν δεῖν βς., δεῖν ἓν μελβερ, δεῖν λ.  αὐτῷ πέμψαι. κἀκ τούτου
τῶν μὲν συστρατευομένων οἱ οὐδένα ἀπέστειλε,
τὸ δὲ δὴ στράτευμα ἐκεῖνο ὅπερ τῷ Καίσαρι ἐδεδώκει
ἐκέλευσε τοῖς ἐπὶ τοῦτο ταχθεῖσιν αἰτῆσαι.
καὶ οὕτω τῷ μὲν λόγῳ ἀμφότεροι, τὸ δ᾽ ἀληθὲς ὁ
Καῖσαρ μόνος τὰ δύο ἔπεμψεν: ᾔδει μὲν γὰρ τὸ
γιγνόμενον, ἐπειθάρχησε δὲ μὴ βουληθεὶς αἰτίαν
ὡς καὶ ἀνηκουστηκὼς λαβεῖν, ἄλλως τε καὶ μέλλων
ἐπὶ τῇ προφάσει ταύτῃ πολλῷ πλείους στρατιώτας ἀντικαταλέξειν.
