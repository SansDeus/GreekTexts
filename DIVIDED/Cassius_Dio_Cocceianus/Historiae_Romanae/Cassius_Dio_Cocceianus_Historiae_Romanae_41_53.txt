διασωθέντων δ᾽ οὖν τῶν στρατιωτῶν ὅ τε
Πομπήιος ἐς τὸ Δυρράχιον, ὥσπερ εἶπον, ἀνεχώρησε,
καὶ ὁ Καῖσαρ ἐπηκολούθησεν αὐτῷ θαρσήσας,
ὅτι τῷ πλήθει τῶν τότε συνόντων οἱ περιῆν
ἐκ τῶν προσγεγενημένων. τὸ δὲ Δυρράχιον ἐν τῇ
γῇ τῇ πρότερον μὲν Ἰλλυριῶν τῶν Παρθινῶν, νῦν
δὲ καὶ τότε γε ἤδη  ἤδη λευνξλ., ἥδε λ.  Μακεδονίας  Μακεδονίας οδδεψ, μακεδονία λ.  νενομισμένῃ
κεῖται, καὶ ἔστιν ἐπικαιρότατον, εἴτ᾽ οὖν ἡ
Ἐπίδαμνος ἡ  ἡ ρειμ., καὶ ἡ λ.  τῶν Κερκυραίων εἴτε καὶ ἑτέρα τις
οὖσα. καὶ οἱ μὲν τοῦτο γράψαντες τήν τε
κτίσιν αὐτῆς καὶ τὸ ὄνομα ἐς Δυρράχιον ἥρωα
ἀναφέρουσιν: οἱ δ᾽ ἕτεροι Δυρράχιον ἀντονομασθῆναι
τὸ χωρίον ὑπὸ τῶν Ῥωμαίων πρὸς τὴν τῆς
ῥαχίας δυσχέρειαν ἔφασαν, ὅτι ἡ τῆς Ἐπιδάμνου
πρόσρησις ζημιώδη δήλωσιν ἐν τῇ τῶν Λατίνων
γλώσσῃ ἔχουσα δυσοιώνιστός σφισιν ἐς τὸ
περαιοῦσθαι ἐς αὐτὴν ἔδοξεν εἶναι.
