ἀλλ᾽ ἐς τὴν οἰκείαν ἀνεχώρησεν, ὁ δ᾽ Ἀντώνιος
ἠπείχθη μὲν πρὸς τὴν πρώτην πεμφθεῖσάν  πεμφθεῖσάν βκ., πρεμωθεῖσάν λμ.  οἱ
ὑπὸ τοῦ Στατιανοῦ ἀγγελίαν ὡς καὶ βοηθήσων
αὐτῷ, ὑστέρησε δέ: ἔξω γὰρ τῶν νεκρῶν οὐδένα
εὗρε. καὶ κατὰ μὲν τοῦτ᾽ ἐφοβήθη, ὅτι δὲ οὐδενὶ
τῶν βαρβάρων ἐνέτυχεν, ὑπετόπησέ τε ἀπεληλυθέναι
ποι αὐτοὺς ὑπὸ δέους καὶ ἀνεθάρσησε.
κἀκ τούτου συμβαλών σφισιν οὐ πολλῷ ὕστερον
τροπὴν μὲν αὐτῶν ἐποιήσατο: οἱ γὰρ σφενδονῆται
πολλοί τε ὄντες καὶ μακροτέραν  μακροτέραν βκ., μακροτέρων λμ.  τῶν τόξων
ἱέντες πάντα καὶ τὸν κατάφρακτον ἰσχυρῶς ἐλυμαίνοντο:
οὐ μέντοι καὶ ἀξιόλογόν τι πλῆθος
ἔφθειρεν:  ἔφθειρεν βκ., ἔφθειρον λμ.  οἱ γὰρ βάρβαροι διὰ ταχέων ἵππευον.
τοῖς τε οὖν Πραάσποις αὖθις προσέμιξε καὶ
ἐκεῖνα ἐπολιόρκει, τοὺς μὲν πολεμίους μηδὲν μέγα
λυπῶν ῾οἵ τε γὰρ ἔνδον ὄντες ἰσχυρῶς αὐτὸν ἀπεκρούοντο,
καὶ οἱ ἔξωθεν οὐ ῥᾳδίως αὐτῷ συνέμισγον᾽,
τῶν δὲ δὴ σφετέρων πολλοὺς μὲν ἐν τῇ
τῶν ἐπιτηδείων καὶ ζητήσει καὶ ἐπαγωγῇ ἀποβάλλων,
συχνοὺς δὲ καὶ αὐτὸς κολάζων. τὸ μὲν
γὰρ πρῶτον, ἕως ἔτι αὐτόθεν ποθὲν τὴν τροφὴν
ἐλάμβανον, ἐξήρκουν ἐς ἀμφότερα, ὥστε καὶ τὴν
προσεδρείαν καὶ τὴν λῆψιν αὐτῆς ἀσφαλῆ ποιεῖσθαι:
ἐπεὶ δὲ τά τε ἐγγὺς πάντα κατανάλωτο καὶ
πόρρω ποι οἱ στρατιῶται προχωρεῖν ἠναγκάζοντο,
συνέβαινεν αὐτοῖς, εἰ μὲν ὀλίγοι ποι  ποι ρ. στεπη., πηι λμ.  πεμφθεῖεν,
μὴ μόνον μηδὲν φέρειν ἀλλὰ καὶ προσαπόλλυσθαι,
εἰ δὲ δὴ πλείους, ἔρημον τὸ τεῖχος τῶν πολιορκησόντων
καταλείπειν, καὶ πολλοὺς μὲν ἄνδρας ἐν
τούτῳ πολλὰς δὲ καὶ μηχανάς, ἐπεξιόντων σφίσι
