ποιήσαντος δὲ αὐτοῦ τοῦτο καὶ τὰς σπονδὰς
προσδεχομένου, οἵ τε Μῆδοι καὶ τὰ μηχανήματα
κατέκαυσαν καὶ τὰ χώματα διεσκέδασαν, καὶ οἱ
Πάρθοι λόγον μὲν οὐδένα ὑπὲρ τῆς εἰρήνης αὐτῷ
ἔπεμψαν, προσπεσόντες δὲ αἰφνίδιοι πολλὰ καὶ
δεινὰ εἰργάσαντο. ὡς οὖν ἔμαθεν ὅτι ἠπάτηται,
πρεσβεύσασθαι μὲν οὐκέτ᾽  οὐκέτ᾽ μ, οὐκ λ.  ἐτόλμησεν ῾οὔτε γὰρ
ἐπὶ μετρίοις τισὶ καταλύσεσθαι προσεδόκησε, καὶ
τοὺς στρατιώτας ἐς ἀθυμίαν ἐκ τῆς τῶν σπονδῶν
διαμαρτίας ἐμβαλεῖν οὐκ ἠθέλησεν᾽, ἐπειχθῆναι
δέ, ἐπειδήπερ ἅπαξ ἐξανειστήκει, ἐς τὴν Ἀρμενίαν
ἔγνω. καὶ ἑτέραν τινὰ ὁδὸν ῾ἣν γὰρ ἦλθον, ἀποκεκλεῖσθαί
σφισι παντελῶς ἐνόμιζον᾽ ἰόντες  ἐνόμιζον ἰόντες δινδ., νομίζοντες λμ. 
πολλὰ καὶ ἄτοπα ἔπαθον. ἔς τε γὰρ χωρία ἄγνωστα
ἐσπίπτοντες ἐσφάλλοντο, καὶ προσέτι καὶ
οἱ βάρβαροι τὰ στενόπορα αὐτῶν προκαταλαμβάνοντες
τὰ μὲν ἀπέσκαπτον τὰ δὲ ἀπεσταύρουν,
τήν τε ὑδρείαν πανταχοῦ ἐδυσχέραινον καὶ τὰς
νομὰς ἐξέτριβον: καὶ εἴγε που κατὰ τύχην δι᾽ ἐπιτηδειοτέρων τινῶν τόπων χωρήσειν ἔμελλον,
ἐκείνων μέν σφας ὡς καὶ προκατειλημμένων ψευδαγγελίαις
ἀπέτρεπον, ἑτέρας δ᾽ ὁδοὺς προλελοχισμένας
ἰέναι ἐποίουν, ὥστε πολλοὶ μὲν ἐν τῷ
