ἐπράχθη δὲ ὧδε. οὐχ ὡμολόγησαν μὲν ὁπότε
τὴν μάχην ποιήσονται, ὥσπερ δὲ ἀπὸ συγκειμένου
τινὸς πάντες ἅμα ἕῳ ἐξωπλίσαντο, καὶ ἔς τε τὸ
χωρίον τὸ μεταίχμιόν σφων καθάπερ ἀγωνισταί
τινες σχολῇ προῆλθον, κἀνταῦθα ἡσυχῇ παρετάξαντο.
ὡς δ᾽ ἀντικατέστησαν, παραινέσεις,
τοῦτο μὲν ἀθρόοις τοῦτο δὲ καὶ καθ᾽ ἑκάστους,
ἀμφοτέροις ἀπό τε τῶν στρατηγῶν καὶ ἀπὸ τῶν
ὑποστρατήγων τῶν θ᾽ ὑπομειόνων ἐγένοντο, πολλὰ
μὲν πρὸς τὸ αὐτίκα τοῦ κινδύνου ἀναγκαῖα
πολλὰ δὲ καὶ ἐς τὸ ἔπειτα ἁρμόζοντα αὐτῶν
λεγόντων, οἷα ἄν τινες ἔν τε τῷ παραχρῆμα
κινδυνεύσοντες καὶ τῷ μέλλοντι προκάμνοντες
εἴποιεν.  εἴποιεν ρ. στεπη., εἴποιε λμ.  καὶ τὰ μὲν ἄλλα ὁμοιοτροπώτατα, ἅτε
καὶ Ῥωμαίων ἀμφοτέρωθεν ὁμοίως μετὰ τῶν
συμμάχων σφῶν ὄντων, ἐρρήθη: διήλλαξε δὲ ὅτι
οἱ μὲν περὶ τὸν Βροῦτον τήν τε ἐλευθερίαν καὶ
τὴν δημοκρατίαν τό τε ἀτυράννευτον καὶ τὸ ἀδέσποτον
τοῖς σφετέροις προεβάλλοντο, καὶ τά τε ἐν
ἰσονομίᾳ χρηστὰ καὶ τὰ ἐν μοναρχίᾳ ἄτοπα, ὅσα
ποτὲ αὐτοί τε ἐπεπόνθεσαν καὶ περὶ ἑτέρων
ἠκηκόεσαν, προέφερον, παραδεικνύντες τε καθ᾽
ἓν ἕκαστον ἑκάτερα καὶ ἱκετεύοντές  ἱκετεύοντές πολακ, ἱκέτευόν λμ.  σφας τῶν
μὲν ὀριγνήσασθαι τὰ δὲ ἐκκλῖναι καὶ τῶν μὲν
ἔρωτα λαβεῖν τὰ δὲ μὴ παθεῖν φυλάξασθαι, οἱ
δὲ ἕτεροι τῷ σφετέρῳ στρατῷ τούς τε σφαγέας
τιμωρήσασθαι καὶ τὰ τῶν ἀντικαθεστώτων σχεῖν,
ἄρξαι τε πάντων τῶν ὁμοφύλων ἐπιθυμῆσαι,
παρῄνουν, καὶ ὅ γε μάλιστα αὐτοὺς ἐπέρρωσε,
καὶ κατὰ πεντακισχιλίας σφίσι δραχμὰς δώσειν ὑπέσχοντο.
