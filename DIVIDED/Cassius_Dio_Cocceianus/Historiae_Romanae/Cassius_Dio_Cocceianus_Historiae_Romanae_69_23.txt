Ἁδριανὸς δὲ τό τε Ὀλύμπιον τὸ ἐν ταῖς Ἀθήναις,
ἐν ᾧ καὶ αὐτὸς ἵδρυται, ἐξεποίησε, καὶ δράκοντα
ἐς αὐτὸ ἀπὸ Ἰνδίας κομισθέντα ἀνέθηκε: τά τε
Διονύσια, τὴν μεγίστην παρ᾽ αὐτοῖς ἀρχὴν ἄρξας,
ἐν τῇ ἐσθῆτι τῇ ἐπιχωρίῳ λαμπρῶς ἐπετέλεσε.
τόν τε σηκὸν τὸν ἑαυτοῦ, τὸ Πανελλήνιον ὠνομασμένον,
οἰκοδομήσασθαι τοῖς Ἕλλησιν ἐπέτρεψε,
καὶ ἀγῶνα ἐπ᾽ αὐτῷ κατεστήσατο, χρήματά
τε πολλὰ καὶ σῖτον ἐτήσιον τήν τε Κεφαλληνίαν
ὅλην τοῖς Ἀθηναίοις ἐχαρίσατο.
ἐνομοθέτησε δὲ ἄλλα τε πολλά, καὶ ἵνα μηδεὶς
βουλευτὴς μήτ᾽ αὐτὸς μήτε δι᾽ ἑτέρου τέλος τι
μισθῶται. ἐς δὲ τὴν Ῥώμην ἐλθών, ἐπεὶ ἔν τινι  τινι σψλβ., τε Ωξ. 
θέᾳ βοῶν ὁ δῆμος ἁρματηλάτην τινὰ ἐλευθερωθῆναι
ἐδεῖτο, ἀντεῖπε διὰ πινακίου γραφῆς,
εἰπὼν ὅτι  οὐ προσήκει ὑμῖν οὔτε παρ᾽ ἐμοῦ
αἰτεῖν ἵνα ἀλλότριον δοῦλον ἐλευθερώσω, οὔτε
τὸν δεσπότην αὐτοῦ βιάζεσθαι τοῦτο ποιῆσαι. 
