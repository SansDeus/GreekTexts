ὡς δ᾽ οὖν  δ᾽ οὖν πφλυγκ, γοῦν Ωμ.  ὁ Ἀγρίππας, ὅνπερ που δι᾽ ἀρετὴν
ἀλλ᾽ οὐ δι᾽ ἀνάγκην τινὰ ἠγάπα, ἐτεθνήκει, καὶ
συνεργοῦ πρὸς τὰ πράγματα πολὺ τῶν ἄλλων καὶ
τῇ τιμῇ καὶ τῇ δυνάμει προφέροντος, ὥστε καὶ ἐν
καιρῷ καὶ ἄνευ φθόνου καὶ ἐπιβουλῆς πάντα
διάγεσθαι, ἐδεῖτο, τὸν Τιβέριον καὶ ἄκων προσείλετο:
οἱ γὰρ ἔγγονοι αὐτοῦ ἐν παισὶν ἔτι καὶ
τότε ἦσαν. καὶ προαποσπάσας καὶ ἐκείνου τὴν
γυναῖκα, καίτοι τοῦ τε Ἀγρίππου θυγατέρα ἐξ
ἄλλης τινὸς γαμετῆς οὖσαν, καὶ τέκνον τὸ μὲν
ἤδη τρέφουσαν τὸ δὲ ἐν γαστρὶ ἔχουσαν, τήν τε
Ἰουλίαν οἱ ἠγγύησε  ἠγγύησε Ω, ἐγγύησε μ.  καὶ ἐπὶ τοὺς Παννονίους
αὐτὸν ἐξέπεμψε: τέως μὲν γὰρ τὸν Ἀγρίππαν
φοβηθέντες ἡσύχασαν, τότε δὲ τελευτήσαντος
αὐτοῦ ἐπανέστησαν. καί σφας ὁ Τιβέριος, πολλὰ
μὲν τῆς χώρας πορθήσας πολλὰ δὲ καὶ τοὺς
ἀνθρώπους κακώσας, ἐχειρώσατο, τοῖς Σκορδίσκοις,  σκορδίσκοις μ, κορδίσκοις ϝ. 
ὁμόροις τε αὐτῶν καὶ ὁμοσκεύοις οὖσι,
συμμάχοις ὅτι μάλιστα χρησάμενος. καὶ τά τε
ὅπλα σφῶν ἀφείλετο, καὶ τῆς ἡλικίας τὸ πλεῖον
ἐπ᾽ ἐξαγωγῇ ἀπέδοτο. καὶ αὐτῷ διὰ ταῦτα ἡ
μὲν βουλὴ τά γε  γε η. στεπη., τε Ωμ.  ἐπινίκια ἐψηφίσατο, ὁ δ᾽ Αὔγουστος
ταῦτα μὲν οὐκ ἐπέτρεψεν ἑορτάσαι, τὰς
δὲ τιμὰς τὰς ἐπινικίους ἀντέδωκε.
