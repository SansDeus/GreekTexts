τούτου δὲ τοιούτου συμβάντος, ἄνεμός τις τῇ
ὑστεραίᾳ ἐξαίσιος τῷ τε Καίσαρι καὶ τῷ Σαβίνῳ
καθ᾽ ἓν ὁρμοῦσιν ἐπιπεσὼν σμικρὸν τὸ πρότερον
πάθος αὐτῶν ἀπέφηνε. καὶ τὸ μὲν τοῦ Σαβίνου
ναυτικὸν ἧττον ἐπόνησεν: ὁ γὰρ Μηνᾶς, ἅτε ἐκ
πολλοῦ θαλαττουργὸς ὤν, τόν τε χειμῶνα προείδετο
καὶ ἐς τὸ πέλαγος εὐθὺς τὰς ναῦς ἀνώρμισε,  ἀνώρμισε ρ. στεπη., ἀνώρμησε λμ. 
καὶ αὐτὰς ἀγκύραις χαλαραῖς, ἵνα μὴ τὰ σχοινία
τεινόμενα διαρραγῇ, διαλαβὼν πρὸς αὐτὸν τὸν
ἄνεμον ἀντήρεττε, καὶ οὕτως οὔτε τι σχοινίον
ἔτεινε καὶ ἐν τῷ αὐτῷ ἀεὶ ἔμενε, πᾶν ὅσον ὑπὸ
τοῦ πνεύματος ἀπεωθεῖτο, ἐκ τῆς εἰρεσίας ἀνοκωχεύων.  ἀνοκωχεύων δινδ., ἀνακωχεύων λμ. 
οἱ δ᾽ ἕτεροι, ἅτε τῇ προτεραίᾳ δεινῶς
τεταλαιπωρηκότες καὶ τὰ θαλάττια μηδέπω ἀκριβῶς
εἰδότες, πρός τε τὴν γῆν ἐγγὺς οὖσαν ἐξεβράσθησαν
καὶ πολλὰς ναῦς ἀπέβαλον. ἥ τε
νὺξ ὥσπερ πρότερον οὐκ ἐλάχιστα αὐτοῖς ἐβεβοηθήκει,
οὕτω τότε ἐς τὰ μάλιστα ἐλυμήνατο:
ὁ γὰρ ἄνεμος καὶ δι᾽ αὐτῆς πολὺς γενόμενος
ἀπερρήγνυ τε ἀπὸ τῶν ἀγκυρῶν τὰ σκάφη καὶ
πρὸς τὰς πέτρας ἐξεώθει. καὶ ἐκεῖνά τε οὕτω
διώλλυτο, καὶ οἱ ναῦται οἵ τε ἐπιβάται μήτε
προϊδεῖν τι ὑπὸ τοῦ σκότους μήτ᾽ ἐπακοῦσαι διὰ
τὸν θόρυβον καὶ διὰ τὴν ἠχὼ τὴν ἐκ τῶν ὀρῶν,
ἄλλως τε καὶ τοῦ πνεύματος ἀντιπαταγοῦντός
σφισι, δυνάμενοι μάτην προσαπώλλυντο. καὶ
διὰ τοῦτο ὅ τε Καῖσαρ τῆς μὲν Σικελίας ἀπέγνω,
τῆς δ᾽ ἠπείρου τῆς παραθαλασσίας φυλακὴν ἀγαπητῶς
ἐποιήσατο, καὶ ὁ Σέξτος ἔτι καὶ μᾶλλον
ἤρθη, καὶ τοῦ τε Ποσειδῶνος υἱὸς ὄντως  ὄντως ρ. στεπη., ὄντος λμ.  ἐπίστευεν
εἶναι, καὶ στολὴν κυανοειδῆ ἐνεδύσατο,
ἵππους τε, καὶ ὥς γέ τινές φασι, καὶ ἄνδρας ἐς τὸν
πορθμὸν ζῶντας ἐνέβαλε. καὶ αὐτὸς μὲν τὴν
Ἰταλίαν ἦγε καὶ ἔφερεν, ἐς δὲ Λιβύην τὸν Ἀπολλοφάνην
ἔπεμψε. καὶ τοῦτον μὲν ὁ Μηνᾶς ἐπιδιώξας
καὶ καταλαβὼν ἐκάκωσε: μεθισταμένων δὲ
τῶν περὶ τὴν Σικελίαν νησιωτῶν πρὸς τὸν Σέξτον
ὁ Καῖσαρ τοὺς Λιπαραίους προκατέλαβε, καὶ ἔκ
τε τῆς νήσου ἐξανέστησε καὶ ἐς Καμπανίαν ἐκόμισε,
καὶ ἐκεῖ ἐν Νέᾳ πόλει κατοικεῖν μέχρις οὗ
