καὶ ἔδει γὰρ καὶ τὸν κολοφῶνα ἄξιον τῶν
πραττομένων ἐπενεχθῆναι, παρῆλθέ τε καὶ αὐτὸς
ὁ Νέρων ἐς τὸ θέατρον, ὀνομαστὶ πρὸς τοῦ
Γαλλίωνος ἐσκηρυχθείς, καὶ ἔστη τε ἐπὶ τῆς
σκηνῆς ὁ Καῖσαρ τὴν κιθαρῳδικὴν σκευὴν ἐνδεδυκώς,
καὶ  κύριοί μου, εὐμενῶς μου ἀκούσατε 
εἶπεν ὁ αὐτοκράτωρ, ἐκιθαρῴδησέ τε Ἄττιν τινὰ
ἢ Βάκχας ὁ Αὔγουστος, πολλῶν μὲν στρατιωτῶν
παρεστηκότων, παντὸς δὲ τοῦ δήμου, ὅσον αἱ
ἕδραι ἐχώρησαν, καθημένου, καίτοι καὶ βραχὺ
καὶ μέλαν, ὥς γε παραδέδοται, φώνημα ἔχων,
ὥστε καὶ γέλωτα ἅμα καὶ δάκρυα πᾶσι κινῆσαι.
καὶ αὐτῷ καὶ ὁ Βοῦρρος καὶ ὁ Σενέκας, καθάπερ
τινὲς διδάσκαλοι, ὑποβάλλοντές τι παρειστήκεσαν,
καὶ αὐτοὶ τάς τε χεῖρας καὶ τὰ ἱμάτια,
ὁπότε φθέγξαιτό  φθέγξαιτό ρειμ., φθέγξοιτό Ωξ.  τι, ἀνέσειον, καὶ τοὺς ἄλλους
προσεπεσπῶντο. ἦν μὲν γάρ τι καὶ ἴδιον αὐτῷ
σύστημα ἐς πεντακισχιλίους στρατιώτας παρεσκευασμένον,
Αὐγούστειοί τε ὠνομάζοντο καὶ
ἐξῆρχον τῶν ἐπαίνων: ἠναγκάζοντο δέ σφισι καὶ
οἱ ἄλλοι πάντες καὶ ἄκοντες, πλὴν τοῦ Θρασέα,
ἐκβοᾶν. οὗτος μὲν γὰρ οὐδέποτε αὐτῷ συγκαθῆκεν,
οἱ δὲ δὴ ἄλλοι, καὶ μάλισθ᾽ οἱ ἐπιφανεῖς,
σπουδῇ καὶ ὀδυρόμενοι συνελέγοντο, καὶ πάνθ᾽
ὅσαπερ οἱ Αὐγούστειοι, ὡς καὶ χαίροντες, συνεβόων:
καὶ ἦν ἀκούειν πως αὐτῶν λεγόντων  ὁ
καλὸς Καῖσαρ, ὁ Ἀπόλλων, ὁ Αὔγουστος, εἷς ὡς
Πύθιος. μά σε, Καῖσαρ, οὐδείς σε νικᾷ.  ποιήσας
δὲ ταῦτα ἐδείπνισε τὸν δῆμον ἐπὶ πλοίων
ἐν τῷ χωρίῳ ἐν ᾧ ἡ ναυμαχία ὑπὸ τοῦ Αὐγούστου
ἐγεγόνει: καὶ ἐξ αὐτοῦ νυκτὸς μεσούσης ἐς τὸν
Τίβεριν διὰ τάφρου κατέπλευσε.   χιπη. 157, 5-158, 16 ρ. στ., εχξ. ϝαλ. 242.  
