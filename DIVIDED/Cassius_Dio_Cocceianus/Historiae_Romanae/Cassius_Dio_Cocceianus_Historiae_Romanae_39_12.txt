Κικέρων μὲν οὖν αὖθις ἀνεβλάστανε, καὶ τήν
τε ἄλλην οὐσίαν καὶ τὸ ἔδαφος τῆς οἰκίας, καίτοι
τῇ Ἐλευθερίᾳ ἀνειμένον, καὶ τοῦ Κλωδίου καὶ
ἐπιθειάζοντος καὶ ἐς ἐνθυμίαν αὐτῷ  ἐς ἐνθυμίαν αὐτῷ ωεσσελινγ, ἐς ἐνθύμιον αὐτοῦ λ.  προβάλλοντος,
ἐκομίσατο. τὴν γὰρ ἐσφορὰν τοῦ φρατριατικοῦ
νόμου, παρ᾽ ἣν ἐκ τῶν εὐπατριδῶν ἐς
τὸ πλῆθος ἐπεποίητο, διαβάλλων ὡς οὐκ ἐν τοῖς
ὡρισμένοις ἐκ τῶν πατρίων χρόνοις ἐκτεθέντος
αὐτοῦ, τήν τε δημαρχίαν τοῦ Κλωδίου πᾶσαν, ἐν
ᾗ καὶ τὰ κατὰ τὴν οἰκίαν ἐδέδοκτο, κατέλυε,
λέγων οὐχ οἷόν τ᾽ εἶναι, τῆς μεταστάσεως αὐτοῦ
τῆς ἐς τὸν ὅμιλον παρανόμως γεγενημένης, ὑγιές
τι τῶν ἐν αὐτῇ πραχθέντων νομίζεσθαι, καὶ
ἔπεισε διὰ τούτου τοὺς ποντίφικας τὸ ἔδαφός οἱ
ὡς καὶ ὅσιον καὶ βέβηλον ὂν ἀποδοῦναι. καὶ οὕτω
καὶ ἐκεῖνο καὶ χρήματα ἔς τε τὴν τῆς οἰκίας κατασκευήν,
καὶ εἰ δή τι ἄλλο τῆς οὐσίας αὐτοῦ
ἐλελύμαντο, ἔλαβε.
