ἤδη πολιτευομένην ἐστασίασαν. δημοκρατία γὰρ
ὄνομα μὲν εὔσχημον ἔχει καί τινα καὶ ἰσομοιρίαν
πᾶσιν ἐκ τῆς ἰσονομίας φέρειν δοκεῖ, ἐν δὲ δὴ
τοῖς ἔργοις ἐλέγχεται μηδὲν ὁμολογοῦσα τῷ
προσρήματι: καὶ τοὐναντίον ἡ μοναρχία δυσχερὲς
μὲν ἀκοῦσαι, χρησιμώτατον δὲ ἐμπολιτεύσασθαι
ἐστί. ῥᾷόν τε γὰρ ἕνα τινὰ χρηστὸν ἢ πολλοὺς
εὑρεῖν: ἄν τε  τε βκ., γε λ.  καὶ τοῦτο χαλεπόν τισιν εἶναι
δοκῇ, πᾶσα ἀνάγκη  πᾶσα ἀνάγκη ρ. στεπη., πάσηι ἀνάγκηι λ.  ἐκεῖνό γε ἀδύνατον ὁμολογηθῆναι
εἶναι: οὐ γὰρ προσήκει τοῖς πολλοῖς ἀρετὴν
κτᾶσθαι. εἰ δ᾽ οὖν καὶ φαῦλός τις αὐταρχήσειεν,
ἀλλὰ τοῦ γε  γε η. στεπη., τε λ.  πλήθους τῶν ὁμοίων αἱρετώτερός
ἐστιν, ὥσπερ που καὶ τὰ ἔργα τά τε τῶν Ἑλλήνων
καὶ τὰ τῶν βαρβάρων, τῶν τε Ῥωμαίων αὐτῶν,
τεκμηριοῖ. τά τε γὰρ ἀμείνω πολὺ μείζω καὶ
πλείω καὶ πόλεσι καὶ ἰδιώταις ἐκ βασιλέων ἢ
δήμων ἀεί ποτε ἐγένετο, καὶ τὰ δυσχερέστερα ἐν
ταῖς μοναρχίαις ἢ ταῖς ὀχλοκρατίαις συμβαίνει.  ονε ορ μορε σορδς σιτη τηε μεανινγ "φεσερ" ορ "μορε ραρελψ" ηαϝε εϝιδεντλψ βεεν λοστ φρομ τηε τεχτ. 
εἰ γάρ που καὶ δημοκρατία τις ἤνθησεν, ἀλλ᾽ ἔν
γε βραχεῖ χρόνῳ ἤκμασεν, μέχρις οὗ μήτε μέγεθος
μήτ᾽ ἰσχὺν ἔσχον ὥστε ἢ ὕβρεις σφίσιν ἐξ
εὐπραγίας ἢ φθόνους ἐκ φιλοτιμίας ἐγγενέσθαι.
πόλιν δὲ  δὲ ρκ., τε λ.  αὐτήν τε τηλικαύτην οὖσαν καὶ τοῦ τε
καλλίστου τοῦ τε πλείστου τῆς ἐμφανοῦς οἰκουμένης
ἄρχουσαν, καὶ πολλὰ μὲν ἀνθρώπων ἤθη
καὶ διάφορα κεκτημένην πολλοὺς δὲ καὶ μεγάλους
πλούτους ἔχουσαν, ταῖς τε πράξεσι καὶ ταῖς
τύχαις παντοδαπαῖς καὶ ἰδίᾳ καὶ δημοσίᾳ χρωμένην,
ἀδύνατον μὲν ἐν δημοκρατίᾳ σωφρονῆσαι,
ἀδυνατώτερον δὲ μὴ σωφρονοῦσαν ὁμονοῆσαι.
ὥστ᾽ εἴπερ ταῦτα οὕτως ὅ τε Βροῦτος ὁ Μᾶρκος
καὶ ὁ Κάσσιος ὁ Γάιος ἐξελογίσαντο, οὐκ ἄν ποτε
τόν τε προστάτην καὶ τὸν κηδεμόνα αὐτῆς ἀπέκτειναν,
οὐδ᾽ ἂν μυρίων αἴτιοι κακῶν καὶ ἑαυτοῖς
καὶ τοῖς ἄλλοις τοῖς τότε ἀνθρώποις ἐγένοντο.
