δεηθῆναι. καὶ διὰ τοῦτο καταλιπὼν τὰ προκείμενα
ταχέως ὑμῖν ἐπεκούρησε, καὶ πᾶσαν τὴν
Ἰταλίαν ἐκ τῶν ἐπαρτηθέντων αὐτῇ κινδύνων
ἠλευθέρωσε, καὶ προσέτι τήν τε Ἰβηρίαν ἀλλοτριουμένην
ἐκομίσατο, καὶ τὸν Πομπήιον τήν τε
πατρίδα καταλιπόντα καὶ βασιλείαν ἰδίαν ἐν
Μακεδονίᾳ κατασκευάζοντα, καὶ ἐκεῖσε πάντα
τὰ ὑμέτερα ἀγαθὰ μεταφέροντα, τούς τε ὑπηκόους
ὑμῶν ἐφ᾽ ὑμᾶς συσκευαζόμενον καὶ τοῖς χρήμασιν
ὑμῶν ἐφ᾽ ὑμᾶς χρώμενον ἰδὼν τὸ μὲν πρῶτον
πεῖσαί πως ἠθέλησε, καὶ ἰδίᾳ καὶ κοινῇ προσπέμπων,
παύσασθαι  παύσασθαι η. στεπη., παύσεσθαι λμ ξοδ. πειρ.  καὶ μεταθέσθαι, πίστεις
λαβόντα μεγίστας ἦ μὴν ἐν τοῖς ἴσοις καὶ ὁμοίοις  καὶ ὁμοίοις ρκ., ὁμοίως λμ ξοδ. πειρ. 
αὖθις αὐτὸν γενήσεσθαι: ἐπεὶ δ᾽ οὐδένα τρόπον
ἠδυνήθη τοῦτο ποιῆσαι, ἀλλ᾽ ἐκεῖνος τά τε ἄλλα
καὶ τὴν συγγένειαν τὴν πρὸς τὸν Καίσαρα αὐτῷ
ὑπάρξασαν ὑπερβὰς ἀντιπολεμεῖν ὑμῖν εἵλετο,
οὕτω δὴ καταναγκασθεὶς τοῦ ἐμφυλίου πολέμου
προσάψασθαι τί μὲν δεῖ λέγειν  δεῖ λέγειν ρ. στεπη., διαλέγειν λμ, δὴ λέγειν ξοδ. πειρ.  ὡς εὐτόλμως ἐπ᾽
αὐτόν, καίπερ χειμῶνος ὄντος, ἔπλευσε, τί δὲ ὡς
εὐθαρσῶς αὐτῷ, καίτοι πάντα τὰ ἐκεῖ χωρία  ἐκεῖ χωρία πφλυγκ, ἐπιχώρια λμ ξοδ. πειρ. 
ἔχοντι, συνέμιξε, τί δὲ ὡς ἀνδρικῶς αὐτοῦ, καίπερ
πολὺ τῷ πλήθει τῶν στρατιωτῶν ἐλαττούμενος,
ἐκράτησεν; ἂν γάρ τις καθ᾽ ἕκαστον αὐτῶν
ἐπεξελθεῖν ἐθελήσῃ, παῖδα ἂν ἀποδείξειε τὸν
θαυμαστὸν ἐκεῖνον Πομπήιον: οὕτως ἐν πᾶσιν
αὐτοῖς κατεστρατηγήθη.
