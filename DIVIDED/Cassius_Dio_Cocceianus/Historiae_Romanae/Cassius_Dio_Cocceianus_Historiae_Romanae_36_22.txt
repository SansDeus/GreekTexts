Κίλικας τοὺς σὺν αὐτῷ ὄντας ἔφθειρεν. ἀγανακτήσας
οὖν ἐπὶ τούτῳ ὁ Ὀκτάουιος οὐκέθ᾽ ἡσύχασεν,
ἀλλὰ πρότερον μὲν τῷ τοῦ Σισέννου
στρατῷ ῾νοσήσας γὰρ ἐκεῖνος ἐτεθνήκεἰ χρώμενος
ἐπεβοήθει πῃ τοῖς κακουμένοις, ἔπειτα δ᾽
ἀνακομισθέντων αὐτῶν πρός τε τὸν Ἀριστίωνα ἐς
Ἱεράπυδνα  Ἱεράπυδνα ρ. στεπη., ἱερὰ πυδνα ανδ ἱερὰ πύδνα λ.  ἦλθε καὶ μετ᾽ αὐτοῦ ἐπολέμει: οὗτος
γὰρ ὡς τότε ἐκ τῆς Κυδωνίας ἀπεχώρησε Λούκιόν
τέ τινα Βάσσον ἀνταναχθέντα οἱ ἐνίκησε καὶ
τὰ Ἱεράπυδνα  Ἱεράπυδνα ρ. στεπη., ἱερὰ πυδνα ανδ ἱερὰ πύδνα λ.  κατέλαβε. καὶ χρόνον μέν τινα
ἐκαρτέρησαν, τοῦ δὲ δὴ Μετέλλου ἐπιόντος σφίσι
τό τε τεῖχος ἐξέλιπον, καὶ ἐξαναχθέντες χειμῶνί
τε ἐχρήσαντο καὶ ἐς τὴν γῆν ἐκπεσόντες συχνοὺς
ἀπέβαλον. κἀκ τούτου ὁ Μέτελλος πᾶσαν τὴν
νῆσον ἐχειρώσατο. Κρῆτες μὲν οὖν οὕτως, ἐλεύθεροί
τε πάντα τὸν ἔμπροσθεν χρόνον γενόμενοι
καὶ δεσπότην ὀθνεῖον μηδένα κτησάμενοι, κατεδουλώθησαν:
Μέτελλος δὲ τὴν μὲν ἐπίκλησιν ἀπ᾽
αὐτῶν ἔλαβε, τὸν δὲ δὴ Πανάρη τόν τε Λασθένη
῾καὶ γὰρ ἐκεῖνον εἷλεν᾽ οὐκ ἠδυνήθη πέμψαι ἐν
τοῖς ἐπινικίοις: ὁ γὰρ Πομπήιος ἀναπείσας τῶν
δημάρχων τινὰ προαφείλετο αὐτοὺς ὡς καὶ ἑαυτῷ
κατὰ τὴν ὁμολογίαν, ἀλλ᾽ οὐκ ἐκείνῳ προσχωρήσαντας.
