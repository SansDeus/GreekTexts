κἀντεῦθεν ἐπ᾽ αὐτὸν τὸν ὠκεανὸν ἐλθών, τήν
τε φύσιν αὐτοῦ καταμαθὼν καὶ πλοῖόν τι ἐς
Ἰνδίαν πλέον ἰδών, εἶπεν ὅτι  πάντως ἂν καὶ
ἐπὶ τοὺς Ἰνδούς, εἰ νέος ἔτι ἦν, ἐπεραιώθην. 
Ἰνδούς τε γὰρ ἐνενόει, καὶ τὰ ἐκείνων πράγματα
ἐπολυπραγμόνει, τόν τε Ἀλέξανδρον ἐμακάριζε.
καίτοι  καίτοι βκ., καὶ Ωξ.  ἔλεγε καὶ ἐκείνου περαιτέρω προκεχωρηκέναι,
καὶ τοῦτο καὶ τῇ βουλῇ ἐπέστειλε, μὴ
δυνηθεὶς μηδὲ ἃ ἐκεχείρωτο  ἐκεχείρωτο δινδ., κεχείρωτο σψλβ., κεχείρωται Ωξ.  σῶσαι. καὶ ἐπ᾽
αὐτῷ ἄλλα τε ἔλαβε, καὶ ἐπινίκια ὅσων ἂν ἐθελήσῃ
ἐθνῶν πέμψαι: διὰ γὰρ τὸ πλῆθος τῶν ἀεί
σφισι γραφομένων οὔτε συνεῖναί τινα αὐτῶν οὔτε
ὀνομάσαι καλῶς ἐδύναντο. καὶ οἱ μὲν ἁψῖδα
αὐτῷ τροπαιοφόρον πρὸς πολλοῖς ἄλλοις ἐν αὐτῇ
τῇ ἀγορᾷ αὐτοῦ παρεσκεύαζον, καὶ ἡτοιμάζοντο
ὡς πορρωτέρω ἀπαντήσοντες εἰ ἐπανίοι: ἔμελλε
δ᾽ ἄρα μήτε ἐς τὴν Ῥώμην ἔτι ἀφίξεσθαι μήτε
ἄξιόν τι τῶν προκατειργασμένων πράξειν, καὶ
προσέτι καὶ αὐτὰ ἐκεῖνα ἀπολέσειν. ἐν γὰρ τῷ
χρόνῳ ἐν ᾧ ἐπὶ τὸν ὠκεανὸν κατέπλει καὶ ἐκεῖθεν
αὖθις ἀνεκομίζετο, πάντα τὰ ἑαλωκότα ἐταράχθη
καὶ ἀπέστη, καὶ τοὺς παρὰ σφίσιν ἕκαστοι
φρουροὺς οἱ μὲν ἐξέβαλλον  ἐξέβαλλον σψλβ., ἐξέβαλον Ωξ.  οἱ δ᾽ ἀπεκτίννυσαν.
