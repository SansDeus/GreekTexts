ἐν μέντοι ταῖς ἀναγκαίαις  ἀναγκαίαις ρκ., ἀνάγκαις Ωξ ζον.  καὶ κατεπειγούσαις
στρατείαις λιτὸς ἦν καὶ ἀπέριττος, τὰ μὲν
διακονικὰ ὑπηρετήματα καὶ πάνυ ἀκριβῶς ἐξ
ἴσου τοῖς ἄλλοις διαπονούμενος ῾καὶ γὰρ συνεβάδιζε
τοῖς στρατιώταις καὶ συνέτρεχε, μὴ
λουτρῷ χρώμενος, μὴ τὴν ἐσθῆτα ἀλλάσσων,
ἀλλὰ καὶ πᾶν ἔργον συνεργαζόμενος καὶ πᾶσαν
τροφὴν τὴν αὐτὴν ἐκείνοις αἱρούμενος: καὶ πολλάκις
καὶ πρὸς τοὺς προέχοντας τῶν πολεμίων
πέμπων προεκαλεῖτο  προεκαλεῖτο ζον., παρεκαλεῖτο Ωξ.  αὐτοὺς ἐς μονομαχίαν᾽, τὰ
δὲ δὴ στρατηγικά, ὧνπέρ που καὶ μάλιστα
διαπεφυκέναι αὐτὸν ἐχρῆν, ἥκιστα καλῶς μεταχειριζόμενος,
ὡς ἂν τῆς νίκης ἐν ἐκείνοις τοῖς
ὑπηρετήμασιν ἀλλ᾽ οὐκ ἐν ταύτῃ τῇ ἐπιστήμῃ οὔσης.
