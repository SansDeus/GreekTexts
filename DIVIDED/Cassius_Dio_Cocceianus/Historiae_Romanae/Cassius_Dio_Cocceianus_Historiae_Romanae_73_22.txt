ἀπέθανέ γέ τοι, μᾶλλον δὲ ἀνῃρέθη, οὐκ ἐς
μακράν. ὁ γὰρ Λαῖτος καὶ ὁ Ἔκλεκτος ἀχθόμενοι
αὐτῷ δι᾽ ἃ ἐποίει, καὶ προσέτι καὶ φοβηθέντες
῾ἠπείλει γάρ σφισιν, ὅτι ἐκωλύετο ταῦτα ποιεῖν᾽,
ἐπεβούλευσαν αὐτῷ. ὁ γὰρ Κόμμοδος ἀμφοτέρους
ἀνελεῖν ἐβούλετο τοὺς ὑπάτους, Ἐρύκιόν τε
Κλᾶρον καὶ Σόσσιον Φάλκωνα,  Φάλκωνα ρειμ., φλάκον Ωξ.  καὶ ὕπατός τε
ἅμα καὶ σεκούτωρ ἐν τῇ νουμηνίᾳ ἐκ τοῦ χωρίου
ἐν ᾧ οἱ μονομάχοι τρέφονται προελθεῖν: καὶ γὰρ
τὸν οἶκον τὸν πρῶτον παρ᾽ αὐτοῖς, ὡς καὶ εἷς ἐξ
αὐτῶν ὤν, εἶχε. καὶ μηδεὶς ἀπιστήσῃ: καὶ γὰρ
τοῦ κολοσσοῦ τὴν κεφαλὴν ἀποτεμὼν καὶ ἑτέραν
ἑαυτοῦ ἀντιθείς, καὶ ῥόπαλον δοὺς λέοντά τέ τινα
χαλκοῦν ὑποθεὶς ὡς Ἡρακλεῖ ἐοικέναι, ἐπέγραψε
πρὸς τοῖς δηλωθεῖσιν αὐτοῦ ἐπωνύμοις καὶ
τοῦτο,  πρωτόπαλος σεκουτόρων, ἀριστερὸς μόνος
νικήσας δωδεκάκις  οἶμαι  χιλίους.   ξφ.       ἔγραψεν Λούκιος Κόμοδος Ἡρακλῆς   ἐφ᾽ ᾧ τὸ φερόμενον ἐπίγραμμα γέγονεν ὅτι  ὁ τοῦ  Διὸς παῖς καλλίνικος Ἡρακλῆς οὔκ εἰμι Λούκιος, ἀλλ᾽ ἀναγκάζουσί με.   πετερ. πατρ. χιπη.
εχξ. ϝατ. 124 ῾π. 225 μαι.῀π. 208, 18-23 δινδ.᾿.    279, 26-280, 24 ρ. στ.
διὰ μὲν δὴ ταῦτα ὅ τε Λαῖτος καὶ ὁ Ἔκλεκτος
ἐπέθεντο αὐτῷ, κοινωσάμενοι καὶ τῇ Μαρκίᾳ τὸ
βούλευμα. ἐν γοῦν τῇ τελευταίᾳ τοῦ ἔτους ἡμέρᾳ,
ἐν τῇ νυκτί, τῶν ἀνθρώπων ἀσχολίαν περὶ τὴν
ἑορτὴν ἐχόντων, φάρμακον διὰ τῆς Μαρκίας ἐν
κρέασι βοείοις αὐτῷ ἔδωκαν. ἐπεὶ δ᾽ οὐκ ἠδυνήθη
παραχρῆμα ὑπό τε τοῦ οἴνου ὑπό τε τῶν λουτρῶν,
οἷς ἀεὶ ἀπλήστως ἐχρῆτο, φθαρῆναι, ἀλλὰ καὶ
ἐξήμεσέ τι κἀκ τούτου ὑποτοπήσας αὐτὸ ἠπείλει
τινά, οὕτω δὴ Νάρκισσόν τινα γυμναστὴν ἐπέπεμψαν  ἐπέπεμψαν σψλβ., ἔπεμψαν Ωξ. 
αὐτῷ, καὶ δι᾽ ἐκείνου λούμενον  λούμενον δινδ., λουόμενον Ωξ.  αὐτὸν
ἀπέπνιξαν. τῷ μὲν οὖν Κομμόδῳ τοῦτο τὸ τέλος
ἐγένετο ἔτη δώδεκα καὶ μῆνας ἐννέα καὶ ἡμέρας
τεσσαρεσκαίδεκα ἄρξαντι, ἐβίω δὲ ἔτη τριάκοντα
ἓν καὶ μῆνας τέσσαρας: καὶ ἐς αὐτὸν ἡ οἰκία ἡ
τῶν ὡς ἀληθῶς Αὐρηλίων αὐταρχοῦσα ἐπαύσατο.
