ὅτι ὁ Σκιπίων ναῦν Καρχηδονίαν λαβὼν ἀφῆκε
μηδὲν ἀδικήσας, ἐπειδὴ ἐπὶ πρεσβείᾳ πρὸς αὐτὸν
ἀφικνεῖσθαι ἐπλάσαντο: ᾔδει μὲν γὰρ ὅτι ἐπὶ τῇ
τῶν ἑαλωκότων σωτηρίᾳ προεφασίσθη, προετίμησε
δὲ τῆς καθέξεως αὐτῶν τὸ μηδ᾽ ὁτιοῦν διαβληθῆναί
πως δυνάμενον ποιῆσαι. τοῦ τε Σύφακος καὶ
τότε ἔτι συναλλάττοντος αὐτοὺς ὡς τὸν Σκιπίωνα
ἐκ τῆς Λιβύης καὶ τὸν Ἀννίβαν ἐκ τῆς Ἰταλίας
ἀπᾶραι, ἐδέξατο τὸν λόγον, οὐχ ὅτι καὶ ἐπίστευέν
οἱ, ἀλλ᾽ ἵνα αὐτὸν σφήλῃ.   ϝ. 49 ῾π. 606᾿.  
