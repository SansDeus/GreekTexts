ὁ δὲ Σεουῆρος ἐξεστράτευσε κατὰ τοῦ Νίγρου.
οὗτος δὲ Ἰταλὸς μὲν ἦν, ἐξ ἱππέων, οὔτε δὲ ἐς τὸ
κρεῖττον οὔτε ἐς τὸ χεῖρον ἐπίσημος, ὥστε τινὰ ἢ
πάνυ αὐτὸν ἐπαινεῖν ἢ πάνυ ψέγειν: διὸ καὶ τῇ
Συρίᾳ ὑπὸ Κομμόδου προσετάχθη. ἐχρῆτο δὲ
ὑποστρατήγῳ μετὰ καὶ τῶν ἄλλων τῷ Αἰμιλιανῷ,
ὅτι τε μεσεύων καὶ ἐφεδρεύων τοῖς πράγμασι
πάντων τῶν τότε βουλευόντων καὶ συνέσει καὶ
ἐμπειρίᾳ πραγμάτων προφέρειν ἐδόκει ῾ἐπὶ
πολλῶν γὰρ ἐθνῶν ἐξήταστο, ὑφ᾽ ὧνπερ καὶ
ἐξώγκωτὀ, ὅτι τε τοῦ Ἀλβίνου προσήκων ἦν.   χιπη. 296, 32-297, 5 ρ. στ., εχξ. ϝαλ. 339, 340 ῾π. 734᾿.  
ὅτι ὁ Νίγρος ἦν μὲν οὐδ᾽ ἄλλως ἀρτίφρων,
ἀλλὰ καὶ πάνυ πολλὰ δυνηθεὶς ἐπλημμέλησε:
τότε δὲ καὶ μᾶλλον ὠγκώθη, ὥστε τοῖς μὲν  μέν ρκ., μὲν τόν ξοδ. πειρ. 
Ἀλέξανδρον αὐτὸν νέον ὀνομάζουσι χαίρειν, τῷ
δὲ ἐρομένῳ  τίς σοι ταῦτα ποιεῖν ἐπιτέτροφεν; 
τὸ ξίφος δεῖξαι, καὶ εἰπεῖν ὅτι  τοῦτο.    εχξ. ϝαλ. 341 ῾π. 734᾿.  
συνερρωγότος δὲ τοῦ πολέμου ἦλθέ τε ἐς τὸ
Βυζάντιον, καὶ ἐντεῦθεν ἐπὶ τὴν Πέρινθον ἐπεστράτευσε.
γενομένων δὲ αὐτῷ σημείων οὐκ
ἀγαθῶν ἐταράχθη: ἀετός τε γὰρ ἐπ᾽ ἄγαλμα
στρατιωτικὸν ἱζήσας ἐπὶ τοσοῦτον ἐπέμεινε,
καίπερ ἀποσοβούμενος, ὥστε καὶ ἁλῶναι, καὶ
μέλισσαι κηρία περὶ τὰ σημεῖα τὰ στρατιωτικά,
τάς τε εἰκόνας αὐτοῦ μάλιστα, περιέπλασσον. διὰ
ταῦτα οὖν ἀπῆρεν ἐς τὸ Βυζάντιον.
ὁ Αἰμιλιανὸς δὲ περὶ Κύζικον συμβαλών τισι
τῶν στρατηγῶν τῶν τοῦ Σεουήρου ἡττήθη πρὸς
αὐτῶν καὶ ἐσφάγη. καὶ μετὰ ταῦτα μεταξὺ τῶν
στενῶν τῆς τε Νικαίας καὶ τῆς Κίου πόλεμος
αὐτοῖς μέγας γίνεται καὶ πολύτροπος: οἱ μὲν γὰρ
ἐν τῷ πεδίῳ συστάδην ἐμάχοντο, οἱ δὲ τοὺς
λόφους καταλαβόντες ἐξ ὑπερδεξίων ἔβαλλον
καὶ ἠκόντιζον ἐς τοὺς ἐναντίους, οἱ δὲ καὶ ἀπὸ
τῆς λίμνης ἐς πλοῖα ἐμβεβηκότες τοῖς πολεμίοις
ἐπετοξάζοντο. κατ᾽ ἀρχὰς μὲν οὖν ἐνίκων οἱ
Σεουήρειοι, ὑπὸ τῷ Κανδίδῳ ταττόμενοι, καὶ τοῖς
χωρίοις ὅθεν ἐμάχοντο, ὑπερδεξίοις οὖσι, πλεονεκτοῦντες:
μετὰ δὲ αὐτοῦ τοῦ Νίγρου ἐπιφανέντος
παλινδίωξις γίνεται καὶ νίκη τῶν Νιγρείων.
ἔπειτα τοῦ Κανδίδου τῶν σημειοφόρων ἐπιλαμβανομένου,
καὶ στρέφοντος αὐτοὺς ἀντιπροσώπους
τοῖς πολεμίοις, τοῖς τε στρατιώταις τὴν
φυγὴν ὀνειδίζοντος, αἰσχυνθέντες οἱ περὶ αὐτὸν
ὑπέστρεψαν καὶ τῶν ἐναντίων ἀντεπεκράτησαν.
κἂν  κἄν βκ., καὶ ἄν Ωξ.  πανωλεθρίᾳ τούτους διέφθειραν, εἰ μὴ ἡ
πόλις ἐγγὺς ἦν καὶ νὺξ σκοτεινὴ ἐγένετο.
