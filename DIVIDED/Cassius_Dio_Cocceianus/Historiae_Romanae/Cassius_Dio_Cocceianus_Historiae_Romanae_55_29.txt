ἢ οὐχ ὁρᾷς ὅτι καὶ οἱ ἰατροὶ τὰς μὲν τομὰς
καὶ τὰς καύσεις σπανιώτατά τισι προσφέρουσιν,
ἵνα μὴ ἐξαγριαίνωσιν αὐτῶν τὰ νοσήματα, τοῖς
δὲ αἰονήμασι καὶ τοῖς ἠπίοις φαρμάκοις τὰ πλείω
μαλθάσσοντες θεραπεύουσι; μὴ γάρ, ὅτι ἐκεῖνα
μὲν τῶν σωμάτων ταῦτα δὲ τῶν ψυχῶν παθήματά
ἐστι, διαφέρειν τι νομίσῃς αὐτὰ ἀλλήλων.
πάμπολλα γὰρ ὅμοια τρόπον τινὰ καὶ ταῖς γνώμαις
τῶν ἀνθρώπων, κἂν τὰ μάλιστα ἀσώματοι
ὦσιν, καὶ  ὦσιν καὶ φλορ., ὦσιν ἃ καὶ μ ῾βυτ ἃ δελετεδ βψ ξορρεξτορ᾽.  τοῖς σώμασι συμβαίνει: συστέλλονταί
τε γὰρ ὑπὸ φόβου καὶ ἐξοιδοῦσιν ὑπὸ θυμοῦ, λύπη
τέ τινας κολούει καὶ θάρσος ὀγκοῖ, ὥστ᾽ ὀλίγον
σφόδρα τὸ παραλλάττον αὐτῶν εἶναι, καὶ διὰ
τοῦτο καὶ παραπλησίων ἰαμάτων αὐτὰ δεῖσθαι.
λόγος τε γὰρ ἤπιός τῳ λεχθεὶς πᾶν τὸ ἀγριαῖνον
αὐτοῦ χαλᾷ, καθάπερ τραχὺς ἕτερος καὶ τὸ ἀνειμένον
ὀργίζει: καὶ συγγνώμη δοθεῖσα καὶ τὸν
πάνυ θρασὺν διαχεῖ, καθάπερ ἡ τιμωρία καὶ τὸν
πάνυ πρᾷον χαλεπαίνει. αἱ μὲν γὰρ βίαιοι πράξεις
ἀεὶ πάντας, κἂν δικαιόταται ὦσι, παροξύνουσιν,
αἱ δὲ ἐπιεικεῖς ἡμεροῦσι. καὶ διὰ τοῦτο
πεισθεὶς ἄν τις ῥᾷον καὶ τὰ δεινότατα ἑκὼν ἢ
βιασθεὶς ὑπομείνειεν. καὶ οὕτω γε φύσει τινὶ
ἀναγκαίᾳ ἑκάτερον αὐτῶν χρῆται, ὥστε καὶ τῶν
ἀλόγων ζῴων τῶν μηδένα νοῦν ἐχόντων πολλὰ
μὲν καὶ τῶν ἰσχυροτάτων καὶ ἀγριωτάτων θωπείαις
τέ τισι τιθασεύεται καὶ δελεάσμασι χειροῦται,
πολλὰ δὲ καὶ τῶν δειλοτάτων καὶ ἀσθενεστάτων
λυπήμασί τε καὶ φόβοις καὶ ἐκτα
ράττεται καὶ παροξύνεται.
