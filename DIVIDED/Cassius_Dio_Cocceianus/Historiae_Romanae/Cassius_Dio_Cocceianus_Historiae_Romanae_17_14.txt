ἐπεστράτευσαν. ἰδόντες οὖν τοῦτο ὅ τε Σύφαξ
καὶ ὁ Ἀσδρούβας καὶ δείσαντες περὶ αὐτῇ, οὐκέτ᾽
ἐκαρτέρησαν, ἀλλ᾽ ἀντεπελθόντες ἔλυσαν τὴν
πολιορκίαν, μὴ τολμησάντων αὐτῶν καὶ πρὸς
ἀμφοτέρους ἅμα ἀγωνίσασθαι. καὶ οἱ μὲν ἐκ
τούτου κατὰ χώραν ἐχείμασαν, τὰ ἐπιτήδεια τὰ
μὲν αὐτόθεν λαμβάνοντες, τὰ δὲ ἐκ τῆς Σικελίας
τῆς τε Σαρδοῦς μεταπεμπόμενοι: αἱ γὰρ νῆές
σφισιν αἱ τὰ λάφυρα ἐς τὴν Σικελίαν ἄγουσαι
καὶ τροφὴν ἂν ἐπῆγον.
