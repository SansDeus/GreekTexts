κἀν τοῖς αὐτοῖς τούτοις χρόνοις καὶ πόλεμοι
πολλοὶ ἐγένοντο. καὶ γὰρ λῃσταὶ συχνὰ κατέτρεχον,
ὥστε τὴν Σαρδὼ μηδ᾽  μηδ᾽ βκ., μητ᾽ μ.  ἄρχοντα βουλευτὴν
ἔτεσί τισι σχεῖν, ἀλλὰ στρατιώταις τε καὶ
στρατιάρχαις ἱππεῦσιν ἐπιτραπῆναι: καὶ πόλεις
οὐκ ὀλίγαι ἐνεωτέριζον, ὥστε καὶ ἐπὶ δύο ἔτη τοὺς
αὐτοὺς ἐν τοῖς τοῦ δήμου ἔθνεσι, καὶ αἱρετούς γε
ἀντὶ τῶν κληρωτῶν, ἄρξαι: τὰ γὰρ τοῦ Καίσαρος
καὶ ἄλλως ἐπὶ πλείω χρόνον τοῖς  τοῖς ρειμ., ἐν τοῖς μ.  αὐτοῖς προσετάττετο.
οὐ μέντοι καὶ περὶ πάντων αὐτῶν
ἀκριβῶς ἐπεξάξω:  ἐπεξάξω ρειμ., ἐπεξήξω μ.  πολλά τε γὰρ ὡς ἑκάστοις
καὶ οὐκ ἀξιόλογα συνηνέχθη, καὶ οὐδὲν ἂν  οὐδὲν ἂν πφλυγκ, οὐδένα Μ. 
λεπτολογηθέντα ὠφελήσειε. τά γε μὴν μνήμης
τινὸς ἄξια κεφαλαιώσας, πλὴν τῶν μεγίστων, ἐρῶ.
Ἴσαυροί τε γὰρ ἐκ λῃστείας ἀρξάμενοι καὶ ἐς
πολέμου δεινότητα προήχθησαν, μέχρις οὗ κατεδαμάσθησαν:
καὶ Γαίτουλοι  Γαίτουλοι Γ̔αιτοῦλοἰ ρ. στεπη., γετοῦλοι μ.  τῷ τε Ἰούβᾳ τῷ
βασιλεῖ ἀχθόμενοι, καὶ ἅμα ἀπαξιοῦντες μὴ οὐ
καὶ αὐτοὶ ὑπὸ τῶν Ῥωμαίων ἄρχεσθαι, ἐπανέστησαν
αὐτῷ, καὶ τήν τε πρόσχωρον ἐπόρθησαν
καὶ συχνοὺς καὶ τῶν Ῥωμαίων ἐπιστρατεύσαντάς
σφισιν ἀπέκτειναν, τό τε σύμπαν ἐπὶ τοσοῦτον
ἐπηυξήθησαν ὥστε Κορνήλιον Κόσσον τὸν κατεργασάμενόν
σφας τιμάς τε ἐπινικίους καὶ ἐπωνυμίαν
ἀπ᾽ αὐτῶν λαβεῖν. ταῦτά τε ἅμα ἐγίγνετο,
καὶ ἐπὶ τοὺς Κελτοὺς ἐστράτευσαν μὲν καὶ ἄλλοι
τινές, ἐστράτευσε δὲ καὶ ὁ Τιβέριος. καὶ μέχρι
γε τοῦ ποταμοῦ, πρότερον μὲν τοῦ Οὐισούργου,  Οὐισούργου ρειμ., σούγρου μ. 
μετὰ δὲ τοῦτο καὶ τοῦ Ἀλβίου, προεχώρησεν, οὐ
μέντοι καὶ ἀξιομνημόνευτόν τι τότε γε ἐπράχθη,
καίτοι καὶ αὐτοκράτορος μὴ ὅτι τοῦ Αὐγούστου
ἀλλὰ καὶ τοῦ Τιβερίου ἐπ᾽ αὐτοῖς κληθέντος,
καὶ τιμὰς ἐπινικίους Γαΐου Σεντίου τοῦ τῆς Γερμανίας
ἄρχοντος λαβόντος, ἐπειδὴ μὴ μόνον ἅπαξ
ἀλλὰ καὶ δεύτερον, φοβηθέντες αὐτούς, ἐσπείσαντο.
αἴτια δὲ τοῦ καίπερ παρασπονδήσασί
σφισι δι᾽ ὀλίγου αὖθις τὴν εἰρήνην δοθῆναι τά τε
τῶν Δελματῶν καὶ τὰ τῶν Παννονίων, μειζόνως
τε ταραχθέντα καὶ ὀξείας ἐπιστροφῆς δεηθέντα, ἐγένετο.
