συγγενὴς ἦν: καὶ ὃς οὐκ ἀπήλλαξε  οὐκ ἀπήλλαξε βς., οὖν ἀπήλλαξε ρκ., οὐ διήλλαξε λ.  μὲν αὐτὸν
διὰ τοῦτο, τὴν μέντοι γνώμην ἣν περὶ αὐτοῦ εἶχεν
ἐδημοσίευσεν ἐν τῷ βουλευτηρίῳ, ὥστε ἐκεῖνον
ἀγανακτήσαντα τὴν ἐσθῆτα αὐτοῦ περιρρῆξαι.
παραλαβὼν οὖν τοῦτον ὁ Μάρκελλος, καὶ νομίσας
ἐπί τε τῷ Κουρίωνι καὶ δι᾽ αὐτὸν καὶ ἐπὶ τῷ Καίσαρι
δεινόν τι τὴν γερουσίαν ψηφιεῖσθαι, γνώμας
περὶ αὐτοῦ προέθηκεν. ὁ οὖν Κουρίων τὸ μὲν
πρῶτον ἠναντιοῦτο μηδεμίαν περὶ αὑτοῦ  αὑτοῦ βκ., αὐτοῦ λ.  γνώμην
δοθῆναι: γνοὺς δὲ τὸ πολὺ τῶν βουλευτῶν τῶν
τότε παρόντων τοὺς μὲν καὶ φρονοῦντας ὄντως
τὰ τοῦ Καίσαρος τοὺς δὲ πάνυ αὐτὸν δεδιότας,
ἐπέτρεψέ σφισι διαγνῶναι, τοσοῦτον ὑπειπὼν ὅτι
σύνοιδα μὲν ἐμαυτῷ τά τε ἄριστα καὶ τὰ συμφορώτατα
τῇ πατρίδι πράττοντι, ὑμῖν μέντοι καὶ τὸ
σῶμα καὶ τὴν ψυχὴν παραδίδωμι χρήσασθαι ὅ
τι βούλεσθε. κατηγορήσας οὖν αὐτοῦ ὁ Μάρκελλος
ὡς καὶ πάντως ἁλωσομένου, ἔπειτ᾽ ἐπειδὴ
πρὸς τῶν πλειόνων ἀφείθη, δεινόν τε ἐποιήσατο
καὶ ἐκπηδήσας ἐκ τοῦ συνεδρίου πρὸς τὸν Πομπήιον
ἐν τῷ προαστείῳ ὄντα ἦλθε, καὶ τήν τε
φυλακὴν αὐτῷ τῆς πόλεως καὶ δύο στρατόπεδα
πολιτικά αὐτὸς καθ᾽ ἑαυτόν, μηδενὸς ἐψηφισμένου, ἔδωκεν.
οἱ δὲ δὴ στρατιῶται οὗτοι ὧδέ τε καὶ ἐπὶ τῷδε  τῷδε λευνξλ., τῶι λ. 
