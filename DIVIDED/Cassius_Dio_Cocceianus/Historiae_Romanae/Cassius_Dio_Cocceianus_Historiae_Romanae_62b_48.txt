καὶ πρὸς αὐτὸν ἐλθὼν ἄνοπλος. ἐν μὲν δὴ
τῇ Ἑλλάδι ταῦτ᾽ ἐπράττετο: τί γὰρ δεῖ λέγειν
ὅτι καὶ τὸν Πάριν τὸν ὀρχηστὴν ἀποθανεῖν ἐκέλευσεν,
ὅτι ὀρχεῖσθαι παρ᾽ αὐτῷ μαθεῖν ἐθελήσας
οὐκ ἠδυνήθη; τί δ᾽ ὅτι Καικίναν  Καικίναν λιπσιυς, καὶ κίνναν Ωξ.  Τοῦσκον
ὑπερώρισεν, ὅτι τῆς Αἰγύπτου ἄρχων ἐλούσατο
ἐν τῷ βαλανείῳ ὃ ἐκείνῳ ὡς καὶ ἐς τὴν Ἀλεξάνδρειαν
ἥξοντι ἐποιήθη;
ἐν δὲ τῇ Ῥώμῃ κατὰ τὸν αὐτὸν χρόνον ὁ Ἥλιος
ἄλλα τε πολλὰ καὶ δεινὰ εἰργάσατο, καὶ Σουλπίκιον
Καμερῖνον ἄνδρα τῶν πρώτων μετὰ τοῦ
υἱέος ἀπέκτεινεν, ἐγκαλέσας σφίσιν ὅτι Πυθικοὶ
ἐκ προγόνων ἐπικαλούμενοι οὐκ ἐπαύσαντο τὸ
πρόσρημα τοῦτ᾽ ἔχοντες, ἀλλ᾽ ἐς τὰς τοῦ Νέρωνος
νίκας τὰς Πυθικὰς ἐκ τῆς ὁμωνυμίας ἠσέβουν.
τῶν δὲ Αὐγουστείων ἄγαλμα αὐτοῦ χιλίων λιτρῶν
ποιήσειν ὑποσχομένων, πᾶν τὸ ἱππικὸν ἠναγκάσθη
συντελέσαι σφίσι τὸ ἀνάλωμα. τὰ δὲ δὴ τῆς
γερουσίας ἔργον καθ᾽ ἕκαστον ἐπεξελθεῖν:
τοσαῦται γὰρ αἵ τε θυσίαι καὶ ἱερομηνίαι ἐπηγγέλθησαν
ὥστε μηδ᾽ ὅλον τὸν ἐνιαυτὸν ἐξαρκέσαι.
