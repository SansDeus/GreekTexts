γοητείᾳ τῇ τῆς Κλεοπάτρας ἐδούλευε: Καῖσαρ δὲ
ἐν τούτῳ, ἐπειδὴ ὅ τε Σέξτος ἀπωλώλει  ἀπωλώλει δινδ., ἀπολώλει λμ.  καὶ τὰ
ἐν τῇ Λιβύῃ καταστάσεως ἐδεῖτο, ἦλθε μὲν ἐς τὴν
Σικελίαν ὡς καὶ ἐκεῖσε πλευσούμενος, ἐγχρονίσας
δὲ ἐνταῦθα ὑπὸ τοῦ χειμῶνος οὐκέτ᾽ ἐπεραιώθη.
οἵ τε γὰρ Σάλασσοι καὶ οἱ Ταυρίσκοι Λιβυρνοί τε
καὶ Ἰάπυδες  Ἰάπυδες χϝλ., ἰάπυγες λμ ῾ανδ σο ελσεσηερἐ.  οὐδὲν μὲν οὐδὲ ἐκ τοῦ πρὶν μέτριον
ἐς τοὺς Ῥωμαίους ἔπρασσον,  ἔπρασσον χψλ., ἐσέπρασσον λμ.  ἀλλὰ τήν τε συντέλειαν
τῶν φόρων ἐξέλιπον καὶ ἐσβάλλοντες ἔστιν
ὅτε ἐς τὰ ὁμοροῦντά σφισιν ἐκακούργουν: τότε δὲ
φανερῶς πρὸς τὴν ἀπουσίαν αὐτοῦ ἐπανέστησαν.
δι᾽ οὖν τοῦτ᾽ ἀναστρέψας τά τε ἄλλα ἐπ᾽ αὐτοὺς
παρεσκευάσατο, καὶ ἐπειδή τινες τῶν ἀφεθέντων
ὅτε  ὅτε βκ., τε λμ.  ἐστασίασαν καὶ μηδὲν λαβόντων στρατεύσασθαι
αὖθις ἠθέλησαν, ἐς ἕν σφας στρατόπεδον
κατεχώρισεν, ἵν᾽ ἰδίᾳ καὶ καθ᾽ ἑαυτοὺς ὄντες μήτε
προσδιαφθείρωσί τινα, κἂν ἄρα νεωτερίσαι τι βουληθῶσιν,
ἔκδηλοι παραχρῆμα γένωνται. ὡς δ᾽
οὐδὲν μᾶλλον ἐσωφρονίσθησαν, ὀλίγους ἐξ αὐτῶν
τοὺς πρεσβυτάτους ἐς Γαλατίαν κληρουχήσοντας
ἔπεμψε, νομίσας καὶ τοὺς ἄλλους ἐκ τούτου καὶ
ἐπελπίσειν  ἐπελπίσειν ρ. στεπη., ἐλπίσειν λμ.  καὶ καταστήσειν. ἐπεὶ δὲ καὶ ὣς
ἐθρασύνοντο, δίκῃ τινὰς αὐτῶν ἔδωκε. παροξυνθέντων
τε ἐπὶ τούτῳ τῶν λοιπῶν συνεκάλεσέ τε
αὐτοὺς ὡς καὶ ἐπ᾽ ἄλλο τι, καὶ περισχὼν τῷ
στρατῷ τά τε ὅπλα ἀφείλετο καὶ τῆς στρατείας
ἔπαυσε. καὶ οὕτω τήν τε ἑαυτῶν ἀσθένειαν ἅμα
καὶ τὸ τοῦ Καίσαρος φρόνημα μαθόντες ἀληθῶς
τε μετεβάλοντο,  μετεβάλοντο ρ. στεπη., μετεβάλλοντο λμ.  καὶ πολλὰ αὐτὸν ἱκετεύσαντες
ἀνεστρατεύσαντο. ὁ γὰρ Καῖσαρ στρατιωτῶν τε
δεόμενος, καὶ φοβηθεὶς μὴ καὶ ὁ Ἀντώνιος αὐτοὺς
σφετερίσηται, συγγιγνώσκειν τέ σφισιν ἔφη καὶ
χρησιμωτάτους πρὸς πάντα αὐτοὺς ἔσχε.
