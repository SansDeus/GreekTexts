ὠλοφύροντο δὲ πάντες οἱ νοῦν ἔχοντες καὶ ἐπὶ
τῷ πλήθει τῶν ἀναλισκομένων. πάντα μὲν γὰρ
τὰ πολυτελέστατα ἃ ἄνθρωποι ἐσθίουσι, πάντα δὲ
καὶ τὰ ἄλλα τὰ τιμιώτατα, ἵππους ἀνδράποδα
ζεύγη χρυσίον ἀργύριον ἐσθῆτα ποικίλην, ἐδίδου
διὰ συμβόλων: σφαιρία γὰρ μικρά, γεγραμμένα
ὡς ἕκαστα αὐτῶν ἔχοντα, ἐς τὸν ὅμιλον ἐρρίπτει,
καὶ ἐδίδοτο ὅ τι τις δι᾽ ἐκείνων ἥρπασεν. ἐνενόουν
γὰρ ὅτι, ὁπότε τοσαῦτα ἀνήλισκεν ἵνα ἀσχημονήσῃ,
οὐδενὸς τῶν ἀτοπωτάτων ἀφέξεται ἵνα τι
κερδάνῃ. τεράτων δέ τινων γεγονότων τότε οἱ
μάντεις ὄλεθρον αὐτῷ ταῦτα φέρειν εἶπον, καὶ
συνεβούλευσαν ἐς ἑτέρους τὸ δεινὸν ἀποτρέψασθαι.
κἂν συχνοὺς εὐθὺς κατεχρήσατο, εἰ μὴ ὁ
Σενέκας ἔφη αὐτῷ ὅτι  ὅσους ἂν ἀποσφάξῃς, οὐ
δύνασαι τὸν διάδοχόν σου ἀποκτεῖναι.    χιπη. 156, 6-157, 5 ρ. στ.  
τότε μὲν δὴ τοσαῦτα σωτήρια, ὡς δὴ ἔλεγεν,
ἑώρτασε, καὶ τὴν ἀγορὰν τῶν ὄψων, τὸ μάκελλον
