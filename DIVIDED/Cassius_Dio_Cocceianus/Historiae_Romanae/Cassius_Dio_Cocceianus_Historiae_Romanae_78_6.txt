πάντας δ᾽ οὐκ ἂν ἐγὼ  ἐγώ η. στεπη., ἐγώγε Ωξ.  μυθήσομαι οὐδ᾽ ὀνομήνω,
ὅσους τῶν ἐπιφανῶν οὐδεμιᾷ δίκῃ ἀπέκτεινεν.
ὁ μὲν γὰρ Δίων, ἅτε γνωριμωτάτων κατ᾽ ἐκείνους
τοὺς καιροὺς τῶν πεφονευμένων ὄντων, καὶ ἐξ
ὀνόματος αὐτῶν ποιεῖται κατάλογον: ἐμοὶ δ᾽
εἰπεῖν ἐξαρκεῖ ὅτι πάντας ὁμοίως οὓς ἤθελε κατεχειρίζετο,
ὅστ᾽ αἴτιος ὅστε καὶ οὐκί,
καὶ ὅτι τὴν Ῥώμην ἠκρωτηρίασεν, ἀγαθῶν
ἀνδρῶν στερήσας αὐτήν.   χιπη. 329, 8-14 ρ. στ.  
ὅτι τρισὶν ἔθνεσιν ὁ Ἀντωνῖνος προσήκων
ἦν, καὶ τῶν μὲν ἀγαθῶν αὐτῶν οὐδὲν τὸ παράπαν
τὰ δὲ δὴ κακὰ πάντα συλλαβὼν ἐκτήσατο, τῆς
μὲν Γαλατίας τὸ κοῦφον καὶ τὸ δειλὸν καὶ τὸ
θρασύ, τῆς Ἀφρικῆς τὸ τραχὺ καὶ ἄγριον, τῆς
Συρίας, ὅθεν πρὸς μητρὸς ἦν, τὸ πανοῦργον.   εχξ. ϝαλ. 361 ῾π. 742᾿.  
ἐκ δὲ τῶν φόνων ἐς τὰς παιδιὰς ἀποκλίνων
οὐδὲν ἧττον καὶ ἐν ταύταις ἐφόνα. ἐλέφαντα
μὲν γὰρ καὶ ῥινοκέρωτα καὶ τίγριν καὶ ἱππότιγριν
ἐν οὐδενὶ λόγῳ θείη ἄν τις φονευομένους
ἐν τῷ θεάτρῳ: ὁ δὲ καὶ μονομάχων ἀνδρῶν ὅτι
πλείστων  πλείστων βκ., πλεῖστον Ωξ.  ἔχαιρεν αἵμασι, καὶ ἕνα γε αὐτῶν
Βάτωνα τρισὶν ἐφεξῆς ἀνδράσιν ὁπλομαχῆσαι
τῇ αὐτῇ ἡμέρᾳ ἀναγκάσας, ἔπειτα ἀποθανόντα
ὑπὸ τοῦ τελευταίου περιφανεῖ ταφῇ ἐτίμησε.   χιπη. 329, 14-20 ρ. στ.  
