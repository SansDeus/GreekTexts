Ἀλλ᾽ ἐκεῖσε ἐπάνειμι, ὅτι οὔτ᾽ αὐτὸς ἀξιοστρατήγητόν
τι ἢ ἀξιόνικον ἔχει οὔτε στρατεύματα
πολλὰ ἢ ἀξιόμαχα κέκτηται. οἱ μὲν γὰρ
πλεῖστοι οἵ τε ἄριστοι τῶν στρατιωτῶν ἐγκαταλελοίπασιν
αὐτόν, καὶ νὴ Δία καὶ τῶν ἐλεφάντων
ἐστέρηται: οἱ δὲ δὴ λοιποὶ ὑβρίζειν καὶ ἁρπάζειν
τὰ τῶν συμμάχων μᾶλλον ἢ πολεμεῖν μεμελετήκασι.
τεκμήριον δὲ τοῦ μὲν τρόπου τῆς
προαιρέσεως αὐτῶν, ὅτι καὶ νῦν ἔτ᾽ αὐτῷ συστρατεύονται,
τῆς δὲ ἀνανδρίας, ὅτι τὴν Μούτιναν
τοσοῦτον ἤδη χρόνον πολιορκοῦντες οὐχ ᾑρήκασι.
καὶ τὰ μὲν τοῦ Ἀντωνίου τῶν τε συνόντων αὐτῷ
τοιαῦτα ὄντα εὑρίσκεται: τὰ δὲ δὴ Καίσαρος τοῦ
τε Βρούτου καὶ τῶν συνεξεταζομένων σφίσι
δύσμαχα μὲν καὶ καθ᾽ ἑαυτά ἐστιν ῾ἀμέλει Καῖσαρ
μὲν καὶ τῶν στρατιωτῶν αὐτοῦ συχνοὺς ἐσφετέρισται,
Βροῦτος δὲ ἐκ τῆς Γαλατίας αὐτὸν ἐξείργεἰ,
ἂν δὲ δὴ καὶ ὑμεῖς ἐπικουρήσητε αὐτοῖς, πρῶτον
μὲν ἐπαινέσαντές σφας ἐφ᾽ οἷς ἰδιογνωμονήσαντες
ἐποίησαν, ἔπειτα δὲ τὰ πραχθέντα ὑπ᾽ αὐτῶν
βεβαιώσαντες, πρός τε τὸ μέλλον ἐξουσίαν
ἔννομον αὐτοῖς δόντες, ἔπειτα τοὺς ὑπάτους
ἀμφοτέρους ἐπὶ τὸν πόλεμον ἐκπέμψαντες, οὐκ
ἔστιν ὅπως βοηθήσουσί  βοηθήσουσί δινδ., βοηθήσωσί λμ.  τινες αὐτῷ τῶν νῦν
συνόντων. οὐ μὴν οὐδ᾽ ἂν τὰ μάλιστα συμμείνωσιν,
ἀντισχεῖν γε πρὸς πάντας ἅμα τοὺς
ἄλλους δυνήσεται,  δυνήσεται οδδεψ, δυνήσονται λμ.  ἀλλ᾽ ἤτοι ἑκών, ἐπειδὰν
πρῶτον πύθηται ταῦθ᾽ ὑμᾶς  ὑμᾶς ρ. στεπη., ἡμᾶς λμ.  ἐψηφισμένους, τά
τε ὅπλα καταθήσεται καὶ ἐφ᾽ ὑμῖν ἑαυτὸν ποιήσεται,
ἢ καὶ ἄκων ἐκ μιᾶς μάχης ἁλώσεται.
ἐγὼ μὲν δὴ ταῦθ᾽ ὑμῖν παραινῶ, καὶ εἴγε
ὑπατεύων ἔτυχον, πάντως ἂν καὶ ἐποίησα,
καθάπερ καὶ πρότερον, ὅτε καὶ τὸν Κατιλίναν
καὶ τὸν Λέντουλον, αὐτῷ τούτῳ προσήκοντα
