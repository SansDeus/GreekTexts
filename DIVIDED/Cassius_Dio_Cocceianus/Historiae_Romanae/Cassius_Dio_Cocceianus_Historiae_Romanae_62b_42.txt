τοὺς μέντοι ἐν τῇ Ῥώμῃ καὶ τῇ Ἰταλίᾳ
πάντας Ἡλίῳ τινὶ Καισαρείῳ ἐκδότους παρέδωκε:
πάντα γὰρ ἁπλῶς αὐτῷ ἐπετέτραπτο, ὥστε καὶ
δημεύειν καὶ φυγαδεύειν καὶ ἀποκτιννύναι, καὶ
πρὶν δηλῶσαι τῷ Νέρωνι, καὶ ἰδιώτας ὁμοίως
καὶ ἱππέας καὶ βουλευτάς.   χιπη. 177, 17-26 ρ. στ., εχξ. ϝαλ. 252, 253 ῾π. 693᾿.  
οὕτω μὲν δὴ τότε ἡ τῶν Ῥωμαίων ἀρχὴ δύο
αὐτοκράτορσιν ἅμα ἐδούλευσε, Νέρωνι καὶ Ἡλίῳ.
οὐδὲ ἔχω εἰπεῖν ὁπότερος αὐτῶν χείρων ἦν: τὰ
μὲν γὰρ ἄλλα ἐκ τοῦ ὁμοίου πάντα ἔπραττον, ἐν ἑνὶ
δὲ τούτῳ διήλλασσον, ὅτι ὁ μὲν τοῦ Αὐγούστου
ἀπόγονος κιθαρῳδοὺς καὶ τραγῳδούς, ὁ δὲ τοῦ
Κλαυδίου ἀπελεύθερος Καίσαρας ἐζήλου. τὸν γὰρ
Τιγελλῖνον  Τιγελλῖνον ρ. στεπη., τιγιλλῖνον Ωξ.  ἐν προσθήκης μέρει τοῦ Νέρωνος, ὅτι
σὺν αὐτῷ ἦν, τίθημι. χωρὶς δὲ ὅ τε Πολύκλειτος
καὶ Καλουία Κρισπινίλλα  Κρισπινίλλα βκ., κρισπινίλα Ωξ.  ἦγον ἐπόρθουν
ἐσύλων πάνθ᾽ ὅσα ἐνεδέχετο, ἐκεῖνος μὲν μετὰ
τοῦ Ἡλίου ἐν τῇ Ῥώμῃ, αὕτη δὲ μετά τε τοῦ
Νέρωνος καὶ μετὰ τῆς Σαβίνης τοῦ Σπόρου. τήν
τε γὰρ φυλακὴν αὐτοῦ καὶ τὴν ἐπιτροπείαν τὴν
περὶ ἐσθῆτα, καίπερ γυνὴ καὶ ἐπιφανὴς οὖσα,
ἐπεπίστευτο, καὶ δι᾽ αὐτῆς πάντες ἀπεδύοντο.
