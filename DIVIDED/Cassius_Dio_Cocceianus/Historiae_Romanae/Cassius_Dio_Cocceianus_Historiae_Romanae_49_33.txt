καὶ ὁ μὲν ταῦτα πράξας ἐς τὴν Αἴγυπτον ἀπῆρεν,
οἱ δὲ δὴ οἴκοι Ῥωμαῖοι ἠγνόουν μὲν οὐδὲν
τῶν γεγονότων, οὐχ ὅτι τἀληθὲς ἐκεῖνος ἐπέστειλέ
σφισι ῾πάντα γὰρ δὴ τὰ δυσχερῆ συνέκρυπτε,
καὶ ἔστιν ἅ γε αὐτῶν καὶ ἐς τὸ ἐναντιώτατον, ὡς
καὶ  καὶ Μ, ομ. λ.  εὐπραγῶν, ἔγραφεν᾽, ἀλλ᾽ ὅτι ἥ τε φήμη τὴν
ἀλήθειαν ἐσήγγελλε, καὶ ὁ Καῖσαρ οἵ τε ἄλλοι οἱ
συνόντες αὐτῷ καὶ ἐπολυπραγμόνουν ἀκριβῶς αὐτὰ
καὶ διεθρύλουν, οὐ μέντοι καὶ ἐν τῷ κοινῷ διήλεγχον,
ἀλλὰ καὶ ἐβουθύτουν καὶ ἑώρταζον: τοῦ
γὰρ Καίσαρος πρὸς τὸν Σέξτον ἔτι καὶ τότε προσπταίοντος
οὔτε εὐπρεπὴς οὔτε ἐπίκαιρος ὁ ἔλεγχος
αὐτῶν γίγνεσθαι ἐδύνατο. ὁ δ᾽ οὖν Ἀντώνιος
ταῦτά τε οὕτως ἔπραξε, καὶ δυναστείας Ἀμύντᾳ
μὲν Γαλατίας, καίπερ γραμματεῖ τοῦ Δηιοτάρου
γενομένῳ, ἔδωκε, καὶ Λυκαονίας Παμφυλίας τέ
τινα αὐτῷ προσθείς, Ἀρχελάῳ δὲ Καππαδοκίας,
ἐκβαλὼν τὸν Ἀριαράθην. ὁ δ᾽ Ἀρχέλαος οὗτος
πρὸς μὲν πατρὸς ἐκ τῶν Ἀρχελάων ἐκείνων τῶν
τοῖς Ῥωμαίοις ἀντιπολεμησάντων ἦν, ἐκ δὲ μητρὸς
ἑταίρας  ἑταίρας ρ. στεπη., ἑτέρας λμ.  Γλαφύρας ἐγεγέννητο. οὐ μὴν ἀλλ᾽ ἐπὶ
μὲν τούτοις ἧττόν πως ὁ Ἀντώνιος ῾ἐν γὰρ τοῖς
ἀλλοτρίοις ἐμεγαλοφρονεῖτὀ κακῶς παρὰ τοῖς
πολίταις ἤκουεν: ἐπὶ δὲ δὴ τῇ Κλεοπάτρᾳ μεγάλως
διεβλήθη, ὅτι τε παῖδας ἐξ αὐτῆς, πρεσβυτέρους  πρεσβυτέρους βκ., πρεσβυτάτους λμ ξοδ. πειρ. 
μὲν Ἀλέξανδρον καὶ Κλεοπάτραν ῾καὶ δίδυμοι
γὰρ ἐτέχθησαν᾽ νεώτερον  νεώτερον βκ., νεώτατον λμ ξοδ. πειρ.  δὲ Πτολεμαῖον
τὸν καὶ Φιλάδελφον ἐπικληθέντα, ἀνείλετο, καὶ
ὅτι πολλὰ μὲν τῆς Ἀραβίας τῆς τε Μάλχου καὶ
τῆς τῶν Ἰτυραίων ῾τὸν γὰρ Λυσανίαν, ὃν αὐτὸς
βασιλέα σφῶν ἐπεποιήκει, ἀπέκτεινεν ὡς τὰ τοῦ
Πακόρου πράξαντἀ, πολλὰ δὲ καὶ τῆς Φοινίκης
τῆς τε Παλαιστίνης, Κρήτης τέ τινα καὶ Κυρήνην
τήν τε Κύπρον αὐτοῖς ἐχαρίσατο.
