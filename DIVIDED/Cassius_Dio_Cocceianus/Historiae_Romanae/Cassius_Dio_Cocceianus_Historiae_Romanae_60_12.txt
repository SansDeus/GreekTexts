ἐπετίμα ὥστε τινὰς ἑαυτοὺς ἀναχρήσασθαι, ἐς
δὲ δὴ τὰ ἄλλα κοινὸς καὶ ἐπιεικὴς πρὸς αὐτοὺς
ἦν, κάμνοντάς τε ἐπεσκέπτετο, καὶ ἑορτάζουσί
σφισι συνεγίγνετο. δημάρχου τέ τινος πληγὰς
δούλῳ αὑτοῦ  αὑτοῦ μ, αὐτοῦ ξοδ. πειρ.  δημοσίᾳ δόντος αὐτὸν μὲν οὐδὲν
κακὸν εἰργάσατο, τοὺς δ᾽ ὑπηρέτας αὐτοῦ
ἀφελόμενος ἔπειτα καὶ ἐκείνους οὐ πολλῷ ὕστερον
ἀπέδωκε. δοῦλόν τε ἕτερον αὑτοῦ, ὅτι τινὰ τῶν
ἐπιφανῶν ὕβρισεν, ἐς τὴν ἀγορὰν πέμψας
ἀπεμαστίγωσε. κἀν  κἀν λευνξλ. ῾καὶ ἐν᾽, καὶ μ ξοδ. πειρ.  τῷ συνεδρίῳ αὐτὸς μὲν
ἐξανίστατο, εἴ ποτε ἐπὶ πολὺ οἱ ἄλλοι εἱστήκεσαν:  εἱστήκεσαν στ., ἑστήκεσαν μ ξοδ. πειρ. 
καθήμενος γάρ, ὥσπερ εἶπον, ὑπὸ τῆς
ἀρρωστίας πολλάκις ἀνεγίγνωσκέ τινα αἰτούμενος:
Λουκίῳ δὲ δὴ Σύλλᾳ καὶ ἐς τὸ τῶν
στρατηγῶν βάθρον, ὅτι μὴ δυνηθείς ποτε ὑπὸ
γήρως ἐκ τῆς ἑαυτοῦ ἕδρας ἐπακοῦσαί τινα
ἀνέστη, καθίζεσθαι ἐπέτρεψεν. ἔν τε τῇ ἡμέρᾳ
ἐν ᾗ αὐτοκράτωρ τῷ προτέρῳ ἔτει ἀπεδείχθη,
αὐτὸς μὲν οὐδὲν ἐξαίρετον ἔπραξε, πλὴν ὅτι τοῖς
δορυφόροις πέντε καὶ εἴκοσι δραχμὰς ἔδωκε, καὶ
τοῦτο ἔπειτα κατ᾽ ἔτος ἐποίησε: τῶν μέντοι
στρατηγῶν τινες ἐθελονταὶ καὶ ἀπ᾽ οὐδενὸς
ψηφίσματος ἐκείνην τε τὴν ἡμέραν καὶ τὰ
γενέθλια τὰ τῆς Μεσσαλίνης δημοσίᾳ ἐτίμων.
οὐ γάρ που καὶ πάντες αὐτὰ ἐποίουν, ἀλλ᾽ ὅσοι
ἐβούλοντο: τοσαύτην ἄδειαν εἶχον. οὕτω τε ὡς
ἀληθῶς ἐς πάντα τὰ τοιαῦτα ἐμετρίαζεν ὥστε
γεννηθέντος αὐτῷ υἱέως, ὃς τότε μὲν Κλαύδιος
Τιβέριος Γερμανικὸς ὕστερον δὲ καὶ Βρεττανικὸς
ἐπωνομάσθη, οὔτ᾽ ἄλλο τι ἐπιφανὲς ἔπραξεν
οὔτ᾽ Αὔγουστον αὐτὸν ἢ τήν γε Μεσσαλῖναν
Αὔγουσταν ἐπικληθῆναι ἐφῆκεν.
