ὁμολογήσαντος: Λογγῖνον δέ τινα στρατοπέδου
Ῥωμαϊκοῦ ἐξηγούμενον καὶ δεινὸν ἐν τοῖς
πολέμοις  πολέμοις λευνξλ., πολεμίοις Ωξ.  αὐτῷ γεγενημένον προσκαλεσάμενος,
καὶ ἀναπείσας συμμῖξαί οἱ ὡς καὶ τὰ προσταχθησόμενα
ποιήσων, συνέλαβε καὶ ἀνέκρινε
δημοσίᾳ περὶ τῶν τοῦ Τραϊανοῦ βουλευμάτων,
ἐπειδή τε μηδὲν ὁμολογῆσαι ἠθέλησεν, ἐν ἀδέσμῳ
φυλακῇ περιῆγε.  περιῆγε ανον., περιεῖπε Ωξ.  καὶ πρέσβιν τινὰ πέμψας
πρὸς τὸν Τραϊανὸν ἠξίου τήν τε χώραν μέχρι
τοῦ Ἴστρου κομίσασθαι καὶ τὰ χρήματα, ὅσα
ἐς τὸν πόλεμον ἐδεδαπανήκει, ἀπολαβεῖν ἐπὶ τῷ
τὸν Λογγῖνόν οἱ ἀποδοῦναι. ἀποκριναμένου δέ
τινα αὐτῷ  αὐτῷ αβμ, αὐτῷ τοῦ τραϊανοῦ Ωξ.  μέσα, ἐξ ὧν οὔτε ἐν μεγάλῳ οὔτε
ἐν σμικρῷ λόγῳ τὸν Λογγῖνον ποιεῖσθαι δόξειν
ἔμελλε, τοῦ μήτ᾽ ἀπολέσθαι αὐτὸν μήτ᾽ ἐπὶ
πολλῷ σφίσιν ἀνασωθῆναι, Δεκέβαλος μὲν ἔτι
διασκοπῶν ὅ τι πράξῃ ἀνεῖχε, Λογγῖνος δὲ ἐν
τούτῳ φαρμάκου διὰ τοῦ ἀπελευθέρου εὐπορήσας
ὑπέσχετό τε αὐτῷ τὸν Τραϊανὸν καταλλάξειν,
ἵνα ὡς ἥκιστα ὑποτοπήσῃ τὸ γενησόμενον, μὴ
καὶ φυλακὴν αὐτοῦ ἀκριβεστέραν ποιήσηται, καὶ
γράμματά τινα ἱκετείαν ἔχοντα γράψας ἔδωκε
τῷ ἐξελευθέρῳ πρὸς τὸν Τραϊανὸν ἀποκομίσαι,
ἵν᾽ ἐν ἀσφαλείᾳ γένηται. καὶ οὕτως ἀπελθόντος
αὐτοῦ τὸ φάρμακον νυκτὸς ἔπιε καὶ ἀπέθανε.
γενομένου δὲ τούτου ὁ Δεκέβαλος ἐξῄτησε παρὰ
τοῦ Τραϊανοῦ τὸν ἀπελεύθερον, τό τε σῶμα τοῦ
Λογγίνου καὶ δέκα αἰχμαλώτους ἀντιδώσειν οἱ
ὑποσχόμενος, καὶ εὐθύς  εὐθύς δινδ., εὐθύ αβμ.  γε τὸν ἑκατοντάρχην
τὸν ἁλόντα μετ᾽ αὐτοῦ ἔπεμψεν ὡς καὶ ταῦτα
διαπράξοντα: παρ᾽ οὗ πάντα τὰ κατὰ τὸν Λογγῖνον
ἐγνώσθη. οὐ μέντοι οὔτε ἐκεῖνον ὁ Τραϊανὸς
ἀπέπεμψεν οὔτε τὸν ἐξελεύθερον ἐξέδωκε, προτιμοτέραν
τὴν σωτηρίαν αὐτοῦ πρὸς τὸ τῆς ἀρχῆς
ἀξίωμα τῆς τοῦ Λογγίνου ταφῆς ποιησάμενος.   χιπη. 232, 10-28 ρ. στ., εχξ. υγ 49 ῾π. 402 ς#3.᾿.  
