τοὺς ἐπελθόντας σφίσιν ἀπεώσαντο, καὶ
αὐτοὺς καὶ οἱ μετὰ ταῦτα Ῥωμαῖοι οἵ τε πατέρες
ἡμῶν ζηλώσαντες οὐκ ἠρκέσθησαν τοῖς παροῦσιν,
οὐδ᾽ ἠγάπησαν οἷς παρέλαβον, ἀλλ᾽ ὄλεθρον μὲν
αὑτῶν σαφῆ τὴν ῥᾳστώνην, σωτηρίαν δὲ ἀκριβῆ
τὴν ταλαιπωρίαν νομίσαντες εἶναι, καὶ φοβηθέντες
μὲν μὴ μείναντα αὐτὰ ἐφ᾽ ἑαυτῶν  ἐφ᾽ ἑαυτῶν ρκ., ἐφ᾽ ἑαυτὰ λ.  κατατριφθείη
καὶ καταγηράσειεν, αἰσχυνθέντες  καταγηράσειεν αἰσχυνθέντες βκ., καταγηράσηι ἐναισχυνθέντες λ.  δὲ
εἰ τοσαῦτα παραδεξάμενοι μηδὲν ἐπικτήσαιντο,
πολλῷ πλείω καὶ μείζω προσκατειργάσαντο. τί
γὰρ ἄν τις καθ᾽ ἕκαστον λέγοι τὴν Σαρδώ, τὴν
Σικελίαν, τοὺς Μακεδόνας, τοὺς Ἰλλυριούς, τὴν
Ἑλλάδα, τὴν Ἀσίαν τὴν περὶ τὴν Ἰωνίαν,
Βιθυνούς, Ἴβηρας, Ἄφρους; καίτοι συχνὰ μὲν
ἂν χρήματα ἔδοσαν αὐτοῖς Καρχηδόνιοι ὥστε
μὴ ἐκεῖσε ἐκπλεῦσαι, συχνὰ δὲ Φίλιππος καὶ
Περσεὺς ὥστε μὴ ἐπ᾽ αὐτοὺς στρατεῦσαι, πολλὰ
Ἀντίοχος, πολλὰ οἱ παῖδες αὐτοῦ καὶ ἔγγονοι
ὥστε ἐπὶ τῆς Εὐρώπης καταμεῖναι. ἀλλ᾽ οὔτε
ἐκεῖνοι πρό τε τῆς δόξης καὶ πρὸ τοῦ μεγέθους
τῆς ἀρχῆς ἀργεῖν τε ἀκλεῶς καὶ πλουτεῖν
ἀδεῶς εἵλοντο, οὔτ᾽ αὐτῶν ἡμῶν οἱ πρεσβύτεροι
οἱ καὶ νῦν ἔτ᾽ ὄντες, ἀλλ᾽ ἅτε  ἀλλ᾽ ἅτε βκ., ἀλλά τε λ.  εὖ εἰδότες
ὅτι διὰ  διὰ βκ., διά τε λ.  τῶν αὐτῶν ἐπιτηδευμάτων καὶ κτᾶται
τὰ ἀγαθὰ καὶ σώζεται, πολλὰ μὲν ἐβεβαιώσαντο
τῶν προϋπαρχόντων, πολλὰ δὲ καὶ προσεκτήσαντο.
τί γὰρ δεῖ κἀνταῦθα καθ᾽ ἕκαστον ἐπεξιέναι
τὴν Κρήτην, τὸν Πόντον, τὴν Κύπρον,
τὴν Ἰβηρίαν τὴν Ἀσιανήν,  Ἀσιανήν βκ., ἀσίαν λ.  τὴν Ἀλβανίαν τὴν
ἐκεῖ, Σύρους ἀμφοτέρους, Ἀρμενίους ἑκατέρους,
Ἀραβίους, Παλαιστίνους; ὧν οὐδὲ τὰ ὀνόματα
πρότερον ἀκριβῶς εἰδότες νῦν τῶν μὲν αὐτοὶ
δεσπόζομεν, τὰ δὲ ἑτέροις ἐχαρισάμεθα, ὥστε
ἐξ αὐτῶν καὶ προσόδους καὶ δυνάμεις καὶ τιμὰς
καὶ συμμαχίας προσειληφέναι.
