ὅτι οὐκ ἥκιστα ἔνδηλον ἐγένετο ὅτι Πρίσκον
τὸν Ἑλουίδιον  Ἑλουίδιον ϝαλ. ῾Ἑλβίδιον᾽, ἔλβιον ξοδ πειρ.  οὐ μᾶλλόν τι δι᾽ ἑαυτὸν ἢ διὰ
τοὺς φίλους αὐτοῦ, οὓς ὕβρισεν, ἐμίσησεν ὁ Οὐεσπασιανός,
ἀλλ᾽ ὅτι ταραχώδης τε ἦν καὶ τῷ
ὄχλῳ προσέκειτο, βασιλείας τε ἀεὶ κατηγόρει
καὶ δημοκρατίαν ἐπῄνει, καὶ ἔπραττεν ἀκόλουθα
τούτοις καὶ συνίστη τινάς, ὥσπερ που φιλοσοφίας
ἔργον ὂν τό τε τοὺς κρατοῦντας προπηλακίζειν
καὶ τὸ τὰ πλήθη ταράττειν τό τε τὰ  τὰ ϝαλ., τωι ξοδ. πειρ. 
καθεστηκότα συγχεῖν καὶ τὸ νεώτερα αὐτοῖς
πράγματα ἐπεσάγειν. ἦν γὰρ τοῦ Θρασέου γαμβρὸς
καὶ ζηλοῦν αὐτὸν ἐπλάττετο, πολὺ δ᾽
αὐτοῦ ἡμάρτανε. Θρασέας μὲν γὰρ ἐπὶ Νέρωνος
ὢν οὐκ ἠρέσκετο αὐτῷ, καὶ οὐδὲν μέντοι οὐδ᾽ ὣς
ὑβριστικὸν ἔλεγεν ἐς αὐτὸν οὐδὲ ἔπραττεν, πλὴν
καθ᾽ ὅσον προσκοινωνεῖν οἱ τῶν δρωμένων οὐκ
ἠξίου: οὗτος δὲ Οὐεσπασιανῷ ἤχθετο, καὶ οὔτ᾽
ἰδίᾳ οὔτε ἐν τῷ κοινῷ αὐτοῦ ἀπείχετο, ἀλλ᾽ ἐξ
ὧν ἐποίει ἐθανάτα, καὶ πολλὰ πράττων ἔμελλέ
ποτε δίκην αὐτῶν δώσειν.   εχξ. ϝαλ. 273 ῾π. 702᾿.  
