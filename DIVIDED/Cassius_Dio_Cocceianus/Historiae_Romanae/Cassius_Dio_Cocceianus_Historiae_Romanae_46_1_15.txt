（ἀλλ᾽ οὐκ ὀρθῶς τῇ ἱππαρχίᾳ ἐχρήσατο.）
διὰ τί; ῾ὅτι τὰ ὑπάρχοντα,᾿ φησί, ῾τὰ τοῦ
Πομπηίου ἠγόρασε.᾿ πόσοι δὲ ἄλλοι πόσα ἄλλα
ἐπρίαντο, ὧν οὐδεὶς αἰτίαν ἔχει; καὶ γάρ που διὰ
τοῦτο καὶ ἐδημεύθη τινὰ καὶ ἐς τὸ πρατήριον
ἐξετέθη καὶ τῇ τοῦ κοινοῦ κήρυκος φωνῇ ἀπεκηρύχθη,
ἵνα τις αὐτὰ ἀγοράσῃ. ῾ἀλλ᾽ οὐκ
ἐχρῆν τὰ τοῦ Πομπηίου κτήματα  κτήματα λ, χρήματα μ ῾βυτ ξορρεξτεδ ιν μαργιν το κτήματἀ.  πεπρᾶσθαι.᾿
οὐκοῦν ἡμεῖς ἡμάρτομεν καὶ κακῶς ἐποιήσαμεν
δημεύσαντες αὐτά: ἤ, ἵνα σὲ καὶ ἡμᾶς τις ἀπολύσῃ,
πάντως που ὁ Καῖσαρ ἐπλημμέλησεν ὁ
τοῦτο γενέσθαι κελεύσας: ᾧ οὐδὲν ἐπεκάλεσας.
ἀλλ᾽ ἐν μὲν τούτῳ καὶ πάνυ μωραίνων ἐξελέγχεται.
δύο γοῦν ἐναντιώτατα τοῦ Ἀντωνίου κατηγορηκεν,
ἓν μὲν ὅτι πλεῖστα τῷ Καίσαρι συμπράξας καὶ
πάμπολλα διὰ τοῦτο παρ᾽ αὐτοῦ λαβὼν ἔπειτα
τὴν τιμὴν αὐτῶν βιαίως ἀπῃτήθη, ἕτερον δὲ ὅτι
μήτε τοῦ πατρὸς κληρονομήσας, καὶ πάνθ᾽ ὅσα
ἐκτήσατο καταναλώσας ὥσπερ ἡ Χάρυβδις ῾ἀεὶ
γάρ τι ἡμῖν ἐκ τῆς Σικελίας, καθάπερ ἐπιλελησμένοις
ὅτι ἐς αὐτὴν ἔφυγε, παραφέρεἰ, τὴν
τιμὴν πάντων ὧν ἐπρίατο ἀπέδωκεν.
