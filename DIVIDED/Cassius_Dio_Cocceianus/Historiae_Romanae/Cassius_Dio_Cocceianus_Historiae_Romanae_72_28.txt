ὅτι ὁ αὐτὸς τῶν βουλευτῶν τινὰ τῶν σὺν τῷ
Κασσίῳ οὔτ᾽ ἀπέσφαξεν οὔτε ἔδησεν οὔτε ἐν
ἄλλῃ τινὶ φρουρᾷ οὐδένα ἐποιήσατο, οὐ μὴν
οὐδὲ ἐς τὸ δικαστήριον αὑτοῦ ἐσήγαγεν, ἀλλ᾽
ἁπλῶς ὡς καὶ ἄλλο τι ἐγκαλουμένους πρὸς τὴν
γερουσίαν ἔπεμψεν, ἡμέραν αὐτοῖς ῥητὴν δίκης
προθείς. τῶν δ᾽ ἄλλων ὀλίγους πάνυ, ὅσοι καὶ
ἔργῳ τι οὐ μόνον τῷ Κασσίῳ συνεπεπράχεσαν
ἀλλὰ καὶ καθ᾽ ἑαυτοὺς ἐκεκακουργήκεσαν,  ἐκεκακουργήκεσαν βκ., ἐκακουργήκεσαν ξοδ. πειρ.  ἐδικαίωσεν.
τεκμήριον δὲ ὅτι Φλάουιον Καλουίσιον
τὸν τῆς Αἰγύπτου ἄρχοντα οὔτε ἐφόνευσεν οὔτε
τὴν οὐσίαν ἀφείλετο, ἀλλ᾽ ἐς νῆσον ἁπλῶς
ἐνέβαλεν. τὰ δὲ ὑπομνήματα τὰ περὶ αὐτοῦ
γενόμενα κατέκαυσεν, ἵνα μηδ᾽ ὀνείδισμά τι ἐξ
αὐτῶν σχῇ, καὶ πάντας τοὺς συγγενομένους
αὐτῷ ἀφῆκεν.   εχξ. ϝαλ. 306 ῾π. 717᾿.  
