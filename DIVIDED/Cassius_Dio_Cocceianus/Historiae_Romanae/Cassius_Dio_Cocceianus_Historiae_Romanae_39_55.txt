ἡμέρας ἀγαγεῖν ἐψηφίσαντο: ἐν ᾧ δὲ ἐκεῖνα ἐγίγνετο,
καὶ ἡ Ἰβηρία ἐκινήθη, διὸ καὶ τῷ Πομπηίῳ
προσετάχθη. ἐπαναστάντες  ἐπαναστάντες βκ., προσαναστάντες λ.  γάρ τινες καὶ Οὐακκαίους
προστησάμενοι μάχῃ μὲν ὑπὸ τοῦ Νέπωτος
τοῦ Μετέλλου, ἀπαράσκευοι ἔτ᾽ ὄντες, ἡττήθησαν,
πολιορκοῦντι δ᾽ αὐτῷ Κλουνίαν ἐπελθόντες ἀμείνους
ἐγένοντο, καὶ ἐκείνην μὲν περιεποιήσαντο,
ἑτέρωθι δὲ ἐσφάλησαν, οὐ μὴν ὥστε καὶ δι᾽ ὀλίγου
δουλωθῆναι. τῷ γὰρ πλήθει πολὺ τῶν ἐναντίων
περιῆσαν, ὥστε τὸν Νέπωτα ἀγαπᾶν ἂν τὴν ἡσυχίαν ἀκινδύνως ἄγῃ.
