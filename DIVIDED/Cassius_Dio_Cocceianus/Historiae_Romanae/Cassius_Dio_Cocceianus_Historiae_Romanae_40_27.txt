οὕτως ὅ τε Κράσσος καὶ ἄλλοι ὅσοι γε ἠδυνήθησαν
ἐς τὰς Κάρρας  Κάρρας χψλ., ἄκρας λ.  ὥρμησαν, βεβαίους σφίσιν
ὑπὸ τῶν καταμεινάντων ἔνδον Ῥωμαίων τηρηθείσας:
πολλοὶ γὰρ δὴ τῶν τετρωμένων μήτε βαδίσαι
οἷοί τε ὄντες μήτ᾽ ὀχημάτων εὐποροῦντες ἢ καὶ
ποδηγέτας ἔχοντες ῾ἀγαπητῶς γὰρ οἱ λοιποὶ ἑαυτοὺς
ἀνέφερον᾽ κατὰ χώραν ἔμειναν. καὶ ἐκείνων
τε οἱ μὲν ἀπέθανον ἐκ τῶν τραυμάτων ἢ καὶ ἑαυτοὺς
καταχρησάμενοι, οἱ δὲ ἑάλωσαν τῇ ὑστεραίᾳ:  ἑάλωσαν τῇ ὑστεραίᾳ τυρν., ἑάλων τῆι ἑτέραι λ. 
καὶ τῶν διαδεδρακότων  διαδεδρακότων πολακ, ἑαλωκότων λ.  συχνοὶ μὲν ἐν τῇ
ὁδῷ προλιπόντων  προλιπόντων τυρν., προέλιπον λ.  σφᾶς τῶν σωμάτων, συχνοὶ δὲ
καὶ μετὰ τοῦτ᾽ ἐφθάρησαν, θεραπείας παραχρῆμα
ἀκριβοῦς μὴ δυνηθέντες τυχεῖν. ὁ γὰρ Κράσσος
ἀθυμήσας οὐδὲ ἐν τῇ πόλει ἀσφαλῶς ἔθ᾽ ὑπομεῖναι
δυνήσεσθαι ἐνόμισεν, ἀλλὰ δρασμὸν εὐθὺς ἐβουλεύσατο.
καὶ ἐπειδὴ οὐχ οἷόν τε ἦν αὐτῷ μεθ᾽
ἡμέραν ἐξιόντι μὴ οὐ καταφώρῳ  καταφώρῳ η. στεπη., καταφόρωι λ.  γενέσθαι, ἐπεχείρησε
μὲν νυκτὸς ἀποδρᾶναι, προδοθεὶς δὲ ὑπὸ
τῆς σελήνης, πανσελήνου οὔσης, οὐκ ἔλαθεν.
προσέμεινάν τε οὖν μέχρι τῶν ἀσελήνων νυκτῶν,
καὶ οὕτως ἄραντες δή,  δὴ ρειμ., δὲ λ.  οἷα ἐν σκότῳ καὶ ἐν ἀλλοτρίᾳ
καὶ προσέτι καὶ πολεμίᾳ γῇ φόβῳ τε
ἰσχυρῷ,  ἰσχυρῷ ρ. στεπη., ἰσχυρῶς λ.  ἐσκεδάσθησαν, καὶ αὐτῶν οἱ μὲν ἁλόντες
ἡμέρας γενομένης ἀπώλοντο, οἱ δὲ ἐς τὴν Συρίαν
μετὰ Κασσίου Λογγίνου τοῦ ταμίου διεσώθησαν:
ἄλλοι τῶν ὀρῶν μετ᾽ αὐτοῦ τοῦ Κράσσου λαβόμενοι
παρεσκευάζοντο ὡς καὶ δι᾽ ἐκείνων ἐς τὴν
Ἀρμενίαν φευξόμενοι.
