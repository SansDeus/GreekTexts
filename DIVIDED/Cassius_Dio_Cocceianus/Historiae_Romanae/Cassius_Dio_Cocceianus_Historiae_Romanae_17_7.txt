ὅτι πυθόμενοι τὰ τὼν Λοκρῶν οἱ Ῥωμαῖοι,
καὶ νομίσαντες αὐτὰ ὀλιγωρίᾳ τοῦ Σκιπίωνος
συμβεβηκέναι, χαλεπῶς τε ἔφερον, καὶ ἐβουλεύσαντο
εὐθὺς ὑπὸ ὀργῆς τῆς τε ἡγεμονίας αὐτὸν
παῦσαι καὶ ἐπὶ δίκην ἀνακαλέσαι, προσπαροξυνθέντες
ὅτι τῇ τε Ἑλληνικῇ διαίτῃ ἐχρῆτο καὶ
ὅτι ἱμάτιον ἀνεβάλλετο, ὅτι τε ἐς παλαίστραν
παρέβαλλεν. ὅτι τε τοῖς στρατιώταις ἁρπάζειν
τὰ τῶν συμμάχων ἐπιτρέπειν ἐλέγετο, τόν τε
πλοῦν τὸν ἐπὶ Καρχηδόνα διατρίβειν ἐπίτηδες,
ὅπως ἐπὶ πλεῖον ἄρξειεν, ὑπωπτεύετο, μέγιστον
δέ, ἐναγόντων τῶν ἀπ᾽ ἀρχῆς οἱ φθονούντων,
μεταπέμψασθαι αὐτὸν ἤθελον. καὶ τοῦτο μὲν
διὰ τὸ πλῆθος μεγάλην εὔνοιαν αὐτοῦ πρὸς τὰς
ἐλπίδας ἔχον οὐκ ἐγένετο...   ϝ. 48 ῾π. 606᾿.  
