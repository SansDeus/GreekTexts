ταῦτά τε οὖν ὡς ἕκαστα διενομοθέτει, καὶ ἵνα
ἐπὶ τῇ τοῦ σίτου διαδόσει προβάλλωνται οἱ  οἱ βκ, καὶ οἱ μ.  ἐν
ταῖς ἀρχαῖς ἀεὶ ὄντες ἕνα ἕκαστος  ἕκαστος ρειμ., ἕκαστον μ.  ἐκ τῶν πρὸ
τριῶν ἐτῶν ἐστρατηγηκότων, καὶ ἐξ αὐτῶν τέσσαρες
οἱ λαχόντες σιτοδοτῶσιν ἐκ διαδοχῆς. τόν
τε πολίαρχον τὸν ἐς τὰς ἀνοχὰς καθιστάμενον
ἕνα ἀεὶ αἱρεῖσθαι, καὶ τὰ ἔπη τὰ Σιβύλλεια ἐξίτηλα
ὑπὸ τοῦ χρόνου γεγονότα τοὺς ἱερέας αὐτοχειρίᾳ
ἐκγράψασθαι ἐκέλευσεν, ἵνα μηδεὶς ἕτερος
αὐτὰ ἀναλέξηται. τάς τε ἀρχὰς ἅπασι τοῖς δέκα
μυριάδων οὐσίαν ἔχουσι καὶ ἄρχειν ἐκ τῶν νόμων
δυναμένοις ἐπαγγέλλειν ἐπέτρεψε. τοσοῦτον γὰρ
τὸ βουλευτικὸν τίμημα τὴν πρώτην εἶναι ἔταξεν,
ἔπειτα καὶ ἐς πέντε καὶ εἴκοσι μυριάδας αὐτὸ
προήγαγε. καί τισι τῶν εὖ βιούντων ἐλάττω,
τότε μὲν τῶν δέκα, αὖθις δὲ τῶν πέντε καὶ εἴκοσι,
κεκτημένοις  κεκτημένοις βκ., κεκτημένων μ.  ἐχαρίσατο ὅσον ἐνέδει. καὶ διὰ
ταῦτα τοῖς βουλομένοις τῶν στρατηγῶν τριπλάσιον
τοῦ παρὰ τοῦ δημοσίου σφίσιν ἐς τὰς πανηγύρεις
διδομένου προσαναλίσκειν ἐφῆκεν. ὥστε
εἰ καὶ πρὸς τὴν ἀκρίβειαν τῶν ἄλλων αὐτοῦ νομοθετημάτων
ἤχθοντό τινες, ἀλλ᾽ ὑπό τε τούτου,
καὶ ὅτι Πυλάδην τινὰ ὀρχηστὴν διὰ στάσιν ἐξεληλαμένον
κατήγαγεν, οὐκέτ᾽ ἐκείνων ἐμέμνηντο.
ὅθενπερ πάνυ σοφῶς ὁ Πυλάδης, ἐπιτιμώμενος
ὑπ᾽ αὐτοῦ ἐπειδὴ Βαθύλλῳ ὁμοτέχνῳ τέ οἱ ὄντι
καὶ τῷ Μαικήνᾳ προσήκοντι διεστασίαζεν, εἰπεῖν
λέγεται ὅτι  συμφέρει σοι, Καῖσαρ, περὶ ἡμᾶς
τὸν δῆμον ἀποδιατρίβεσθαι. 
