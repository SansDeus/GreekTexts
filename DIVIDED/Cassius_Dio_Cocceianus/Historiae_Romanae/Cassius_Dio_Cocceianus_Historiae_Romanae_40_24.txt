περιστοιχισθεὶς κατεκόπη. γενομένου δὲ τούτου
οἱ πεζοὶ τῶν Ῥωμαίων οὐκ ἀπετράποντο μέν,
ἀλλὰ καὶ προθύμως τοῖς Πάρθοις, ὡς καὶ τιμωρήσοντες
αὐτῷ, συνέμιξαν: οὐ μέντοι καὶ ἄξιόν σφων
οὐδὲν ἔκ τε τοῦ πλήθους καὶ ἐκ τοῦ τρόπου τῆς
μάχης αὐτῶν, ἄλλως τε καὶ ὑπὸ τοῦ Ἀβγάρου
ἐπιβουλευθέντες, ἐποίησαν. εἴτε γὰρ συνασπίσαι
γνοίησαν  γνοίησαν βκ., ἔγνωσαν λ.  ὡς καὶ τῇ πυκνότητι τῆς τάξεώς σφων
τὰ τοξεύματα αὐτῶν ἐκφευξόμενοι, προσπίπτοντές
σφισιν οἱ κοντοφόροι ῥύμῃ τοὺς μὲν κατέβαλλον,
τοὺς δὲ πάντως γοῦν ἐσκεδάννυσαν: εἴτε καὶ διασταῖεν
ὅπως τοῦτό γε ἐκκλίνοιεν,  ἐκκλίνοιεν η. στεπη., ἐκκλίνειεν λ.  ἐτοξεύοντο.
κἀν τούτῳ πολλοὶ μὲν καὶ ἐξ αὐτῆς τῆς προσελάσεως
τῶν κοντοφόρων ἐκπληττόμενοι ἔθνησκον,
πολλοὶ δὲ καὶ ὑπὸ τῶν ἱππέων ἐγκαταλαμβανόμενοι
ἐφθείροντο: ἄλλοι τοῖς κοντοῖς ἀνετρέποντο  ἀνετρέποντο η. στεπη., ἀνετράποντο λ. 
ἢ καὶ ἀναπειρόμενοι ἐφέροντο. τά τε βέλη καὶ
πυκνὰ καὶ πανταχόθεν ἅμα αὐτοῖς ἐμπίπτοντα
συχνοὺς μὲν καιρίᾳ  καιρίᾳ χψλ., κεραίαι λ.  πληγῇ κατέβαλλε,  κατέβαλλε χψλ., ἀπέβαλλε λ.  συχνοὺς
δὲ ἀπομάχους εἰργάζετο, πᾶσι δ᾽ ἀσχολίαν ἐνεποίει:
ἔς τε γὰρ τοὺς ὀφθαλμούς σφων ἐσπετόμενα
καὶ πρὸς τὰς χεῖρας τό τε ἄλλο σῶμα πᾶν
καὶ διὰ τῶν ὅπλων χωροῦντα τήν τε προφυλακὴν
αὐτῶν ἀφῃρεῖτο, καὶ γυμνοῦσθαί  γυμνοῦσθαι λευνξλ., γυμνούς τε λ.  σφας πρὸς τὸ
ἀεὶ τιτρῶσκον  τιτρῶσκον τουπ, τιτρωσκόμενον λ.  ἠνάγκαζεν, ὥστε ἐν ᾧ τις τόξευμα
ἐφυλάττετο ἢ καὶ ἐμπαγὲν ἐξῃρεῖτο,  ἐξῃρεῖτο ρκ., ᾑρεῖτο λ.  πλείω
τραύματα ἄλλα ἐπ᾽ ἄλλοις  ἐπ᾽ ἄλλοις οδδεψ, ἐν πολλοῖς λ.  ἐλάμβανε. κἀκ τούτου
ἄπορον μέν σφισι κινηθῆναι, ἄπορον δὲ καὶ
ἀτρεμίζειν ἦν: οὔτε γὰρ ἀσφάλειαν οὐδέτερον αὐτοῖς
εἶχε, καὶ τὸν ὄλεθρον ἀμφότερα ἐπέφερε, τὸ
μὲν ὅτι οὐκ ἐδύναντο,  ἐδύναντο ρ. στεπη., ἐδύνοντο λ.  τὸ δὲ ὅτι ῥᾷον ἐτιτρώσκοντο.
