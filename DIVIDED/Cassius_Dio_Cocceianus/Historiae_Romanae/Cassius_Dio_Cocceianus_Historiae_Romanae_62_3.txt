μαθοῦσα δὲ ταῦθ᾽ ἡ Σαβῖνα ἀνέπεισε τὸν
Νέρωνα ὡς καὶ ἐπιβουλεύουσάν οἱ αὐτὴν διολέσαι.
καὶ αὐτὸν καὶ ὁ Σενέκας, ὡς πολλοῖς καὶ
ἀξιοπίστοις ἀνδράσιν εἴρηται, παρώξυνεν, εἴτ᾽ οὖν
τὸ ἔγκλημα τὸ καθ᾽ ἑαυτοῦ ἐπηλυγάσασθαι βουληθείς,
εἴτε καὶ τὸν Νέρωνα ἐς μιαιφονίαν ἀνόσιον
προαγαγεῖν  προαγαγεῖν βκ., προσαγαγεῖν Ωξ.  ἐθελήσας, ἵν᾽ ὡς τάχιστα καὶ πρὸς
θεῶν καὶ πρὸς ἀνθρώπων ἀπόληται. ἐπεὶ δὲ καὶ
ἐκ τοῦ προφανοῦς ὤκνουν τὸ ἔργον καὶ κρύφα διὰ
φαρμάκων οὐκ εἶχον αὐτὴν ἀνελεῖν ῾πάντα γὰρ
ἐκείνη ἰσχυρῶς ἐφυλάσσετὀ, ναῦν ἰδόντες ἐν
τῷ θεάτρῳ διαλυομένην τε αὐτὴν ἐφ᾽ ἑαυτῆς καί
τινα θηρία ἀφιεῖσαν, καὶ συνισταμένην αὖ πάλιν
ὥστε καὶ ἐρρῶσθαι, τοιαύτην ἑτέραν ταχέως
ἐναυπηγήσαντο.  ἐναυπηγήσαντο ρκ., ἐναυπηγήσατο Ωξ.  ὡς δὲ ἥ τε ναῦς ἐγεγόνει καὶ
ἡ Ἀγριππῖνα ἐτεθεράπευτο ῾πάντα γὰρ τρόπον
ἐκολάκευεν αὐτήν, ἵνα μή τι ὑποτοπήσασα
φυλάξηταἰ, ἐν μὲν τῇ Ῥώμῃ οὐδὲν ἐτόλμησε
ποιῆσαι, μὴ καὶ ἐκδημοσιευθῇ  ἐκδημοσιευθῇ ρκ., ἐκδημοσιευθῆναι Ωξ.  τὸ μίασμα, πόρρω
δὲ ἐς τὴν Καμπανίαν ἀπάρας καὶ παραλαβὼν
τὴν μητέρα ἔπλευσεν ἐπ᾽ αὐτῆς ἐκείνης τῆς νεὼς
λαμπρότατα κεκοσμημένης, ὡς καὶ ἐπιθυμίαν
αὐτῇ ἐμβαλεῖν ἀεί ποτε τῇ νηὶ χρῆσθαι.
