καὶ μετὰ τοῦτο ἐξελθούσης αὐτῷ τῆς ὑπατείας
ἔς τε τὴν Ῥώμην ἦλθε, καὶ τοὺς ὑπάτους συναγορεύειν
τισὶν ἐκώλυσεν, εἰπὼν ὅτι  εἰ ὑπάτευον,
οὐκ ἂν ἐποίησα τοῦτο.  ἐπειδή τε τῶν στρατηγούντων
τις αἰτίαν, ὡς καὶ ἀσεβές  ἀσεβές Ωλ᾽, ἀσελγές ξ.  τι  τι ομ. λ᾽.  ἐς αὐτὸν
εἰρηκὼς ἢ καὶ πεποιηκώς, λαβὼν ἐξῆλθέ τε ἐκ τοῦ
συνεδρίου, καὶ τὴν ἀρχικὴν στολὴν ἐκδὺς ἐπανῆλθέ
τε καὶ κατηγορηθῆναι παραχρῆμα ὡς καὶ
ἰδιωτεύων ἠξίωσε, δεινῶς τε ἤλγησε καὶ οὐκέτ᾽
αὐτοῦ ἥψατο. τοὺς δὲ ὀρχηστὰς τῆς τε Ῥώμης
ἐξήλασε καὶ μηδαμόθι τῇ τέχνῃ χρῆσθαι προσέταξεν,
ὅτι τάς τε γυναῖκας ᾔσχυνον καὶ στάσεις
ἤγειρον. ἄλλους μὲν δὴ οὖν καὶ πολλούς γε τῶν
τελευτώντων καὶ ἀνδριᾶσι καὶ δημοσίαις ταφαῖς
ἐτίμα, τὸν δὲ δὴ Σεϊανὸν ζῶντα ἐν τῷ θεάτρῳ
χαλκοῦν ἔστησε. κἀκ τούτου πολλαὶ μὲν ὑπὸ
πολλῶν εἰκόνες αὐτοῦ ἐποιήθησαν, πολλοὶ δὲ καὶ
ἔπαινοι καὶ παρὰ τῷ δήμῳ καὶ παρὰ τῇ βουλῇ
ἐγίγνοντο, ἔς τε τὴν οἰκίαν αὐτοῦ οἵ τε ἄλλοι οἱ
ἐλλόγιμοι καὶ οἱ ὕπατοι αὐτοὶ ὑπὸ τὸν ὄρθρον
συνεχῶς ἐφοίτων, καὶ τά τε ἴδια αὐτῷ πάντα, ὅσα
τινὲς ἀξιώσειν παρὰ τοῦ Τιβερίου ἔμελλον, καὶ
τὰ κοινά, ὑπὲρ ὧν χρηματισθῆναι ἔδει, ἐπεκοίνουν.
καὶ συνελόντι εἰπεῖν οὐδὲν ἔτι χωρὶς αὐτοῦ τῶν
τοιούτων ἐπράττετο.
κατὰ δὲ τὸν χρόνον τοῦτον καὶ στοὰ μεγίστη
ἐν τῇ Ῥώμῃ, ἐπειδὴ ἑτεροκλινὴς ἐγένετο, θαυμαστὸν
δή τινα τρόπον ὠρθώθη. ἀρχιτέκτων
γάρ  γὰρ λ᾽, ομ. ωξ.  τις, οὗ τὸ ὄνομα οὐδεὶς οἶδε ῾τῇ γὰρ θαυματοποιίᾳ
αὐτοῦ φθονήσας ὁ Τιβέριος οὐκ ἐπέτρεψεν
αὐτὸ ἐς τὰ ὑπομνήματα ἐσγραφῆναἰ,
οὗτος οὖν ὅστις ποτὲ ὠνομάζετο, τούς τε θεμελίους
αὐτῆς πέριξ κρατύνας ὥστε μὴ συγκινηθῆναι, καὶ
τὸ λοιπὸν πᾶν πόκοις τε καὶ ἱματίοις παχέσι
περιλαβών, σχοίνοις τε πανταχόθεν αὐτὴν διέδησε,
καὶ ἐς τὴν ἀρχαίαν ἕδραν ἀνθρώποις τε πολλοῖς
καὶ μηχανήμασιν ὀνευσάμενος  ὀνευσάμενος ϝ. ηερς., ὠμευσάμενος Ωξ, ὠσάμενος λ᾽.  ἐπανήγαγε.
τότε μὲν οὖν ὁ Τιβέριος καὶ ἐθαύμασεν αὐτὸν
καὶ ἐζηλοτύπησε, καὶ διὰ μὲν ἐκεῖνο χρήμασιν
ἐτίμησε, διὰ δὲ τοῦτο ἐκ τῆς πόλεως ἐξήλασε:
μετὰ δὲ ταῦτα προσελθόντος οἱ αὐτοῦ καὶ ἱκετείαν
ποιουμένου, κἀν τούτῳ ποτήριόν τι ὑαλοῦν καταβαλόντος
τε ἐξεπίτηδες καὶ θλασθέν πως ἢ συντριβὲν
ταῖς τε χερσὶ διατρίψαντος καὶ ἄθραυστον
παραχρῆμα ἀποφήναντος, ὡς καὶ συγγνώμης διὰ
τοῦτο τευξομένου, καὶ ἀπέκτεινεν αὐτόν.
