γεγόνασι δὲ καὶ ἄλλοι τότε ἄριστοι ἄνδρες,
ὧν ἐπιφανέστατοι Τούρβων τε καὶ Σίμιλις
ἤστην, οἳ καὶ ἀνδριᾶσιν ἐτιμήθησαν, Τούρβων
μὲν στρατηγικώτατος ἀνήρ, ὃς καὶ ἔπαρχος
γεγονώς, εἴτ᾽ οὖν ἄρχων τῶν δορυφόρων, οὔτε
τι ἁβρὸν οὔτε τι ὑπερήφανον ἔπραξεν, ἀλλ᾽ ὡς
εἷς τῶν πολλῶν διεβίω. τά τε γὰρ ἄλλα καὶ
τὴν ἡμέραν πᾶσαν πρὸς τῷ βασιλείῳ  πρὸς τῷ βασιλείῳ ξοδ. πειρ., πρὸς τὸν βασιλέα Ωξ ζον.  διέτριβε,
καὶ πολλάκις καὶ πρὸ μέσων νυκτῶν πρὸς αὐτὸ  αὐτὸ Ωξ, αὐτὸν ξοδ. πειρ. 
ᾔει, ὅτε τινὲς τῶν ἄλλων καθεύδειν ἤρχοντο.
ἀμέλει καὶ Κορνήλιος Φρόντων ὁ τὰ πρῶτα τῶν
τότε Ῥωμαίων ἐν δίκαις φερόμενος, ἑσπέρας ποτὲ
βαθείας ἀπὸ δείπνου οἴκαδε ἐπανιών, καὶ μαθὼν
παρά τινος ᾧ συνηγορήσειν ὑπέσχετο δικάζειν αὐτὸν
ἤδη, ἔν τε τῇ στολῇ τῇ δειπνίτιδι, ὥσπερ εἶχεν,
ἐς τὸ δικαστήριον αὐτοῦ ἐσῆλθε καὶ ἠσπάσατο,
οὔτι γε τῷ ἑωθινῷ προσρήματι τῷ χαῖρε, ἀλλὰ
τῷ ἑσπερινῷ τῷ ὑγίαινε χρησάμενος. οἴκοι δὲ
ὁ Τούρβων οὔποτε ἡμέρας, οὐδὲ νοσήσας, ὤφθη,
ἀλλὰ καὶ πρὸς τὸν Ἁδριανὸν συμβουλεύοντα
αὐτῷ ἀτρεμῆσαι  ἀτρεμῆσαι σψλβ., ἀτρεμήσειν Ωξ ζον.  εἶπεν ὅτι  τὸν ἔπαρχον ἑστῶτα
ἀποθνήσκειν δεῖ. 
