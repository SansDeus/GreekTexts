καὶ τοσαῦτα αὐτῷ ἐψηφίσθη ὥστε πᾶσαν
ὀλίγου δεῖν τὴν οἰκουμένην τὴν ὑπ᾽ αὐτὸν οὖσαν
εἰκόνων αὐτοῦ καὶ ἀνδριάντων καὶ ἀργυρῶν καὶ
χρυσῶν ἐμπλησθῆναι. ἐποίησε δὲ καὶ θέαν
πολυτελῆ, ἐν ᾗ ἄλλο μὲν οὐδὲν ἐς ἱστορίαν
ἐπίσημον παρελάβομεν, πλὴν ὅτι καὶ παρθένοι
τῷ δρομικῷ ἠγωνίσαντο: μετὰ δὲ ταῦτα ἑορτάς
τινας νικητηρίους δῆθεν ἐπιτελῶν ἀγῶνας συχνοὺς
ἐποίησε. τοῦτο μὲν γὰρ ἐν τῷ ἱπποδρόμῳ μάχας
καὶ πεζῶν πρὸς ἀλλήλους καὶ ἱππέων αὖ συνέβαλε,
τοῦτο δὲ καὶ ἐν καινῷ τινι χωρίῳ ναυμαχίαν
ἐπετέλεσε. καὶ ἀπέθανον ἐν αὐτῇ πάντες μὲν
ὀλίγου δεῖν οἱ ναυμαχήσαντες, συχνοὶ δὲ καὶ ἐκ
τῶν θεωμένων: ὑετοῦ γὰρ πολλοῦ καὶ χειμῶνος
σφοδροῦ ἐξαίφνης γενομένου οὐδενὶ ἐπέτρεψεν ἐκ
τῆς θέας ἀπαλλαγῆναι, ἀλλ᾽ αὐτὸς μανδύας
ἀλλασσόμενος ἐκείνους οὐδὲν εἴασε μεταβαλεῖν,
καὶ ἐκ τούτου ἐνόσησαν οὐκ ὀλίγοι καὶ ἐτελεύτησαν.
ἐφ᾽ ᾧ που παραμυθούμενος αὐτοὺς δεῖπνόν
σφισι δημοσίᾳ διὰ πάσης τῆς νυκτὸς παρέσχε.
πολλάκις δὲ καὶ τοὺς ἀγῶνας νύκτωρ ἐποίει, καὶ
ἔστιν ὅτε καὶ νάνους  νάνους λευνξλ., νόννας Ωξ.  καὶ γυναῖκας συνέβαλλε.  συνέβαλλε ρ. στεπη., συνέβαλε Ωξ. 
