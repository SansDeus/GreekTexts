τὴν δὲ γερουσίαν οὕτως δεινῶς ἐμίσει ὥστε καὶ
τῷ Οὐατινίῳ  Οὐατινίῳ λιπσιυς, οὐατωνίω Ωξ.  ὡς μάλιστα χαίρειν, ὅτι ἔλεγεν ἀεί
ποτε πρὸς αὐτόν  μισῶ σε, Καῖσαρ, ὅτι συγκλητικὸς
εἶ:  χρήσομαι γὰρ αὐτῷ τῷ λεχθέντι ὑπ᾽
αὐτοῦ ῥήματι. ἐτηροῦντο δὲ ἀκριβῶς καὶ τούτων
καὶ τῶν ἄλλων ἀεί ποτε καὶ αἱ ἔσοδοι καὶ αἱ
ἔξοδοι τά τε σχήματα καὶ τὰ νεύματα καὶ τὰ
ἐπιβοήματα, καὶ οἱ μὲν ἀεὶ συνόντες αὐτῷ καὶ
σπουδαίως ἀκροώμενοι τορῶς τε ἐκβοῶντες ἐπῃνοῦντο
καὶ ἐτιμῶντο, οἱ δὲ λοιποὶ καὶ ἠτιμάζοντο
καὶ ἐκολάζοντο, ὥστε τινὰς μὴ δυναμένους ἐπὶ
πολὺ ἀντέχειν ῾πολλάκις γὰρ καὶ μέχρι τῆς ἑσπέρας
ἐξ ἑωθινοῦ παρετείνοντὀ προσποιεῖσθαί τε
ἐκθνήσκειν καὶ νεκρῶν δίκην ἐκ τῶν θεάτρων ἐκφέρεσθαι.
