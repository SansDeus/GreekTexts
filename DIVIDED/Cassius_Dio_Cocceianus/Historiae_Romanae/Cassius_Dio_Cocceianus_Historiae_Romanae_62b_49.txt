ὁ δὲ Ἥλιος πολλάκις μὲν καὶ πρότερον
ἐπιστείλας αὐτῷ, παραινῶν ὅτι τάχιστα ἀνακομισθῆναι,
ὡς δ᾽ οὐκ ἐπείθετο, ἦλθεν αὐτὸς ἐς τὴν
Ἑλλάδα ἑβδόμῃ ἡμέρᾳ, καὶ ἐξεφόβησεν αὐτὸν
εἰπὼν μεγάλην τινὰ ἐπιβουλὴν ἐν τῇ Ῥώμῃ
παρασκευάζεσθαι κατ᾽ αὐτοῦ, ὥστε παρευθὺς ἐς
τὴν Ἰταλίαν ἀποπλεῦσαι. καὶ ἐγένετο μέν τις
ἐλπὶς ὑπὸ χειμῶνος αὐτὸν φθαρήσεσθαι, μάτην
δὲ πολλοὶ ἥσθησαν: ἐσώθη γάρ. καί τισι καὶ
αὐτὸ τοῦτο ὀλέθρου αἴτιον ἐγένετο, ὅτι καὶ εὔξαντο
