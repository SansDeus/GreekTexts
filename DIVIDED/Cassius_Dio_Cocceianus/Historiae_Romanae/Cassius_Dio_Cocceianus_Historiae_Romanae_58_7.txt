ὁ δὲ Σεϊανὸς τοσοῦτος ἦν τῇ τε ὑπεροχῇ  τε ὑπεροχῇ λ᾽, ὑπεροχῃ τε Ωξ.  τοῦ
φρονήματος καὶ τῷ μεγέθει τῆς ἐξουσίας ὥστε
συνελόντι εἰπεῖν αὐτὸν μὲν αὐτοκράτορα τὸν δὲ
Τιβέριον νησίαρχόν τινα εἶναι δοκεῖν διὰ τὸ ἐν
τῇ νήσῳ τῇ λεγομένῃ Καπρίᾳ τὰς διατριβὰς
ποιεῖσθαι. σπουδαί τε  τε Ωλ᾽. δὲ ξ.  καὶ ὠθισμοὶ περὶ τὰς
θύρας αὐτοῦ ἐγίγνοντο ἐκ τοῦ δεδιέναι μὴ μόνον
μὴ οὐκ ὀφθῇ τις αὐτῷ, ἀλλὰ μὴ καὶ ἐν τοῖς
ὑστάτοις φανῇ: πάντα γὰρ ἀκριβῶς, καὶ μάλιστα
τὰ τῶν πρώτων, ἐτηρεῖτο καὶ τὰ ῥήματα καὶ τὰ
νεύματα. οἱ μὲν γὰρ οἰκείᾳ ἀξιώσει προύχοντες
οὔτε τὰ δεξιώματα παρά τινων πάνυ ἀπαιτοῦσι,
κἂν ἄρα καὶ ἐκλειφθῇ τι αὐτῶν, οὐκ ἐγκαλοῦσί
σφισιν, ἅτε καὶ ἑαυτοῖς συνειδότες ὅτι μὴ καταφρονοῦνται:
οἱ δὲ ἐπακτῷ καλλωπίσματι χρώμενοι
πάντα ἰσχυρῶς τὰ τοιαῦτα, ὡς καὶ ἐς τὴν τοῦ
ἀξιώματός σφων πλήρωσιν ἀναγκαῖα, ἐπιζητοῦσι,
κἂν μὴ τύχωσιν αὐτῶν, ἄχθονταί τε ὡς διαβαλλόμενοι
καὶ ὀργίζονται ὡς ὑβριζόμενοι. καὶ
διὰ τοῦτο μᾶλλον περὶ τοὺς τοιούτους ἢ περὶ
αὐτοὺς ὡς εἰπεῖν τοὺς αὐτοκράτορας σπουδάζουσιν,
ὅτι τοῖς μέν, κἂν πλημμεληθῇ τι, ἀρετὴν τὸ
συγγνῶναί τῳ φέρει, τοῖς δὲ τοῦτο μὲν τὴν ἀσθένειάν
σφων ἐλέγχειν δοκεῖ, τὸ δὲ ἐπεξελθεῖν καὶ
τιμωρήσασθαι βεβαίωσιν τοῦ μέγα δύνασθαι
ἔχειν νομίζεται.  νομίζεται Ωλ᾽, νομίζεσθαι ξ. 
ἐν δέ τινι νουμηνίᾳ πάντων συνιόντων ἐς τὴν
οἰκίαν τοῦ Σεϊανοῦ ἥ τε κλίνη ἡ ἐν τῷ δωματίῳ,
ἐν ᾧ ἠσπάζετο, κειμένη πᾶσα ὑπὸ τοῦ ὄχλου τῶν
ἱζησάντων συνετρίβη, καὶ προϊόντος αὐτοῦ ἐκ τῆς
οἰκίας γαλῆ διὰ μέσων σφων διῇξεν. ἐπειδή
τε καὶ ἐν τῷ Καπιτωλίῳ θύσας ἐς τὴν ἀγορὰν
κατῄει, οἱ οἰκέται αὐτοῦ οἱ δορυφόροι διά τε τῆς
ὁδοῦ τῆς ἐς  ἐς ρ. στεπη., εἰς Ωξλ᾽.  τὸ δεσμωτήριον ἀγούσης ἐξετράποντο,
μὴ δυνηθέντες αὐτῷ ὑπὸ τοῦ ὄχλου ἐπακολουθῆσαι,
καὶ κατὰ τῶν ἀναβασμῶν καθ᾽ ὧν οἱ
δικαιούμενοι ἐρριπτοῦντο κατιόντες ὤλισθον καὶ
κατέπεσον. οἰωνιζομένου τε μετὰ τοῦτο αὐτοῦ
τῶν μὲν αἰσίων ὀρνίθων ἐπεφάνη οὐδείς, κόρακες
δὲ δὴ πολλοὶ  πολλοὶ Ωξ, ομ. λ᾽.  περιιπτάμενοι καὶ περικρώξαντες
αὐτὸν ἀπέπταντο ἀθρόοι πρὸς τὸ οἴκημα καὶ ὑπὲρ
αὐτοῦ ἐκαθέζοντο.
