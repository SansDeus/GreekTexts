οὕτω δὴ οὖν τούτων ἐχόντων οὐκ ἄν ποτε
οὔτε συγχωρήσαιμί τι τούτοις τοῖς θορυβήσασιν
ἀναγκασθεὶς οὔτ᾽ ἂν ἐπιτρέψαιμι βιασθείς. ἢ
τί μὲν ἀπό τε τοῦ Αἰνείου καὶ ἀπὸ τοῦ Ἰούλου
γέγονα, τί δὲ ἐστρατήγησα, τί ὑπάτευσα, ἐπὶ τί
δὲ ὑμᾶς τοὺς μὲν οἴκοθεν ἐξήγαγον τοὺς δ᾽ ὕστερον
προσκατέλεξα, ἐπὶ τί τοσοῦτον ἤδη χρόνον τὴν
ἐξουσίαν τὴν ἀνθύπατον ἔχω λαβών, ἄν γε
δουλεύσω τινὶ ὑμῶν καὶ νικηθῶ τινος ὑμῶν
ἐνταῦθα ἐν τῇ Ἰταλίᾳ, πρὸς τὴν Ῥώμην, δι᾽ οὗ  οὗ  ν  ιν ρειμαρ᾽ς εδ., ὧν λ.  καὶ Γαλάτας ἐχειρώσασθε καὶ Βρεττανῶν
ἐκρατήσατε; τί δείσας καὶ τί φοβηθείς; μή μέ
τις ὑμῶν ἀποκτείνῃ; ἀλλ᾽ εἰ μέν πάντες ταῦτ᾽
ἐφρονεῖτε, ἑκὼν ἂν ἀποθανεῖν εἱλόμην ἢ τό τε
ἀξίωμα τῆς ἡγεμονίας καταλῦσαι καὶ τὸ φρόνημα
τὸ τῇ προστατείᾳ προσῆκον ἀπολέσαι: πολὺ γάρ
που πλείω πόλει κινδυνεύεται τοῦ ἕνα ἄνδρα ἀδίκως
ἀποθανεῖν, ἂν ἐθισθῶσιν οἱ στρατιῶται τοῖς τε
στρατηγοῖς σφων προστάττειν τινὰ καὶ τὰ δίκαια
