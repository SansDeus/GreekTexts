ταῦτά τε ἅμα ἔπραττε, καὶ τὸν Γάιον ταμίαν
μὲν οὐκ ἐν τοῖς πρῶτον ἀπέδειξεν, ἐς δὲ δὴ τὰς
ἄλλας ἀρχὰς πέντε ἔτεσι θᾶσσον τοῦ καθήκοντος
προβιβάσειν ὑπέσχετο, καίτοι καὶ τῆς γερουσίας
δεηθεὶς ὅπως μήτε πολλαῖς μήτ᾽ ἀκαίροις τιμαῖς
αὐτόν, μὴ καὶ ἐξοκείλῃ ποι, ἐπαίρῃ.  ἐπαίρῃ πφλυγκ, ἐπαίρειν μ.  εἶχε μὲν
γὰρ καὶ τὸν Τιβέριον τὸν ἔκγονον: ἀλλ᾽ ἐκεῖνον
μὲν διά τε τὴν ἡλικίαν ῾ἔτι γὰρ παιδίον ἦν᾽ καὶ
διὰ τὴν ὑποψίαν ῾οὐ γὰρ ἐπιστεύετο τοῦ Δρούσου
παῖς εἶναἰ παρεώρα, τῷ δὲ δὴ Γαΐῳ ὡς καὶ
μοναρχήσοντι προσεῖχε, καὶ μάλισθ᾽ ὅτι τὸν
Τιβέριον καὶ ὀλίγον χρόνον βιώσεσθαι καὶ ὑπ᾽ 
αὐτοῦ ἐκείνου φονευθήσεσθαι σαφῶς ἠπίστατο.
ἠγνόει μὲν γὰρ οὐδὲν οὐδὲ τῶν κατὰ τὸν Γάιον,
ἀλλὰ καὶ εἶπέ ποτε αὐτῷ διαφερομένῳ πρὸς τὸν
Τιβέριον ὅτι  σύ τε τοῦτον ἀποκτενεῖς καὶ σὲ
ἄλλοι.  οὔτε δὲ ἕτερόν τινα ὁμοίως πάνυ
προσήκοντα ἑαυτῷ ἔχων, καὶ ἐκεῖνον κάκιστον
εἰδὼς ἐσόμενον, ἀσμένως, ὥς φασι, τὴν ἀρχὴν
αὐτῷ ἔδωκεν, ὅπως τά τε ἑαυτοῦ τῇ τοῦ Γαΐου
ὑπερβολῇ συγκρυφθῇ, καὶ τὸ πλεῖον τό τε
εὐγενέστατον τῆς λοιπῆς βουλῆς καὶ μετ᾽ αὐτὸν
φθαρῇ. λέγεται γοῦν πολλάκις μὲν  μὲν συππλιεδ βψ βκ.  ἀναφθέγξασθαι
τοῦτο δὴ τὸ ἀρχαῖον
ἐμοῦ θανόντος γαῖα μιχθήτω πυρί,
πολλάκις δὲ καὶ τὸν Πρίαμον μακαρίσαι ὅτι
ἄρδην καὶ μετὰ τῆς πατρίδος καὶ μετὰ τῆς
βασιλείας ἀπώλετο. καὶ τεκμαίρονταί γε ἀληθῆ
ταῦτα περὶ αὐτοῦ γεγράφθαι τοῖς τότε γενομένοις:
τοσοῦτο γὰρ πλῆθος τῶν τε ἄλλων καὶ τῶν
βουλευτῶν ἐξώλετο ὥστε τοὺς ἄρχοντας τοὺς
κληρωτοὺς τοὺς μὲν ἐστρατηγηκότας ἐπὶ τρία
τοὺς δ᾽ ὑπατευκότας ἐπὶ ἓξ ἔτη τὰς ἡγεμονίας τῶν
ἐθνῶν, ἀπορίᾳ τῶν διαδεξομένων αὐτούς, σχεῖν.
τί γὰρ ἄν τις ἔχοι τοὺς αἱρετοὺς ὀνομάζειν, οἷς
και ἀπὸ πρώτης ἐπὶ πλεῖστον ἄρχειν ἐδίδου; ἐν
δ᾽ οὖν τοῖς τότε ἀποθανοῦσι καὶ Γάλλος ἐγένετο:
τότε γὰρ αὐτῷ μόλις, ὡς αὐτὸς εἶπε, κατηλλάγη.
οὕτω που, παρὰ τὸ νομιζόμενον, καὶ τὴν ζωὴν
τιμωρίαν τισὶ καὶ τὸν θάνατον εὐεργεσίαν ἐποίει.
