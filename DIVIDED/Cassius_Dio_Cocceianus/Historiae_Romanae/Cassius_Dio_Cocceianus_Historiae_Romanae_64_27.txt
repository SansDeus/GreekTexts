ὡς δὲ οἱ Οὐεσπασιάνειοι στρατιῶται πλησίον
ἐγένοντο, οὓς ὅ τε Κύιντος Πετίλιος Κερεάλιος
βουλευτὴς τῶν πρώτων καὶ τῷ Οὐεσπασιανῷ
κατ᾽ ἐπιγαμίαν τινὰ προσήκων καὶ ὁ Πρῖμος  Πρῖμος υγ συιδ., πρίσκος Ωξ. 
ὁ Ἀντώνιος ἦγον ῾ὁ γὰρ Μουκιανὸς οὔπω ἐπεφθάκεἰ,
ἐν παντὶ δέους ὁ Οὐιτέλλιος ἐγεγόνει.
οὗτοι γὰρ πρῶτον μὲν δι᾽ ἀγγέλων τινῶν, ἔς τε
λάρνακας μετὰ τῶν νεκρῶν καὶ ἐς ἀρρίχους
ὀπώραν ἐχούσας  ἐχούσας συιδ., ἔχοντας Ωξ.  ἢ καὶ καλάμους ὀρνιθευτῶν
τὰ γράμματα ἐμβαλλόντων,  ἐμβαλλόντων βς., ἐμβάλλοντες Ωξ.  πάντα τὰ ἐν τῇ
πόλει δρώμενα ἐμάνθανον καὶ πρὸς ἐκεῖνα ἐβουλεύοντο:
τότε δ᾽ ἰδόντες τὸ πῦρ τὸ ἐκ τοῦ
Καπιτωλίου ὥσπερ ἐκ φρυκτωρίας αἰρόμενον
ἠπείχθησαν. καὶ πρότερος τῇ πόλει μετὰ τοῦ
ἱππικοῦ ὁ Κερεάλιος προσμίξας ἡττήθη μὲν κατ᾽
αὐτὴν τὴν ἔσοδον, ἅτε ἐν στενῷ μεθ᾽ ἱππέων
ἀποληφθείς, ἐπέσχε δ᾽ οὖν τό τι κακὸν ὑπὸ τῶν
ἐναντίων γενέσθαι: ὁ γὰρ Οὐιτέλλιος καταλλαγήσεσθαι
ἐκ τῆς ἐπικρατείας ἐλπίσας τοὺς
στρατιώτας ἀνεχαίτισεν, καὶ τὴν βουλὴν συναγαγὼν
πρέσβεις παρ᾽ αὐτῶν μετὰ τῶν ἀειπαρθένων
πρὸς τὸν Κερεάλιον ἔπεμψεν.
