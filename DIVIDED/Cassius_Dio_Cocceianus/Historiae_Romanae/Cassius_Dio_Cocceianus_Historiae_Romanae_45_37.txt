μὴ τοίνυν ἀναμείνητε παθόντες τι τοιοῦτο
μεταγνῶναι, ἀλλὰ πρὶν παθεῖν φυλάξασθε:
σχέτλιον γάρ, ἐξὸν προκαταλαβεῖν τὰ δεινά, εἶτα
περιιδόντας αὐτὰ γενόμενα μετανοῆσαι. μηδὲ
ἐθελήσητε, προέμενοι τὰ παρόντα, Κασσίου τινὸς
αὖθις ἄλλου καὶ Βρούτων  Βρούτων μ, βρούτου τῶν λ.  τινῶν ἄλλων δεηθῆναι:
γελοῖον γάρ, ἐξὸν αὐτοὺς ἑαυτοῖς τὰ κατὰ καιρὸν
βοηθῆσαι, ζητεῖν μετὰ ταῦτα τοὺς ἐλευθεροῦντας
ἡμᾶς. οὓς ἴσως οὐδὲ εὑρήσομεν, ἄλλως τε κἂν
οὕτω τοῖς παροῦσι χρησώμεθα. τίς γὰρ ἂν ἰδίᾳ
ὑπὲρ τῆς δημοκρατίας κινδυνεῦσαι ἐθελήσειεν,
ὁρῶν ἡμᾶς δημοσίᾳ πρὸς τὴν δουλείαν ἑτοίμως
ἔχοντας; καὶ μὴν ὅτι γε οὐ στήσεταί ποτε ταῦτα
ποιῶν, ἀλλ᾽ ἐν τοῖς πόρρω καὶ ἐλάττοσιν ἐφ᾽
ἡμᾶς αὐξάνεται, παντὶ δῆλόν ἐστιν. οὐ γάρ που
δἰ ἄλλο τι Δεκίμῳ πολεμεῖ καὶ Μούτιναν
πολιορκεῖ ἢ ἵνα νικήσας αὐτοὺς καὶ λαβὼν ἐφ᾽
ἡμᾶς συσκευάσηται: οὔτε γὰρ ἠδίκηταί τι ὑπ᾽
αὐτῶν ὥστ᾽ ἀμύνασθαι δοκεῖν, οὔτ᾽ αὖ τῶν μὲν
ἀγαθῶν τῶν παρ᾽ ἐκείνοις ἐπιθυμεῖ, καὶ διὰ τοῦτο
καὶ πόνους καὶ κινδύνους ὑπομένει, τῶν δ᾽ ἡμετέρων,
οἳ καὶ ἐκεῖνα καὶ ἄλλα πολλὰ κεκτήμεθα,
ἐθελοντὴς ἀφέξεται. τοῦτ᾽ οὖν ἀναμενοῦμεν, ἵνα
καὶ ταῦτα καὶ ἄλλα ἄττα προσλαβὼν δυσπολέμητος
γένηται; καὶ πιστεύσομεν  πιστεύσομεν ρ. στεπη., πιστεύσωμεν λμ.  ἐξαπατῶντι
