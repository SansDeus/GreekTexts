δεῖπνον ἐκάλεσεν: ὁ δὲ υἱός ῾ἐκάθητο δὲ ἐκ τοῦ
ἐπὶ θάτερα τοῦ Πομπηίοὐ οὔθ᾽ ὑπανέστη τῷ
πατρὶ οὔτ᾽ ἄλλο τι αὐτὸν ἐδεξιώσατο, ἀλλὰ καὶ
ἐπὶ τὸ δεῖπνον κληθεὶς οὐκ ἀπήντησεν. ὅθεν ὑπό
γε  γε στ., τε λ.  τοῦ Πομπηίου μάλιστα ἐμισήθη.
τῇ γοῦν ὑστεραίᾳ διακούσας αὐτῶν τῷ μὲν
πρεσβυτέρῳ τὴν πατρῴαν πᾶσαν ἀρχὴν ἀπέδωκε:
τὰ γὰρ προσκτηθέντα ὑπ᾽ αὐτοῦ ῾ἦν δὲ ἄλλα
τε καὶ τῆς Καππαδοκίας τῆς τε Συρίας μέρη, ἥ
τε Φοινίκη καὶ ἡ Σωφανηνὴ χώρα τοῖς Ἀρμενίοις
πρόσορος οὐ σμικρά᾽ παρείλετο αὐτοῦ, καὶ προσέτι
καὶ χρήματα αὐτὸν ᾔτησεν: τῷ δὲ νεωτέρῳ  νεωτέρῳ βκ., υἱεῖ τῶι ἑτέρωι λ. 
τὴν Σωφανηνὴν μόνην ἀπένειμε. καὶ ἔτυχον γὰρ
οἱ θησαυροὶ ἐν αὐτῇ ὄντες, ἠμφεσβήτησέ τε περὶ
αὐτῶν ὁ νεανίσκος, καὶ ἁμαρτὼν ῾οὐ γὰρ εἶχεν
ὁ Πομπήιος ὁπόθεν ἄλλοθεν τὰ ὡμολογημένα
κομίσηταἰ ἠγανάκτησε καὶ δρασμὸν ἐβουλεύσατο.
ὁ οὖν Πομπήιος προμαθὼν τοῦτο ἐκεῖνόν τε ἐν
φυλακῇ ἀδέσμῳ ἐποιήσατο, καὶ πέμψας πρὸς
τοὺς τὰ χρήματα φυλάττοντας τῷ πατρὶ αὐτοῦ
πάντα σφᾶς δοῦναι ἐκέλευσεν. ἐπειδή τε μήθ᾽
ὑπήκουσαν, λέγοντες τὸν νεανίσκον, οὗπερ ἡ χώρα
ἤδη ἐνομίζετο, χρῆναί σφισι τοῦτο προστάξαι,
ἔπεμψεν  ἔπεμψεν τυρν., ἔπεμψαν λ.  αὐτὸν πρὸς τὰ φρούρια. καὶ ὁ μὲν
κεκλειμένα αὐτὰ εὑρὼν προσῆλθέ τε ἐγγύς, καὶ
ἐκέλευσε καὶ ἄκων αὐτὰ ἀνοιχθῆναι: ὡς δ᾽ οὐδὲν
μᾶλλον ἐπείθοντο, προϊσχόμενοι ὅτι μὴ ἑκούσιος
ἀλλ᾽ ἀναγκαστὸς τὴν πρόσταξιν ἐποιεῖτο, ἐχαλέπηνεν
ὁ Πομπήιος καὶ ἔδησε τὸν Τιγράνην.
καὶ οὕτως ὅ τε γέρων τοὺς θησαυροὺς παρέλαβε,
καὶ αὐτὸς ἔν τε τῇ χώρᾳ τῇ Ἀναΐτιδι  Ἀναΐτιδι φαβρ., ταναΐτιδι λ.  καὶ
πρὸς τῷ ποταμῷ τῷ Κυρνῳ τριχῇ νείμας τὸν
στρατὸν παρεχείμασε, τά τε ἄλλα παρὰ τοῦ
Τιγράνου συχνὰ καὶ χρήματα πολλῷ πλείω τῶν
ὁμολογηθέντων λαβών. ἀφ᾽ οὗπερ οὐχ ἥκιστα
καὶ ἐκεῖνον ἔς τε τοὺς φίλους καὶ ἐς τοὺς συμμάχους
οὐ  οὐ αδδεδ βψ ρκ.  πολλῷ ὕστερον ἐσέγραψε, καὶ τὸν
υἱὸν αὐτοῦ ἐς τὴν Ῥώμην μετὰ φρουρᾶς ἐσήγαγεν.
