τοιαύτη μὲν τὸ σύμπαν ἡ θέα ἐκείνη τέσσαρσι
καὶ δέκα ἡμέραις ἐγένετο: ἀγωνιζομένου δ᾽ αὐτοῦ
ἡμεῖς μὲν οἱ βουλευταὶ ἀεὶ μετὰ τῶν ἱππέων
συνεφοιτῶμεν, χωρὶς ἢ ὅτι Πομπηιανὸς Κλαύδιος
ὁ γέρων οὐκ ἔστιν ὅτε ἀπήντησεν, ἀλλὰ τοὺς μὲν
υἱεῖς ἔπεμπεν, αὐτὸς δὲ οὐδέποτε ἀφίκετο, αἱρούμενος
ἀποσφαγῆναι ἐπὶ τούτῳ μᾶλλον ἢ τὸν
αὐτοκράτορα τὸν τοῦ Μάρκου παῖδα ἐπιδεῖν
τοιαῦτα ποιοῦντα. πρὸς γὰρ τοῖς ἄλλοις καὶ
ἐπεβοῶμεν τά τε ἄλλα ὅσα ἐκελευόμεθα, καὶ
αὐτὸ τοῦτο συνεχῶς,  καὶ κύριος εἶ καὶ πρῶτος
εἶ καὶ πάντων εὐτυχέστατος. νικᾷς, νικήσεις.  εὐτυχέστατος. νικᾷς νικήσεις ρ. στεπη., εὐτυχεστάτας νίκας νικήσεις Ωξ ζον. 
ἀπ᾽ αἰῶνος, Ἀμαζόνιε, νικᾷς.  τοῦ δὲ δὴ λοιποῦ
δήμου πολλοὶ μὲν οὐδὲ ἐσῆλθον ἐς τὸ θέατρον,
εἰσὶ δ᾽ οἳ παρακύψαντες ἀπηλλάττοντο τὸ μέν
τι  τι η. στεπη., τοι Ωξ.  αἰσχυνόμενοι τοῖς ποιουμένοις, τὸ δὲ καὶ
δεδιότες, ἐπειδὴ λόγος διῆλθεν ὅτι τοξεῦσαί τινας
ἐθελήσει ὥσπερ ὁ Ἡρακλῆς τὰς Στυμφαλίδας.
καὶ ἐπιστεύθη γε οὗτος ὁ λόγος, ἐπειδή ποτε
πάντας τοὺς τῶν ποδῶν ἐν τῇ πόλει ὑπὸ νόσου
ἢ καὶ ἑτέρας τινὸς συμφορᾶς ἐστερημένους
ἀθροίσας δρακόντων τέ τινα αὐτοῖς εἴδη περὶ
τὰ γόνατα περιέπλεξε, καὶ σπόγγους ἀντὶ λίθων
βάλλειν δοὺς ἀπέκτεινέ σφας ῥοπάλῳ παίων ὡς
γίγαντας.   χιπη. 278, 4-279, 26 ρ. στ., εχξ. ϝαλ. 325, 326.  
