τοιαῦτα μὲν τότε ἐπὶ τὸν Κικέρωνα συνέγραψε.
καὶ ἐπειδὴ ἐκεῖνος, συνεὶς τὸ γιγνόμενον, Λούκιον
Νίννιον Κουαδρᾶτον δημαρχοῦντα ἐναντιωθῆναι
πᾶσί σφισιν ἀντιπαρεσκεύασεν, ἔδεισε μὴ καὶ
θόρυβος ἐκ τούτου καὶ διατριβή τις γένηται, καὶ
ὑπῆλθεν αὐτὸν ἀπατήσας. προδιομολογησάμενος
γὰρ αὐτῷ μηδ᾽ ὁτιοῦν, ἂν μηδὲν τῶν νομοθετουμένων
ἐμποδίσῃ, κατ᾽ αὐτοῦ γράψειν, ἔπειτα τὴν
ἡσυχίαν καὶ ἐκείνου καὶ τοῦ Νιννίου ἄγοντος
διενομοθέτησεν αὐτά, καὶ μετὰ τοῦτο καὶ τῷ
Κικέρωνι ἐπεχείρησεν. καὶ ὁ μὲν οὕτω, καίτοι
φρονιμώτατος ἀξιῶν εἶναι, τότε ὑπὸ τοῦ Κλωδίου,
εἴ γε ἐκεῖνον ἀλλὰ μὴ τὸν Καίσαρα τούς τε
ἄλλους τοὺς μετ᾽ αὐτῶν συνεστηκότας δεῖ λέγειν,
ἠπατήθη: ὁ δὲ δὴ νόμος ὃν μετὰ ταῦτα ὁ Κλώδιος
ἐσήνεγκεν, ἄλλως μὲν οὐκ ἐδόκει ἐπ᾽ αὐτῷ
τίθεσθαι ῾οὐδὲ γὰρ τὸ ὄνομα αὐτοῦ εἶχεν ἀλλὰ
κατὰ πάντων ἁπλῶς τῶν πολίτην  πολίτην ρκ., πολιτῶν λ.  τινὰ ἄνευ τῆς
τοῦ δήμου καταγνώσεως ἀποκτενούντων ἢ καὶ
ἀπεκτονότων ἐσήγετὀ,  ἐσήγετο βκ., συνεσήγετο λ.  ἔργῳ δὲ ἐπ᾽ αὐτὸν ὅτι
μάλιστα συνεγράφετο. ἔφερε μὲν γὰρ καὶ ἐπὶ
πᾶσαν τὴν βουλήν, ὅτι τοῖς τε ὑπάτοις τὴν φυλακὴν
τῆς πόλεως, δι᾽ ἧσπερ καὶ τὰ τοιαῦτά
σφισι ποιεῖν ἐξὸν ἐγίγνετο, προσετετάχει, καὶ
μετὰ τοῦτο καὶ τοῦ Λεντούλου καὶ τῶν ἄλλων
τῶν τότε θανατωθέντων κατεψήφιστο: οὐ μέντοι
ἀλλ᾽ ὁ Κικέρων, ἐπειδὴ καὶ ἐσηγγέλκει περὶ
αὐτῶν καὶ ἐσήγητο  ἐσήγητο ρκ., ἐσηγεῖτο λ.  ἀεὶ καὶ ἐπεψηφίκει καὶ τέλος
καὶ τὴν τιμωρίαν σφῶν διά γε τῶν τὰ τοιαῦτα
ὑπηρετούντων ἐπεποίητο, καὶ τὴν αἰτίαν μόνος ἢ
καὶ μάλιστα ἔσχε.  ἔσχε ρ. στεπη., ἔοικε λ.  καὶ διὰ τοῦτο τά τε ἄλλα
ἰσχυρῶς αὐτῷ ἀντέπρασσε, καὶ τὴν βουλευτικὴν
ἐσθῆτα ἀπορρίψας ἐν τῇ ἱππάδι περιενόστει,
πάντας τε τούς τι δυναμένους, οὐχ ὅπως τῶν
ἐπιτηδείων ἀλλὰ καὶ τῶν ἀντιστασιωτῶν, καὶ
μάλιστα τόν τε Πομπήιον καὶ τὸν Καίσαρα ἅτε
μηδὲ τὴν ἔχθραν αὐτοῦ προσποιούμενον, καὶ
ἡμέρας καὶ νυκτὸς ὁμοίως περιιὼν ἐθεράπευε.  ἐθεράπευε η. στεπη., ἐθεράπευσε λ. 
