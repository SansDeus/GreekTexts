Κονδιανὸς δὲ Σέξτος ὁ τοῦ Μαξίμου υἱός, φύσει
τε καὶ παιδείᾳ τῶν ἄλλων διαφέρων, ἐπειδὴ
ᾔσθετο καὶ τῆς ἐς αὐτὸν φερούσης θανατηφόρου
ψήφου ῾διέτριβε δὲ ἐν Συρίᾀ, αἷμα λαγὼ ἔπιε,
καὶ μετὰ τοῦτ᾽ ἐπί τε ἵππον ἀνέβη καὶ κατέπεσεν
ἀπ᾽ αὐτοῦ ἐπίτηδες, τό τε αἷμα ἤμεσεν ὡς
ἴδιον, καὶ ἀρθεὶς ὡς καὶ παραχρῆμα τελευτήσων
ἐς οἴκημα ἐκομίσθη, καὶ αὐτὸς μὲν ἀφανὴς
ἐγένετο, κριοῦ δὲ σῶμα ἐς λάρνακα ἀντ᾽
αὐτοῦ ἐμβληθὲν ἐκαύθη. καὶ ἐκ τούτου ὁ
μὲν ἀμείβων ἀεὶ τὸ σχῆμα καὶ τὴν ἐσθῆτα
ἄλλοτε ἄλλῃ ἐπλανᾶτο, διαδοθέντος δὲ τοῦ
λόγου τούτου ῾οὐ γὰρ οἷόν τ᾽ ἐστὶ τὰ τηλικαῦτα
ἐπὶ πολὺν χρόνον λανθάνειν᾽ ζήτησις
αὐτοῦ μεγάλη πανταχοῦ ὁμοίως ἐγένετο, καὶ
πολλοὶ μὲν ἀντ᾽ αὐτοῦ δι᾽ ὁμοιότητα πολλοὶ δὲ ὡς
καὶ συνεγνωκὅτες τι αὐτῷ ἢ καὶ ὑποδεδεγμένοι
πῃ αὐτὸν ἐκολάσθησαν, ἔτι δὲ πλείους οὐδὲ
ἑορακότες ποτὲ ἴσως αὐτὸν τῶν οὐσιῶν ἐστερήθησαν.
καὶ ὁ μὲν εἴτε ὄντως ἐσφάγη ῾πλεῖσται γὰρ
κεφαλαὶ ὡς ἐκείνου οὖσαι ἐς τὴν Ῥώμην ἐκομίσθησαν᾽
εἴτε καὶ ἀπέφυγεν, οὐδεὶς οἶδεν: ἕτερος
δέ τις ἐτόλμησε μετὰ τὸν τοῦ Κομμόδου θάνατον
Σέξτος τε εἶναι φῆσαι καὶ πρὸς ἀνάληψιν τοῦ τε
πλούτου καὶ τοῦ ἀξιώματος αὐτοῦ ὁρμῆσαι. καὶ
πολλά γε ὑπὸ πολλῶν ἀνακριθεὶς ἐκομψεύσατο,
ὡς μέντοι καὶ τῶν Ἑλληνικῶν  τῶν Ἑλληνικῶν συιδ., ἑλληνικῶν Ω, ἑλληνικῶς ξ, ἑλληνοκῶν ξοδ. πειρ.  τι αὐτὸν ὁ
Περτίναξ, ὧν ἐκεῖνος διεπεφύκει, ἀνήρετο, πλεῖστον
ἐσφάλη, μηδὲ συνεῖναι τὸ λεγόμενον δυνηθείς.
οὕτω που τὸ μὲν εἶδος ἐκ φύσεως καὶ
τἆλλα ἐξ ἐπιτηδεύσεως αὐτῷ ἐῴκει, τῆς δὲ δὴ
παιδείας αὐτοῦ οὐ μετεσχήκει.
