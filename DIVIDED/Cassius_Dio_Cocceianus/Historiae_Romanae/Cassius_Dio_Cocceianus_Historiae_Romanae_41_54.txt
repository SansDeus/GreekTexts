πρὸς οὖν τοῦτο τὸ Δυρράχιον ὁ Πομπήιος
καταφυγὼν στρατόπεδόν τε ἔξω τῆς πόλεως
ἐποιήσατο, καὶ τάφρους βαθείας σταυρώματά τε
ἰσχυρὰ περιεβάλετο.  περιεβάλετο χιπη., περιεβάλλετο λ.  καὶ αὐτῷ ὁ Καῖσαρ ἐπιστρατοπεδεύσας
προσέμιξε μὲν ὡς καὶ δι᾽ ὀλίγου
τὸ χαράκωμα τῷ πλήθει τῶν στρατιωτῶν αἱρήσων,
ἐπεὶ δὲ ἀπεκρούσθη, ἐπεχείρησεν αὐτὸ ἀποτειχίσαι.
καὶ ἐκεῖνός τε ἅμα τοῦτ᾽ εἰργάζετο, καὶ
ὁ Πομπήιος τὰ μὲν διεσταύρου τὰ δὲ ὑπετείχιζε
καὶ διετάφρευε, πύργους τε ἐπὶ τῶν μετεώρων καὶ
φυλακὰς ἐπικαθίστη, ὡς τήν τε περίοδον τοῦ
περιτειχίσματος ἀπέραντον καὶ τὴν ἔφοδον καὶ
κρατοῦσι τοῖς ἐναντίοις ἄπορον ποιῆσαι. πολλαὶ
μὲν οὖν καὶ ἐν τούτῳ μάχαι αὐτῶν, βραχεῖαι δ᾽
οὖν  οὖν λευνξλ., οὖν αὐτῶν λ.  ἐγίγνοντο: καὶ ἐν ταύταις τοτὲ μὲν οὗτοι
τοτὲ δὲ ἐκεῖνοι καὶ ἐνίκων καὶ ἐνικῶντο, ὥστε καὶ
θνήσκειν τινὰς ἀμφοτέρων ὁμοίως. αὐτοῦ δὲ δὴ τοῦ
Δυρραχίου ὁ Καῖσαρ μεταξὺ τῶν τε ἑλῶν καὶ τῆς
θαλάσσης νυκτός, ὡς καὶ προδοθησομένου ὑπὸ  ὑπὸ συππλιεδ βψ ρκ. 
τῶν  τῶν ρκ., τῶν τε λ.  ἀμυνομένων, πειράσας εἴσω μὲν τῶν στενῶν
παρῆλθε, προσπεσόντων δέ οἱ ἐνταῦθα πολλῶν
μὲν κατὰ πρόσωπον πολλῶν δὲ καὶ κατόπιν, οἳ
πλοίοις παρακομισθέντες ἐξαίφνης αὐτῷ ἐπέθεντο,
καὶ συχνοὺς ἀπέβαλε καὶ ὀλίγου καὶ αὐτὸς ἐφθάρη.
γενομένου δὲ τούτου ὁ Πομπήιος ἐπιθαρσήσας
ἐπεβούλευσε νυκτὸς τῷ περιτειχίσματι, καὶ ἐκείνου
τέ τι ἀπροσδόκητος προσπεσὼν εἷλε, καὶ φόνον
τῶν αὐλιζομένων πρὸς αὐτῷ πολὺν εἰργάσατο.
