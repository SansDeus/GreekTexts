καὶ αὐτῷ ἄλλοι τε καὶ ὁ Ἱεροκλῆς οἵ τε
ἔπαρχοι συναπώλοντο καὶ Αὐρήλιος Εὔβουλος,
ὃς Ἐμεσηνὸς μὲν τὸ γένος ἦν, καὶ ἐς τοσοῦτον
ἀσελγείας καὶ μιαρίας ἐχώρησεν ὥστε καὶ ὑπὸ
τοῦ δήμου πρότερον ἐξαιτηθῆναι. τοὺς γὰρ δὴ
καθόλου λόγους ἐπιτετραμμένος οὐδὲν ὅ τι οὐκ
ἐδήμευσε. τότε δ᾽ οὖν ὑπό τε τοῦ δήμου καὶ
τῶν στρατιωτῶν διεσπάσθη, καὶ Φούλουιος σὺν
αὐτῷ ὁ πολίαρχος. καὶ αὐτὸν ὁ Κωμάζων, ὡς
καὶ τὸν πρὸ αὐτοῦ, διεδέξατο: ὥσπερ γὰρ
προσωπεῖόν τι ἐς τὰ θέατρα ἐν τῷ διακένῳ τῆς
τῶν κωμῳδῶν ὑποκρίσεως ἐσεφέρετο, οὕτω  οὕτω λευνξλ., καὶ οὕτω Ωξ.  καὶ
ἐκεῖνος τῇ τῶν πολιαρχησάντων ἐπ᾽ αὐτοῦ  αὐτοῦ ρκ., αὐτῆ Ωξ.  κενῇ
χώρᾳ προσετάττετο. ὅ τε Ἐλεγάβαλος αὐτὸς
ἐκ τῆς Ῥώμης παντάπασιν ἐξέπεσε.
τὰ μὲν τοῦ Τιβερίνου οὕτως ἔσχε, καὶ οὐδεὶς
οὐδὲ τῶν συγκατασκευασάντων αὐτῷ τὴν ἐπανάστασιν
καὶ μέγα ἐπ᾽ αὐτῷ δυνηθέντων, πλὴν
ἑνός που, ἐσώθη.   χιπη. 354, 8-19 ρ. στ., εχξ. ϝαλ. 414 ῾π. 769᾿.  
