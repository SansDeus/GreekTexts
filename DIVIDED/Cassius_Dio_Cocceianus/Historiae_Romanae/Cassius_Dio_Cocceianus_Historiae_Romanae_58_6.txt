ὁ δὲ δὴ Σεϊανὸς καὶ μείζων καὶ φοβερώτερος
ἀεὶ ἐγίγνετο, ὥστε καὶ τοὺς βουλευτὰς καὶ τοὺς
ἄλλους ἐκείνῳ μὲν ὡς καὶ αὐτοκράτορι προσέχειν,
τὸν δὲ Τιβέριον ἐν ὀλιγωρίᾳ ποιεῖσθαι. μαθὼν
οὖν ταῦτα ὁ Τιβέριος οὔτε ἐν ἐλαφρῷ τὸ πρᾶγμα
ἐποιήσατο, φοβηθεὶς μὴ καὶ αὐτοκράτορα ἄντικρυς
αὐτὸν ἀποδείξωσιν, οὔτε ἠμέλησεν. ἐκ μὲν δὴ
οὖν τοῦ προφανοῦς οὐδὲν ἔδρασε: τό τε γὰρ δορυφορικὸν
πᾶν ἰσχυρῶς ᾠκείωτο, καὶ τῶν βουλευτῶν
τὸ μὲν εὐεργεσίαις τὸ δὲ ἐλπίσι τὸ δὲ καὶ φόβῳ
προσεπεποίητο, τούς τε περὶ τὸν Τιβέριον ὄντας
οὕτω πάντας προσηταίριστο ὥστε τὰ μὲν ἐκείνου
πάντα ἁπλῶς, καὶ ὅσα ἔλεγε καὶ ὅσα ἔπραττε,
παραυτίκα οἱ ἀγγέλλεσθαι, τὰ δ᾽ ὑπ᾽ αὐτοῦ
δρώμενα μηδένα τῷ Τιβερίῳ δηλοῦν. ἄλλως οὖν
αὐτὸν μετεπορεύετο, καὶ ὕπατόν τε αὐτὸν ἀπέδειξε
καὶ κοινωνὸν τῶν φροντίδων ὠνόμαζε,  Σεϊανός 
τε  ὁ ἐμός  πολλάκις ἐπαναλαμβάνων ἔλεγε,
καὶ τοῦτο καὶ γράφων πρός τε τὴν βουλὴν καὶ
πρὸς τὸν δῆμον ἐδήλου. τούτοις οὖν οἱ ἄνθρωποι
ἀπατώμενοι καὶ πιστεύοντες χαλκοῦς τε αὐτοὺς
ἁπανταχοῦ ἐκ τοῦ ἴσου ἵστασαν, κἀν ταῖς γραφαῖς
συνέγραφον, δίφρους τε ἐπιχρύσους ἐς τὰ θέατρα
ἀμφοῖν ἐσέφερον: καὶ τέλος ἐψηφίσθη ὑπάτους
τέ σφας διὰ πέντε ἐτῶν ἅμα ἀποδείκνυσθαι, καὶ
ἀπάντησιν, ὁπότε ἐς τὴν Ῥώμην ἐσίοιεν, ἀμφοτέροις
ὁμοίως γίγνεσθαι. καὶ τέλος καὶ ταῖς
εἰκόσιν αὐτοῦ ὥσπερ καὶ ταῖς τοῦ Τιβερίου ἔθυον.
καὶ τὰ μὲν περὶ  περὶ Ωλ᾽, πρὸς ξ.  τὸν Σεϊανὸν τοιαῦτα ἦν,  ἦν Ωξ, ομ. λ᾽. 
τῶν δὲ ἄλλων πολλοὶ καὶ ὀνομαστοὶ ἐφθάρησαν,
ὧν ἦν καὶ Γάιος Φούφιος  Φούφιος νιππερδεψ, ῥοῦφος Ωξλ᾽.  Γέμινος.  Γέμινος νιππερδεψ, γεμίνιος Ωξλ᾽.  ἀσεβείας
γὰρ ἐς τὸν Τιβέριον ἐγκληθεὶς τὰς διαθήκας ἔς
τε τὸ συνέδριον ἐσεκόμισε καὶ ἀνέγνω, δηλῶν ὅτι
τὸν κλῆρον ἐξ ἴσου τοῖς τέκνοις καὶ ἐκείνῳ καταλελοιπὼς
ἦν: καὶ μαλακίας αἰτιαθεὶς ἀπῆλθεν
οἴκαδε πρὶν ψηφισθῆναί τι, καὶ μαθὼν τὸν ταμίαν
ἐπὶ δικαιώσει αὐτοῦ παρόντα αὐτός τε ἑαυτὸν
ἔτρωσε, καὶ ἐκείνῳ τὸ τραῦμα δείξας  ἀπάγγειλον 
ἔφη  τῇ γερουσίᾳ ὅτι ἀνὴρ οὕτως ἀποθνήσκει. 
καὶ ἡ γυνὴ δὲ αὐτοῦ Μουτιλία  Μουτιλία φρεινσηειμ, πουπλία Ωξλ᾽, μουκία Jοανν. αντιοξη.  Πρίσκα ἔγκλημά
τι λαβοῦσα ἐσῆλθέ τε ἐς τὸ βουλευτήριον, κἀνταῦθα
ἑαυτὴν ἐγχειριδίῳ τινί, ὃ λάθρᾳ ἐσεκεκομίκει,
ἔσφαξεν.   χιπη. 145, 22-146, 30.  
ἐπὶ τούτοις τε Μουκίαν καὶ τὸν ταύτης ἄνδρα
ἅμα δυσὶ θυγατράσιν ἀνεῖλε διὰ τὴν πρὸς τὴν
αὐτοῦ μητέρα φιλίαν.   Jοανν. αντιοξη. φρ. 79  
§ 7 μ. ῾ϝ. 35-37᾿.
ὅτι ἐπὶ Τιβερίου πάντες οἱ κατηγοροῦντές
τινων χρήματα καὶ πολλά γε ἔκ τε τῶν οὐσιῶν
αὐτῶν καὶ ἐκ τοῦ δημοσίου, καὶ προσέτι καὶ τιμάς
τινας ἐλάμβανον. ἤδη δὲ καὶ ἕτεροι προχείρως
τινὰς θορυβοῦντες ἢ καὶ ἑτοίμως τινῶν καταψηφιζόμενοι,
οἱ μὲν εἰκόνας οἱ μὲν εἰκόνας οἱ δὲ καὶ τιμὰς ἐπινικίους
ἐκτῶντο. ὥστε τινὰς τῶν ἄλλων ἐλλογίμων,
ἀξιωθέντας τοιούτου τινός, μὴ ἐθελῆσαι αὐτὸ
προσθέσθαι, ἵνα μὴ καὶ αὐτοὶ δόξωσί ποτε ὅμοιοι
ἐκείνοις γεγονέναι.   εχξ. ϝαλ. 193 ῾π. 669᾿.  
ὅτι Τιβέριος νόσον προσποιησάμενος τὸν Σεϊανὸν
ὡς καὶ ἐπακολουθήσων εἰς Ῥώμην προέπεμψε
λέγων μέρος τοῦ σώματος αὐτοῦ καὶ τῆς
ψυχῆς ἀποσπᾶσθαι ἀπ᾽ αὐτοῦ καὶ περιέβαλεν
αὐτὸν  ἁ̣̣̓τὸν μαι, ἑαυτὸν ξοδ.  καὶ κατεφίλησεν μετὰ δακρύων ὥστε
Σεϊανὸν ἐπὶ πλέον ἐπαίρεσθαι.   πετρ. πατρ. εχξ.  
ϝατ. 10, π. 199 ς#3. μαι. ῾π. 183, 11-16 δινδ.᾿.
