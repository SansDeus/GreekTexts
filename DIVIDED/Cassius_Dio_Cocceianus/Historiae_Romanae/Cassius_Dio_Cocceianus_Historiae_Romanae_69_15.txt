Ἁδριανὸς δὲ ἄλλην ἀπ᾽ ἄλλης διαπορευόμενος
ἐπαρχίαν, τάς τε χώρας καὶ τὰς πόλεις ἐπισκεπτόμενος,
καὶ πάντα τὰ φρούρια καὶ τὰ
τείχη περισκοπῶν τὰ μὲν ἐς ἐπικαιροτέρους  ἐπικαιροτέρους βκ., ἐπικαιροτάτους Ωξ. 
τόπους μεθίστη, τὰ δὲ ἔπαυε, τὰ δὲ προσκαθίστατο,
αὐτὸς πάντα ἁπλῶς, οὐχ ὅπως τὰ κοινὰ
τῶν στρατοπέδων, ὅπλα λέγω καὶ μηχανὰς καὶ
τάφρους καὶ περιβόλους καὶ χαρακώματα, ἀλλὰ
καὶ τὰ ἴδια ἑνὸς ἑκάστου, καὶ τῶν ἐν τῷ τεταγμένῳ
στρατευομένων καὶ τῶν ἀρχόντων αὐτῶν,
τοὺς βίους τὰς οἰκήσεις τοὺς τρόπους, καὶ ἐφορῶν
καὶ ἐξετάζων: καὶ πολλά γε ἐς τὸ ἁβρότερον
ἐκδεδιῃτημένα καὶ κατεσκευασμένα καὶ μετερρύθμισε
καὶ μετεσκεύασεν.  μετεσκεύασεν σψλβ., μετέσκαψεν Ωξ.  ἐγύμναζέ τε αὐτοὺς
πρὸς πᾶν εἶδος μάχης, καὶ τοὺς μὲν ἐτίμα τοὺς
δὲ ἐνουθέτει, πάντας δὲ ἐδίδασκεν ἃ χρὴ ποιεῖν.
καὶ ὅπως γε καὶ ὁρῶντες αὐτὸν ὠφελοῖντο, σκληρᾷ
τε πανταχοῦ τῇ διαίτῃ ἐχρῆτο, καὶ ἐβάδιζεν ἢ
καὶ ἵππευε πάντα, οὐδ᾽ ἔστιν ὁπότε εἴτε ὀχήματος
τότε γε εἴτε  εἴτε —εἴτε βς., οὔτε —οὔτε Ωξ.  τετρακύκλου ἐπέβη: οὐδὲ  οὐδὲ βκ., οὔτε Ωξ. 
τὴν κεφαλὴν οὐκ ἐν θάλπει, οὐκ ἐν ῥίγει ἐκαλύφθη,
ἀλλὰ καὶ ἐν ταῖς χιόσι ταῖς Κελτικαῖς καὶ
ἐν τοῖς καύμασι τοῖς Αἰγυπτιακοῖς γυμνῇ αὐτῇ
περιῄει. συνελόντι τε εἰπεῖν, οὕτω καὶ τῷ ἔργῳ
καὶ τοῖς παραγγέλμασι πᾶν τὸ στρατιωτικὸν δι᾽ ὅλης τῆς ἀρχῆς ἤσκησε καὶ κατεκόσμησεν ὥστε
καὶ νῦν τὰ τότε ὑπ᾽ αὐτοῦ ταχθέντα  ταχθέντα σψλβ., ἀχθέντα Ωξ.  νόμον σφίσι
τῆς στρατείας εἶναι. καὶ διὰ τοῦτο καὶ μάλιστα
ἐν εἰρήνῃ τὸ πλεῖστον πρὸς τοὺς ἀλλοφύλους διεγένετο:
τήν τε γὰρ παρασκευὴν αὐτοῦ ὁρῶντες,
καὶ μήτε τι ἀδικούμενοι καὶ προσέτι καὶ χρήματα
λαμβάνοντες, οὐδὲν ἐνεόχμωσαν. οὕτω γὰρ
καλῶς ἤσκητο τὸ στρατιωτικὸν αὐτῷ ὥστε καὶ
τὸ ἱππικὸν τῶν καλουμένων Βατάουων  Βατάουων συιδ., βαστάων Ωξ.  τὸν
Ἴστρον μετὰ τῶν ὅπλων διενήξαντο. ἃ ὁρῶντες
οἱ βάρβαροι τοὺς μὲν Ῥωμαίους κατεπλήττοντο,
τρεπόμενοι δὲ ἐπὶ  ἐπὶ στ., περὶ Ωξ.  σφᾶς αὐτοὺς ἐχρῶντο αὐτῷ
διαιτητῇ τῶν πρὸς ἀλλήλους διαφορῶν.
