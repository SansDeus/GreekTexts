ἐν ᾧ δὲ ταῦτα ἐν τῇ Ῥώμῃ ἐπαίζετο, πάθος
ἐν τῇ Βρεττανίᾳ δεινὸν συνηνέχθη: δύο τε γὰρ
πόλεις ἐπορθήθησαν, καὶ μυριάδες ὀκτὼ τῶν τε
Ῥωμαίων καὶ τῶν συμμάχων αὐτῶν ἐφθάρησαν,
ἥ τε νῆσος ἠλλοτριώθη. καὶ ταῦτα μέντοι
πάντα ὑπὸ γυναικὸς αὐτοῖς συνηνέχθη, ὥστε καὶ
κατὰ τοῦτο πλείστην αὐτοῖς αἰσχύνην συμβῆναι,
ὥς που καὶ τὸ θεῖον τὴν συμφορὰν αὐτοῖς
προεσήμανεν: ἔκ τε γὰρ τοῦ βουλευτηρίου θροῦς
νυκτὸς βαρβαρικὸς μετὰ γέλωτος καὶ ἐκ τοῦ
θεάτρου θόρυβος μετ᾽ οἰμωγῆς ἐξηκούετο, μηδενὸς
ἀνθρώπων μήτε φθεγγομένου μήτε στένοντος,
οἰκίαι τέ τινες  τινες ξ̣̔̓, τινος ϝ.  ἐν τῷ Ταμέσᾳ ποταμῷ ὕφυδροι  ὕφυδροι βλανξυς ῾ιν τρανσλ.᾿, ἔφυδροι Ωξ. 
ἑωρῶντο, καὶ ὁ ὠκεανὸς ὁ μεταξὺ τῆς τε νήσου
καὶ τῆς Γαλατίας αἱματώδης ποτὲ ἐν τῇ πλημμυρίδι ηὐξήθη.
