ὁ γὰρ Σέξτος, ὡς τότε ἐκ τῆς Ἰβηρίας κατὰ
τὰς πρὸς τὸν Λέπιδον συνθήκας ἀπηλλάγη καὶ
μετὰ τοῦτο ναύαρχος οὐ πολλῷ ὕστερον κατέστη,
τῆς μὲν ἀρχῆς ὑπὸ τοῦ Καίσαρος παρελύθη, τοῦ
δὲ δὴ ναυτικοῦ καὶ ὣς ἀντεχόμενος ἐτόλμησε μὲν
ἐς τὴν Ἰταλίαν πλεῦσαι, ἐπικρατούντων δὲ ἤδη
τῶν ἀμφὶ τὸν Καίσαρα αὐτῆς, μαθὼν ὅτι ἐν τοῖς
σφαγεῦσι τοῖς τοῦ πατρὸς αὐτοῦ ἑάλωκε, τῆς μὲν
ἠπείρου ἀπέσχετο, κατὰ δὲ δὴ τὰς νήσους περιπλέων
τά τε γιγνόμενα ἐκαραδόκει καὶ τὴν τροφὴν
οὐκ ἐξ ἀδικημάτων ἐπορίζετο: ἅτε γὰρ μὴ
μετεσχηκὼς τοῦ φόνου, καὶ ὑπ᾽ αὐτοῦ τοῦ Καίσαρος
ἤλπιζε καταχθήσεσθαι. ἐπεὶ μέντοι καὶ
ἐν τῷ λευκώματι τὸ ὄνομα αὐτοῦ ἐξετέθη καὶ
ἔγνω καὶ ἐπ᾽ αὐτῷ ἐπικεκηρυγμένον, ἀπέγνω τε
τὴν δι᾽ αὐτοῦ κάθοδον καὶ πρὸς πόλεμον ἡτοιμάζετο:
ναυπηγίαν τε γὰρ τριήρων ἐποιεῖτο καὶ τοὺς
αὐτομολοῦντας ἐδέχετο, τούς τε καταποντιστὰς
προσηταιρίζετο καὶ τοὺς ἐκπίπτοντας ὑπελάμβανε.
κἀκ τούτων ἐν  ἐν ζον., οὐκ λμ.  ὀλίγῳ τε ἰσχυρὸς ἐγένετο
καὶ τῆς πρὸς τῇ Ἰταλίᾳ θαλάσσης ἐκράτησεν,
ἔς τε τοὺς λιμένας αὐτῆς ἀπέβαινε καὶ τὰ πλοῖα
ἀπέσπα, ἁρπαγάς τε ἐποιεῖτο. προχωρούντων
δὲ αὐτῷ τῶν πραγμάτων ὥστε καὶ στρατιώτας
καὶ χρήματα ἀπ᾽ αὐτῶν πορίζειν, ἐς Σικελίαν
ἔπλευσε, καὶ Μύλας μὲν τήν τε Τυνδαρίδα  Τυνδαρίδα χψλ., τυρρήνιδα λμ. 
ἀμαχεὶ κατέσχε, τῆς δὲ Μεσσήνης ὑπὸ Πομπηίου
Βιθυνικοῦ τοῦ τότε τῆς Σικελίας ἄρχοντος ἀπεκρούσθη.
οὐ μέντοι καὶ παντελῶς αὐτῆς ἀπέστη,
ἀλλὰ τήν τε χώραν κατατρέχων καὶ τὴν ἐσκομιδὴν
τῶν ἐπιτηδείων κωλύων, τῶν τε προσβοηθησάντων
σφίσι τοὺς μὲν φόβῳ μὴ καὶ τὰ αὐτὰ
πάθωσι, τοὺς δὲ καὶ ἐξ ἐνέδρας τινὸς κακώσει
προσθέμενος, τόν τε ταμίαν  ταμίαν ρ. στεπη., ταμίειαν λμ ῾ανδ σο γενεραλλψ᾽.  σὺν τοῖς χρήμασι
προσεποιήσατο, καὶ τέλος καὶ τὴν Μεσσήνην τόν
τε Βιθυνικὸν ὡς καὶ ἀπὸ τῆς ἴσης οἱ ἄρξοντα καθ᾽
ὁμολογίαν ἔλαβε. καὶ τοῦτον μὲν οὐδὲν τότε γε
κακὸν εἰργάσατο, ἐκείνους δὲ τά τε ὅπλα καὶ τὰ
χρήματα ἀφείλετο. καὶ μετὰ τοῦτο τάς τε Συρακούσας  Συρακούσας ρ. στεπη., συρακούσσας λμ. 
καὶ ἄλλας τινὰς πόλεις ὑπηγάγετο, καὶ
στρατιώτας τε ἀπ᾽ αὐτῶν πλείους καὶ ναυτικὸν
ἰσχυρότατον συνήγαγε: καί τινα αὐτῷ δύναμιν
καὶ Κύιντος Κορνουφίκιος ἐκ τῆς Ἀφρικῆς ἔπεμψε.
