κατεσκευάσθη, Φαβρικία κληθεῖσα: τῷ δὲ
ἑξῆς ἔτει  ἔτει συππλιεδ βψ βκ.  ἐπί τε Πίσωνος καὶ ἐπὶ Μάρκου Μεσσάλου
ὑπάτων μισοῦντές τε ἄλλως οἱ δυνατοὶ τὸν
Κλώδιον, καὶ ἅμα καὶ τὸ μίασμα αὐτοῦ ἀποδιοπομπούμενοι,
ἐπειδὴ οἱ ποντίφικες ἀνατυθῆναι
τὰ ἱερὰ ὡς οὐχ ὁσίως διὰ τοῦτο τελεσθέντα
ἔγνωσαν, δικαστηρίῳ αὐτὸν παρέδωκαν, καὶ κατηγορήθη
μὲν τῆς τε μοιχείας, καίπερ τοῦ Καίσαρος
σιωπῶντος, καὶ τῆς μεταστάσεως τῆς περὶ
Νίσιβιν,  Νίσιβιν ρ. στεπη., νίσιβι λ.  καὶ προσέτι καὶ ὅτι τῇ ἀδελφῇ συγγίγνοιτο,
ἀφείθη δέ, καίτοι τῶν δικαστῶν φρουρὰν
παρὰ τῆς βουλῆς, ὅπως μηδὲν κακὸν ὑπ᾽
αὐτοῦ πάθωσι, καὶ αἰτησάντων καὶ λαβόντων.
ἐφ᾽ ᾧπερ καὶ ὁ Κάτουλος ἐπισκώπτων ἔλεγεν
ὅτι τὴν φυλακὴν ᾔτησαν οὐχ ἵνα ἀσφαλῶς τοῦ
Κλωδίου καταψηφίσωνται, ἀλλ᾽ ἵνα αὐτοὶ τὰ
χρήματα ἃ ἐδεδωροδοκήκεσαν διασώσωνται. καὶ
ὁ μὲν διαφανέστατα τῶν πώποτε τὸ δημόσιον ἀεὶ
πρὸ παντὸς προτιμήσας ἐτελεύτησεν οὐ πολλῷ
ὕστερον: ἐν δὲ δὴ τῷ ἔτει ἐκείνῳ οἵ τε τιμηταὶ
πάντας τοὺς ἐν ταῖς ἀρχαῖς γενομένους ἐς τὸ
βουλευτικὸν καὶ ὑπὲρ τὸν ἀριθμὸν ἐσέγραψαν,
καὶ ὁ δῆμος ἀπαυστὶ μέχρι τότε τὰς ὁπλομαχίας
θεώμενος ἐξανέστη τε μεταξὺ τοῦ ἔργου καὶ
ἄριστον εἵλετο. καὶ τοῦτ᾽ ἐκεῖθεν ἀρξάμενον
καὶ νῦν, ὁσάκις ἂν ὁ τὸ κράτος ἔχων ἀγωνοθετῇ, γίγνεται.
