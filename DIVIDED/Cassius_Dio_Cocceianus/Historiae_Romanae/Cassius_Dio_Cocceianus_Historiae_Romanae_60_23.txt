τῆς μὲν οὖν Βρεττανίας οὕτω τότε ἑάλω τινά:
μετὰ δὲ ταῦτα, Γαΐου τε Κρίσπου τὸ δεύτερον καὶ
Τίτου Στατιλίου ὑπατευόντων, ἦλθέ τε ἐς τὴν
Ῥώμην ὁ Κλαύδιος ἓξ μῆνας ἀποδημήσας, ἀφ᾽ ὧν
ἑκκαίδεκα μόνας ἐν τῇ Βρεττανίᾳ ἡμέρας ἐποίησε,
καὶ τὰ νικητήρια ἔπεμψε, τά τε ἄλλα κατὰ τὸ
νομιζόμενον πράξας καὶ τοὺς ἀναβασμοὺς τοὺς ἐν
τῷ Καπιτωλίῳ τοῖς γόνασιν ἀναβάς, ἀναφερόντων
αὐτὸν τῶν γαμβρῶν ἑκατέρωθεν. ἔνειμε δὲ τοῖς
μὲν βουλευταῖς τοῖς συνεξετασθεῖσίν οἱ τὰς
ἐπινικίους τιμάς, οὐχ ὅτι τοῖς ὑπατευκόσιν,    λαξυνα ρεξογνιζεδ βψ βς., σηο συγγεστς ας τηε μισσινγ σορδς ἀλλὰ καὶ τοῖς ἄλλοις. 
ὅπερ καὶ ἄλλως ἀφθονώτατα καὶ ἐπὶ τοῖς ἐλαχίστοις
ἐποίει, Ῥουφρίῳ δὲ δὴ Πωλίωνι τῷ ἐπάρχῳ
εἰκόνα καὶ ἕδραν ἐν τῷ βουλευτικῷ, ὁσάκις ἂν ἐς
τὸ συνέδριον αὐτῷ συνεσίῃ: καὶ ἵνα γε μὴ καινοτομεῖν
τι δόξῃ, ἔφη καὶ τὸν Αὔγουστον ἐπὶ
Οὐαλερίου τινὸς Λίγυος τοῦτο πεποιηκέναι. τόν
τε Λάκωνα τὸν πρότερον μὲν τῶν νυκτοφυλάκων
ἄρξαντα, τότε δὲ τῶν Γαλατῶν ἐπιτροπεύοντα,
τῷ τε αὐτῷ τούτῳ καὶ προσέτι ταῖς τῶν ὑπατευκότων
τιμαῖς ἐσέμνυνε. διατελέσας δὲ ταῦτα τὴν
πανήγυριν τὴν τῶν νικητηρίων ἐποίησεν, ὑπάτου
τινὰ ἐξουσίαν ἐς αὐτὴν λαβών. ἐγίγνετο δὲ ἐν
τοῖς δύο ἅμα θεάτροις: καὶ πολλάκις αὐτὸς μὲν
ἀπελείπετο  ἀπελείπετο ρ. στεπη., ἀπελίπετο λ᾽.  τῆς θέας, ἕτεροι δὲ ἀντ᾽ αὐτοῦ
ἐπετέλουν αὐτήν. τῶν δὲ δὴ ἵππων ἐπήγγειλε  ἐπήγγειλε ρ. στεπη., ἐπήγγελλε λ᾽. 
μὲν ἁμίλλας ὅσας ἂν ἡμέρα  ἡμέρα φαβρ., ἡμέρας λ᾽.  ἐνδέξηται, οὐ μέντοι
καὶ πλείους τῶν δέκα ἐγένοντο: ἄρκτοι τε γὰρ
μεταξὺ τοῦ δρόμου αὐτῶν ἐσφάγησαν καὶ ἀθληταὶ
ἠγωνίσαντο, πυρρίχην τε Ἀσιανοὶ παῖδες μετάπεμπτοι
ὠρχήσαντο. καὶ ἄλλην δέ τινα πανήγυριν,
ἐπὶ τῇ νίκῃ καὶ αὐτήν, οἱ περὶ τὴν σκηνὴν
τεχνῖται, συγχωρηθέν σφισιν ὑπὸ τῆς βουλῆς,
ἐποίησαν. ταῦτα μὲν δὴ διὰ τὰ Βρεττανικὰ
ἐπράχθη, καὶ ἵνα γε καὶ ἄλλοι ῥᾷον ἐς ὁμολογίαν
ἴωσιν, ἐψηφίσθη τὰς συμβάσεις ἁπάσας, ὅσας
ἂν ὁ Κλαύδιος ἢ καὶ οἱ ἀντιστράτηγοι αὐτοῦ πρός
τινας ποιήσωνται, κυρίας ὡς καὶ πρὸς τὴν βουλὴν
τόν τε δῆμον εἶναι.
