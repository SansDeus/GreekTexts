ὁ μὲν δὴ Σεουῆρος οὕτως ἐνίκησεν, ἡ δὲ
δύναμις ἡ τῶν Ῥωμαίων ἰσχυρῶς ἔπταισεν ἅτε
ἀμφοτέρωθεν ἀναριθμήτων πεσόντων. καὶ πολλοὶ
καὶ τῶν κρατησάντων ὠλοφύραντο τὸ πάθος:
τό τε γὰρ πεδίον πᾶν μεστὸν νεκρῶν καὶ ἀνδρῶν
καὶ ἵππων ἑωρᾶτο, καὶ αὐτῶν οἱ μὲν τραύμασι
πολλοῖς κατακεκομμένοι καὶ οἷα  οἷα βκ., οἳ Ωξ.  κρεουργηθέντες
ἔκειντο, οἱ δὲ καὶ ἄτρωτοι ἐσεσώρευντο, τά τε
ὅπλα ἔρριπτο, καὶ τὸ αἷμα πολὺ ἐρρύη, ὥστε καὶ
ἐς τοὺς ποταμοὺς ἐσπεσεῖν. ὁ δ᾽ Ἀλβῖνος καταφυγὼν
ἐς οἰκίαν τινὰ πρὸς τῷ Ῥοδανῷ κειμένην,
ἐπειδὴ πάντα τὰ πέριξ φρουρούμενα ᾔσθετο,
ἑαυτὸν ἀπέκτεινε: λέγω γὰρ οὐχ ὅσα ὁ Σεουῆρος
ἔγραψεν, ἀλλ᾽ ὅσα ἀληθῶς ἐγένετο. ἰδὼν δ᾽ οὖν
τὸ σῶμα αὐτοῦ, καὶ πολλὰ μὲν τοῖς ὀφθαλμοῖς
πολλὰ δὲ τῇ γλώττῃ χαρισάμενος, τὸ μὲν ἄλλο
ῥιφῆναι ἐκέλευσε, τὴν δὲ κεφαλὴν ἐς τὴν Ῥώμην
πέμψας ἀνεσταύρωσεν. ἐφ᾽ οἷς δῆλος γενόμενος
ὡς οὐδὲν εἴη οἱ  εἴη οἱ βς., οἱ εἴη σψλβ., εἴη Ωξ.  αὐτοκράτορος ἀγαθοῦ, ἔτι μᾶλλον
ἡμᾶς τε καὶ τὸν δῆμον, οἷς ἐπέστειλεν, ἐξεφόβησεν:
ἅτε γὰρ παντὸς ἤδη τοῦ ὡπλισμένου
κεκρατηκὼς ἐξέχεεν ἐς τοὺς ἀνόπλους πᾶν ὅσον
ὀργῆς ἐς αὐτοὺς ἐκ τοῦ πρὶν χρόνου ἠθροίκει.
μάλιστα δ᾽ ἡμᾶς ἐξέπληξεν ὅτι τοῦ τε Μάρκου
υἱὸν καὶ τοῦ Κομμόδου ἀδελφὸν ἑαυτὸν ἔλεγε,
τῷ τε Κομμόδῳ, ὃν πρῴην ὕβριζεν, ἡρωικὰς
