τὸ δ᾽ αὐτὸ τοῦτο καὶ περὶ τὴν φυγὴν ἔγωγε
ὁρῶ ὄν. ἀποδημία γάρ τις ἄτιμός ἐστιν, ὥστ᾽
εἴπερ αὐτὴ καθ᾽ αὑτὴν ἡ ἀτιμία μηδεμίαν κακίαν
ἔχει, οὐδὲ τῇ φυγῇ δήπου προστρίψασθαί τι
κακὸν δύναται, ἐπεὶ τήν γε ἄλλως συχνοὶ πλεῖστον
ὅσον χρόνον οἱ μὲν ἄκοντες οἱ δὲ καὶ ἑκόντες
ἀποδημοῦσι, καί τινες καὶ πάντα τὸν βίον καταναλίσκουσι
περινοστοῦντες, ὥσπερ ἀεὶ πανταχόθεν
ἐξελαυνόμενοι, καὶ οὐδὲν μέντοι παρὰ τοῦτο
βλάπτεσθαι νομίζουσιν. οὐ μὴν οὐδὲ διαφέρει τι
ἑκούσιόν τινα ἢ μὴ τοῦτο ποιεῖν: οὐδὲ γὰρ οὐδ᾽ ὁ
ἄκων σωμασκῶν ἧττόν τι ἔρρωται τοῦ ἐθελοντὶ
αὐτὸ δρῶντος, οὐδ᾽ ὁ ἄκων ναυτιλλόμενος ἥττω  ἥττω βς., ἥττωνα λ. 
τινὰ ὠφελίαν τοῦ ἑτέρου κτᾶται. καὶ αὐτό γε
τοῦτο τὸ ἀκούσιον οὐχ ὁρῶ δυνάμενον ἀνδρὶ
φρονίμῳ συμβῆναι. ὥστ᾽ εἴπερ ἐν τούτῳ τὸ
διάφορον τοῦ τε εὖ καὶ τοῦ κακῶς πράττειν ἐστὶν
ὅτι  ὅτι αδδεδ βψ λευνξλ.  τὰ μὲν ἐθελονταὶ ἑτοίμως τὰ δ᾽ ἄκοντες
χαλεπῶς ποιοῦμεν,  ποιοῦμεν ρ. στεπη., ποιῶμεν λ.  εὐθεράπευτον:  εὐθεράπευτον ρ. στεπη., εὐθεράπευτος λ.  ἐὰν γάρ τοι
πάντα τὰ ἀναγκαῖα ἑκούσιοι ὑπομένωμεν καὶ
πρὸς μηδὲν αὐτῶν ἡττώμεθα, συνανῄρηται  συνανῄρηται ρκ., συνανήρτηται λ.  πάντα
κἀκεῖνα, ὅσα ἂν ἐν τῷ ἀκουσίῳ θῇ τις εἶναι. καὶ
γάρ που καὶ ἀρχαῖος λόγος καὶ μάλα εὖ ἔχων
ἐστὶν ὅτι δεῖ ἡμᾶς μὴ ὅσα ἂν βουλώμεθα ἀξιοῦν
γίγνεσθαι, ἀλλ᾽ ὅσα ἂν ἔκ τινος ἀνάγκης γίγνηται
βούλεσθαι. οὔτε γὰρ αὐθαίρετον τὸν τοῦ βίου
τρόπον ἔχομεν οὔθ᾽ αὑτῶν  οὔθ᾽ αὑτῶν ρ. στεπη., οὔτ᾽ αὐτῶν λ.  ἐσμέν: ἀλλ᾽ ὅπως ἂν
τῇ τύχῃ δόξῃ, καὶ ὁποῖος ἂν ἑκάστῳ ἡμῶν δαίμων
ἐκπληρωτὴς τοῦ τεταγμένου δοθῇ, τοιοῦτον ἀνάγκη
καὶ ἐκεῖνον ἡμᾶς ποιεῖσθαι.
