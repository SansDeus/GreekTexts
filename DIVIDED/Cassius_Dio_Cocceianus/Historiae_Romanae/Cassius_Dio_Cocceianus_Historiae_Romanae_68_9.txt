ἀδίκων ἀπείχετο. καὶ ἐδαπάνα πάμπολλα μὲν
ἐς τοὺς πολέμους πάμπολλα δὲ ἐς τὰ τῆς εἰρήνης
ἔργα, καὶ πλεῖστα καὶ ἀναγκαιότατα καὶ ἐν ὁδοῖς
καὶ ἐν λιμέσι καὶ ἐν οἰκοδομήμασι δημοσίοις
κατασκευάσας οὐδενὸς αἷμα ἐς οὐδὲν αὐτῶν ἀνάλωσεν.
οὕτως γάρ που καὶ μεγαλόφρων καὶ
μεγαλογνώμων ἔφυ ὥστε καὶ τῷ ἱπποδρόμῳ ἐπιγράψαι
ὅτι ἐξαρκοῦντα αὐτὸν  αὐτὸν η. στεπη., αὑτὸν Ωξ.  τῷ τῶν Ῥωμαίων
δήμῳ ἐποίησεν, ἐπειδὴ διαφθαρέντα πῃ καὶ μείζω
καὶ περικαλλέστερον ἐξειργάσατο. φιλούμενός
τε οὖν ἐπ᾽ αὐτοῖς μᾶλλον ἢ τιμώμενος ἔχαιρε, καὶ
τῷ τε δήμῳ μετ᾽ ἐπιεικείας συνεγίνετο καὶ τῇ
γερουσίᾳ σεμνοπρεπῶς ὡμίλει, ἀγαπητὸς μὲν
πᾶσι, φοβερὸς δὲ μηδενὶ πλὴν πολεμίοις ὤν.
καὶ γὰρ θήρας καὶ συμποσίων ἔργων τε καὶ βουλευμάτων
σκωμμάτων τε συμμετεῖχε σφίσι, καὶ
πολλάκις καὶ τέταρτος ὠχεῖτο, ἔς τε τὰς οἰκίας
αὐτῶν καὶ ἄνευ γε φρουρᾶς ἔστιν ὧν ἐσιὼν εὐθυμεῖτο.
παιδείας μὲν γὰρ ἀκριβοῦς, ὅση ἐν λόγοις,
οὐ μετέσχε, τό γε μὴν ἔργον αὐτῆς καὶ ἠπίστατο
καὶ ἐποίει. οὐδὲ ἔστιν ὅ τι οὐκ ἄριστον εἶχε.
καὶ οἶδα μὲν ὅτι καὶ περὶ μειράκια καὶ περὶ οἶνον
ἐσπουδάκει. ἀλλ᾽ εἰ μέν τι ἐκ τούτων ἢ αἰσχρὸν
ἢ κακὸν ἢ ἐδεδράκει ἢ ἐπεπόνθει, ἐπηγορίαν ἂν
εἶχε, νῦν δὲ τοῦ τε  τοῦ τε η. στεπη., τοῦτο Ωξ.  οἴνου διακόρως ἔπινε καὶ
νήφων ἦν, ἔν τε τοῖς παιδικοῖς οὐδένα ἐλύπησεν.
εἰ δὲ καὶ φιλοπόλεμος ἦν, ἀλλὰ τῇ τε κατορθώσει
καὶ τοῦ ἐχθίστου μὲν καθαιρέσει τοῦ οἰκείου δὲ
αὐξήσει ἠρκεῖτο. οὐδὲ γὰρ οὐδ᾽ ὅπερ εἴωθεν ἐν
τοῖς τοιούτοις γίγνεσθαι, τὸ τοὺς στρατιώτας
ἐξογκοῦσθαί τε καὶ ὑπερφρονεῖν, συνέβη ποτὲ ἐπ᾽
αὐτοῦ: οὕτως ἐγκρατῶς αὐτῶν ἦρχε.   χιπη. 229, 29-231, 2 ρ. στ., εχξ. ϝαλ. 286 ῾π. 708᾿, συιδ.  
ς.ϝϝ. ἀμβλύνω, ἤκμαζεν, καθῄρει, μήθ᾽ ὑπὸ
νεότητος, πονεῖσθαι.
