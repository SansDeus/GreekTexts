πολλὰ μὲν οὖν καὶ ἄλλα κατὰ τοὺς χρόνους
ἐκείνους ἐταράχθη. καὶ γὰρ Καμμούνιοι καὶ Οὐέννιοι,
Ἀλπικὰ γένη, ὅπλα τε ἀντήραντο καὶ
νικηθέντες ὑπὸ Πουπλίου Σιλίου ἐχειρώθησαν:
καὶ οἱ Παννόνιοι τήν τε Ἰστρίαν μετὰ Νωρίκων
κατέδραμον, καὶ αὐτοί τε πρός τε τοῦ Σιλίου καὶ
τῶν ὑποστρατήγων αὐτοῦ κακωθέντες αὖθις ὡμολόγησαν,
καὶ τοῖς Νωρίκοις αἴτιοι τῆς αὐτῆς
δουλείας ἐγένοντο. τά τε ἐν τῇ Δελματίᾳ καὶ τὰ
ἐν τῇ Ἰβηρίᾳ νεοχμώσαντα δι᾽ ὀλίγου κατέστη,
καὶ ἡ Μακεδονία ὑπό τε τῶν Δενθελητῶν καὶ ὑπὸ
τῶν Σκορδίσκων ἐπορθήθη. ἔν τε τῇ Θρᾴκῃ πρότερον
μὲν Μᾶρκος Λόλλιος Ῥυμητάλκῃ  Ῥυμητάλκῃ ρ. στεπη., ῥωμητάλκηι Ωμ ῾βυτ Ῥυμητάλκης ελσεσηερἐ.  θείῳ τε
τῶν τοῦ Κότυος παίδων καὶ ἐπιτρόπῳ ὄντι βοηθῶν
Βησσοὺς κατεστρέψατο, ἔπειτα δὲ Λούκιος Γάιος
Σαυρομάτας ἐκ τῆς αὐτῆς αἰτίας κρατήσας ὑπὲρ
τὸν Ἴστρον ἀπεώσατο. ὁ δὲ δὴ μέγιστος τῶν τότε
συμβάντων τοῖς Ῥωμαίοις πολέμων, ὅσπερ που
καὶ τὸν Αὔγουστον ἐκ τῆς πόλεως ἐξήγαγε, πρὸς
τοὺς Κελτοὺς ἐγένετο. Σύγαμβροί τε γὰρ καὶ
Οὐσιπέται καὶ Τέγκτηροι  Τέγκτηροι ρ. στεπη., τέγκρητοι Ωμ.  τὸ μὲν πρῶτον ἐν τῇ
σφετέρᾳ τινὰς αὐτῶν συλλαβόντες ἀνεσταύρωσαν,
ἔπειτα δὲ καὶ τὸν Ῥῆνον διαβάντες τήν τε Γερμανίαν
καὶ τὴν Γαλατίαν ἐλεηλάτησαν, τό τε
ἱππικὸν τὸ τῶν Ῥωμαίων ἐπελθόν σφισιν ἐνήδρευσαν,
καὶ φεύγουσιν αὐτοῖς ἐπισπόμενοι τῷ τε
Λολλίῳ ἄρχοντι αὐτῆς ἐνέτυχον ἀνέλπιστοι καὶ
ἐνίκησαν καὶ ἐκεῖνον. μαθὼν οὖν ταῦτα ὁ Αὔγουστος
ὥρμησε μὲν ἐπ᾽ αὐτούς οὐ μέντοι καὶ
ἔργον τι πολέμου ἔσχεν: οἱ γὰρ βάρβαροι τόν τε
Λόλλιον παρασκευαζόμενον καὶ ἐκεῖνον στρατεύοντα
πυθόμενοι ἔς τε τὴν ἑαυτῶν ἀνεχώρησαν καὶ
σπονδὰς ἐποιήσαντο, ὁμήρους δόντες.
