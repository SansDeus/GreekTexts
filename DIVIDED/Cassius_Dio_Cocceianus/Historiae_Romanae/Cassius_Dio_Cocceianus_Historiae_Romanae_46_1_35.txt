αἴτιοι δὲ τῶν κακῶν τούτων αὐτοὶ ἑαυτοῖς οἱ
βουλευταὶ ἐγένοντο. δέον γὰρ αὐτοὺς ἕνα τινὰ
τὸν τὰ ἀμείνω φρονοῦντα προστήσασθαι καὶ
ἐκείνῳ διὰ παντὸς συνάρασθαι,  συνάρασθαι βς., συναίρασθαι λ.  τοῦτο μὲν οὐκ
ἐποίησαν, ὑπολαβόντες δὲ δή τινας καὶ ἐπὶ τοὺς
ἑτέρους ἐπαυξήσαντες ἔπειτα καὶ ἐκείνους ἀντικαθελεῖν
ἐπεχείρησαν, κἀκ τούτου φίλον μὲν
οὐδένα, ἐχθροὺς δὲ πάντας ἔσχον. οὐ γὰρ τὸν
αὐτὸν τρόπον πρός τε τοὺς λυπήσαντάς τινες καὶ
πρὸς τοὺς εὐεργετήσαντας διατίθενται, ἀλλὰ τῆς
μὲν ὀργῆς καὶ ἄκοντες μνημονεύουσι, τῆς δὲ δὴ
χάριτος καὶ ἑκόντες ἐπιλανθάνονται, τὸ μέν τι
ἀπαξιοῦντες εὖ πεπονθέναι δοκεῖν ὑπό τινων, ὡς
καὶ ἀσθενέστεροί σφων δόξοντες  δόξοντες φλορ., δόξαντες λ.  εἶναι, τὸ δὲ
ἀγανακτοῦντες εἴπερ ἀνατὶ κεκακῶσθαι  ἀνατὶ κεκακῶσθαι φλορ., ἀντικεκακῶσθαι λ.  νομισθήσονται
πρός τινος, ὡς καὶ ἀνανδρίαν ὀφλήσοντες.
καὶ ἐκεῖνοι οὖν ἕνα μὲν μηδένα προσδεξάμενοι,
ἄλλῳ δὲ καὶ ἄλλῳ ἐν μέρει προσθέμενοι,
καὶ τὰ μὲν ὑπὲρ αὐτῶν τὰ δὲ καὶ κατ᾽ αὐτῶν καὶ
ψηφισάμενοι καὶ πράξαντες, πολλὰ μὲν δι᾽   αὐτοὺς πολλὰ δὲ καὶ ὑπ᾽ αὐτῶν ἔπαθον. ἡ μὲν
γὰρ ὑπόθεσις τοῦ πολέμου μία πᾶσί σφισιν ἦν,
τόν τε δῆμον καταλυθῆναι καὶ δυναστείαν τινὰ
γενέσθαι: μαχόμενοι δὲ οἱ μὲν ὅτῳ δουλεύσουσιν,
οἱ δὲ ὅστις αὐτῶν δεσπόσει, τὰ μὲν πράγματα
ἀμφότεροι ὁμοίως ἔφθειρον, πρὸς δὲ δὴ τὴν τύχην
διάφορον ἑκάτεροι δόξαν ἐκτήσαντο. οἱ μὲν γὰρ
εὖ πράξαντες καὶ εὔβουλοι καὶ φιλοπόλιδες
ἐνομίσθησαν, οἱ δὲ δὴ πταίσαντες καὶ πολέμιοι
τῆς πατρίδος καὶ ἀλιτήριοι ὠνομάσθησαν.
ἐς τοῦτο μὲν δὴ τότε τὰ τῶν Ῥωμαίων
πράγματα προήχθη, λέξω δὲ καὶ καθ᾽ ἕκαστον
