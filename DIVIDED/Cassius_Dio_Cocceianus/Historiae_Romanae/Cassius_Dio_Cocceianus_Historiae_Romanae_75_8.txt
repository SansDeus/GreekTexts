καταστὰς δὲ ἐς αὐτὴν ἡρῷον τῷ Περτίνακι κατεσκεύασε,
τό τε ὄνομα αὐτοῦ ἐπί τε ταῖς εὐχαῖς
ἁπάσαις καὶ ἐπὶ τοῖς ὅρκοις ἅπασι προσέταξεν
ἐπιλέγεσθαι, καὶ χρυσῆν εἰκόνα αὐτοῦ ἐφ᾽ ἅρματος
ἐλεφάντων ἐς τὸν ἱππόδρομον ἐσάγεσθαι,
καὶ ἐς τὰ λοιπὰ ἐκέλευσε θέατρα θρόνους  θρόνους λευνξλ., θρόνους τε Ωξ.  τρεῖς
καταχρύσους αὐτῷ ἐσκομίζεσθαι. ἡ δὲ δὴ ταφὴ
καίτοι πάλαι τεθνηκότος αὐτοῦ τοιάδε ἐγένετο.
ἐν τῇ ἀγορᾷ τῇ Ῥωμαίᾳ βῆμα ξύλινον ἐν χρῷ
τοῦ λιθίνου κατεσκευάσθη, καὶ ἐπ᾽ αὐτοῦ οἴκημα
ἄτοιχον περίστυλον, ἔκ τε ἐλέφαντος καὶ χρυσοῦ
πεποικιλμένον, ἐτέθη, καὶ ἐν αὐτῷ κλίνη ὁμοία,
κεφαλὰς πέριξ θηρίων χερσαίων τε καὶ θαλασσίων
ἔχουσα, ἐκομίσθη στρώμασι πορφυροῖς καὶ
διαχρύσοις κεκοσμημένη, καὶ ἐς αὐτὴν εἴδωλόν τι
τοῦ Περτίνακος κήρινον, σκευῇ ἐπινικίῳ εὐθετημένον,
ἀνετέθη, καὶ αὐτοῦ τὰς μυίας παῖς εὐπρεπής,
ὡς δῆθεν καθεύδοντος, πτεροῖς ταῶνος
ἀπεσόβει. προκειμένου δ᾽ αὐτοῦ ὅ τε Σεουῆρος
καὶ ἡμεῖς οἱ βουλευταὶ αἵ τε γυναῖκες ἡμῶν προσῄειμεν
πενθικῶς  πενθικῶς σψλβ.,   μυθικῶς Ωξ.  ἐσταλμένοι: καὶ ἐκεῖναι μὲν ἐν
ταῖς στοαῖς, ἡμεῖς δὲ ὑπαίθριοι ἐκαθεζόμεθα. κἀκ
τούτου πρῶτον μὲν ἀνδριάντες πάντων τῶν ἐπιφανῶν
