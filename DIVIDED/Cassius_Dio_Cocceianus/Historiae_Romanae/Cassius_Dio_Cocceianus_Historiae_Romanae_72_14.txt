προστίθησι δὲ ὁ Δίων ὅτι  τοῦ ὄμβρου καταρραγέντος
πρῶτον μὲν ἄνω πάντες ἀνέκυπτον καὶ
ἐς τὰ στόματα αὐτὸν  αὐτὸν η. στεπη., αὐτῶν Ωξ.  ἐδέχοντο, ἔπειτα οἱ μὲν
τὰς ἀσπίδας οἱ δὲ καὶ τὰ κράνη ὑποβάλλοντες
αὐτοί τε χανδὸν ἔσπων καὶ τοῖς ἵπποις πίνειν
ἐδίδοσαν, καὶ τῶν βαρβάρων σφίσιν ἐπιδραμόντων
ἔπινόν τε ὁμοῦ καὶ ἐμάχοντο, καὶ ἤδη
γέ τινες τιτρωσκόμενοι τό τε αἷμα περιχεόμενον
ἐς τὰ κράνη καὶ τὸ ὕδωρ ἅμα ἀνερρόφουν. κἂν
ἔπαθόν τι δεινὸν ὑπὸ τῶν πολεμίων ἐπικειμένων
αὐτοῖς, περὶ τὸ πίνειν οἱ πλείους ἠσχολημένοι,
εἰ μὴ χάλαζα ἰσχυρὰ καὶ κεραυνοὶ οὐκ ὀλίγοι
τοῖς πολεμίοις ἐνέπεσον. ἦν οὖν ὁρᾶν ἐν τῷ
αὐτῷ χωρίῳ ὕδωρ τε ἅμα καὶ πῦρ ἐκ τοῦ οὐρανοῦ
φερόμενα: καὶ οἱ μὲν ὑγραίνοντό τε καὶ ἔπινον,
οἱ δὲ ἐπυροῦντο καὶ ἔθνησκον: καὶ οὔτε τῶν
Ῥωμαίων τὸ πῦρ ἥπτετο, ἀλλ᾽ εἴ που καὶ προσέμιξέ
σφισιν, εὐθὺς ἐσβέννυτο, οὔτε τοὺς βαρβάρους
ὁ ὑετὸς ὠφέλει, ἀλλὰ καὶ ἐπὶ μᾶλλον τὴν
φλόγα αὐτῶν ὥσπερ ἔλαιον ἤγειρεν, ὕδωρ τε
ὑόμενοι ἐζήτουν. καὶ οἱ μὲν ἑαυτοὺς ἐτίτρωσκον
ὡς καὶ τῷ αἵματι τὸ πῦρ κατασβέσοντες, οἱ δὲ
καὶ πρὸς τοὺς Ῥωμαίους προσέτρεχον ὡς καὶ
μόνους σωτήριον ὕδωρ ἔχοντας: ἠλέησε γοῦν
αὐτοὺς καὶ ὁ Μᾶρκος. παρὰ δὲ τῶν στρατιωτῶν
τὸ ἕβδομον αὐτοκράτωρ προσηγορεύθη. καίπερ
δὲ οὐκ εἰωθώς, πρὶν τὴν βουλὴν ψηφίσασθαι,
τοιοῦτόν τι προσίεσθαι, ὅμως ἐδέξατό τε αὐτὸ
ὡς καὶ παρὰ θεοῦ λαμβάνων, καὶ τῇ γερουσίᾳ ἐπέστειλεν.
ἡ μέντοι Φαυστῖνα μήτηρ τῶν στρατοπέδων
ἐπεκλήθη.   χιπη. 251, 22-24¨260, 6-262, 5 ρ. στ.  
