Λατιάριος  Λατιάριος χψλ., ῥατιάριος Ωξλ᾽.  δέ τις ἑταῖρος Σαβίνου ἀνδρὸς τῶν
πρώτων ἐν Ῥώμῃ, τῷ Σεϊανῷ χαριζόμενος, ἐς τὴν
τοῦ οἰκήματος ἐν ᾧ διῃτᾶτο ὀροφὴν βουλευτὰς
κατακρύψας ὑπηγάγετο τὸν Σαβῖνον ἐς λόγους,
καί τι εἰπὼν ὧν εἰώθει, ἐπεσπάσατο καὶ ἐκεῖνον
πάνθ᾽ ὅσα ἐφρόνει ἐκλαλῆσαι. τῶν γάρ τοι
συκοφαντεῖν ἐθελόντων ἔργον ἐστὶ λοιδορίας τέ
τινος προκατάρχεσθαι καὶ ἀπόρρητόν τι ἐκφαίνειν,
ἵνα ἀκούσας τι αὐτὸς ἢ καὶ ὅμοιόν τι εἰπὼν
αἰτιαθῇ: τοῖς μὲν γάρ, ἅτε ἐκ παρασκευῆς τοῦτο
δρῶσιν, ἀκίνδυνός ἐστιν ἡ παρρησία ῾οὐ γὰρ ὡς
καὶ φρονοῦντές τινα, ἀλλ᾽ ὡς ἑτέρους ἐλέγξαι
βουλόμενοι λέγειν αὐτὰ πιστεύονταἰ, οἱ δ᾽ ὅ τι
ἂν καὶ τὸ βραχύτατον ἔξω τοῦ καθεστηκότος
εἴπωσι, κολάζονται. ὅπερ καὶ τότε ἐγένετο: ἔς
τε γὰρ τὸ δεσμωτήριον αὐθημερὸν ὁ Σαβῖνος
κατετέθη, καὶ μετὰ τοῦτο ἄκριτος  ἄκριτος ϝ. ηερς., ἀκρίτως Ωξλ᾽.  ἐφθάρη, τό
τε σῶμα αὐτοῦ κατὰ τῶν ἀναβασμῶν ἐρρίφη καὶ
ἐς τὸν ποταμὸν ἐνεβλήθη. καὶ δεινὸν μὲν τοῦτο
τὸ πάθος καὶ καθ᾽ ἑαυτὸ ἅπασιν ἦν, ἐδείνωσε δ᾽
αὐτὸ ἐπὶ πλέον κύων τις τοῦ Σαβίνου, συνεσελθών
τε αὐτῷ ἐς τὸ οἴκημα καὶ ἀποθανόντι παραμείνας
καὶ τέλος καὶ ἐς τὸν ποταμὸν συνεσπεσών.
