καὶ ἐφοβοῦντο διὰ βραχυτάτου. ἀγγελθείσης
δὲ τῆς Φαρσαλικῆς μάχης ἐπὶ πολὺ μὲν
ἠπίστουν: οὔτε γὰρ ὁ Καῖσαρ τῷ κοινῷ τι ἐπέστειλεν,
ὀκνήσας δημοσίᾳ χαίρων ἐπὶ τοιαύτῃ
νίκῃ φανῆναι ῾διόπερ οὐδὲ ἐπινίκια αὐτῆς ἔπεμψἐ,
καὶ ὁ παράλογος πρός τε τὴν παρασκευὴν αὐτῶν
καὶ πρὸς τὰ ἐλπιζόμενα πολὺς ἐφαίνετο. ὡς δ᾽
οὖν ἐπίστευσάν ποτε, τὰς μὲν εἰκόνας τοῦ τε
Πομπηίου καὶ τοῦ Σύλλου τὰς ἐπὶ τῷ βήματι
ἑστώσας ἀνεῖλον, ἄλλο δὲ οὐδὲν τότε ἔπραξαν:
συχνοὶ μὲν γὰρ οὐδὲ τοῦτο βουλόμενοι ποιῆσαι,
συχνοὶ δὲ καὶ τὸν Πομπήιον, μή πως ἀναμαχέσηται,
φοβούμενοι, τῷ τε Καίσαρι καὶ ἐκεῖνο  ἐκεῖνο χψλ., ἐκείνωι λ. 
ἱκανῶς ἔχειν ἐνόμιζον, καὶ τὸν Πομπήιον εὐπαραίτητον  εὐπαραίτητον βς., ἀπαραίτητον λ. 
ἐπ᾽ αὐτῷ γενήσεσθαί σφισι προσεδόκων.
ἐπεὶ μέντοι καὶ ἀπέθανεν, ὀψὲ μὲν καὶ τοῦτο, καὶ
οὐ πρότερον πρὶν τὸν δακτύλιον αὐτοῦ πεμφθέντα
ἰδεῖν, ἐπίστευσαν ῾ἐνεγέγλυπτο δὲ ἐν αὐτῷ τρόπαια
