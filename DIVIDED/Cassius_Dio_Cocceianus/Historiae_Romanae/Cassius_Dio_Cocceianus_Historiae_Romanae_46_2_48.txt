ὁ οὖν Βροῦτος τὸ μὲν τοῦ Κασσίου σῶμα ἐς
Θάσον εὐθὺς κρύφα ἔπεμψεν, ὀκνήσας κατὰ χώραν
αὐτὸ θάψαι, μὴ τῷ στρατῷ πένθος τε ἅμα
καὶ ἀθυμίαν ἐκ τῆς τῶν ποιουμένων ὄψεως ἐμβάλῃ:
τοὺς δὲ λοιποὺς τῶν στρατιωτῶν αὐτοῦ
παραλαβών, καὶ λόγοις τέ σφας παραμυθούμενος
καὶ δόσει χρημάτων ἀνθ᾽ ὧν ἀπωλωλέκεσαν
ἀνακτησάμενος, ἔς τε τὴν ταφρείαν αὐτῶν
ἐπιτηδειοτέραν  ἐπιτηδειοτέραν βκ., ἐπιτηδειεστέραν μ, ἐπιτηδιεστέραν λ.  οὖσαν μετεστρατοπεδεύσατο, καὶ
ἐκεῖθεν ὁρμώμενος τά τε ἄλλα τοὺς ἐναντίους
ἐλύπει καὶ τῷ στρατοπέδῳ σφῶν νυκτὸς προσέμισγε.
μάχῃ μὲν γὰρ αὐτοῖς ἐκ παρατάξεως οὐ
διενοεῖτο αὖθις συνενεχθῆναι, πολλὴν δὲ δὴ ἐλπίδα
ἀκινδύνως ἐν τῷ χρόνῳ κατεργάσεσθαί σφας
ἔχων θορυβεῖν τε αὐτοὺς ἄλλως καὶ ταράττειν
νύκτωρ ἐπειρᾶτο, καί ποτε καὶ τὸν ποταμὸν
παρατρέψας πολὺ τοῦ ἐρύματος αὐτῶν κατέκλυσεν.
ὁ δὲ δὴ Καῖσαρ ὅ τε Ἀντώνιος ἐσπάνιζον
μὲν τῆς  τῆς λμ, καὶ χιπη.  τροφῆς καὶ χρημάτων, ὅθεν οὐδὲ τοῖς
στρατιώταις τι ἀντὶ τῶν διαρπασθέντων ἔδωκαν:
καὶ προσέτι καὶ τὴν δύναμιν τὴν ἐκ τοῦ Βρεντεσίου
ἐπιδιαπλέουσαν ἐν ὁλκάσιν ἀπώλεσαν ὑπὸ
τοῦ Σταΐου: οὐ μέντοι καὶ ἀσφαλῶς οὔτ᾽ ἄλλοσέ
ποι μεταναστῆναι οὔτ᾽ ἐς τὴν Ἰταλίαν ἀνακομισθῆναι
δυνάμενοι, ἀλλ᾽ ἐν τοῖς ὅπλοις καὶ τότε
ἔτι μόνον τὰς ἐλπίδας οὐχ ὅτι τῆς νίκης ἀλλὰ καὶ
τῆς σωτηρίας ποιούμενοι, ὥρμηντο καὶ διακινδυνεῦσαι
πρὶν ἔκπυστον τοῖς τε σφετέροις καὶ
