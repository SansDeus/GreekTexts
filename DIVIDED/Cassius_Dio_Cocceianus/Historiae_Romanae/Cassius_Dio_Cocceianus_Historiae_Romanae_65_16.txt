τό τε σύμπαν τῇ μὲν  μὲν ζον., ομ. ωξ.  προνοίᾳ τῶν κοινῶν
αὐτοκράτωρ ἐνομίζετο, ἐς δὲ δὴ τἆλλα πάντα
κοινὸς καὶ ἰσοδίαιτός σφισιν ἦν. καὶ γὰρ
ἔσκωπτε δημοτικῶς καὶ ἀντεσκώπτετο ἡδέως:
εἴ τέ τινα γράμματα, οἷα εἴωθεν ἀνώνυμα ἐς τοὺς
αὐτοκράτορας, προπηλακισμὸν αὐτῷ φέροντα,
ἐξετέθη ποτέ, ἀντεξετίθει τὰ πρόσφορα μηδὲν
ταραττόμενος. τοῦ τε Φοίβου προσελθόντος
αὐτῷ καὶ ἀπολογουμένου ὅτι ἐπὶ τοῦ Νέρωνος
ἐσκυθρωπακότα ποτὲ αὐτὸν ἐπὶ τοῦ θεάτρου ἐν
τῇ Ἑλλάδι, ἐφ᾽ οἷς ἀσχημονοῦντα ἑώρα τὸν
αὐτοκράτορα, ἐκέλευσε πρὸς ὀργὴν ἀπελθεῖν, τοῦ
δὲ ἐρομένου ὅποι,  ἐς κόρακας  εἶπεν, ὑπὲρ
τούτου οὖν ἀπολογουμένου τοῦ Φοίβου οὔτε τι
κακὸν αὐτὸν εἰργάσατο, οὔτε ἀπεκρίνατο αὐτῷ
ἄλλο οὐδὲν πλὴν αὐτὸ τοῦτο ὅτι  ἐς κόρακας
ἄπελθε.  τοῦ δὲ Οὐολογαίσου  Οὐολογαίσου ρ. στεπη., οὐολογαίσσου Ωξ.  ἐπιστείλαντος
αὐτῷ οὕτως  βασιλεὺς βασιλέων Ἀρσάκης
Φλαουίῳ Οὐεσπασιανῷ χαίρειν,  οὔτε τι αὐτὸν
ᾐτιάσατο, καὶ ἀντέγραψε τὸν αὐτὸν τρόπον,
μηδὲν τῶν τῆς ἀρχῆς ὀνομάτων προσθείς.
