καὶ ὅτι ταῦθ᾽ οὕτως ἔχει, καὶ ὑμεῖς ἔργῳ
μεμαθήκατε. σκοπεῖτε δέ: ἴσχυσέ τινα χρόνον
ἐν τοῖς στασιωτικοῖς ὁ Μάριος, εἶτ᾽ ἐκπεσὼν καὶ
δύναμιν ἀθροίσας ἴστε οἷα εἰργάσατο. ὁμοίως
ὁ Σύλλας, ἵνα μὴ τὸν Κίνναν μηδὲ τὸν Στράβωνα
μηδὲ τοὺς ἄλλους τοὺς διὰ μέσου καταλέγω,
δυνηθεὶς τὴν πρώτην, εἶτ᾽ ἐλαττωθείς, ἔπειτα
δυναστεύσας οὐδὲν ὅ τι οὐχὶ τῶν δεινοτάτων
ἔπραξε. τί γὰρ δεῖ τὸν Μάριον τὸν  τὸν χψλ., τὸ λ.  δεύτερον ἢ
τὸν Κίνναν ἐκεῖνον αὐτὸν ἢ τὸν Κάρβωνα ὀνομάζειν;  τηις σεντενξε σαϝουρς στρονγλψ οφ αν ιντερπολατιον. ρεισκε βραξκετεδ ιτ. 
μετὰ ταῦτα Λέπιδος ἰδίαν τέ τινα, ὡς
δὴ καὶ τούτοις ἐπεξιών, στάσιν ἤγειρε, καὶ πᾶσαν
ὀλίγου τὴν Ἰταλίαν ἐτάραξεν. ὡς δ᾽ ἀπηλλάγημέν
ποτε καὶ τούτου, μέμνησθε ὅσα αὖ καὶ οἷα
πρός τε τοῦ Σερτωρίου καὶ πρὸς τῶν ἄλλων τῶν
μετ᾽ αὐτοῦ φυγόντων ἐπάθομεν. τί δ᾽ ὁ Πομπήιος,
τί δ᾽ ὁ Καῖσαρ αὐτὸς οὗτος; ἵνα μηδὲν ἐνταῦθα
μήτε τοῦ Κατιλίνου μήτε τοῦ Κλωδίου μνημονεύσω.
οὐ πρότερον μὲν  μὲν αδδεδ βψ βκ.  ἐπολέμησαν ἀλλήλοις,
καὶ ταῦτα συγγενεῖς ὄντες, ἔπειτα μυρίων κακῶν
οὐ μόνον τὴν πόλιν ἡμῶν ἢ καὶ τὴν λοιπὴν
Ἰταλίαν, ἀλλὰ καὶ πᾶσαν ὡς εἰπεῖν τὴν οἰκουμένην
ἀνέπλησαν; ἆρ᾽ οὖν μετά τε τὸν τοῦ
Πομπηίου θάνατον καὶ τὸν πολὺν ἐκεῖνον τῶν
πολιτῶν ὄλεθρον ἡσυχία τις ἐγένετο; πόθεν;
πολλοῦ γε καὶ δεῖ. οἶδε δὲ ἡ Ἀφρική, οἶδεν ἡ
Ἰβηρία τὸ πλῆθος τῶν ἑκατέρωθι ἀπολομένων.
τί οὖν; ἐπί γε τούτοις εἰρηνήσαμεν; καὶ πῶς;
ὁπότε κεῖται μὲν αὐτὸς ὁ Καῖσαρ οὕτω σφαγείς,
κατέχεται δὲ τὸ Καπιτώλιον, καὶ πεπλήρωται μὲν
ἡ ἀγορὰ τῶν ὅπλων, πεπλήρωται δὲ καὶ πᾶσα
