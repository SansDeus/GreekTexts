οὐ μέντοι καὶ ὁ Βίβουλος ἐνεδίδου, ἀλλὰ τρεῖς
δημάρχους συναγωνιστὰς προσθέμενος ἐκώλυσε
τὸ νομοθέτημα, καὶ τέλος, ἐπειδὴ μηκέτ᾽ αὐτῷ
μηδεμία ἄλλη σκῆψις ἀναβολῆς ὑπελείπετο, ἱερομηνίαν
ἐς πάσας ὁμοίως τὰς λοιπὰς τοῦ ἔτους
ἡμέρας, ἐν αἷς οὐδ᾽ ἐς ἐκκλησίαν ὁ δῆμος ἐκ τῶν
νόμων συνελθεῖν ἐδύνατο, προηγόρευσε. καὶ
ἐπειδὴ ὅ τε Καῖσαρ βραχὺ αὐτοῦ φροντίσας ῥητήν
τινα ἡμέραν προεῖπεν ἵν᾽ ἐν αὐτῇ νομοθετήσῃ, καὶ
τὸ πλῆθος νυκτὸς τὴν ἀγορὰν προκατέλαβεν,
ἐπῆλθε μετὰ τῶν παρεσκευασμένων, καὶ πρὸς
μὲν τὸ Διοσκόρειον, ἀφ᾽ οὗπερ ἐκεῖνος ἐδημηγόρει,
διέπεσεν, τὰ μὲν αἰδοῖ τῶν ἀνθρώπων ὑπεικόντων
οἱ, τὰ δὲ καὶ νομιζόντων αὐτὸν μὴ καὶ ἐναντιωθήσεσθαί
σφισιν, ὡς δὲ ἄνω τε ἐγένετο καὶ ἀντιλέγειν
ἐπειρᾶτο, αὐτός τε κατὰ τῶν ἀναβασμῶν
ἐώσθη καὶ αἱ  αἱ συππλιεδ βψ ρκ.  ῥάβδοι αὐτοῦ συνετρίβησαν, πληγάς
τε καὶ τραύματα ἄλλοι τε καὶ οἱ δήμαρχοι ἔλαβον.
καὶ ὁ μὲν νόμος οὕτως ἐκυρώθη, Βίβουλος
δὲ τότε μὲν ἀγαπητῶς ἐσώθη, τῇ δ᾽ ὑστεραίᾳ ἐπείρασε
μὲν ἐν τῷ συνεδρίῳ αὐτὸν λῦσαι, ἐπέρανε
δ᾽ οὐδέν: τῇ γὰρ τοῦ πλήθους σπουδῇ δεδουλωμένοι
πάντες ἡσύχαζον. ἀνεχώρησέ τε οὖν οἴκαδε,
καὶ οὐκέτι τὸ παράπαν ἐς τὸ κοινὸν μέχρι τῆς
τελευταίας τοῦ ἔτους ἡμέρας παρῆλθεν, ἀλλ᾽ ἐν
τῇ οἰκίᾳ καταμένων ἀεὶ τῷ Καίσαρι, ὁσάκις γε
ἐνεωτέριζέ τι, ἐνετέλλετο διὰ τῶν ὑπηρετῶν ὅτι
ἱερομηνία τε εἴη καὶ οὐδὲν ὁσίως ἐκ τῶν νόμων ἐν
αὐτῇ δύναιτο δρᾶσθαι. ἐπεχείρησε μὲν γὰρ
αὐτὸν ἐπὶ τούτοις Πούπλιός τις Οὐατίνιος  Οὐατίνιος φαβριξιυς, ἀτίνιος λ.  δήμαρχος
ἐς τὸ οἴκημα καταθέσθαι, τῶν δὲ συναρχόντων
οἱ ἐναντιωθέντων οὐκ ἐνέβαλεν, ἀλλ᾽
ἐκεῖνός τε οὕτω τῶν πολιτικῶν ἐξέστη καὶ οἱ
δήμαρχοι οἱ συνεξετασθέντες αὐτῷ οὐκέτ᾽ οὐδὲν
δημόσιον ἔπραξαν.
