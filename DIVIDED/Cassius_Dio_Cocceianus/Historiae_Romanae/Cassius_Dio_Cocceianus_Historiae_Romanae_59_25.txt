οὐ μέντοι ταῦθ᾽ οὕτως αὐτοὺς ἐλύπει ὡς τὸ
προσδοκᾶν ἐπὶ πλεῖον τήν τε ὠμότητα τὴν τοῦ
Γαΐου καὶ τὴν ἀσέλγειαν αὐξήσειν, καὶ μάλισθ᾽
ὅτι ἐπυνθάνοντο τόν τε Ἀγρίππαν αὐτῷ καὶ τὸν
Ἀντίοχον τοὺς βασιλέας ὥσπερ τινὰς τυραννοδιδασκάλους
συνεῖναι. καὶ διὰ ταῦθ᾽ ὑπατεύοντος
αὐτοῦ τὸ τρίτον οὐδεὶς οὔτε τῶν δημάρχων οὔτε
τῶν στρατηγῶν ἀθροῖσαι τὴν γερουσίαν ἐτόλμησε:
συνάρχοντα γάρ, οὔτι  οὔτι η. στεπη., οὔτοι μ.  καὶ ἐπιτηδεύσας,
ὥσπερ οἴονταί τινες, ἀλλὰ τοῦ μὲν προαποδεδειγμένου
τελευτήσαντος, ἑτέρου δὲ μηδενὸς δι᾽ ὀλίγου οὕτως ἐν τῇ ἐκδημίᾳ  ἐκδημίᾳ ρκ., ἐκκλησίαι μ.  αὐτοῦ ἀντικαταστῆναι
δυνηθέντος, οὐδένα ἔσχε. καὶ ἔδει μέν που
τοὺς στρατηγούς, οἷς τὰ τῶν ὑπάτων ἔργα ὁπόταν
ἀποδημήσωσι μέλει, πάντα αὐτὰ ἐπιτετελεκέναι:
ὅπως δὲ δὴ μὴ καὶ ἀντὶ τοῦ αὐτοκράτορος δόξωσί
τι πεποιηκέναι, οὐδὲν τῶν καθηκόντων ἔπραξαν,  ἔπραξαν ρ. στεπη., ἔπραξεν μ. 
ἀλλ᾽ ἐς τὸ Καπιτώλιον ἀθρόοι οἱ βουλευταὶ ἀναβάντες
τάς τε θυσίας ἔθυσαν καὶ τὸν τοῦ Γαΐου
δίφρον τὸν ἐν τῷ ναῷ κείμενον προσεκύνησαν,
καὶ ἔτι καὶ ἀργύριον κατὰ τὸ ἐπὶ τοῦ Αὐγούστου
ἔθος ἰσχῦσαν, ὡς καὶ αὐτῷ ἐκείνῳ διδόντες, κατέθεσαν.
καὶ τοῦτο μὲν καὶ τῷ ἑξῆς ἔτει ὁμοίως
ἐγένετο, τότε δὲ συνῆλθον μὲν μετὰ ταῦτα ἐς τὸ
συνέδριον μηδενός σφας ἀθροίσαντος, ἔπραξαν
δὲ οὐδέν, ἀλλ᾽ ὅλην τὴν ἡμέραν ἔν τε τοῖς ἐπαίνοις
αὐτοῦ καὶ ἐν ταῖς ὑπὲρ αὐτοῦ εὐχαῖς κατέτριψαν:
ἐπειδὴ γὰρ οὔτ᾽ ἐφίλουν αὐτὸν οὔτε
σώζεσθαι ἐβούλοντο, ἐπὶ πλεῖον ἀμφότερα, ὡς
καὶ τὸ συνειδός σφων διὰ τοῦτο ἐπηλυγασόμενοι,
προσεποιήσαντο. καὶ τῇ τρίτῃ δὲ ἡμέρᾳ τῇ
τὰς εὐχὰς ἐχούσῃ συνῆλθον μέν, πάντων τῶν
στρατηγῶν ἐκ κοινοῦ προγράμματος τὴν σύνοδόν
σφισιν ἐπαγγειλάντων, ἐχρημάτισαν δὲ οὔτε τότε
οὔτε αὖθις οὐδέν, μέχρις οὗ ὁ Γάιος δωδεκάτῃ
ἡμέρᾳ τὴν ἀρχὴν ἀπειπὼν ἠγγέλθη. τότε γὰρ
παραλαβόντες αὐτὴν οἱ ἐς τὸ ἔπειτα κεχειροτονημένοι
διῴκουν τὰ προσήκοντα σφίσι, καὶ ἐψηφίσθη
ἄλλα τε καὶ ἵνα τοῖς τοῦ Τιβερίου καὶ
τοῖς τῆς Δρουσίλλης γενεσίοις τὰ αὐτὰ ἅπερ καὶ
τοῖς τοῦ Αὐγούστου γίγνηται. καί τινα καὶ οἱ
ἐκ τῆς ὀρχήστρας ἄνδρες πανήγυρίν τε ἐπετέλεσαν
καὶ θέαν παρέσχοντο, καὶ  καὶ συππλιεδ βψ ρ. στεπη.  εἰκόνα τοῦ τε
Γαΐου καὶ τῆς Δρουσίλλης στήσαντες ὡσίωσαν.
ταῦτα δὲ ἐξ ἐπιστολῆς που τῆς τοῦ Γαΐου
ἐπράχθη: καὶ γὰρ τἆλλα ὅσα χρηματίζεσθαι
ἐβούλετο, ὀλίγα μὲν πᾶσι τοῖς βουλευταῖς, τὰ
δὲ δὴ πλείω τοῖς ὑπάτοις ἔγραφε,  ἔγραφε βς., γράφων μ.  καὶ ἐκεῖνα
ἔστιν ὅτε ἐν τῷ συνεδρίῳ ἀναγιγνώσκεσθαι ἐκέλευε.
