Καῖσαρ δὲ καὶ Κράσσος ἄλλως μὲν ἤχθοντο
τῷ Κικέρωνι, σπουδὴν δ᾽ οὖν τινα αὐτοῦ ἔσχον,
ἐπειδὴ πάντως καθήξοντα αὐτὸν ᾔσθοντο ῾καὶ γὰρ
ὁ Καῖσαρ καὶ ἀπὼν εὔνοιάν τινα αὐτῷ ἐνεδείξατὀ,
οὐ μέντοι καὶ χάριν οὐδεμίαν ἀντέλαβον.
ἐκεῖνος γὰρ τοῦτό τε οὐκ ἀπὸ γνώμης σφᾶς
πεποιηκότας εἰδώς, καὶ τῆς φυγῆς αἰτιωτάτους
γεγονέναι νομίζων, ἐκ μὲν τοῦ προφανοῦς οὐ πάνυ
πρὸς αὐτοὺς ἐθρασύνετο, ἅτε καὶ τῶν τῆς
ἀκράτου παρρησίας ἐπικαρπιῶν νεωστὶ πεπειραμένος,
βιβλίον μέντοι τι ἀπόρρητον συνέθηκε,
καὶ  καὶ λευνξλ., καὶ ἐπεὶ λ.  ἐπέγραψεν αὐτῷ ὡς καὶ περὶ τῶν ἑαυτοῦ
βουλευμάτων ἀπολογισμόν τινα ἔχοντι, πολλὰ
δὲ δὴ καὶ δεινὰ ἐς αὐτὸ καὶ περὶ ἐκείνων καὶ περὶ
ἄλλων τινῶν συνένησε,  συνένησε λευνξλ., συνήινεσε λ.  καὶ διὰ τοῦτο φοβηθεὶς
μὴ καὶ ζῶντος αὐτοῦ ἐκφοιτήσῃ, κατεσημήνατό τε
αὐτὸ καὶ παρέδωκε τῷ παιδί, προστάξας οἱ μήτ᾽
ἀναγνῶναι μήτε δημοσιεῦσαι τὰ γεγραμμένα πρὶν
ἂν μεταλλάξῃ.
