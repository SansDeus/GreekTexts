οὐ μέντοι καὶ περιεποιεῖτό τι, ἀλλ᾽ ἔς τε τἆλλα
ἐδαπάνα ὥσπερ εἰώθει ῾καὶ γὰρ θέας τινὰς ἐν τῷ
Λουγδούνῳ ἐπετέλεσἐ, καὶ ἐς τὰ στρατεύματα:
εἴκοσι γάρ, ὡς δέ τινές φασι, πέντε καὶ εἴκοσι
μυριάδας στρατιωτῶν ἤθροισε. καὶ ὑπ᾽ αὐτῶν
ἑπτάκις αὐτοκράτωρ, ὥς που καὶ ἔδοξεν αὐτῷ,
μήτε μάχην τινὰ νικήσας μήτε πολέμιόν τινα
ἀποκτείνας ἐπωνομάσθη. ἐκείνων μὲν γὰρ ὀλίγους
ποτὲ ἀπάτῃ τινὶ συλλαβὼν ἔδησε, τοῦ δὲ δὴ
οἰκείου πολὺ μέρος ἀνάλωσε, τοὺς μὲν καθ᾽ ἑκάστους
κατακόπτων, τοὺς δὲ καὶ ἀθρόους ἅμα
πάντας φονεύσας. ἰδὼν γάρ ποτε ὄχλον εἴτε
δεσμωτῶν εἴτε καὶ ἄλλων τινῶν, προσέταξε τοῦτο
δὴ τὸ λεγόμενον, ἀπὸ τοῦ φαλακροῦ μέχρι τοῦ
φαλακροῦ πάντας αὐτοὺς σφαγῆναι. κυβεύων
δέ ποτε, καὶ μαθὼν ὅτι οὐκ εἴη οἱ ἀργύριον, ᾔτησέ
τε τὰς τῶν Γαλατῶν ἀπογραφάς, καὶ ἐξ αὐτῶν
τοὺς πλουσιωτάτους θανατωθῆναι κελεύσας, ἐπανῆλθέ
τε πρὸς τοὺς συγκυβευτὰς καὶ ἔφη ὅτι
ὑμεῖς περὶ ὀλίγων δραχμῶν ἀγωνίζεσθε, ἐγὼ δὲ
ἐς μυρίας καὶ πεντακισχιλίας μυριάδας ἤθροισα. 
καὶ οὗτοι μὲν ἐν  ἐν συππλιεδ βψ ρκ.  οὐδενὶ λόγῳ ἀπώλοντο: ἀμέλει
εἷς τις αὐτῶν Ἰούλιος Σακερδὼς ἄλλως μὲν εὖ
χρημάτων ἥκων, οὐ μέντοι καὶ ὑπερπλουτῶν ὥστε
καὶ ἐπιβουλευθῆναι δι᾽ αὐτά, ὅμως ἐξ ἐπωνυμίας
ἀπεσφάγη: οὕτως ἀκρίτως πάντα ἐγίγνετο. τῶν
δὲ ἄλλων τοὺς μὲν πολλοὺς οὐδὲν δέομαι ὀνομαστὶ
καταλέγειν, ὧν δὲ δὴ ἡ ἱστορία τὴν μνήμην
ἀπαιτεῖ, φράσω. τοῦτο μὲν γὰρ Γαιτούλικον  Γαιτούλικον ρ. στεπη., γαιτούλιχον μ. 
Λέντουλον, τά τε ἄλλα εὐδόκιμον ὄντα καὶ τῆς
Γερμανίας δέκα ἔτεσιν ἄρξαντα, ἀπέκτεινεν, ὅτι
τοῖς στρατιώταις ᾠκείωτο: τοῦτο δὲ τὸν Λέπιδον
ἐκεῖνον τὸν ἐραστὴν τὸν ἐρώμενον, τὸν τῆς Δρουσίλλης
ἄνδρα, τὸν καὶ ταῖς ἄλλαις αὐτοῦ ἀδελφαῖς
τῇ τε Ἀγριππίνῃ καὶ τῇ Ἰουλίᾳ μετ᾽ αὐτοῦ
ἐκείνου συνόντα, ᾧ πέντε ἔτεσι θᾶσσον τὰς ἀρχὰς
παρὰ τοὺς νόμους αἰτῆσαι ἐπέτρεψεν, ὃν καὶ διάδοχον
τῆς ἡγεμονίας καταλείψειν ἐπηγγέλλετο,
κατεφόνευσε. καὶ τοῖς τε στρατιώταις ἀργύριον
ἐπὶ τούτῳ, καθάπερ πολεμίων τινῶν κεκρατηκώς,
ἔδωκε, καὶ ξιφίδια τρία τῷ Ἄρει τῷ Τιμωρῷ ἐς
τὴν Ῥώμην ἔπεμψε. τάς τε ἀδελφὰς ἐπὶ τῇ
συνουσίᾳ αὐτοῦ ἐς τὰς Ποντίας νήσους κατέθετο,
πολλὰ περὶ αὐτῶν καὶ ἀσεβῆ καὶ ἀσελγῆ τῷ
συνεδρίῳ γράψας: καὶ τῇ γε Ἀγριππίνῃ τὰ ὀστᾶ
αὐτοῦ ἐν ὑδρίᾳ ἔδωκε, κελεύσας οἱ ἐν τοῖς κόλποις
αὐτὴν διὰ πάσης τῆς  τῆς συππλιεδ βψ βκ.  ὁδοῦ ἔχουσαν ἐς τὴν Ῥώμην
ἀνενεγκεῖν. ἐπειδή τε συχνὰ αὐταῖς δι᾽ ἐκεῖνον
δῆλον ὅτι προεψήφιστο,  προεψήφιστο ρειμ., προσεψηφίσατο μ ξοδ. πειρ.  ἀπηγόρευσε μηδενὶ τῶν
συγγενῶν αὐτοῦ μηδεμίαν τιμὴν δίδοσθαι.
