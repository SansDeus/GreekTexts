ἐψηφίσαντο. ὡς δὲ καὶ τούτοις ἔχαιρε,
δίφρος τέ οἱ ἐπίχρυσος, καὶ στολὴ ᾗ ποτε οἱ
βασιλῆς ἐκέχρηντο, φρουρά τε ἐκ τῶν ἱππέων
καὶ ἐκ τῶν βουλευτῶν ἐδόθη: καὶ προσέτι καὶ
εὔχεσθαι ὑπὲρ αὐτοῦ δημοσίᾳ κατ᾽ ἔτος ἕκαστον,
τήν τε τύχην αὐτοῦ ὀμνύναι, καὶ τὰ πραχθησόμενα
αὐτῷ πάντα κύρια ἕξειν ἐνόμισαν.
κἀκ τούτου καὶ πενταετηρίδα οἱ ὡς ἥρωι, ἱεροποιούς
τε ἐς τὰς τοῦ Πανὸς γυμνοπαιδίας, τρίτην
τινὰ ἑταιρίαν ἣν Ἰουλίαν ὠνόμασαν,  ὠνόμασαν ρ. στεπη., ὀνομάσαντες λ.  κἀν ταῖς
ὁπλομαχίαις μίαν τινὰ ἀεὶ ἡμέραν καὶ ἐν τῇ Ῥώμῃ
καὶ ἐν τῇ ἄλλῃ Ἰταλίᾳ ἀνέθεσαν. καὶ ἐπειδὴ καὶ
τούτοις ἠρέσκετο, οὕτω δὴ ἔς τε τὰ θέατρα τόν τε
δίφρον αὐτοῦ τὸν ἐπίχρυσον καὶ τὸν στέφανον τὸν
διάλιθον καὶ διάχρυσον, ἐξ ἴσου τοῖς τῶν θεῶν,
ἐσκομίζεσθαι κἀν ταῖς ἱπποδρομίαις ὀχὸν  ὀχὸν ξασαυβ., ὄχλον λ.  ἐσάγεσθαι
ἐψηφίσαντο. καὶ τέλος Δία τε αὐτὸν
ἄντικρυς Ἰούλιον προσηγόρευσαν, καὶ ναὸν αὐτῷ
τῇ τ᾽  τ᾽ συππλιεδ βψ ρειμ.  ἐπιεικείᾳ αὐτοῦ τεμενισθῆναι ἔγνωσαν,
ἱερέα σφίσι τὸν Ἀντώνιον ὥσπερ τινὰ Διάλιον προχειρισάμενοι.
