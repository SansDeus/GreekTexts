καὶ ἡ μὲν οὕτω τε ἐκ δημοτικοῦ γένους ἐπὶ
μέγα ἀρθεῖσα, κἀν  κἀν ρειμ., ΚΑΙ ϝ.  τῇ τοῦ ἀνδρὸς ἡγεμονίᾳ
περιαλγῶς πάνυ διὰ τὸν Πλαυτιανὸν ζήσασα,
τῶν τε υἱέων τόν τε νεώτερον ἐν τοῖς αὑτῆς
κόλποις κατασφαγέντα ἐπιδοῦσα καὶ τὸν πρεσβύτερον
ζῶντά τε ἀεὶ διὰ τέλους διὰ  διὰ συππλιεδ βψ βς.  φθόνου
ἔχουσα καὶ φονευθέντα οὕτω μαθοῦσα, τῆς ἀρχῆς
ζῶσα ἐξέπεσεν καὶ ἑαυτὴν προσκατειργάσατο,
ὥστε τινὰ ἐς αὐτὴν ἀποβλέψαντα μὴ πάνυ
πάντας τοὺς ἐν ταῖς μεγάλαις ἐξουσίαις γενομένους
μακαρίζειν, ἂν μὴ καὶ ἡδονή τις αὐτοῖς
τοῦ βίου καὶ ἀληθὴς καὶ ἀκήρατος καὶ εὐτυχία
καὶ ἀκραιφνὴς καὶ διαρκὴς ὑπάρχῃ. καὶ τὰ μὲν
τῆς Ἰουλίας οὕτως ἔσχε, τό τε σῶμα αὐτῆς ἐς
τὴν Ῥώμην ἀναχθὲν ἐν τῷ τοῦ Γαΐου τοῦ τε
Λουκίου μνήματι κατετέθη: ὕστερον μέντοι καὶ
ἐκεῖνα, ὥσπερ καὶ τὰ τοῦ Γέτα ὀστᾶ, πρὸς τῆς
Μαίσης τῆς ἀδελφῆς αὐτῆς ἐς τὸ τοῦ Ἀντωνίνου
τεμένισμα μετεκομίσθη.
