ὁ δ᾽ ἤχθετο μὲν ἐπ᾽ αὐτοῖς ὥσπερ εἰκὸς ἦν,
οὐ μὴν οὔτ᾽ εἶπεν οὔτ᾽ ἔπραξεν ὑβριστικὸν ἐς
αὐτὸν οὐδέν, καίπερ ὑπατεύων. τοὺς γὰρ πολλοὺς
ἔλεγε συχνὰ καὶ μάταια ἐξεπίτηδες ἐς τοὺς κρείττονάς
σφων ἐς φιλονεικίαν αὐτοὺς ὑπάγοντας  ὑπάγοντας βκ., ὑπαγαγόντας λ.  .   ἵν᾽ ἴσοι σφίσι καὶ ὅμοιοι, ἄν γέ τι ὁμοιότροπον
ἀντακούσωσι, δόξωσιν εἶναι: καὶ οὐκ ἠξίου ἀντίπαλον
ἐκ τούτου οὐδένα ἑαυτῷ ποιεῖν. καὶ διὰ
τοῦτο τοῖς τε ἄλλοις τοῖς τι προπηλακίζουσιν
αὐτὸν οὕτω προσεφέρετο, καὶ τότε τὸν Κικέρωνα
ὁρῶν οὐχ ἑαυτῷ τι τοσοῦτον λοιδορήσασθαι
ἐθέλοντα ὅσον ἀντακοῦσαί τι τῶν ὁμοίων, ὥστε
καὶ παρισωθῆναί οἱ, ἐπιθυμοῦντα, βραχύ τε
αὐτοῦ ἐφρόντισε καὶ οὐδὲν ὧν ἔλεγε προσεποιήσατο,
ἀλλ᾽ εἴα αὐτὸν ἀφθόνως, καθάπερ τισὶν
ἐπαίνοις ἑαυτοῦ, ταῖς λοιδορίαις χρῆσθαι. οὐ
μέντοι καὶ παντάπασιν ὀλιγώρως αὐτοῦ ἔσχεν.
ἐπιεικεστέραν μὲν γὰρ ὄντως φύσιν εἰλήχει, καὶ
οὐ πάνυ ῥᾳδίως ἐθυμοῦτο: συχνοὺς δ᾽ οὖν, ἅτε καὶ
ἐν τοσούτοις πράγμασιν, ἐδικαίου, οὐ μὴν ὥστε
καὶ δι᾽ ὀργῆς ἢ καὶ παραχρῆμα πάντως αὐτὸ
ποιεῖν. θυμῷ μὲν δὴ οὐδὲν ἐχαρίζετο, τοῦ δὲ δὴ
καιροῦ διεσκόπει, καὶ τούς γε πλείους οὐδὲ
αἰσθανομένους μετῄει. οὐ γὰρ ὅπως δόξειεν
ἀμύνεσθαί τινας ἔπρασσεν, ἀλλ᾽ ὅπως ὅτι ἀνεπιφθονώτατα
πρὸς τὸ συμφέρον ἑαυτῷ πάντα
διοικήσειε. καὶ διὰ τοῦτο καὶ ἀδήλως, καὶ ἐν οἷς
ἥκιστα ἄν τις προσεδόκησε, τὰς τιμωρίας ἐπῆγε,
τῆς τε φήμης ἕνεκα, τοῦ μὴ δοκεῖν ὀργίλως ἔχειν,
καὶ τοῦ μή τινα προαισθανόμενον προφυλάξασθαι
ἢ καὶ προποιῆσαί τι δεινὸν αὐτόν, πρὶν παθεῖν,
ἐπιχειρῆσαι. οὐ γὰρ τῶν ἤδη γεγονότων μᾶλλόν
τι αὐτῷ ἔμελεν  ἔμελεν ρ. στεπη., ἔμελλεν λ.  ἢ ἵνα τὰ μέλλοντα κωλυθείη.  τὰ μέλλοντα κωλυθείη ρκ., καὶ λυθείη λ. 
κἀκ τούτου πολλοῖς μὲν καὶ τῶν μεγάλα αὐτὸν
λυπησάντων συνεγίγνωσκεν ἢ καὶ ἐπὶ βραχὺ
ἐπεξῄει, ὅτι οὐδὲν ἔτι κακουργήσειν αὐτοὺς
ἐπίστευε: πολλοὺς δὲ καὶ ἐπὶ πλεῖον τοῦ καθήκοντος
ἐς ἀσφάλειαν ἐτιμωρεῖτο, λέγων ὅτι τὸ
μὲν   οὐκ ἄν ποτε ἀγένητον   τῆς κολάσεως
ὑπερβολῇ πάντως τι δεινὸν πείσεται.
