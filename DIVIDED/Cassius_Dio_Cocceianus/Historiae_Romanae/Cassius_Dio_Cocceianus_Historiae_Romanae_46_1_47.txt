οὕτω μὲν οὖν ὕπατος ᾑρέθη, καὶ αὐτῷ καὶ
συνάρχων, εἴγε τοῦτο δεῖ, ἀλλὰ μὴ ὕπαρχον,
αὐτὸν εἰπεῖν, ὁ Πέδιος ὁ Κύιντος ἐδόθη. καὶ ἐπί
τε τούτῳ μέγιστον ἐφρόνει, ὅτι ἐν ἐκείνῃ τῇ
ἡλικίᾳ, ὃ μηπώποτέ τινι ἐγεγόνει, ὑπατεύσειν
ἔμελλε, καὶ ὅτι τῇ  τῇ χιπη., ομ. λμ.  πρώτῃ τῶν ἀρχαιρεσιῶν ἐς τὸ
πεδίον τὸ Ἄρειον ἐσελθὼν γῦπας ἓξ καὶ μετὰ
ταῦτα δημηγορῶν τι πρὸς τοὺς στρατιώτας
ἄλλους δώδεκα εἶδε: πρός τε γὰρ τὸν Ῥωμύλον
καὶ πρὸς τὸ οἰώνισμα τὸ ἐκείνῳ γενόμενον ἀναφέρων
καὶ τὴν μοναρχίαν αὐτοῦ λήψεσθαι προσεδόκησεν.
οὐ μέντοι ὡς καὶ δεύτερον ὑπατεύων,
ὅτι ταῖς τιμαῖς ταῖς ὑπατικαῖς ἐκεκόσμητο, ἐσεμνύνατο.
καὶ τοῦτο καὶ ἔπειτα ἐπὶ πάντων τῶν
ὁμοίων μέχρις ἡμῶν ἐτηρήθη: Σεουῆρος  Σεουῆρος βκ., σευῆρος λμ.  γὰρ
αὐτοκράτωρ πρῶτος Πλαυτιανὸν ὑπατικαῖς
τιμαῖς τιμήσας, καὶ μετὰ τοῦτο ἔς τε τὸ βουλευτικὸν
ἐσαγαγὼν καὶ ὕπατον ἀποδείξας, ὡς καὶ
δεύτερον ὑπατεύσοντα  ὑπατεύσοντα νιππερδεψ, ὑπατεύσαντα λμ.  ἀνεκήρυξεν, καὶ ἀπ᾽
ἐκείνου καὶ ἐφ᾽ ἑτέρων τὸ αὐτὸ ἐγένετο. ὁ δ᾽ οὖν
Καῖσαρ τά τε ἄλλα τὰ ἐν τῇ πόλει πρὸς τὸ
δοκοῦν αὑτῷ κατεστήσατο, καὶ χρήματα τοῖς
στρατιώταις, τοῖς μὲν ὅσα τε καὶ ὅθεν ἐψήφιστο,
τοῖς δὲ λοιποῖς ὡς ἑκάστοις, λόγῳ μὲν οἴκοθεν
ἔργῳ δὲ ἐκ τῶν κοινῶν ἔδωκε.
τότε μὲν οὕτω τε καὶ ἐκ τοιαύτης αἰτίας οἱ
στρατιῶται τὸ ἀργύριον ἔλαβον: παρακούσαντες
δέ τινες τοῦτο ἔδοξαν ἀεὶ πᾶσιν ἁπλῶς τοῖς
πολιτικοῖς στρατοπέδοις, ὅσα ἂν ἐς τὴν Ῥώμην
μεθ᾽ ὅπλων ἀφίκηται, τὰς δισχιλίας καὶ πεντακοσίας
δραχμὰς ἀναγκαῖον εἶναι δίδοσθαι. καὶ
διὰ ταῦτα καὶ οἱ μετὰ τοῦ Σεουήρου ἐπὶ τῇ τοῦ
Ἰουλιανοῦ καθαιρέσει ἐς τὸ ἄστυ ἐλθόντες φοβερώτατοι
αὐτῷ τε ἐκείνῳ καὶ ἡμῖν ἐγένοντο
ἀπαιτοῦντες αὐτάς: καί σφας, οὐδ᾽ εἰδότων τῶν
ἄλλων ὅ τι ποτὲ ἠξίουν, ἐθεράπευσεν ὁ Σεουῆρος
πεντήκοντα καὶ διακοσίαις δραχμαῖς.
