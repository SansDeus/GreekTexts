ταῦτά τε οὖν ἅμα διῴκει, καὶ τὸν περὶ τῶν
ἀρχαιρεσιῶν νόμον τὸν κελεύοντα τοὺς ἀρχήν
τινα ἐπαγγέλλοντας ἐς τὴν ἐκκλησίαν πάντως
ἀπαντᾶν, ὥστε μηδένα ἀπόντα αἱρεῖσθαι, παρημελημένον
πως ἀνενεώσατο: τό τε δόγμα τὸ μικρὸν
ἔμπροσθε γενόμενον, ὥστε τοὺς ἄρξαντας ἐν
τῇ πόλει μὴ πρότερον ἐς τὰς ἔξω ἡγεμονίας, πρὶν
πέντε ἔτη παρελθεῖν, κληροῦσθαι, ἐπεκύρωσεν.
οὐδ᾽ ᾐσχύνθη τότε μὲν  τότε μὲν ρκ., μὲν τότε λ.  τοιαῦτα γράψας, ὕστερον
δὲ οὐ πολλῷ αὐτός τε τὴν Ἰβηρίαν ἐς πέντε
ἄλλα ἔτη λαβών, καὶ τῷ Καίσαρι καὶ ἀπόντι ῾οἱ
γὰρ φίλοι αὐτοῦ δεινῶς ἠγανάκτουν᾽ αἰτῆσαι τὴν
ὑπατείαν, ὥσπερ ἐψήφιστο, δούς. προσέγραψε  προσέγραψε ρ. στεπη., προέγραψε λ. 
μὲν γὰρ τῷ νόμῳ τὸ μόνοις αὐτὸ ἐξεῖναι ποιεῖν
οἷς ἂν ὀνομαστί τε καὶ ἄντικρυς ἐπιτραπῇ, διέφερε
δ᾽ οὐδὲν τοῦτο τοῦ μηδ᾽ ἀρχὴν κεκωλῦσθαι:
πάντως γὰρ οἵ  οἵ χψλ., ὅ λ.  τι δυνάμενοι καὶ ἐκεῖνο ψηφισθῆναί
σφισι διαπράξασθαι ἔμελλον.
