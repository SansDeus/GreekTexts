Ἁδριανὸς δὲ τούτων μέν, καίπερ ἀχθεσθείς
σφισιν, ἐφείσατο, μηδεμίαν εὔλογον ὀλέθρου κατ᾽
αὐτῶν ἀφορμὴν λαβών: τὸν δ᾽ Ἀπολλόδωρον τὸν
ἀρχιτέκτονα τὸν τὴν ἀγορὰν καὶ τὸ ᾠδεῖον τό
τε γυμνάσιον, τὰ τοῦ Τραϊανοῦ ποιήματα, ἐν τῇ
Ῥώμῃ κατασκευάσαντα τὸ μὲν πρῶτον ἐφυγάδευσεν,
ἔπειτα δὲ καὶ ἀπέκτεινε, λόγῳ μὲν ὡς
πλημμελήσαντά τι, τὸ δ᾽ ἀληθὲς ὅτι τοῦ Τραϊανοῦ
κοινουμένου τι αὐτῷ περὶ τῶν ἔργων εἶπε τῷ
Ἁδριανῷ παραλαλήσαντί τι ὅτι  ἄπελθε καὶ
τὰς κολοκύντας γράφε: τούτων γὰρ οὐδὲν ἐπίστασαι. 
ἐτύγχανε δὲ ἄρα τότε ἐκεῖνος τοιούτῳ
τινὶ γράμματι σεμνυνόμενος. αὐτοκρατορεύσας
οὖν τότε ἐμνησικάκησε καὶ τὴν παρρησίαν αὐτοῦ
οὐκ ἤνεγκεν. αὐτὸς μὲν γὰρ τοῦ τῆς Ἀφροδίτης
τῆς τε Ῥώμης ναοῦ τὸ διάγραμμα αὐτῷ πέμψας,
δἰ ἔνδειξιν ὅτι καὶ ἄνευ ἐκείνου μέγα ἔργον
γίγνεσθαι δύναται, ἤρετο εἰ εὖ ἔχοι τὸ κατασκεύασμα:
ὁ δ᾽ ἀντεπέστειλε περί τε τοῦ ναοῦ
ὅτι  ὅτι βκ., καὶ ὅτι Ωξ.  καὶ μετέωρον αὐτὸν καὶ ὑπεκκεκενωμένον
γενέσθαι ἐχρῆν, ἵν᾽ ἔς τε τὴν ἱερὰν ὁδὸν ἐκφανέστερος  ἐκφανέστερος σψλβ., ἐκφανέστερον Ωξ. 
ἐξ ὑψηλοτέρου εἴη καὶ ἐς τὸ κοῖλον
τὰ μηχανήματα ἐσδέχοιτο, ὥστε καὶ ἀφανῶς
συμπήγνυσθαι καὶ ἐξ οὐ προειδότος ἐς τὸ θέατρον
ἐσάγεσθαι, καὶ περὶ τῶν ἀγαλμάτων ὅτι μείζονα
ἢ κατὰ τὸν τοῦ ὕψους τοῦ μεγάρου  μεγάρου ρειμ., μεγάλου Ωξ.  λόγον
ἐποιήθη:  ἂν γὰρ αἱ θεαί  ἔφη  ἐξαναστήσεσθαί
τε καὶ ἐξελθεῖν ἐθελήσωσιν, οὐ δυνηθήσονται. 
ταῦτα γὰρ ἄντικρυς αὐτοῦ γράψαντος καὶ ἠγανάκτησε
καὶ ὑπερήλγησεν ὅτι καὶ ἐς ἀδιόρθωτον
ἁμαρτίαν ἐπεπτώκει, καὶ οὔτε τὴν ὀργὴν οὔτε
τὴν λύπην κατέσχεν, ἀλλ᾽ ἐφόνευσεν αὐτόν. καὶ
οὕτω γε τῇ φύσει τοιοῦτος ἦν ὥστε μὴ μόνον τοῖς
ζῶσιν ἀλλὰ καὶ τοῖς τελευτήσασι φθονεῖν: τὸν
γοῦν Ὅμηρον καταλύων Ἀντίμαχον ἀντ᾽  ἀντ᾽ ομ. ξοδ. πειρ.  αὐτοῦ
ἐσῆγεν,  ἐσῆγεν ξοδ. πειρ., εἰσάγειν Ωξ.  οὗ μηδὲ τὸ ὄνομα πολλοὶ πρότερον ἠπίσταντο.
