ὁ δὲ Οὐεσπασιανὸς ἐκείνου μὲν ἐταπείνου
τὸ φρόνημα, τοὺς δὲ ἄλλους πάντας οὐχ ὡς
αὐτοκράτωρ ἀλλ᾽ ὡς ἰδιώτης, μνήμῃ τῆς προτέρας
αὐτοῦ τύχης, ἐδεξιοῦτο.   χιπη. 206, 7-20 ρ. στ.  
ἐλθὼν δ᾽ ἐς τὴν Ῥώμην καὶ τοῖς στρατιώταις
καὶ τῷ δήμῳ παρέσχηκε δωρεάς, καὶ τὰ τεμένη
καὶ τὰ δημόσια ἔργα τὰ πεπονηκότα ἀνελάμβανε,
καὶ τὰ ἤδη ἐφθαρμένα ἐπανεσκεύαζε, καὶ
συντελουμένοις αὐτοῖς οὐ τὸ ἑαυτοῦ ἐπέγραφεν
ὄνομα, ἀλλὰ τὸ τῶν πρώτως δομησαμένων.   ζον. 11, 17, π. 53, 9-14 δ.  
τόν τε νεὼν τὸν ἐν τῷ Καπιτωλίῳ εὐθὺς
οἰκοδομεῖν ἤρξατο, αὐτός τε  τε σψλβ., τι Ωξ.  τοῦ χοῦ πρῶτος
ἐκφορήσας καὶ δῆλον ὅτι καὶ τοῖς ἄλλοις τοῖς
ἐπιφανεστάτοις τὸ αὐτὸ  τὸ αὐτὸ σψλβ., τὰ αὐτὰ Ωξ.  τοῦτο ποιῆσαι κελεύσας,
ἵνα καὶ τῷ λοιπῷ πλήθει ἀπαραίτητον τὸ
διακόνημα γένηται.   χιπη. 206, 20-24 ρ. στ.  
τάς τε οὐσίας τῶν ἐναντιωθέντων αὐτῷ καὶ ἐν
ταῖς μάχαις πεσόντων τοῖς παισὶν ἐκείνων ἢ τοῖς
ἄλλως οἰκείοις ἀφῆκε, καὶ τὰ συμβόλαια τὰ
παλαιὰ τὰ τῷ δημοσίῳ προσήκοντα προσδιέφθειρε.   ζον. 11, 17, π. 53, 14-18 δ.  
Μεγαλοφρονέστατα δὲ ἀεί ποτε ἐς τὸ κοινὸν
ὅσα ἐχρῆν ἀναλώσας, καὶ τὰς πανηγύρεις πολυτελέστατα
διαθείς, εὐτελέστατα διῃτᾶτο  διῃτᾶτο ζον., διὰ τοῦτο Ωξ.  καὶ
οὐδὲν ἔξω τῶν πάνυ ἀναγκαίων ἐδαπάνα, καὶ διὰ
τοῦτο οὐδὲ ἐν τοῖς καπηλείοις ἑφθόν τι πλὴν
ὀσπρίων πιπράσκεσθαι ἐπέτρεπε. κἀκ τούτου
καὶ τὰ μάλιστα διέδειξεν ὅτι τὰς συλλογὰς τῶν
χρημάτων οὐκ ἐς τὰς ἑαυτοῦ ἡδονὰς ἀλλ᾽ ἐς τὰς
τοῦ δήμου χρείας ἐποιεῖτο.   χιπη. 206, 24-30 ρ. στ.  
ὅτι Βεσπασιανὸς γέλωτα ὠφλίσκανεν ὁσάκις
ἀναλίσκων ἔλεγεν ὅτι  ἐκ τῶν ἐμαυτοῦ αὐτὰ
δαπανῶ.    πετρ. πατρ. εχξ. ϝατ. 100 ῾π. 219 μαι ῀ π. 201, 22-23 δινδ.᾿.  
ἦν δὲ οὔτε ἐξ εὐγενῶν οὔτε πλούσιος.   ζον. 11, 17, π. 53, 20-21 δ.  
καταστάσει δὲ τοῦ βίου τοιᾷδε ἐχρῆτο. ὀλίγα
μὲν ἐν τῷ παλατίῳ ᾤκει, τὸ δὲ δὴ πλεῖστον ἐν
τοῖς κήποις τοῖς καλουμένοις Σαλουστιείοις  Σαλουστιείοις δινδ. Σ̔αλλουστιείοισ᾽, σαλουστείοις Ωξ. 
διέτριβε, κἀνταῦθα τὸν βουλόμενον οὐχ ὅτι τῶν
βουλευτῶν ἀλλὰ καὶ τῶν ἄλλων ἐσεδέχετο, καὶ
τοῖς πάνυ φίλοις καὶ πρὸ τῆς ἕω ἔν τε τῇ εὐνῇ
κείμενος συνεγίνετο, καὶ ἕτεροι ἐν ταῖς ὁδοῖς
αὐτὸν ἠσπάζοντο. αἵ τε θύραι τῶν βασιλείων
ἠνεῳγμέναι διὰ πάσης τῆς ἡμέρας ἦσαν, καὶ
φρουρὸς οὐδεὶς ἐν αὐταῖς ἐγκαθειστήκει.  ἐγκαθειστήκει ρειμ., ἐγκαθεστήκει Ωξ.  ἔς τε
τὸ συνέδριον διὰ παντὸς ἐφοίτα, καὶ περὶ πάντων
αὐτοῖς ἐπεκοίνου, κἀν  κἀν σψλβ., καὶ Ωξ.  τῇ ἀγορᾷ πολλάκις ἐδίκαζεν.
ὅσα τε μὴ ἐδύνατο αὐτὸς ὑπὸ τοῦ γήρως
ἀναλέγεσθαι, ἢ καὶ ὅσα ἀπὼν ἐπέστελλε τῇ
βουλῇ, διὰ τῶν υἱέων αὐτοῦ ὡς τὸ πολὺ ἐκέλευεν
ἀναγινώσκεσθαι, τιμῶν κἀν τούτῳ αὐτήν. συσσίτους
τε ἔκ τε αὐτῶν ἐκείνων καὶ ἐκ τῶν ἄλλων
καθ᾽ ἑκάστην ἡμέραν συχνοὺς ἐποιεῖτο, καὶ πολλάκις
καὶ αὐτὸς παρὰ τοῖς πάνυ φίλοις ἐδείπνει.
