ἐν δὲ τῇ Ἰταλίᾳ κατὰ μὲν τὸν πρὸς Ἀννίβαν
πόλεμον οὐδὲν μέγα ἐπράχθη, Πούπλιος γὰρ
Σεμπρώνιος μάχῃ τινὶ βραχείᾳ νικηθεὶς ὑπὸ
τοῦ Ἀννίβου ἀντεπεκράτησεν αὐτοῦ, ὁ δὲ δὴ
Λίουιος καὶ ὁ Νέρων τιμητεύσαντες τοῖς τε
Λατίνοις τοῖς προλιποῦσι τὴν συστρατείαν καὶ
διπλοῦν ἀποδιδόναι πλῆθος τῶν στρατιωτῶν
προσταχθεῖσι διδόναι ἀπογραφὰς ἐπήγγειλαν,
ὅπως καὶ ἄλλοι χρήματά σφισι συνεσφέρωσι,
καὶ τοὺς ἅλας ἀτελεῖς μέχρι τότε ὄντας ὑποτελεῖς
