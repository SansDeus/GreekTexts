τά τε ἄλλα ὅσα εἰώθει ὁμοίως ἐποίει, χαίρων
τοῖς ἠγγελμένοις ὅτι ἄλλως τε κατακρατήσειν
τοῦ Οὐίνδικος ἤλπιζεν καὶ ὑπόθεσιν ἀργυρισμοῦ
καὶ φόνων εἰληφέναι ἐδόκει. καὶ ἐτρύφα, καὶ
τὸ τῆς Σαβίνης ἡρῷον ἐκποιηθὲν καὶ κοσμηθὲν
λαμπρῶς ὡσίωσεν, ἐπιγράψας αὐτῷ ὅτι Σαβίνῃ
αὐτὸ θεᾷ Ἀφροδίτῃ αἱ γυναῖκες ἐποίησαν. καὶ
τοῦτο μὲν ἠλήθευσεν: ἐκ γὰρ τῶν χρημάτων ἃ
πολλὰ καὶ παρὰ τῶν γυναικῶν ἐσεσύλητο ἐξειργάσθη:
συχνὰ δὲ δὴ καὶ ἤθυρεν, ὧν ἐγὼ τὰ μὲν
ἄλλα παραλείψω, ἓν δὲ εἴπω. νύκτωρ ποτὲ τοὺς
πρώτους τῶν βουλευτῶν καὶ τῶν ἱππέων ἐξαπίνης
σπουδῇ, ὡς καὶ περὶ τῶν παρόντων τι κοινώσων
σφίσι, μεταπέμψας  ἐξεύρηκα  ἔφη  πῶς
ἡ ὕδραυλις  ῾αὐτὸ γὰρ τὸ ῥηθὲν γραφήσεταἰ
καὶ μεῖζον καὶ ἐμμελέστερον φθέγξεται.  τοιαῦτα
μὲν καὶ τότε ἔπαιζεν,  ἔπαιζεν ξοδ. πειρ., ηθυρε Ωξ.  οὐδὲ ἔμελεν  ἔμελεν ρ. στεπη., ἔμελλεν Ωξ.  αὐτῷ
ὅτι αἱ θύραι ἀμφότεραι, αἵ τε τοῦ μνημείου τοῦ
Αὐγουστείου καὶ αἱ τοῦ κοιτῶνος τοῦ ἐκείνου,
αὐτόμαται ἐν τῇ αὐτῇ νυκτὶ ἀνεῴχθησαν, οὐδ᾽
ὅτι ἐν τῷ Ἀλβανῷ τοσούτῳ δή τινι αἵματι ὗσεν
ὥστε καὶ ποταμοὺς ῥυῆναι, οὐδ᾽ ὅτι ἐκ τῆς
Αἰγύπτου ὑπαναχωρήσασα ἐπὶ πολὺ ἡ θάλασσα
