οὕτω δὴ τούτων ἐχόντων ἦν μέν που πολλὴ
καὶ παρὰ τοῦ Καίσαρος καὶ ἐμοὶ καὶ ὑμῖν
ἀσφάλεια πρὸς τὸ τὰ δέοντα βουλεύσασθαι: ἐπεὶ
δὲ καὶ μετὰ φρουρᾶς συνελθεῖν ἐψηφίσασθε,
πάνθ᾽ ἡμᾶς οὕτω δεῖ  δεῖ λ, δὴ μ.  καὶ εἰπεῖν καὶ πρᾶξαι
τήμερον ὥστε καὶ τὰ παρόντα καταστήσασθαι
καὶ τοῦ μέλλοντος προϊδέσθαι, μὴ  μὴ ρκ., ὥστε μὴ λμ.  καὶ αὖθις
ἀναγκασθῶμεν ὁμοίως ὑπὲρ αὐτῶν διαγνῶναι.
ὅτι μὲν οὖν  οὖν συππλιεδ βψ ρκ.  χαλεπὰ καὶ δεινὰ καὶ πολλῆς ἐπιμελείας
καὶ φροντίδος δεόμενα τὰ πράγματα
ἡμῶν ἐστι, καὶ ὑμεῖς αὐτοὶ δῆλον, εἰ καὶ ἐκ
μηδενὸς ἄλλου, ἀλλ᾽ οὖν ἐκ τούτου γε πεποιήκατε:
οὐ γὰρ ἂν ἐψηφίσασθε φυλακὴν τοῦ
βουλευτηρίου σχεῖν, εἴγε ἐξῆν ὑμῖν ἔν τε  τε ρκ., γε λμ.  τῷ
εἰωθότι κόσμῳ καὶ ἐν ἡσυχίᾳ ἀδεῶς τι βουλεύσασθαι.  βουλεύσασθαι βκ., βουλεῦσαι λμ. 
δεῖ δὲ ἡμᾶς καὶ διὰ τοὺς στρατιώτας
τοὺς παρόντας ἀξιόλογόν τι πρᾶξαι,ἵνα μὴ καὶ
αἰσχύνην ὄφλωμεν, αἰτήσαντες μὲν αὐτοὺς ὡς καὶ
φοβούμενοί τινας, ἀμελήσαντες δὲ τῶν πραγμάτων
ὡς ἐν οὐδενὶ δεινῷ καθεστηκότες, καὶ λόγῳ μέν
σφας ὑπὲρ τῆς πόλεως ἐπ᾽ Ἀντώνιον προσειληφότες,
ἔργῳ δ᾽ ἐκείνῳ καθ᾽ ἡμῶν αὐτῶν
δεδωκότες, ὥσπερ δέον αὐτόν, πρὸς τοῖς ἄλλοις
στρατεύμασιν ἃ κατὰ τῆς πατρίδος συγκροτεῖ,
καὶ αὐτοὺς τούτους προσλαβεῖν, ἵνα μηδὲν μηδὲ
τήμερον κατ᾽ αὐτοῦ ψηφίσησθε.
