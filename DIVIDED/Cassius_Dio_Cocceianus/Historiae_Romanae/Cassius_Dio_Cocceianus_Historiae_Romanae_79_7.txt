Ἀντωνῖνος ἀντιπαρεσκευάζετο:
οὐ μέντοι καὶ πολεμῆσαι αὐτῷ ἐξεγένετο, ἀλλ᾽
ἐν μέσοις τοῖς στρατιώταις, οὓς μάλιστα ἐτίμα
καὶ οἷς ἰσχυρῶς ἐθάρρει, κατεσφάγη. ἐπειδὴ
γὰρ μάντις τις ἐν τῇ Ἀφρικῇ εἶπεν, ὥστε
καὶ δημοσιευθῆναι, ὅτι καὶ τὸν Μακρῖνον τὸν
ἔπαρχον καὶ τὸν υἱὸν αὐτοῦ Διαδουμενιανὸν  Διαδουμενιανὸν φαλξ., Δουμενιανὸν χιπη. ῾ανδ Ὠ̣ 
αὐταρχῆσαι δεῖ, καὶ τοῦτο ἐκεῖνός τε ἐς τὴν
Ῥώμην ἀναπεμφθεὶς Φλαουίῳ Ματερνιανῷ τῷ
τότε τῶν ἐν τῷ ἄστει στρατιωτῶν ἄρχοντι
ἐξέφηνε, καὶ ὃς τῷ Ἀντωνίνῳ παραχρῆμα ἐπέστειλεν,
καὶ συνέβη ταῦτα μὲν τὰ γράμματα ἐς
τὴν Ἀντιόχειαν πρὸς τὴν μητέρα τὴν Ἰουλίαν
παραπεμφθῆναι, ἐπειδὴ ἐκεκέλευστο αὐτὴ πάντα
τὰ ἀφικνούμενα διαλέγειν ἵνα μὴ μάτην οἱ ὄχλος
γραμμάτων ἐν τῇ πολεμίᾳ ὄντι πέμπηται, ἕτερα
δὲ ὑπὸ Οὐλπίου Ἰουλιανοῦ τοῦ τότε τὰς τιμήσεις
ἐγκεχειρισμένου δι᾽ ἄλλων γραμματοφόρων ὀρθὴν
πρὸς τὸν Μακρῖνον, δηλοῦντα τὰ γιγνόμενα,
ἀφικέσθαι, καὶ κατὰ τοῦτο τοῖς μὲν πρὸς τὸν
αὐτοκράτορα γραφεῖσι διατριβὴν γενέσθαι, τὰ δὲ
ἐκείνῳ ἐπισταλέντα φθῆναι ἀναγνωσθέντα αὐτῷ,
ἐφοβήθη τε ὁ Μακρῖνος μὴ καὶ διαφθαρῇ ὑπ᾽
αὐτοῦ διά τε τοῦτο καὶ ὅτι Σεραπίων τις Αἰγύπτιος
ἄντικρυς τῷ Ἀντωνίνῳ πρὸ ὀλίγων ἡμερῶν
εἰρήκει ὅτι τε ὀλιγοχρόνιος ἔσοιτο καὶ ὅτι ἐκεῖνος
αὐτὸν διαδέξοιτο, καὶ οὐκ ἀνεβάλετο. ὁ μὲν γὰρ
Σεραπίων ἐπὶ τούτῳ τὸ μὲν πρῶτον λέοντι παρεβλήθη,
ἐπεὶ δ᾽ οὐχ ἥψατο αὐτοῦ τὴν χεῖρα
μόνον, ὥς φασι, προτείναντος, ἐφονεύθη, δυνηθεὶς
ἄν, ὥς γε ἔφη, μηδὲ τοῦτο παθεῖν δαιμόνων τινῶν
ἐπικλήσει, εἰ μίαν ἡμέραν ἐπεβεβιώκει.
