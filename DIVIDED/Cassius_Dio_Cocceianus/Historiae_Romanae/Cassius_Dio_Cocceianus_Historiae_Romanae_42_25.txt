δίφρον αὐτοῦ συνέτριψεν: ὁ δὲ ὀργὴν μὲν πολλὴν  πολλὴν ρ. στεπη., πολὺ λ. 
καθ᾽ ἕκαστον αὐτῶν ἐποιεῖτο, δεδιὼς δὲ μὴ καὶ
κολασθῇ ῾δύναμιν γὰρ ἀξιόμαχον ἐν τῇ πόλει
εἶχεν᾽ ἐς Καμπανίαν πρὸς Μίλωνα νεωτερίζοντά
τι ἀπᾶραι ἔγνω. ἐκεῖνος γὰρ ἐπειδὴ μόνος τῶν
φευγόντων οὐ κατήχθη πρὸς τοῦ Καίσαρος, ἔς τε
τὴν Ἰταλίαν ἀφίκετο, καὶ πολλοὺς ἀνθρώπους,
τοὺς μὲν βίου δεομένους τοὺς δὲ καὶ τιμωρίαν
τινὰ δεδιότας, συλλέξας τήν τε χώραν ἐκακούργει
καὶ ταῖς πόλεσι ταῖς τε ἄλλαις καὶ τῇ Καπύῃ
προσέβαλλε. πρὸς οὖν τοῦτον ὁ Καίλιος ἀφορμῆσαι
ἐθελήσας ὡς  ὡς δινδ., ὥστε λ.  μετ᾽ αὐτοῦ πᾶν ὅ τι δύναιτο
τὸν Καίσαρα λυπήσῃ, ἔπειτ᾽ ἐπειδὴ μήτε ἐκ τοῦ
προφανοῦς ἐκδημῆσαι ἐδύνατο ῾παρετηρεῖτο γάρ᾽
μήτ᾽ αὖ ἐκδρᾶναι ἐτόλμα διά τε τἆλλα καὶ ὅτι
πολλῷ πλείω ἔν τε τῷ σχήματι καὶ ἐν τῷ ὀνόματι
τῷ τῆς στρατηγίας ὢν καταπράξειν ἤλπιζε, τῷ
τε ὑπάτῳ προσῆλθε καὶ παρῃτεῖτο αὐτόν, λέγων
καὶ πρὸς τὸν Καίσαρα ἀπελθεῖν βούλεσθαι.
ὑποτοπήσας οὖν ἐκεῖνος τὴν διάνοιαν αὐτοῦ
ἐπέτρεψε μέν οἱ τοῦτο ποιῆσαι, ἄλλως τε καὶ
ὅτι πολὺς ἐνέκειτο τό τε τοῦ Καίσαρος ὄνομα
ἐπικαλούμενος καὶ πρὸς τὴν ἀπολογίαν δὴ
ἐπείγεσθαι σκηπτόμενος, συνέπεμψε δὲ αὐτῷ
δήμαρχόν τινα, ἵν᾽ εἴ τι νεοχμῶσαι τολμήσειε
