πυθόμενος οὖν ταῦτα ἐκεῖνος ἔς τε Ἀρίμινον
ἦλθεν, ἔξω τῆς ἑαυτοῦ ἀρχῆς τότε πρῶτον
προχωρήσας, καὶ συναγαγὼν τοὺς στρατιώτας
ἐκέλευσε τόν τε Κουρίωνα καὶ τοὺς ἄλλους τοὺς
μετ᾽ αὐτοῦ ἐλθόντας σφίσι τὰ πραχθέντα διηγήσασθαι.
γενομένου δὲ τούτου προσπαρώξυνεν
αὐτούς, ἐπειπὼν ὅσα ὁ καιρὸς ἀπῄτει. καὶ μετὰ
τοῦτο ἄρας ἐπ᾽ αὐτὴν ἄντικρυς τὴν Ῥώμην ἤλασε,
πάσας τὰς ἐν ποσὶ πόλεις ἀμαχεὶ προστιθέμενος,
τῶν φρουρῶν τῶν μὲν ἐκλειπόντων αὐτὰς ἀσθενείᾳ,
τῶν δὲ τὰ ἐκείνου ἀνθαιρουμένων. αἰσθόμενος
δὲ τοῦτο ὁ Πομπήιος, καὶ ἅμα καὶ τὴν
διάνοιαν αὐτοῦ πᾶσαν παρὰ τοῦ Λαβιήνου μαθών,
ἔδεισεν. οὗτος γὰρ ἐγκαταλιπὼν τὸν Καίσαρα
ἐξηυτομόλησε καὶ πάντα οἱ τὰ ἀπόρρητα αὐτοῦ
ἐξήγγειλε. θαυμάσειε μὲν οὖν ἄν τις ὅτι ἐς τὰ
πρῶτα ὑπὸ τοῦ Καίσαρος ἀεί ποτε τιμηθείς, ὥστε
καὶ πάντων τῶν ὑπὲρ τὰς Ἄλπεις στρατοπέδων,
ὁπότε ἐκεῖνος ἐν τῇ Ἰταλίᾳ εἴη, ἄρχειν, ἐποίησε
τοῦτο:  τοῦτο ωαγνερ, τοῦτον λ.  αἴτιον δὲ ὅτι αὐτός τε καὶ πλοῦτον καὶ
δόξαν περιβαλόμενος  περιβαλόμενος η. στεπη., περιβαλλόμενος λ.  ὀγκηρότερον τῆς ἡγεμονίας
διάγειν ἤρξατο, καὶ ὁ Καῖσαρ παρισούμενόν οἱ
αὐτὸν ἰδὼν οὐκέθ᾽ ὁμοίως ἠγάπα. τήν τε οὖν
μεταβολὴν μὴ φέρων, καὶ φοβηθεὶς ἅμα μὴ πάθῃ
τι, μετέστη.
