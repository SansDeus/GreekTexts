ἐν μὲν δὴ τῇ Ῥώμῃ ταῦτ᾽ ἐγίγνετο, ὑπὸ δὲ δὴ
τοὺς αὐτοὺς τούτους χρόνους καὶ οἱ Κάνταβροι
οἵ τε Ἄστυρες ἐπολέμησαν αὖθις,  αὖθις χψλ., αὐτοῖς Ωμ.  οὗτοι μὲν διά
τε τρυφὴν καὶ δι᾽ ὠμότητα τοῦ Καρισίου, οἱ δὲ
δὴ Κάνταβροι, ἐπειδὴ ἐκείνους τε νεωτερίζοντας
ᾔσθοντο καὶ τοῦ ἄρχοντός σφων Γαΐου Φουρνίου
κατεφρόνησαν, ὅτι τε νεωστὶ ἀφῖκτο καὶ ὅτι
ἄπειρον αὐτὸν τῶν παρ᾽ ἑαυτοῖς πραγμάτων εἶναι
ἔδοξαν. οὐ μέντοι καὶ ἐν τῷ ἔργῳ τοιοῦτός σφισιν
ἐφάνη, ἀλλ᾽ ἡττηθέντες ἀμφότεροι ὑπ᾽ αὐτοῦ ῾καὶ
γὰρ τῷ Καρισίῳ προσήμυνεν᾽ ἐδουλώθησαν. καὶ
τῶν μὲν Καντάβρων οὐ πολλοὶ ἑάλωσαν: ἐπειδὴ
γὰρ ἀνέλπιστον τὴν ἐλευθερίαν ἔσχον, οὐδὲ ζῆν
ἠθέλησαν, ἀλλ᾽ οἱ μὲν τὰ ἐρύματα προεμπρήσαντες
ἑαυτοὺς ἀπέσφαξαν, οἱ δὲ καὶ ἐκείνοις
ἐθελονταὶ συγκατεκαύθησαν, ἄλλοι δημοσίᾳ φαρμάκων
ἐνεπλήσθησαν, ὥστε τό τε πλεῖστον καὶ
τὸ ἀγριώτατον αὐτῶν φθαρῆναι: οἱ δ᾽ Ἄστυρες
ὡς τάχιστα χωρίον τέ τι πολιορκοῦντες ἀπηλάθησαν
καὶ μάχῃ μετὰ τοῦτ᾽ ἐνικήθησαν, οὐκέτ᾽
ἀντῆραν ἀλλ᾽ εὐθὺς ἐχειρώθησαν.
ὑπὸ δὲ τὸν αὐτὸν τοῦτον χρόνον οἱ Αἰθίοπες
οἱ ὑπὲρ Αἰγύπτου οἰκοῦντες προεχώρησαν μὲν
μέχρι τῆς πόλεως τῆς Ἐλεφαντίνης ὠνομασμένης,
πάντα τὰ ἐν ποσὶ πορθοῦντες, ἡγουμένης σφίσιν
Κανδάκης: πυθόμενοι δὲ ἐνταῦθά που Γάιον
Πετρώνιον τὸν τῆς Αἰγύπτου ἄρχοντα προσιέναι,
προαπῆλθον μὲν ὡς καὶ διαφευξόμενοι, καταληφθέντες
δὲ ἐν τῇ ὁδῷ ἡττήθησαν, κἀκ τούτου καὶ
ἐς τὴν οἰκείαν αὐτὸν ἐπεσπάσαντο. καὶ καλῶς
καὶ ἐκεῖ ἀγωνισάμενος πόλεις ἄλλας τε  τε συππλιεδ βψ ρκ.  καὶ τὴν
Ναπάτην  Ναπάτην δινδ., τανάπην Ωμ χιπη.  τὸ βασίλειον αὐτῶν ἔλαβεν.  βασίλειον αὐτῶν ἔλαβεν χιπη., βασίλειον ἀπέλαβεν Ωμ.  καὶ
ἐκείνη μὲν κατεσκάφη, ἐν ἑτέρῳ δέ τινι χωρίῳ
φρουρὰ κατελείφθη:  κατελείφθη χιπη., κατελήφθη Ωμ.  ὁ γὰρ Πετρώνιος μήτε
περαιτέρω διά τε τὴν ἄμμον καὶ διὰ τὸ καῦμα
προελθεῖν μήτε κατὰ χώραν μετὰ παντὸς τοῦ
στρατοῦ μεῖναι καλῶς δυνηθεὶς ἀνεχώρησε, τὸ
πλεῖον αὐτοῦ ἐπαγόμενος. κἀν τούτῳ τῶν Αἰθιόπων
τοῖς φρουροῖς ἐπιθεμένων αὖθίς τε ἐπ᾽
αὐτοὺς ἐστράτευσε, καὶ τοὺς σφετέρους ἐρρύσατο,
καὶ τὴν Κανδάκην συμβῆναί οἱ ἠνάγκασεν.
