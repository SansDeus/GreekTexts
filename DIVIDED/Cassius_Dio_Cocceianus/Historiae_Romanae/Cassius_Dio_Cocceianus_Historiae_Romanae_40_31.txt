ἀποκλινόντων. ἁμαρτόντες δὲ τῆς Ἀντιοχείας ῾ὅ
τε γὰρ Κάσσιος ἰσχυρῶς αὐτοὺς ἀπεκρούσατο, καὶ
ἐκεῖνοι ἀδύνατοι πολιορκῆσαί τι ἦσαν᾽ ἐπ᾽ Ἀντιγόνιαν
ἐτράποντο. καὶ ἐπειδὴ τό τε προάστειον
αὐτῆς σύμφυτον ἦν, καὶ οὐκ ἐθάρσησαν, ἀλλ᾽
οὐδὲ ἠδυνήθησαν ἐς αὐτὸ ἐσελάσαι, ἐνενόησαν μὲν
τά τε δένδρα κόψαι καὶ τὸ χωρίον πᾶν ψιλῶσαι,
ὅπως καὶ θαρσούντως καὶ ἀσφαλῶς τῇ πόλει
προσμίξωσι, μὴ δυνηθέντες δέ ῾ὅ τε γὰρ πόνος
πολὺς ἐγίγνετο καὶ ὁ χρόνος ἄλλως ἀναλοῦτο, ὅ
τε Κάσσιος τοὺς ἀποσκεδαννυμένους σφῶν ἐλύπεἰ
ἀπανέστησαν ὡς καὶ ἐπ᾽ ἄλλο τι ἐπιστρατεύσοντες.  ἐπιστρατεύσοντες ρ. στεπη., ἐπιστρατεύοντες λ. 
κἀν τούτῳ ὁ Κάσσιος ἔς τε τὴν ὁδὸν δι᾽ ἧς ἀποπορεύεσθαι ἔμελλον ἐλόχισε, κἀνταῦθα
ἐπιφανείς σφισι μετ᾽ ὀλίγων ἔς τε δίωξιν αὐτοὺς
ὑπηγάγετο, καὶ περιστοιχισάμενος ἄλλους τε καὶ
τὸν Ὠσάκην ἀπέκτεινε. τελευτήσαντος δ᾽ ἐκείνου
πᾶσαν τὴν Συρίαν ὁ Πάκορος ἐξέλιπε, καὶ οὐδ᾽
αὖθίς ποτε ἐς αὐτὴν ἐσέβαλεν.
