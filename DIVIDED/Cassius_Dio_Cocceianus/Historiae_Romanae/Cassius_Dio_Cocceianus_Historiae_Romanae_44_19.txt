χρονίζοντος δ᾽ οὖν διὰ ταῦτα τοῦ Καίσαρος,
δείσαντες οἱ συνωμόται μὴ ἀναβολῆς γενομένης
῾θροῦς γάρ τις διῆλθεν ὅτι οἴκοι τὴν ἡμέραν ἐκείνην
μενεἶ τό τε ἐπιβούλευμά σφισι διαπέσῃ καὶ αὐτοὶ
φωραθῶσι, πέμπουσι τὸν Βροῦτον τὸν Δέκιμον,
ὅπως ὡς καὶ πάνυ φίλος αὐτῷ δοκῶν εἶναι ποιήσῃ
αὐτὸν ἀφικέσθαι. καὶ ὃς τά τε προταθέντα ὑπ᾽
αὐτοῦ φαυλίσας, καὶ τὴν γερουσίαν σφόδρα ἐπιθυμεῖν
ἰδεῖν αὐτὸν εἰπών, ἔπεισε προελθεῖν. κἀν
τούτῳ εἰκών τις αὐτοῦ, ἣν ἐν τοῖς προθύροις
ἀνακειμένην εἶχε, κατέπεσεν ἀπὸ ταὐτομάτου καὶ
συνεθραύσθη. ἀλλ᾽ ἔδει γὰρ αὐτὸν τότε μεταλλάξαι,
οὐδὲν οὔτε  οὔτε βκ., οὐδὲ λ.  τούτου ἐφρόντισε οὔτε τινὸς
τὴν ἐπιβουλήν οἱ μηνύοντος ἤκουσε. καὶ βιβλίον
τι παρ᾽ αὐτοῦ λαβών, ἐν ᾧ πάντα τὰ πρὸς τὴν
ἐπίθεσιν παρεσκευασμένα ἀκριβῶς ἐνεγέγραπτο,
οὐκ ἀνέγνω, νομίσας ἄλλο τι αὐτὸ τῶν οὐκ ἐπειγόντων
ἔχειν. τό τε σύμπαν οὕτως ἐθάρσει ὥστε
καὶ πρὸς τὸν μάντιν τὸν τὴν ἡμέραν ἐκείνην
φυλάσσεσθαί ποτε αὐτῷ προαγορεύσαντα εἰπεῖν
ἐπισκώπτων  ποῦ δῆτά σου τὰ μαντεύματα; ἢ
οὐχ ὁρᾷς ὅτι τε ἡ ἡμέρα ἣν ἐδεδίεις πάρεστι, καὶ
ἐγὼ ζῶ;  καὶ ἐκεῖνος τοσοῦτον, ὥς φασι, μόνον
ἀπεκρίνατο, ὅτι  ναὶ  ναὶ χιπη., καὶ λ.  πάρεστιν, οὐδέπω δὲ παρελήλυθεν. 
