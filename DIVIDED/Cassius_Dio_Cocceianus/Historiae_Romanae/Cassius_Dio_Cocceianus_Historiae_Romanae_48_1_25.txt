ταῦτα μὲν οὕτως ἐγένετο, κατὰ δὲ δὴ τοὺς
αὐτοὺς τούτους χρόνους, μετὰ τὴν μάχην τὴν
πρὸς τοῖς Φιλίπποις συμβᾶσαν, ὁ Ἀντώνιος ὁ
Μᾶρκος ἔς τε τὴν Ἀσίαν τὴν ἤπειρον ἦλθε, κἀνταῦθα
τὰ μὲν αὐτὸς περιιών,  περιιών ζον., περιὼν λμ.  ἐς δὲ τὰ ἄλλους
πέμπων, τάς τε πόλεις ἠργυρολόγει καὶ τὰς δυναστείας
ἐπίπρασκε. κἀν τούτῳ τῆς Κλεοπάτρας
ἐν Κιλικίᾳ οἱ ὀφθείσης ἐρασθεὶς  ἐρασθεὶς ξοδ. πειρ., ἐρασθείσης λμ.  οὐκέτ᾽ οὐδεμίαν
τοῦ καλοῦ φροντίδα ἐποιήσατο, ἀλλὰ τῇ τε
Αἰγυπτίᾳ ἐδούλευε καὶ τῷ ἐκείνης ἔρωτι ἐσχόλαζε.
καὶ ἄλλα τε διὰ τοῦτο πολλὰ καὶ ἄτοπα
ἔπραξε, καὶ τοὺς ἀδελφοὺς αὐτῆς ἀπὸ τοῦ ἐν
Ἐφέσῳ Ἀρτεμισίου ἀποσπάσας ἀπέκτεινε. καὶ
τέλος Πλάγκον μὲν ἐν τῇ Ἀσίᾳ τῷ ἔθνει, Σάξαν
δὲ ἐν τῇ Συρίᾳ καταλιπὼν ἐς τὴν Αἴγυπτον
ἀπῆρεν. ὅθενπερ καὶ τὰ μάλιστα ἄλλα τε ταραχώδη
πολλὰ ἐπεγένετο, ὥστε καὶ τοὺς Ἀραδίους
τοὺς νησιώτας μήθ᾽ ὑπακοῦσαί τι τοῖς ὑπ᾽ αὐτοῦ
πρὸς σφᾶς ἐπὶ χρήματα πεμφθεῖσι, καὶ προσέτι
καὶ φθεῖραί τινας αὐτῶν, καὶ οἱ Πάρθοι καὶ πρὶν
κινούμενοι, τότε δὴ καὶ μᾶλλον τοῖς Ῥωμαίοις
ἐπέθεντο. ἦγον δὲ αὐτοὺς Λαβιῆνος καὶ Πάκορος,
οὗτος μὲν Ὀρώδου τοῦ βασιλέως, ἐκεῖνος δὲ τοῦ
Λαβιήνου τοῦ Τίτου  Τίτου ρ. στεπη., τιτίου λμ.  παῖς ὤν. ἦλθε δὲ ὧδε ἐς
τοὺς Πάρθους, καὶ τάδε σὺν τῷ Πακόρῳ ἔπραξεν.
ἐτύγχανε μὲν τῷ τε Κασσίῳ καὶ τῷ Βρούτῳ
συμμαχῶν, πεμφθεὶς δὲ πρὸς τὸν Ὀρώδην πρὸ
τῆς μάχης ὅπως τινὰ βοήθειαν λάβῃ, συχνὸν
ὑπ᾽ αὐτοῦ χρόνον διετρίβη περιορωμένου καὶ
ὀκνοῦντος  καὶ ὀκνοῦντος ξοδ. πειρ., κατοκνοῦντος λμ.  μὲν συνθέσθαι οἱ, δεδιότος δὲ ἀπαρνήσασθαι.
καὶ μετὰ τοῦτο ὡς ἥ τε ἀγγελία τῆς
ἥττης ἀφίκετο καὶ οἱ κρατήσαντες ἐδόκουν μηδενὸς
τῶν ἀντιπολεμησάντων σφίσι φείσεσθαι,  φείσεσθαι η. στεπη., φείσασθαι λμ.  κατέμεινε
παρὰ τοῖς βαρβάροις, τὸν μετ᾽ αὐτῶν βίον
πρὸ τοῦ οἴκοι ὀλέθρου προτιμήσας. οὗτος οὖν ὁ
Λαβιῆνος ἐπειδὴ τάχιστα τήν τε ἔκλυσιν τοῦ
Ἀντωνίου καὶ τὸν ἔρωτα τήν τε ἐς τὴν Αἴγυπτον
ὁδὸν ᾔσθετο, ἔπεισε τὸν Πάρθον τοῖς Ῥωμαίοις
ἐπιχειρῆσαι. τά τε γὰρ στρατεύματα αὐτῶν τὰ
μὲν παντελῶς ἐφθάρθαι τὰ δὲ κεκακῶσθαι, καὶ
τοὺς λοιποὺς ἐν στάσει τε εἶναι καὶ πολεμήσειν
αὖθις ἔφη: κἀκ τούτου παρῄνεσεν αὐτῷ τήν τε
Συρίαν καὶ τὰ ὅμορα αὐτῇ καταστρέψασθαι, ἐν ᾧ
Καῖσαρ μὲν ἔν τε τῇ Ἰταλίᾳ καὶ περὶ τὸν Σέξτον
ἀσχολίαν  ἀσχολίαν ξοδ. πειρ., ἀσχολίαι λμ.  ἦγεν, Ἀντώνιος δὲ ἐν τῇ Αἰγύπτῳ
ἤρα. ἡγεμών θ᾽ ὑπέσχετο τοῦ πολέμου γενήσεσθαι,
καὶ πολλὰ καὶ κατὰ τοῦτο τῶν ἐθνῶν, ἅτε
καὶ ἀλλοτρίως τοῖς Ῥωμαίοις διὰ τὴν συνεχῆ
κάκωσιν ἔχοντα, μεταστήσειν ἐπηγγείλατο.
