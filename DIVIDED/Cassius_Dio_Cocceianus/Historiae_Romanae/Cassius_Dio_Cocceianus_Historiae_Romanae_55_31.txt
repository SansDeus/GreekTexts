μυρία ἂν τοιουτότροπα εἰπεῖν ἔχοιμι, ἃ
εἰ καὶ τὰ μάλιστα ἀληθῆ εἴη, ἀλλ᾽ οὔτι γε καὶ
προσήκοντά ἐστιν οὔτε πολυπραγμονεῖσθαι παρ᾽
ἐλευθέροις ἀνθρώποις οὔτε σοὶ διαγγέλλεσθαι.
λαθόντα μὲν γὰρ τὰ τοιαῦτα οὐδὲν ἄν σε βλάψειεν,
ἀκουσθέντα δὲ παροξύνειε καὶ ἄκοντα.
ὅπερ ἥκιστα χρὴ ἄλλως τε καὶ ἄρχοντί τινων
συμβαίνειν. συχνοὺς γοῦν ἐκ τούτου, τοὺς μὲν
ἀκρίτους τοὺς δὲ καὶ ἐσκευωρημένῃ τινὶ καταγνώσει
δικαστηρίου, ἀδίκως ἀπόλλυσθαι πολλοὶ  πολλοὶ αδδεδ βψ ξορρεξτορ ιν μ, ομ. χιπη. 
νομίζουσιν: οὔτε γὰρ τὰς μαρτυρίας οὔτε τὰς
βασάνους οὔτ᾽ ἄλλο τι τῶν τοιούτων ὡς καὶ
ἀληθὲς ὂν κατ᾽ αὐτῶν προσίενται. ταῦτα γὰρ
οὕτως, εἰ καὶ μὴ δικαίως ἔστιν ἃ αὐτῶν, ἀλλ᾽ ἐπὶ
πάντων γε ὡς  ὡς χιπη. ω, ομ. μ χιπη. ξ.  εἰπεῖν τῶν οὕτω θανατουμένων
θρυλεῖται. καὶ δεῖ σε, ὦ Αὔγουστε, μὴ μόνον
μηδὲν ἀδικεῖν, ἀλλὰ μηδὲ δοκεῖν. ἰδιώτῃ μὲν γὰρ
ἀρκεῖ μηδὲν πλημμελεῖν, ἄρχοντι δὲ δὴ προσήκει
μηδὲ δόκησίν τινα αὐτοῦ λαμβάνειν. ἀνθρώπων
γάρ, ἀλλ᾽ οὐ θηρίων ἡγεμονεύεις: καὶ μόνως ἂν
οὕτως εὐνοεῖν σοι αὐτοὺς ἀληθῶς ποιήσειας, ἂν
πανταχόθεν σφᾶς καὶ διὰ πάντων ὁμοίως πείσῃς
ὅτι μήτε ἑκών τινα μήτε ἄκων ἀδικήσεις.  ἀδικήσεις φλορ., ἀδικήσηις μ, ἀδικησείας ἄν χιπη.  φοβεῖσθαι
μὲν γάρ τινα ἀναγκασθῆναί τις δύναται,
φιλεῖν δὲ πεισθῆναι ὀφείλει. πείθεται δὲ ἐξ ὧν
ἂν αὐτός τε εὖ πάθῃ καὶ ἑτέρους εὐεργετουμένους
ἴδῃ. ὁ δ᾽ ὑποτοπήσας μὴ δικαίως τινὰ ἀπολωλέναι
καὶ φοβεῖται μή ποτέ τι ὅμοιον πάθῃ καὶ
μισεῖν τὸν δράσαντα αὐτὸ ἀναγκάζεται. τὸ δὲ δὴ
μισεῖσθαι ὑπὸ τῶν ἀρχομένων, πρὸς τῷ μηδ᾽
ἄλλως καλῶς ἔχειν, ἀλυσιτελέστατόν ἐστι. καὶ
γὰρ καὶ νομίζουσιν οἱ πολλοὶ τοῖς μὲν ἄλλοις
ἀναγκαῖον εἶναι πάντας τοὺς καὶ ὁτιοῦν ἀδικήσαντάς
σφας ἀμύνεσθαι, ἵνα μήτε καταφρονῶνται
μήτε ἐκ τούτου πλεονεκτῶνται, τοὺς δ᾽ ἄρχοντας
τοῖς μὲν τὸ κοινὸν ἀδικοῦσιν ἐπεξιέναι χρῆναι,
τοὺς δ᾽ ἰδίᾳ τι ἐς αὐτοὺς πλημμελεῖν δοκοῦντας
φέρειν: μήτε γὰρ ἐκ καταφρονήσεως μήτ᾽ ἐξ
ἐπιδρομῆς ἀδικηθῆναί σφας δύνασθαι διὰ τὸ
πολλὰ τὰ προφυλάσσοντα αὐτοὺς εἶναι.
