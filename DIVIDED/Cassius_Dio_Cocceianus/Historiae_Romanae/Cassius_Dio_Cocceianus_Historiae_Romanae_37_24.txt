καὶ περὶ μὲν ἐκείνου, ὅστις τε ἦν καὶ ὅτι τοὺς
πολλοὺς ἐθεράπευε, τόν τε Πομπήιον ἄλλως μὲν  μὲν ρκ., τε λ. 
καθῄρει, δι᾽ ὧν δὲ δὴ τῷ τε ὁμίλῳ χαριεῖσθαι καὶ
αὐτὸς ἰσχύσειν ἔμελλε προσεποιεῖτο, προείρηται:
ὁ δὲ δὴ Κάτων οὗτος ἦν ἐκ τοῦ τῶν Πορκίων
γένους καὶ τὸν Κάτωνα τὸν πάνυ ἐζήλου, πλὴν
καθ᾽ ὅσον παιδείᾳ Ἑλληνικῇ μᾶλλον αὐτοῦ
ἐκέχρητο. ἤσκει δὲ τὰ τοῦ πλήθους ἀκριβῶς,
καὶ ἕνα μὲν ἀνθρώπων οὐδένα ἐθαύμαζε, τὸ δὲ
δὴ κοινὸν ὑπερηγάπα, καὶ πᾶν μὲν τὸ ὑπὲρ
τοὺς ἄλλους πεφυκὸς ὑποψίᾳ δυναστείας ἐμίσει,
πᾶν δὲ τὸ δημοτικὸν ἐλέῳ τῆς ἀσθενείας ἐφίλει.
καὶ δημεραστής  δημεραστής ναβερ, δήμου ἐραστής λ.  τε ὡς οὐδεὶς ἄλλος ἐγίγνετο,  ἐγίγνετο ρ. στεπη., ἐγένετο λ. 
καὶ τὴν ὑπὲρ τοῦ δικαίου παρρησίαν καὶ μετὰ
κινδύνων ἐποιεῖτο. καὶ ταῦτα μέντοι πάντα οὔτε
πρὸς ἰσχὺν οὔτε πρὸς δόξαν ἢ τιμήν τινα, ἀλλ᾽
αὐτῆς ἕνεκα τῆς τε αὐτονόμου καὶ τῆς ἀτυραννεύτου
διαίτης ἔπραττε. τοιοῦτος οὖν δή τις ὢν
ἔς τε τὸ κοινὸν τότε πρῶτον παρῆλθε καὶ πρὸς
τὰ ψηφιζόμενα, καίπερ μηδεμίαν τῷ Πομπηίῳ
ἔχθραν ἔχων, ἀλλ᾽ ὅτι γε ἔξω τῶν πατρίων ἦν, ἀντεῖπεν.
