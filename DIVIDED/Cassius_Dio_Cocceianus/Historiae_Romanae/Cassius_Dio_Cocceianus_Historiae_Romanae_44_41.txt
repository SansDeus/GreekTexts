ἐπεὶ δὲ ἐς τούτους τοὺς λόγους ἀφικόμην,  ἀφικόμην ρ. στεπη., ἀφίκομαι λμ ξοδ. πειρ. 
ἄρξομαι περὶ τῶν κοινῶν αὐτοῦ πολιτευμάτων
λέγειν. καὶ γὰρ εἰ μὲν ἐν ἡσυχίᾳ ἐβεβιώκει, τάχ᾽
ἂν ἀνέλεγκτον  τάχ᾽ ἂν ἀνέλεγκτον λ, τάχ᾽ ἂν ἀνανέλεγκτον μ, τάχα ἀνέλεγκτον ξοδ. πειρ.  τὴν ἀρετὴν ἔσχεν: νῦν δὲ ἐπὶ
πλεῖστον αὐξηθείς, καὶ μέγιστος οὐχ ὅτι τῶν καθ᾽
ἑαυτὸν ἀνθρώπων ἀλλὰ καὶ τῶν ἄλλων ἁπάντων
τῶν τι δυνηθέντων γενόμενος, ἐκπρεπέστερον
αὐτὴν ἐπεδείξατο.  ἐπεδείξατο βκ., ἀπεδείξατο λμ ξοδ. πειρ.  ἐκείνους μὲν γὰρ σχεδόν τι
πάντας αὕτη ἡ ἐξουσία διήλεγξε, τοῦτον δὲ ἐπὶ
μᾶλλον ἐξέφηνε. τῷ γὰρ μεγέθει τῆς ἀρετῆς
ἀντιπάλους πράξεις λαβὼν ἰσοστάσιος αὐταῖς
ηὑρέθη, καὶ μόνος ἀνθρώπων τηλικαύτην αὑτῷ
τύχην ἐξ ἀνδραγαθίας κτησάμενος οὔτε διέβαλεν
αὐτὴν οὔθ᾽ ὕβρισεν. ὅσα μὲν οὖν ἄλλως
στρατευόμενος ἐλαμπρύνετο, ἢ ὅσα ἐν ταῖς
ἐγκυκλίοις λειτουργίαις ἐμεγαλοφρονήσατο, παραλείψω,
καίπερ τοσαῦτα ὄντα ὥστ᾽ ἄλλῳ τινὶ
καὶ πάνυ ἂν ἐς ἔπαινον ἐξαρκέσαι: πρὸς γάρ τοι
τὴν ἐπιφάνειαν τῶν μετὰ ταῦτα αὐτοῦ ἔργων
σμικρολογεῖσθαι δόξω, ἂν καὶ ἐκεῖνα ἀκριβῶς
ἐπεξίω: ὅσα δὲ δὴ ἄρχων  ἄρχων ρ. στεπη., ὁ ἄρχων λμ ξοδ. πειρ.  ὑμῶν ἔπραξε, ταῦτ᾽
ἐρῶ μόνα. καὶ οὐδὲ ταῦτα μέντοι πάντα καθ᾽
ἕκαστον ἀκριβῶς διηγήσομαι: οὔτε γὰρ ἐξικέσθαι
ποτ᾽ ἂν αὐτῶν δυνηθείην, καὶ πάμπολυν ἂν ὑμῖν
ὄχλον ἄλλως τε καὶ εἰδόσι ταῦτα παράσχοιμι.
