ἐς δ᾽ οὖν τοὺς πόρους τῶν χρημάτων πρότερον
μὲν ἐψήφιστο ὅπως ὅσοι τινὰ τῷ Τιβερίῳ καταλιπεῖν
ἐθελήσαντες περιῆσαν, τῷ Γαΐῳ αὐτὰ
τελευτῶντες χαρίσωνται: ἵνα γὰρ δὴ καὶ παρὰ
τοὺς νόμους καὶ κληρονομεῖν καὶ δωρήματα τοιαῦτα
λαμβάνειν, ὅτι μήτε γυναῖκα τότε γε μήτε
παῖδας εἶχε, δύνασθαι δοκῇ, δόγμα τι προέθετο.  προέθετο φαβρ., προσέθετο μ ξοδ. πειρ. 
ἐν δὲ τῷ παρόντι πάσας ἁπλῶς τὰς τῶν ἐν τοῖς
ἑκατοντάρχοις ἐστρατευμένων οὐσίας, ὅσοι μετὰ
τὰ ἐπινίκια ἃ ὁ πατὴρ αὐτοῦ ἔπεμψεν ἄλλῳ τινὶ
αὐτὰς καὶ μὴ τῷ αὐτοκράτορι κατελελοίπεσαν,
αὐτὸς ἑαυτῷ καὶ ἄνευ ψηφίσματος ἐσέπραξε.
καὶ ἐπειδὴ μηδὲ ταῦτα ἐξικνεῖτο, τρίτην τοιαύτην
ἀφορμὴν ἀργυρισμοῦ ἐπενόησε. Γναῖος Δομίτιος
Κορβούλων  Κορβούλων ρ. στεπη., κουρβούλων μ ξοδ. πειρ.  βουλευτής, κακῶς ἐπὶ τοῦ Τιβερίου
τὰς ὁδοὺς ἐχούσας ὁρῶν, τοῖς τε ἐπιμεληταῖς
αὐτῶν ἀεί ποτε ἐνέκειτο, καὶ προσέτι καὶ τῇ
γερουσίᾳ ὀχληρὸς ὑπὲρ αὐτῶν ἐγίγνετο. τοῦτον
οὖν παραλαβὼν ἐπέθετο δι᾽ αὐτοῦ πᾶσιν οὐχ ὅτι
τοῖς ζῶσιν ἀλλὰ καὶ τοῖς τεθνηκόσιν, ὅσοι ποτὲ
ἐπιστάται τῶν ὁδῶν ἐγεγόνεσαν καὶ χρήματα ἐς
τὰς ἐπισκευὰς αὐτῶν εἰλήφεσαν, καὶ ἐκείνους
τε καὶ τοὺς ἐργολαβήσαντάς τι παρ᾽ αὐτῶν
ὡς οὐδὲν δὴ δαπανήσαντας ἐζημίου. ἐφ᾽ οὗ
δὴ ὁ Κορβούλων τότε μὲν ὑπάτευσεν, ὕστερον
δὲ ἐπὶ Κλαυδίου αἰτίαν τε ἔσχε καὶ εὐθύνθη:
ὁ γὰρ Κλαύδιος οὔτε τὰ ἐποφειληθέντα ἀπῄτησε,
καὶ τὰ δεδομένα, τὰ μὲν ἐκ τοῦ δημοσίου τὰ
δὲ καὶ παρ᾽ αὐτοῦ τοῦ Κορβούλωνος ἐσπράξας,
ἀπέδωκε τοῖς ζημιωθεῖσι. τοῦτο μὲν ὕστερον
ἐγένετο: τότε δ᾽ οὗτοί τε ὡς ἕκαστοι καὶ οἱ ἄλλοι
πάντες ὡς εἰπεῖν οἱ ἐν τῇ πόλει τρόπον τινὰ
ἀπεσυλῶντο, καὶ ἀζήμιος τῶν γέ τι ἐχόντων
οὐδεις, οὐκ ἀνὴρ οὐ γυνή, ἦν. καὶ γὰρ εἴ τινα
τῶν ἀφηλικεστέρων ζῆν εἴα, ἀλλὰ πατέρας τε καὶ
πάππους μητέρας τε καὶ τήθας σφᾶς ὀνομάζων
ζῶντάς τε ἐξεκαρποῦτο καὶ τελευτῶντας τῶν
οὐσιῶν ἐκληρονόμει.
