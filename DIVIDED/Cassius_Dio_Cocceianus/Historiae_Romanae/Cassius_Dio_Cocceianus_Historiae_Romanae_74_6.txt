καὶ οὕτως ὅ τε Περτίναξ αὐτοκράτωρ καὶ ὁ
Κόμμοδος πολέμιος ἀπεδείχθη, πολλά γε ἐς
αὐτὸν καὶ δεινὰ καὶ τῆς βουλῆς καὶ τοῦ δήμου
συμβοησάντων. ἠθέλησαν μὲν γὰρ καὶ τὸ
σῶμα αὐτοῦ σῦραι καὶ διασπάσαι ὥσπερ καὶ
τὰς εἰκόνας, εἰπόντος δὲ τοῦ Περτίνακος τῇ γῇ
ἤδη τὸν νεκρὸν κεκρύφθαι, τοῦ μὲν σώματος
ἀπέσχοντο, τῶν δ᾽ ἄλλων ἐνεφοροῦντο, οὐδὲν ὅ
τι οὐκ ἐπιλέγοντες: Κόμμοδον μὲν γὰρ οὐδεὶς
οὐδ᾽ αὐτοκράτορα αὐτὸν ὠνόμαζεν, ἀλιτήριον δέ
τινα καὶ τύραννον ἀποκαλοῦντες προσετίθεσαν
ἐπισκώπτοντες τὸν μονομάχον, τὸν ἁρματηλάτην,
τὸν ἀριστερόν, τὸν κηλήτην. τοῖς τε βουλευταῖς,
ὅσοις καὶ μάλιστα  καὶ μάλιστα σψλβ., μάλιστα καὶ Ωξ.  ἐκ τοῦ Κομμόδου φόβος
ἐπήρτητο,  ἐπήρτητο κυιπερ, ἐπῆρτο Ωξ.  ὁ ὄχλος ἐπέλεγεν  εὖγε εὖγε,  εὖγε εὖγε ξασαυβον, ἄγε ἄγε Ωξ. 
ἐσώθης, ἐνίκησας.  ὅσα τε εἰώθεσαν ἐν τοῖς
θεάτροις ἐπὶ τῇ τοῦ Κομμόδου θεραπείᾳ εὐρύθμως
πως ἐκβοᾶν, ταῦτα τότε μετασχηματίζοντες
ἐς τὸ γελοιότατον ἐξῇδον. τοῦ μὲν γὰρ
ἀπηλλαγμένοι, τὸν δὲ οὐδέπω φοβούμενοι, τό τε
διὰ μέσου αὐτῶν ὡς ἐλεύθεροι ἐκαρποῦντο, καὶ
ἀξίωμα παρρησίας ἐν τῷ ἀδεεῖ αὐτοῦ ἐλάμβανον:
οὐ γὰρ ἐξήρκει σφίσι τὸ μηκέτι φοβεῖσθαι, ἀλλ᾽
ἐν τῷ θαρσοῦντι καὶ ἐξυβρίζειν ἤθελον.   χιπη. 282, 15-283, 29 ρ. στ.  
