καὶ ἑαυτὸν τοῖς ἐχθροῖς ἐξέδωκε: Κλώδιος δὲ ἐπεθύμησε
μὲν διὰ   τοὺς δυνατοὺς ἐπὶ τῇ δίκῃ δημαρχῆσαι,
καί τινας τῶν δημαρχούντων προκαθῆκεν
ἐσηγήσασθαι τὸ  τὸ λευνξλ., τι λ.  καὶ τοῖς εὐπατρίδαις τῆς
ἀρχῆς μεταδίδοσθαι, ὡς δ᾽ οὐκ ἔπεισε, τήν τε εὐγένειαν
ἐξωμόσατο καὶ πρὸς τὰ τοῦ πλήθους
δικαιώματα, ἐς αὐτόν σφων τὸν σύλλογον ἐσελθών,
μετέστη. καὶ ᾔτησε μὲν εὐθὺς τὴν δημαρχίαν,
οὐκ ἀπεδείχθη δὲ ἐναντιωθέντος οἱ τοῦ
Μετέλλου: ἐν γένει τε γὰρ αὐτῷ ἦν, καὶ τοῖς
πραττομένοις ὑπ᾽ αὐτοῦ οὐκ ἠρέσκετο. πρόφασιν
δὲ ἐποιήσατο ὅτι μὴ κατὰ τὰ πάτρια ἡ ἐκποίησις
αὐτοῦ ἐγεγόνει: ἐν γὰρ τῇ ἐσφορᾷ τοῦ φρατριατικοῦ
νόμου μόνως ἐξῆν τοῦτο γίγνεσθαι.
ταῦτά τε οὖν οὕτως ἐπράχθη, καὶ ἐπειδὴ τὰ
τέλη δεινῶς τήν τε πόλιν καὶ τὴν ἄλλην Ἰταλίαν
ἐλύπει, ὁ μὲν νόμος ὁ καταλύσας αὐτὰ πᾶσιν
ἀρεστὸς ἐγένετο, τῷ δὲ στρατηγῷ τῷ ἐσενεγκόντι
αὐτὸν ἀχθόμενοι οἱ βουλευταί ῾ὁ γὰρ Μέτελλος ὁ
Νέπως ἦν᾽ ἦθέλησαν τό τε ὄνομα αὐτοῦ ἀπαλεῖψαι
ἀπὸ τοῦ νόμου καὶ ἕτερον ἀντεγγράψαι.
καὶ οὐκ ἐπράχθη μὲν τοῦτο, καταφανὲς μέντοι
πᾶσιν ἐγένετο ὅτι μηδὲ τὰς εὐεργεσίας παρὰ τῶν
φαύλων ἀνδρῶν ἡδέως ἐδέχοντο. κἀν τῷ αὐτῷ
τούτῳ χρόνῳ Φαῦστος ὁ τοῦ Σύλλου παῖς ἀγῶνά
τε μονομαχίας ἐπὶ τῷ πατρὶ ἐποίησε, καὶ τὸν δῆμον
λαμπρῶς εἱστίασε, τά τε λουτρὰ καὶ τὸ  τὸ αδδεδ βψ ρκ. 
ἔλαιον προῖκα αὐτοῖς παρέσχεν.
