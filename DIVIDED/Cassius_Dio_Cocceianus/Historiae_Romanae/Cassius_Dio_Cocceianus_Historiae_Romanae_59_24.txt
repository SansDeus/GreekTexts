τότε μὲν δὴ ταῦτα, ὡς καὶ μεγάλην τινὰ ἐπιβουλὴν
διαπεφευγώς, ἐπέστειλε: πάνυ γὰρ δὴ
καὶ ἄλλως προσεποιεῖτο ἐν δεινοῖς τε εἶναι καὶ
ταλαιπώρως διάγειν. ἐπεὶ δὲ μαθόντες αὐτὰ οἱ
βουλευταὶ ἄλλα τέ τινα αὐτῷ καὶ τὰ ἐπινίκια τὰ
σμικρότερα ἐψηφίσαντο, πρέσβεις τε ἐπ᾽ αὐτοῖς
ἄλλους κλήρῳ καὶ τὸν Κλαύδιον αἱρετὸν ἔπεμψαν,
τοῦτό τε ἐδυσχέρανεν, ὥστε καὶ αὖθις ἀπειπεῖν
μήτε ἐπαίνου τι μήτε τιμῆς ἐχόμενον τοῖς συγγενέσιν
αὐτοῦ γίγνεσθαι, καὶ ὅτι μὴ κατ᾽ ἀξίαν
τετιμῆσθαι ἐδόκει.  ἐδόκει ρειμ., δόκει μ ξοδ. πειρ.  πάντα τε γὰρ ἀεὶ τὰ διδόμενα
αὐτῷ παρ᾽ οὐδὲν ἐτίθετο, καὶ ἤχθετο μὲν
εἰ μικρά τινα ψηφισθείη, ὡς καταφρονούμενος,
ἤχθετο δὲ καὶ εἰ μείζω, ὡς καὶ τῆς τῶν λοιπῶν
ἐξουσίας ἀφαιρούμενος. οὐδὲ γὰρ οὐδὲ ἐβούλετο
δοκεῖν τι τῶν τιμήν τινα αὐτῷ φερόντων ἐπ᾽
αὐτοῖς ὡς καὶ κρείττοσιν αὐτοῦ οὖσι καὶ χαρίσασθαί
οἱ  χαρίσασθαί οἱ οδδεψ, χαρίσασθαι σφῶν οἱ μ.  ὡς καὶ ἥττονί σφών τι δυναμένοις
εἶναι: καὶ διὰ τοῦτο πολλάκις τινὰ οὐχ ὡς καὶ
αὔξησιν τῆς λαμπρότητος ἀλλ᾽ ὡς καθαίρεσιν
τῆς ἰσχύος αὐτῷ φέροντα διέβαλλε. καὶ μέντοι
καὶ  καὶ ξοδ. πειρ., ομ. μ.  ταῦθ᾽ οὕτω φρονῶν ὠργίζετο αὐτοῖς, εἴ ποτε
ἐλάττω σφᾶς τῆς ἀξίας ἐψηφίσθαι οἱ ἔδοξεν.
οὕτω που ἔμπληκτος ἦν, καὶ οὐδεὶς αὐτοῦ ῥᾳδίως
τυχεῖν ἐδύνατο. ἐκείνους μὲν οὖν τοὺς πρέσβεις
διὰ ταῦθ᾽ ὡς καὶ κατασκόπους ὑπιδόμενος, οὔτε
πάντας προσεδέξατο, ἀλλ᾽ ὀλίγους ἐπιλεξάμενος
τοὺς λοιπούς, πρὶν ἐς τὴν Γαλατίαν ἐλθεῖν, ἀπεπέμψατο,
οὔθ᾽ οὕς γε προσήκατο σεμνοῦ τινος
ἠξίωσεν, ἀλλὰ καὶ τὸν Κλαύδιον ἀπέκτεινεν ἄν,
εἰ μὴ κατεφρόνησεν αὐτοῦ τὰ μὲν τῇ φύσει τὰ
δὲ καὶ ἐκ προνοίας πολλὴν νωθείαν προσποιουμένου.
ἑτέρους δὲ αὖθις πλείους τε πεμφθέντας
῾πρὸς γὰρ τοῖς ἄλλοις τὴν ὀλιγότητα τῶν προτέρων
ᾐτιᾶτὀ καὶ πολλά τινα  τινα λευνξλ., τι μ.  ἐψηφίσθαι οἱ
ἀγγέλλοντας ἡδέως ὑπεδέξατο, καὶ προαπήντησέ
τε αὐτοῖς, ὑφ᾽ ὧν καὶ αὐτῶν αὖθις ἐτιμήθη.
καὶ τοῦτο μὲν ὕστερον ἐγένετο: τότε δὲ
ἐκβαλὼν τὴν Παυλῖναν, προφάσει μὲν ὡς μὴ
τίκτουσαν, τὸ δ᾽ ἀληθὲς ὅτι διακορὴς αὐτῆς ἐγεγόνει,
Μιλωνίαν Καισωνίαν ἔγημεν, ἣν πρότερον
μὲν ἐμοίχευε, τότε δὲ καὶ γαμετὴν ποιήσασθαι
ἠθέλησεν, ἐπειδὴ ἐν γαστρὶ ἔσχεν, ἵν᾽ αὐτῷ παιδίον
τριακονθήμερον τέκῃ. οἱ δὲ ἐν τῇ Ῥώμῃ
ἐταράττοντο μὲν καὶ ἐκ τούτων, ἐταράττοντο δὲ
καὶ ὅτι δίκαι σφίσιν ἐπί τε τῇ πρὸς τὰς ἀδελφὰς
αὐτοῦ καὶ ἐπὶ τῇ πρὸς τοὺς πεφονευμένους φιλίᾳ
πολλαὶ ἐπήγοντο, ὡς καὶ ἀγορανόμους στρατηγούς
τέ τινας ἀναγκασθῆναι τὴν ἀρχὴν ἀπειπόντας
κριθῆναι. κἀν τούτῳ καὶ ὑπὸ καυμάτων ἐταλαιπώρησαν:
τοσαύτη γὰρ ὑπερβολὴ αὐτῶν ἐγένετο
ὥστε καὶ παραπετάσματα ὑπὲρ τῆς ἀγορᾶς
ὑπερταθῆναι. ἐν τούτοις τοῖς τότε φεύγουσι καὶ
ὁ Τιγελλῖνος ὁ Ὀφώνιος,  ὁ Ὀφώνιος βς., σοφώνιος μ.  ὡς καὶ τὴν Ἀγριππῖναν
μεμοιχευκώς, ἐξέπεσεν.
