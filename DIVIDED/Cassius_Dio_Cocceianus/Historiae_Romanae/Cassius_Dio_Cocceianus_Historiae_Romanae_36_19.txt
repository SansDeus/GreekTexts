καὶ θαυμάσῃ μηδεὶς ὅτι στρατηγικώτατος  στρατηγικώτατος λευνξλ. φρομ χιπη., στρατηγικώτερος Ωπ. 
ἀνδρῶν ὁ Λούκουλλος γενόμενος, καὶ πρῶτός τε
Ῥωμαίων τὸν Ταῦρον σύν τε στρατῷ καὶ ἐπὶ
πολέμῳ διαβάς, καὶ δύο βασιλέας οὐκ ἀσθενεῖς
ἐπικρατήσας, ἑλών τ᾽ ἂν εἴπερ ταχέως διαπολεμῆσαι
ἐβεβούλητο, οὐκ ἐδύνατο τῶν συστρατευομένων
οἱ ἄρχειν, ἀλλ᾽ ἀεί τε ἐστασίαζον καὶ τέλος
ἐγκατέλιπον αὐτόν. πολλά τε γάρ σφισι προσέταττε,
καὶ δυσπρόσοδος ἀκριβής τε ἐν ταῖς τῶν
ἔργων ἀπαιτήσεσι καὶ ἀπαραίτητος ἐν ταῖς τιμωρίαις
ὢν οὐκ ἠπίστατο οὔτε λόγῳ τινὰ  τινὰ οδδεψ, τινὶ Ωπ.  προσαγαγέσθαι
οὔτε ἐπιεικείᾳ ἀναρτήσασθαι, οὐ τιμαῖς,  τιμαῖς ρκ., τιμῆς Ωπ. 
οὐ χρημάτων μεταδόσει προσεταιρίσασθαι, ὧν
πάντων ἄλλως τε καὶ ἐν πλήθει, καὶ μάλιστα
στρατευομένῳ, δεῖ. καὶ διὰ τοῦθ᾽ οἱ στρατιῶται,
ἕως μὲν εὖ τε ἐφέροντο καὶ τὰς ἁρπαγὰς: ἀνταξίας
τῶν κινδύνων εἶχον, ἠκροῶντο αὐτοῦ, ἐπεὶ δὲ
ἔπταισαν καὶ ἐς φόβον ἀντὶ τῶν ἐλπίδων ἀντικατέστησαν,
οὐδὲν ἔτι προετίμησαν. τεκμήριον
δὲ ὅτι τοὺς αὐτοὺς τούτους ὁ Πομπήιος λαβών
῾καὶ γὰρ τοὺς Οὐαλεριείους αὖθις κατελέξατὀ
οὐδ᾽ ὁπωσοῦν στασιάζοντας ἔσχε. τοσοῦτον ἀνὴρ
ἀνδρὸς διαφέρει.
