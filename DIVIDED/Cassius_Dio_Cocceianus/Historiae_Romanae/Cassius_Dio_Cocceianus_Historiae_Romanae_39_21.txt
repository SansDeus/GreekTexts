τέως μὲν οὖν ὁ Μίλων τῶν λοιδοριῶν καὶ τῶν
σφαγῶν πρόσχημα αὐτοῖς ἦν: τεράτων τέ τινων
ἐν τούτῳ γενομένων ῾ἔν τε γὰρ τῷ Ἀλβανῷ νεὼς
Ἥρας βραχὺς ἐπὶ τραπέζης τινὸς πρὸς ἀνατολῶν
ἱδρυμένος πρὸς τὴν ἄρκτον μετεστράφη, καὶ λαμπὰς
ἀπὸ τῆς μεσημβρίας ὁρμηθεῖσα πρὸς βορέαν
διῇξε, λύκος τε ἐς τὴν πόλιν ἐσῆλθε, καὶ σεισμὸς
ἐγένετο, τῶν τε πολιτῶν τινες κεραυνοῖς ἐφθάρησαν,
καὶ θόρυβος ἐν τῷ Λατίνῳ ὑπὸ γῆς ἐξηκούσθη:
καὶ αὐτὰ οἱ μάντεις ἀκέσασθαι  ἀκέσασθαι χψλ., ἀκούσασθαι λ.  ἐθελήσαντες
ὀργίζεσθαί σφισι δαιμόνιόν τι ὡς καὶ
ἱερῶν τινων ἢ χωρίων οὐχ ὁσίων ἐποικουμένων
ἔφασαν᾽ ἐνταῦθα ὁ Κλώδιος τὸν Κικέρωνα μεταλαβὼν
τῷ τε λόγῳ πολὺς  πολὺς ρκ., πολὺ λ.  ἐνέκειτο, ὅτι τὸ ἔδαφος
τῆς οἰκίας ἱερωμένον τῇ Ἐλευθερίᾳ κατῳκοδόμησε,
καὶ ἐπῆλθέ ποτε ἐπ᾽ αὐτὸ ὡς καὶ ἐκ θεμελίων
αὖθις αὐτὴν ἀναιρήσων. καὶ οὐκ ἐποίησε μὲν
