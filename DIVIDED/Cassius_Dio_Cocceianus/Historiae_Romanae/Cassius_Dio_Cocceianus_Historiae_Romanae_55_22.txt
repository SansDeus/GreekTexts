οἱ, ἔπεμψε, τὸ τοῦ βασιλέως ὄνομα ἐς τὴν
ἐπιστολὴν μὴ ἐγγράψας, καὶ τὴν βασιλείαν δῆθεν
παρ᾽ αὐτοῦ ᾔτησε. τούτοις τε  τε α ῾β̣ Ὠ̣.  οὖν ὑπαχθεὶς καὶ
τὸν πόλεμον ἅμα τὸν Παρθικὸν  τὸν Παρθικὸν βς., τῶν Πάρθων υρς., τὸν Παρθὸν α ῾β̣ Ὠ̣.  φοβηθεὶς τά τε
δῶρα ἐδέξατο, καὶ μετ᾽ ἐλπίδων αὐτὸν χρηστῶν ἐς
τὴν Συρίαν πρὸς τὸν Γάιον ἐλθεῖν ἐκέλευσεν.   εχξ. υγ 36 ῾π. 390᾿, χιπη. 102, 4-11.  
ἑτέρους ἐκ τῆς Αἰγύπτου ἐπιστρατεύσαντάς
σφισιν ἀπεώσαντο, οὐ πρότερόν τε ἐνέδοσαν
πρὶν χιλίαρχόν τινα ἐκ τοῦ δορυφορικοῦ ἐπ᾽ αὐτοὺς
πεμφθῆναι. καὶ ἐκεῖνος δὲ ἐν χρόνῳ τὰς
καταδρομὰς αὐτῶν ἐπέσχεν, ὥστε ἐπὶ πολὺ μηδένα
βουλευτὴν τῶν ταύτῃ πόλεων ἄρξαι.
ταῦτά τε οὖν ἅμα καὶ τὰ τῶν Κελτῶν ἐκαινώθη.
ὁ γὰρ Δομίτιος πρότερον μέν, ἕως ἔτι τῶν πρὸς
τῷ Ἴστρῳ χωρίων ἦρχε, τούς τε Ἑρμουνδούρους
ἐκ τῆς οἰκείας οὐκ οἶδ᾽ ὅπως ἐξαναστάντας καὶ
κατὰ ζήτησιν ἑτέρας γῆς πλανωμένους ὑπολαβὼν
ἐν μέρει τῆς Μαρκομαννίδος κατῴκισε, καὶ τὸν
Ἀλβίαν μηδενός οἱ ἐναντιουμένου διαβὰς φιλίαν
τε τοῖς ἐκείνῃ βαρβάροις συνέθετο καὶ βωμὸν ἐπ᾽
αὐτοῦ τῷ Αὐγούστῳ ἱδρύσατο. τότε δὲ πρός τε
τὸν Ῥῆνον μετελθών, καὶ ἐκπεσόντας τινὰς Χερούσκων
καταγαγεῖν δι᾽ ἑτέρων ἐθελήσας, ἐδυστύχησε
καὶ καταφρονῆσαί σφων καὶ τοὺς ἄλλους
βαρβάρους ἐποίησεν. οὐ μέντοι καὶ πλέον τι τῷ
ἔτει ἐκείνῳ ὑπ᾽ αὐτοῦ ἐπράχθη: διὰ γὰρ τὸν
Παρθικὸν πόλεμον ὑπόγυον ὄντα οὐδεμία αὐτῶν
ἐπιστροφὴ τότε ἐγένετο.
οὐ μὴν οὐδὲ τοῖς Πάρθοις ἐπολεμήθη. ὁ γὰρ
Φρατάκης τὸν Γάιον ἔν τε τῇ Συρίᾳ ὄντα καὶ
ὑπατεύοντα ἀκούσας, καὶ προσέτι καὶ τὰ οἰκεῖα
μηδὲ πρότερον εὐνοϊκῶς οἱ ἔχοντα ὑποτοπήσας,
προκατηλλάγη ἐπὶ τῷ αὐτός τε τῆς Ἀρμενίας
ἀποστῆναι καὶ τοὺς ἀδελφοὺς αὐτοῦ πέραν θαλάσσης
εἶναι. οἵ γε μὴν Ἀρμένιοι, καίπερ τοῦ τε
Τιγράνου ἐκ πολέμου τινὸς βαρβαρικοῦ φθαρέντος
καὶ τῆς Ἐρατοῦς τὴν ἀρχὴν ἀφείσης, ὅμως ἐπειδὴ
Ἀριοβαρζάνει τινὶ Μήδῳ, ὅς ποτε μετὰ τοῦ Τιριδάτου  Τιριδάτου δινδ., τειριδάτου μ. 
πρὸς τοὺς Ῥωμαίους ἀφῖκτο, παρεδίδοντο,
ἐπολέμησάν σφισι τῷ ὑστέρῳ ἔτει, ἐν ᾧ Πούπλιός
τε Οὐινίκιος καὶ Πούπλιος Οὐᾶρος ὑπάτευσαν.
καὶ ἄλλο μὲν οὐδὲν ἀξιόλογον ἔδρασαν,
Ἄδδων δέ τις τὰ Ἀρτάγειρα κατέχων ὑπηγάγετο
τὸν Γάιον ὑπὸ τὸ τεῖχος ὡς καὶ τῶν τοῦ Πάρθου
τι ἀπορρήτων αὐτῷ φράσων, καὶ ἔτρωσεν αὐτόν,
κἀκ τούτου πολιορκηθεὶς ἐπὶ πλεῖστον ἀντέσχεν.
ἁλόντος δ᾽ οὖν ποτε αὐτοῦ τό τε ὄνομα τὸ τοῦ
αὐτοκράτορος οὐχ ὁ Αὔγουστος μόνον ἀλλὰ καὶ ὁ
Γάιος ἐπέθετο, καὶ τὴν Ἀρμενίαν τότε μὲν ὁ
Ἀριοβαρζάνης, ἀποθανόντος δὲ αὐτοῦ οὐ πολλῷ
ὕστερον Ἀρτάβαζος ὁ υἱὸς παρά τε τοῦ Αὐγούστου
καὶ παρὰ τῆς βουλῆς ἔλαβεν. ὁ δ᾽ οὖν
Γάιος ἐκ τοῦ τραύματος ἠρρώστησε, καὶ ἐπειδὴ
μηδ᾽ ἄλλως ὑγιεινὸς ἦν, ὑφ᾽ οὗπερ καὶ τὴν διάνοιαν
ἐξελέλυτο, πολλῷ μᾶλλον ἀπημβλύνθη.
καὶ τέλος ἰδιωτεύειν τε ἠξίου καὶ ἐν τῇ Συρίᾳ που
καταμεῖναι ἤθελεν, ὥστε τὸν Αὔγουστον περιαλγήσαντα
τῇ τε γερουσίᾳ τὸ βούλημα αὐτοῦ
κοινῶσαι καὶ ἐκεῖνον ἐς γοῦν τὴν Ἰταλίαν ἐλθόντα
πράττειν ὅ τι βούλοιτο προτρέψασθαι. πάντ᾽
οὖν εὐθὺς τὰ τῆς ἀρχῆς ἀφεὶς ἐς Λυκίαν ἐν ὁλκάδι
παρέπλευσε, κἀνταῦθα ἐν Λιμύροις μετήλλαξε.
πρὶν δὲ ἢ τελευτῆσαι αὐτὸν ὁ Λούκιος ἐν Μασσαλίᾳ
προαπέσβη: πολλαχῇ γάρ τοι καὶ ἐκεῖνος
ἄλλοτε ἄλλῃ πεμπόμενος ἠσκεῖτο, καὶ τάς γε τοῦ
Γαΐου ἐπιστολὰς αὐτὸς ἐν τῇ βουλῇ, ὁσάκις ἂν
παρείη, ἀνεγίγνωσκεν. ἀπέθανε δὲ ἐξαίφνης νοσήσας,
ὥστε ἐπ᾽ ἀμφοτέροις σφίσι τὴν Λιουίαν,
ἄλλως τε καὶ ὅτι ἐν τῷ χρόνῳ τούτῳ ὁ Τιβέριος
ἐς τὴν Ῥώμην ἐκ τῆς Ῥόδου ἀφίκετο, ὑποπτευθῆναι.
