ὁ δὲ δὴ ἀγὼν τῷ τε Σεουήρῳ καὶ τῷ Ἀλβίνῳ  Ἀλβίνῳ ρ. στ., ἀλβιανῶ Ωξ. 
πρὸς τῷ Λουγδούνῳ τοιόσδε ἐγένετο. πεντεκαίδεκα
μὲν μυριάδες στρατιωτῶν συναμφοτέροις
ὑπῆρχον, παρῆσαν δὲ καὶ ἀμφότεροι τῷ πολέμῳ
ἅτε περὶ ψυχῆς θέοντες, καίτοι τοῦ Σεουήρου
μηδεμιᾷ πω μάχῃ ἑτέρᾳ παραγεγονότος. ἦν δὲ
ὁ μὲν Ἀλβῖνος καὶ τῷ γένει καὶ τῇ παιδείᾳ
προήκων, ἅτερος δὲ τὰ  τὰ συππλιεδ βψ ρκ.  πολέμια κρείττων καὶ
δεινὸς στρατηγῆσαι. συνέβη δὲ τὸν Ἀλβῖνον
προτέρᾳ μάχῃ νικῆσαι τὸν Λοῦπον τῶν τοῦ
Σεουήρου στρατηγῶν ὄντα, καὶ πολλοὺς τῶν σὺν
αὐτῷ διαφθεῖραι στρατιωτῶν. ὁ δὲ τότε ἀγὼν
πολλὰς ἔσχεν ἰδέας τε καὶ τροπάς. τὸ μὲν γὰρ
λαιὸν κέρας τοῦ Ἀλβίνου ἡττήθη τε καὶ κατέφυγεν
ἐς τὸ ἔρυμα, καὶ οἱ Σεουήρειοι στρατιῶται
διώκοντες συνεσέπεσον, καὶ ἐκείνους τε ἐφόνευον
καὶ τὰς σκηνὰς διήρπαζον. ἐν δὲ τούτῳ οἱ περὶ
τὸ δεξιὸν κέρας τεταγμένοι τοῦ Ἀλβίνου στρατιῶται,
κρυπτὰς τάφρους ἔχοντες πρὸ αὑτῶν  αὑτῶν ρ. στεπη., αὐτῶν Ωξ. 
καὶ ὀρύγματα γῇ ἐπιπολαίως κεκαλυμμένα, μέχρι
μὲν ἐκείνων προῄεσαν καὶ ἠκόντιζον πόρρωθεν,
περαιτέρω δὲ οὐ προεχώρουν, ἀλλὰ καὶ ὡς
δεδιότες ἀνέστρεφον, ὅπως ἐπισπάσωνται τοὺς
ἐναντίους ἐς δίωξιν: ὃ δή ποτε καὶ ἐγένετο.
ἀγανακτήσαντες γὰρ οἱ Σεουήρειοι πρὸς τὴν δι᾽ ὀλίγου αὐτῶν ἐξόρμησιν, καὶ καταφρονήσαντες
αὖ πρὸς τὴν ἐκ βραχέος ἀνάφευξιν, ὥρμησαν ἐπ᾽
αὐτοὺς ὡς καὶ παντὸς τοῦ μεταιχμίου σφῶν
ἐμβατοῦ ὄντος, καὶ γενόμενοι κατὰ τὰς τάφρους
παθήματι δεινῷ συνηνέχθησαν: οἵ τε γὰρ πρωτοστάται
καταρραγέντων εὐθὺς τῶν ἐξ ἐπιπολῆς
ἐπικειμένων ἐς τὰ ὀρύγματα ἐνέπεσον, καὶ οἱ
ἐπιτεταγμένοι σφίσιν ἐμπίπτοντες αὐτοῖς ἐσφάλλοντο
καὶ κατέπιπτον, καὶ οἱ λοιποὶ δείσαντες
ἀνεχώρουν ὀπίσω καὶ ἅτε ἐξαίφνης ἀναστρεφόμενοι
αὐτοί τε ἔπταιον καὶ τοὺς οὐραγοῦντας
ἀνέτρεπον, ὥστε καὶ ἐς φάραγγα αὐτοὺς βαθεῖαν
συνῶσαι. ἐγένετο  ἐγένετο η. στεπη., ἐγένοντο Ωξ.  δὴ τούτων τε καὶ τῶν ἐς τὰς
τάφρους πεσόντων φόνος πολὺς ἀναμὶξ ἵππων
τε καὶ ἀνδρῶν. ἐν δὲ τῷ θορύβῳ τούτῳ καὶ οἱ
μεταξὺ τῆς τε φάραγγος καὶ τῶν τάφρων βαλλόμενοί
τε καὶ τοξευόμενοι διεφθείροντο. ἰδὼν δὲ
ταῦτα ὁ Σεουῆρος ἐπεκούρησε μὲν αὐτοῖς μετὰ
τῶν δορυφόρων, τοσούτου δὲ ἐδέησεν αὐτοὺς
ὠφελῆσαι ὥστε καὶ τοὺς δορυφόρους ὀλίγου δεῖν
προσαπώλεσε καὶ αὐτὸς τὸν ἵππον ἀποβαλὼν
ἐκινδύνευσεν. ὡς δὲ εἶδε φεύγοντας πάντας τοὺς
ἑαυτοῦ, τὴν χλαμύδα περιρρηξάμενος καὶ τὸ
ξίφος σπασάμενος ἐς τοὺς φεύγοντας ἐσεπήδησεν,
ὅπως ἢ αἰσχυνθέντες ὑποστρέψωσιν ἢ καὶ αὐτὸς
αὐτοῖς συναπόληται. ἔστησαν γοῦν τινὲς τοιοῦτον
αὐτὸν ἰδόντες καὶ ὑπέστρεψαν, κἀν τούτῳ
τοῖς ἐφεπομένοις σφίσιν ἐναντίοι ἐξαίφνης φανέντες
συχνοὺς μὲν ἐκείνων ὡς καὶ Ἀλβινείους
κατέκοψαν, πάντας δὲ τοὺς ἐπιδιώκοντάς σφας
ἔτρεψαν. καὶ αὐτοῖς ἐνταῦθα ἱππεῖς ἐκ πλαγίου
οἱ μετὰ τοῦ Λαίτου ἐπιγενόμενοι τὸ λοιπὸν ἐξειργάσαντο.
ὁ γὰρ Λαῖτος, ἕως μὲν ἀγχωμάλως
ἠγωνίζοντο, περιεωρᾶτο  περιεωρᾶτο ξ, περιωρᾶτο Ωξ.  ἐλπίζων ἐκείνους τε
ἀμφοτέρους ἀπολεῖσθαι καὶ ἑαυτῷ τὸ κράτος
τοὺς λοιποὺς στρατιώτας ἑκατέρωθεν δώσειν,
ἐπεὶ δὲ εἶδεν ἐπικρατέστερα τὰ τοῦ Σεουήρου
γενόμενα, προσεπελάβετο τοῦ ἔργου.
