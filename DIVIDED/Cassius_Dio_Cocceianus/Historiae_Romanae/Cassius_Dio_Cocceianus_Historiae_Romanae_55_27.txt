πρὸς οὖν ταῦτα ὁ Αὔγουστος:  ἀλλ᾽ οἶδα μὲν
καὶ ἐγώ, ὦ γύναι, ὅτι οὔτ᾽ ἄλλο τι τῶν μεγάλων
ἔξω φθόνου καὶ ἐπιβουλῆς καθέστηκεν, ἥκιστα
δὲ αὐταρχία: καὶ γὰρ ἂν καὶ ἰσόθεοι ἦμεν, εἰ μὴ
καὶ πράγματα  πράγματα χιπη., πρᾶγμα μ.  καὶ φροντίδας καὶ φόβους ὑπὲρ
πάντας τοὺς ἰδιωτεύοντας εἴχομεν. ἐμὲ δὲ δὴ καὶ
αὐτὸ τοῦτο λυπεῖ, ὅτι καὶ ἀναγκαῖόν ἐστι ταῦθ᾽
οὕτως γίγνεσθαι, καὶ ἀδύνατον θεραπείαν τινὰ
αὐτῶν εὑρεθῆναι. 
Ἀλλ᾽ ἐπειδή γέ τινες τοιοῦτοί εἰσιν οἷοι
πάντως ἀδικεῖν ἐθέλειν,  εἶπεν ἡ Λιουία,  ἡμεῖς
γε αὐτοὺς φυλαττώμεθα. ἔχομεν δὲ καὶ στρατιώτας
πολλούς, ὧν οἱ μὲν πρὸς τοὺς πολεμίους
ἀντιτεταγμένοι οἱ δὲ καὶ περὶ σὲ ὄντες φρουροῦσιν
ἡμᾶς, καὶ θεραπείαν πολλήν, ὥστε καὶ οἴκοι καὶ
ἔξω δι᾽ αὐτοὺς ἀσφαλῶς ζῆν. 
ὑπολαβὼν οὖν ὁ Αὔγουστος:  ὅτι μὲν πολλοὶ
πολλάκις καὶ ὑπ᾽ αὐτῶν τῶν συνόντων ἐφθάρησαν,
οὐδέν,  ἔφη,  δέομαι λέγειν. πρὸς γὰρ
τοῖς ἄλλοις καὶ τοῦτ᾽ ἐν ταῖς μοναρχίαις χαλεπώτατόν
ἐστιν, ὅτι μὴ μόνον τοὺς πολεμίους, ὥσπερ
οἱ ἄλλοι, ἀλλὰ καὶ τοὺς φιλίους  φιλίους μ, φίλους χιπη.  φοβούμεθα.
καὶ πολύ γε πλείους ὑπὸ τῶν τοιούτων, ἅτε καὶ
ἀεί, καὶ μεθ᾽ ἡμέραν καὶ νύκτωρ, καὶ γυμνουμένοις
σφίσι καὶ καθεύδουσι σιτία τε καὶ ποτὰ ὑπ᾽
αὐτῶν παρεσκευασμένα λαμβάνουσι συγγιγνομένων,
ἐπεβουλεύθησαν ἢ ὑπὸ τῶν μηδὲν προσηκόντων:
τά τε γὰρ ἄλλα, καὶ πρὸς μὲν ἐκείνους
ἔστι τούτους ἀντιτάξαι, πρὸς δὲ τούτους αὐτοὺς
οὐκ ἔστιν ἄλλῳ τινὶ συμμάχῳ χρήσασθαι. ὥσθ᾽
ἡμῖν διὰ πάντων δεινὸν μὲν τὴν ἐρημίαν δεινὸν
δὲ καὶ τὸ πλῆθος, καὶ φοβερὸν μὲν τὴν ἀφυλαξίαν
φοβερωτάτους δὲ αὐτοὺς τοὺς φύλακας, καὶ χαλεποὺς
μὲν τοὺς ἐχθροὺς χαλεπωτέρους δὲ τοὺς
φίλους εἶναι: φίλους γὰρ ἀνάγκη πάντας σφᾶς,
κἂν μὴ ὦσι, καλεῖσθαι. εἰ δ᾽ οὖν τις καὶ χρηστῶν
αὐτῶν τύχοι, ἀλλ᾽ οὔτι γε οὕτω πιστεύσειεν ἄν
σφισιν ὥστε καὶ  καὶ αδδεδ ῾βετσεεν λινεσ᾽ βψ ξορρεξτορ ιν μ, ομ. χιπη. φλορ.  καθαρᾷ καὶ ἀφροντίστῳ καὶ
ἀνυπόπτῳ τῇ ψυχῇ προσομιλεῖν. τοῦτό τε οὖν
καὶ τὸ τοὺς ἄλλους τοὺς ἐπιβουλεύοντας ἀναγκαῖον
εἶναι ἀμύνεσθαι πάνδεινόν ἐστιν. τὸ γάρ
τοι τιμωρεῖσθαί τε καὶ κολάζειν ἀεί τινας ἀναγκάζεσθαι
μεγάλην ἀχθηδόνα τοῖς γε ἀγαθοῖς
ἀνδράσι φέρει. 
