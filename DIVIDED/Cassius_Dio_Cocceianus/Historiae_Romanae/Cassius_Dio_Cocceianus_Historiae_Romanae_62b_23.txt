ὅτι ὁ Κορβούλων ἐν μὲν τῷ φανερῷ τὸν πρὸς
Οὐολόγαισον πόλεμον παρεσκευάζετο, καὶ πέμψας
ἑκατοντάρχην ἐκέλευσεν αὐτὸν ἀπαλλαγῆναι τῆς
χώρας, ἰδίᾳ δὲ συνεβούλευέν οἱ τὸν ἀδελφὸν ἐς
τὴν Ῥώμην πέμψαι, καὶ ἔπεισεν, ἐπειδὴ κρείττων
αὐτοῦ τῇ δυνάμει ἐδόκει εἶναι. συνῆλθον οὖν ἐν
αὐτῇ τῇ Ῥανδείᾳ ὅ τε Κορβούλων καὶ ὁ Τιριδάτης:
τοῦτο γὰρ τὸ χωρίον ἀμφοτέροις ἤρεσε, τῷ μὲν ὅτι
ἀπολαβόντες ἐς αὐτὸ τοὺς Ῥωμαίους ὑποσπόνδους
ἀφῆκαν, πρὸς ἔνδειξιν ὧν εὐηργέτηντο, τῷ δὲ ὅτι
τὴν δύσκλειαν τὴν ἐν αὐτῷ πρότερον συμβᾶσάν
σφισιν ἀποτρίψεσθαι ἔμελλον. οὐδὲ γὰρ ἁπλῶς
λόγους τινὰς ἐποιήσαντο, ἀλλὰ καὶ βῆμα ὑψηλὸν
ἠγέρθη καὶ ἐπ᾽ αὐτοῦ εἰκόνες τοῦ Νέρωνος ἐστάθησαν,
ὅ τε Τιριδάτης πολλῶν μὲν Ἀρμενίων
πολλῶν δὲ Πάρθων καὶ Ῥωμαίων παρόντων
προσῆλθέ τε αὐταῖς καὶ προσεκύνησεν, θύσας τε
καὶ ἐπευφημήσας τὸ διάδημα ἀπό τε τῆς κεφαλῆς
ἀφεῖλε καὶ παρέθηκεν αὐταῖς: καὶ ὁ Μονόβαζος
καὶ ὁ Οὐολόγαισος πρὸς τὸν Κορβούλωνα ἦλθον
καὶ ὁμήρους αὐτῷ ἔδωκαν. καὶ ἐπὶ τούτοις ὁ
Νέρων αὐτοκράτωρ τε πολλάκις ἐπεκλήθη, καὶ
τὰ ἐπινίκια ἔπεμψε παρὰ τὸ νενομισμένον.   εχξ. υγ 39 ῾π. 391᾿.  
Κορβούλων μὲν οὖν, καίτοι καὶ ἰσχὺν μεγάλην
καὶ δόξαν οὐκ ἐλαχίστην ἔχων, καὶ δυνηθεὶς ἂν
ῥᾷστα καὶ αὐτοκράτωρ, ἅτε καὶ τῶν ἀνθρώπων
τῷ τε Νέρωνι δεινῶς ἀχθομένων καὶ ἐκεῖνον ἐς
πάντα δὴ πάντως θαυμαζόντων, ἀποδειχθῆναι,
οὔτε ἐνεωτέρισέ τι οὔτε ᾐτιάθη. τά τε γὰρ
ἄλλα  τά τε γὰρ ἄλλα ξοδ. πειρ., ἀλλ᾽ Ωξ.  ἔτι καὶ μᾶλλον ἐμετρίαζε, καὶ τὸν γαμβρὸν
Ἄννιον ὑποστρατηγοῦντά οἱ ἐς τὴν Ῥώμην,
πρόφασιν μὲν ὡς τὸν Τιριδάτην ἀνάξοντα, τὸ δ᾽
ἀληθὲς ἐφ᾽ ὁμηρείᾳ τῷ Νέρωνι ἑκὼν ἔπεμψεν.
οὕτω γάρ που ἐπεπίστευτο μηδὲν νεοχμώσειν
ὥστε καὶ τὸν γαμβρόν, καὶ πρὶν στρατηγῆσαι,
ὕπαρχον  ὕπαρχον βς., ὕπατον ξοδ. πειρ.  λαβεῖν.   χιπη. 169, 32-170, 4 ρ. στ., εχξ. ϝαλ. 248 ῾π. 689 φ.᾿.  
