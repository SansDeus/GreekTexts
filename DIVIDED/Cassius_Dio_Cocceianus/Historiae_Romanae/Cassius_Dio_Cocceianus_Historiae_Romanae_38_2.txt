τῷ δὲ ἑξῆς ἔτει ὁ Καῖσαρ τὸ σύμπαν θεραπεῦσαι
πλῆθος ἠθέλησεν, ὅπως σφᾶς ἔτι καὶ
μᾶλλον σφετερίσηται. βουληθεὶς δὲ καὶ τὰ τῶν
δυνατῶν δοκεῖν, ἵνα μὴ καὶ δι᾽ ἀπεχθείας αὐτῷ
ὦσι, πράττειν, εἶπέ σφισι πολλάκις ὅτι οὔτε
γράψοι τι ὃ μὴ καὶ ἐκείνοις συνοίσει: καὶ δὴ
γνώμην τινὰ περὶ τῆς χώρας, ἣν παντὶ τῷ ὁμίλῳ
κατένειμεν, οὕτω συνέγραψεν ὥστε μηδὲ μικρόν
τι αὐτῆς αἰτιαθῆναι: καὶ οὐδὲ ταύτην μέντοι
ἐσοίσειν, εἰ μὴ βουλομένοις σφίσιν εἴη, ἐπλάττετο.
τοῦ μὲν δὴ οὖν νόμου ἕνεκα οὐδεὶς αὐτῷ
οὐδὲν ἐπικαλέσαι ἐδύνατο: τό τε γὰρ πλῆθος τῶν
πολιτῶν ὑπέρογκον ὄν, ἀφ᾽ οὗπερ καὶ τὰ μάλιστα
ἐστασίαζον, πρός τε τὰ ἔργα καὶ πρὸς γεωργίας
ἐτρέπετο,  ἐτρέπετο ξοβετ, ἐτράπετο λ.  καὶ τὰ πλεῖστα τῆς Ἰταλίας ἠρημωμένα
αὖθις συνῳκίζετο, ὥστε μὴ μόνον τοὺς ἐν
ταῖς στρατείαις τεταλαιπωρημένους ἀλλὰ καὶ
τοὺς ἄλλους ἅπαντας διαρκῆ τὴν τροφὴν ἔχειν
μήτε τῆς πόλεως οἴκοθέν τι δαπανωμένης μήτε
τῶν δυνατῶν ζημιουμένων, ἀλλὰ καὶ τιμὴν καὶ
ἀρχὴν πολλῶν προσλαμβανόντων. τὴν δὲ χώραν
τήν τε κοινὴν ἅπασαν πλὴν τῆς Καμπανίδος
ἔνεμε ῾ταύτην γὰρ ἐν τῷ δημοσίῳ ἐξαίρετον διὰ
τὴν ἀρετὴν συνεβούλευσεν εἶναἰ, καὶ τὴν λοιπὴν
οὔτε παρὰ ἄκοντός τινος οὔτ᾽ αὖ ὅσου ἂν οἱ
γεωνόμοι βουληθῶσιν, ἀλλὰ πρῶτον μὲν παρ᾽
ἑκόντων, ἔπειτα δὲ τοσούτου ὅσου ἐν ταῖς ἀπογραφαῖς
ἐτετίμητο, ἀγορασθῆναι ἐκέλευσε. χρήματά
τε γὰρ πολλὰ ἀπό τε τῆς λείας ἣν ὁ
Πομπήιος εἰλήφει καὶ ἀπὸ τῶν φόρων τῶν
τε τελῶν τῶν προσκαταστάντων περιεῖναί σφισιν
ἔλεγε, καὶ χρῆναι αὐτά, ἅτε καὶ τοῖς τῶν
πολιτῶν κινδύνοις πεπορισμένα, ἐς αὐτοὺς
ἐκείνους ἀναλωθῆναι. καὶ μέντοι καὶ τοὺς γεωνόμους
οὔτ᾽  οὔτ᾽ βκ., μητ᾽ λ.  ὀλίγους, ὥστε καὶ δυναστείᾳ τινὶ
ἐοικέναι, οὔτ᾽ ἐξ ὑπευθύνων, ὥστε τινὰ δυσχερᾶναι,
καθίστη, ἀλλὰ πρῶτον μὲν τοῦ συχνοὺς
τῆς τιμῆς μετασχεῖν εἴκοσιν,  τοῦ συχνοὺς τῆς τιμῆς μετασχεῖν εἴκοσιν ρειμ., τοῦ συχνοῦ τῆς τιμῆς εἴκοσιν μετασχεῖν λ.  ἔπειτα δὲ τοὺς
ἐπιτηδειοτάτους, πλὴν ἑαυτοῦ. πάνυ γάρ τι
τοῦτο προδιωμολογήσατο, ὅπως μὴ δι᾽ ἑαυτόν τι  τι βκ., τοι λ. 
γράφειν νομισθείη: αὐτὸς μὲν γὰρ τῇ τε εὑρήσει
καὶ τῇ ἐσηγήσει τοῦ πράγματος ἠρκεῖτο, ὥς γε
ἔλεγε, τῷ δὲ δὴ Πομπηίῳ καὶ τῷ Κράσσῳ τοῖς
τε ἄλλοις φανερῶς ἐχαρίζετο.
