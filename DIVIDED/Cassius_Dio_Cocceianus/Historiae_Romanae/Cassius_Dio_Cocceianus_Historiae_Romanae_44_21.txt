θορύβου δ᾽ οὖν πολλοῦ παρὰ τῶν ἄλλων τῶν
τε ἔνδον ὄντων καὶ τῶν  τῶν συππλιεδ βψ ρ. στεπη.  ἔξωθεν προσεστηκότων
πρός τε τὸ αἰφνίδιον τοῦ πάθους, καὶ ὅτι ἠγνόουν
τούς τε σφαγέας καὶ τὸ πλῆθος τήν τε διάνοιαν
αὐτῶν, γενομένου πάντες ὡς καὶ κινδυνεύσοντες
ἐταράσσοντο, καὶ αὐτοί τε ἐς φυγὴν ὥρμησαν
ᾗ ἕκαστος ἐδύνατο, καὶ τοὺς προστυγχάνοντάς
σφισιν ἐξέπλησσον, σαφὲς μὲν οὐδὲν λέγοντες,
αὐτὰ δὲ ταῦτα μόνον βοῶντες,  φεῦγε, κλεῖε,
κλεῖε.  καὶ αὐτὰ καὶ οἱ λοιποὶ παραλαμβάνοντες
παρ᾽ ἀλλήλων ὡς ἕκαστος διεβόων,  διεβόων ρ. στεπη., διαβοῶν λ.  καὶ τήν τε
πόλιν θρήνων ἐπλήρουν, καὶ αὐτοὶ ἔς τε τὰ ἐργαστήρια
καὶ ἐς τὰς οἰκίας ἐσπίπτοντες ἀπεκρύπτοντο,
καίτοι τῶν σφαγέων ἔς τε τὴν ἀγορὰν
ὥσπερ εἶχον ὁρμησάντων, καὶ τοῖς τε σχήμασιν
ἐνδεικνυμένων καὶ προσεκβοώντων μὴ φοβεῖσθαι.
ἐκεῖνοι μὲν γὰρ τοῦτό τε ἅμα ἔλεγον καὶ τὸν
Κικέρωνα συνεχῶς ἀνεκάλουν, ὁ δὲ ὅμιλος οὔτ᾽
ἄλλως  οὔτ᾽ ἄλλως πφλυγκ, οὐδ᾽ ἄλλως λ.  ἐπίστευέ σφισιν ἀληθεύειν οὔτε ῥᾳδίως
καθίστατο: ὀψὲ δ᾽ οὖν ποτε καὶ μόλις, ὡς οὔτε
τις ἐφονεύετο οὔτε συνελαμβάνετο, θαρσήσαντες
