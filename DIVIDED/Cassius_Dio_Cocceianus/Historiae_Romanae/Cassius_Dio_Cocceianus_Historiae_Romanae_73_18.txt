καὶ ἐν μὲν τῇ πρώτῃ ἡμέρᾳ ἄρκτους τε ἑκατὸν
αὐτὸς μόνος, ἄνωθεν ἀπὸ τῆς περιβολῆς τῆς
κρηπῖδος ἀκοντίζων, ἀπέκτεινε: διείληπτο γὰρ
τὸ θέατρον πᾶν συμπήκτοις τισὶ διαμέτροις, τήν
τε στέγην περίδρομον ἔχουσι καὶ διχῇ τέμνουσιν
ἄλληλα, ἵν᾽ ἐξ ὀλίγου πανταχόθεν τετραχῇ τὰ
θηρία μεμερισμένα ῥᾷον ἀκοντίζηται. καὶ ἔπιεν
ἐν μέσῃ τῇ ἀγωνίᾳ καμών, κύλικι ῥοπαλωτῇ παρὰ
γυναικὸς γλυκὺν οἶνον ἐψυγμένον λαβών, ἀμυστί:
ἐφ᾽ ᾧ καὶ ὁ δῆμος καὶ ἡμεῖς παραχρῆμα πάντες
τοῦτο δὴ τὸ ἐν τοῖς συμποσίοις εἰωθὸς λέγεσθαι
ἐξεβοήσαμεν,  ζήσειας.   ζήσειας Ωξ συιδ., ζήσεις ξοδ. πειρ.    χιπη. 275, 19-278, 4 ρ. στ., εχξ. ϝαλ. 321, 322, 323, 324, συιδ. ς. ϝϝ.  
ἀμυστὶ ετ κύλιξ ῥοπαλωτή.
καὶ μή μέ τις κηλιδοῦν τὸν τῆς ἱστορίας ὄγκον,
ὅτι καὶ τὰ τοιαῦτα συγγράφω, νομίσῃ. ἄλλως
μὲν γὰρ οὐκ ἂν εἶπον αὐτά: ἐπειδὴ δὲ πρός τε
τοῦ αὐτοκράτορος ἐγένετο καὶ παρὼν αὐτὸς ἐγὼ
καὶ εἶδον ἕκαστα καὶ ἤκουσα καὶ ἐλάλησα, δίκαιον
ἡγησάμην μηδὲν αὐτῶν ἀποκρύψασθαι, ἀλλὰ καὶ
αὐτά, ὥσπερ τι ἄλλο τῶν μεγίστων καὶ ἀναγκαιοτάτων,
τῇ μνήμῃ τῶν ἐσέπειτα ἐσομένων παραδοῦναι.
καὶ μέντοι καὶ τἆλλα πάντα τὰ ἐπ᾽
ἐμοῦ πραχθέντα καὶ λεπτουργήσω καὶ λεπτολογήσω
μᾶλλον ἢ τὰ πρότερα, ὅτι τε συνεγενόμην
αὐτοῖς, καὶ ὅτι μηδένα ἄλλον οἶδα τῶν τι δυναμένων
ἐς συγγραφὴν ἀξίαν λόγου καταθέσθαι
διηκριβωκότα αὐτὰ ὁμοίως ἐμοί.
