ὡς δ᾽ οὐδεὶς αὐτῶν ἐσήκουσεν, ἀλλ᾽ ὀλίγου καὶ
ἀπέθανον, πρός τε τὸν Πρῖμον καὶ αὐτὸν ἤδη
προσπελάζοντα ἦλθον, καὶ λόγου μὲν ἔτυχον,
ἔπραξαν δὲ οὐδέν. οἱ γὰρ στρατιῶται ἐπ᾽ αὐτὸν
ὀργῇ ἐχώρησαν, καὶ τήν τε φυλακὴν τῆς τοῦ
Τιβέριδος γεφύρας ῥᾳδίως ἔλυσαν ῾ἐπειδὴ γὰρ
ἐνστάντες ἐς αὐτὴν ἐκώλυσάν σφας διελθεῖν,
διενήξαντο τὸν ποταμὸν οἱ ἱππεῖς καὶ κατὰ τοῦ
νώτου σφίσιν ἐπέπεσον᾽, καὶ μετὰ τοῦτο ἄλλοι
ἄλλῃ ἐσβαλόντες οὐδὲν ὅ τι τῶν δεινοτάτων οὐκ
ἐποίησαν: πάντα γὰρ ὅσα τῷ Οὐιτελλίῳ καὶ
τοῖς σὺν αὐτῷ οὖσιν ἐπεκάλουν, καὶ δι᾽ ἃ καὶ
πολεμεῖν σφισιν ἐσκήπτοντο, ἔδρασαν, καὶ ἀπέκτειναν
πολλούς. συχνοὶ δὲ καὶ αὐτῶν ἀπὸ τε
τῶν στεγῶν  στεγῶν υγ, τέγων Ω, τεγῶν ξ.  τῷ κεράμῳ  τῷ κεράμῳ υγ, τῶν κεράμων ξ, τῶν κεραμίων ϝ.  βαλλόμενοι καὶ ἐν
ταῖς στενοχωρίαις ὑπὸ τοῦ πλήθους τῶν ἀνθισταμένων
ὠθούμενοι ἐκόπτοντο, ὥστε ἐς  ἐς υγ, ομ. ωξ.  πέντε
μυριάδας ἀνθρώπων ὅλας ἐν ταῖς ἡμέραις ἐκείναις
φθαρῆναι.   χιπη. 200, 25-201, 18 ρ. στ., εχξ. υγ 40β ῾π. 396᾿.  
