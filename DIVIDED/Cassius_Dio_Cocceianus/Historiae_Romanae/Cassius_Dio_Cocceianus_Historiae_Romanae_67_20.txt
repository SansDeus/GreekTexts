τὸ μὲν οὖν πλῆθος οὕτως τότε ἐδείπνισεν, αὖθις
δὲ τοὺς πρώτους τῆς γερουσίας καὶ τῶν ἱππέων
τόνδε τὸν τρόπον. οἶκον μελάντατον ἁπανταχόθεν
ἔκ τε τῆς ὀροφῆς καὶ ἐκ τῶν τοίχων τοῦ
τ᾽ ἐδάφους παρασκευάσας, καὶ κλισίας ἐπ᾽ αὐτοῦ
τοῦ δαπέδου γυμνὰς ὁμοίας ἑτοιμάσας, ἐσεκάλεσεν
αὐτοὺς μόνους νυκτὸς ἄνευ τῶν ἀκολούθων. καὶ
πρῶτον μὲν στήλην ταφοειδῆ ἑκάστῳ σφῶν παρέστησε,
τό τε ὄνομα αὐτοῦ ἔχουσαν καὶ λυχνοῦχον
μικρόν, οἷος  οἷος ρειμ., οἷον Ωξ.  ἐν τοῖς μνημείοις κρεμάννυται:  κρεμάννυται η. στεπη., κρεμμάνυνται Ω, κρεμάνυνται ξ. 
ἔπειτα παῖδες εὐπρεπεῖς γυμνοί, μέλανι καὶ αὐτοὶ
κεχρισμένοι, ἐσῆλθον ὥσπερ εἴδωλα, καὶ περιελθόντες
αὐτοὺς μετ᾽ ὀρχήσεώς τινος φοβερᾶς πρὸ
ποδῶν ἱδρύθησαν: καὶ μετὰ τοῦτο πάνθ᾽ ὅσαπερ
ἐν τοῖς ἐναγίσμασι καθαγίζεται, καὶ ἐκείνοις
μέλανα ἐν σκεύεσιν ὁμοίοις  ὁμοίοις λευνξλ., ὁμοίως Ωξ.  προσηνέχθη, ὥστε
καὶ φοβεῖσθαι καὶ τρέμειν καθ᾽ ἕκαστον αὐτῶν
πάντας, ἀεί τε ὅσον οὐκ ἤδη σφαγήσεσθαι
προσδέχεσθαι, ἄλλως τε καὶ ὅτι παρά τε τῶν
ἄλλων σιωπὴ πολλὴ ὥσπερ ἐν τεθνηκόσιν ἤδη
ἦν, καὶ αὐτὸς ὁ Δομιτιανὸς πάντα ἔς τε θανάτους
καὶ ἐς σφαγὰς φέροντα διελάλει. τέλος δὲ
ἀφῆκε μὲν αὐτούς, προαπαλλάξας δὲ δὴ τοὺς
οἰκέτας σφῶν τοὺς ἐν τοῖς προθύροις ἑστηκότας,
δἰ ἑτέρων τινῶν ἀγνώστων τοὺς μὲν ὀχήμασι
τοὺς δὲ φορείοις παραδοὺς πολὺ πλέον δέος
αὐτοῖς ἐνέβαλε. ἄρτι δὲ ἕκαστός σφων οἴκαδε
ἐσεληλύθει καὶ τρόπον τινὰ ἀναπνεῖν ἤρχετο,
καὶ αὐτῷ ἐσηγγέλθη ὅτι παρὰ τοῦ Αὐγούστου
τις ἥκοι. προσδοκώντων τε ἐκ τούτου τότε δὴ
πάντως ἀπολεῖσθαι, ἐσεκόμισέ τις τὴν στήλην
ἀργυρᾶν οὖσαν, εἶτ᾽ ἄλλος ἄλλο τι καὶ ἕτερος
ἕτερον τῶν σκευῶν τῶν ἐν τῷ δείπνῳ παρατεθέντων,
πολυτελεστάτου τινὸς γένους πεποιημένα:
καὶ τέλος ὁ παῖς ἐκεῖνος, τὸ δαιμόνιον
ἑκάστῳ, λελουμένος τε καὶ κεκοσμημένος     λαξυνα ρεξογνιζεδ βψ χψλ., σηο συππλιεδ ἐσῆλθε. 
καὶ οὕτω διὰ πάσης τῆς νυκτὸς φοβούμενοι τὰ
δῶρα ἔλαβον.
ὁ μὲν οὖν Δομιτιανὸς τοιαῦτα νικητήρια, ἢ
ὥς γε ὁ ὅμιλος ἔλεγε, τοιούτους ἐναγισμοὺς ἐπὶ
τε τοῖς ἐν τῇ Δακίᾳ καὶ ἐπὶ τοῖς ἐν τῇ Ῥώμῃ
τεθνηκόσιν ἐποίησε, καί τινας καὶ τότε τῶν
πρώτων ἀπέσφαξε, τοῦ τε θάψαντος τὸ σῶμα
ἑνὸς αὐτῶν, ὅτι ἐν τοῖς ἐκείνου χωρίοις ἐτεθνήκει,
τὴν οὐσίαν ἀφείλετο.
