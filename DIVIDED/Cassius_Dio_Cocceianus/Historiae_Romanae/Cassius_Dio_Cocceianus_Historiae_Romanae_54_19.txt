ταῦτα μὲν ἐν ἐκείνῳ τῷ ἔτει ἐγένετο: ἐπὶ δὲ δὴ
Γαΐου  Γαΐου βκ., τοῦ γαΐου μ.  τε Φουρνίου καὶ Γαΐου Σιλανοῦ ὑπάτων
υἱὸν αὖθις ὁ Ἀγρίππας ἀνείλετο τὸν Λούκιον
ὀνομασθέντα, καὶ αὐτὸν εὐθὺς ὁ Αὔγουστος μετὰ
τοῦ ἀδελφοῦ τοῦ Γαΐου ἐποιήσατο, μὴ ἀναμείνας
σφᾶς ἀνδρωθῆναι, ἀλλ᾽ αὐτόθεν διαδόχους τῆς
ἀρχῆς ἀποδείξας, ἵν᾽ ἧττον ἐπιβουλεύηται. τήν
τε τῆς Τιμῆς καὶ τῆς Ἀρετῆς πανήγυριν ἐς τὰς
νῦν ἡμέρας μετέστησε, καὶ τοῖς τὰ ἐπινίκια πέμπουσιν
ἔργον ἐκ τῶν λαφύρων ἐς τὴν τῶν πράξεων
μνήμην ποιεῖν προσέταξε, τά τε σαικουλάρια τὰ
πέμπτα ἐπετέλεσε. καὶ τοὺς ῥήτορας ἀμισθὶ  ἀμισθὶ στ., ἀμισθεὶ μ. 
συναγορεύειν, ἢ τετραπλάσιον ὅσον ἂν λάβωσιν
ἐκτίνειν, ἐκέλευσε. τοῖς δὲ δικάζειν ἀεὶ λαγχάνουσιν
ἀπεῖπεν ἐς μηδενὸς οἴκαδε τὸν ἐνιαυτὸν
ἐκεῖνον ἐσιέναι. ἐπειδή τε ἀσπουδεὶ οἱ  οἱ συππλιεδ βψ ρκ.  βουλευταὶ
ἐς τὸ συνέδριον συνεφοίτων, ἐπηύξησε τὰς ζημίας
τοῖς οὐκ ἐξ εὐλόγου τινὸς αἰτίας ὑστερίζουσι.
