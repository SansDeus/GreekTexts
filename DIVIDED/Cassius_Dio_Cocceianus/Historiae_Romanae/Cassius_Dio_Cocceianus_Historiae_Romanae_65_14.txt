τῇ τοῦ αὐτοκράτορος ἐπιεικείᾳ ἀποχρώμενοι: ὁ
δὲ ἐκείνους μὲν εἴα, ἐς δὲ τὴν Ῥώμην ἐπέστειλε,
τήν τε ἀτιμίαν τῶν καταψηφισθέντων ἐπὶ ταῖς
λεγομέναις ἀσεβείαις ὑπὸ Νέρωνος καὶ τῶν μετὰ
ταῦτα ἀρξάντων, τῶν τε ζώντων καὶ τῶν τεθνεώτων
ὁμοίως, ἀπαλείφων, καὶ τὰς γραφὰς τὰς ἐπὶ
τοιούτοις ἐγκλήμασι καταλύων. τούς τε ἀστρολόγους
ἐκ τῆς Ῥώμης ἐξώρισε, καίτοι πᾶσι τοῖς
ἀρίστοις αὐτῶν χρώμενος αὐτός,  αὐτός πολακ, οὕτως ξοδ. πειρ.  ὥστε καὶ διὰ
Βάρβιλλόν τινα ἄνδρα τοιουτότροπον ἀγῶνα τοῖς
Ἐφεσίοις ἱερὸν ἄγειν συγχωρῆσαι: ὅπερ οὐδεμιᾷ
ἄλλῃ πόλει ἔνειμεν.   χιπη. 205, 13-206, 7 ρ. στ., εχξ. ϝαλ. 271 ῾π. 701 ς#3.᾿.  
τὴν μὲν οὖν Αἴγυπτον δι᾽ ὀλίγου κατεστήσατο,
καὶ σῖτον πολὺν εἰς τὴν Ῥώμην ἔπεμψεν ἀπ᾽ αὐτῆς:
τὸν δὲ υἱὸν αὐτοῦ Τίτον εἰς Ἱεροσόλυμα καταλελοιπὼς
πορθῆσαι αὐτά, τὴν ἐκείνων ἀνέμεινεν
ἅλωσιν, ἵνα μετὰ τοῦ υἱέος ἐπανέλθῃ πρὸς τὴν
Ῥώμην. τριβομένου δὲ χρόνου ἐν τῇ πολιορκίᾳ
τὸν μὲν Τίτον ἐν τῇ Παλαιστίνῃ κατέλιπεν, αὐτὸς
δὲ ὁλκάδος ἐπιβὰς ἐς Λυκίαν ἔπλευσε, κἀκεῖθεν
τὰ μὲν πεζῇ τὰ δὲ ναυτιλλόμενος ἐς τὸ Βρεντέσιον
ἐκομίσθη.   ζον. 11, 17, π. 52, 28-53, 8 δ.  
ὁ δὲ Οὐεσπασιανὸς μετὰ ταῦτα ἐς τὴν Ῥώμην
ἐσεληλύθει, καὶ Μουκιανῷ μὲν ἄλλοις τε τῶν
πρώτων ἐν τῷ Βρεντεσίῳ ἐνέτυχε, Δομιτιανῷ δὲ
ἐν Βενεουεντῷ.  Βενεουεντῷ η. στεπη., βενουέντω Ωξ.  ὑπὸ γὰρ τοῦ συνειδότος ὧν τε
ἐφρόνει καὶ ὧν ἐπεποιήκει οὔτε ἐθάρσει, καὶ
προσέτι καὶ μωρίαν ἔστιν ὅτε προσεποιεῖτο. ἐν
γοῦν τῷ Ἀλβανῷ χωρίῳ τὰ πλεῖστα διάγων
ἄλλα τε πολλὰ καὶ γελοῖα ἔπραττε, καὶ τὰς
μυίας γραφείοις κατεκέντει.  κατεκέντει ξ ῾̣̓, κατεκέντα ϝ.  τοῦτο γὰρ εἰ καὶ
ἀνάξιον τοῦ τῆς ἱστορίας ὄγκου ἐστίν, ἀλλ᾽ ὅτι
γε ἱκανῶς τὸν τρόπον αὐτοῦ ἐνδείκνυται, ἀναγκαίως
ἔγραψα, καὶ μάλισθ᾽ ὅτι καὶ μοναρχήσας
ὁμοίως αὐτὸ ἐποίει. ὅθεν οὐκ ἀχαρίτως τις εἶπε
πρὸς τὸν ἐρωτήσαντα  τί πράττει Δομιτιανός  Δομιτιανός ρ. στεπη., δομετιανός Ωξ.  ; 
ὅτι  ἰδιάζει τε,  τε η. στεπη., τί Ωξ.  καὶ οὐδὲ μυῖα αὐτῷ παρακάθηται. 
