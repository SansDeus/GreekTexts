πάρεστι δὲ καὶ ἐκ τῶν σημείων τῶν τότε συμβάντων
σφίσι τεκμήρασθαι ὅτι μέγιστος διαφανῶς
ὁ ἀγὼν αὐτοῖς ἐγένετο: τὸ γὰρ δαιμόνιον, ὥσπερ
που καὶ ἀεὶ πρὸ τῶν ἀτοπωτάτων φιλεῖ προσημαίνειν,
πάντα σφίσιν ἀκριβῶς καὶ ἐν τῇ Ῥώμῃ
καὶ ἐν τῇ Μακεδονίᾳ τὰ ἐκβάντα ἀπ᾽ αὐτοῦ προεμαντεύσατο.
ἐν γὰρ τῷ ἄστει ὅ τε ἥλιος τοτὲ
μὲν ἠλαττοῦτο καὶ ἐλάχιστος ἐγίγνετο, τοτὲ δὲ
καὶ μέγας καὶ τριττὸς ἐξεφαίνετο, καί ποτε καὶ
νυκτὸς ἐξέλαμψε: καὶ κεραυνοὶ ἄλλοσέ τε πολλαχόσε
καὶ ἐς τὸν τοῦ Νικαίου Διὸς βωμὸν ἐφέροντο,
λαμπάδες τε ἐνταῦθα κἀκεῖσε ᾖττον,  ᾖττον οδδεψ, ἧττον λ, ἧπτον μ.  καὶ σαλπίγγων
ἠχαὶ ὅπλων τε κτύποι καὶ στρατοπέδων
βοαὶ νυκτὸς ἔκ τε τῶν τοῦ Καίσαρος καὶ ἐκ τῶν
τοῦ Ἀντωνίου κήπων, ὁμοχώρων ἀλλήλοις παρὰ
τῷ Τιβέριδι ὄντων, ἠκούοντο.  ἠκούοντο ρ. στεπη., ἠκούετο λμ, ἐξηκούοντο ζον.  καὶ προσέτι καὶ
κύων κυνὸς σῶμα πρὸς τὸ Δημήτριον προσελκύσας
τήν τε γῆν τοῖς ποσὶν ὤρυξε καὶ κατέχωσεν
αὐτό. καί τι παιδάριον δεκαδακτύλους χεῖρας
ἔχον ἐγεννήθη, ἡμίονός τε διφυές τέρας ἔτεκε: τὰ
μὲν γὰρ πρόσθια ἵππῳ, τὰ δὲ λοιπὰ ἡμιόνῳ ἐῴκει.
καὶ ὁ τῆς Ἀθηνᾶς ὀχὸς πρὸς τὸ Καπιτώλιον ἐξ
ἱπποδρομίας τινὸς ἐπανιὼν συνετρίβη, τό τε
ἄγαλμα τὸ τοῦ Διὸς τὸ ἐν τῷ Ἀλβανῷ ὂν αἷμα
παρ᾽ αὐτὰς τὰς ἀνοχὰς ἔκ τε τοῦ δεξιοῦ ὤμου καὶ
ἐκ τῆς δεξιᾶς χειρὸς ἀνέδωκε. καὶ ταῦτα μὲν ἐκ
τοῦ δαιμονίου σφίσι προεδείχθη, ποταμοί τε ἐν τῇ
χώρᾳ αὐτῶν οἱ μὲν παντάπασιν ἐξέλιπον οἱ δ᾽
ἀνάπαλιν ῥεῖν ἤρξαντο: συνενηνέχθαι  συνενηνέχθαι βκ., συνηνέχθαι λμ.  δέ πως ἐς
ταὐτὸ καὶ ὅσα παρὰ τῶν ἀνθρώπων κατὰ συντυχίαν
ἐπράχθη ἔδοξεν: ἔν τε γὰρ ταῖς ἀνοχαῖς ὁ
πολίαρχος τὰ Λατιάρια, οὔτ᾽ ἄλλως προσήκοντα
αὐτῷ οὔτ᾽ ἐν τῷ καιρῷ ἐκείνῳ γίγνεσθαι εἰωθότα,
ἐποίησεν, καὶ οἱ ἀγορανόμοι τοῦ πλήθους ὁπλομαχίας
ἀγῶνας ἀντὶ τῆς ἱπποδρομίας τῇ Δήμητρι
ἐπετέλεσαν. ἐν μὲν οὖν τῇ Ῥώμῃ ταῦτ᾽ ἐγίγνετο,
καί τινα καὶ λόγια  λόγια λευνξλ., λοιπὰ λμ.  καὶ πρὸ αὐτῶν καὶ ἐπ᾽ αὐτοῖς
ἐς τὴν κατάλυσιν τῆς δημοκρατίας συμβαίνοντα
ᾔδετο: ἐν δὲ δὴ τῇ Μακεδονίᾳ ῾ταύτης γὰρ τό τε
Παγγαῖον καὶ ἡ περὶ αὐτὸ γῆ νομίζεταἰ μέλισσαί
τε πολλαὶ τὸ τοῦ Κασσίου στρατόπεδον περιέσχον,
κἀν τῷ καθαρσίῳ αὐτοῦ τὸν στέφανόν τις
τραπέμπαλιν  τραπέμπαλιν δινδ., τραπέντα πάλιν λμ.  αὐτῷ ἐπέθηκε, παῖς τε  τε μ, τε γὰρ λ.  ἐν πομπῇ
τινι, οἵας οἱ στρατιῶται ἄγουσι, νίκην φέρων
ἔπεσε. καὶ ὅ γε μάλιστα τὸν ὄλεθρόν σφισιν
ἐσήμηνεν ὥστε καὶ τοῖς ἐναντίοις ἔκδηλον γενέσθαι,
πολλοὶ μὲν γῦπες πολλοὶ δὲ καὶ ἄλλοι
ὄρνιθες νεκροφάγοι ὑπέρ τε ἐκείνων μόνων διεφοίτων
καὶ ἐς αὐτοὺς κατέβλεπον, δεινόν τέ τι καὶ
φρικῶδες κλάζοντές τε καὶ τρίζοντες.
