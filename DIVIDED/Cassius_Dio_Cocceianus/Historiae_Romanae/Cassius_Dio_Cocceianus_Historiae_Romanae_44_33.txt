μὴ μνησικακεῖν ἀλλήλοις. εἰ γάρ τοί τινα καὶ
ἡμάρτηταί τισιν, ἀλλ᾽ οὔτι γε καιρός ἐστιν οὔτε
πολυπραγμονῆσαι αὐτὰ οὔτε ἐξελέγξαι οὔτε
τιμωρήσασθαι. οὐδὲ γὰρ δικάζετέ τισιν ἐν  ἐν λευνξλ., ἂν ἐν λ.  τῷ
παρόντι, ὥστε τὸ  ὥστε τὸ χψλ., ὡς τότε λ.  πάνυ ἀκριβὲς δίκαιον ζητηθῆναι
δεῖν, ἀλλὰ βουλεύεσθε περὶ τῶν ἐνεστηκότων,
ὅπως ὡς ἀσφαλέστατα καταστῇ. τοῦτο δὲ οὐκ ἂν
ὑπάρξειεν ἡμῖν, εἰ μή τι παρίδοιμεν, ὥσπερ που
καὶ ἐπὶ τῶν παίδων ποιεῖν εἰώθαμεν. οὔτε γὰρ
πάντα ἀκριβῶς ἐπ᾽ αὐτῶν ἐκλογιζόμεθα, καὶ
πολλὰ καὶ παρορῶμεν ἀναγκαίως: τῶν γὰρ μετρίων
ἁμαρτημάτων ἕνεκα οὐδέν᾽  οὐδέν᾽ ρειμ., οὐδὲν λ.  ἀνηκέστως δεῖ
κολάζειν, ἀλλὰ πρᾴως σωφρονίζειν. καὶ νῦν οὖν,
ἅτε καὶ κοινοὶ παντὸς τοῦ δήμου πατέρες οὐ
μόνον ὀνομαζόμενοι ἀλλὰ καὶ ἀληθῶς ὄντες, μὴ
καὶ πάντα ἀκριβολογώμεθα, ἵνα μὴ καὶ πάντες
ἀπολώμεθα, ἐπεί τοι πολλὰ μὲν ἄν τις καὶ αὐτῷ
τῷ Καίσαρι ἐγκαλέσειεν, ὥστε καὶ δικαίως αὐτὸν
πεφονεῦσθαι δόξαι, πολλὰ δὲ καὶ τοὺς ἀποκτείναντας
αὐτὸν αἰτιάσαιτο, ὥστε καὶ τιμωρίας
αὐτοὺς ἀξίους εἶναι νομισθῆναι. ἀλλὰ τοῦτο μὲν
ἀνδρῶν ἔργον ἐστὶ στασιάσαι αὖθις ἐπιθυμούντων:
δεῖ δὲ τοὺς ὀρθῶς βουλευομένους μὴ τὸ πάντῃ
δίκαιον ἐξακριβοῦντας βλάπτεσθαι, ἀλλὰ καὶ τῷ
ἐπιεικεῖ προσχρωμένους σώζεσθαι. ὥστε τὰ μὲν
γεγενημένα ταῦτα χαλάζης τέ τινος καὶ κατακλυσμοῦ
τρόπον συμβεβηκέναι νομίσαντες λήθῃ
παράδοτε: γνωρίσαντες δὲ νῦν γε ἀλλήλους, ἅτε
καὶ ὁμόφυλοι καὶ πολῖται συγγενεῖς τε ὄντες, ὁμονοήσατε.
