ἐν ᾧ δὲ ταῦτ᾽ ἐπράττετο, ὁ Δέκιμος τὸ μὲν
πρῶτον ὡς καὶ πολεμήσων αὐτοῖς ὥρμησεν, καὶ
τόν γε Πλάγκον τὸν Λούκιον, ἐπειδὴ καὶ συνύπατός
οἱ ἐς τὸ ἐπιὸν ἔτος προαπεδέδεικτο, προσηταιρίσατο:
μαθὼν δὲ δὴ τήν τε ἑαυτοῦ καταψήφισιν
καὶ τὴν ἐκείνων συναλλαγὴν ἠθέλησε
μὲν ἐπὶ τὸν Καίσαρα ἐπιστρατεῦσαι, ἐγκαταλειφθεὶς
δὲ ὑπὸ τοῦ Πλάγκου τά τε τοῦ Λεπίδου
καὶ τὰ τοῦ Ἀντωνίου φρονήσαντος, τήν τε Γαλατίαν
ἐκλιπεῖν καὶ ἐς τὴν Μακεδονίαν πρὸς τὸν
Βροῦτον πεζῇ δι᾽ Ἰλλυριῶν ἐπειχθῆναι ἔγνω, καί
τινας στρατιώτας, ἐν ᾧ δὴ τὰ ἐν χερσὶ καθίστατο,  καθίστατο η. στεπη., καθίσταντο λμ. 
προέπεμψεν. ὡς δὲ ἐκεῖνοί τε τὰ τοῦ
Καίσαρος ἀνθείλοντο, καὶ τοὺς λοιποὺς ὅ τε
Λέπιδος καὶ ὁ Ἀντώνιος ἐπιδιώξαντες δι᾽ ἑτέρων
προσέθεντο, συνελήφθη τε μονωθεὶς ὑπ᾽ ἐχθροῦ
τινος, καὶ μέλλων σφαγήσεσθαι ἐδεινοπάθει καὶ
ὠδύρετο, μέχρις οὗ Ἕλουιός τις Βλασίων, εὐνοΐκῶς
οἱ ἐκ συστρατείας ἔχων, ἑαυτὸν ἑκὼν ὁρῶντος
αὐτοῦ προαπέκτεινε.
