Τοιαῦτ᾽ ἄττα ἡ Βουδουῖκα δημηγορήσασα
ἐπῆγε τοῖς Ῥωμαίοις τὴν στρατιάν: ἔτυχον γὰρ
ἄναρχοι ὄντες διὰ τὸ Παυλῖνον τὸν ἡγεμόνα
σφῶν εἰς νῆσόν τινα Μῶνναν ἀγχοῦ τῆς Βρεττανίας
κειμένην ἐπιστρατεῦσαι. διὰ τοῦτο πόλεις
τε δύο Ῥωμαϊκὰς ἐξεπόρθησε καὶ διήρπασε
καὶ φόνον ἀμύθητον, ὡς ἔφην, εἰργάσατο: τοῖς
τε ἁλισκομένοις ἀνθρώποις ὑπ᾽ αὐτῶν οὐδὲν τῶν
δεινοτάτων ἔστιν ὅ τι οὐκ ἐγίνετο. καὶ ὃ δὴ
δεινότατον καὶ θηριωδέστατον ἔπραξαν: τὰς γὰρ
γυναῖκας τὰς εὐγενεστάτας καὶ εὐπρεπεστάτας
γυμνὰς ἐκρέμασαν, καὶ τοὺς τε μαστοὺς αὐτῶν
περιέτεμον καὶ τοῖς στόμασί σφων προσέρραπτον,
ὅπως ὡς καὶ ἐσθίουσαι αὐτοὺς ὁρῷντο, καὶ μετὰ
τοῦτο πασσάλοις ὀξέσι διὰ παντὸς ποῦ σώματος
κατὰ μῆκος ἀνέπειραν. καὶ ταῦτα πάντα, θύοντές
τε ἅμα καὶ ἑστιώμενοι καὶ  καὶ Ω, ομ. ξ.  ὑβρίζοντες, ἔν τε
τοῖς ἄλλοις σφῶν ἱεροῖς καὶ ἐν τῷ τῆς Ἀνδάτης
μάλιστα ἄλσει ἐποίουν. οὕτω τε  τε Ω, καὶ ξ.  γὰρ τὴν
Νίκην ὠνόμαζον, καὶ ἔσεβον αὐτὴν περιττότατα.
