αὐτὸς δὲ τῇ τε τρυφῇ καὶ τῇ ἀσελγείᾳ προσκείμενος
οὐδὲν ἔτι τῶν ἄλλων οὔτε τῶν ἀνθρωπίνων
οὔτε τῶν θείων ἐφρόντιζεν. ἦν μὲν γὰρ
καὶ ἀπ᾽ ἀρχῆς τοιοῦτος οἷος περί τε τὰ καπηλεῖα
καὶ περὶ τὰ κυβευτήρια τούς τε ὀρχηστὰς καὶ
τοὺς ἁρματηλάτας ἐσπουδακέναι, καὶ ἀμύθητα ἐς
τὰ τοιαῦτα ἀνήλισκε, καὶ διὰ τοῦτο καὶ δανειστὰς
πολλοὺς εἶχε: τότε δὲ καὶ μᾶλλον, ἅτε καὶ ἐν
τοσαύτῃ ἐξουσίᾳ καθεστώς, ὕβριζε, καὶ τὸ πλεῖστον
καὶ τῆς ἡμέρας καὶ τῆς νυκτὸς ἐδαπάνα
ἀπλήστως τε ἐμφορούμενος καὶ συνεχῶς πάντα
ἐξεμῶν, ὡς μόνῃ τῇ παρόδῳ τῶν σιτίων τρέφεσθαι.
ἀφ᾽ οὗπερ καὶ ἀνταρκεῖν ἐδύνατο, ἐπεὶ οἵ γε
συνδειπνοῦντες αὐτῷ πάνυ  πάνυ ζον. αντ., σφόδρα εχξ. ϝατ., πάντες Ωξ, ομ. ξοδ. πειρ.  κακῶς ἀπήλλασσον.
πολλοὺς γὰρ ἀεὶ τοὺς πρώτους ὁμοσίτους ἐποιεῖτο,
καὶ πολλάκις καὶ παρ᾽ αὐτοῖς εἱστιᾶτο:
ὅθεν χαριέστατον λόγον εἷς τις αὐτῶν Οὐίβιος
Κρίσπος ἀρρωστήσας, καὶ διὰ τοῦτο ἡμέρας
τινὰς ἀπολειφθεὶς τοῦ συσσιτίου, εἶπεν, ὅτι  εἰ
