ὅ τε οὖν Πομπήιος μάλα ἀσμένως  οὐκ ἐγώ, 
ἔφη,  μόνος, ὦ Κυιρῖται, τὰ γεγραμμένα δοκιμάζω,
ἀλλὰ καὶ ἡ ἄλλη βουλὴ πᾶσα, δι᾽ ὧν οὐχ
ὅτι τοῖς μετ᾽ ἐμοῦ ἀλλὰ καὶ τοῖς μετὰ τοῦ Μετέλλου
συστρατευσαμένοις ποτὲ γῆν δοθῆναι ἐψηφίσατο.
τότε μὲν οὖν ῾οὐ γὰρ ηὐπόρει τὸ δημόσιον᾽
εἰκότως ἡ δόσις αὐτῆς ἀνεβλήθη: ἐν δὲ
δὴ τῷ παρόντι ῾παμπλούσιον γὰρ ὑπ᾽ ἐμοῦ γέγονἐ
προσήκει καὶ ἐκείνοις τὴν ὑπόσχεσιν καὶ τοῖς
ἄλλοις τὴν ἐπικαρπίαν τῶν κοινῶν πόνων ἀποδοθῆναι. 
ταῦτ᾽ εἰπὼν ἐπεξῆλθέ τε καθ᾽ ἕκαστον
τῶν γεγραμμένων, καὶ πάντα αὐτὰ ἐπῄνεσεν, ὥστε
τὸν ὅμιλον ἰσχυρῶς ἡσθῆναι. ὁ οὖν Καῖσαρ ἰδὼν
τοῦτο ἐκεῖνόν τε ἐπήρετο εἰ βοηθήσοι οἱ προθύμως
ἐπὶ τοὺς τἀναντία σφίσι πράττοντας, καὶ
τῷ πλήθει παρῄνεσε προσδεηθῆναι πρὸς τοῦτο
αὐτοῦ. γενομένου δὲ τούτου ἐπαρθεὶς ὁ Πομπήιος,
ὅτι τῆς παρ᾽ ἑαυτοῦ ἐπικουρίας, καίπερ
μηδεμίαν ἡγεμονίαν ἔχοντος, καὶ ὁ ὕπατος καὶ
ὁ ὅμιλος ἔχρῃζεν, ἄλλα τε πολλὰ ἀνατιμῶν τε
καὶ ἀποσεμνύνων ἑαυτὸν διελέξατο, καὶ τέλος
εἶπεν ὅτι, ἄν τις τολμήσῃ ξίφος ἀνελέσθαι,
καὶ ἐγὼ τὴν ἀσπίδα ἀναλήψομαι. ταῦθ᾽ οὕτως
ὑπὸ τοῦ Πομπηίου λεχθέντα καὶ Κράσσος ἐπῄνεσεν.
ὥστ᾽ εἰ καί τισι τῶν ἄλλων μὴ ἤρεσκεν,
οι ἄλλως τε ἄνδρες ἀγαθοὶ νομιζόμενοι καὶ
πρὸς τὸν Καίσαρα ἐχθρῶς, ὥς γε καὶ ἐδόκουν
σφίσιν, ἔχοντες ῾οὐ γάρ πω ἡ καταλλαγὴ αὐτῶν
ἔκδηλος ἦν᾽ συνῄνουν οἷς ἐγεγράφει, πρόθυμοι
πρὸς τὴν τοῦ νόμου κύρωσιν ἐγένοντο.
