Καίσαρα παρεκάλουν: ἐκείνῳ δὲ προέλεγον μὲν καὶ
μάντεις τὴν ἐπιβουλήν, προέλεγε δὲ καὶ ὀνείρατα.
ἐν γὰρ τῇ νυκτὶ ἐν ᾗ ἐσφάγη ἥ τε γυνὴ αὐτοῦ
τήν τε οἰκίαν σφῶν συμπεπτωκέναι καὶ τὸν
ἄνδρα συντετρῶσθαί τε ὑπό τινων καὶ ἐς τὸν
κόλπον αὐτῆς καταφυγεῖν ἔδοξε, καὶ ὁ Καῖσαρ
ἐπί τε τῶν νεφῶν μετέωρος αἰωρεῖσθαι καὶ τῆς
τοῦ Διὸς χειρὸς ἅπτεσθαι. πρὸς δ᾽ ἔτι καὶ
σημεῖα οὔτ᾽ ὀλίγα οὔτ᾽ ἀσθενῆ αὐτῷ ἐγένετο: τά
τε γὰρ ὅπλα τὰ Ἄρεια παρ᾽ αὐτῷ τότε ὡς καὶ
παρὰ ἀρχιερεῖ κατά τι πάτριον κείμενα ψόφον
τῆς νυκτὸς πολὺν ἐποίησε, καὶ αἱ θύραι τοῦ
δωματίου ἐν ᾧ ἐκάθευδεν αὐτόμαται ἀνεῴχθησαν.  ἀνεῴχθησαν δινδ., ἠνεῴχθησαν λ, χιπη. 
τά τε ἱερὰ ἃ ἐπ᾽ αὐτοῖς ἐθύσατο οὐδὲν αἴσιον
ὑπέφηνε, καὶ οἱ ὄρνιθες δι᾽ ὧν ἐμαντεύετο οὐκ
ἐπέτρεπον αὐτῷ ἐκ τῆς οἰκίας ἐξελθεῖν. ἤδη δέ
τισι καὶ τὸ τοῦ δίφρου τοῦ ἐπιχρύσου ἐνθύμιον
μετά γε τὴν σφαγὴν αὐτοῦ ἐγένετο, ὅτι αὐτὸν ὁ
ὑπηρέτης βραδύνοντος τοῦ Καίσαρος ἐξεκόμισεν
ἐκ τοῦ συνεδρίου, νομίσας μηκέτ᾽ αὐτοῦ χρείαν ἔσεσθαι.
