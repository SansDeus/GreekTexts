Ἀντώνιος δέ τις ἐν Γερμανίᾳ ἄρχων κατὰ
τοῦτον τὸν χρόνον τῷ Δομιτιανῷ ἐπανέστη, ὃν
Λούκιος Μάξιμος κατηγωνίσατο καὶ καθεῖλεν:
ὃς ἐπὶ μὲν τῇ νίκῃ οὐδὲν μέγα ἄξιός ἐστιν
ἐπαινεῖσθαι ῾πολλοὶ γάρ που καὶ ἄλλοι παρὰ
δόξαν ἐνίκησαν, οἵ τε στρατιῶται αὐτῷ συνηγωνίσαντὀ:
ὅτι δὲ τὰ γράμματα ὅσα ἐν τοῖς
τοῦ Ἀντωνίου κιβωτίοις εὑρέθη, παρὰ βραχὺ
τὴν ἑαυτοῦ ἀσφάλειαν πρὸς τὸ μηδένα ἐξ αὐτῶν
συκοφαντηθῆναι θέμενος, ἔκαυσεν, οὐχ ὁρῶ πῶς
ἂν αὐτὸν ἀξίως ὑμνήσαιμι.   χιπη. 221, 20-26 ρ. στ., εχξ. ϝαλ. 282 ῾π. 709᾿.  
ὁ δὲ Δομιτιανὸς ἀφορμῆς ἐντεῦθεν εὐπορήσας,
ἐπὶ τοὺς φόνους καὶ τῶν γραμμάτων χωρὶς
ὁρμήσας, οὐδ᾽ ἂν εἴποι τις ὅσους ἀπέκτεινεν.   χιπη. 221, 26-28 ρ. στ.  
ὅτι τὸ σύμπαν πλῆθος τῶν ὑπὸ Δομιτιανοῦ  Δομιτιανοῦ ϝαλ., δομιτίου ξοδ. πειρ. 
κολασθέντων οὐδ᾽ ἂν εὑρεῖν τις δυνηθείη. οὕτω
γὰρ δὴ καὶ αὐτὸς ἑαυτοῦ ἐπὶ τούτῳ  τούτῳ ϝαλ., τοῦτο ξοδ. πειρ.  κατέγνω
ὥσθ᾽, ἵνα μηδεμία μνήμη τῶν θανατουμένων
ὑπολειφθῇ, ἐκώλυσέ σφας ἐς τὰ ὑπομνήματα
ἐσγραφῆναι. οὐ μὴν οὐδὲ περὶ τῶν ἀναιρεθέντων
τῇ βουλῇ τι ἐπέστειλε, καίπερ τὰς κεφαλὰς αὐτῶν,
ὥσπερ τὴν τοῦ Ἀντωνίου, πέμψας ἐς τὴν Ῥώμην
καὶ ἐς τὴν ἀγορὰν ἐκθείς.   εχξ. ϝαλ. 283 ῾π. 709᾿.  
εἷς δ᾽ οὖν τις νεανίσκος Ἰούλιος Κάλουαστρος,  Κάλουαστρος ρ. στ., καλούεστρος Ωξ. 
κεχιλιαρχηκὼς ἐς βουλείας ἐλπίδα, παραδοξότατα
ἐσώθη. ἐπειδὴ γὰρ πολλάκις κατὰ μόνας
συμμεμιχὼς ἠλέγχετο, καὶ οὐκ εἶχεν ὅπως ἄλλως
τὴν αἰτίαν τῆς συνωμοσίας ἀπολύσηται, ἔφη
κατ᾽ ἐρωτικὴν χρείαν αὐτῷ συγγεγονέναι: καὶ
γὰρ ἦν οἷος ἐρᾶσθαι δύνασθαι. καὶ ὁ μὲν οὕτως
ἀφείθη, ἓν δ᾽  δ᾽ συππλιεδ βψ ξαππς, ἐγὼ δ᾽ ἓν ἔτι σψλβ.  ἔτι τοῦτο εἰπὼν περὶ τῶν τότε
γενομένων παύσομαι. Λουσιανὸς Πρόκλος βουλευτὴς
γέρων, ἐν ἀγρῷ τὰ πολλὰ διατρίβων,
συνεξῆλθε μὲν αὐτῷ ἐκ τῆς Ῥώμης καταναγκάσαντι,
ἵνα μὴ δόξῃ κινδυνεύοντα αὐτὸν
προλιπεῖν καὶ διὰ τοῦτο καὶ ἀποθάνῃ, τῆς δ᾽
ἀγγελίας ἐλθούσης ἔφη τε  ἐνίκησας αὐτοκράτορ,
ὥσπερ ηὐχόμην: ἀπόδος οὖν με τῷ
ἀγρῷ,  καὶ ἐγκαταλιπὼν αὐτὸν ἀπῆλθεν ἐς τὸ
χωρίον, καὶ οὐκέτι μετὰ τοῦτο, καίτοι πολὺν
ἐπιζήσας χρόνον, προσῆλθεν αὐτῷ.
ἐν δὲ τῷ χρόνῳ τούτῳ ἐπετήδευσάν τινες,
φαρμάκῳ βελόνας χρίοντες, κεντεῖν αὐταῖς οὓς
ἐβούλοντο: καὶ πολλοὶ μὲν ἐκείνων μηδὲ αἰσθόμενοι
ἔθνησκον, πολλοὶ δὲ καὶ μηνυθέντες
ἐτιμωρήθησαν. καὶ τοῦτο οὐκ ἐν τῇ Ῥώμῃ μόνον
ἀλλὰ καὶ ἐν πάσῃ ὡς εἰπεῖν τῇ οἰκουμένῃ ἐγένετο.
