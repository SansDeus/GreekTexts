αὐτοῦ κρατήσειν ἔμελλε: τοὺς δὲ δὴ ἄλλους τοὺς
ἐν τῇ πόλει ταῦτά τε καὶ αἱ διαλλαγαὶ τῶν
ἀρχόντων ἰσχυρῶς ἐτάρασσον: οὐ γὰρ ὅπως οἵ
τε ὕπατοι καὶ οἱ στρατηγοί, ἀλλὰ καὶ οἱ ταμίαι
ἐπ᾽ ἀλλήλοις ἀντικαθίσταντο, καὶ τοῦτ᾽ ἐπὶ
χρόνον ἐγένετο. αἴτιον δὲ ὅτι πάντες οὐχ οὕτως
ἵν᾽ οἴκοι ἐπὶ πλεῖον ἄρξωσιν, ὡς ἵνα ἐν τοῖς ἄρξασιν
ἀριθμῶνται καὶ ἀπ᾽ αὐτοῦ καὶ τὰς τιμὰς
καὶ τὰς δυνάμεις τὰς ἔξω λαμβάνωσιν  λαμβάνωσιν ρκ., λαμβάνειν λμ.  ἐσπούδαζον.
οὔκουν οὐδὲ ἐς ῥητὸν ἔτι τινὲς χρόνον
ᾑροῦντο, ἀλλ᾽ ὥστε ἐπιβῆναί τε τοῦ ὀνόματος τῆς
ἀρχῆς καὶ ἀποστῆναι ὅταν τοῖς τὸ κράτος ἔχουσι
δόξῃ: καὶ πολλοί γε ἐπὶ τῆς αὐτῆς ἡμέρας ἑκάτερον
ἔπραξαν. εἰσὶ δὲ οἳ καὶ παντάπασι τὰς
ἀρχὰς ὑπὸ πενίας ἐγκατέλιπον: τῶν γὰρ σὺν
τῷ Σέξτῳ τότε ὄντων, ὡς καὶ κατὰ δίκην δή
τινα ἀτιμασθέντων, οὐ μνημονεύω. βουλευομένου
δ᾽ οὖν καὶ Μάρκου τινὸς Ὀππίου ἀγορανομίας
ὑπ᾽ ἀπορίας ῾ἐκ γὰρ τῶν ἐπικεκηρυγμένων καὶ
αὐτὸς καὶ ὁ πατὴρ αὐτοῦ ἦν᾽ ἐκστῆναι τὸ πλῆθος
οὐκ ἐπέτρεψεν,  τὸ πλῆθος οὐκ ἐπέτρεψεν ομ. λ.  ἀλλ᾽ ἔς τε τὰ ἄλλα τὰ πρὸς τὸν
βίον ἀναγκαῖα καὶ ἐς τὸ τῆς ἀρχῆς ἀνάλωμα
ἀργύριον αὐτῷ συνεσήνεγκε. καὶ λόγος γε  γε η. στεπη., τε λμ ξοδ. πειρ.  ἔχει
καὶ τῶν κακούργων τινὰς ἐς αὐτὸ τὸ θέατρον ἐν
προσωπείοις, ὡς καὶ ὑποκρινουμένους  ὑποκρινουμένους ναβερ, ὑποκρινομένους λμ.  τι, ἐσελθόντας
συγκαταβαλεῖν  συγκαταβαλεῖν βκ., συγκαταβάλλειν λμ ξοδ. πειρ.  τὰ χρήματα. καὶ ὁ μὲν
οὕτω ζῶν τε ὑπὸ τοῦ ὁμίλου ἠγαπήθη, καὶ ἀποθανὼν
οὐ πολλῷ ὕστερον ἔς τε τὸ Ἄρειον πεδίον
ἐκομίσθη καὶ ἐκεῖ καὶ ἐκαύθη καὶ ἐτάφη: ἡ δὲ δὴ
βουλὴ ἀγανακτήσασα τῇ πάσῃ τοῦ πλήθους περὶ
αὐτὸν σπουδῇ τὰ ὀστᾶ αὐτοῦ, ὡς οὐχ ὁσίως ἐν
τῷ ἱερῷ χωρίῳ κείμενα, ἀνείλετο, πεισθεῖσα τοῖς
ποντίφιξι, καίπερ πολλοὺς ἄλλους ἐν αὐτῷ καὶ
πρότερον καὶ μετὰ ταῦτα θάψασα.
