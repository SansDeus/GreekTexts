οἱ μὲν οὖν ἄνθρωποι τοιαῦτα ὑπὸ τῶν χρημάτων
ἐποίουν, τὸ δὲ δὴ θεῖον κεραυνῷ κατ᾽
ἀρχὰς εὐθὺς τοῦ ἐχομένου ἔτους τὸ ἄγαλμα τοῦ
Διὸς τοῦ ἐν τῷ Ἀλβανῷ  Ἀλβανῷ ρ. στεπη., λαβανῶι λ.  ἱδρυμένου βαλὸν τὴν
κάθοδον τοῦ Πτολεμαίου χρόνον τινὰ ἐπέσχε.
τοῖς γὰρ Σιβυλλείοις ἔπεσιν ἐντυχόντες εὗρον ἐν
αὐτοῖς ἐγγεγραμμένον αὐτὸ τοῦτο  ἂν ὁ τῆς Αἰγύπτου
βασιλεὺς βοηθείας τινὸς δεόμενος ἔλθῃ,
τὴν μὲν φιλίαν οἱ μὴ ἀπαρνήσασθαι, μὴ μέντοι
καὶ πλήθει τινὶ ἐπικουρήσητε: εἰ δὲ μή, καὶ
πόνους καὶ κινδύνους ἕξετε.  κἀκ τούτου τὴν
συντυχίαν τῶν ἐπῶν πρὸς τὰ τότε γενόμενα θαυμάσαντες
ἀπεψηφίσαντο πάντα τὰ περὶ αὐτοῦ
ἐγνωσμένα, Γαΐῳ Κάτωνι πεισθέντες δημάρχῳ.
ταῦτα δὲ ἐχρήσθη μὲν οὕτως, ἐδημοσιεύθη δέ ῾οὐ
γὰρ ἐξῆν οὐδὲν τῶν Σιβυλλείων, εἰ μὴ ἡ βουλὴ
ψηφίσαιτο, ἐς τὸ πλῆθος ἐξαγγέλλεσθαἰ διὰ τοῦ
Κάτωνος. ἐπειδὴ γὰρ τάχιστα ὁ νοῦς τῶν ἐπῶν
διεθρυλήθη, ὥσπερ εἴωθε γίγνεσθαι, ἔδεισε μὴ
συγκρυφθείη, καὶ ἔς τε τὸν ὅμιλον τοὺς ἱερέας
ἐσήγαγε, κἀνταῦθα, πρὶν ὁτιοῦν τὴν γερουσίαν ἐπ᾽
αὐτοῖς χρηματίσαι, ἐξεβιάσατό σφας ἐκλαλῆσαι
τὸ λόγιον: ὅσῳ γάρ τοι μᾶλλον οὐκ ἐδόκει σφίσιν
