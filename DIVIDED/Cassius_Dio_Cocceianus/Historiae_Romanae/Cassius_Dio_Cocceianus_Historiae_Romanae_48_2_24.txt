Φάγγωνος ἀνθείλοντο. ἀλλ᾽ ἐν μὲν τῷ παρόντι
φιλίαν, ὡς καὶ τῆς προφάσεώς σφισι τοῦ πολέμου
ὑπεξῃρημένης, συνέθεντο: μετὰ δὲ ταῦτα τηρήσας
ὁ Φάγγων τὸν Σέξτιον ἀδεῶς ὑπὸ τῶν σπονδῶν
ἔχοντα ἐς τὴν Ἀφρικὴν ἐσέβαλε. κἀνταῦθα συμμίξαντες
ἀλλήλοις τὸ μὲν πρῶτον καὶ ἐνίκησαν
ἀμφότεροι καὶ ἡττήθησαν ῾ὁ μὲν γὰρ τῷ ἱππικῷ
τῷ Νομαδικῷ, ὁ δὲ τῇ ἀσπίδι τῇ πολιτικῇ ἐκράτησεν᾽,
ὥστε καὶ τὰ στρατόπεδα αὐτοὺς τὰ ἀλλήλων
διαρπάσαι, μηδὲν μηδετέρους περὶ τῶν συστρατιωτῶν
εἰδότας: ὡς δ᾽ ἐπαναχωροῦντες
ᾔσθοντο τὸ γεγονός, ἐς χεῖρας αὖθις ἦλθον, καὶ
τροπῆς τῶν Νομάδων γενομένης ὁ Φάγγων τότε
μὲν ἐς τὰ ὄρη ἀνέφυγε, τῆς δὲ νυκτὸς βουβαλίδων
διαδραμουσῶν ᾠήθη τε τὴν πολεμίαν ἵππον παρεῖναι
καὶ ἑαυτὸν κατεχρήσατο. καὶ οὕτως ὁ
Σέξτιος  Σέξτιος χψλ., σέξστος λμ.  τὰ μὲν ἄλλα ἀπόνως ἔλαβε, Ζάμην δὲ
ἐπὶ πλεῖστον ἀντισχοῦσαν λιμῷ κατεστρέψατο.
κἀκ τουτου ἀμφοτερων αὖθις τῶν ἐθνῶν ἡγεῖτο,
μέχρις οὗ ὁ Λέπιδος ἐπέμφθη: ἐκείνῳ γάρ, ὡς καὶ
τῷ Ἀντωνίῳ συνδοκοῦν, ἢ καὶ ὅτι ταῖς δυνάμεσι
πολὺ αὐτοῦ ἠλαττοῦτο, οὐδὲν ἀντέπραξεν, ἀλλ᾽
ὡς καὶ ἑαυτοῦ χάριν τὴν ἀνάγκην τιθέμενος ἡσύχαζε.  ἡσύχαζε η. στεπη., ἡσύχασε λμ.  καὶ οὕτως ὁ Λέπιδος ἀμφότερα τὰ ἔθνη κατέσχε.
