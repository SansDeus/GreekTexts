τῷ δὲ Σεουήρῳ πόλεμος αὖθις, μήπω  μήπω ρ. στεπη., μήπως Ω, μηπ̣̣̔̓ ξ.  ἐκ τῶν
βαρβαρικῶν ἀναπνεύσαντι, ἐμφύλιος πρὸς τὸν
Ἀλβῖνον τὸν Καίσαρα συνηνέχθη. ὁ μὲν γὰρ
οὐδὲ τὴν τοῦ Καίσαρος αὐτῷ ἔτι ἐδίδου τιμήν,
ἐπειδὴ τὸν Νίγρον ἐκποδὼν ἐποιήσατο, τά τε
ἄλλα τὰ ἐνταῦθα ὡς ἐβούλετο κατεστήσατο: ὁ
δὲ καὶ τὴν τοῦ αὐτοκράτορος ἐζήτει ὑπεροχήν.
συγκινουμένης οὖν διὰ ταῦτα τῆς οἰκουμένης
ἡμεῖς μὲν οἱ βουλευταὶ ἡσυχίαν ἤγομεν, ὅσοι μὴ
πρὸς τοῦτον ἢ ἐκεῖνον φανερῶς ἀποκλίναντες
ἐκοινώνουν σφίσι καὶ τῶν κινδύνων καὶ τῶν
ἐλπίδων, ὁ δὲ δῆμος οὐκ ἐκαρτέρησεν ἀλλ᾽
ἐκφανέστατα κατωδύρατο. ἦν μὲν γὰρ ἡ τελευταία
πρὸ τῶν Κρονίων ἱπποδρομία, καὶ συνέδραμεν
ἐς αὐτὴν  αὐτὴν λευνξλ., αὐτὸ Ωξ.  ἄπλετόν τι χρῆμα ἀνθρώπων.
παρῆν δὲ καὶ ἐγὼ τῇ θέᾳ διὰ τὸν ὕπατον φίλον
μου ὄντα, καὶ πάντα τὰ λεχθέντα ἀκριβῶς
ἤκουσα, ὅθεν καὶ γράψαι τι περὶ αὐτῶν ἠδυνήθην.
ἐγένετο δὲ ὧδε. συνῆλθον μὲν ὥσπερ εἶπον
ἀμύθητοι, καὶ τὰ ἅρματα ἑξαχῶς ἁμιλλώμενα
ἐθεάσαντο, ὅπερ που καὶ ἐπὶ τοῦ Κλεάνδρου  Κλεάνδρου ξ, κλεάρχου ϝ. 
ἐγεγόνει, μηδὲν μηδένα παράπαν ἐπαινέσαντες,
ὅπερ εἴθισται: ἐπειδὴ δὲ ἐκεῖνοί τε οἱ δρόμοι
ἐπαύσαντο καὶ ἔμελλον οἱ ἡνίοχοι ἑτέρου ἄρξασθαι,
ἐνταῦθα ἤδη σιγάσαντες  σιγάσαντες ρειμ., σιγήσαντες Ωξ.  ἀλλήλους
ἐξαίφνης τάς τε χεῖρας πάντες ἅμα συνεκρότησαν
καὶ προσεπεβόησαν, εὐτυχίαν τῇ τοῦ δήμου
σωτηρίᾳ αἰτούμενοι. εἶπόν τε τοῦτο, καὶ μετὰ
τοῦτο τὴν Ῥώμην καὶ βασιλίδα καὶ ἀθάνατον
ὀνομάσαντες  μέχρι πότε τοιαῦτα πάσχομεν; 
ἔκραξαν  καὶ μέχρι ποῦ πολεμούμεθα;  εἰπόντες
δὲ καὶ ἄλλα τινὰ τοιουτότροπα τέλος ἐξεβόησαν
ὅτι  ταῦτά ἐστιν,  καὶ πρὸς τὸν ἀγῶνα τῶν
ἵππων ἐτράποντο. οὕτω μὲν ἔκ τινος θείας
ἐπιπνοίας ἐνεθουσίασαν: οὐ γὰρ ἂν ἄλλως
τοσαῦται μυριάδες ἀνθρώπων οὔτε ἤρξαντο τὰ
αὐτὰ ἅμα ἀναβοᾶν ὥσπερ τις ἀκριβῶς χορὸς
δεδιδαγμένος, οὔτ᾽ εἶπον αὐτὰ ἀπταίστως ὡς καὶ
μεμελετημένα. ταῦτά τε οὖν ἔτι καὶ μᾶλλον
ἡμᾶς ἐτάραττε, καὶ πῦρ αἰφνίδιον νυκτὸς ἐν τῷ
ἀέρι τῷ πρὸς βορρᾶν τοσοῦτον ὤφθη ὥστε τοὺς
μὲν τὴν πόλιν ὅλην τοὺς δὲ καὶ τὸν οὐρανὸν
αὐτὸν καίεσθαι δοκεῖν. ὃ δὲ δὴ μάλιστα θαυμάσας
ἔχω, ψεκὰς ἐν αἰθρίᾳ ἀργυροειδὴς ἐς τὴν
τοῦ Αὐγούστου ἀγορὰν κατερρύη. φερομένην
μὲν γὰρ αὐτὴν οὐκ εἶδον, πεσούσης δὲ αὐτῆς
ᾐσθόμην, καὶ κέρματά τινα ἀπ᾽ αὐτῆς χαλκᾶ
κατηργύρωσα, ἃ καὶ ἐπὶ τρεῖς ἡμέρας τὴν αὐτὴν
ὄψιν εἶχε: τῇ γὰρ τετάρτῃ πᾶν τὸ ἐπαλειφθὲν
αὐτοῖς ἠφανίσθη.
