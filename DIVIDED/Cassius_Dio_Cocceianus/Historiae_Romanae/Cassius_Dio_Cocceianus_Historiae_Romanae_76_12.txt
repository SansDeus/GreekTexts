εἴκοσι δ᾽ οὖν ἡμέρας τῇ πολιορκίᾳ προσεδρεύσας
ἐς τὴν Παλαιστίνην μετὰ τοῦτο ἦλθε
καὶ τῷ Πομπηίῳ ἐνήγισε, καὶ ἐς τὴν Αἴγυπτον
τὴν ἄνω διὰ τοῦ Νείλου ἀνέπλευσε καὶ εἶδε
πᾶσαν αὐτὴν πλὴν βραχέων: οὐ γὰρ ἠδυνήθη
πρὸς τὰ τῆς Αἰθιοπίας μεθόρια διὰ λοιμώδη νόσον
ἐσβαλεῖν. καὶ ἐπολυπραγμόνησε πάντα καὶ τὰ
πάνυ κεκρυμμένα: ἦν γὰρ οἷος μηδὲν μήτε
ἀνθρώπινον μήτε θεῖον ἀδιερεύνητον καταλιπεῖν:
κἀκ τούτου τά τε βιβλία πάντα τὰ ἀπόρρητόν
τι ἔχοντα, ὅσα γε καὶ εὑρεῖν ἠδυνήθη, ἐκ πάντων
ὡς εἰπεῖν τῶν ἀδύτων ἀνεῖλε καὶ τὸ τοῦ Ἀλεξάνδρου
μνημεῖον συνέκλεισεν, ἵνα μηδεὶς ἔτι μήτε
τὸ τούτου σῶμα ἴδῃ μήτε τὰ ἐν ἐκείνοις γεγραμμένα
ἀναλέξηται.   χιπη. 311, 5-14 ρ. στ., εχξ. ϝαλ. 346 ῾π. 737῏συιδ. ς. ϝϝ. Σεβῆρος σοφιστὴς  
Ῥωμαῖος, οἷος, ετ ἀναλεξάμενος.
καὶ ὁ μὲν ταῦτ᾽ ἐποίει: ἐγὼ δὲ τὰ μὲν ἄλλα
τῆς Αἰγύπτου οὐδὲν δέομαι γράφειν, ὃ δὲ δὴ
περὶ τοῦ Νείλου πολλαχόθεν ἀκριβώσας ἔχω,
δικαιότατός εἰμι εἰπεῖν. ἐκ γὰρ τοῦ Ἄτλαντος
τοῦ ὄρους σαφῶς ἀναδίδοται. τοῦτο δέ ἐστιν ἐν
τῇ Μακεννίτιδι παρ᾽ αὐτῷ τῷ ὠκεανῷ πρὸς
ἑσπέραν, καὶ ὑπεραίρει πολὺ πλεῖστον ἁπάντων
ὀρῶν, ὅθεν οἱ ποιηταὶ κίονα αὐτὸν τοῦ οὐρανοῦ
εἶναι ἔφησαν: οὔτε γὰρ ἀνέβη ποτέ τις ἐπ᾽ ἄκρον
αὐτοῦ οὔτε τὰς κορυφὰς αὐτοῦ εἶδε. χιόνος τε
οὖν ἀεὶ διὰ ταῦτα πεπλήρωται, καὶ τὸ ὕδωρ ἐξ
αὐτῆς παμπληθὲς ὑπὸ τὸ θέρος ἀφίησιν. ἔστι
μὲν γὰρ καὶ ἄλλως ἑλώδη πάντα τὰ περὶ τοὺς
πρόποδας αὐτοῦ, τότε δὲ ἐπὶ μᾶλλον πληθύνεται,
καὶ ἐκ τούτου τὸν Νεῖλον τὴν ὡραίαν ἐπαύξει:  ἐπαύξει σψλβ., ἐπαύξειν Ωξ. 
πηγὴ γάρ ἐστιν αὐτοῦ, ὥσπερ που καὶ τοῖς
κροκοδείλοις καὶ ἄλλοις ἑκατέρωθι ὁμοίως γεννωμένοις
τεκμηριοῦται. καὶ θαυμάσῃ  θαυμάσῃ η. στεπη., θαυμάσει Ωξ.  μηδεὶς εἰ τὰ
τοῖς ἀρχαίοις Ἕλλησιν ἄγνωστα ἐξηυρήκαμεν:  ἐξηυρήκαμεν ῾ἐξευρήκαμεν᾽ ρειμ., ἐξηρήκαμεν Ωξ. 
πλησίον γὰρ οἱ Μακεννῖται τῇ Μαυριτανίᾳ τῇ
κάτω οἰκοῦσι, καὶ πολλοὶ τῶν ἐκεῖ στρατευομένων
καὶ πρὸς τὸν Ἄτλαντα ἀφικνοῦνται.
