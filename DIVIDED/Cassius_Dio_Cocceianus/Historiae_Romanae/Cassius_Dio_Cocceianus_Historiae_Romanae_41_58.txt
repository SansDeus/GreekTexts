γνώμῃ μὲν γὰρ τοσοῦτον ἀλλήλων διέφερον ὅσον
Πομπήιος μὲν οὐδενὸς ἀνθρώπων δεύτερος, Καῖσαρ
δὲ καὶ πρῶτος πάντων εἶναι ἐπεθύμει, καὶ ὁ μὲν
παρ᾽ ἑκόντων τε τιμᾶσθαι καὶ ἐθελόντων προστατεῖν
φιλεῖσθαί τε ἐσπούδαζε, τῷ δὲ οὐδὲν ἔμελεν
εἰ καὶ ἀκόντων ἄρχοι καὶ μισοῦσιν ἐπιτάσσοι,
τάς τε τιμὰς αὐτὸς ἑαυτῷ διδοίη. τὰ μέντοι ἔργα,
δἰ ὧν ἤλπιζον πάνθ᾽ ὅσα ἐβούλοντο καταπράξειν,
ἀμφότεροι ὁμοίως καὶ ἀνάγκῃ ἐποίουν: ἀδύνατον
γὰρ ἦν αὐτῶν κατατυχεῖν τινι μὴ οὐ τοῖς τε
οἰκείοις πολεμοῦντι καὶ τοὺς ὀθνείους ἐπὶ τοὺς
ὁμοφύλους ἄγοντι, καὶ πολλὰ μὲν χρήματα
ἀδίκως συλῶντι, πολλοὺς δὲ καὶ τῶν φιλτάτων
ἀνόμως κτείνοντι.  κτείνοντι βκ., κτείναντι λ.  ὥστε εἰ καὶ ταῖς ἐπιθυμίαις
διήλλαττον, ἀλλὰ ταῖς γε πράξεσι, δι᾽ ὧν ἀποπληρώσειν
αὐτὰς ἤλπιζον, ὡμοιοῦντο. καὶ διὰ
τοῦτ᾽ οὔθ᾽  τοῦτ᾽ οὔθ᾽ ρκ., τοῦθ᾽ λ.  ὑφίεντό τινος ἀλλήλοις, καίπερ
πολλὰς δικαιώσεις προτεινάμενοι, καὶ ἐς χεῖρας
τελευτῶντες ἦλθον.
