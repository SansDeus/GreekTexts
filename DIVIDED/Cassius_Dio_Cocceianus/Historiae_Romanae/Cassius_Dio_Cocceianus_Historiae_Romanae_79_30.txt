ὁ γὰρ Μακρῖνος ὑπό τε δειλίας ἐμφύτου
῾καὶ γὰρ Μαῦρος ὢν δεινῶς ἐδείμαινεν᾽ καὶ
ὑπὸ τῆς τῶν στρατιωτῶν ἀταξίας οὐκ ἐτόλμησε
διαπολεμῆσαι, ἀλλὰ καὶ πάνυ πολλὰ καὶ τῆς εἰρήνης
ἕνεκα καὶ δῶρα καὶ χρήματα καὶ αὐτῷ τῷ Ἀρταβάνῳ
καὶ τοῖς παραδυναστεύουσίν οἱ ἐδαπάνησεν,
ὥστε καὶ ἐς πεντακισχιλίας μυριάδας τὸ σύμπαν
ἀνάλωμα γενέσθαι. καὶ ἐκεῖνος ἔκ τε τούτου καὶ
ὅτι καὶ οἱ στρατιῶται αὐτοῦ τῇ τε τοῦ χρόνου
τριβῇ, ὃν πολὺν ἀπ᾽ οἴκου οὐκ εἰωθότες ἦσαν,
καὶ τῇ τῆς τροφῆς σπάνει, ἣν οὔτε ἐκ παρασκευῆς
῾οὐ γὰρ ἑτοιμάζονταἰ οὔτ᾽ αὐτόθεν τῷ τὰ μὲν
δεδῃῶσθαι τὰ δὲ ἐν τοῖς τείχεσιν εἶναι εὐπόρουν,
δεινῶς ἤσχαλλον, οὐκ ἀκουσίως κατηλλάγη. οὐ
μέντοι καὶ πάντα τὰ πραχθέντα αὐτοῖς ἀκριβῶς
ὁ Μακρῖνος τῇ  τῇ βκ., τητε ϝ.  βουλῇ ἐπέστειλεν, καὶ διὰ τοῦτο
καὶ θυσίαι αὐτῷ ἐπινίκιοι ἐψηφίσθησαν καὶ τὸ
ὄνομα τὸ Παρθικὸν ἐδόθη. οὐ μὴν ἐδέξατο,
αἰσχυνθείς, ὡς ἔοικεν, ἐπίκλησιν πολεμίων λαβεῖν
ὑφ᾽ ὧν ἥττητο.
καὶ μέντοι καὶ τὰ κατὰ τὸν Ἀρμένιον πολεμωθέντα,
ὥσπερ εἶπον, κατέστη, τοῦ  τοῦ βκ., ΤΟΥΤΕ ϝ.  Τιριδάτου
πεμφθὲν αὐτῷ τὸ διάδημα παρὰ τοῦ Μακρίνου
λαβόντος, καὶ τὴν μητέρα, ἣν ἕνδεκα μησὶν ὁ
Ταραύτας  Ταραύτας φαλξ., ΤΑΡΑΥΤΟΣ ϝ.  ἐν τῷ δεσμωτηρίῳ κατεσχήκει, τήν
τε λείαν τὴν ἐκ τῆς Ἀρμενίας ἁλοῦσαν κομισαμένου,
καὶ τὰ χωρία ὅσα ὁ πατὴρ αὐτοῦ ἐν τῇ
Καππαδοκίᾳ ἐκέκτητο, τό τε  τε βκ., ΤΕΓΑΡ Ω εχξ. υρ.  ἀργύριον ὃ κατ᾽ ἔτος
παρὰ τῶν Ῥωμαίων εὑρίσκετο, ἐλπίσαντος
λήψεσθαι. οἵ τε Σάκοι λυμηνάμενοί τινα τῆς
Δακίας καὶ πολεμησείοντες ἐπὶ πλεῖον ἀνέσχον,
τοὺς ὁμήρους, οὓς ὁ Καράκαλλος ἐν συμμαχίας
λόγῳ παρ᾽ αὐτῶν εἰλήφει, κομισάμενοι.
