τὸν τοῦ Πομπηίου φόβον ὑπέμεινε. τέλος δὲ
ὀψέ ποτε αὐτὸς ἐλθὼν τὴν μὲν δικτατορίαν διδομένην
οἱ δῆθεν οὐκ ἐδέξατο, τοὺς δὲ ὑπάτους
ἀποδειχθῆναι παρεσκεύασεν. οὐ μέντοι οὐδὲ
ἐκεῖνοι διαδόχους σφίσι διὰ τὸν ἐκ τῶν σφαγῶν  σφαγῶν ϝ. ηερς., σφαγέων λ. 
τάραχον κατέστησαν, καίπερ καὶ τὴν βουλευτικὴν
ἐσθῆτα καταθέμενοι κἀν τῇ ἱππάδι τὴν
γερουσίαν ὥσπερ ἐπὶ μεγάλῳ τινὶ πένθει συνάγοντες.
δόγμα τε  δόγμα τε ρ. στεπη., δόγματα λ.  ἐποιήσαντο μηδένα μήτε στρατηγήσαντα
μήθ᾽ ὑπατεύσαντα τὰς ἔξω ἡγεμονίας,
πρὶν ἂν πέντε ἔτη διέλθῃ, λαμβάνειν, εἴ πως ὑπὸ
τοῦ μὴ παραυτίκα ἐν δυνάμει τινὶ αὐτοὺς γίγνεσθαι
παύσαιντο σπουδαρχοῦντες. οὔτε γὰρ ἐμετρίαζον
οὔθ᾽ ὑγιὲς οὐδὲν ἐποίουν, ἀλλ᾽ ἐπ᾽ ἀλλήλους
παρώρμηντο πολλὰ μὲν δαπανώμενοι πολλῷ
δ᾽ ἔτι πλείω μαχόμενοι, ὥστε καὶ τὸν ὕπατόν
ποτε τὸν Καλουῖνον τρωθῆναι. οὔκουν οὔθ᾽
ὕπατος οὔτε στρατηγὸς οὔτε πολίαρχός τίς
σφας διεδέξατο, ἀλλὰ ἄναρκτοι κατὰ τοῦτο
παντελῶς οἱ Ῥωμαῖοι τὰ πρῶτα τοῦ ἔτους ἐγένοντο.
