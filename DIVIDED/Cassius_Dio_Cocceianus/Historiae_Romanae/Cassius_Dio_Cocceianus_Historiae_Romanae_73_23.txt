πόλεμοι δὲ μετὰ τοῦτο καὶ στάσεις μέγισται
συνέβησαν, συνέθηκα δ᾽ ἐγὼ τούτων τὴν συγγραφὴν
ἐξ αἰτίας τοιᾶσδε. βιβλίον τι περὶ τῶν
ὀνειράτων καὶ τῶν σημείων δι᾽ ὧν ὁ Σεουῆρος
τὴν αὐτοκράτορα ἀρχὴν ἤλπισε, γράψας ἐδημοσίευσα:
καὶ αὐτῷ καὶ ἐκεῖνος πεμφθέντι παρ᾽
ἐμοῦ ἐντυχὼν πολλά μοι καὶ καλὰ ἀντεπέστειλε.
ταῦτ᾽ οὖν ἐγὼ τὰ γράμματα πρὸς ἑσπέραν ἤδη
λαβὼν κατέδαρθον, καί μοι καθεύδοντι προσέταξε
τὸ δαιμόνιον ἱστορίαν γράφειν.  γράφειν ρκ., γραφῆναι Ωξ.  καὶ οὕτω δὴ
ταῦτα περὶ ὧν νῦν καθίσταμαι ἔγραψα. καὶ
ἐπειδή γε τοῖς τε  τε σψλβ., τότε Ωξ.  ἄλλοις καὶ αὐτῷ τῷ Σεουήρῳ
μάλιστα ἤρεσε, τότε δὴ καὶ τἆλλα πάντα τὰ
τοῖς Ῥωμαίοις προσήκοντα συνθεῖναι ἐπεθύμησα:
καὶ διὰ τοῦτο οὐκέτι ἰδίᾳ ἐκεῖνο ὑπολιπεῖν ἀλλ᾽
ἐς τήνδε τὴν συγγραφὴν ἐμβαλεῖν ἔδοξέ μοι, ἵν᾽
ἐν μιᾷ πραγματείᾳ ἀπ᾽ ἀρχῆς πάντα, μέχρις ἂν
καὶ τῇ Τύχῃ δόξῃ, γράψας καταλίπω. τὴν δὲ
δὴ θεὸν ταύτην ἐπιρρωννύουσάν με πρὸς τὴν
ἱστορίαν εὐλαβῶς πρὸς αὐτὴν καὶ ὀκνηρῶς διακείμενον,
καὶ πονούμενον ἀπαγορεύοντά τε ἀνακτωμένην
δἰ ὀνειράτων, καὶ καλὰς ἐλπίδας περὶ
τοῦ μέλλοντος χρόνου διδοῦσάν μοι ὡς ὑπολειψομένου  ὑπολειψομένου ρειμ., ὑπολειψόμενος Ωξ. 
τὴν ἱστορίαν καὶ οὐδαμῶς ἀμαυρώσοντος,
ἐπίσκοπον τῆς τοῦ βίου διαγωγῆς, ὡς ἔοικεν,
εἴληχα, καὶ διὰ τοῦτο αὐτῇ ἀνάκειμαι. συνέλεξα
δὲ πάντα τὰ ἀπ᾽ ἀρχῆς τοῖς Ῥωμαίοις μέχρι τῆς
Σεουήρου μεταλλαγῆς πραχθέντα ἐν ἔτεσι δέκα,
καὶ συνέγραψα ἐν ἄλλοις δώδεκα: τὰ γὰρ λοιπά,
ὅπου ἂν καὶ προχωρήσῃ, γεγράψεται.
