τῷ δ᾽ ἐπιγιγνομένῳ ἔτει Μᾶρκος μὲν Κράσσος
καὶ Γναῖος Κορνήλιος ὑπάτευσαν, οἱ δ᾽ ἀγορανόμοι
οἱ κουρούλιοι, ἀπειπόντες τὴν ἀρχὴν ὅτι ἐξαισίων
σφίσι τῶν ὀρνίθων γενομένων ᾕρηντο,  ᾕρηντο ρκ., ηἴραντο μ.  αὖθις
αὐτὴν ἔξω τῶν πατρίων ἐν ἑτέρᾳ ἐκκλησίᾳ ἀνέλαβον.
ἥ τε στοὰ ἡ Παύλειος ἐκαύθη, καὶ τὸ
πῦρ ἀπ᾽ αὐτῆς πρὸς τὸ Ἑστιαῖον ἀφίκετο, ὥστε
καὶ τὰ ἱερὰ ἔς τε τὸ Παλάτιον ὑπὸ τῶν ἄλλων
ἀειπαρθένων ῾ἡ γὰρ πρεσβεύουσα αὐτῶν ἐτετύφλωτὀ
ἀνακομισθῆναι καὶ ἐς τὴν τοῦ ἱερέως
τοῦ Διὸς οἰκίαν τεθῆναι. ἡ μὲν οὖν στοὰ μετὰ
τοῦτο ὀνόματι μὲν ὑπ᾽ Αἰμιλίου, ἐς ὃν τὸ τοῦ
ποιήσαντός ποτε αὐτὴν γένος ἐληλύθει, τῷ δὲ
ἔργῳ ὑπό τε τοῦ Αὐγούστου καὶ ὑπὸ τῶν τοῦ
Παύλου φίλων ἀνῳκοδομήθη: τότε δὲ οἵ τε Παννόνιοι
νεωτερίσαντες αὖθις ἐχειρώθησαν, καὶ αἱ
Ἄλπεις αἱ παραθαλασσίδιοι ὑπὸ Λιγύων τῶν
κομητῶν καλουμένων ἐλευθέρως ἔτι καὶ τότε νεμόμεναι
ἐδουλώθησαν. τά τε ἐν τῷ Βοσπόρῳ τῷ
Κιμμερίῳ νεοχμώσαντα κατέστη. Σκριβώνιος
γάρ τις τοῦ τε Μιθριδάτου ἔγγονος εἶναι καὶ
παρὰ τοῦ Αὐγούστου τὴν βασιλείαν, ἐπειδήπερ
ὁ Ἄσανδρος ἐτεθνήκει, εἰληφέναι λέγων, τὴν
γυναῖκα αὐτοῦ Δύναμίν τε καλουμένην καὶ τὴν
ἀρχὴν παρὰ τοῦ ἀνδρὸς ἐπιτετραμμένην, ἣ τοῦ
τε Φαρνάκου θυγάτηρ καὶ τοῦ Μιθριδάτου ἔγγονος
ἀληθῶς ἦν, ἠγάγετο, καὶ τὸν Βόσπορον διὰ χειρὸς
ἐποιεῖτο. πυθόμενος οὖν ταῦτα ὁ Ἀγρίππας τὸν
Πολέμωνα ἐπ᾽ αὐτόν, τὸν τοῦ Πόντου τοῦ πρὸς
τῇ Καππαδοκίᾳ ὄντος βασιλεύοντα, ἔπεμψε: καὶ
ὃς Σκριβώνιον μὲν οὐκέτι περιόντα κατέλαβε
῾μαθόντες γὰρ οἱ Βοσπόριοι τὴν ἐπιβολὴν  ἐπιβολὴν ρκ., ἐπιβουλὴν μ.  αὐτοῦ
προαπέκτειναν αὐτόν᾽, ἀντιστάντων δέ οἱ ἐκείνων
δέει τοῦ μὴ βασιλεύεσθαι αὐτῷ δοθῆναι, ἐς χεῖράς
σφισιν ἦλθε. καὶ ἐνίκησε μέν, οὐ μὴν καὶ παρεστήσατό
σφας πρὶν τὸν Ἀγρίππαν ἐς Σινώπην
ἐλθεῖν ὡς καὶ ἐπ᾽ αὐτοὺς στρατεύσοντα. οὕτω δὲ
τά τε ὅπλα κατέθεντο καὶ τῷ Πολέμωνι παρεδόθησαν:
ἥ τε γυνὴ ἡ Δύναμις συνῴκησεν αὐτῷ τοῦ
Αὐγούστου δῆλον ὅτι ταῦτα δικαιώσαντος. καὶ
ἐπ᾽ αὐτοῖς θυσίαι μὲν τῷ τοῦ Ἀγρίππου ὀνόματι
ἐγένοντο, οὐ μέντοι καὶ τὰ ἐπινίκια καίτοι ψηφισθέντα
αὐτῷ ἐπέμφθη: οὔτε γὰρ ἔγραψεν ἀρχὴν
ἐς τὸ συνέδριον ὑπὲρ τῶν πραχθέντων οὐδέν, ἀφ᾽
οὗ δὴ καὶ οἱ μετὰ ταῦτα, νόμῳ τινὶ τῷ ἐκείνου
τρόπῳ χρώμενοι, οὐδ᾽ αὐτοί τι τῷ κοινῷ ἔτ᾽
ἐπέστελλον, οὔτε τὴν πέμψιν τῶν νικητηρίων
ἐδέξατο:  ἐδέξατο βκ., ἐδέξαντο Ωμ.  καὶ διὰ τοῦτο οὐδ᾽ ἄλλῳ τινὶ ἔτι τῶν
ὁμοίων αὐτῷ, ὥς γε καὶ ἐγὼ κρίνω, ποιῆσαι τοῦτο
ἐδόθη, ἀλλὰ μόναις ταῖς ἐπινικίοις τιμαῖς ἐγαυροῦντο.
