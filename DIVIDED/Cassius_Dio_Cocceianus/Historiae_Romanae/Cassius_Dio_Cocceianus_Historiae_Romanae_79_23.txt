ὁ δὲ δῆμος, ἅτε καὶ ἐν τῇ ἀγωνίᾳ λανθάνων
καὶ ὑπὸ τοῦ πλήθους σφῶν μᾶλλον θρασυνόμενος,
μέγα ἀνεβόησεν ἐν τῇ τῶν τοῦ Διαδουμενιανοῦ
γενεθλίων ἱπποδρομίᾳ, ἣ τῇ  ἣ τῇ βκ., ΙΣΤΗ ϝ.  τετάρτῃ καὶ δεκάτῃ
τοῦ Σεπτεμβρίου ἡμέρᾳ ἐγίγνετο, ἄλλα τε πολλὰ
ὀδυρόμενος καὶ λέγων μόνους τῶν πάντων ἀνθρώπων
ἑαυτοὺς δὴ ἀπροστάτους ἀβασιλεύτους
εἶναι: τόν τε Δία ἀνεκάλουν ὡς δὴ καὶ μόνον σφῶν
ἡγησόμενον, καὶ δὴ καὶ αὐτὸ τοῦτο εἶπον ὅτι  ὡς
κύριος ὠργίσθης, ὡς πατὴρ ἐλέησον ἡμᾶς.  οὐδὲ
ἐφρόντισαν οὐδὲν τὴν πρώτην οὔτε τοῦ ἱππικοῦ
οὔτε τοῦ βουλευτικοῦ τε   τόν τε αὐτοκράτορα
καὶ τὸν Καίσαρα ἐπαινούντων, ὥστε
καὶ αὐ   ἑλληνιστὶ εἰπεῖν  ὢ καλῆς
ἡμέρας τῆς τήμερον, ὢ καλῶν βασιλέων,  κἀκείνους
καὶ ὁμοφρονεῖν σφίσιν ἐθελόντων: ἀλλ᾽
ἔς τε τὸν οὐρανὸν τὰς χεῖρας ἀνέτεινον καὶ ἐβόων
οὗτός ἐστιν ὁ Ῥωμαίων Αὔγουστος: τοῦτον
ἔχοντες πάντα ἔχομεν.  οὕτως που πολὺ τοῖς
ἀνθρώποις καὶ αἰδοῦς ἐς τὸ κρεῖττον καὶ καταφρονήματος
πρὸς τὸ χεῖρον ἐμπέφυκεν, ὥστε καὶ
ἐκείνους μηδ᾽ ἀρχὴν ἔτι εἶναι τόν τε Μακρῖνον
καὶ τὸν Διαδουμενιανὸν νομίζειν, ἀλλ᾽ ὡς καὶ
τεθνηκότας αὐτοὺς ἤδη καταπατεῖν. ὅθεν οὐχ
ἥκιστα καὶ οἱ  οἱ υρς., τοι ϝ.  στρατιῶται κατεφρόνησαν αὐτοῦ,
ἐν οὐδενὶ λόγῳ τὰ ἐπὶ τῇ θεραπείᾳ σφῶν πραχθέντα
θέμενοι, καὶ μάλισθ᾽ ὅτι οἱ Περγαμηνοί,
στερηθέντες ὧν παρὰ τοῦ  παρὰ τοῦ υρς., ΠΑΡΑΥΤΟΥ
ϝ.  Ταραύτου πρότερον
εἰλήφεσαν, πολλὰ καὶ ἄτοπα ἐς αὐτὸν ἐξύβρισαν,
ἐφ᾽ ᾧ δὴ καὶ δημοσίᾳ ἀτιμίαν ὑπ᾽ αὐτοῦ ὦφλον.
