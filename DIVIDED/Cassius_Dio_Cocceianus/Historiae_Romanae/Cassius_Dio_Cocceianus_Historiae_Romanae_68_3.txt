ποτε ἤμει, ἀσθενέστερος. ἀπεῖπε δὲ καὶ ἀνδριάντας
αὑτῷ  αὑτῷ βκ., αὐτῶ Ωξ.  χρυσοῦς ἢ ἀργυροῦς γίνεσθαι. τοῖς
δὲ τῶν οὐσιῶν ἐπὶ τοῦ Δομιτιανοῦ μάτην ἐστερημένοις
πάντα ἀπέδωκεν ὅσα ἐν τῷ βασιλείῳ ἔτι
ὄντα εὑρέθη. τοῖς τε πάνυ πένησι τῶν Ῥωμαίων
ἐς χιλιάδα καὶ πεντακοσίας μυριάδας γῆς κτῆσιν
ἐχαρίσατο, βουλευταῖς τισι τήν τε ἀγορασίαν
αὐτῶν καὶ τὴν διανομὴν προστάξας. χρημάτων
δὲ ἀπορῶν πολλὰ μὲν ἱμάτια καὶ σκεύη καὶ
ἀργυρᾶ καὶ χρυσᾶ, ἄλλα τε ἔπιπλα καὶ ἐκ τῶν
ἰδίων καὶ ἐκ  ἐκ συππλιεδ βψ βκ.  τῶν βασιλικῶν, πολλὰ δὲ καὶ
χωρία καὶ οἰκίας, μᾶλλον δὲ πάντα πλὴν τῶν
ἀναγκαίων, ἀπέδοτο: οὐ μέντοι καὶ περὶ τὰς
τιμὰς αὐτῶν ἐμικρολογήσατο, ἀλλὰ καὶ ἐν αὐτῷ
τούτῳ πολλοὺς εὐηργέτησε. καὶ πολλὰς μὲν
θυσίας πολλὰς δὲ ἱπποδρομίας ἄλλας τέ τινας
θέας κατέλυσε, συστέλλων ὡς οἷόν τε τὰ δαπανήματα.
ὤμοσε δὲ καὶ ἐν τῷ συνεδρίῳ μηδένα
τῶν βουλευτῶν φονεύσειν, ἐβεβαίωσέ τε τὸν
ὅρκον καίπερ ἐπιβουλευθείς. ἔπραττε δὲ οὐδὲν
ὅ τι μὴ μετὰ τῶν πρώτων ἀνδρῶν. ἐνομοθέτησε
δὲ ἄλλα τε καὶ περὶ τοῦ μὴ εὐνουχίζεσθαί τινα
μηδὲ  μηδὲ βκ., μήτε Ωξ.  ἀδελφιδῆν γαμεῖν. τὸν δὲ Ῥοῦφον τὸν
Οὐεργίνιον, καίπερ πολλάκις αὐτοκράτορα ὀνομασθέντα,
οὐκ ὤκνησεν ὑπατεύσας συνάρχοντα
προσλαβεῖν: ἐφ᾽ οὗ τῷ μνήματι τελευτήσαντος
ἐπεγράφη ὅτι νικήσας Οὐίνδικα τὸ κράτος οὐχ
ἑαυτῷ περιεποιήσατο ἀλλὰ τῇ πατρίδι.
