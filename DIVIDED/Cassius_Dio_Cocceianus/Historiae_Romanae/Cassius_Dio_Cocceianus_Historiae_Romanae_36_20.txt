ὡς δ᾽ οὖν τοῦθ᾽ οἱ στρατιῶται ἔπραξαν, πᾶσάν
τε ὀλίγου τὴν ἀρχὴν ὁ Μιθριδάτης ἀνεκτήσατο καὶ
τὴν Καππαδοκίαν ἰσχυρῶς ἐλυμήνατο, μήτε Λουκούλλου,
προφάσει τοῦ τὸν Ἀκίλιον ἐγγὺς εἶναι,
μήτε ἐκείνου προσαμύνοντος αὐτῇ:  αὐτῇ ρειμ., αὐτῆς Ωπ.  ἐπειγόμενος
γὰρ πρότερον ὡς καὶ τὴν τοῦ Λουκούλλου νίκην
ὑφαρπάσων, τότε, ἐπειδὴ τῶν γεγονότων ᾔσθετο,
οὔτε πρὸς τὰ στρατόπεδα ἦλθε καὶ ἐν τῇ Βιθυνίᾳ
ἐχρόνισε. Μάρκιος δὲ Λουκούλλῳ μὲν οὐκ ἐπεκούρησε,
πρόσχημα τοὺς στρατιώτας ὡς οὐκ ἐθελήσαντάς
οἱ ἀκολουθῆσαι ποιησάμενος, ἐς δὲ τὴν
Κιλικίαν ἀφικόμενος Μενέμαχόν τινα ἀπαυτομολήσαντα  ἀπαυτομολήσαντα η. στεπη., ἐπαυτομολήσαντα Ωπ. 
ἀπὸ τοῦ  ἀπὸ τοῦ βς., τοῦ Ωπ.  Τιγράνου ἐδέξατο, καὶ τὸν
Κλώδιον ἀποστάντα ἀπὸ τοῦ Λουκούλλου δέει
τῶν ἐν τῇ Νισίβι γενομένων ἐπὶ τὸ ναυτικὸν
ἐπέστησεν: ἀδελφὴν γάρ τινα αὐτοῦ καὶ ἐκεῖνος
γυναῖκα εἶχε. καὶ ὁ μὲν ἁλούς τε ἐς καταποντιστάς,
καὶ ἀφεθεὶς ὑπ᾽  ὑπ᾽ στ., ἀπ᾽ Ωπ.  αὐτῶν πρὸς τὸν ἐκ τοῦ
Πομπηίου φόβον, ἔς τε τὴν Ἀντιόχειαν τῆς Συρίας
ἦλθεν ὡς καὶ πρὸς τοὺς Ἀραβίους, πρὸς οὓς
τότε διεφέροντο, συμμαχήσων σφίσι, κἀνταῦθα
στασιάζων τινὰς ὁμοίως ὀλίγου διεφθάρη. 
καὶ τὴν νῆσον ἅπασαν ἐχειρώσατο μετὰ τοῦτο,
καίτοι πρὸς τοῦ Πομπηίου τοῦ Μάγνου, ἤδη τῆς
θαλάσσης ξυμπάσης ἄρχοντος καὶ τῆς ἠπείρου
ὅσον ἡμερῶν ἀπὸ θαλάσσης τριῶν, ἐμποδιζόμενός
τε καὶ κωλυόμενος ὡς αὐτῷ προσηκουσῶν καὶ τῶν
νήσων. ἀλλ᾽ ὅμως καὶ ἄκοντος Πομπηίου τῷ Κρητικῷ
πολέμῳ τέλος ὁ Μέτελλος ἐπιθεὶς θρίαμβόν
τε ἀπ᾽ αὐτοῦ κατήγαγε καὶ Κρητικὸς ἐπεκλήθη.   χιπηιλ. π. 1, 13-20 δινδ.  
