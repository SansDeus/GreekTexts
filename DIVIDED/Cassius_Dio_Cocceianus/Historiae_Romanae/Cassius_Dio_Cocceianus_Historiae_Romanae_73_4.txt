ὅτι ὁ Κόμμοδος πολλὰ μὲν καὶ ἀπρεπῆ ἔπραξε,
πλείστους δὲ ἐφόνευσε.   εχξ. ϝαλ. 313 ῾π. 722᾿.  
καὶ ἐπεβουλεύθη μὲν πολλάκις ὑπό τινων,
πλείστους δὲ ἐφόνευσε καὶ ἄνδρας καὶ γυναῖκας,
τοὺς μὲν φανερῶς τοὺς δὲ λάθρᾳ φαρμάκοις, καὶ
ὡς εἰπεῖν πάντας τοὺς ἐπὶ τοῦ πατρὸς αὐτοῦ καὶ
ἐπ᾽ αὐτοῦ ἐκείνου ἀνθήσαντας, πλὴν τοῦ τε Πομπηιανοῦ
καὶ τοῦ Περτίνακος καὶ τοῦ Οὐικτωρίνου:
τούτους γὰρ οὐκ οἶδ᾽ ὅπως οὐκ ἀπέκτεινε. λέγω
δὲ ταῦτά τε καὶ τὰ λοιπὰ οὐκ ἐξ ἀλλοτρίας ἔτι
παραδόσεως ἀλλ᾽ ἐξ οἰκείας ἤδη τηρήσεως.
ἐλθὼν δὲ ἐς τὴν Ῥώμην καὶ πρὸς τὴν γερουσίαν
διαλεχθεὶς ἄλλα τέ τινα ἀπελήρησε, καί τι καὶ
τοιοῦτον ἐν τοῖς αὑτοῦ  αὑτοῦ ρειμ., αὐτοῦ Ωξ.  ἐπαίνοις εἶπεν, ὅτι τὸν
πατέρα ποτὲ ἐς πηλὸν βαθὺν ἐμπεσόντα ἱππεύων
ἐρρύσατο. τοιαῦτα μὲν τὰ σεμνολογήματα αὐτοῦ
ἦν, ἐσιόντι δὲ αὐτῷ ἐς τὸ θέατρον τὸ κυνηγετικὸν
Κλαύδιος Πομπηιανὸς ἐπεβούλευσε: ξίφος γάρ
τι ἐν αὐτῇ τῇ τῆς ἐσόδου στενοχωρίᾳ ἀνατείνας,
ἰδού,  ἔφη,  τοῦτό σοι ἡ βουλὴ πέπομφεν.   πέπομφεν ρειμ., οὐ πέπομφεν Ωξ. 
οὗτος ἠγγύητο  ἠγγύητο δινδ., ἐνεγγεγύητο Ωξ.  μὲν τὴν θυγατέρα Λουκίλλης,
ἐχρῆτο δὲ καὶ αὐτῇ ταύτῃ καὶ τῇ τῆς κόρης μητρί,
καὶ διὰ ταῦτα τῷ Κομμόδῳ ᾠκείωτο ὡς καὶ
συνεστιᾶσθαι καὶ συννεανιεύεσθαι αὐτῷ. ἡ γὰρ
Λουκίλλα οὐδὲν ἐπιεικεστέρα οὐδὲ σωφρονεστέρα
τοῦ ἀδελφοῦ Κομμόδου ὑπάρχουσα ἤχθετο μὲν
τῷ ἀνδρὶ αὑτῆς  αὑτῆς η. στεπη., αὐτῆς Ωξ.  τῷ Πομπηιανῷ: ὅθεν καὶ
ἀνέπεισε τὸν εἰρημένον ἐπιθέσθαι τῷ Κομμόδῳ,
καὶ αὐτόν τε ἀπώλεσε καὶ αὐτὴ φωραθεῖσα
ἐπανῃρέθη. ἀπέκτεινε δὲ καὶ τὴν Κρισπῖναν ὁ
Κόμμοδος, ἐπὶ μοιχείᾳ δή τινι ὀργισθεὶς αὐτῇ.
πρὸ δὲ τοῦ ἀναιρεθῆναι καὶ ἀμφότεραι ἐς τὴν
νῆσον τὴν Καπρίαν ὑπερωρίσθησαν.
Μαρκία δέ τις Κουαδράτου  Κουαδράτου η. στεπη., κοδράτου Ωξ.  τῶν τότε φονευθέντων
ἑνὸς παλλακή, καὶ Ἔκλεκτος πρόκοιτος,
ὁ μὲν καὶ τοῦ Κομμόδου πρόκοιτος, ἡ δὲ παλλακὴ
ἐγένετο καὶ τοῦ Ἐκλέκτου μετὰ ταῦτα γυνή: καὶ
ἐπεῖδε καὶ ἐκείνους βιαίως ἀποθνήσκοντας. ἱστορεῖται
δὲ αὕτη πολλά τε ὑπὲρ τῶν Χριστιανῶν
σπουδάσαι καὶ πολλὰ αὐτοὺς εὐηργετηκέναι, ἅτε
καὶ παρὰ τῷ Κομμόδῳ πᾶν δυναμένη.   χιπη. 269, 19-270, 14 ρ. στ.  
