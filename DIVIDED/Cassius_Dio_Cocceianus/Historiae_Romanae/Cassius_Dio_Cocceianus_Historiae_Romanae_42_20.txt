τρία, ὥσπερ καὶ ἐν τῷ τοῦ Σύλλοὐ, ὡς δ᾽
οὖν ἐτεθνήκει, φανερῶς τε ἤδη τὸν μὲν ἐπῄνουν
τὸν δὲ ἐλοιδόρουν, καὶ πᾶν ὅ τι ποτὲ ἐξευρεῖν
ἐδύναντο ἐσηγοῦντο δοθῆναι τῷ Καίσαρι. καὶ ἔν
τε τούτῳ πολλὴ ἦν  ἦν συππλιεδ βψ βκ.  παρὰ πάντων ὡς εἰπεῖν τῶν
πρώτων ἅμιλλα, ὑπερβάλλειν σφῶν ἀλλήλους
τῇ κολακείᾳ σπουδαζόντων, καὶ ἐν τῇ ἐπιχειροτονίᾳ
αὐτῶν: τοῖς τε γὰρ ἐπιβοήμασι  ἐπιβοήμασι δινδ., ἐπιβοήσασι λ.  καὶ τοῖς
σχήμασι πάντες, ὡς καὶ παρόντος καὶ ὁρῶντος
τοῦ Καίσαρος, πολὺ πλείστην σπουδὴν ἐνεδείκνυντο,
καὶ ἐνόμιζον εὐθὺς ἀντ᾽ αὐτῶν, ὥσπερ
τι αὐτῷ χαριζόμενοι ἀλλ᾽ οὐκ ἐξ ἀνάγκης αὐτὸ
ποιοῦντες, ὁ μὲν ἀρχὴν ὁ δὲ ἱερωσύνην ὁ δὲ καὶ
χρήματα ἀντιλήψεσθαι. ἐγὼ οὖν τὰ μὲν ἄλλα,
ὅσα ἤτοι καὶ ἑτέροις τισὶ πρότερον ἐψήφισται,
εἰκόνας τε καὶ στεφάνους καὶ προεδρίας τά τε
τοιουτότροπα, ἢ καινὰ  καινὰ ρ. στεπη., κενὰ λ.  μὲν καὶ τότε ἐσενεχθέντα
πρῶτον ἦν, οὐ μέντοι καὶ ὑπὸ τοῦ Καίσαρος
ἐβεβαιώθη, παραλείψω, μὴ καὶ δι᾽ ὄχλου γένωμαι
εἰ πάντα αὐτὰ ἐπεξίοιμι: τὸ δ᾽ αὐτὸ τοῦτο καὶ ἐν
τοῖς ἔπειτα, καὶ μᾶλλόν γε ὅσῳ καὶ πλείω καὶ
ἀτοπώτερα ἀεὶ ἐσήγετο, ποιήσω: μόνα δὲ δὴ ὅσα
ἴδιόν τέ τι καὶ ἐξαίρετον ἔχοντα ἐκυροῦτο καταλέξω.
