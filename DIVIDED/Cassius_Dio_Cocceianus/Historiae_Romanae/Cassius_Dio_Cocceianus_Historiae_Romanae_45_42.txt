καίτοι εἶπέ ποτε ὅτι ἐγὼ τοὺς σφαγέας ἐπ᾽
αὐτὸν παρεσκεύασα: οὕτω γὰρ ἀνόητός ἐστιν
ὥστε μου καταψεύδεσθαι τολμᾶν τηλικούτους
ἐπαίνους. ἐγὼ δὲ αὐτόχειρα μὲν αὐτὸν οὐ λέγω
γεγονέναι τοῦ Καίσαρος, οὐχ ὅτι οὐκ ἠθέλησεν,
ἀλλ᾽ ὅτι καὶ τοῦτο κατέδεισε: τοῖς μέντοι
πράγμασιν αὐτοῖς φημι ἐκεῖνον ὑπ᾽ αὐτοῦ ἀπολωλέναι.
ὁ γὰρ τὴν αἰτίαν αὐτῷ τοῦ δικαίως
ἐπιβεβουλεῦσθαι δοκεῖν παρασχὼν οὗτός ἐστιν ὁ
βασιλέα αὐτὸν προσαγορεύσας, ὁ τὸ διάδημα
αὐτῷ δούς, ὁ καὶ τοῖς φιλοῦσιν αὐτὸν πρότερον
διαβαλών. ἢ ἐγὼ μὲν χαίρω τῷ θανάτῳ τοῦ
Καίσαρος ὁ μηδὲν ἔξω τῆς ἐλευθερίας ἀπ᾽  ἀπ᾽ στ., ἐπ᾽ λμ. 
αὐτοῦ ἀπολαύσας, Ἀντώνιος δὲ ἄχθεται ὁ πᾶσαν
μὲν τὴν ἐκείνου οὐσίαν διαρπάσας, πάμπολλα δὲ
ἐπὶ τῇ τῶν γραμμάτων αὐτοῦ προφάσει κακουργήσας,
καὶ τέλος πρὸς τὴν διαδοχὴν τῆς δυναστείας
αὐτοῦ ἐπειγόμενος;
