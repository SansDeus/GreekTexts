ἐπαύθη: Τίτος δὲ δὴ Λαβιῆνος Γάιον Ῥαβίριον
ἐπὶ τῷ τοῦ Σατουρνίνου φόνῳ γραψάμενος
πλεῖστόν σφισι τάραχον παρέσχεν. ὅ τε γὰρ
Σατουρνῖνος πρὸ ἕξ που καὶ τριάκοντα ἐτῶν ἐτεθνήκει,
καὶ τὰ κατὰ τὸν πόλεμον τὸν πρὸς αὐτὸν
οἱ ὕπατοι τότε παρὰ τῆς βουλῆς προσετετάχατο,
ὥστε ἡ γερουσία ἄκυρος ἐκ τοῦ δικαστηρίου ἐκείνου
τῶν ψηφισμάτων ἐγίγνετο. κἀκ τούτου πᾶς
ὁ κόσμος τῆς πολιτείας ἐταράττετο. ὁ μὲν γὰρ
Ῥαβίριος οὐδ᾽ ὡμολόγει τὸν φόνον, ἀλλ᾽ ἄπαρνος
ἦν: οἱ δὲ δήμαρχοι τήν τε ἰσχὺν καὶ τὴν ἀξίωσιν
τῆς βουλῆς καταλῦσαι παντελῶς ἐσπούδαζον,
καὶ ἐξουσίαν ἑαυτοῖς τοῦ πάνθ᾽ ὅσα βούλοιντο
ποιεῖν προπαρεσκεύαζον: διὰ γὰρ δὴ τοῦ  τοῦ λευνξλ., τούτου λ.  τά
τε τῷ συνεδρίῳ δόξαντα καὶ τὰ πρὸ τοσούτων
ἐτῶν πραχθέντα εὐθύνεσθαι τοῖς τέ τι τῶν ὁμοίων
ἐπιχειροῦσι ἄδεια ἐδίδοτο καὶ αἱ τιμωρίαι αὐτῶν
ἐκολούοντο. ἡ οὖν γερουσία δεινὸν μὲν καὶ ἄλλως
ἐνόμιζεν εἶναι ἄνδρα  ἄνδρα βκ., καὶ ἄνδρα λ.  βουλευτὴν μήτ᾽ ἀδικοῦντά
τι καὶ ἐς γῆρας ἤδη προεληλυθότα ἀπολεῖσθαι,
πολλῷ δὲ δὴ μᾶλλον ἠγανάκτει ὅτι τό τε πρόσχημα
τῆς πολιτείας διεβάλλετο καὶ τὰ πράγματα
