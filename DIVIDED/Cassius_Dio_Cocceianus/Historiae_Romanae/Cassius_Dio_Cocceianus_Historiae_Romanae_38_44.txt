δεοίμην. καὶ μή μοι μικρὰν τὴν προσθήκην
ταύτην εἶναι νομίσητε: μεγάλη γάρ ἐστιν ἐπίδειξις
τῆς διανοίας αὐτοῦ. τὸ μὲν γὰρ αὐτὸν μὴ
ἐθελῆσαι πρὸς ἡμᾶς ἀφικέσθαι τάχ᾽ ἄν τις καὶ
ὄκνῳ καὶ ἀρρωστίᾳ καὶ φόβῳ, ἀπολογούμενος
ὑπὲρ αὐτοῦ, ἀνέθηκε: τὸ δὲ δὴ καὶ ἐμὲ μεταπέμψασθαι
οὔτε σκῆψιν οὐδεμίαν ἐνδέχεται, καὶ
προσεξελέγχει καὶ ἐκεῖνο αὐτὸν οὐ κατ᾽ ἄλλο τι
πεποιηκότα ἢ ὅτι οὔθ᾽ ὑπακούειν ἐς οὐδὲν ἡμῖν
καὶ προσέτι καὶ προσαντεπιτάττειν πάντα παρεσκεύασται.
καίτοι καὶ αὐτὸ τοῦτο πόσης ὕβρεως
καὶ πόσου προπηλακισμοῦ μεστόν ἐστιν; μεταπέμπεταί
τινα ὁ ἀνθύπατος ὁ Ῥωμαίων, καὶ
ἐκεῖνος οὐκ ἔρχεται: μεταπέμπεταί τις  τις ρ. στεπη., τι λ.  τὸν ἀνθύπατον
τὸν  τὸν ϝ. ηερς., τῶν λ.  Ῥωμαίων Ἀλλόβριξ ὤν. μὴ γὰρ
ὅτι ἐμοῦ τοῦ Καίσαρος οὐκ ἐπείσθη, μηδ᾽ ὅτι ἐμὲ
τὸν Καίσαρα ἐκάλεσε, σμικρόν τι τοῦτο καὶ
φαῦλον εἶναι νομίσητε. οὔτε γὰρ ἐγὼ αὐτὸν
μετεπεμψάμην, ἀλλ᾽ ὁ Ῥωμαῖος, ὁ ἀνθύπατος,
αἱ ῥάβδοι, τὸ ἀξίωμα, τὰ στρατόπεδα, οὔτε ἐγὼ
μετεπέμφθην ὑπ᾽ αὐτοῦ, ἀλλὰ ταῦτα πάντα. ἰδίᾳ
μὲν γὰρ ἐμοὶ πρὸς αὐτὸν οὐδέν ἐστι συμβόλαιον:  συμβόλαιον οδδεψ, συμβούλιον λ. 
κοινῇ δὲ δὴ πάντες καὶ εἴπομέν τι καὶ ἐποιήσαμεν
καὶ ἀντηκούσαμεν καὶ ἀντεπάθομεν.  ἀντεπάθομεν ϝ. ηερς., ἐπάθομεν λ. 
