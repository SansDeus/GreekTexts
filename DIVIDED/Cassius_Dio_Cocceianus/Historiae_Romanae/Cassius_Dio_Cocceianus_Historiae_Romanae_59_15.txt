ταῦτά τε ἅμα ὡς καὶ πάνυ πενόμενος ἐφόνευε,
καί τινα καὶ ἕτερον τοιόνδε χρηματισμὸν ἐπεξεῦρε.
τοὺς γὰρ περιγενομένους τῶν μονομάχων τοῖς τε
ὑπάτοις καὶ τοῖς στρατηγοῖς τοῖς τε ἄλλοις, οὐχ
ὅτι τοῖς ἐθέλουσιν, ἀλλὰ καὶ πάνυ  πάνυ δινδ., τοὺς πάνυ μ.  ἄκοντάς
τινας βιαζόμενος ἐν ταῖς ἱπποδρομίαις καὶ τὰ
τοιαῦτα ποιεῖν, καὶ δὴ καὶ τοῖς ἐπ᾽ αὐτὸ τοῦτο
κληρουμένοις ὅτι μάλιστα ῾δύο γὰρ στρατηγοὺς
ἐς τοὺς ὁπλομαχικοὺς ἀγῶνας, ὥσπερ ποτὲ ἐγίγνετο,
λαγχάνειν ἐκέλευσἐ πάντως ἐπιτιμῶν ἀπεδίδοτο,
αὐτός τε ἐπὶ τοῦ πρατηρίου καθεζόμενος
καὶ αὐτὸς ὑπερβάλλων. πολλοὶ δὲ καὶ ἄλλοθεν
ἀφικνούμενοι ἀντωνοῦντο αὐτούς, καὶ μάλισθ᾽ ὅτι
ἐπέτρεψε τοῖς βουλομένοις καὶ ὑπὲρ τὸν νόμον τῷ
ἀριθμῷ τῶν μονομαχούντων χρῆσθαι, καὶ πολλάκις
καὶ αὐτὸς ἐπεφοίτα σφίσιν, ὥσθ᾽ οἱ μὲν καὶ
δεόμενοι τῶν ἀνθρώπων, οἱ δὲ  οἱ δὲ μ, οἱ δὲ καὶ ξοδ. πειρ.  χαριεῖσθαι αὐτῷ
νομίζοντες, καὶ οἵ γε πλείους, ὅσοι ἐν δόξῃ περιουσίας
ἦσαν, ἀναλῶσαί τι τῶν ὑπαρχόντων ἐπὶ
τῇ προφάσει ταύτῃ, ὅπως πενέστεροι γενόμενοι
περισωθῶσιν, ἐθέλοντες,  περισωθῶσιν ἐθέλοντες βκ., περισωθῶσι θέλοντες μ ξοδ. πειρ.  μεγάλων αὐτοὺς χρημάτων
ἠγόρασαν. καίτοι τοῦτο ποιήσας ἔπειτα
τούς τε ἀρίστους καὶ τοὺς ἐνδοξοτάτους σφῶν
φαρμάκῳ διέφθειρε. τὸ δ᾽ αὐτὸ τοῦτο καὶ ἐπὶ
τῶν ἵππων τῶν τε ἡνιόχων τῶν ἀντιστασιωτῶν
ἐποίει. ἰσχυρῶς γὰρ τῷ τὴν βατραχίδα ἐνδύνοντι
καὶ διὰ τοῦτ᾽ ἀπὸ τοῦ χρώματος τοῦ πρασίνου
καλουμένῳ προσέκειτο, ὥστε καὶ νῦν ἔτι Γαϊανὸν
ἐπ᾽ αὐτοῦ τὸ χωρίον ἐν ᾧ τὰ ἅρματα ἤσκει καλεῖσθαι.
καὶ ἕνα γε τῶν ἵππων, ὃν Ἰγκιτᾶτον
ὠνόμαζε, καὶ ἐπὶ δεῖπνον ἐκάλει, χρυσᾶς τε
αὐτῷ κριθὰς παρέβαλλε, καὶ οἶνον ἐν χρυσοῖς
ἐκπώμασι προύπινε, τήν τε σωτηρίαν αὐτοῦ  αὐτοῦ χιπη., ομ. μ.  καὶ
τὴν τύχην ὤμνυε, καὶ προσυπισχνεῖτο καὶ ὕπατον
αὐτὸν ἀποδείξειν. καὶ πάντως ἂν καὶ τοῦτ᾽ ἐπεποιήκει,
εἰ πλείω χρόνον ἐζήκει.
