συρφετώδεις μετέστη. καὶ μετὰ τοῦτο δίκης τέ
τινος τῷ Μαλλίῳ πρὸς τῶν δυνατῶν παρασκευασθείσης,
καὶ ἐκείνου χρόνον τινὰ ἐμποιῆσαι αὐτῇ
σπουδάζοντος, τά τε ἄλλα κατ᾽ αὐτοῦ ἔπραττε,
καὶ μόλις αὐτόν ῾ἐστρατήγει γὰρ καὶ τὴν ἡγεμονίαν
τοῦ δικαστηρίου εἶχεν᾽ ἐς τὴν ὑστεραίαν
ἀνεβάλετο, πρόφασιν ἐπ᾽ ἐξόδῳ τὸ ἔτος εἶναι ποιησάμενος.
κἀν τούτῳ δυσχεράναντος τοῦ ὁμίλου
ἐσῆλθέ τε ἐς τὸν σύλλογον αὐτῶν, ἀναγκασθεὶς
δῆθεν ὑπὸ τῶν δημάρχων, καὶ κατά τε τῆς βουλῆς
κατέδραμε καὶ συναγορεύσειν τῷ Μαλλίῳ ὑπέσχετο.
καὶ ὁ μὲν ἐκ τούτου τά τε ἄλλα κακῶς
ἤκουε καὶ αὐτόμολος ὠνομάζετο, τάραχος δέ τις
εὐθὺς ἐπιγενόμενος ἐκώλυσε τὸ δικαστήριον συναχθῆναι.
Πούπλιός τε γὰρ Παῖτος καὶ Κορνήλιος Σύλλας,
ἀδελφιδοῦς ἐκείνου τοῦ πάνυ Σύλλου, ὕπατοί
τε ἀποδειχθέντες καὶ δεκασμοῦ ἁλόντες ἐπεβούλευσαν
τοὺς κατηγορήσαντάς σφων Κότταν τε καὶ
Τορκουᾶτον Λουκίους, ἄλλως τε καὶ ἐπειδὴ αὐτοὶ
ἀνθῃρέθησαν,  ἀνθῃρέθησαν χψλ., ἀνῃρέθησαν λ.  ἀποκτεῖναι. καὶ παρεσκευάσθησαν
μὲν ἄλλοι τε καὶ Γναῖος Πίσων καὶ Λούκιος
Κατιλίνας ἀνὴρ θρασύτατος ῾ᾐτήκει δὲ καὶ αὐτὸς
τὴν ἀρχήν, καὶ διὰ τοῦτο ὀργὴν ἐποιεῖτὀ, οὐ μέντοι
καὶ ἠδυνήθησάν τι δρᾶσαι διὰ τὸ τήν τε
ἐπιβουλὴν προμηνυθῆναι καὶ φρουρὰν τῷ τε
Κόττᾳ καὶ τῷ Τορκουάτῳ παρὰ τῆς βουλῆς
δοθῆναι:   δόγμα τι κατ᾽ αὐτῶν γενέσθαι, εἰ μὴ
δήμαρχός τις ἠναντιώθη. ἐπεὶ δ᾽ οὗν καὶ ὣς ὁ
Πίσων ἐθρασύνετο, ἐφοβήθη τε ἡ γερουσία μή τι
συνταράξῃ, καὶ εὐθὺς αὐτὸν ἐς Ἰβηρίαν, πρόφασιν
ὡς καὶ ἐπ᾽ ἀρχήν τινα, ἔπεμψε.
καὶ ὁ μὲν ἐνταῦθα ὑπὸ τῶν ἐπιχωρίων, ἀδικήσας
