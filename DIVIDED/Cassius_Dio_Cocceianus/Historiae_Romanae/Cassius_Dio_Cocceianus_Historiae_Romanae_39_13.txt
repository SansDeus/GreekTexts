μετὰ δὲ δὴ τοῦτο  τοῦτο συππλιεδ βψ ρειμ.  Πτολεμαίου τοῦ βασιλέως
ἕνεκα αὖθις ἐκινήθησαν. ἐπειδὴ γὰρ πολλά τισι
τῶν Ῥωμαίων χρήματα, τὰ μὲν οἴκοθεν τὰ δὲ καὶ
δανεισάμενος, ὅπως τήν τε ἀρχὴν βεβαιώσηται
καὶ φίλος καὶ σύμμαχος ὀνομασθῇ, καταναλώκει,
καὶ αὐτὰ παρὰ τῶν Αἰγυπτίων βιαίως ἠργυρολόγει,
καὶ διά τε τοῦτο ἐχαλεπαίνετο καὶ ὅτι τὴν
Κύπρον ἀπαιτῆσαι παρὰ τῶν Ῥωμαίων ἢ καὶ τὴν
φιλίαν τὴν πρὸς αὐτοὺς ἀπειπεῖν κελευόντων
αὐτῶν οὐκ ἠθέλησε, καὶ οὔτε πεῖσαί σφας
ἡσυχάζειν οὔτ᾽ αὖ βιάσασθαι ῾ξενικὸν γὰρ οὐκ
εἶχεν᾽ ἠδυνήθη, διέδρα τε ἐκ τῆς Αἰγύπτου, καὶ
ἐς τὴν Ῥώμην ἐλθὼν κατηγόρησέ τε αὐτῶν ὡς
καὶ ἐκ τῆς βασιλείας αὐτὸν ἐκβεβληκότων, καὶ
ἔτυχεν ὥστε ὑπὸ τοῦ Σπινθῆρος, ᾧ ἡ Κιλικία
