καὶ ἅ γε μάλιστα τὴν διάνοιαν αὐτῶν ἐξέφηνεν,
ἅμα τε ταῦτα ἐψηφίζοντο καὶ τάφον αὐτῷ ἐντὸς
τοῦ πωμηρίου ποιήσασθαι ἔδοσαν: τά τε δόγματα
τὰ περὶ τούτων γιγνόμενα ἐς μὲν στήλας ἀργυρᾶς
χρυσοῖς γράμμασιν ἐνέγραψαν, ὑπὸ δὲ δὴ τοὺς
πόδας τοῦ Διὸς τοῦ Καπιτωλίου ὑπέθεσαν, δηλοῦντές
οἱ καὶ μάλα ἐναργῶς ὅτι ἄνθρωπος εἴη.
ἤρξαντο μὲν γὰρ τιμᾶν αὐτὸν ὡς καὶ μετριάσοντα:
προχωροῦντες δέ, ἐπειδὴ χαίροντα τοῖς ψηφιζομένοις
ἑώρων ῾πλὴν γὰρ ὀλίγων τινῶν πάντα αὐτὰ
ἐδέξατὀ, ἀεί  ἀεὶ ρ. στεπη., ἀλλ᾽ εἴ λ.  τι μεῖζον ἄλλος ἄλλο καθ᾽ ὑπερβολὴν
ἐσέφερον, οἱ μὲν ὑπερκολακεύοντες αὐτὸν οἱ
δὲ καὶ διασκώπτοντες. ἀμέλει καὶ γυναιξὶν ὅσαις
ἂν ἐθελήσῃ  ἐθελήσῃ βκ., θελήσηι λ.  συνεῖναί οἱ ἐτόλμησάν τινες ἐπιτρέψαι,
ὅτι πολλαῖς καὶ τότε ἔτι, καίπερ πεντηκοντούτης
ὤν, ἐχρῆτο. ἕτεροι δέ, καὶ οἵ γε πλείους,
ἔς τε τὸ ἐπίφθονον καὶ ἐς τὸ νεμεσητὸν προάγειν
αὐτὸν ὅτι τάχιστα βουλόμενοι τοῦτ᾽ ἐποίουν, ἵνα
θᾶσσον ἀπόληται. ὅπερ που ἐγένετο, καίτοι τοῦ
Καίσαρος καὶ δι᾽ αὐτὰ ταῦτα θαρσήσαντος ὡς οὐκ
ἄν ποτε οὔθ᾽ ὑπ᾽ ἐκείνων τοιαῦτά γε ψηφιζομένων
οὔθ᾽ ὑπ᾽ ἄλλου τινὸς δι᾽ αὐτοὺς ἐπιβουλευθησομένου,
κἀκ τούτου οὐδὲ  οὐδὲ βκ., δὲ λ.  σωματοφύλαξιν ἔτι
χρησαμένου: τῷ γὰρ δὴ λόγῳ τὸ  τὸ λευνξλ., τῶι λ.  πρός τε τῶν
βουλευτῶν καὶ πρὸς τῶν ἱππέων τηρεῖσθαι προσέμενος,  προσέμενος βς., προέμενος λ. 
καὶ τὴν ἐκ τοῦ πρὶν φρουρὰν προσκατέλυσεν.
