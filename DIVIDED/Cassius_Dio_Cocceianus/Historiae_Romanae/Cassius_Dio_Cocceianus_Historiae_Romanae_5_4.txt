ὅτι Κάσσιος τοὺς Ῥωμαίους εὐεργετήσας ὑπ᾽
αὐτῶν ἐκείνων ἐθανατώθη: ὥστε καὶ ἐκ τούτου
διαδειχθῆναι ὅτι πιστὸν οὐδὲν ἐν τοῖς πλήθεσιν
ἐστίν, ἀλλὰ καὶ τοὺς πάνυ σφίσι προσκειμένους
οὐχ ἧττον τῶν τὰ μέγιστα ἀδικούντων ἀπολλύουσι:
πρὸς μὲν γὰρ τὸ ἀεὶ παρὸν μεγάλους τοὺς
αἰτίους τῶν ὠφελημάτων ἄγουσιν, ἐπειδὰν δέ
σφας ἐκκαρπώσωνται, οὐδὲν ἔτ᾽ αὐτοὺς οἰκειοτέρους
τῶν ἐχθίστων νομίζουσι. τὸν γὰρ
Κάσσιον καίπερ χαριζόμενόν σφισιν ὅμως ἐπ᾽
αὐτοῖς οἷς ἐσεμνύνετο ἀπέκτειναν, καὶ ἔκδηλόν
γε ἐποίησαν  ἐποίησαν συππλιεδ βψ βς.  ὅτι ζηλοτυπηθεὶς ἀλλ᾽ οὐκ ἀδικήσας
τι ἀπώλετο.   μ. 34 ῾π. 150᾿.  
