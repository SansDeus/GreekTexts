καὶ φθόρον δὴ τοῦτον πλεῖστον ἐν τῷδε τῷ
πολέμῳ συνέβη γενέσθαι: δύο γὰρ μυριάδες τῶν
μετὰ τοῦ Νίγρου διώλοντο. καὶ τοῦτ᾽ ἄρα τὸ τοῦ
ἱερέως ὄναρ ἐδήλου: ἐν γὰρ τῇ Παννονίᾳ ὄντος τοῦ
Σεουήρου ὁ ἱερεὺς τοῦ Διὸς ὄναρ εἶδεν ἄνδρα τινὰ
μέλανα ἐς τὸ στρατόπεδον αὐτοῦ ἐσβιαζόμενον
καὶ ὑπὸ χειρῶν ἀπολλύμενον: τὸ γὰρ ὄνομα τοῦ
Νίγρου ἐξελληνίζοντες οἱ ἄνθρωποι τὸν μέλανα
ἐκεῖνον εἶναι ἔγνωσαν. ἁλούσης δὲ τῆς Ἀντιοχείας
οὐ πολλῷ ὕστερον ἔφυγε μὲν ἀπ᾽ αὐτῆς ὡς πρὸς
τὸν Εὐφράτην ὁ Νίγρος, διανοούμενος ἐς τοὺς
βαρβάρους φυγεῖν, ἑάλω δὲ ὑπὸ τῶν καταδιωξάντων
καὶ ἀπετμήθη τὴν κεφαλήν. καὶ ταύτην
ὁ Σεουῆρος ἐς τὸ Βυζάντιον πέμψας ἀνεσταύρωσεν,
ἵν᾽ ἰδόντες αὐτὴν  αὐτήν ζον., αὐτόν Ωξ.  οἱ Βθζάντιοι προσχωρήσωσι.
μετὰ δὲ ταῦτα ὁ Σεουῆρος τοὺς τὰ τοῦ
Νίγρου φρονήσαντας ἐδικαίου.   χιπη. 297, 5-299, 9 ρ. στ.  
ὅτι ὁ Σεουῆρος τὰς πόλεις τούς τε ἰδιώτας
τοὺς μὲν ἐκόλαζε τοὺς δὲ ἠμείβετο, τῶν δὲ δὴ βουλευτῶν
τῶν Ῥωμαίων ἀπέκτεινε μὲν οὐδένα, τοὺς
δὲ δὴ πλείους τὰς οὐσίας ἀφείλετο καὶ ἐς νήσους
κατέκλεισεν. ἠργυρολόγησέ τε δεινῶς: τά τε
γὰρ ἄλλα καὶ ὅσα τῷ Νίγρῳ καὶ ἰδιῶταί τινες
καὶ δῆμοι, οὐχ ὅτι ἑκούσιοι ἀλλὰ καὶ ἀναγκαστοί,
ἐδεδώκεσαν, τετραπλάσια ἐπεσέπραξεν. καὶ
ᾐσθάνετο μέν που καὶ αὐτὸς τοῦτο,  σομε σορδς ηαϝε προβαβλψ βεεν λοστ βεφορε τοῦτο. βεκκερ συππλιεδ κακηγορούμενος διά.  πολλῶν δὲ
δὴ χρημάτων χρῄζων ἐν οὐδενὶ λόγῳ τὰ θρυλούμενα
ἐποιεῖτο.   εχξ. ϝαλ. 342 ῾π. 734᾿.  
