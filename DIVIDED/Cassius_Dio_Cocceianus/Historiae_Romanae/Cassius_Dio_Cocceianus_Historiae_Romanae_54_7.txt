ἐν ᾧ δὲ ταῦτα ἐγίγνετο, ὁ Αὔγουστος ἐς
Σικελίαν ἦλθεν, ὅπως καὶ ἐκείνην καὶ τἆλλα τὰ
μέχρι τῆς Συρίας καταστήσηται. καὶ αὐτοῦ
ἐνταῦθα ἔτ᾽ ὄντος ὁ δῆμος τῶν Ῥωμαίων τοὺς
ὑπάτους χειροτονῶν ἐστασίασεν, ὥστε καὶ ἐκ
τούτου διαδειχθῆναι ὅτι ἀδύνατον ἦν δημοκρατουμένους
σφᾶς σωθῆναι. μικροῦ γοῦν τινος ἔν τε
ταῖς ἀρχαιρεσίαις καὶ ἐν ταῖς ἀρχαῖς αὐταῖς
κυριεύοντες ἐθορύβησαν. ἐτηρεῖτο μὲν γὰρ ἡ
ἑτέρα χώρα τῷ Αὐγούστῳ, καὶ διὰ τοῦτο Μᾶρκος
Λόλλιος κατ᾽ ἀρχὰς τοῦ ἔτους μόνος ἦρξεν: ἐκείνου
δὲ  δὲ μ, δὲ δὴ ϝ.  μὴ δεξαμένου αὐτὴν Κύιντός τε Λέπιδος
καὶ Λούκιος Σιλουανὸς ἐσπουδαρχίασαν, καὶ
οὕτω τε πάντα συνετάραξαν ὥστε καὶ τὸν Αὔγουστον
ὑπὸ τῶν ἐμφρόνων ἀνακληθῆναι. ἐπειδὴ δὲ
οὐχ ὑπέστρεψε μέν, ἐλθόντας δὲ αὐτοὺς πρὸς
αὐτὸν ἀπέπεμψεν ἐπιτιμήσας σφίσι καὶ κελεύσας
ἀμφοτέρων αὐτῶν ἀπόντων τὴν ψῆφον δοθῆναι,
οὐδὲν μᾶλλον ἡσύχασαν, ἀλλὰ καὶ πάνυ αὖθις
διηνέχθησαν, ὥστε τὸν Λέπιδον ὀψέ ποτε αἱρεθῆναι.
ἀγανακτήσας οὖν ἐπὶ τούτῳ ὁ Αὔγουστος,
καὶ μήτε μόνῃ τῇ Ῥώμῃ σχολάζειν δυνάμενος μήτ᾽
αὖ ἄναρχον αὐτὴν καταλιπεῖν τολμῶν, ἐζήτει
τινὰ αὐτῇ ἐπιστῆσαι, καὶ ἔκρινε μὲν τὸν Ἀγρίππαν
ἐπιτηδειότατον ἐς τοῦτο εἶναι, βουληθεὶς δὲ
δὴ καὶ ἀξίωμα αὐτῷ μεῖζον περιθεῖναι, ἵνα καὶ ἐκ
τούτου ῥᾷον αὐτῶν ἄρχῃ, μετεπέμψατο αὐτόν,
καὶ καταναγκάσας τὴν γυναῖκα, καίπερ ἀδελφιδῆν
αὐτοῦ οὖσαν, ἀπαλλάξαντα τῇ Ἰουλίᾳ συνοικῆσαι,
ἐς τὴν Ῥώμην παραχρῆμα καὶ ἐπὶ τῷ γάμῳ
καὶ ἐπὶ τῇ τῆς πόλεως διαχειρίσει ἔπεμψε, διά τε
τἆλλα καὶ ὅτι ὁ Μαικήνας συμβουλευομένῳ οἱ
περὶ αὐτῶν τούτων εἰπεῖν λέγεται ὅτι  τηλικοῦτον
αὐτὸν πεποίηκας ὥστ᾽ ἢ γαμβρόν σου
γενέσθαι ἢ φονευθῆναι.  καὶ ὃς τὰ μὲν ἄλλα
οἰδοῦντα ἔτι εὑρὼν κατεστήσατο, τά τε ἱερὰ τὰ
Αἰγύπτια ἐπεσιόντα αὖθις ἐς τὸ ἄστυ ἀνέστειλεν,
ἀπειπὼν μηδένα μηδὲ ἐν τῷ προαστείῳ αὐτὰ ἐντὸς
ὀγδόου ἡμισταδίου ποιεῖν: ταραχῆς δέ τινος περὶ
τὴν  τὴν συππλιεδ βψ ρ. στεπη.  τοῦ πολιάρχου τοῦ διὰ τὰς ἀνοχὰς αἱρουμένου
χειροτονίαν συμβάσης οὐκ ἐπεκράτησεν
αὐτῆς, ἀλλὰ ἄνευ τῆς ἀρχῆς ταύτης τὸν ἐνιαυτὸν
ἐκεῖνον διεγένοντο.
