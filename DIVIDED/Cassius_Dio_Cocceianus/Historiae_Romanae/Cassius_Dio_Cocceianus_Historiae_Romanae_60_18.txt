Μεσσαλῖνα δὲ ἐν τούτῳ αὐτή τε ἠσέλγαινε
καὶ τὰς ἄλλας γυναῖκας ἀκολασταίνειν ὁμοίως
ἠνάγκαζε, καὶ πολλάς γε καὶ ἐν αὐτῷ τῷ παλατίῳ,
τῶν ἀνδρῶν παρόντων καὶ ὁρώντων, μοιχεύεσθαι
ἐποίει. καὶ ἐκείνους μὲν καὶ ἐφίλει καὶ ἠγάπα,
τιμαῖς τε καὶ ἀρχαῖς ἤγαλλε, τοὺς δ᾽ ἄλλους τοὺς
μὴ συγκαθιέντας σφᾶς ἐς τοῦτο καὶ ἐμίσει καὶ
πάντα τρόπον  πάντα τρόπον χιπη., ομ. λ᾽.  ἀπώλλυε. καὶ ταῦτα μέντοι
τοιαῦτά τε ὄντα καὶ ἀναφανδὸν οὕτω γιγνόμενα
τὸν Κλαύδιον ἐπὶ πλεῖστον ἔλαθεν: ἐκείνῳ τε
γὰρ θεραπαινίδιά  θεραπαινίδιά χιπη., θεραπαινίδα λ᾽, θεραπαινίδι ξοδ. πειρ.  τινα συμπαρακατέκλινε, καὶ
τούς τι δυναμένους οἱ μηνῦσαι τοὺς μὲν εὐεργεσίαις
τοὺς δὲ καὶ τιμωρίαις προκατελάμβανεν, ὥσπερ
καὶ τότε καὶ Κατώνιον Ἰοῦστον τοῦ τε δορυφορικοῦ
ἄρχοντα καὶ δηλῶσαί τι αὐτῷ περὶ τούτων ἐθελήσαντα
προδιέφθειρε. τήν τε Ἰουλίαν τὴν τοῦ
Δρούσου μὲν τοῦ Τιβερίου παιδὸς θυγατέρα, τοῦ
δὲ δὴ Νέρωνος τοῦ Γερμανικοῦ γυναῖκα γενομένην,
ζηλοτυπήσασα ὥσπερ καὶ τὴν ἑτέραν, ἀπέσφαξε.
καί τις ἐν τούτῳ τῶν ἱππέων, ὡς καὶ ἐπιβουλεύσας
τῷ Κλαυδίῳ, κατὰ τοῦ Καπιτωλίου ὑπό τε τῶν
δημάρχων καὶ τῶν ὑπάτων κατεκρημνίσθη.
