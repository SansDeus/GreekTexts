ἡμεῖς δὲ δὴ πάντων τῶν κακῶν τούτων αἴτιοι,
ὥς γε τἀληθὲς εἰπεῖν, γεγόναμεν, οἵτινες αὐτοῖς
ἐπιβῆναι τὴν ἀρχὴν τῆς νήσου ἐπετρέψαμεν, καὶ
οὐ παραχρῆμα αὐτούς, ὥσπερ καὶ τὸν Καίσαρα
τὸν Ἰούλιον ἐκεῖνον, ἐξηλάσαμεν: οἵτινες οὐ
πόρρωθέν σφισιν, ὥσπερ καὶ τῷ Αὐγούστῳ καὶ τῷ
Γαΐῳ τῷ Καλιγόλᾳ, φοβερὸν τὸ καὶ πειρᾶσαι τὸν
πλοῦν ἐποιήσαμεν. τοιγαροῦν νῆσον τηλικαύτην,
μᾶλλον δὲ ἤπειρον τρόπον τινὰ περίρρυτον νεμόμενοι
καὶ ἰδίαν οἰκουμένην ἔχοντες, καὶ τοσοῦτον
ὑπὸ τοῦ ὠκεανοῦ ἀφ᾽ ἁπάντων τῶν ἄλλων
ἀνθρώπων ἀφωρισμένοι ὥστε καὶ γῆν ἄλλην καὶ
οὐρανὸν ἄλλον οἰκεῖν πεπιστεῦσθαι καί τινας
αὐτῶν καὶ τοὺς σοφωτάτους γε  γε ρ. στεπη., τε Ωξ.  μηδὲ τὸ ὄνομα
ἡμῶν ἀκριβῶς πρότερον ἐγνωκέναι, κατεφρονήθημεν
καὶ κατεπατήθημεν ὑπ᾽ ἀνθρώπων μηδὲν
ἄλλο ἢ πλεονεκτεῖν εἰδότων. ἀλλ᾽ εἰ καὶ μὴ
πρότερον, νῦν ἔτι, ὦ πολῖται καὶ φίλοι καὶ
συγγενεῖς ῾πάντας γὰρ ὑμᾶς συγγενεῖς, ἅτε καὶ
μιᾶς νήσου οἰκήτορας ὄντας καὶ ἓν ὄνομα κοινὸν
κεκλημένους,  κεκλημένους ϝ. ηερς. ῾ξφ. τηυξ. 4, 64, 3᾿, κεκτημένους Ωξ.  νομίζὠ, τὰ προσήκοντα πράξωμεν,
ἕως ἔτι τῆς ἐλευθερίας μνημονεύομεν, ἵνα καὶ τὸ
πρόσρημα καὶ τὸ ἔργον αὐτῆς τοῖς παισὶ καταλίπωμεν.
ἂν γὰρ ἡμεῖς τῆς συντρόφου εὐδαιμονίας
παντελῶς ἐκλαθώμεθα, τί ποτε ἐκεῖνοι ποιήσουσιν
ἐν δουλείᾳ τραφέντες;
