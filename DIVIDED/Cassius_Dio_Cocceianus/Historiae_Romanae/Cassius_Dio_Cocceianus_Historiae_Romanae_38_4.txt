ἄλλως ἐγίγνοντο: ὁ δὲ δὴ Κάτων ὁ Μᾶρκος  Μᾶρκος ρειμ., Μᾶρκος ὁ ὕπατος λ.  ῾ἦν δὲ
ἄλλως μὲν ἐπιεικὴς καὶ οὐδενὶ νεοχμῷ ἀρεσκόμενος,
οὐ μὴν καὶ ῥώμην τινὰ οὔτε ἐκ φύσεως οὔτε ἐκ
παιδείας ἔχων᾽ τοῖς μὲν γεγραμμένοις οὐδὲν οὐδ᾽
αὐτὸς ἐπεκάλει, τὸ δ᾽ ὅλον ἠξίου τῇ τε παρούσῃ
σφᾶς καταστάσει χρῆσθαι καὶ μηδὲν ἔξω αὐτῆς
ποιεῖν. καὶ ἐμέλλησε μὲν ἐπὶ τούτοις ὁ Καῖσαρ
ἐς τὸ δεσμωτήριον τὸν Κάτωνα ἐξ αὐτοῦ τοῦ
συνεδρίου ἐξελκύσας ἐμβαλεῖν: ἐπεὶ δὲ ἐκεῖνός τε
ἑτοιμότατα ἑαυτὸν ἀπάγεσθαι  ἀπάγεσθαι ρειμ. ανδ χιπη., ἐπάγεσθαι λ.  ἐπέδωκε, καὶ τῶν
ἄλλων οὐκ ὀλίγοι οἱ ἐφέσποντο, καί τις αὐτῶν
Μᾶρκος Πετρέιος ἐπιτιμηθεὶς ὑπ᾽ αὐτοῦ ὅτι μηδέπω
διαφειμένης τῆς βουλῆς ἀπαλλάττοιτο, ἔφη
ὅτι μετὰ Κάτωνος ἐν τῷ οἰκήματι μᾶλλον ἢ μετὰ
σοῦ ἐνταῦθα εἶναι βούλομαι, κατῃδέσθη, καὶ τόν
τε Κάτωνα ἀφῆκε καὶ τὴν γερουσίαν ἀπήλλαξε,
τοσοῦτον μόνον ὑπειπὼν ὅτι ἐγὼ μὲν ὑμᾶς καὶ
δικαστὰς τοῦ νόμου καὶ κυρίους ἐποιησάμην,
ὅπως, εἴ τι μὴ ἀρέσειεν ὑμᾶς, μηδ᾽ ἐς τὸν δῆμον
ἐσενεχθείη: ἐπεὶ δ᾽ οὐκ ἐθέλετε προβουλεῦσαι,
ἐκεῖνος αὐτὸς αἱρήσεται.
