διά τε οὖν τοῦτο, καὶ ὅτι καὶ τοῦ Τογοδούμνου
φθαρέντος οἱ Βρεττανοὶ οὐχ ὅσον ἐνέδοσαν, ἀλλὰ
καὶ μᾶλλον πρὸς τὴν τιμωρίαν αὐτοῦ ἐπισυνέστησαν,
φοβηθεὶς ὁ Πλαύτιος οὐκέτι περαιτέρω
προεχώρησεν, ἀλλ᾽ αὐτός τε τὰ παρόντα διὰ
φυλακῆς ἐποιήσατο καὶ τὸν Κλαύδιον μετεπέμψατο:
εἴρητο γὰρ αὐτῷ, εἴ τι βιαιότερον γίγνοιτο,
τοῦτο ποιῆσαι, καὶ παρασκευή γε ἐπὶ τῇ στρατείᾳ  τῇ στρατείᾳ ρκ., τῆς στρατιᾶς μ.  πολλὴ τῶν τε ἄλλων καὶ ἐλεφάντων προσυνείλεκτο.
ἐλθούσης δὲ τῆς ἀγγελίας ὁ Κλαύδιος τὰ μὲν
οἴκοι τῷ Οὐιτελλίῳ  Οὐιτελλίῳ ρ. στεπη., ἰουτελλίωι μ.  τῷ Λουκίῳ τῷ συνάρχοντι
τά τε ἄλλα καὶ τοὺς στρατιώτας ἐνεχείρισε ῾καὶ
γὰρ ἐξ ἴσου αὐτὸν ἑαυτῷ ἑξάμηνον ὅλον ὑπατεῦσαι
ἐποίησεν᾽, αὐτὸς δὲ ἐξεστρατεύσατο. καὶ καταπλεύσας
ἐς τὰ Ὤστια ἐκεῖθεν ἐς Μασσαλίαν
παρεκομίσθη, κἀντεῦθεν τὰ μὲν πεζῇ τὰ δὲ καὶ
διὰ τῶν ποταμῶν πορευόμενος πρός τε τὸν ὠκεανὸν
ἀφίκετο, καὶ περαιωθεὶς ἐς τὴν Βρεττανίαν
συνέμιξε τοῖς στρατοπέδοις πρὸς τῷ Ταμέσᾳ
ἀναμένουσιν αὐτόν. καὶ παραλαβών σφας ἐκεῖνόν
τε ἐπιδιέβη, καὶ τοῖς βαρβάροις πρὸς τὴν ἔφοδον
αὐτοῦ συνεστραμμένοις ἐς χεῖρας ἐλθὼν μάχῃ τε
ἐνίκησε καὶ τὸ Καμουλόδουνον τὸ τοῦ Κυνοβελλίνου
βασίλειον εἷλε. κἀκ τούτου συχνοὺς τοὺς μὲν
ὁμολογίᾳ τοὺς δὲ καὶ βίᾳ προσαγαγόμενος  προσαγαγόμενος βκ., προσαγόμενος μ.  αὐτοκράτωρ
πολλάκις ἐπωνομάσθη παρὰ τὰ πάτρια ῾οὐ
γὰρ ἔστιν ἑνὶ  ἑνὶ κνιπερ, ἐν μ.  οὐδενὶ πλέον ἢ ἅπαξ ἐκ τοῦ αὐτοῦ
πολέμου τὴν ἐπίκλησιν ταύτην λαβεῖν᾽, καὶ τὰ
ὅπλα αὐτῶν ἀφελόμενος ἐκείνους μὲν τῷ Πλαυτίῳ
προσέταξεν, ἐντειλάμενός οἱ καὶ τὰ λοιπὰ προσκαταστρέψασθαι,
αὐτὸς δὲ ἐς τὴν Ῥώμην ἠπείχθη,
τὴν ἀγγελίαν τῆς νίκης διὰ τῶν γαμβρῶν, τοῦ τε
