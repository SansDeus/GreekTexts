τὴν μὲν οὖν Νίσιβιν οὕτως ἐχειρώσατο, τῆς δὲ
Ἀρμενίας τῶν τε ἄλλων τῶν περὶ τὸν Πόντον
συχνὰ ἀπέβαλεν. ὁ γὰρ Τιγράνης ἐκείνῃ μὲν ὡς
οὐκ ἂν ἁλούσῃ οὐκ ἐπεκούρησε, πρὸς δὲ τὰ προειρημένα
ὥεἴ πως ἀσχόλου περὶ τὴν Νίσιβιν
αὐτοῦ ὄντος φθάσειεν αὐτὰ κομισάμενος. καὶ
Μιθριδάτην μὲν πρὸς τὴν οἰκείαν ἀπέστειλεν,
αὐτὸς δὲ ἐς τὴν ἑαυτοῦ Ἀρμενίαν ἦλθε, κἀνταῦθα
Λούκιον Φάννιον ἀντιστάντα οἱ ἀπολαβὼν ἐπολιόρκει,
μέχρις οὗ ὁ Λούκουλλος αἰσθόμενος τοῦτο
ἐπεβοήθησεν αὐτῷ.
