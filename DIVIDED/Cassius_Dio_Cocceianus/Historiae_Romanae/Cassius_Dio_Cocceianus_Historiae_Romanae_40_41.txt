πρὶν δὲ τοῦτο γενέσθαι, καταφρονήσας ὁ Οὐερκιγγετόριξ
τοῦ Καίσαρος ἐξ ὧν ἐπταίκει ἐπ᾽ Ἀλλόβριγας
ἐστράτευσε. κἀν τούτῳ ὁρμήσαντα αὐτὸν
ὡς καὶ βοηθήσοντά σφισιν, ἀπέλαβεν ἐν Σηκουανοῖς
γενόμενον καὶ ἐνεκυκλώσατο, οὐ μέντοι κακόν
τι εἰργάσατο, ἀλλὰ καὶ πᾶν τοὐναντίον τούς τε
Ῥωμαίους ἠνάγκασεν ἀγαθοὺς εἶναι ἀπογνώσει τῆς
σωτηρίας, καὶ αὐτὸς ὑπό τε τοῦ πλήθους καὶ ὑπὸ
τοῦ θράσους ἔπταισε, καί τι καὶ ὑπὸ τῶν Κελτῶν
τῶν τοῖς Ῥωμαίοις συμμαχούντων ἐσφάλη: ταῖς τε
γὰρ ὁρμαῖς ἄπληστοι ὄντες καὶ τοῖς  ἄπληστοι ὄντες καὶ τοῖς ρκ., ἀπλήστοις λ.  σώμασι τὴν
τόλμαν προσεπισχυρίσαντες διέρρηξαν τὴν περίσχεσιν.
εὑρὼν δὲ δὴ τὸ εὕρημα τοῦτο ὁ Καῖσαρ
οὐκ ἀνῆκεν, ἀλλ᾽ ἐς Ἀλεσίαν τοὺς διαφυγόντας
αὐτῶν κατακλείσας ἐπολιόρκει.
