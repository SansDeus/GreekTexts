λέξω δὲ καὶ ὅπως αὐτῷ τὸ τέλος συνέβη. οἱ
ἐν ταῖς Γερμανίαις στρατιῶται, οὓς εἶχε Ῥοῦφος,
μηδεμίαν εὐεργεσίαν ὑπὸ τοῦ Γάλβα εὑρόμενοι  εὑρόμενοι βς., εὑράμενοι Ωξ. 
ἐπὶ πλεῖον ἐφλέγμηναν. τοῦ δὲ δὴ τέλους τῆς
ἐπιθυμίας σφῶν ἁμαρτόντες ἐπὶ τοῦ Ῥούφου,
ἐζήτουν αὐτὴν ἐφ᾽ ἑτέρου τινὸς ἀποπληρῶσαι, καὶ
ἐποίησαν τοῦτο: προστησάμενοι γὰρ Αὖλον
Οὐιτέλλιον  Οὐιτέλλιον ζον. α., οὐιτέλιον ζον. βξ̔ἐξ, βιτέλιον Ωξ ῾αλσαψσ᾽.  τῆς κάτω Γερμανίας ἄρχοντα ἐπανέστησαν,
πρὸς μόνην τὴν εὐγένειαν αὐτοῦ ἀπιδόντες,
ἐπεὶ ὅτι γε παιδικὰ τοῦ Τιβερίου ἐγεγόνει
καὶ ὅτι ἀκολούθως τῇ ἀσελγείᾳ ταύτῃ ἔζη οὐκ
ἐνενόησαν, ἢ καὶ μᾶλλον δι᾽ αὐτὸ τοῦτο ἁρμόζειν
σφίσιν αὐτὸν ἐνόμισαν. ἀμέλει οὕτως οὐδ᾽ αὐτὸς
λόγου τινὸς ἄξιον ἑαυτὸν ἔκρινεν εἶναι ὥστε διασκώπτων
τοὺς ἀστρολόγους τεκμηρίῳ κατ᾽ αὐτῶν
ἐχρῆτο, λέγων ὅτι  οὐδὲν ἐπίστανται οἵ γε καὶ
ἐμὲ αὐτοκράτορά φασι γενήσεσθαι.  καὶ αὐτὸ
καὶ ὁ Νέρων ἀκούσας ἐγέλασε καὶ κατεφρόνησεν
αὐτοῦ, ὥστε μηδὲν δεινὸν αὐτὸν ἐργάσασθαι.
