καὶ μετὰ ταῦτα ἐκεῖ μὲν Φούφιον Γέμινον σὺν
δυνάμει τινὶ κατέλιπεν, αὐτὸς δὲ ἐς τὴν Ῥώμην
ἀνεκομίσθη, καὶ τὰ μὲν ἐπινίκια ψηφισθέντα οἱ
ἀνεβάλετο,  ἀνεβάλετο ρ. στεπη., ἀνεβάλλετο λμ.  τῇ δ᾽ Ὀκταουίᾳ τῇ τε Λιουίᾳ καὶ
εἰκόνας καὶ τὸ τὰ σφέτερα ἄνευ κυρίου τινὸς
διοικεῖν, τό τε ἀδεὲς καὶ τὸ ἀνύβριστον ἐκ τοῦ
ὁμοίου τοῖς δημάρχοις ἔχειν ἔδωκεν. ὡρμημένου
δὲ αὐτοῦ καὶ ἐς τὴν Βρεττανίαν κατὰ τὸν τοῦ
πατρὸς ζῆλον στρατεῦσαι, καὶ ἤδη καὶ ἐς τὴν
Γαλατίαν μετὰ τὸν χειμῶνα ἐν ᾧ ὅ τε Ἀντώνιος
τὸ δεύτερον καὶ Λούκιος Λίβων ὑπάτευον προκεχωρηκότος,
τῶν τε νεοαλώτων τινὲς καὶ Δελμάται
σὺν αὐτοῖς ἐπανέστησαν. καὶ Παννονίους
μὲν ὁ Γέμινος, καίτοι τῆς Σισκίας ἐκπεσών, ὅμως
μάχαις ἀνεκτήσατο, τούς τε Σαλάσσους  Σαλάσσους ρ. στεπη., ἰαλάσσους λμ.  καὶ τοὺς
ἄλλους τοὺς μετ᾽ αὐτῶν νεωτερίσαντας ὁ Μεσσάλας
ὁ  ὁ συππλιεδ βψ πφλυγκ.  Οὐαλέριος ἐχειρώσατο: ἐπὶ δὲ δὴ τοὺς
Δελμάτας πρότερος μὲν ὁ Ἀγρίππας, ἔπειτα δὲ
καὶ ὁ Καῖσαρ ἐπεστράτευσε. καὶ τοὺς μὲν πλείους
σφῶν αὐτοὶ πολλὰ καὶ δεινὰ παθόντες, ὥστε καὶ
τὸν Καίσαρα τρωθῆναι καὶ τῶν στρατιωτῶν τισι
κριθὴν ἀντὶ τοῦ σίτου δοθῆναι, καὶ ἑτέρους τὴν
τάξιν ἐκλιπόντας δεκατευθῆναι, κατεστρέψαντο,
τοῖς δὲ δὴ λοιποῖς ὁ Ταῦρος Στατίλιος ἐπολέμησεν.
