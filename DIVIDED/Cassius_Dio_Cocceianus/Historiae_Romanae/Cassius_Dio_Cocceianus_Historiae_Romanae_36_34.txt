ὅτι μὲν ἐς ὑπερβολήν, ὦ Κυιρῖται, πρὸς τὸ
πλῆθος ὑμῶν ἐσπούδακα, πάντες που σαφῶς
ἐπίστασθε: τούτου δὲ δὴ οὕτως ἔχοντος ἐμοὶ
μὲν ἀναγκαῖόν ἐστι πάντα ἁπλῶς, ἃ γιγνώσκω
συμφέρειν τῇ πόλει, μετὰ παρρησίας εἰπεῖν, καὶ
ὑμῖν προσῆκον ἀκοῦσαί τε μεθ᾽ ἡσυχίας αὐτῶν
καὶ μετὰ τοῦτο βουλεύσασθαι: θορυβήσαντες
μὲν γὰρ ἴσως τι καὶ χρήσιμον δυνηθέντες ἂν
μαθεῖν οὐχὶ λήψεσθε, προσέχοντες δὲ τοῖς λεγομένοις
πάντως τι τῶν συμφερόντων ὑμῖν ἀκριβῶς
εὑρήσετε. ἐγὼ τοίνυν πρῶτον μὲν καὶ μάλιστά
φημι δεῖν μηδενὶ ἑνὶ ἀνδρὶ  μηδενὶ ἑνὶ ἀνδρὶ ρκ., μηδενὶ ἀνδρὶ λ.  τοσαύτας κατὰ τὸ
ἑξῆς ἀρχὰς ἐπιτρέπειν. τοῦτο γὰρ καὶ ἐν τοῖς
νόμοις ἀπηγόρευται καὶ πείρᾳ σφαλερώτατον ὂν
πεφώραται. οὔτε γὰρ τὸν Μάριον ἄλλο τι ὡς
εἰπεῖν τοιοῦτον ἐποίησεν ἢ ὅτι τοσούτους τε
ἐν ὀλιγίστῳ χρόνῳ πολέμους ἐνεχειρίσθη καὶ
ὕπατος ἑξάκις ἐν βραχυτάτῳ ἐγένετο, οὔτε τὸν
Σύλλαν ἢ ὅτι τοσούτοις ἐφεξῆς ἔτεσι τὴν ἀρχὴν
τῶν στρατοπέδων ἔσχε καὶ μετὰ τοῦτο δικτάτωρ,
εἶθ᾽ ὕπατος ἀπεδείχθη. οὐ γάρ ἐστιν ἐν τῇ
τῶν ἀνθρώπων φύσει ψυχήν, μὴ ὅτι νέαν ἀλλὰ
καὶ πρεσβυτέραν, ἐν ἐξουσίαις ἐπὶ πολὺν χρόνον
ἐνδιατρίψασαν τοῖς πατρίοις ἔθεσιν  ἔθεσιν τυρν., ἤθεσιν λ.  ἐθέλειν ἐμμένειν.
