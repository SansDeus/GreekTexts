ἐπὶ δὲ τοῦ Οὐεσπασιανοῦ ἕκτον καὶ ἐπὶ τοῦ
Τίτου τέταρτον ἀρχόντων τὸ τῆς Εἰρήνης τέμενος
καθιερώθη, ὅ τε κολοσσὸς ὠνομασμένος ἐν τῇ ἱερᾷ
ὁδῷ ἱδρύθη: φασὶ δὲ αὐτὸν τό τε ὕψος ἑκατὸν
ποδῶν καὶ τὸ εἶδος οἱ μὲν  οἱ μὲν ρ. στεπη., ὁ μὲν Ωξ.  τὸ τοῦ Νέρωνος οἱ
δὲ τὸ τοῦ Τίτου ἔχειν. σφαγὰς δὲ ὁ Οὐεσπασιανὸς
θηρίων μὲν ἐποιεῖτο ἐν τοῖς θεάτροις,
μονομαχίαις δὲ ἀνδρῶν οὐ  οὐ λατε ηανδ ιν ξ, ομ. ωξ.  πάνυ τι ἔχαιρε,
καίτοι τοῦ Τίτου ἐν ταῖς τῶν νεανίσκων παιδιαῖς
ταῖς ἐν τῇ πατρίδι αὐτοῦ τελουμέναις σκιαμαχήσαντός
ποτε πρὸς τὸν Ἀλιηνὸν ὅπλοις. τοῖς
δὲ Πάρθοις πολεμωθεῖσι πρός τινας καὶ τῆς
παρ᾽ αὐτοῦ συμμαχίας δεηθεῖσιν οὐκ ἐβοήθησεν,
εἰπὼν ὅτι οὐ προσήκει αὐτῷ τὰ ἀλλότρια πολυπραγμονεῖν.
Βερενίκη  Βερενίκη λευνξλ., βερονίκη Ωξ.  δὲ ἰσχυρῶς τε ἤνθει καὶ διὰ τοῦτο
καὶ ἐς τὴν Ῥώμην μετὰ τοῦ ἀδελφοῦ Ἀγρίππα
ἦλθε: καὶ ὁ μὲν στρατηγικῶν τιμῶν ἠξιώθη, ἡ
δὲ ἐν τῷ παλατίῳ ᾤκησε καὶ τῷ Τίτῳ συνεγίγνετο.
προσεδόκα δὲ γαμηθήσεσθαι αὐτῷ, καὶ
πάντα ἤδη ὡς καὶ γυνὴ αὐτοῦ οὖσα ἐποίει, ὥστ᾽
ἐκεῖνον δυσχεραίνοντας τοὺς Ῥωμαίους ἐπὶ τούτοις
αἰσθόμενον ἀποπέμψασθαι αὐτήν. ἄλλως
τε γὰρ πολλὰ ἐθρυλεῖτο, καί τινες καὶ τότε
σοφισταὶ κύνειοι ἐς τὸ ἄστυ πως παραδύντες,
Διογένης μὲν πρότερος ἐς τὸ θέατρον πλῆρες
ἀνδρῶν ἐσῆλθε καὶ πολλὰ αὐτοὺς λοιδορήσας
ἐμαστιγώθη, Ἡρᾶς δὲ μετ᾽ αὐτόν, ὡς οὐδὲν πλεῖον
πεισόμενος, πολλὰ καὶ ἄτοπα κυνηδὸν ἐξέκραγε,
καὶ διὰ τοῦτο καὶ τὴν κεφαλὴν ἀπετμήθη.
