ταῦτα μὲν ἐν τῇ Ῥώμῃ παρὰ τὴν τοῦ Καίσαρος
ἀπουσίαν ἐγένετο: χρόνιος δὲ ἐπ᾽ αὐτήν,
καὶ οὐκ εὐθὺς ἐπὶ τῷ τοῦ Πομπηίου θανάτῳ,
ἦλθε διὰ τάδε. οἱ Αἰγύπτιοι ταῖς τῶν χρημάτων
ἐσπράξεσι βαρυνόμενοι, καὶ δεινῶς φέροντες ὅτι
μηδὲ τῶν ιερῶν τις ἀπείχετο ῾θρησκεύουσί τε γὰρ
πολλὰ περισσότατα ἀνθρώπων, καὶ πολέμους
ὑπὲρ αὐτῶν καὶ πρὸς ἀλλήλους, ἅτε μὴ καθ᾽ ἓν
ἀλλὰ καὶ ἐκ τοῦ ἐναντιωτάτου καὶ αὑτοῖς  αὑτοῖς ρ. στεπη., αὐτοῖς λ.  τιμῶντές
τινα, ἀναιροῦνταἰ, τούτοις τε οὖν ἀγανακτήσαντες,
καὶ προσέτι φοβηθέντες μὴ τῇ
Κλεοπάτρᾳ ἅτε μέγα παρὰ τῷ Καίσαρι δυναμένῃ
παραδοθῶσιν, ἐταράχθησαν. ἐκείνη τε γὰρ τέως
μὲν δι᾽ ἑτέρων παρ᾽ αὐτῷ διὰ τὸν ἀδελφὸν
ἐδικάζετο, ἔπειτα δὲ ὡς τάχιστα τὴν φύσιν αὐτοῦ
κατέμαθεν ῾ἦν γὰρ ἐρωτικώτατος, καὶ πλείσταις
καὶ ἄλλαις, ὅσαις που περιτύχοι, συνεγίγνετὀ,
πέμπει πρὸς αὐτὸν  αὐτὸν λευνξλ., αὐτὸν καὶ λ.  προδίδοσθαί τε ὑπὸ τῶν
φίλων λέγουσα καὶ ἀξιοῦσα αὐτὴ δι᾽ ἑαυτῆς
ἀγωνίσασθαι. ἄλλως τε γὰρ περικαλλεστάτη
γυναικῶν ἐγένετο, καὶ τότε τῇ τῆς ὥρας ἀκμῇ
πολὺ διέπρεπε, τό τε φθέγμα ἀστειότατον εἶχε,
καὶ προσομιλῆσαι παντί τῳ διὰ χαρίτων ἠπίστατο,
ὥστε λαμπρά τε ἰδεῖν καὶ ἀκουσθῆναι
οὖσα, κἀκ τούτου πάντα τινὰ καὶ δυσέρωτα καὶ
ἀφηλικέστερον ἐξεργάσασθαι δυναμένη, πρὸς τρόπου
τε ἐνόμισε τῷ Καίσαρι ἐντεύξεσθαι, καὶ
πάντα ἐν τῷ κάλλει τὰ δικαιώματα ἔθετο. ᾐτήσατό
τε οὖν ἐς ὄψιν αὐτοῦ ἐλθεῖν, καὶ τυχοῦσα
κατεκόσμησέ τε ἑαυτὴν καὶ ἐξήσκησεν ὥστε
σεμνοπρεπεστάτη καὶ οἰκτροτάτη αὐτῷ ὀφθῆναι.
καὶ ἡ μὲν ταῦτα μηχανησαμένη ἔς τε τὴν πόλιν
ἅμα ῾ἔξω γὰρ καὶ ἐκείνης ἦν᾽ καὶ ἐς τὰ βασίλεια
