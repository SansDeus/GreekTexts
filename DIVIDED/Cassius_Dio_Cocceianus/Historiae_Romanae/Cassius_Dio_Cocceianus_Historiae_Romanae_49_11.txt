τέως μὲν οὖν ἰσοπαλεῖς ἦσαν, οὕτω τε ταῦτα
παρ᾽ ἀμφοτέρων ὁμοίως ἐγίγνετο, καί τι καὶ τοῖς
σώμασιν ὡς καὶ ἰδεῖν καὶ νοῆσαι δυναμένοις σφίσιν
ἐνεδείκνυντο: ἐπεὶ δὲ ἐτράποντο οἱ τοῦ Σέξτου,
ἐνταῦθα ἤδη ἀθρόοι καὶ ἀπὸ μιᾶς ὁρμῆς οἱ μὲν
ἐπαιώνισαν οἱ δὲ ὠλοφύραντο.  ὠλοφύραντο βκ., ὠλοφύροντο λμ ζον.  καὶ οὗτοι μέν,
ὡς καὶ αὐτοὶ συννενικημένοι, πρὸς τὴν Μεσσήνην
εὐθὺς ἀπεχώρησαν: ὁ δὲ δὴ Καῖσαρ τούς τε ἐκπίπτοντας
τῶν ἡττωμένων ἐς τὴν γῆν ἐξεδέχετο,
καὶ ἐς αὐτὴν τὴν θάλασσαν ἐπεσβαίνων πάντα τὰ
σκάφη τά γε  γε ρκ., τε λμ.  ἐς τὸ τεναγῶδες ὀκέλλοντα κατεπίμπρη,
ὥστε μήτε τοῖς ἔτι πλέουσιν ἀσφάλειαν
εἶναι ῾πρὸς γὰρ τοῦ Ἀγρίππου ἐκόπτοντὀ μήτε
τοῖς προσίσχουσί  προσίσχουσί ρειμ., προίσχουσί λμ.  πῃ ῾πρὸς γὰρ τοῦ Καίσαρος
διώλλυντὀ, πλὴν ὀλίγων, ὅσοι ἐς τὴν Μεσσήνην
προκατέφυγον. κἀν τούτῳ τῷ πόνῳ ὁ μὲν Δημοχάρης
ἁλισκόμενος ἑαυτὸν ἀπέσφαξεν, ὁ δ᾽ Ἀπολλοφάνης
ἄθραυστον τὴν ναῦν ἔχων καὶ δυνηθεὶς
ἂν φυγεῖν προσεχώρησε τῷ Καίσαρι. τὸ δ᾽ αὐτὸ
τοῦτο καὶ ἄλλοι, ὅ τε Γάλλος καὶ οἱ ἱππῆς οἱ σὺν
αὐτῷ πάντες, καὶ μετὰ ταῦτα καὶ πεζοί τινες
