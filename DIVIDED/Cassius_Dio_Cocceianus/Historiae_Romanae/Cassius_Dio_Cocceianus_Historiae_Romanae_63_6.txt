ὅτι ὁ Νέρων μαθὼν τὰ κατὰ τὸν Οὐίνδικα
ἐν Νέᾳ πόλει τὸν γυμνικὸν ἀγῶνα ἀπ᾽ ἀρίστου
θεωρῶν, οὐκ ἐλυπήθη, ἀλλὰ καταπηδήσας ἐκ τῆς
ἕδρας ἀθλητῇ τινὶ συνεσπούδασεν: οὐδὲ  οὐδὲ βκ., οὔτε ξοδ. πειρ.  ἐς τὴν
Ῥώμην ἠπείχθη, ἀλλὰ καὶ γράμματα ἁπλῶς τῇ
βουλῇ πέμψας παρῃτήσατο ὅτι οὐκ ἀφίκετο,
λέγων βραγχᾶν, καθάπερ τι ᾆσαι καὶ τότε αὐτοῖς
δεόμενος. καὶ τήν γε αὐτὴν φροντίδα καὶ ἐπιμέλειαν
τῆς τε φωνῆς καὶ τῶν ᾀσμάτων τῶν τε
κιθαρισμάτων, οὐχ ὅτι ἐν τῷ τότε παρόντι, ἀλλὰ
καὶ μετὰ ταῦτα ἐποιεῖτο: καὶ οὔτε τι ἐξ ἐκείνων
ἐξέκραξεν, εἴ τε καὶ ἠναγκάσθη τι οἷα ἐν τοιούτοις
ὢν ἐκβοῆσαι, εὐθύς τις αὐτὸν ὡς καὶ κιθαρῳδήσειν
μέλλοντα ἀνεχαίτιζεν καὶ ἀνελάμβανεν.   εχξ. ϝαλ. 257α ῾π. 694᾿.  
