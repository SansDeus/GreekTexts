κἀν τούτῳ ὁ Φραάτης φοβηθεὶς μὴ καὶ ἐπιστρατεύσῃ
οἱ, ὅτι μηδέπω τῶν συγκειμένων
ἐπεποιήκει τι, τά τε σημεῖα αὐτῷ  αὐτῷ χιπη., αὐτῶν μ.  καὶ τοὺς
αἰχμαλώτους, πλὴν ὀλίγων οἳ ὑπ᾽ αἰσχύνης σφᾶς
ἔφθειραν ἢ καὶ κατὰ χώραν λαθόντες ἔμειναν,
ἀπέπεμψε. καὶ αὐτοὺς ἐκεῖνος ὡς καὶ πολέμῳ
τινὶ τὸν Πάρθον νενικηκὼς ἔλαβε: καὶ γὰρ ἐπὶ
τούτοις  ἐπὶ τούτοις συππλιεδ βψ ρειμ. φρομ χιπη.  ἐφρόνει μέγα, λέγων ὅτι τὰ πρότερόν
ποτε ἐν ταῖς μάχαις ἀπολόμενα ἀκονιτὶ ἐκεκόμιστο.
ἀμέλει καὶ θυσίας ἐπ᾽ αὐτοῖς καὶ νεὼν
Ἄρεως Τιμωροῦ ἐν τῷ Καπιτωλίῳ, κατὰ τὸ τοῦ
Διὸς τοῦ Φερετρίου ζήλωμα, πρὸς τὴν τῶν
σημείων ἀνάθεσιν καὶ ψηφισθῆναι ἐκέλευσε καὶ
ἐποίησε, καὶ προσέτι καὶ ἐπὶ κέλητος ἐς τὴν
πόλιν ἐσήλασε καὶ ἁψῖδι τροπαιοφόρῳ ἐτιμήθη.
ταῦτα μὲν ἐπ᾽ ἐκείνοις ὕστερον ἐπράχθη: τότε δὲ
αὐτός τε προστάτης τῶν περὶ τὴν Ῥώμην ὁδῶν
αἱρεθεὶς καὶ τὸ χρυσοῦν μίλιον κεκλημένον
ἔστησε, καὶ ὁδοποιοὺς αὐταῖς ἐκ τῶν ἐστρατηγηκότων,
ῥαβδούχοις δύο χρωμένους, προσέταξε.
καὶ ἡ Ἰουλία τὸν Γάιον ὀνομασθέντα ἔτεκε, βουθυσία
τέ τις τοῖς γενεθλίοις αὐτοῦ ἀίδιος ἐδόθη:
καὶ τοῦτο μὲν ἐκ ψηφίσματος, ὥσπερ που καὶ
τἆλλα, ἐγένετο: ἰδίᾳ δὲ δὴ οἱ ἀγορανόμοι ἱπποδρομίαν
τε ἐν τοῖς τοῦ Αὐγούστου γενεθλίοις καὶ
θηρίων σφαγὰς ἐποίησαν.
