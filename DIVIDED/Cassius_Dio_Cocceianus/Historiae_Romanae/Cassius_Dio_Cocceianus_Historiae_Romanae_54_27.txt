μετὰ δὲ δὴ ταῦτα τό τε θέατρον τὸ τοῦ Μαρκέλλου
καλούμενον καθιέρωσε, κὰν τῇ πανηγύρει
τῇ διὰ τοῦτο γενομένῃ τήν τε Τροίαν οἱ παῖδες οἱ
εὐπατρίδαι οἵ τε ἄλλοι καὶ ὁ ἔγγονος αὐτοῦ ὁ
Γάιος ἵππευσαν, καὶ θηρία Λιβυκὰ ἑξακόσια
ἀπεσφάγη: τά τε γενέθλια τοῦ Αὐγούστου ὁ
Ἴουλλος ὁ τοῦ Ἀντωνίου παῖς στρατηγῶν καὶ
ἱπποδρομίᾳ καὶ σφαγαῖς θηρίων ἑώρτασε, καὶ ἐν
τῷ Καπιτωλίῳ καὶ ἐκεῖνον καὶ τὴν βουλὴν κατὰ
δόγμα αὐτῆς εἱστίασεν.
ἐκ δὲ τούτου ἐξέτασις αὖθις τῶν βουλευτῶν
ἐγένετο. ἐπειδὴ γὰρ τὸ μὲν πρῶτον δέκα μυριάδων
τὸ τίμημα αὐτοῖς ὥριστο διὰ τὸ συχνοὺς τῶν
πατρῴων ὑπὸ τῶν πολέμων ἐστερῆσθαι, προϊόντος
δὲ τοῦ χρόνου καὶ τῶν ἀνθρώπων περιουσίας
κτωμένων ἐς πέντε καὶ εἴκοσι προήχθη, οὐκέτ᾽
οὐδεὶς ἐθελοντὶ  ἐθελοντὶ ρ. στεπη., ἐθελοντῆ Ωμ.  βουλεύσων εὑρίσκετο, ἀλλὰ καὶ
παῖδες εἰσὶν οἳ καὶ ἔγγονοι βουλευτῶν, οἱ μὲν ὡς
ἀληθῶς πενόμενοι οἱ δὲ καὶ ἐκ συμφορῶν προγονικῶν
τεταπεινωμένοι, οὐχ ὅσον οὐκ ἀντεποιοῦντο
τοῦ βουλευτικοῦ ἀξιώματος, ἀλλὰ καὶ προσκατειλεγμένοι
ἤδη ἐξώμνυντο. καὶ διὰ τοῦτο
πρότερον μέν, ἀποδημοῦντος ἔτι τοῦ Αὐγούστου,
δόγμα ἐγένετο τοὺς εἴκοσι καλουμένους ἄνδρας
ἐκ τῶν ἱππέων ἀποδείκνυσθαι: ὅθεν οὐκέτ᾽ οὐδεὶς
αὐτῶν ἐς τὸ βουλευτήριον ἐσεγράφη, μὴ καὶ ἑτέραν
τινὰ ἀρχὴν τῶν ἐς αὐτὸ ἐσάγειν δυναμένων λαβών.
οἱ δὲ δὴ  οἱ δὲ δὴ ρκ., εἴτε δὴ Ω, οἴ τε δὴ μ.  εἴκοσιν οὗτοι ἄνδρες ἐκ τῶν ἓξ καὶ εἴκοσίν
εἰσιν, οἵ τε τρεῖς οἱ τὰς τοῦ θανάτου δίκας
προστεταγμένοι, καὶ οἱ ἕτεροι τρεῖς οἱ τὸ τοῦ
νομίσματος κόμμα μεταχειριζόμενοι, οἵ τε τέσσαρες
οἱ τῶν ἐν τῷ ἄστει ὁδῶν ἐπιμελούμενοι, καὶ
οἱ δέκα οἱ ἐπὶ τῶν δικαστηρίων τῶν ἐς τοὺς ἑκατὸν
ἄνδρας κληρουμένων ἀποδεικνύμενοι: οἱ γὰρ δὴ
δύο οἱ τὰς ἔξω τοῦ τείχους ὁδοὺς ἐγχειριζόμενοι,
οἵ τε τέσσαρες οἱ ἐς τὴν Καμπανίαν πεμπόμενοι,
κατελέλυντο. τοῦτό τε οὖν ἐν τῇ τοῦ Αὐγούστου
ἐκδημίᾳ ἐψηφίσθη, καὶ ἵν᾽, ἐπειδὴ μηδεὶς ἔτι ῥᾳδίως
τὴν δημαρχίαν ᾔτει,  ᾔτει μ, ἤτοι ϝ.  κλήρῳ τινὲς  τινὲς λευνξλ., τινὰς Ωμ.  ἐκ τῶν τεταμιευκότων
καὶ μήπω τεσσαράκοντα ἔτη γεγονότων
καθιστῶνται. τότε δὲ αὐτὸς πάντας αὐτοὺς ἐξήτασε,
καὶ τὰ μὲν τῶν ὑπὲρ πέντε καὶ τριάκοντα
ἔτη γεγονότων οὐκ ἐπολυπραγμόνησε, τοὺς δὲ
ἐντός τε τῆς ἡλικίας ταύτης ὄντας καὶ τὸ τίμημα
ἔχοντας βουλεῦσαι κατηνάγκασε, χωρὶς ἢ εἴ τις
ἀνάπηρος ἦν. καὶ τὰ μὲν σώματα καὶ αὐτός που
αὐτῶν  αὐτῶν μ, αὐτὸν ϝ.  ἑώρα, περὶ δὲ δὴ τῶν οὐσιῶν ὅρκοις ἐπιστοῦτο
αὐτῶν τε ἐκείνων καὶ ἑτέρων συνομνύντων
σφίσι καὶ λογισμὸν τῆς τε ἀπορίας ἅμα καὶ τοῦ
βίου διδόντων.
