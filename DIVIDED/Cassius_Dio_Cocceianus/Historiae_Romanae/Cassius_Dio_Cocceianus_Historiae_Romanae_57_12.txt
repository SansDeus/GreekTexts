καὶ μέντοι καὶ εὐπρόσοδος καὶ εὐπροσήγορος
ἰσχυρῶς ἦν. τοὺς γοῦν βουλευτὰς ἀθρόους
ἀσπάζεσθαι αὑτὸν ἐκέλευσεν, ἵνα μὴ ὠστίζωνται.
τό τε σύμπαν τοσαύτην ἐπιείκειαν ἤσκει ὥστε,
ἐπειδή ποτε οἱ Ῥοδίων ἄρχοντες ἐπιστείλαντές τι
αὐτῷ οὐχ ὑπέγραψαν τῇ ἐπιστολῇ τοῦτο δὴ τὸ
νομιζόμενον, εὐχὰς αὐτῷ ποιούμενοι, μετεπέμψατο
μέν σφας σπουδῇ ὡς καὶ κακόν τι δράσων,
ἐλθόντας δὲ οὐδὲν δεινὸν εἰργάσατο, ἀλλ᾽ ὑπογράψαντας
τὸ ἐνδέον ἀπέπεμψε. τούς τε ἀεὶ
ἄρχοντας ὡς ἐν δημοκρατίᾳ ἐτίμα, καὶ τοῖς
ὑπάτοις καὶ ὑπανίστατο: ὁπότε τε αὐτοὺς δειπνίζοι,
τοῦτο μὲν ἐσιόντας σφᾶς πρὸς τὰς θύρας
ἐξεδέχετο, τοῦτο δὲ καὶ ἀπιόντας προέπεμπεν.
εἴ τέ ποτε ἐπὶ τοῦ δίφρου κομίζοιτο,  κομίζοιτο χιπη., ἐκομίζετο μ.  οὐδένα οἱ
παρακολουθεῖν οὐχ ὅπως βουλευτὴν ἀλλ᾽ οὐδὲ
ἱππέα τῶν πρώτων εἴα. ἔν τε ταῖς πανηγύρεσι,
καὶ εἰ δή τι καὶ ἄλλο τοιουτότροπον ἀσχολίαν
τοῖς πολλοῖς παρέξειν ἔμελλεν, ἐλθὼν ἂν ἀφ᾽
ἑσπέρας πρός τινα τῶν Καισαρείων τῶν πρὸς
τοῖς χωρίοις ἐκείνοις  ἐκείνοις ρ. στεπη., ἐκείν᾽ μ ̔̓ων αδδεδ ιν μαργιν βψ ξορρ.᾿  ἐς ἃ συμφοιτῆσαι ἔδει
οἰκούντων, ἐνταῦθα τὰς νύκτας ἐνηυλίζετο, ὅπως
ἐξ ἑτοιμοτάτου καὶ ἀπονωτάτου τοῖς ἀνθρώποις
ἐντυγχάνειν αὐτῷ γίγνοιτο. καὶ τούς γε τῶν
ἵππων ἀγῶνας ἐξ οἰκίας καὶ αὐτὸς τῶν ἀπελευθέρων
τινὸς πολλάκις ἑώρα. συνεχέστατα γὰρ
ἐπὶ τὰς θέας ἀπήντα τῆς τε τιμῆς τῶν ἐπιτελούντων
αὐτὰς ἕνεκα καὶ τῆς τοῦ πλήθους εὐκοσμίας,
τοῦ τε συνεορτάζειν σφίσι δοκεῖν. οὐ γὰρ
οὔτε ἐσπούδασέ ποτε τὸ παράπαν τῶν τοιούτων
οὐδέν, οὔτε δόξαν τινὰ ὡς καὶ συσπεύδων τινὶ
ἔσχεν. οὕτω τε ἐς πάντα ἴσος καὶ ὅμοιος ἦν ὥστ᾽
ὀρχηστήν τινα τοῦ δήμου ἐλευθερωθῆναί ποτε
βουληθέντος μὴ πρότερον συνεπαινέσαι πρὶν τὸν
δεσπότην αὐτοῦ καὶ πεισθῆναι καὶ τὴν τιμὴν
λαβεῖν. τοῖς τε ἑταίροις ὡς καὶ ἐν ἰδιωτείᾳ
συνῆν: καὶ γὰρ δικαζομένοις σφίσι συνηγωνίζετο
καὶ θύουσι  θύουσι χιπη., θυσιοῦσι μ.  συνεώρταζε, νοσοῦντάς τε ἐπεσκέπτετο
μηδεμίαν φρουρὰν ἐπεσαγόμενος, καὶ ἐφ᾽ ἑνί
γέ τινι αὐτῶν τελευτήσαντι τὸν ἐπιτάφιον αὐτὸς εἶπε.
