ὑπὸ δὲ δὴ τὰς αὐτὰς ἡμέρας καὶ ὁ Κράσσος ὁ
Πούπλιος, τοῦ Κράσσου τοῦ Μάρκου παῖς, τὴν
Ἀκυϊτανίαν ὀλίγου πᾶσαν κατεστρέψατο: Γαλάται
γὰρ καὶ αὐτοὶ ὄντες τῇ τε Κελτικῇ  Κελτικῇ ρ. στεπη., βελτικῆι λ.  προσοικοῦσι
καὶ παρ᾽ αὐτὸ τὸ Πυρηναῖον ἐς τὸν ὠκεανὸν
καθήκουσιν. ἐπ᾽ οὖν τούτους ὁ Κράσσος στρατεύσας
Σωτιάτας  Σωτιάτας φαβρ., ἀπιάτας λ.  τε μάχῃ ἐκράτησε καὶ πολιορκίᾳ
εἷλεν, ὀλίγους μὲν ἐν ὁμολογίᾳ τινὶ ἐξ
ἀπάτης  ἐξ ἀπάτης χψλ., ἐξαπάσης λ.  ἀποβαλών, ἰσχυρῶς δέ σφας καὶ περὶ
αὐτοῦ τούτου ἀμυνάμενος:  ἀμυνάμενος βκ., ἀμυνόμενος λ.  καὶ ἑτέρους τινὰς
ἰδὼν ἠθροισμένους τε καὶ στρατιώτας ἐκ τῆς
Ἰβηρίας Σερτωριείους  Σερτωριείους χψλ., σερτωρίους λ.  ἔχοντας, καὶ μετ᾽ αὐτῶν
στρατηγικώτερον ἢ προπετέστερον τῷ πολέμῳ
χρωμένους, ὡς καὶ τῇ ἀπορίᾳ τῶν τροφῶν δι᾽ ὀλίγου
σφῶν ἐκ τῆς γῆς ἐκχωρησόντων, προσεποιήσατό
τε αὐτοὺς δεδιέναι, καὶ καταφρονηθεὶς οὐχ ὑπηγάγετο
μὲν οὐδ᾽ ὣς ἐς χεῖράς οἱ ἐλθεῖν, ἀδεῶς δ᾽ ἐς
ὕστερον ἔχουσί σφισι προσέβαλεν ἐξαίφνης ἀνέλπιστος.
καὶ ταύτῃ μὲν ᾗ προσέμιξεν οὐδὲν
εἰργάσατο ῾ἐπεκδραμόντες γὰρ οἱ βάρβαροι ἰσχυρῶς
ἠμύνοντὀ, ἐνταῦθα δὲ δὴ τῆς δυνάμεως αὐτοῖς
οὔσης περιέπεμψέ τινας ἐς τὰ ἐπὶ θάτερα τοῦ
στρατοπέδου σφῶν, καὶ τοῦτό τε ἔρημον ἀνδρῶν
κατέσχεν,  κατέσχεν βκ., κατέσχον λ.  καὶ τοῖς μαχομένοις δι᾽ αὐτοῦ κατὰ
νώτου ἐπεγένετο. καὶ οὕτως ἐκεῖνοί τε πάντες
ἐφθάρησαν, καὶ οἱ λοιποὶ πλὴν ὀλίγων ἀκονιτὶ ὡμολόγησαν.
