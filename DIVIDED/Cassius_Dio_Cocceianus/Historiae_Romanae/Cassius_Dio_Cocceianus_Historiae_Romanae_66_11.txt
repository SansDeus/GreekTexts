διατελέσας δὲ ταῦτα, καὶ τῇ γε τελευταίᾳ
ἡμέρᾳ καταδακρύσας ὥστε πάντα τὸν δῆμον
ἰδεῖν, οὐδὲν ἔτι μέγα ἔπραξεν, ἀλλὰ τῷ ἐπιγιγνομένῳ
ἔτει, ἐπί τε τοῦ Φλαουίου  Φλαουίου βκ., φλαβίου Ωξ.  καὶ ἐπὶ τοῦ
Πωλίωνος τῶν ὑπάτων, καθιερώσας ὅσα εἴρηται,
μετήλλαξεν ἐν τοῖς ὕδασιν ἐν οἷς καὶ ὁ πατὴρ
αὐτοῦ, ὡς μὲν ἡ φήμη λέγει, πρὸς τοῦ ἀδελφοῦ
ἀναλωθείς,  ἀναλωθείς βκ., ἄλλως θ᾽ Ωξ.  ὅτι καὶ πρότερον ἐπεβεβούλευτο ὑπ᾽
αὐτοῦ, ὡς δέ τινες γράφουσι, νοσήσας: ἔμπνουν
γάρ τοι αὐτὸν ὄντα καὶ τάχα περιγενέσθαι δυνάμενον
ἐς λάρνακα χιόνος πολλῆς γέμουσαν ὁ
Δομιτιανὸς ἐνέβαλεν, ὡς δεομένης τῆς νόσου
τάχα τινὸς περιψύξεως,  ὡς —περιψύξεως ζον., ὡς δῆθεν θεραπεύσων ηιστ. αυγ. βψζ., ομ. ωξ.  ἵνα θᾶσσον ἀποθάνῃ.
ἔτι γοῦν ζῶντος αὐτοῦ ἔς τε τὴν Ῥώμην ἀφίππευσε
καὶ ἐς τὸ στρατόπεδον ἐσῆλθε, τήν τε
ἐπίκλησιν καὶ τὴν ἐξουσίαν τοῦ αὐτοκράτορος
ἔλαβε, δοὺς αὐτοῖς ὅσονπερ καὶ ὁ ἀδελφὸς αὐτοῦ
ἐδεδώκει. ὁ δ᾽ οὖν Τίτος ἀποψύχων εἶπε μὲν
ὅτι  ἓν μόνον ἐπλημμέλησα,  τί δὲ δὴ τοῦτο
εἴη οὐ διεσάφησεν, ἀλλ᾽ οὐδ᾽ ἄλλος οὐδεὶς
ἀκριβῶς ἀνέγνω. οἱ μὲν γὰρ τὸ οἱ δὲ τὸ κατείκασαν:
κρατεῖ δ᾽ οὖν, ὡς  ὡς βκ., οἱ Ωξ.  μέν τινες λέγουσιν, ὅτι
τὴν Δομιτίαν τὴν τοῦ ἀδελφοῦ γυναῖκα ἔσχεν, ὡς
δ᾽ ἕτεροι, οἷς ἐγὼ πείθομαι, ὅτι τὸν Δομιτιανὸν
σαφῶς ἐπιβουλεύσαντά οἱ λαβὼν οὐκ ἀπέκτεινεν,
ἀλλ᾽ αὐτός τε ὑπ᾽ ἐκείνου παθεῖν τοῦτο μᾶλλον
εἵλετο, καὶ τὴν τῶν Ῥωμαίων ἀρχὴν ἀνδρὶ
τοιούτῳ ἐξέδωκεν οἷον ἡ διέξοδος τοῦ λόγου
δηλώσει. ἦρξε δὲ δύο ἔτη καὶ μῆνας δύο ἡμέρας
τε εἴκοσιν, ὡς προείρηται.   χιπη. 212, 17-216, 23 ρ. στ.  
