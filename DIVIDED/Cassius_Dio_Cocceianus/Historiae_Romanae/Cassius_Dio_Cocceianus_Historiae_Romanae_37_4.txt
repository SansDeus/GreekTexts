κἀκ τούτου μαθὼν ὁ Πομπήιος οὐ πόρρω τὸν
Φᾶσιν ὄντα, καὶ νομίσας ἔς τε τὴν Κολχίδα παρ᾽
αὐτὸν καταβήσεσθαι καὶ ἐκεῖθεν ἐπὶ τὸν Μιθριδάτην
ἐς τὸν Βόσπορον πορεύσεσθαι,  πορεύσεσθαι η. στεπη., πορεύεσθαι λ.  προῄει
μὲν ᾗ διενοεῖτο, καὶ τούς τε Κόλχους καὶ τοὺς
προσχώρους σφίσι, τὰ μὲν πείθων, τὰ δὲ καὶ
ἐκφοβῶν, διῆλθε: αἰσθόμενος δὲ ἐνταῦθα ὅτι
ἥ τε ἐπὶ τῆς ἠπείρου κομιδὴ διὰ πολλῶν καὶ
ἀγνώστων καὶ πολεμικῶν ἐθνῶν, καὶ ἡ διὰ τῆς
θαλάσσης χαλεπωτέρα διά τε τὸ ἀλίμενον τῆς
χώρας καὶ διὰ τοὺς ἐνοικοῦντας αὐτὴν εἴη, τῷ
μὲν Μιθριδάτῃ τὸ ναυτικὸν ἐφορμεῖν ἐκέλευσεν
ὥστε ἐκεῖνόν τε τηρῆσαι  τηρῆσαι ρκ., τηρεῖσθαι λ.; περηαπς ρκ. σηουλδ βε φολλοσεδ φυρτηερ ιν ρεαδινγ μὴ μηδαμόσε ἐκπλεύσαι.   μηδαμόσε ἐκπλεῦσαι
καὶ τὴν ἐπαγωγὴν  ἐπαγωγὴν ρειμ., ἀπαγωγὴν λ.   αὐτοῦ τῶν ἐπιτηδείων ἀφελέσθαι,
αὐτὸς δὲ ἐπὶ τοὺς Ἀλβανοὺς οὐ τὴν
συντομωτάτην, ὅπως σφᾶς καὶ ὑπὸ τούτου πρὸς
ταῖς σπονδαῖς ἀνελπίστους καταλάβῃ, ἀλλ᾽ ἐς
τὴν Ἀρμενίαν ἐπανελθὼν ἐτράπετο. καὶ τόν τε
Κύρνον, ᾗ πορεύσιμος ὑπὸ τοῦ θέρους ἐγεγόνει,
πεζῇ διέβη, τήν τε ἵππον κατὰ τὸν ῥοῦν καὶ τὰ
σκευοφόρα ἑξῆς, εἶτα τοὺς πεζοὺς διιέναι κελεύσας,
ἵν᾽ οἵ τε ἵπποι τὸ σφοδρὸν αὐτοῦ τοῖς σώμασί
σφων διαχέωσι, καὶ ἐκ τῶν σκευοφόρων εἴ πού τι
καὶ ὣς περιτραπείη, ἔς τε τοὺς ἐπὶ θάτερα παρακολουθοῦντας
ἐμπίπτῃ καὶ μὴ περαιτέρω καταφέρηται:
κἀντεῦθεν πρὸς τὸν Καμβύσην πορευόμενος
ὑπὸ μὲν τῶν πολεμίων οὐδὲν δεινὸν ἔπαθεν,
ὑπὸ δὲ δὴ τοῦ καύματος καὶ διὰ τοῦτο καὶ τοῦ
δίψους ἰσχυρῶς μετὰ παντὸς τοῦ στρατοῦ, καίτοι
νυκτὸς τὸ πολὺ τῆς ὁδοῦ διελθών, ἐταλαιπώρησεν:
οἱ γὰρ ἀγωγοί σφων, ἐκ τῶν αἰχμαλώτων ὄντες,
οὐ τὴν ἐπιτηδειοτάτην αὐτοὺς ἤγαγον. οὐ μὴν
οὐδ᾽ ὁ ποταμὸς ἐν δέοντί σφισιν ἐγένετο: ψυχρότατόν
τε γὰρ τὸ ὕδωρ ὄν, καὶ ἀθρόον ὑπ᾽ αὐτῶν
ποθέν, συχνοῖς ἐλυμήνατο. ὡς δ᾽ οὖν οὐδὲ ἐνταῦθα
ἀντίπαλόν τι αὐτοῖς ὤφθη, πρὸς τὸν
Ἄβαντα προσεχώρησαν, ὕδωρ μόνον ἐπιφερόμενοι:
τὰ γὰρ ἄλλα παρ᾽ ἑκόντων τῶν ἐπιχωρίων
ἐλάμβανον, καὶ διὰ τοῦτο οὐδ᾽ ἐκακούργουν οὐδέν.
