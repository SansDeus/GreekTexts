καὶ οἱ μὲν οὕτως ἐς τὴν Ῥώμην, πρότερος μὲν
ὁ Καῖσαρ, ἔπειτα δὲ καὶ ἐκεῖνοι, χωρὶς ἑκάτερος,
μετὰ τῶν στρατιωτῶν ἁπάντων ἦλθον, καὶ παραχρῆμα
τὰ δόξαντά σφισι διὰ τῶν δημάρχων
ἐνομοθέτησαν. ἃ γὰρ ἐπέταττον καὶ ἐβιάζοντο
τό τε ὄνομα τὸ τοῦ νόμου ἐλάμβανε καὶ προσέτι
καὶ παράκλησιν αὐτοῖς ἔφερε: πάνυ γὰρ ἱκετευθῆναί
σφας ἔδει ἵνα αὐτὰ ποιήσωσι. καὶ διὰ
τοῦτο καὶ θυσίαι ἐπ᾽ αὐτοῖς ὡς καὶ ἐπ᾽ εὐτυχήμασί
τισιν ἐψηφίσθησαν, καὶ ἡ ἐσθὴς ὡς καὶ εὐδαιμονούντων
σφῶν μετεβλήθη, καίπερ πολλοῦ μὲν
καὶ ἐξ αὐτῶν τῶν πραττομένων, πολλῷ δὲ ἔτι
πλείονος ἐκ τεράτων δέους αὐτοῖς ὄντος. τά τε
γὰρ σημεῖα τοῦ στρατεύματος τοῦ τὴν πόλιν
φυλάττοντος ἀραχνίων ἀνεπλήσθη, καὶ ὅπλα ἐκ
τῆς γῆς ἐς τὸν οὐρανὸν ἀνιόντα ὤφθη, κτύπος τε
ἀπ᾽ αὐτῶν πολὺς ἠκούσθη, καὶ ἐν τῷ Ἀσκληπιείῳ  τῷ Ἀσκληπιείῳ βς., τοῖς ἀσκληπείοις λμ. 
μέλισσαι ἐς τὴν ἄκραν πολλαὶ συνεστράφησαν,
γῦπές τε ἐπί τε τοῦ νεὼ τοῦ Γενίου  Γενίου χψλ., γενείου λμ. 
τοῦ δήμου καὶ ἐπὶ τοῦ  τοῦ αδδεδ βψ ρκ.  τῆς Ὁμονοίας παμπληθεῖς ἱδρύθησαν.
