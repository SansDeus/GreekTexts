ὁ δ᾽ οὖν δῆμος ὀλίγου μὲν καὶ τοὺς δικαστὰς
ἀπέκτεινε, διαφυγόντων δὲ αὐτῶν ἐπετήρει τὰ
λοιπὰ αὐτοῦ ἐγκλήματα, καὶ ἐποίησεν ἐπ᾽ ἐκείνοις
γοῦν αὐτὸν ἁλῶναι. οἱ γὰρ λαχόντες περὶ αὐτῶν
κρῖναι, τό τε πλῆθος ἅμα φοβηθέντες καὶ μηδὲν
μέγα παρὰ τοῦ Γαβινίου εὑρόμενοι ῾ὡς  ὡς Βκ., ὃ λ.  γὰρ ἐπί
τε βραχυτέροις εὐθυνόμενος καὶ προσδοκῶν καὶ
τότε κρατήσειν οὐ πολλὰ ἐδαπάνησἐ κατεψηφίσαντο
αὐτοῦ, καίτοι τοῦ τε Πομπηίου πλησίον
ὄντος καὶ τοῦ Κικέρωνος συναγορεύοντος  συναγορεύοντος χψλ., ἀγορεύοντος λ.  αὐτῷ.
ὁ γὰρ Πομπήιος κατὰ τὴν τοῦ σίτου πρόνοιαν,
ἐπειδὴ πολὺς ὑπὸ τοῦ ποταμοῦ διέφθαρτο, ἐκδημήσας
ὥρμησε μὲν ὡς καὶ ἐς τὸ πρότερον δικα-
στήριον ἀπαντήσων ῾ἐν γὰρ τῇ Ἰταλίᾳ ἦν᾽,
ὑστερήσας δὲ αὐτοῦ οὐκ ἀπεχώρησεν ἐκ τοῦ
προαστείου πρὶν καὶ ἐκεῖνο τελεσθῆναι. καὶ μέντοι
καὶ τοῦ δήμου ἔξω τοῦ πωμηρίου ῾τὴν γὰρ
ἀρχὴν ἤδη τὴν τοῦ ἀνθυπάτου ἔχων οὐκ ἠδυνήθη
ἐς τὴν πόλιν ἐσελθεῖν᾽ ἀθροισθέντος πολλὰ ὑπὲρ
τοῦ Γαβινίου ἐδημηγόρησε, καὶ γράμματά τέ τινα
παρὰ τοῦ Καίσαρος πρὸς ἑαυτὸν ὑπὲρ αὐτοῦ πεμφθέντα
ἀνέγνω, καὶ τοὺς δικαστὰς ἱκέτευσε, τόν
τε Κικέρωνα οὐχ ὅπως κατηγορῆσαι ἔτ᾽ αὐτοῦ
ἐκώλυσεν, ἀλλὰ καὶ ὑπερδικῆσαι ἔπεισεν,  ἔπεισεν ρειμ., καὶ ἔπεισεν λ.  ὥστε
καὶ ἐκ τούτου τὸ τοῦ αὐτομόλου ἔγκλημα καὶ
ὄνομα ἐπὶ πλεῖόν οἱ αὐξηθῆναι. οὐ μέντοι καὶ
ὠφέλησέ τι τὸν Γαβίνιον, ἀλλὰ τότε μὲν ἔφυγεν
ἁλούς, ὥσπερ εἶπον, ὕστερον δ᾽ ὑπὸ τοῦ Καίσαρος κατήχθη.
