ὅτι ὁ Οὐολόγαισος τοῖς Τιγρανοκέρτοις προσέμιξε,
καὶ τὸν Παῖτον ἐπιβοηθήσαντά σφισιν
ἀπεώσατο, φεύγοντα δὲ αὐτὸν ἐπιδιώξας τήν τε
ἐπὶ  ἐπὶ Ω, ὑπὸ βμ.  τοῦ Ταύρου καταλειφθεῖσαν ὑπ᾽ αὐτοῦ
φρουρὰν ἐξέκοψε, καὶ ἐκεῖνον ἐς Ῥάνδειαν πρὸς
τῷ Ἀρσανίᾳ ποταμῷ οὖσαν κατέκλεισε. κἂν
ἀπανέστη μηδὲν περάνας ῾οὔτε  οὔτε βκ., μήτε μσς.  γὰρ πελάσαι
πῃ  πῃ Ωβ, ἐπὶ μ.  τῷ ἐρύματι ἅτε χωρὶς ὁπλιτῶν ὢν ἐδύνατο,
οὔτε τῆς τροφῆς, ἄλλως τε καὶ πλήθει πολλῷ
ἄνευ παρασκευῆς σιτίων ἀφιγμένος, εὐπόρεἰ, εἰ
μὴ ὁ Παῖτος τήν τε τοξείαν αὐτοῦ  αὐτοῦ υρς., αὐτῶ μσς.  καὶ ἐς αὐτὸ
τὸ στρατόπεδον ἀφικνουμένην καὶ τὴν ἵππον
πανταχοῦ φαινομένην δείσας λόγους τε ὑπὲρ
σπονδῶν αὐτῷ ἔπεμψε καὶ ὡμολόγησε, καὶ
ὤμοσεν αὐτός  αὐτός υρς., αὐτούς μσς.  τε τὴν Ἀρμενίαν ἅπασαν ἐκλείψειν
καὶ τὸν Νέρωνα τῷ Τιριδάτῃ αὐτὴν δώσειν.
ἀγαπήσας γὰρ ἐπὶ τούτοις ὁ Πάρθος ὡς καὶ τὴν
χώραν ἀπονητὶ ληψόμενος καὶ εὐεργεσίαν ἐς
τοὺς Ῥωμαίους μεγάλην καταθησόμενος, καὶ ἅμα
καὶ τὸν Κορβούλωνα, ὃν ὁ Παῖτος πρὶν περιστοιχισθῆναι
μετεπέμπετο, πλησιάζειν πυθόμενος,
ἀφῆκεν αὐτούς, προδιομολογησάμενος ἵνα τὸν
ποταμὸν αὐτῷ Ἀρσανίαν ζεύξωσιν, οὐχ ὅτι
γεφύρας ἐδεῖτο ῾πεζῇ γὰρ αὐτὸν διεληλύθεἰ,
ἀλλ᾽ ἵνα ἐνδείξηταί σφισιν ὅτι κρείττων αὐτῶν
ἦν. ἀμέλει οὐδὲ τότε διὰ τοῦ ζεύγματος ἀνεχώρησεν,
ἀλλ᾽ αὐτὸς μὲν ἐπ᾽ ἐλέφαντος, οἱ δὲ ἄλλοι
ὥσπερ καὶ πρότερον.
