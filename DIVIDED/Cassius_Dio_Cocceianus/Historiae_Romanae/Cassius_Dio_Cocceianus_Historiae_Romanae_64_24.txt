ὡς μέντοι αἵ τε πύλαι ἠνεῴχθησαν καὶ ἐν
ἀδείᾳ πάντες ἐγένοντο, τότε δὴ ἐξαίφνης πανταχόθεν
τε ἅμα ἐσέδραμον καὶ διήρπασαν πάντα
καὶ ἐνέπρησαν. καὶ ἐγένετο καὶ τοῦτο τὸ πάθος
οὐδενὸς τῶν δεινοτάτων σμικρότερον: ἥ τε γὰρ
πόλις καὶ μεγέθεσι καὶ κάλλεσιν οἰκοδομημάτων
ἤσκητο, καὶ χρήματα παμπληθῆ καὶ τῶν ἐπιχωρίων
καὶ τῶν ξένων ἐς αὐτὴν συνεληλύθει.
καὶ τά γε πλείω κακὰ οἱ Οὐιτελλίειοι ἔδρασαν,
ἅτε καὶ τὰς οἰκίας τῶν πλουσιωτάτων καὶ τὰς
διεξόδους τῶν στενωπῶν ἀκριβῶς εἰδότες: οὐδὲ
ἔμελεν αὐτοῖς εἰ ὧν ὑπερεμαχέσαντο, τούτους
ἀπώλεσαν,  ἀπώλεσαν ρ. στεπη., ἀπώλυσαν Ωξ.  ἀλλ᾽ ὡς καὶ αὐτοὶ καὶ ἠδικημένοι
καὶ κεκρατηκότες ἔπαιον ἔσφαττον, ὥστε καὶ
πέντε μυριάδας σὺν τοῖς ἐν τῇ μάχῃ πεσοῦσιν ἀπολέσθαι.
