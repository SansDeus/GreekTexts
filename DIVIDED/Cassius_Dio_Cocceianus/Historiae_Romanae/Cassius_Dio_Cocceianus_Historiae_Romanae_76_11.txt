ὑψηλοῦ ἐθεώρει. πεσόντος δέ πῃ τοῦ ἔξωθεν
περιβόλου, καὶ τῶν στρατιωτῶν πάντων προθυμουμένων
ἐς τὸν λοιπὸν ἐσβιάσασθαι, ἐκώλυσεν
αὐτοὺς ὁ Σεουῆρος τοῦτο  τοῦτο ρκ., τοῦ Ωξ.  πρᾶξαι, τορῶς πανταχόθεν
τὸ ἀνακλητικὸν σημανθῆναι κελεύσας: δόξα
τε γὰρ τοῦ χωρίου ὡς καὶ πάμπολλα τά τε ἄλλα
χρήματα καὶ τὰ τοῦ Ἡλίου ἀναθήματα ἔχοντος
μεγάλη ἦν, καὶ προσεδόκησεν ἐθελοντὶ τοὺς
Ἀραβίους, ἵνα μὴ βίᾳ ἁλόντες ἀνδραποδισθῶσιν,
ὁμολογήσειν. μίαν γοῦν διαλιπὼν ἡμέραν, ὡς
οὐδεὶς αὐτῷ ἐπεκηρυκεύσατο, προσέταξεν αὖθις
τοῖς στρατιώταις τῷ τείχει, καίπερ ἀνοικοδομηθέντι
νυκτός, προσβαλεῖν: καὶ αὐτῷ τῶν μὲν
Εὐρωπαίων τῶν δυναμένων τι κατεργάσασθαι
οὐδεὶς ἔτ᾽ ὀργῇ ὑπήκουσεν, ἕτεροι δὲ δὴ Σύροι
ἀναγκασθέντες ἀντ᾽ αὐτῶν προσβαλεῖν κακῶς
ἐφθάρησαν. καὶ οὕτω θεὸς ὁ ῥυσάμενος τὴν
πόλιν τοὺς μὲν στρατιώτας δυνηθέντας ἂν ἐς
αὐτὴν ἐσελθεῖν διὰ τοῦ Σεουήρου ἀνεκάλεσε, καὶ
τὸν Σεουῆρον αὖ βουληθέντα αὐτὴν μετὰ τοῦτο
λαβεῖν διὰ τῶν στρατιωτῶν ἐκώλυσεν. οὕτως
γοῦν ὁ Σεουῆρος ἐπὶ τούτοις διηπορήθη ὥστε
τινὸς τῶν ἀμφ᾽ αὐτὸν  αὐτὸν η. στεπη., αὑτὸν Ωξ.  ὑποσχομένου αὐτῷ ἐάν γε
αὐτῷ δώσῃ  δώσῃ ρ. στεπη., δώσει Ωξ, δῷ στ.  πεντακοσίους καὶ πεντήκοντα
μόνους τῶν Εὐρωπαίων στρατιωτῶν, ἄνευ τοῦ
τῶν ἄλλων κινδύνου τὴν πόλιν ἐξαιρήσειν, ἔφη
πάντων ἀκουόντων  καὶ πόθεν τοσούτους στρατιώτας
ἔχω;  πρὸς τὴν ἀπείθειαν τῶν στρατιωτῶν
τοῦτο εἰπών.   χιπη. 309, 17-311, 5 ρ. στ.  
