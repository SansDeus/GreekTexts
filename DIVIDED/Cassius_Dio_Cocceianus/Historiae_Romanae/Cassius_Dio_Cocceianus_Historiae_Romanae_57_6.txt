καὶ οὗτοι μὲν οὕτως ἡσύχασαν, οἱ δὲ ἐν τῇ
Γερμανίᾳ, καὶ πολλοὶ διὰ τὸν πόλεμον ἠθροισμένοι
καὶ τὸν Γερμανικὸν καὶ Καίσαρα καὶ πολὺ
τοῦ Τιβερίου κρείττω ὁρῶντες ὄντα, οὐδὲν ἐμετρίαζον
ἀλλὰ τὰ αὐτὰ προτεινόμενοι τὸν τε Τιβέριον
ἐκακηγόρησαν καὶ τὸν Γερμανικὸν αὐτοκράτορα
ἐπεκάλεσαν. ἐπειδή τε ἐκεῖνος πολλὰ εἰπὼν καὶ
μὴ δυνηθεὶς αὐτοὺς καταστῆσαι, τέλος τὸ ξίφος
ὡς καὶ ἑαυτὸν καταχρησόμενος ἐσπάσατο, ἐπεβόησάν
οἱ χλευάζοντες,  χλευάζοντες ϝ. ηερς., αἰάζοντες μ.  καί τις αὐτῶν τὸ ἑαυτοῦ
ξίφος ἀνατείνας  τοῦτο  ἔφη  λαβέ: τοῦτο γὰρ
ὀξύτερόν ἐστιν.  ὁ οὖν Γερμανικὸς ἰδὼν ὅποι  ὅποι βκ., ὅπηι μ. 
τὸ πρᾶγμα προεληλύθει, ἀποκτεῖναι μὲν ἑαυτὸν
οὐκ ἐτόλμησε διά τε τἆλλα καὶ ὅτι στασιάσειν
αὐτοὺς οὐδὲν ἧττον ἤλπισε, γράμματα δὲ δή τινα
ὡς καὶ παρὰ τοῦ Τιβερίου πεμφθέντα συνθείς, τήν
τε δωρεὰν τὴν ὑπὸ τοῦ Αὐγούστου καταλειφθεῖσάν
σφισι διπλῆν ὡς καὶ παρ᾽ ἐκείνου ἔδωκε, καὶ τοὺς
ἔξω τῆς ἡλικίας ἀφῆκε: καὶ γὰρ ἐκ τοῦ ἀστικοῦ
ὄχλου, οὓς ὁ Αὔγουστος μετὰ τὴν τοῦ Οὐάρου
συμφορὰν προσκατέλεξεν, οἱ πλείους αὐτῶν ἦσαν.
τότε μὲν οὖν οὕτω στασιάζοντες ἐπαύσαντο:
ὕστερον δὲ πρεσβευτῶν παρὰ τοῦ Τιβερίου βουλευτῶν
ἐλθόντων, οἷς ἐκεῖνος ἐν ἀπορρήτῳ μόνα
εἶπεν ὅσα τὸν Γερμανικὸν μαθεῖν ἠθέλησεν ῾εὖ τε
γὰρ ἠπίστατο πάντως σφᾶς ἐροῦντάς οἱ πάντα
τὰ ἑαυτοῦ διανοήματα, καὶ οὐκ ἠβουλήθη παρὰ
ταῦτα οὐδέν, ὡς καὶ μόνα ὄντα, οὔτε ἐκείνους
οὔτε τὸν Γερμανικὸν πολυπραγμονῆσαἰ, τούτων
οὖν ἀφικομένων οἱ στρατιῶται τό τε τοῦ Γερμανικοῦ
στρατήγημα μαθόντες, καὶ τοὺς βουλευτὰς
ὡς καὶ ἐπὶ τῇ τῶν πεπραγμένων ὑπ᾽ αὐτοῦ
καταλύσει παρόντας ὑποπτεύσαντες, ἐθορύβησαν
αὖθις, καὶ τῶν τε πρέσβεων ὀλίγου τινὰς ἀπέσφαξαν
καὶ ἐκείνῳ  ἐκείνῳ συππλιεδ βψ βκ.  ἐνέκειντο, τήν τε γυναῖκα
αὐτοῦ Ἀγριππῖναν, τοῦ τε Ἀγρίππου καὶ τῆς
Ἰουλίας τῆς τοῦ Αὐγούστου θυγατέρα  θυγατέρα ρ. στεπη., θυγατρὸς θυγατέρα μ.  οὖσαν,
καὶ τὸν υἱόν, ὃν Γάιον Καλιγόλαν, ὅτι ἐν τῷ
στρατοπέδῳ τὸ πλεῖστον τραφεὶς τοῖς στρατιωτικοῖς
ὑποδήμασιν ἀντὶ τῶν ἀστικῶν ἐχρῆτο,
προσωνόμαζον, ὑπεκπεμφθέντας ποι ὑπὸ τοῦ
Γερμανικοῦ συνέλαβον. καὶ τὴν μὲν Ἀγριππῖναν
ἐγκύμονα οὖσαν ἀφῆκαν αὐτῷ δεηθέντι, τὸν δὲ δὴ
Γάιον κατέσχον. χρόνῳ δ᾽ οὖν ποτε καὶ τότε, ὡς
οὐδὲν ἐπέραινον, ἡσύχασαν, καὶ ἐς τοσαύτην γε
μεταβολὴν ἦλθον ὥστε καὶ αὐτοὶ τοὺς θρασυτάτους
σφῶν αὐτοκέλευστοι συλλαβεῖν καὶ τοὺς
μὲν ἰδίᾳ ἀποκτεῖναι, τοὺς δὲ καὶ ἐς τὸ μέσον
ἀγαγόντες ἔπειτα πρὸς τὸ τῶν πλειόνων βούλημα
τοὺς μὲν ἀποσφάξαι τοὺς δ᾽ ἀπολῦσαι.
