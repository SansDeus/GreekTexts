Κατιλίνας μὲν ταῦτ᾽ ἐποίησε καὶ οὕτω κατελύθη,
καὶ ἐπὶ πλεῖόν γε  γε στ., τε λ.  τῆς τῶν πραχθέντων
ἀξίας ὄνομα πρὸς τὴν τοῦ Κικέρωνος δόξαν καὶ
πρὸς τοὺς λόγους τοὺς κατ᾽ αὐτοῦ λεχθέντας ἔσχε:
Κικέρων δὲ ὀλίγου μὲν καὶ παραχρῆμα ἐπὶ τῇ
τοῦ Λεντούλου τῶν τε ἄλλων τῶν δεθέντων
σφαγῇ ἐκρίθη. τὸ δὲ ἔγκλημα τοῦτο λόγῳ μὲν
ἐκείνῳ ἐπεφέρετο, ἔργῳ δὲ ἐπὶ τῇ βουλῇ κατεσκευάζετο:
ὡς γὰρ οὐκ ἐξόν σφισιν ἄνευ τοῦ
δήμου θάνατον πολίτου τινὸς καταψηφίσασθαι,
πολλὴν καταβοὴν ἐν τῷ ὁμίλῳ πρὸς τοῦ Μετέλλου
τοῦ Νέπωτος ὅτι μάλιστα εἶχον. οὐ μὴν καὶ
ὦφλε τότε οὐδέν: τῆς γὰρ γερουσίας ἄδειαν πᾶσι
τοῖς διαχειρίσασι τὰ τότε πραχθέντα δούσης, καὶ
προσέτι καὶ προειπούσης  προειπούσης ρκ., προσειπούσης λ.  ὅτι, κἂν αὖθίς τις
εὐθῦναί τινα αὐτῶν τολμήσῃ, ἔν τε ἐχθροῦ καὶ
ἐν πολεμίου μοίρᾳ ἔσται, ἐφοβήθη τε ὁ Νέπως
καὶ οὐδὲν ἔτ᾽ ἐκίνησεν.
