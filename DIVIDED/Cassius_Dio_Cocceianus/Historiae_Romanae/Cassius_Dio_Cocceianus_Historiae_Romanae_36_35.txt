καὶ τοῦτο μὲν οὐχ ὡς καὶ κατεγνωκώς
τι τοῦ Πομπηίου λέγω, ἀλλ᾽ ὅτι μήτ᾽ ἄλλως
συνενεγκόν ποτε ὑμῖν φαίνεται μήτε ἐκ τῶν νόμων
ἐπιτέτραπται. καὶ γὰρ εἴτε τιμὴν τοῖς ἀξιουμένοις
αὐτοῦ φέρει, πᾶσιν αὐτῆς, οἷς γε ἐπιβάλλει,
προσήκει τυγχάνειν ῾τοῦτο γάρ ἐστιν
ἡ δημοκρατίἀ, εἴτε κάματον, καὶ τούτου πρὸς
τὸ μέρος πάντας μεταλαμβάνειν δεῖ ῾τοῦτο γάρ
ἐστιν ἡ ἰσομοιρίἀ.
ἔτι τοίνυν ἐν μὲν τῷ τοιούτῳ πολλούς τε
ἐν ταῖς πράξεσιν ἐγγυμνάζεσθαι, καὶ ῥᾳδίαν ὑμῖν
τὴν αἵρεσιν τῶν πιστευθῆναι δυναμένων πρὸς
πάντα τὰ πρακτέα ἀπὸ τῆς πείρας ὑπάρχειν
συμβαίνει, ἐκείνως δὲ δὴ πολλὴν τὴν σπάνιν καὶ
τῶν ἀσκησόντων τὰ προσήκοντα καὶ τῶν ἐπιτραπησομένων
ἀνάγκη πᾶσα γίγνεσθαι: καὶ διὰ
τοῦτό γε οὐχ ἥκιστα ἐν τῷ πρὸς τὸν Σερτώριον
πολέμῳ στρατηγοῦ ἠπορήσατε,  ἠπορήσατε ρ. στεπη., ἠπορήσατο λ.  ὅτι τὸν πρὸ τούτου
χρόνον τοῖς  τοῖς χψλ., ἐν τοῖς λ.  αὐτοῖς ἐπὶ πολὺ ἐχρῆσθε. ὥστ᾽
εἰ καὶ κατὰ τὰ ἄλλα πάντα ἄξιός ἐστι Πομπήιος
ἐπὶ τοὺς καταποντιστὰς χειροτονηθῆναι, ἀλλ᾽ ὅτι
γε παρά τε τὰ διατεταγμένα ἐν τοῖς νόμοις καὶ
παρὰ τὰ διεληλεγμένα ἐν τοῖς ἔργοις αἱρεθείη ἄν,
ἥκιστα καὶ ὑμῖν καὶ τούτῳ προσήκει αὐτὸ πραχθῆναι.
