ὁ οὖν Καῖσαρ, ὡς ταῦτά τε συνεβεβήκει καὶ ὁ
σῖτος αὐτὸν ἐπελελοίπει ῾ἥ τε γὰρ θάλασσα καὶ ἡ
γῆ πᾶσα ἡ πλησία ἀλλοτρία αὐτῷ ἦν, καί τινες
διὰ ταῦτα καὶ ἀπηυτομολήκεσαν᾽, δείσας μὴ ἤτοι  ἤτοι βκ., τοι λ. 
προσεδρεύων καταπολεμηθῇ ἢ καὶ ὑπὸ τῶν ἄλλων
ἐγκαταλειφθῇ, πάντα μὲν τὰ ᾠκοδομημένα κατέστρεψε,
πάντα δὲ τὰ παραβεβλημένα προσδιέφθειρε,
καὶ μετὰ τοῦτο ἐξαίφνης ἄρας ἐς Θεσσαλίαν
ὥρμησεν. ἐν γὰρ τῷ αὐτῷ τούτῳ χρόνῳ ᾧ  ᾦ συππλιεδ βψ λευνξλ.  τὸ
Δυρράχιον ἐπολιορκεῖτο, Λούκιός τε Κάσσιος Λογγῖνος
καὶ Γναῖος Δομίτιος Καλουῖνος ἔς τε τὴν
Μακεδονίαν καὶ ἐς τὴν Θεσσαλίαν ὑπ᾽ αὐτοῦ
πεμφθέντες, Λογγῖνος μὲν ἐνταῦθα ὑπό τε τοῦ
Σκιπίωνος καὶ ὑπὸ Σαδάλου Θρᾳκὸς ἰσχυρῶς
ἐσφάλη, Καλουῖνος δὲ τῆς μὲν Μακεδονίας ὑπὸ
τοῦ Φαύστου ἀπεώσθη, Λοκρῶν δὲ δὴ καὶ Αἰτωλῶν
προσχωρησάντων οἱ ἔς τε τὴν Θεσσαλίαν μετ᾽
αὐτῶν ἐσέβαλε, καὶ τὸν Σκιπίωνα μάχαις, τῇ μὲν
λοχισθεὶς τῇ δ᾽ ἀντενεδρεύσας, ἐνίκησε,  ἐνίκησε λευνξλ., ἐνέδρευσε λ.  καὶ ἀπ᾽
αὐτοῦ καὶ πόλεις τινὰς προσεποιήσατο. ἐνταῦθ᾽
οὖν ὁ Καῖσαρ, ὡς καὶ ῥᾷον σὺν ἐκείνοις τῆς τε
τροφῆς εὐπορήσων καὶ τὸν πόλεμον διοίσων,
ἠπείχθη. καὶ ἐπειδὴ οὐδεὶς αὐτὸν ἅτε κακῶς
πεπραγότα ἐδέχετο, τῶν μὲν ἄλλων καὶ ἄκων
ἀπείχετο, Γόμφοις δὲ δὴ πολίχνῃ τινὶ Θεσσαλικῇ
προσπεσὼν καὶ κρατήσας πολλούς τε ἔκτεινε καὶ
πάντα  πάντα χψλ., πάντας λ.  διήρπασεν, ὅπως καὶ τοὺς ἄλλους ἐκ τούτου
καταφοβήσῃ. αὐτίκα γοῦν Μητρόπολις, ἕτερόν
τι πόλισμα, οὐδὲ ἐς χεῖρας αὐτῷ ἦλθεν, ἀλλ᾽
ἀμαχεὶ ὡμολόγησε: καί σφας κακὸν οὐδὲν δράσας
ῥᾷον καὶ ἄλλους τινὰς ἀφ᾽ ἑκατέρου προσεποιήσατο.
