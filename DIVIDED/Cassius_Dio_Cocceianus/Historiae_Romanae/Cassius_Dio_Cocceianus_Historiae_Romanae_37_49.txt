ἐν μὲν οὖν τῇ πόλει ταῦθ᾽ οὕτως ἐπράχθη,
τῶν δὲ Ἀλλοβρίγων τὴν Γαλατίαν τὴν περὶ
Νάρβωνα πορθούντων Γάιος Πομπτῖνος ὁ ἄρχων
αὐτῆς τοὺς μὲν ὑποστρατήγους ἐπὶ τοὺς πολεμίους
ἔπεμψεν, αὐτὸς δὲ ἐν ἐπιτηδείῳ ἱδρυθεὶς
ἐπετήρει τὰ γιγνόμενα, ὅπως κατὰ καιρὸν πρὸς
τὸ ἀεὶ χρήσιμον καὶ γνώμην σφίσι διδόναι καὶ
ἐπαμύνειν δύνηται. καὶ Μάλλιος μὲν Λεντῖνος
ἐπὶ Οὐαλεντίαν  Οὐαλεντίαν ηελλερ, Οὐεντίαν λ.  πόλιν στρατεύσας οὕτως αὐτοὺς
κατέπληξεν  κατέπληξεν ρκ., κατέπτηξεν λ.  ὥστε τοὺς πλείους ἐκδρᾶναι καὶ
τοὺς λοιποὺς ὑπὲρ εἰρήνης πρεσβεύσασθαι. κἀν
τούτῳ συμβοηθησάντων τῶν ἐν τοῖς ἀγροῖς ὄντων
καὶ προσπεσόντων αἰφνιδίως τοῦ μὲν τείχους
ἀπεώσθη,  ἀπεώσθη στ., ἀπώσθη λ.  τὴν δὲ δὴ χώραν ἀδεῶς ἐλεηλάτει,
μέχρις οὗ ὅ τε Κατούγνατος  Κατούγνατος ρ. στεπη., καὶ τοῦ γνατος λ.  ὁ τοῦ παντὸς αὐτῶν
ἔθνους στρατηγὸς καί τινες καὶ ἄλλοι τῶν παρὰ
τὸν Ἴσαρα οἰκούντων ἐπεκούρησάν σφισι. τότε
γὰρ οὐκ ἐτόλμησε μὲν αὐτοὺς ὑπὸ τοῦ πλήθους
τῶν πλοίων περαιωθῆναι κωλῦσαι, μὴ καὶ συστραφῶσιν
ἰδόντες σφᾶς ἀντιπαρατεταγμένους,
ὑλώδους δὲ τοῦ χωρίου μετὰ τὸν ποταμὸν εὐθὺς
ὄντος, ἐνέδρας ἐν αὐτῷ ἐποιήσατο, καὶ τοὺς ἀεὶ
διαβαίνοντας ὑπολαμβάνων ἔφθειρε. φεύγουσί
τέ τισιν ἐπισπόμενος περιέπεσεν αὐτῷ Κατουγνάτῳ:
κἂν πασσυδὶ διώλετο, εἰ μὴ χειμὼν
σφοδρὸς ἐξαίφνης ἐπιγενόμενος ἐπέσχε τοὺς βαρβάρους
