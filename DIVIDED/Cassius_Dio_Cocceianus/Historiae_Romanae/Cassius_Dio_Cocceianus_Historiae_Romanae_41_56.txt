καὶ ὁ μὲν ἰσχυρὸς αὖθις ἐγίγνετο, Πομπήιος δὲ
οὐκ ἐπεδίωξε μὲν αὐτόν ῾νυκτός τε γὰρ ἐξαπιναίως
ἀπανέστη, καὶ τὸν ποταμὸν τὸν Γενουσὸν σπουδῇ
διέβἠ, οὕτω μέντοι τὴν γνώμην εἶχεν ὡς καὶ
διαπεπολεμηκώς. κἀκ τούτου τὸ μὲν τοῦ αὐτοκράτορος
ὄνομα ἔλαβεν, οὐ μέντοι καὶ ἐμεγαληγόρει
τι ἢ καὶ δάφνην τινὰ ταῖς ῥάβδοις
περιῆψεν, δυσχεραίνων ἐπὶ πολίταις τοιοῦτό τι
ποιῆσαι. ἐκ δὲ δὴ τῆς αὐτῆς ταύτης διανοίας
οὐδὲ ἐς τὴν Ἰταλίαν οὔτ᾽ αὐτὸς ἔπλευσεν οὔτ᾽
ἄλλους τινὰς ἔπεμψε, καίτοι ῥᾳδίως ἂν πᾶσαν
αὐτὴν κατασχών: τῷ τε γὰρ ναυτικῷ πολὺ
ἐκράτει ἅτε πεντακοσίας ναῦς ταχείας ἔχων, ὥστε
πανταχόσε ἅμα κατᾶραι, καὶ τὰ ἐκεῖ οὔτ᾽ ἄλλως
αὐτῷ ἤχθετο, οὔτε, εἰ καὶ τὰ  τὰ αδδεδ βψ ρ. στεπη. ῾ανδ σο Ω᾿.  μάλιστα ἠλλοτρίωτο,
ἀξιόμαχά γε ἀντιπολεμῆσαι ἦν. πόρρω
τε  πόρρω τε βκ., πορρωτέρωι λ.  γὰρ τοῦ περὶ αὐτῆς δόξαι πολεμεῖν ἀφεστηκέναι
ἐβούλετο, καὶ φόβον οὐδένα τοῖς ἐν τῇ
Ῥώμῃ τότε οὖσι παρασχεῖν ἠξίου. τῆς μὲν οὖν
Ἰταλίας διὰ ταῦτ᾽ οὐκ ἐπείρασεν, οὐ μὴν οὐδὲ
ἐπέστειλε τῷ κοινῷ περὶ τῶν πραχθέντων οὐδέν:
ἐπὶ δὲ δὴ τὸν Καίσαρα μετὰ τοῦθ᾽ ὁρμήσας ἐς
τὴν Θεσσαλίαν ἀφίκετο.
