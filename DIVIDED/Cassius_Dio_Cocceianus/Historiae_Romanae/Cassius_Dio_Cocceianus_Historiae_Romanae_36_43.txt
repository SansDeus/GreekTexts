δῆμον ἐπάναγκες ἐπικυροῦν τὸ προβούλευμα. καὶ
οὕτως ἐκεῖνόν τε διενομοθέτησε καὶ ἕτερον τοιόνδε.
οἱ στρατηγοὶ πάντες τὰ δίκαια καθ᾽ ἃ δικάσειν
ἔμελλον, αὐτοὶ  αὐτοὶ λευνξλ., αὐτοῖς λ.  συγγράφοντες ἐξετίθεσαν: οὐ
γάρ πω πάντα τὰ  τὰ βκ., ἃ λ.  δικαιώματα τὰ περὶ τὰ συμβόλαια
διετέτακτο. ἐπεὶ οὖν  ἐπεὶ οὖν βκ., ἐποίουν λ.  οὔτε ἐσάπαξ τοῦτ᾽
ἐποίουν οὔτε τὰ γραφέντα ἐτήρουν, ἀλλὰ πολλάκις
αὐτὰ μετέγραφον καὶ συχνὰ ἐν τούτῳ πρὸς
χάριν ἢ καὶ κατ᾽ ἔχθραν τινῶν, ὥσπερ εἰκός, ἐγίγνετο,
ἐσηγήσατο κατ᾽ ἀρχάς τε εὐθὺς αὐτοὺς τὰ
δίκαια οἷς χρήσονται  χρήσονται ρ. στεπη., χρήσωνται λ.  προλέγειν, καὶ μηδὲν ἀπ᾽
αὐτῶν παρατρέπειν. τό τε σύμπαν οὕτως ἐπιμελὲς
τοῖς Ῥωμαίοις κατὰ τὸν χρόνον ἐκεῖνον τὸ μηδὲν
δωροδοκεῖσθαι ἐγένετο ὥστε πρὸς τῷ τοὺς ἐλεγχομένους
κολάζειν καὶ τοὺς κατηγοροῦντας αὐτῶν
ἐτίμων. τοῦ γοῦν Κόττου τοῦ Μάρκου τὸν μὲν
ταμίαν Πούπλιον Ὄππιον ἐπί τε δώροις καὶ
ἐπὶ ὑποψίᾳ ἐπιβουλῆς ἀποπέμψαντος, αὐτοῦ δὲ
πολλὰ ἐκ τῆς Βιθυνίας χρηματισαμένου, Γάιον
Κάρβωνα τὸν κατηγορήσαντα αὐτοῦ τιμαῖς ὑπατικαῖς
καίπερ δεδημαρχηκότα μόνον, ἐσέμνυναν.
καὶ οὗτος μὲν τῆς τε Βιθυνίας καὶ αὐτὸς ὕστερον
ἄρξας, καὶ μετριώτερον οὐδὲν τοῦ Κόττου πλημμελήσας,
ἀντικατηγορήθη ὑπὸ τοῦ υἱέος αὐτοῦ καὶ
ἀνθεάλω: πολλῷ γάρ που ῥᾷον ἄλλοις ἐπιτιμῶσί
τινες ἢ ἑαυτοῖς παραινοῦσι, καὶ προχειρότατά γε
ἐφ᾽ οἷς τιμωρίας ἀξίους τοὺς πέλας εἶναι νομίζουσιν
αὐτοὶ ποιοῦσιν, ὥστε μηδεμίαν πίστιν ἐξ ὧν
ἑτέροις ἐγκαλοῦσιν, ὅτι καὶ μισοῦσιν αὐτά, λαμβάνειν:
