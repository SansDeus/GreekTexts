τότε μὲν δὴ ταῦτ᾽ ἔπραξε, τῷ δ᾽ ἐπιγιγνομένῳ
ἔτει, τοῦ τε Κόττου τοῦ Λουκίου καὶ τοῦ Τορκουάτου
τοῦ  τοῦ αδδεδ βψ βκ.  Λουκίου ὑπατευόντων, ἐπολέμησε
μὲν καὶ τοῖς Ἀλβανοῖς, ἐπολέμησε δὲ καὶ τοῖς
Ἴβηρσι. καὶ προτέροις γε τούτοις καὶ παρὰ
γνώμην ἠναγκάσθη συνενεχθῆναι: Ἀρτώκης γὰρ
ὁ βασιλεὺς αὐτῶν ῾νέμονται δὲ ἐπ᾽ ἀμφότερα τοῦ
Κύρνου, τῇ μὲν τοῖς Ἀλβανοῖς, τῇ δὲ τοῖς Ἀρμενίοις
πρόσοροἰ φοβηθεὶς μὴ καὶ ἐφ᾽ ἑαυτὸν
τράπηται, πρέσβεις μὲν ὡς καὶ ἐπὶ φιλίᾳ πρὸς
αὐτὸν ἔπεμψε, παρεσκευάζετο δὲ ὅπως ἐν τῷ
θαρσοῦντι καὶ διὰ τοῦτο ἀνελπίστῳ οἱ ἐπίθηται.
προμαθὼν οὖν καὶ τοῦτο ὁ Πομπήιος ἔς τε τὴν
χώραν αὐτοῦ προενέβαλε, πρὶν ἱκανῶς τε αὐτὸν
ἑτοιμάσασθαι καὶ τὴν ἐσβολὴν δυσχερεστάτην
οὖσαν προκατασχεῖν, καὶ ἔφθη καὶ πρὸς τὴν
πόλιν τὴν Ἀκρόπολιν ὠνομασμένην προχωρήσας,
πρὶν καὶ αἰσθέσθαι τὸν Ἀρτώκην ὅτι παρείη. ἦν
δὲ ἐπ᾽ αὐτοῖς τοῖς στενοῖς, ἔνθεν μὲν  βκ. συππλιεδ τοῦ Κύρνου παραρρέοντος, ἔνθεν δὲ, αδοπτεδ ιν τηε τρανσλατιον.     τοῦ
Καυκάσου παρατείνοντος, οὗ καὶ ἐπὶ τῇ φυλακῇ
τῶν ἐσβολῶν ὠχύρωτο. ὅ τε οὖν Ἀρτώκης
ἐκπλαγεὶς οὐδένα καιρὸν ὥστε συντάξασθαι
ἔσχεν, ἀλλὰ διαβὰς τὸν ποταμὸν τὴν γέφυραν
κατέπρησε, καὶ οἱ ἐν τῷ τείχει πρός τε τὴν φυγὴν  φυγὴν λευνξλ., φυλακὴν λ. 
αὐτοῦ, καὶ ἅμα καὶ μάχῃ νικηθέντες, ἐνέδοσαν.
κρατήσας οὖν τῶν διόδων ὁ Πομπήιος φρουράν
τε ἐπ᾽ αὐταῖς κατεστήσατο, καὶ ἐκεῖθεν ὁρμώμενος
πᾶσαν τὴν ἐντὸς τοῦ ποταμοῦ κατεστρέψατο.
