ταῦτα μὲν οὕτως ἔσχεν, Οὐεσπασιανὸς δέ, ὡς μὲν
ἡ ἀλήθεια ἐχει, νοσήσας οὐ τῇ ποδάγρᾳ τῇ συνήθει
ἀλλὰ πυρετοῖς μετήλλαξεν ἐν τοῖς ὕδασι τῶν
Σαβίνων τοῖς Κουτιλίοις ὠνομασμένοις, ὡς δέ
τινες καταψευδόμενοι τοῦ Τίτου, ἄλλοι τε καὶ
Ἁδριανὸς ὁ αὐτοκράτωρ, ἐφήμισαν, φάρμακον
ἐν συμποσίῳ τινὶ λαβών. ἐγεγόνει δὲ σημεῖα
αὐτῷ φέροντα ἐς τοῦτο ὅ τε ἀστὴρ ὁ  ὁ συππλιεδ βψ βκ.  κομήτης
ἐπὶ πολὺ φαντασθεὶς καὶ τὸ μνημεῖον τὸ τοῦ
Αὐγούστου αὐτόματον ἀνοιχθέν. τῶν δὲ ἰατρῶν
ἐπιτιμώντων αὐτῷ ὅτι τῇ τε ἄλλῃ διαίτῃ ὁμοίᾳ
νοσῶν ἐχρῆτο καὶ πάντα τὰ προσήκοντα τῇ
ἀρχῇ ἔπραττε,  τὸν αὐτοκράτορα  ἔφη  ἑστῶτα
δεῖ ἀποθνήσκειν.  καὶ πρὸς τοὺς περὶ τοῦ
κομήτου τι διαλαλοῦντας  οὐκ ἔμοιγε  εἶπεν
ἀλλὰ τῷ τῶν Πάρθων βασιλεῖ προσημαίνει:
ἐκεῖνος μὲν γὰρ κομᾷ, ἐγὼ δὲ φαλακρός εἰμι. 
ἐπειδή τε ἐπίστευσεν ὅτι τελευτήσει, ἔφη  θεὸς
ἤδη γίνομαι.  ἔζησε δὲ ἔτη ἐννέα καὶ ἑξήκοντα
καὶ μῆνας ὀκτώ,  καὶ μῆνας ὀκτώ Ωξ, καὶ μῆνας ὀκτὼ καὶ ἡμέρας ὀκτώ ζον.  ἐμονάρχησε δὲ ἔτη δέκα ἡμερῶν
ἓξ δέοντα. κἀκ τούτου συμβαίνει ἐνιαυτόν τε
καὶ δύο καὶ εἴκοσιν ἡμέρας ἀπὸ τοῦ θανάτου
τοῦ Νέρωνος μέχρι τῆς τοῦ Οὐεσπασιανοῦ
ἀρχῆς διελθεῖν. ἔγραψα δὲ τοῦτο τοῦ μή τινας
ἀπατηθῆναι, τὴν ἐξαρίθμησιν τοῦ χρόνου πρὸς
τοὺς τὴν ἡγεμονίαν ἔχοντας ποιουμένους. ἐκεῖνοι
μὲν γὰρ οὐ διεδέξαντο ἀλλήλους, ἀλλὰ ζῶντός
τε καὶ ἔτι ἄρχοντος ἑτέρου ἕκαστος αὐτῶν
ἐπίστευσεν αὐτοκράτωρ, ἀφ᾽ οὗ γε καὶ ἐς τοῦτο
παρέκυψεν, εἶναι: δεῖ δ᾽ οὐ πάσας σφῶν τὰς
ἡμέρας ὡς καὶ ἐφεξῆς ἀλλήλαις ἐκ διαδοχῆς
γενομένας ἀριθμεῖν, ἀλλ᾽ ἐφάπαξ πρὸς τὴν
ἀκρίβειαν τοῦ χρόνου, καθάπερ εἴρηταί μοι,
λογίζεσθαι.   χιπη. 210, 14-211, 5 ρ. στ.  
