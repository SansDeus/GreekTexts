ἐθισθεὶς δ᾽ οὖν αἵματος καὶ φόνων ἀναπίμπλασθαι
προπετέστερον καὶ ταῖς ἄλλαις
σφαγαῖς ἐχρήσατο. αἴτιοι δὲ τούτου οἵ τε
Καισάρειοι  Καισάρειοι ξοδ. πειρ., καισάριοι μ.  καὶ ἡ Μεσσαλῖνα ἐγένοντο: ὁπότε
γὰρ ἀποκτεῖναί τινα ἐθελήσειαν, ἐξεφόβουν αὐτόν,
κἀκ τούτου πάνθ᾽ ὅσα ἐβούλοντο ποιεῖν ἐπετρέποντο.
καὶ πολλάκις γε  γε χιπη., τε μ.  ἐξαπιναίως ἐκπλαγεὶς
καὶ κελεύσας τινὰ ἐκ τοῦ παραχρῆμα περιδεοῦς
ἀπολέσθαι, ἔπειτα ἀνενεγκὼν καὶ ἀναφρονήσας
ἐπεζήτει τε αὐτόν, καὶ μαθὼν τὸ γεγονὸς ἐλυπεῖτό
τε καὶ μετεγίγνωσκεν. ἤρξατο δὲ τῶν φόνων
τούτων ἀπὸ Γαΐου Ἀππίου Σιλανοῦ. τοῦτον γὰρ
εὐγενέστατόν τε ὄντα καὶ τῆς Ἰβηρίας τότε
ἄρχοντα μεταπεμψάμενος ὥς τι αὐτοῦ δεόμενος,
καὶ τήν τε μητέρα οἱ τὴν τῆς Μεσσαλίνης
συνοικίσας, καὶ αὐτὸν ἔν τε τοῖς φιλτάτοις καὶ
ἐν τοῖς συγγενεστάτοις χρόνον τινὰ τιμήσας,
ἔπειτ᾽ ἐξαίφνης ἔσφαξεν, ὅτι τῇ τε Μεσσαλίνῃ
προσέκρουσεν οὐκ ἐθελήσας αὐτῇ συγγενέσθαι
πορνικωτάτῃ τε καὶ ἀσελγεστάτῃ οὔσῃ, καὶ τῷ
Ναρκίσσῳ τῷ ἀπελευθέρῳ αὐτοῦ δι᾽ ἐκείνην.
καὶ οὐ γὰρ εἶχον οὔτ᾽ ἀληθὲς οὔτε πιθανόν τι
κατ᾽ αὐτοῦ εἰπεῖν, συνέπλασεν ὄναρ ὁ Νάρκισσος
ὡς σφαττόμενον τὸν Κλαύδιον ὑπὸ τοῦ Σιλανοῦ
αὐτοχειρίᾳ ἰδών, καὶ αὐτός τε εὐθὺς ὑπὸ τὴν ἕω
ἐν τῇ εὐνῇ οἱ ἔτ᾽ ὄντι ὑπότρομος διηγήσατο, καὶ
ἡ Μεσσαλῖνα παραλαβοῦσα ἐδείνωσε.
