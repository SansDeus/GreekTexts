κωλυθείη. ὡς δὲ ἐν τῇ Καμπανίᾳ ἐγένοντο, καὶ ὅ
τε Μίλων πταίσας πρὸς τῇ Καπύῃ ἐς τὰ
Τιφατῖνα  Τιφατῖνα δινδ., τιφατνινὰ λ.  ὄρη κατεπεφεύγει καὶ ὁ Καίλιος οὐκέτι
περαιτέρω προυχώρει, δείσας ὁ δήμαρχος οἴκαδε
ἐπαναγαγεῖν αὐτὸν ἠθέλησε. προπυθόμενος οὖν
ταῦθ᾽ ὁ Σερουίλιος τῷ μὲν Μίλωνι πόλεμον ἐν τῇ
βουλῇ ἐπήγγειλε, τὸν δὲ δὴ Καίλιον ὑπομεῖναι
μὲν ἐν τῷ προαστείῳ, μὴ καὶ ταράξῃ τι, ἐκέλευσεν,
οὐ μέντοι διὰ φυλακῆς ἀκριβοῦς ἅτε καὶ
στρατηγοῦντα ἐποιήσατο. ἀπέδρα τε οὖν καὶ
πρὸς τὸν Μίλωνα ἠπείγετο. κἂν ἔπραξέ τι
ταραχῶδες, εἰ ζῶντα αὐτὸν εὑρήκει. νῦν δὲ ἐκ
τῆς Καμπανίας ἐκπεσόντος αὐτοῦ καὶ ἐν Ἀπουλίᾳ
φθαρέντος, ἔς τε τὴν Βρεττίαν  Βρεττίαν χψλ., Βρεττανίαν λ.  ἦλθεν ὡς ἐνταῦθά
γέ τι συστήσων, καὶ ἐκεῖ πρὶν ποιῆσαί τι λόγου
ἄξιον ἀπώλετο: συστραφέντες γὰρ οἱ τὰ τοῦ
Καίσαρος πράττοντες ἀπέκτειναν αὐτόν.
