ἐν δὲ τῇ Γερμανίᾳ ἄλλαι τε κατὰ Ῥωμαίων
ἐπαναστάσεις ἐγένοντο, οὐδὲν ἐς μνήμην ἐμοὶ γοῦν
ὄφελος φέρουσαι, καί τι συνηνέχθη καὶ θαύματος
ἄξιον. Ἰούλιος γάρ τις Σαβῖνος, ἀνὴρ πρῶτος
τῶν Λιγγόνων, δύναμιν καὶ αὐτὸς ἰδίαν ἤθροισε
καὶ Καῖσαρ ἐπωνομάσθη, λέγων ἔγγονος τοῦ Καίσαρος
τοῦ Ἰουλίου εἶναι. ἡττηθεὶς δὲ μάχαις
τισὶν ἔφυγεν ἐς ἀγρόν τινα, κἀνταῦθα ἐς μνημεῖον
ὑπόγειον, προκαταπρήσας αὐτό, κατέδυ: καὶ οἱ
μὲν ᾤοντο κἀκεῖνον ἀπολωλέναι, ὁ δὲ ἐκρύφθη
τε ἐν αὐτῷ ἐννέα ἔτη μετὰ τῆς γυναικός, καὶ
παῖδας ἐξ αὐτῆς δύο ἄρρενας ἐκύησε. καὶ τὰ
μὲν ἐν Γερμανίᾳ Κερεάλιος μάχαις πολλαῖς κατεστήσατο,
ὧν ἐν μιᾷ τοσοῦτον πλῆθος τῶν τε
Ῥωμαίων καὶ τῶν βαρβάρων κατεκόπη ὥστε τὸν
παραρρέοντα ποταμὸν ὑπὸ τῶν πεπτωκότων ἐπισχεθῆναι.
ὁ δὲ Δομιτιανός, ἐξ ὧν ἔδρασε καὶ πολλῷ
μᾶλλον ἐξ ὧν ἐπεχείρησεν ῾οὐδὲν γὰρ μικρὸν
ἐπενόεἰ φοβηθεὶς τὸν πατέρα, πρός τε τῷ
Ἀλβανῷ τῷ ὄρει τὰ πολλὰ διατρίβων καὶ τῷ
ἔρωτι τῆς Δομιτίας τῆς Κορβούλωνος  Κορβούλωνος ρ. στεπη., κουρβούλωνος Ωξ.  θυγατρὸς
προσέχων ἐτύγχανε: ταύτην γὰρ Λουκίου Λαμίου
Αἰλιανοῦ  Αἰλιανοῦ ι. κλειν, αἰμιλιανοῦ Ωξ.  τοῦ ταύτης ἀνδρὸς ἀποσπάσας τότε
μὲν ἐν ταῖς ἐρωμέναις ἐποιήσατο, ὕστερον δὲ καὶ
ἔγημεν.   χιπη. 204, 10-205, 2 ρ. στ.  
