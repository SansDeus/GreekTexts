φοβηθεὶς οὖν διὰ ταῦθ᾽ ὁ Πομπήιος ῾καὶ γὰρ εὖ
ἠπίστατο ὅτι πολὺ τοῦ Καίσαρος, ἄν γε ἐπὶ τῷ
δήμῳ γένωνται, ἐλαττωθήσεταἰ αὐτός τε ἐς Καμπανίαν
πρὶν τοὺς πρέσβεις ἐπανελθεῖν, ὡς καὶ
ῥᾷον ἐκεῖ πολεμήσων, προαπῆρε, καὶ τὴν βουλὴν
ἅπασαν μετὰ τῶν τὰς ἀρχὰς ἐχόντων ἀκολουθῆσαί
οἱ ἐκέλευσεν, ἄδειάν τέ σφισι δόγματι τῆς
ἐκδημίας δούς, καὶ προειπὼν ὅτι τὸν ὑπομείναντα
ἔν τε τῷ ἴσῳ καὶ ἐν τῷ ὁμοίῳ τοῖς τὰ ἐναντία
σφίσι πράττουσιν ἕξοι. πρὸς δ᾽ ἔτι καὶ τὰ
χρήματα τὰ δημόσια τά τε ἀναθήματα τὰ ἐν τῇ
πόλει πάντα ἀναιρεθῆναι προσέταξεν αὐτοῖς ψηφίσασθαι,
ἐλπίζων παμπληθεῖς ἀπ᾽ αὐτῶν στρατιώτας
ἀθροίσειν. τοσαύτην γὰρ εὔνοιαν αὐτοῦ
πᾶσαι ὡς εἰπεῖν αἱ ἐν τῇ Ἰταλίᾳ πόλεις εἶχον
ὥστε, ἐπειδὴ ἤκουσαν αὐτὸν ὀλίγον ἔμπροσθεν
ἐπικινδύνως νοσοῦντα, σωτήρια αὐτοῦ δημοσίᾳ
θύσειν εὔξασθαι. καὶ ὅτι μὲν μέγα καὶ λαμπρὸν
τοῦτ᾽ αὐτῷ ἔδοσαν, οὐδ᾽ ἂν εἷς ἀντιλέξειεν: οὐ
γὰρ ἔστιν ὅτῳ  ὅτῳ ρ. στεπη., ὅτι λ.  ποτὲ ἄλλῳ, ἔξω τῶν μετὰ ταῦτα
τὸ πᾶν κράτος λαβόντων, τοιοῦτόν τι ἐψηφίσθη:
οὐ μὴν καὶ ἀκριβῆ πίστιν τοῦ μὴ οὐκ ἐγκαταλείψειν
αὐτὸν πρὸς τὸν ἐκ τοῦ κρείττονος φόβον παρεῖχον.  παρεῖχον κüβλερ, εἶχον λ. 
ἐγνώσθη μὲν δὴ ταῦτα περί τε τῶν χρημάτων
καὶ περὶ τῶν ἀναθημάτων, οὐκ ἐκινήθη δὲ
οὐδέτερα:  οὐδέτερα βκ., οὐδὲ ἕτερα λ.  πυθόμενοι γὰρ ἐν τούτῳ τόν τε Καίσαρα
μήτε τι εἰρηναῖον τοῖς πρέσβεσιν ἀποκεκρίσθαι
καὶ προσεγκαλεῖν σφισιν ὡς καὶ καταψευσαμένοις
τινὰ αὐτοῦ, καὶ τοὺς στρατιώτας πολλούς τε καὶ
θρασεῖς εἶναι καὶ πᾶν ὁτιοῦν, οἷά που φιλεῖ  φιλεῖ ρ. στεπη., φιλεῖν λ.  περὶ
τῶν τοιούτων ἐπὶ τὸ φοβερώτερον ἀγγέλλεσθαι,
κακουργήσειν, ἐφοβήθησαν, καὶ σπουδῇ τὴν ἔξοδον,
πρὶν ἅψασθαί τινος αὐτῶν, ἐποιήσαντο.
