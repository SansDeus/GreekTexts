ὁμήρους αἰτήσαντι αὐτῷ δοῦναι ἠθέλησαν, πονησάντων
δὲ ἐν τούτῳ τῶν Ῥωμαίων ὑπὸ χειμῶνος
καὶ τῷ παρόντι ναυτικῷ καὶ τῷ ἀφικνουμένῳ καὶ
μετέγνωσαν, καὶ ἐκ μὲν τοῦ προφανοῦς οὐκ ἐπέθεντο
αὐτοῖς ῾τὸ γὰρ στρατόπεδον ἰσχυρῶς ἐφυλάσσετὀ,
δεξάμενοι δέ τινας ὡς καὶ ἐς φιλίαν τὴν
χώραν σφῶν πρὸς κομιδὴν τῶν ἐπιτηδείων πεμφθέντας,
αὐτούς  αὐτοὺς λευνξλ., τοὺς λ.  τε πλὴν ὀλίγων ἔφθειραν ῾ὁ γὰρ
Καῖσαρ διὰ ταχέων τοῖς λοιποῖς ἐπήμυνἐ καὶ
μετὰ τοῦτο καὶ πρὸς αὐτὸ τὸ ἔρυμα αὐτῶν προσέβαλον.
καὶ ἔπραξαν μὲν οὐδέν, ἀλλὰ καὶ κακῶς
ἀπήλλαξαν: οὐ μέντοι καὶ ἐς ὁμολογίαν ἦλθον
πρὶν πολλάκις σφαλῆναι. καὶ γὰρ ὁ Καῖσαρ
ἄλλως μὲν οὐκ εἶχε γνώμην σπείσασθαι σφίσιν:
ἐπεὶ δὲ ὅ τε χειμὼν προσῄει, καὶ οὐχ ἱκανὴν τὴν
παροῦσαν δύναμιν περιεβέβλητο ὥστε καὶ ἐν
αὐτῷ πολεμῆσαι, ἥ τε κομιζομένη ἔσφαλτο, καὶ
οἱ Γαλάται πρὸς τὴν ἀπουσίαν αὐτοῦ ἐνεωτέρισαν,
καὶ ἄκων αὐτοῖς συνηλλάγη, ὁμήρους καὶ τότε
πλείους αἰτήσας μέν, λαβὼν δὲ ὀλίγους.
