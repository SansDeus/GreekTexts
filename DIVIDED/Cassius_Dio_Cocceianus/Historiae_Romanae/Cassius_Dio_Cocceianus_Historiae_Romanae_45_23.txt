μὴ γὰρ ὅτι καὶ καὶ ψηφίσασθαί τινα αὑτῷ τὰ
μὲν ἀνέπεισεν ὑμᾶς  ὑμᾶς ρ. στεπη., ἡμᾶς λμ.  τὰ δὲ ἐξεβιάσατο, ἧττόν τι
παρὰ τοῦτο ἀδικεῖν αὐτὸν καὶ ἐλάττονος διὰ τοῦτο
ἄξιον τιμωρίας εἶναι νομίσητε. πᾶν γὰρ τοὐναντίον
καὶ ὑπὲρ αὐτοῦ τούτου μάλιστα δίκην
ὀφείλει δοῦναι, ὅτι πολλὰ καὶ δεινὰ προελόμενος
δρᾶσαι δι᾽ ὑμῶν τέ τινα αὐτῶν ἐποιήσατο, καὶ
ταῖς παρ᾽ ὑμῶν ἀφορμαῖς, ἃς οὔτε εἰδότας οὔτε
προορωμένους τι τοιοῦτον ἐξαπατήσας ἠνάγκασεν
αὑτῷ ψηφίσασθαι, ἐφ᾽ ὑμᾶς αὐτοὺς ἀπεχρήσατο.
ποῦ γὰρ ἂν ἑκόντες ὑμεῖς τὰς μὲν παρὰ τοῦ
Καίσαρος ἢ καὶ τοῦ κλήρου δοθείσας ἑκάστοις
ἡγεμονίας κατελύσατε, τούτῳ δὲ ἐπετρέψατε τά τε
ἄλλα πολλὰ τοῖς φίλοις καὶ τοῖς ἑταίροις διαδοῦναι,
καὶ ἐς μὲν τὴν Μακεδονίαν τὸν ἀδελφὸν τὸν Γάϊον
πέμψαι, τὴν δὲ δὴ Γαλατίαν ἑαυτῷ μετὰ τῶν
στρατευμάτων, οἷς οὐδὲν ὑπὲρ ὑμῶν χρήσασθαι
εἶχε, προστάξαι;  προστάξαι ρ. στεπη., προστάξας λμ.  ἢ οὐ μέμνησθε ὅπως  ὅπως αδδεδ βψ ρ. στεπη.  ταραττομένους
ὑμᾶς ἐπὶ τῇ τοῦ Καίσαρος τελευτῇ λαβὼν
πάνθ᾽ ὅσα ἠβουλήθη διεπράξατο, τὰ μὲν ἐπικοινῶν
ὑμῖν ὑπούλως καὶ  καὶ αδδεδ βψ ρ. στεπη.  ἀκαίρως, τὰ δὲ αὐτὸς
ἐφ᾽ ἑαυτοῦ προσκακουργῶν, πάντα δὲ βιαζόμενος;
στρατιώταις γοῦν, καὶ τούτοις βαρβάροις, καθ᾽
ὑμῶν ἐχρήσατο. καὶ τοῦτο θαυμάσειεν ἄν τις, εἰ
κατ᾽ ἐκείνους τοὺς χρόνους ἐψηφίσθη τι οἷον οὐκ
ἐχρῆν, ὁπότε μηδὲ νῦν παρρησίαν ἄλλως εἰπεῖν τι
καὶ πρᾶξαι τῶν δεόντων, εἰ μὴ μετὰ φρουρᾶς,
ἐσχήκαμεν; ἣν εἰ τότε περιβεβλημένοι ἦμεν,
οὔτ᾽ ἂν ἐκεῖνος ὧν φήσει τις αὐτὸν τυχεῖν ἔτυχεν,
οὔτ᾽ ἂν τὰ μετὰ ταῦτα αὐξηθεὶς ἐξ αὐτῶν ἔπραξε.
μὴ οὖν ὅσα κελευόμενοι καὶ καταναγκαζόμενοι καὶ
θρηνοῦντες δεδωκέναι αὐτῷ ἐδόξαμεν, ταῦτά τις
ὡς καὶ νομίμως καὶ δικαίως γεγονότα προβαλλέσθω:  προβαλλέσθω ρκ., παραβαλλέσθω λμ. 
οὐδὲ γὰρ ἐν τοῖς ἰδίοις, ὅσα ἄν τις ἕτερος
ὑφ᾽ ἑτέρου βιασθεὶς πράξῃ, κύρια ταῦτα τηρεῖται.
