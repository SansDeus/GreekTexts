ἐν δὲ τῷ ἑξῆς ἔτει ὅ τε Κλαύδιος τὸ τέταρτον
καὶ Οὐιτέλλιος  Οὐιτέλλιος βκ., βιτέλιος Ωξλ᾽ ρεγυλαρλψ  Λούκιος τὸ τρίτον, ὀκτακοσιοστοῦ
τῇ Ῥώμῃ ἔτους ὄντος, ὑπάτευσαν. καὶ
ἐξήλασε μὲν ὁ Κλαύδιός τινας καὶ ἐκ τῆς βουλῆς,
ὧν οἱ πλείονες οὐκ ἄκοντες ἐξέπεσον ἀλλ᾽ ἐθελονταὶ
διὰ πενίαν παρέμενοι,  παρέμενοι ρειμ., παρέμενον μσς.  ἀντεσήγαγε δὲ
ὁμοίως πολλούς. ἐπειδή τε Σουρδίνιός τις Γάλλος
βουλεῦσαι δυνάμενος ἐς τὴν Καρχηδόνα ἐξῴκησε,
σπουδῇ τε αὐτὸν μετεπέμψατο, καὶ ἔφη ὅτι
χρυσαῖς σε πέδαις δήσω.  καὶ ὁ μὲν οὕτω τῷ
ἀξιώματι πεδηθεὶς κατὰ χώραν ἔμεινε: τοὺς
μέντοι ἀλλοτρίους ἀπελευθέρους ὁ Κλαύδιος, εἴ
που κακουργοῦντας λάβοι, δεινῶς τιμωρῶν, τοῖς
ἰδίοις οὕτω προσέκειτο ὥσθ᾽ ὑποκριτοῦ τινος ἐν
τῷ θεάτρῳ ποτὲ τοῦτο δὴ τὸ θρυλούμενον
εἰπόντος ὅτι  ἀφόρητός ἐστιν εὐτυχῶν μαστιγίας, 
καὶ τοῦ τε δήμου παντὸς ἐς Πολύβιον τὸν
ἀπελεύθερον αὐτοῦ ἀποβλέψαντος, καὶ ἐκείνου
ἐκβοήσαντος ὅτι ὁ αὐτὸς μέντοι ποιητὴς εἶπεν ὅτι
βασιλεῖς ἐγένοντο χοἱ  χοἱ λευνξλ., οἱ μσς.  πρὶν ὄντες αἰπόλοι, 
οὐδὲν δεινὸν αὐτὸν εἰργάσατο. μηνυθέντων δέ
τινων ὡς ἐπιβουλεύοιεν αὐτῷ, τοὺς μὲν ἄλλους
ἐν οὐδενὶ λόγῳ ἐποιήσατο, εἰπὼν ὅτι  οὐ τὸν
αὐτὸν χρὴ τρόπον ψύλλαν τε καὶ θηρίον ἀμύνεσθαι, 
ὁ δὲ Ἀσιατικὸς ἐκρίθη μὲν παρ᾽ αὐτῷ
ὀλίγου  ὀλίγου βκ., καὶ ὀλίγου μσς.  δὲ δεῖν ἀπέφυγεν. ἀρνουμένου γὰρ αὐτοῦ
καὶ λέγοντος ὅτι  οὐκ οἶδα οὐδὲ γνωρίζω τῶν
καταμαρτυρούντων μου τούτων οὐδένα,  ἐρωτηθεὶς
ὁ στρατιώτης ὁ φάσκων αὐτῷ συγγεγονέναι ὅστις
ὁ Ἀσιατικὸς εἴη, φαλακρόν τινα προσεστῶτα
κατὰ τύχην ἔδειξε: τοῦτο γὰρ αὐτοῦ τὸ σύμβολον
μόνον ἠπίστατο. γέλωτος οὖν ἐπὶ τούτῳ πολλοῦ
γενομένου, καὶ τοῦ Κλαυδίου ἀπολύειν αὐτὸν
μέλλοντος, ὁ Οὐιτέλλιος τῇ Μεσσαλίνῃ χαριζόμενος
παρακεκλῆσθαι ἔφη ὑπ᾽ αὐτοῦ ἵν᾽ ὅπως ἂν
βουληθῇ ἀποθάνῃ. ἀκούσας δὲ τοῦτ᾽ ἐκεῖνος
ἐπίστευσέ τε αὐτὸν ὄντως ἑαυτοῦ διὰ τὸ συνειδὸς
κατεγνωκέναι, καὶ κατεχρήσατο.   χιπη. 141, 30-142, 25 ρ. στ.  
ἄλλους δὲ πολλοὺς διαβληθέντας ὑπὸ τῆς
Μεσσαλίνης καὶ τὸν Ἀσιατικὸν καὶ τὸν γαμβρὸν
τὸν Μάγνον ἀπέκτεινε, τὸν μὲν Ἀσιατικὸν διὰ
τὴν οὐσίαν, τὸν δὲ Μάγνον διὰ τὸ γένος καὶ τὸ
κῆδος. ἑάλωσαν μέντοι ὡς ἐπ᾽ ἄλλοις τισίν.   ζον. 11, 9, π. 30, 1-6 δ.  
ἀνεφάνη δὲ καὶ νησίδιόν τι ἐν τῷ ἔτει τούτῳ
παρὰ τῇ Θήρᾳ τῇ νήσῳ, οὐκ ὂν πρότερον.   χιπη. 142, 25. 26 ρ. στ.  
ὅτι Κλαύδιος ὁ βασιλεὺς Ῥωμαίων νόμον
προὔθηκε, μὴ δύνασθαι βουλευτὴν ὑπὲρ ἑπτὰ
σημείων τῆς πόλεως ὁδεύειν χωρὶς τῆς τοῦ
βασιλέως κελεύσεως.   συιδ. ς.ϝ. Κλαύδιος γλ. 2.  
ἐπειδή τε πολλοὶ δούλους ἀρρωστοῦντας οὐδεμιᾶς
θεραπείας ἠξίουν ἀλλὰ καὶ ἐκ τῶν οἰκιῶν
ἐξέβαλλον, ἐνομοθέτησε πάντας τοὺς ἐκ τοῦ
τοιούτου περιγενομένους  περιγενομένους λ᾽ ζον. συιδ., περιγιγνομένους Ωξ.  ἐλευθέρους εἶναι.   χιπη. 142, 26-29 ρ. στ. ῾ζον., συιδ.᾿.  
ἀπηγόρευσε δὲ καὶ τὸ καθήμενόν τινα ἐπὶ
ἅρματος διὰ τῆς πόλεως ἐλαύνειν.   συιδ. ς.ϝ. Κλαύδιος γλ. 2.  
