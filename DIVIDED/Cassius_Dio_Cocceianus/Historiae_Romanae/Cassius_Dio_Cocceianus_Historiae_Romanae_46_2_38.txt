ὡς δ᾽ οὖν οὗτός τε οὐ καθαιρετὸς  οὐ καθαιρετὸς δινδ., οὐκ αὐθαίρετος λμ.  ἔδοξεν εἶναί
σφισι, καὶ τὰ τοῦ Κασσίου τοῦ τε Βρούτου μᾶλλον
αὐτοὺς ἤπειξε, μέρος μέν τι τοῦ στρατοῦ πρὸς
φρουρὰν τῆς Ἰταλίας κατέλιπον, τῷ δὲ δὴ πλείονι
τὸν Ἰόνιον ἀσφαλῶς ἐπεραιώθησαν. καὶ Καῖσαρ
μὲν ἐν Δυρραχίῳ νοσήσας ὑπελείφθη, Ἀντώνιος
δὲ πρὸς τοὺς Φιλίππους ἤλασε, καὶ παραυτίκα
μὲν ῥώμην τινὰ τοῖς σφετέροις παρέσχεν, ἐνεδρεύσας
δέ τινας τῶν ἐναντίων σιταγωγοῦντας καὶ
σφαλεὶς οὐκέτ᾽ οὐδ᾽ αὐτὸς  αὐτὸς μ, αὐτοὺς λ.  ἐθάρσει. ὁ οὖν Καῖσαρ
πυθόμενος τοῦτο καὶ δείσας ἑκάτερον, εἴτε τι
ἐλαττωθείη κατὰ μόνας συμβαλὼν εἴτε καὶ κρατήσειεν
῾ἐκ μὲν γὰρ τοῦ τόν τε Βροῦτον καὶ τὸν
Κάσσιον, ἐκ δὲ τοῦ τὸν Ἀντώνιον πάντως ἐφ᾽
ἑαυτὸν ἰσχύσειν ἐνόμισεν᾽, ἠπείχθη καίπερ καὶ
τότε ἔτι  ἔτι μ, ομ. λ.  ἀρρωστῶν. κἀκ τούτου ἀνεθάρσησαν
μὲν οἱ περὶ τὸν Ἀντώνιον: ἐπεὶ δ᾽ οὐκ ἀσφαλὲς
ἐφαίνετο τὸ μὴ οὐχ ἅμα πάντας αὐτοὺς αὐλίζεσθαι,
ἔς τε χωρίον ἓν καὶ ἐς ἔρυμα ἓν τὰ τρία
στρατεύματα συνήγαγον. ἀντικαθημένων δὲ αὐτῶν
ἀλλήλοις ἐκδρομαὶ μὲν καὶ ἀντεπέξοδοι παρ᾽
ἀμφοτέρων ὡς ἔτυχεν ἐγίγνοντο, μάχη δὲ ἐκ παρατάξεως
οὐδεμία χρόνον τινὰ συνηνέχθη, καίτοι
καὶ τοῦ Καίσαρος καὶ τοῦ Ἀντωνίου πάνυ συμβαλεῖν
σπουδαζόντων: ταῖς τε γὰρ δυνάμεσι μᾶλλον
τῶν ἐναντίων ἔρρωντο, καὶ τῶν ἐπιτηδείων
οὐχ ὁμοίως αὐτοῖς ηὐπόρουν διὰ τὸ τῆς θαλάσσης,
ἅτε τοῦ ναυτικοῦ σφων τῷ Σέξτῳ προσπολεμοῦντος,
μὴ κρατεῖν.
