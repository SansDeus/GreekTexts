ὅτι οἱ Αἴκουοι τό τε Τούσκουλον λαβόντες
καὶ Μᾶρκον Μινούκιον νικήσαντες ἐν φρονήματι
ἐγένοντο, ὥστε καὶ τοῖς πρέσβεσι τοῖς τῶν Ῥωμαίων,
οὓς ἐπὶ τῇ τοῦ χωρίου καταλήψει αἰτιώμενοί
σφας ἔπεμψαν, πρὸς μὲν τὸ ἐπίκλημα
μηδὲν ἀποκρίνασθαι, δρῦν δέ τινα διὰ τοῦ στρατηγοῦ
σφων Κοιλίου Γράκχου δείξαντες, πρὸς
ἐκείνην, εἴ τι βούλοιντο, λέγειν αὐτοὺς κελεῦσαι.   υρ 1 ῾π. 373᾿.  
ὅτι πυθόμενοι οἱ Ῥωμαῖοι τὸν Μινούκιον ἐν
κοίλῳ τινὶ καὶ λοχμώδει τόπῳ μετά τινων ἀπει-
λῆφθαι, δικτάτορα ἐπ᾽ αὐτοὺς Λούκιον Κοΐντιον,  Λούκιον Κοΐντιον ϝαλ., λούκονκοιντον μς. 
καίπερ πένητα ὄντα, τό τε γῄδιον, ὃ μόνον αὐτῷ
ὑπῆρχεν, αὐτοχειρίᾳ τότε γεωργοῦντα, προεχειρίσαντο:
ἔς τε γὰρ τὰ ἄλλα ὅμοιος τοῖς πρώτοις
ἀρετὴν ἦν καὶ σωφροσύνῃ διέπρεπεν, καίτοι τὰς
κόμας ἐς πλοκάμους ἀνιείς, ἀφ᾽ οὗ δὴ καὶ Κιγκινᾶτος
ἐπωνομάσθη.   ϝ. 10 ῾π. 578᾿.  
ὅτι καὶ τὰ ἐν τοῖς στρατοπέδοις καὶ τὰ ἐν τῷ
ἄστει ἐταράχθη: οἵ τε γὰρ στρατευόμενοι φιλονεικίᾳ
τοῦ μηδὲν τοῖς τὴν δυναστείαν ἔχουσι
προχωρῆσαι καὶ τὰ κοινὰ καὶ τὰ οἰκεῖα ἐθελονταὶ
προΐεντο, καὶ ἐκεῖνοι οὐχ ὅτι τοῖς ὑπὸ τῶν ἐναντίων
ἀπολλυμένοις σφῶν ἔχαιρον, ἀλλὰ καὶ αὐτοὶ
πολλοὺς τῶν δραστηρίων τῶν τὰ τοῦ πλήθους
πραττόντων ἐκ τρόπου δή τινος ἐπιτηδείου ἔφθειρον.
κἀκ τούτου στάσις οὐ σμικρά σφων συνηνέχθη.   μ. 42 ῾π. 153᾿.  
