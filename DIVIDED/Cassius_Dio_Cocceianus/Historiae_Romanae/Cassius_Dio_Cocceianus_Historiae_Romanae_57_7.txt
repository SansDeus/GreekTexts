φοβηθεὶς δ᾽ οὖν καὶ ὣς ὁ Γερμανικὸς μὴ καὶ αὖθις
στασιάσωσιν, ἐς τὴν πολεμίαν ἐνέβαλε, καὶ ἐν
αὐτῇ ἀσχολίαν τε ἅμα αὐτοῖς καὶ τροφὴν ἄφθονον
ἐκ τῶν ἀλλοτρίων παρέχων ἐνεχρόνισε.
καὶ ὁ μὲν δυνηθεὶς ἂν τὴν αὐτοκράτορα ἀρχὴν
λαβεῖν ῾ἡ γὰρ εὔνοια πάντων ἁπλῶς τῶν τε
Ῥωμαίων καὶ τῶν ὑπηκόων σφῶν ἐς αὐτὸν ἐποίεἰ
οὐκ ἠθέλησε: Τιβέριος δὲ ἐπῄνεσε μὲν αὐτὸν ἐπὶ
τούτῳ, καὶ πολλὰ καὶ κεχαρισμένα καὶ ἐκείνῳ
καὶ τῇ Ἀγριππίνῃ ἐπέστειλεν, οὐ μέντοι καὶ ἥσθη
οἷς ἔπραξεν, ἀλλὰ καὶ ἐπὶ πλεῖον αὐτὸν ὡς καὶ
τὰ στρατεύματα ἀνηρτημένον ἔδεισεν. οὐ γάρ
που καὶ φρονεῖν οὕτως ὡς  ὡς συππλιεδ βψ ρειμ.  ἐδόκει, ἐξ ὧν ἑαυτῷ
συνῄδει ἄλλα μὲν λέγοντι ἄλλα δὲ ποιοῦντι,
ὑπελάμβανεν, ὥσθ᾽ ὑπετόπει μὲν καὶ ἐκεῖνον,
ὑπετόπει δὲ καὶ τὴν γυναῖκα αὐτοῦ: ἦν γὰρ
ἀντίπαλον τὸ φρόνημα τῷ τοῦ γένους ὄγκῳ
ἔχουσα. οὐ μὴν καὶ προσεποιεῖτο ἄχθεσθαί
σφισιν, ἀλλὰ καὶ ἐπαίνους ἐν τῇ βουλῇ τοῦ
Γερμανικοῦ πολλοὺς ἐποιήσατο, καὶ θυσίας ἐπὶ
τοῖς πραχθεῖσιν ὑπ᾽ αὐτοῦ, ὥσπερ καὶ ἐπὶ τοῖς
ὑπὸ τοῦ Δρούσου, γενέσθαι ἐσηγήσατο. τοῖς τε
στρατιώταις τοῖς ἐν τῇ Παννονίᾳ τὰ αὐτὰ τοῖς
ὑπ᾽ ἐκείνου δοθεῖσιν ἐδωρήσατο: ἐς μέντοι τὸ
ἔπειτα οὐ πρότερον τοὺς ἔξω τῆς Ἰταλίας
στρατευομένους ἀπέλυε πρὶν τὰ εἴκοσιν ἔτη στρατεύσασθαι.
