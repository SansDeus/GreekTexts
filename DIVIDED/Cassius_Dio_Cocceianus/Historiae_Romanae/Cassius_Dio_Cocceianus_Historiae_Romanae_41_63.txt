καὶ τοῖς μὲν ἄλλοις, οἷς πόρρωθεν ἡ
ἀλκὴ ἦν, ἧττον τὸ δεινὸν συνέβαινεν, οὐδὲ
γὰρ εἰδότες οὓς ἔβαλλον, ἐτόξευον ἠκόντιζον
ἐσφενδόνων: οἱ δὲ δὴ ὁπλῖται οἵ τε ἱππῆς
χαλεπώτατα ἀπήλλασσον, ἅτε γὰρ  γὰρ βς., καὶ λ.  ἐγγὺς
ἀλλήλων ὄντες καί τι καὶ λαλεῖν σφισι δυνάμενοι
ἐγνώριζόν τε ἅμα τοὺς ἀντιπαρατεταγμένους καὶ
ἐτίτρωσκον, ἀνεκάλουν καὶ ἐφόνευον, τῶν πατρίδων
ἐμέμνηντο καὶ ἐσκύλευον. ταῦτα μὲν οἵ
τε Ῥωμαῖοι καὶ οἱ ἄλλοι οἱ ἐκ τῆς Ἰταλίας
συστρατευόμενοί σφισιν, ὅπου ποτὲ προστύχοιεν
ἀλλήλοις, καὶ ἔπραττον καὶ ἔπασχον: καὶ
πολλοὶ πολλὰ καὶ οἴκαδε δι᾽ αὐτῶν τῶν σφαγέων
ἐνετέλλοντο. τὸ δὲ ὑπήκοον καὶ προθύμως καὶ
ἀφειδῶς ἐμάχετο, πολλὴν σπουδήν, ὥσπερ ποτὲ
ὑπὲρ  ὑπὲρ ρ. στεπη., ὑπὸ λ.  τῆς σφετέρας ἐλευθερίας, οὕτω τότε κατὰ
τῆς τῶν Ῥωμαίων δουλείας ποιούμενοι, ἐπιθυμίᾳ,
ἅτε ἐν πᾶσιν αὐτῶν ἐλαττούμενοι, ὁμοδούλους
σφᾶς ἔχειν.
