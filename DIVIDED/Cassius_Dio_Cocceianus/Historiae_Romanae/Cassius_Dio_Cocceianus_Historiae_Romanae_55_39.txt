ὁ δ᾽ οὖν ὅμιλος, οἷα ὑπό τε τοῦ λιμοῦ καὶ ὑπὸ
τοῦ τέλους τοῖς θ᾽ ὑπὸ τοῦ πυρὸς ἀπολωλόσι
κεκακωμένος, ἤσχαλλε, καὶ πολλὰ μὲν καὶ φανερῶς
νεωτεροποιὰ  νεωτεροποιὰ λευνξλ., νεωτεροποιαὶ ῾ξορρεξτεδ φρομ νεωτερωποιίαἰ μ.  διελάλουν, πλείω δὲ δὴ
βιβλία νύκτωρ ἐξετίθεσαν. καὶ ταῦτ᾽ ἐλέγετο
μὲν ἐκ παρασκευῆς Πουπλίου τινὸς Ῥούφου γίγνεσθαι,
ὑπωπτεύετο δὲ ἐς ἄλλους: ὁ μὲν γὰρ
Ῥοῦφος οὔτε ἐνθυμηθῆναί τι αὐτῶν οὔτε πρᾶξαι
ἐδύνατο, ἕτεροι δὲ τῷ ἐκείνου ὀνόματι καταχρώμενοι
καινοτομεῖν ἐπιστεύοντο. καὶ διὰ τοῦτο
ζήτησίς τε αὐτῶν ἐψηφίσθη καὶ μήνυτρα προετέθη:
μηνύσεις τε ἐγίγνοντο, καὶ ἡ πόλις καὶ ἐκ
τούτων ἐταράττετο, μέχρις οὗ ἥ τε σιτοδεία
ἐπαύσατο, καὶ μονομαχίας ἀγῶνες ἐπὶ τῷ Δρούσῳ
πρός τε τοῦ Γερμανικοῦ τοῦ Καίσαρος καὶ πρὸς
Τιβερίου Κλαυδίου Νέρωνος, τῶν υἱέων αὐτοῦ,
ἐγένοντο. τοῦτό τε γὰρ αὐτοὺς ἐπὶ τῇ τοῦ
Δρούσου μνήμῃ παρεμυθήσατο, καὶ ὅτι τὸ Διοσκόρειον  Διοσκόρειον δινδ., διοσκούρειον μ. 
ὁ Τιβέριος καθιερώσας οὐ τὸ ἑαυτοῦ
μόνον ὄνομα αὐτῷ, Κλαυδιανὸν ἑαυτὸν ἀντὶ τοῦ
Κλαυδίου διὰ τὴν ἐς τὸ τοῦ Αὐγούστου γένος
ἐκποίησιν ὀνομάσας, ἀλλὰ καὶ τὸ ἐκείνου ἐπέγραψε.
τά τε γὰρ τῶν πολέμων ἅμα διῴκει, καὶ
ἐς τὴν πόλιν, ὁπότε παράσχοι, συνεχῶς ἐσεφοίτα,
τὸ μέν τι πραγμάτων τινῶν ἕνεκα, τὸ δὲ δὴ πλεῖστον
φοβούμενος μὴ ὁ Αὔγουστος ἄλλον τινὰ
παρὰ τὴν ἀπουσίαν αὐτοῦ προτιμήσῃ.
ταῦτά τε ἐν τῷ ἔτει τούτῳ ἐγένετο, καὶ ἐπειδὴ
ὁ τῆς Ἀχαΐας ἄρχων μεσούσης που τῆς ἡγεμονίας
ἀπέθανε, τῷ τε ταμίᾳ  ταμίᾳ βκ., ταμίειαι μ.  καὶ τῷ παρέδρῳ αὐτοῦ, ὃν
πρεσβευτήν, ὥσπερ εἶπον, καλοῦμεν, τῷ μὲν τὰ
ἐντὸς τοῦ ἰσθμοῦ τῷ δὲ τὰ λοιπὰ διοικῆσαι προσετάχθη.
ὅ τε Ἡρώδης ὁ Παλαιστῖνος, αἰτίαν
τινὰ ἀπὸ τῶν ἀδελφῶν λαβών, ὑπὲρ τὰς Ἄλπεις
ὑπερωρίσθη, καὶ τὸ μέρος τῆς ἀρχῆς αὐτοῦ ἐδημοσιώθη.
