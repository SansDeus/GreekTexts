ὁ οὖν Ἀφράνιος ἀθυμήσας ἐπὶ τούτοις, καὶ
τὰ ἐν  ἐν αδδεδ βψ ρ. στεπη.  Ἰλέρδᾳ οὔτε ἀσφαλῆ οὔτε ἐπιτήδεια
πρὸς χρόνιον διατριβὴν ἰδὼν ὄντα, ἀναχωρῆσαι
πρός τε τὸν Ἴβηρα καὶ πρὸς τὰς ἐκεῖ πόλεις
ἔγνω, καὶ νυκτός, ὡς λήσων ἢ φθάσων τοὺς
ἐναντίους, ἄρας ἐπορεύετο. καὶ οὐκ ἔλαθε μὲν
ἀνιστάμενος, οὐ μέντοι καὶ εὐθὺς ἐπεδιώχθη:
ὁ γὰρ Καῖσαρ οὐχ ἡγήσατο ἀσφαλὲς εἶναι ἐν  ἐν αδδεδ βψ στ. 
σκότῳ πολεμίοις ἐμπείροις τῆς χώρας μετὰ
ἀπείρων ἐπακολουθῆσαι. ὡς μέντοι ἡ ἡμέρα
διέλαμψεν, ἠπείχθη, καὶ αὐτοὺς ἐν μέσῃ τῇ
ὁδῷ καταλαβὼν πανταχόθεν ἐξαπίνης πόρρωθεν
περιεστοιχίσατο: τῷ τε γὰρ πλήθει πολὺ περιῆν,
καὶ τὸ χωρίον κοῖλον ὂν συμμαχοῦν ἔσχεν.
ὁμόσε γὰρ οὐκ ἠθέλησέ σφισι χωρῆσαι, τὸ μέν
τι φοβηθεὶς μὴ καὶ ἐς ἀπόνοιαν καταστάντες
ἐξεργάσωνταί τι δεινόν, τὸ δὲ καὶ ἄλλως ἀκονιτί
σφας παραστήσεσθαι  παραστήσεσθαι ρειμ., παραστήσασθαι λ.  ἐλπίσας. ὅ καὶ ἐγένετο:
ὡς γὰρ πολλαχῇ πειράσαντες οὐδαμῇ διαπεσεῖν
ἠδυνήθησαν, καὶ ἔκ τε τούτου καὶ ἐκ τῆς ἀγρυπνίας
τῆς τε πορείας ἐκεκμήκεσαν, καὶ προσέτι
οὔτε τροφὴν εἶχον ῾αὐθημερὸν γὰρ τὸν σταθμὸν
διατελέσειν προσδοκήσαντες οὐδὲν ἐπηνέγκαντὀ
οὔθ᾽ ὕδατος εὐπόρουν ῾τὰ γὰρ χωρία ἐκεῖνα
δεινῶς ἐστιν ἄνυδρἀ, παρέδοσάν σφας, ἐφ᾽ ᾧ
μήτε τι δεινὸν πάθωσι μήτε ἐπὶ τὸν Πομπήιον
