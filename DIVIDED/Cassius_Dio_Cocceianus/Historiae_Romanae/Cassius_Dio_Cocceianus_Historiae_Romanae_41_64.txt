μεγίστη τε οὖν ἡ μάχη καὶ πολυτροπωτάτη
διά τε ταῦτα καὶ διὰ τὸ πλῆθος τό τε πολυειδὲς
τῆς παρασκευῆς ἐγένετο. πάμπολλοι μὲν γὰρ
ὁπλῖται πάμπολλοι δὲ καὶ ἱππῆς, τοξόται τε
ἕτεροι καὶ σφενδονῆται ἄλλοι ὄντες, τό τε πεδίον
πᾶν κατέλαβον, καὶ σκεδασθέντες πολλαχῇ μὲν
ἀλλήλοις οἷα ὁμόσκευοι, πολλαχῇ δὲ καὶ ἑτέροις
ἀναμὶξ ἐμάχοντο. προεῖχον δὲ οἱ Πομπηίειοι τῇ
τε ἱππείᾳ καὶ τῇ τοξείᾳ, καὶ διὰ τοῦτο πόρρωθέν
τε ἐγκυκλούμενοί τινας προσβολαῖς αἰφνιδίοις
ἐχρῶντο, καὶ συνταράξαντες αὐτοὺς ἐξανεχώρουν,
εἶτ᾽ αὖθις καὶ μάλ᾽ αὖθις ἐπετίθεντό σφισι, τοτὲ
μὲν ἐνταῦθα τοτὲ δὲ ἐκεῖσε μεθιστάμενοι. οἱ οὖν
Καισάρειοι ταῦτά τε ἐφυλάσσοντο, καὶ τὰς
τάξεις σφῶν ἐξελίσσοντες ἀντιπρόσωποί τε ἀεὶ
τοῖς προσβάλλουσιν  προσβάλλουσιν χιπη., προσβαλοῦσιν λ.  ἐγίγνοντο καὶ ὁμόσε αὐτοῖς
χωροῦντες τῶν τε ἀνδρῶν καὶ τῶν ἵππων  ἵππων χιπη., ἱππέων λ. 
ἀντελαμβάνοντο, προθύμως ἀγωνιζόμενοι: καὶ
γὰρ πεζοὶ τοῖς ἱππεῦσιν αὐτῶν κοῦφοι ἐπ᾽ αὐτὸ
τοῦτο συνετετάχατο. καὶ ταῦτα οὐ καθ᾽ ἕν,  καθ᾽ ἕν ρκ., καθ᾽ ἕνα λ. 
ὥσπερ εἶπον, ἀλλὰ πολλαχῇ ἅμα σποράδην
ἐγίγνετο, ὥστε τῶν μὲν πόρρωθεν μαχομένων τῶν
δὲ συσταδὸν ἀγωνιζομένων, καὶ τῶν μὲν παιόντων
τινὰς τῶν δὲ πατασσομένων, φευγόντων ἑτέρων,
διωκόντων ἄλλων,  ἄλλων χιπη., ἑτέρων λ.  πολλὰς μὲν πεζομαχίας
πολλὰς δὲ καὶ ἱππομαχίας ὁρᾶσθαι. κἀν τούτῳ
καὶ παρὰ δόξαν  παρὰ δόξαν χιπη., παραδόξαντι λ.  συχνὰ συνέβαινε. καὶ γὰρ
τρέψας τίς τινα ἐτρέπετο, καὶ ἄλλος ἐκκλίνας
τινὰ ἀντεπετίθετο αὐτῷ: πλήξας τις ἕτερον
αὐτὸς ἐτιτρώσκετο, καὶ πεπτωκὼς ἄλλος τὸν
ἑστηκότα ἀπεκτίννυε. καὶ πολλοὶ μὲν καὶ
ἄτρωτοι ἔθνησκον, πολλοὶ δὲ καὶ ἡμιθνῆτες
ἐφόνευον. καὶ οἱ μὲν ἔχαιρον καὶ ἐπαιώνιζον, οἱ
δὲ ἐλυποῦντο καὶ ὠλοφύροντο, ὥστε βοῆς καὶ
στεναγμῶν πάντα πληρωθῆναι, καὶ τοῖς μὲν
πλείοσι καὶ ἐκ τούτου ταραχὴν ἐγγενέσθαι ῾τὰ
γὰρ λεγόμενα ἄσημά σφισι διά τε τὸ ἀλλοεθνὲς
καὶ διὰ τὸ ἀλλόθροον ὄντα δεινῶς αὐτοὺς
ἐξέπλησσἐ, τοῖς δὲ δὴ συνιεῖσιν ἀλλήλων πολλαπλάσιον
τὸ κακὸν συμβῆναι: πρὸς γὰρ τοῖς
ἰδίοις σφῶν παθήμασι καὶ τὰ τῶν πέλας καὶ
ἑώρων ἅμα καὶ ἤκουον.
