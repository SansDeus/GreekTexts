κἀν τούτῳ τούς τε στρατηγοὺς καὶ τοὺς ὑπάτους,
καίπερ ἐπ᾽ ἐξόδῳ ἤδη τοῦ ἔτους ὄντος, παύσαντες
ἄλλους  ἄλλους μ, ἀλλήλους λ.  ἀντικατέστησαν, βραχὺ φροντίσαντες
εἰ καὶ ἐπ᾽ ὀλίγας ἡμέρας ἄρξουσι. καὶ
εἷς γε τῶν τότε ὑπατευσάντων Λούκιος Κορνήλιος
Βάλβος ἐγένετο, Γαδειρεύς τε ὢν καὶ πλούτῳ καὶ
μεγαλονοίᾳ τοσοῦτον  τοσοῦτον χιπη., τοσαύτῃ λμ.  τοὺς καθ᾽ ἑαυτὸν ἀνθρώπους
ὑπερενεγκὼν ὥστε καὶ δωρεὰν τοῖς Ῥωμαίοις
ἀνὰ πέντε καὶ εἴκοσι δραχμὰς τελευτῶν
καταλιπεῖν. τοῦτό τε οὖν ἐποίησαν, καὶ ἐν τῇ
τελευταίᾳ τοῦ ἔτους ἡμέρᾳ ἀγορανόμου τινὸς ἀποθανόντος
ἕτερον ἐς τὰς λοιπὰς ὥρας ἀνθείλοντο.
κἀν τῷ αὐτῷ τούτῳ χρόνῳ τό τε ὕδωρ τὸ Ἰούλιον
ὠνομασμένον ἐς τὴν πόλιν ἐπωχετεύθη, καὶ ἡ
πανήγυρις ἡ ἐπὶ τῷ πολέμῳ τῷ πρὸς τοὺς σφαγέας
εὐχθεῖσα ὑπὸ  ὑπὸ ρειμ., ἀπὸ λμ.  τῶν ὑπάτων ἐποιήθη. τά τε
τοῖς ἑπτὰ ἀνδράσιν ὠνομασμένοις προσήκοντα οἱ
ποντίφικες, ἐπειδὴ μηδεὶς ἐκείνων παρῆν, ἐπετέλεσαν:
καὶ τοῦτο καὶ ἄλλοτε πολλάκις ἐγένετο.
