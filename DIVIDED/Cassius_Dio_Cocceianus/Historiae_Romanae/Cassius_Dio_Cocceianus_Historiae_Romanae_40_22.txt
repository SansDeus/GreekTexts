μέγιστον δὲ ὅμως αὐτοὺς ὁ Ἄβγαρος  Ἄβγαρος βς., Αὔγαρος λ ῾ηερε ανδ ιν φολλοωινγ ξηαπτερσ᾽.  ὁ Ὀρροηνὸς
ἐλυμήνατο: ἔνσπονδος γὰρ τοῖς Ῥωμαίοις
ἐπὶ τοῦ Πομπηίου γενόμενος ἀνθείλετο τὰ τοῦ
βαρβάρου. καὶ τοῦτο μὲν καὶ ὁ Ἀλχαυδόνιος ὁ
Ἀράβιος ἐποίησε: πρὸς γὰρ τὸ ἰσχυρὸν ἀεὶ μεθίστατο.
ἀλλ᾽ ἐκεῖνος μὲν ἐκ τοῦ προφανοῦς ἀπέστη,
καὶ κατὰ τοῦτο οὐ δυσφύλακτος ἦν: ὁ δ᾽ Ἄβγαρος
ἐφρόνει μὲν τὰ τοῦ Πάρθου, ἐπλάττετο δὲ τῷ
Κράσσῳ φιλικῶς ἔχειν, καὶ χρήματά τε ἀφειδῶς
αὐτῷ ἀνήλισκε, καὶ τά τε βουλεύματα αὐτοῦ
πάντα καὶ ἐμάνθανε καὶ ἐκείνῳ διήγγελλε, καὶ
προσέτι εἰ μέν τι χρηστόν σφων ἦν, ἀπέτρεπεν
αὐτόν, εἰ δ᾽ ἀσύμφορον, ἐπέσπερχε. καὶ δὴ καὶ
τοιόνδε τι τελευτῶν ἔπραξε. τοῦ γὰρ Κράσσου
πρὸς Σελεύκειαν ὁρμῆσαι διανοουμένου, ὥστε
ἐκεῖσέ τε ἀσφαλῶς παρά τε τὸν Εὐφράτην καὶ
δἰ αὐτοῦ τῷ τε στρατῷ καὶ τοῖς ἐπιτηδείοις κομισθῆναι,
καὶ μετ᾽ αὐτῶν ῾προσποιήσεσθαι γάρ
σφας ἅτε καὶ Ἕλληνας ῥᾳδίως ἤλπιζεν᾽ ἐπὶ
Κτησιφῶντα μὴ χαλεπῶς περαιωθῆναι, τούτου
μὲν ὡς καὶ χρονίου ἐσομένου ἀμελῆσαι αὐτὸν
ἐποίησε, τῷ δὲ δὴ Σουρήνᾳ ὡς καὶ ἐγγὺς καὶ μετ᾽
