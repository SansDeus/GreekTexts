καὶ οὗτοι μὲν ἐν οὐδενὶ λόγῳ ἀπώλλυντο, ἦν
δὲ ἁπάντων νοσημάτων καὶ ἁπάντων κακουργημάτων
χαλεπώτερος Ῥωμαίοις ὁ Κόμμοδος, διά
τε τἆλλα καὶ ὅτι ἠναγκάζοντο, ἃ τῷ πατρὶ αὐτοῦ
κατ᾽ εὔνοιαν ἐψηφίζοντο, ταῦτ᾽ ἐκείνῳ διὰ φόβον
ἀπονέμειν ἐξ ἐπιτάγματος. Κομμοδιανὴν γοῦν
τήν τε Ῥώμην αὐτὴν καὶ τὰ στρατόπεδα Κομμοδιανά,
τήν τε ἡμέραν ἐν ᾗ ταῦτα ἐψηφίζετο
Κομμοδιανὰ καλεῖσθαι προσέταξεν. ἑαυτῷ δὲ
ἄλλας τε παμπόλλους ἐπωνυμίας καὶ τὴν Ἡρακλέους
ἀπήνεγκε. τὴν δὲ Ῥώμην ἀθάνατον
εὐτυχῆ κολωνίαν τῆς οἰκουμένης  τῆς οἰκουμένης βς., οἰκουμένην τῆς γῆς Ωξ.  ῾καὶ γὰρ ἄποικον
αὐτὴν ἑαυτοῦ δοκεῖν ἐβούλετὀ ἐπωνόμασεν.
καὶ ἀνδριάς τε αὐτῷ χρυσοῦς χιλίων λιτρῶν μετά
τε ταύρου καὶ βοὸς θηλείας ἐγένετο, καὶ τέλος
καὶ οἱ μῆνες ἀπ᾽ αὐτοῦ πάντες ἐπεκλήθησαν,
ὥστε καταριθμεῖσθαι αὐτοὺς οὕτως, Ἀμαζόνιος
Ἀνίκητος Εὐτυχὴς Εὐσεβὴς  Εὐτυχὴς Εὐσεβής Ωξ ζον., Εὐσεβὴς Εὐτυχής Jοαν. αντ.  Λούκιος Αἴλιος
Αὐρήλιος Κόμμοδος Αὔγουστος Ἡράκλειος Ῥωμαῖος
ὑπεραίρων. αὐτὸς μὲν γὰρ ἄλλοτε ἄλλα
μετελάμβανε τῶν ὀνομάτων, τὸν δ᾽ Ἀμαζόνιον
καὶ τὸν Ὑπεραίροντα παγίως ἑαυτῷ ἔθετο ὡς καὶ
ἐν πᾶσιν ἁπλῶς πάντας ἀνθρώπους καθ᾽ ὑπερβολὴν
νικῶν: οὕτω καθ᾽ ὑπερβολὴν ἐμεμήνει τὸ
κάθαρμα. καὶ τῇ βουλῇ οὕτως ἐπέστελλεν:
αὐτοκράτωρ Καῖσαρ Λούκιος Αἴλιος Αὐρήλιος
Κόμμοδος Αὔγουστος Εὐσεβὴς Εὐτυχής, Σαρματικὸς
Γερμανικὸς Μέγιστος Βρεττανικός, Εἰρηνοποιὸς
τῆς οἰκουμένης, Ἀνίκητος,  ἀνίκητος ρ. στεπη., εὐτυχὴς ἀνίκητος Ωξ.  Ῥωμαῖος
Ἡρακλῆς, Ἀρχιερεύς, δημαρχικῆς ἐξουσίας τὸ
ὀκτωκαιδέκατον, αὐτοκράτωρ τὸ ὄγδοον, ὕπατος
τὸ ἕβδομον, Πατὴρ Πατρίδος, ὑπάτοις στρατηγοῖς
δημάρχοις  δημάρχοις βς., φολλοωινγ βλανξυσ᾽ τρανσλατιον, μαρχικοῖς Ωξ ζον.  γερουσίᾳ Κομμοδιανῇ εὐτυχεῖ
χαίρειν.  καὶ ἀνδριάντες αὐτοῦ παμπληθεῖς ἐν
Ἡρακλέους  Ἡρακλέους ζον., ἡρακλέος Ωξ. σχήματι ἔστησαν. καὶ τὸν αἰῶνα
τὸν ἐπ᾽ αὐτοῦ χρυσοῦν τε ὀνομάζεσθαι καὶ
ἐς τὰ γράμματα πάντα ὁμοίως ἐσγράφεσθαι ἐψηφίσθη.
