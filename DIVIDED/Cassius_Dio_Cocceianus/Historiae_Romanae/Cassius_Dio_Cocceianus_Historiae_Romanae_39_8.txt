ἔχθρας τὸν Κικέρωνα μισῶν. οὗτοί τε οὖν ἐπὶ
πλέον ἢ πρίν, ἅτε καὶ ἡγεμόνας τοὺς ὑπάτους
ἔχοντες, καὶ οἱ ἄλλοι οἱ ἐν τῇ πόλει διαστάντες
πρὸς ἑκατέρους ἐθορύβουν. καὶ ἄλλα τε ἐκ
τούτου οὐκ ἐν κόσμῳ πολλὰ ἐγίγνετο, καὶ ἐν αὐτῇ
τῇ διαψηφίσει ὁ Κλώδιος γνοὺς τὸ πλῆθος πρὸς
τοῦ Κικέρωνος ἐσόμενον, τοὺς μονομάχους οὓς ὁ
ἀδελφὸς αὐτοῦ πρὸς ἀγῶνας ἐπιταφίους ἐπὶ τῷ
Μάρκῳ τῷ συγγενεῖ προπαρεσκεύαστο λαβὼν
ἐσεπήδησεν ἐς τὸν σύλλογον καὶ πολλοὺς μὲν
ἔτρωσε πολλοὺς δὲ καὶ ἔκτεινεν. οὔτ᾽ οὖν ἡ
γνώμη ἐκυρώθη, καὶ ἐκείνοις ὡς δορυφόροις συνὼν
φοβερὸς καὶ ἐς τἆλλα πᾶσιν ἦν, ἀγορανομίαν τε
ᾔτει ὡς καὶ τὴν δίκην τῆς βίας, ἂν ἀποδειχθῇ,
διαφευξόμενος.  διαφευξόμενος δινδ., διαφευξούμενος λ.  ἐγράψατο γὰρ αὐτὸν ὁ Μίλων
καὶ οὐκ ἐσήγαγε μέν ῾οὔτε γὰρ οἱ ταμίαι, δι᾽ ὧν
τὴν ἀποκλήρωσιν τῶν δικαστῶν γενέσθαι ἐχρῆν,
ᾕρηντο, καὶ ὁ Νέπως ἀπεῖπε τῷ στρατηγῷ μηδεμίαν
πρὸ τῆς κληρώσεως αὐτῶν δίκην προσέσθαι:
ἔδει δὲ ἄρα τοὺς ἀγορανόμους πρὸ τῶν
ταμιῶν καταστῆναι, καὶ διὰ τοῦτο ὅτι μάλιστα
