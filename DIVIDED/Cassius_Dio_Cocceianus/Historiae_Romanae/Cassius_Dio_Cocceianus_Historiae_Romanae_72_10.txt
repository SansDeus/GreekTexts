ὅτι ἐπρεσβεύσαντο οἱ Ἰάζυγες εἰρήνης δεόμενοι
πρὸς Μᾶρκον, οὐ μέντοι καὶ ἔτυχόν τινος:
ἄπιστόν τε γὰρ τὸ φῦλον αὐτῶν ὁ Μᾶρκος εἰδὼς
ὄν, καὶ προσέτι καὶ ὑπὸ τῶν Κουάδων ἀπατηθείς,
ἐπίπαν ἐξελεῖν  ἐξελεῖν βς., ἐξελθεῖν μσς.  ἠθέλησεν. οἱ γὰρ Κούαδοι οὐχ
ὅτι ἐκείνοις τότε συνεμάχησαν, ἀλλὰ καὶ τοὺς
Μαρκομάνους πρότερον, ὡς ἔτι ἐπολέμουν, καταφεύγοντας
ἐς τὴν σφετέραν ὅτε βιασθεῖεν ἐδέχοντο,
καὶ οὔτ᾽ ἄλλο τι ὧν ὡμολογήκεσαν ἐποίουν,
οὔτε τοὺς αἰχμαλώτους πάντας ἀπέδοσαν ἀλλ᾽
ὀλίγους, καὶ τούτους οἷς οὔτε ἐς πρᾶσιν οὔτε ἐς
ὑπηρεσίαν τινὰ χρήσασθαι ἐδύναντο. εἰ δ᾽ οὖν
τινὰς καὶ τῶν ἀκμαζόντων ἀπεδίδοσαν, ἀλλὰ
τούς γε  γε ρκ., τε μσς.  συγγενεῖς αὐτῶν οἴκοι κατεῖχον, ἵνα
καὶ ἐκεῖνοι πρὸς αὐτοὺς αὐτομολῶσι. καὶ τὸν
βασιλέα σφῶν Φούρτιον ἐκβαλόντες  ἐκβαλόντες υρς., ἐκβάλλοντες μσς.  Ἀριόγαισον
αὐτοὶ ἐφ᾽ ἑαυτῶν βασιλέα σφίσιν ἐστήσαντο.
καὶ τούτοις διὰ ταῦτα ὁ αὐτοκράτωρ οὔτε ἐκεῖνον
ὡς καὶ νόμῳ τινὶ γεγονότα ἐβεβαίωσεν, οὔτε
τὰς σπονδάς, καίπερ πέντε μυριάδας αἰχμαλώτων
ἀποδώσειν ὑπισχνουμένοις, ἀνενεώσατο.   εχξ. υγ 59 ῾π. 409᾿.  
