ὁρῶν οὖν ὁ Ἀντώνιος τὸν Καίσαρα αὐξανόμενον,
ἐπεχείρησε δελεάσαι τὸ πλῆθος, εἴ πως
ἐκείνου τε αὐτοὺς ἀποσπάσειε καὶ ἑαυτῷ προσποιήσειε,
καὶ χώραν ἄλλην τε πολλὴν καὶ τὴν ἐν
τοῖς ἕλεσι τοῖς Πομπτίνοις, ὡς κεχωσμένοις ἤδη
καὶ  καὶ ρειμ., καί τε ῾τει μ̓ λμ.  γεωργεῖσθαι δυναμένοις, κληρουχηθῆναι διὰ
Λουκίου Ἀντωνίου ἀδελφοῦ δημαρχοῦντος ἐσηγήσατο.
τρεῖς γὰρ οἱ ἀδελφοὶ οἱ Ἀντώνιοι οὗτοι
ὄντες ἀρχὰς ἅμα πάντες ἔσχον, ὁ μὲν Μᾶρκος
ὑπατεύων, ὁ δὲ Λούκιος δημαρχῶν, ὁ δὲ Γάϊος
στρατηγῶν: ὅθεν οὐχ ἥκιστα ἠδυνήθησαν τοὺς
μὲν τότε τῶν συμμάχων καὶ τῶν ὑπηκόων ἄρχοντας,
πλὴν τῶν σφαγέων τῶν πλειόνων, ἄλλων τέ
τινων οὓς πιστούς σφισιν ἐνόμιζον εἶναι, παῦσαι,
ἑτέρους δὲ ἀντ᾽ αὐτῶν ἀνθελέσθαι, καί τισιν ἐπὶ
μακρότερον, παρὰ τὰ νενομοθετημένα πρὸς  πρὸς βς., παρὰ λμ.  τοῦ
Καίσαρος, ἄρχειν ἐπιτρέψαι, καὶ τὴν μὲν Μακεδονίαν
τὴν τῷ Μάρκῳ ἐκ τοῦ κλήρου δεδομένην ὁ
ἀδελφὸς αὐτοῦ Γάϊος σφετερίσασθαι, τὴν δὲ
Γαλατίαν τὴν ἐντὸς τῶν Ἄλπεων, ᾗ ὁ Βροῦτος ὁ
Δέκιμος προσετέτακτο, αὐτὸς ἐκεῖνος μετὰ τῶν
στρατευμάτων τῶν  τῶν συππλιεδ βψ ρκ.  ἐς τὴν Ἀπολλωνίαν προπεμφθέντων,
ὡς καὶ ἰσχυροτάτην καὶ τοῖς στρατιώταις
καὶ τοῖς χρήμασιν οὖσαν, ἀντιλαβεῖν.
ταῦτά τε οὖν ἐψηφίσθη, καὶ τῷ Πομπηίῳ τῷ
Σέξτῳ δύναμιν ἤδη πολλὴν ἔχοντι ἥ τε ἄδεια,
καίτοι ὑπὸ τοῦ Καίσαρος ὥσπερ καὶ τοῖς ἄλλοις
δοθεῖσα, ἐβεβαιώθη, καὶ τὰ χρήματα, ὅσα ἔν τε
ἀργυρίῳ καὶ ἐν χρυσίῳ τὸ δημόσιον ἐκ τῆς πατρῴας
αὐτοῦ οὐσίας εἰλήφει, ἀποδοθῆναι ἐγνώσθη:
τῶν γὰρ χωρίων αὐτῆς  αὐτῆς ρ. στεπη., αὐτοῖς λμ, αὐτοῦ χιπη.  τὰ πλείω Ἀντώνιος ἔχων
οὐδεμίαν ἀπόδοσιν ἐποιήσατο.
