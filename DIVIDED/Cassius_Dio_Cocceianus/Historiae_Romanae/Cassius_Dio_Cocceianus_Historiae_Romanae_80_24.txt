ἕως μὲν οὖν ὁ Σαρδανάπαλλος τὸν ἀνεψιὸν
ἐφίλει, ἐσώζετο: ἐπεὶ δὲ πάντας ὑπώπτευε καὶ
ἐμάνθανε πρὸς ἐκεῖνον ῥέποντας ὁλοσχερῶς ταῖς
εὐνοίαις, ἐτόλμησε μεταγνῶναι καὶ πάντα ἐπὶ
καθαιρέσει αὐτοῦ ἔπραττεν.   χιπη. 353, 11-15 ρ. στ.  
ὅτι τινῶν συνηγορούντων τῷ Ψευδαντωνίνῳ
καὶ εἰπόντων ὡς εὐτυχὴς εἴη τῷ υἱῷ συνυπατεύων,
ἔφη:  εὐτυχέστερος ἔσομαι κατὰ τὸν ἑξῆς
ἐνιαυτὸν μετὰ γνησίου υἱοῦ μέλλων ὑπατεύειν.    πετρ. πατρ. εχξ. ϝατ. 155 ῾π. 233 μαι.῀π. 127, 21-24 δινδ.᾿.  
ὡς δέ ποτε καὶ ἀνελεῖν αὐτὸν ἐπεχείρησεν,
οὐ μόνον οὐδὲν ἤνυσεν, ἀλλὰ καὶ αὐτὸς ἀποθανεῖν
ἐκινδύνευσεν: ὅ τε γὰρ Ἀλέξανδρος ὑπό
τε τῆς μητρὸς καὶ τῆς τήθης ὑπό τε τῶν στρατιωτῶν
ἰσχυρῶς ἐφυλάσσετο, καὶ οἱ δορυφόροι
αἰσθόμενοι τὴν ἐπιχείρησιν τοῦ Σαρδαναπάλλου
δεινῶς ἐθορύβησαν, οὐ πρίν τε ἐπαύσαντο στασιάζοντες
ἢ τὸν Σαρδανάπαλλον τὸ στρατόπεδον
σὺν τῷ Ἀλεξάνδρῳ καταλαβόντα, πολλά τε
ἱκετεύσαντα καὶ τοὺς ἐξαιτηθέντας παρ᾽ αὐτῶν
τῶν συνασελγαινόντων αὐτῷ ἐκδοῦναι ἀναγκασθέντα,
ὑπέρ τε τοῦ Ἱεροκλέους οἰκτρὰ λαλήσαντα
καὶ δάκρυσι κλαύσαντα, τήν τε σφαγὴν
τὴν ἑαυτοῦ προδείξαντα, καὶ ἐπειπόντα  ἕνα
μοι τοῦτον χαρίσασθε, ὅ τι βούλεσθε περὶ αὐτοῦ
ὑποτοπήσαντες, ἢ ἐμὲ ἀποκτείνατε,  μόλις αὐτοὺς
ἐκμειλίξασθαι. τότε μὲν οὖν μόλις ἐσώθη:
καὶ γὰρ καὶ ἡ τήθη αὐτοῦ ἐμίσει τε αὐτὸν ἐφ᾽
οἷς ἔπραττεν, ὡς οὐδὲ τοῦ Ἀντωνίνου υἱὸν ὄντα,
καὶ πρὸς τὸν Ἀλέξανδρον ὡς καὶ ὄντως  καὶ ὄντως σψλβ., ὄντως καί Ωξ.  ἐξ
