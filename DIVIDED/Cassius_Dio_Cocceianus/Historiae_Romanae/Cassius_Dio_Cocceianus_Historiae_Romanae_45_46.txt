καί μοι νῦν μάλιστα τὸ λεχθέν ποτε ὑπ᾽ αὐτοῦ
ἐκείνου μνημονεύσατε, ὅτι οὐχ οἷόν τέ ἐστιν ὑμῖν,
ἂν μὴ κρατήσητε, σωθῆναι. οὐδὲν οὖν ἄλλο
ποιοῦσιν οἱ κελεύοντες ὑμᾶς πρεσβεύσασθαι ἢ
ὅπως ὑμεῖς μὲν βραδύνητε, κἀκ τούτου καὶ τὰ τῶν
συμμαχούντων ὑμῖν ἀργότερα καὶ ἀθυμότερα
γένηται, ἐκεῖνος δὲ ἐν τούτῳ καθ᾽ ἡσυχίαν πάνθ᾽
ὅσα ἂν βούληται πράξῃ, καὶ τόν τε Δέκιμον
ἐξέλῃ καὶ τὴν Μούτιναν ἐκπολιορκήσῃ τήν τε
Γαλατίαν πᾶσαν λάβῃ, ὥστε μηκέθ᾽ ἡμᾶς ὅπως
αὐτῷ χρησώμεθα εὑρεῖν δυνηθῆναι, ἀλλ᾽ ὑποδεδιέναι
τε καὶ θεραπεύειν αὐτὸν καὶ προσκυνεῖν
ἀνάγκην  ἀνάγκην ρ. στεπη., ἀναγκῆι λμ.  ἔχειν. ἓν δὲ ἔτι  ἔτι μ, ὅτι λ.  τοῦτο περὶ τῆς
πρεσβείας εἰπὼν παύσομαι, ὅτι οὐδὲ ὁ Ἀντώνιος
λόγον τινὰ ὑμῖν ἔδωκε περὶ ὧν πράττειν ἔμελλεν,
ἵνα καὶ ὑμεῖς τοῦτο ποιήσητε.
ἐγὼ μὲν οὖν καὶ διὰ ταῦτα καὶ διὰ τἆλλα
πάντα συμβουλεύω ὑμῖν μὴ μέλλειν μηδὲ
διατρίβειν, ἀλλ᾽ ὅτι τάχιστα αὐτῷ πολεμῆσαι,
λογισαμένους ὅτι τὰ πλείω τῶν πραγμάτων τοῖς
καιροῖς ἢ ταῖς δυνάμεσι κατορθοῦται,  κατορθοῦται ρειμ., κατορθοῦνται λμ.  καὶ πάντως
που καὶ ἐκ τούτου συνιέναι ὅτι οὐκ ἄν ποτε τὴν
εἰρήνην, ἐν ᾗ καὶ πλεῖστον ἰσχύω καὶ πλοῦτον
καὶ δόξαν ἐκτησάμην, ἀφείς, εἴγε καὶ τῷ ἔργῳ
εἰρήνη ἦν,  εἰρήνη ἦν βκ., εἰρήνην λμ.  πολεμεῖν ὑμῖν, εἰ μή γε καὶ συμφέρειν
