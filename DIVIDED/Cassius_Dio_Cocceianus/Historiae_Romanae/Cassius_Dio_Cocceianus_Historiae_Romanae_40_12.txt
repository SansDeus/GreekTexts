διεκαρτέρησεν: οἱ δὲ δὴ βάρβαροι ἐπὶ πολὺ μὲν
τὴν ἐπικουρίαν αὐτοῦ ἠγνόησαν ῾νυκτοπορῶν γὰρ
ἔπειτα τὰς ἡμέρας ἐν ἀφανεστάτοις χωρίοις ηὐλίζετο,
ὅπως ἀπροσδοκήτοις ὅτι μάλιστα αὐτοῖς
προσμίξᾐ, ὀψὲ δέ ποτε ἐκ τῆς τῶν πολιορκουμένων
περιχαρείας ὑποτοπήσαντες αὐτὴν προσκόπους
ἔπεμψαν, καὶ μαθόντες παρ᾽ αὐτῶν πλησιάζοντα
ἤδη τὸν Καίσαρα ὥρμησαν ἐπ᾽ αὐτὸν ὡς
καὶ ἀνελπίστῳ οἱ προσπεσούμενοι. προμαθὼν οὖν
τοῦτ᾽ ἐκεῖνος τήν τε νύκτα κατὰ χώραν ἔμεινε, καὶ
ὑπὸ τὴν ἕω χωρίον τι ἐρυμνὸν προκαταλαβὼν
ἐνταῦθα ὡς ἐν βραχυτάτῳ ἐστρατοπεδεύσατο τοῦ
καὶ μετ᾽ ὀλίγων εἶναι δοκεῖν καὶ ἐκ τῆς πορείας
πεπονῆσθαι τήν τε ἔφοδόν σφων δεδιέναι, κἀκ τούτου
καὶ ἐς αὐτὸ τὸ μετέωρον αὐτοὺς ὑπαγαγέσθαι.  ὑπαγαγέσθαι ρειμ., ἀπαγαγέσθαι λ. 
καὶ ἔσχεν οὕτως: καταφρονήσαντες γὰρ αὐτοῦ διὰ
ταῦτα πρός τε τὸ ὄρθιον προσέβαλον καὶ μεγάλως
ἔπταισαν, ὥστε μηκέτ᾽ ἀντιπολεμῆσαι.
