τοιοῦτος μέν τις ὁ Οὐικτωρῖνος  Οὐικτωρῖνος βκ., βικτωρῖνος Ωξ.  ἦν, ὁ δὲ δὴ
Κλέανδρος ὁ μετὰ τὸν Περέννιον μέγιστον δυνηθεὶς
καὶ ἐπράθη μετὰ τῶν ὁμοδούλων, μεθ᾽ ὧν
καὶ ἀχθοφορήσων  ἀχθοφορήσων στ., ἀχθηφορήσων Ωξ.  ἐς τὴν Ῥώμην ἐκεκόμιστο,
χρόνου δὲ προϊόντος οὕτως ηὐξήθη ὥστε καὶ τοῦ
Κομμόδου προκοιτῆσαι, τήν τε παλλακίδα αὐτοῦ
Δαμοστρατίαν γῆμαι, καὶ τὸν Σαώτερον τὸν
Νικομηδέα τὸν πρὸ αὐτοῦ τὴν τιμὴν ἔχοντα
ταύτην ἀποκτεῖναι πρὸς πολλοῖς καὶ ἄλλοις:
καίτοι καὶ ἐκεῖνος μέγιστον ἠδυνήθη, καὶ διὰ
τοῦτο καὶ οἱ Νικομηδεῖς καὶ ἀγῶνα ἄγειν καὶ
νεὼν τοῦ Κομμόδου ποιήσασθαι παρὰ τῆς βουλῆς
ἔλαβον. ὁ δ᾽ οὖν  δ᾽ οὖν βκ., γοῦν Ωξ.  Κλέανδρος μέγας ὑπὸ τῆς
τύχης ἀρθεὶς καὶ ἐχαρίσατο καὶ ἐπώλησε βουλείας,
στρατείας, ἐπιτροπείας, ἡγεμονίας, πάντα
πράγματα. καὶ ἤδη τινὲς πάντα τὰ ὑπάρχοντά
σφισιν ἀναλώσαντες βουλευταὶ ἐγένοντο, ὥστε
καὶ λεχθῆναι ἐπὶ Ἰουλίου Σόλωνος ἀνδρὸς ἀφανεστάτου
ὅτι ἐς τὸ συνέδριον τῆς οὐσίας στερηθεὶς
ἐξωρίσθη. ταῦτά τε ὁ Κλέανδρος ἐποίει, καὶ
ὑπάτους ἐς ἕνα  ἕνα ζον., ομ. ωξ.  ἐνιαυτὸν πέντε καὶ εἴκοσιν
ἀπέδειξεν: ὃ μήτε  μήτε ζον., μὴ Ωξ.  πρότερόν ποτε μήθ᾽ ὕστερον
ἐγένετο: καὶ ἐν αὐτοῖς καὶ Σεουῆρος ὁ μετὰ
ταῦτα αὐταρχήσας ὑπάτευσεν. ἠργυρολόγει
μὲν οὖν πανταχόθεν, καὶ ἐκτήσατο πλεῖστα τῶν
πώποτε ὀνομασθέντων προκοίτων, καὶ ἀπ᾽ αὐτῶν
πολλὰ μὲν τῷ Κομμόδῳ ταῖς τε παλλακαῖς
αὐτοῦ ἐδίδου, πολλὰ δὲ καὶ ἐς οἰκίας καὶ ἐς
βαλανεῖα ἄλλα τέ τινα χρήσιμα καὶ ἰδιώταις
καὶ πόλεσιν ἐδαπάνα.
