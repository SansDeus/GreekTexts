ὁ δ᾽ οὖν Δολοβέλλας ἐγκρατὴς οὕτω τῆς Ἀσίας
γενόμενος ἐς τὴν Κιλικίαν ἦλθε, τοῦ Κασσίου ἐν
τῇ Παλαιστίνῃ ὄντος, καὶ τοὺς Ταρσέας ἑκουσίους
προσλαβὼν φρουρούς τινας αὐτοῦ ἐν Αἰγέαις ὄντας
ἐνίκησε, καὶ ἐς τὴν Συρίαν ἐνέβαλε. καὶ τῆς
μὲν Ἀντιοχείας ὑπὸ τῶν ἐμφρουρούντων αὐτὴν
ἀπεκρούσθη, τὴν δὲ δὴ Λαοδίκειαν ἀμαχεὶ διὰ τὴν
φιλίαν αὐτῶν, ἣν πρὸς τὸν Καίσαρα τὸν πρότερον
εἶχον, προσεποιήσατο. κἀκ τούτων ἡμέρας τινὰς
ἰσχύσας ῾τά τε γὰρ ἄλλα καὶ τὸ ναυτικὸν αὐτῷ
διὰ ταχέων ἐκ τῆς Ἀσίας ἐπῆλθἐ διέβαλεν  διέβαλεν ρ. στεπη., διέβαλλεν λμ.  ἐς
Ἄραδον, ὅπως καὶ παρ᾽ ἐκείνων καὶ χρήματα καὶ
ναῦς λάβῃ: κἀνταῦθα ἀποληφθεὶς μετ᾽ ὀλίγων
ἐκινδύνευσε. διαφυγὼν δ᾽ οὖν ἀπήντησέ τε τῷ
Κασσίῳ προσελαύνοντι, καὶ συμβαλὼν αὐτῷ
ἡττήθη. κατακλεισθείς τε ἐς τὴν Λαοδίκειαν
ἐπορθεῖτο, τῆς μὲν ἠπείρου παντελῶς εἰργόμενος
῾ἄλλοι τε γὰρ τῷ Κασσίῳ καὶ Πάρθοι τινὲς ἐβοήθησαν᾽,
ταῖς δὲ δὴ ναυσὶ ταῖς τε Ἀσιαναῖς καὶ
ταῖς Αἰγυπτίαις, ἃς ἡ Κλεοπάτρα αὐτῷ ἔπεμψε,
καὶ προσέτι καὶ τοῖς χρήμασι τοῖς παρ᾽ αὐτῆς
ἐλθοῦσιν ἰσχύων, μέχρις οὗ ὁ Στάϊος τό τε ναυτικὸν
συνεκρότησε, καὶ ἐς τὸν τῶν Λαοδικέων
λιμένα ἐσπλεύσας τούς τε ἀνταναχθέντας ἐκράτησε
καὶ ἀπέκλεισέν οἱ καὶ τὴν θάλασσαν. τότε
γὰρ ἀμφοτέρωθεν τῆς ἐπαγωγῆς τῶν ἐπιτηδείων
εἰρχθεὶς ἐπεκδρομὴν μὲν σπάνει τῶν ἀναγκαίων
ἐποιήσατο, καταραχθεὶς δὲ διὰ ταχέων ἐς τὸ τεῖχος,
καὶ προδιδόμενον αὐτὸ ἰδών, ἐφοβήθη μὴ ζῶν
ἁλοίη  ἁλοίη δινδ., ἁλώηι λμ.  καὶ ἑαυτὸν κατεχρήσατο. ὅπερ που καὶ
Μᾶρκος Ὀκτάουιος ὑποστράτηγος αὐτοῦ ἔπραξε.
καὶ οἱ μὲν ταφῆς ὑπὸ τοῦ Κασσίου, καίπερ τὸν
Τρεβώνιον ἄταφον ῥίψαντες, ἠξιώθησαν: οἵ τε
συστρατεύσαντές σφισι καὶ περιγενόμενοι καὶ
σωτηρίας καὶ ἀδείας, καίτοι πολέμιοι ὑπὸ τῶν
οἴκοι Ῥωμαίων νομισθέντες, ἔτυχον. οὐ μέντοι
οὐδ᾽ οἱ Λαοδικεῖς κακόν τι πλὴν συντελείας χρημάτων
ἔπαθον. ἀλλ᾽ οὐδὲ ἄλλος οὐδείς, συχνῶν
μετὰ τοῦτο ἐπιβουλευσάντων τῷ Κασσίῳ, ἐκολάσθη.
