σημεῖα δὲ αὐτῷ ἐξ ὧν τὴν ἡγεμονίαν ἤλπισε,
ταῦτα ἐγένετο. ὅτε γὰρ ἐς τὸ βουλευτήριον
ἐσεγράφη, ὄναρ ἔδοξε λύκαινάν τινα κατὰ ταὐτὰ
τῷ Ῥωμύλῳ θηλάζειν. μέλλοντί τε αὐτῷ τὴν
Ἰουλίαν ἄγεσθαι ἡ Φαυστῖνα ἡ τοῦ Μάρκου
γυνὴ τὸν θάλαμόν σφισιν ἐν τῷ Ἀφροδισίῳ τῷ
κατὰ τὸ παλάτιον παρεσκεύασεν. ὕδωρ τε ἐκ
τῆς χειρὸς αὐτῷ καθεύδοντί ποτε, ὥσπερ ἐκ
πηγῆς, ἀνεδόθη. καὶ ἐν Λουγδούνῳ ἄρχοντι
πᾶσα αὐτῷ ἡ τῶν Ῥωμαίων δύναμις προσῆλθέ τε
καὶ ἠσπάσατο, ὄναρ φημί. καὶ ἄλλοτε ἀνήχθη ἐς
περιωπὴν ὑπό τινος, καὶ καθορῶν ἀπ᾽ αὐτῆς
πᾶσαν μὲν τὴν γῆν πᾶσαν δὲ τὴν θάλατταν
ἐφήπτετο αὐτῶν ὥσπερ παναρμονίου τινὸς ὀργάνου,
καὶ ἐκεῖνα συνεφθέγγετο. καὶ αὖθις ἵππον
ἐν τῇ ἀγορᾷ τῇ Ῥωμαίᾳ τὸν μὲν Περτίνακα
ἀναβεβηκότα  ἀναβεβηκότα ρκ., καὶ ἀναβεβηκότα Ωξ.  ἀπορρῖψαι, ἑαυτὸν δὲ ἑκόντα ἀναλαβεῖν
ἐνόμισε. ταῦτα μὲν ἐκ τῶν ὀνειράτων
ἔμαθεν, ὕπαρ δὲ ἐς  ἐς λευνξλ., ἐς τε Ωξ.  τὸν βασιλικὸν δίφρον ἔφηβος
ὢν ἔτι ἀγνοίᾳ ἐνιδρύθη.  ἐνιδρύθη βκ., ἐνιδρύνθη Ωξ.  τὴν μὲν οὖν ἡγεμονίαν
μετὰ τῶν ἄλλων καὶ ταῦτα αὐτῷ προεδήλωσε.
