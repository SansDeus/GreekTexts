πρὸς γὰρ δὴ τοῖς εἰρημένοις, τοῖς τε ἄλλοις
ὅσα ἄν τις μηκύνων περὶ τῶν τοιούτων διεξέλθοι,
καὶ ἐκεῖνο δεῖ ὑμᾶς προσλογίζεσθαι,  προσλογίζεσθαι ρ. στεπη., προλογίζεσθαι λ. 
ὅτι νῦν ἡμεῖς ἐνταῦθ᾽ ἥκομεν ἵνα τῇ τε πατρίδι
ἀδικουμένῃ βοηθήσωμεν καὶ τοὺς κακουργοῦντας
αὐτὴν ἀμυνώμεθα, ἐπεὶ εἴγε ἐν μηδενὶ δεινῷ ἦν,
οὔτ᾽ ἂν ἐς τὴν Ἰταλίαν μετὰ τῶν ὅπλων ἤλθομεν
῾οὐ γὰρ ἔξεστιν  ἔξεστιν χψλ., ἔτ᾽ ἔστιν λ. ᾿ οὔτ᾽ ἂν τά τε τῶν Κελτῶν
καὶ τὰ τῶν Βρεττανῶν ἀτέλεστα κατελίπομεν,
δυνηθέντες ἂν καὶ ἐκεῖνα προσκατεργάσασθαι.  προσκατεργάσασθαι ρ. στεπη., προσκατεργάσεσθαι λ. 
οὐκοῦν πῶς μὲν οὐκ ἄτοπον ἐπὶ τῇ τῶν ἀδικούντων
τιμωρίᾳ παρόντας ἡμᾶς μηδὲν ἧττον
ἐκείνων πλεονεκτοῦντας φανῆναι; πῶς δ᾽ οὐ
σχέτλιον πρὸς ἐπικουρίαν τῆς πατρίδος ἀφιγμένους
συμμάχων αὐτὴν ἑτέρων ἀναγκάσαι καθ᾽
ἡμῶν δεηθῆναι; καίτοι ἔγωγε τοσοῦτον περιεῖναι
τοῖς δικαιώμασι τοῦ Πομπηίου νομίζω ὥστε καὶ
ἐς δίκην πολλάκις αὐτὸν προκαλέσασθαι, καὶ
ἐπειδή γε μὴ ἠθέλησεν εἰρηνικῶς ὑπὸ τοῦ συνειδότος
διακριθῆναι, πάντα μὲν τὸν δῆμον πάντας δὲ τοὺς
συμμάχους ἐλπίσαι διὰ τοῦτο προσθήσεσθαι.
ἀλλὰ νῦν, ἄν γε καὶ τοιαῦτα ποιῶμεν, οὔτ᾽ αὐτὸς
ἐπιτήδειόν τι ἕξω προΐσχεσθαι οὔτε ἐκείνοις
ἀνεπιεικὲς  ἀνεπιεικὲς ρκ., ἂν ἐπιεικὲς λ.  ἐγκαλέσαι. δεῖ δὲ δὴ καὶ τοῦ δικαίου
πᾶσαν ἡμᾶς πρόνοιαν ποιεῖσθαι: μετὰ μὲν γὰρ
τούτου καὶ ἡ παρὰ τῶν ὅπλων ἰσχὺς εὔελπίς
ἐστιν, ἄνευ δ᾽ ἐκείνου βέβαιον οὐδέν, κἂν παραυτίκα
τις κατορθώσῃ τι, ἔχει.
