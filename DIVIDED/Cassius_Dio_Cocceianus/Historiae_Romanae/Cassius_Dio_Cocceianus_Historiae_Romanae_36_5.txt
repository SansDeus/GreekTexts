καὶ οἱ μὲν ταῦτ᾽ ἔπραττον, Λούκουλλος δὲ Τιγράνην
μὲν οὐκ ἐπεδίωξεν ἀλλὰ καὶ πάνυ κατὰ
σχολὴν σωθῆναι εἴασε, καὶ ἀπ᾽ αὐτοῦ καὶ αἰτίαν
ὡς οὐκ ἐθελήσας τὸν πόλεμον, ὅπως ἐπὶ πλεῖον
ἄρχῃ, καταλῦσαι παρά τε τοῖς ἄλλοις καὶ παρὰ
τοῖς πολίταις ἔσχε: καὶ διὰ τοῦτο τότε τε  τε αδδεδ βψ βκ  ἐς
τοὺς στρατηγοὺς τὴν ἀρχὴν τῆς Ἀσίας ἐπανήγαγον,
καὶ μετὰ ταῦθ᾽, ὡς καὶ αὖθις τὸ αὐτὸ
τοῦτο πεποιηκέναι ἔδοξε, τὸν ὕπατον αὐτῷ τὸν
κατ᾽ ἐκεῖνον τὸν χρόνον ὄντα διάδοχον ἔπεμψαν.
τὰ δὲ δὴ Τιγρανόκερτα στασιασάντων πρὸς τοὺς
Ἀρμενίους τῶν ξένων τῶν συνοικούντων αὐτοῖς
εἷλε. Κίλικές τε γὰρ οἱ πλείους αὐτῶν ἦσαν
ἀνάσπαστοί ποτε γεγονότες, καὶ ἐσήγαγον εἴσω
νυκτὸς τοὺς Ῥωμαίους. καὶ ἐκ τούτου τὰ μὲν
ἄλλα διηρπάσθη πλὴν τῶν ἐκείνοις ὑπαρχόντων,
τὰς δὲ δὴ γυναῖκας τῶν δυνατωτάτων πολλὰς
ἁλούσας ἄνευ ὑβρισμοῦ ὁ Λούκουλλος ἐφύλαξε,
καὶ ἀπ᾽ αὐτοῦ καὶ τοὺς ἄνδρας σφῶν προσεποιήσατο.
τόν τε τῆς Κομμαγηνῆς βασιλέα Ἀντίοχον
῾ἡ δὲ δὴ χώρα αὕτη τῆς Συρίας πρός τε τῷ Εὐφράτῃ
καὶ πρὸς τῷ Ταύρῳ ἐστί᾽ καί τινα Ἀράβιον
δυνάστην Ἀλχαυδόνιον ἄλλους τε ἐπικηρυκευσαμένους
οἱ ἐδέξατο.
