μέντοι καὶ ἐποίησεν αὐτό: ὁ δὲ δὴ Κατιλίνας ὧδέ
τε καὶ διὰ τάδε ἀπώλετο.
ἔδοξε τῇ βουλῇ, τήν τε ὑπατείαν καὶ τότε
αἰτήσαντος αὐτοῦ  αὐτοῦ συππλιεδ βψ βς.  καὶ πᾶν ὁτιδήποτε ἐνεδέχετο
ὅπως ἀποδειχθῇ μηχανωμένου, δέκα ἐτῶν φυγήν,
τοῦ Κικέρωνος ἐς τὰ μάλιστα ἐνάγοντος, τοῖς
ἐπιτιμίοις τοῖς ἐπὶ τῷ δεκασμῷ τεταγμένοις προσνομοθετῆσαι.
τοῦτ᾽ οὖν καὶ ἐκεῖνος δι᾽ ἑαυτόν,
ὅπερ που καὶ ἀληθὲς ἦν, ἐγνῶσθαι νομίσας ἐπεχείρησε
μέν, χεῖρά τινα παρασκευάσας, τὸν
Κικέρωνα καὶ ἄλλους τινὰς τῶν πρώτων ἐν αὐταῖς
ταῖς ἀρχαιρεσίαις, ἵν᾽ ὕπατος εὐθὺς χειροτονηθῇ,
φονεῦσαι, οὐκ ἠδυνήθη δέ. ὁ γὰρ Κικέρων προμαθὼν
τὸ ἐπιβούλευμα τῇ τε γερουσίᾳ ἐμήνυσεν
αὐτὸ καὶ κατηγορίαν αὐτοῦ πολλὴν ἐποιήσατο:
ἐπειδή τε οὐκ ἔπεισέ σφας ψηφίσασθαί τι ὧν
ἠξίου ῾οὔτε γὰρ πιθανὰ ἐξηγγελκέναι καὶ διὰ
τὴν ἑαυτοῦ ἔχθραν καταψεύδεσθαι τῶν ἀνδρῶν
ὑπωπτεύθἠ, ἐφοβήθη ἅτε καὶ προσπαρωξυγκὼς
τὸν Κατιλίναν, καὶ οὐκ ἐτόλμησεν ἁπλῶς ἐς τὴν
ἐκκλησίαν ἐσελθεῖν ὥσπερ εἰώθει, ἀλλὰ τούς
τε ἐπιτηδείους συνεπηγάγετο παρεσκευασμένους
ἀμῦναί οἱ εἴ τι δεινὸν γένοιτο,  γένοιτο βκ., γίγνοιτο λ.  καὶ θώρακα, τῆς
τε ἑαυτοῦ ἀσφαλείας καὶ τῆς ἐκείνων διαβολῆς
ἕνεκα, ὑπὸ μὲν τὴν ἐσθῆτα, παραφαίνων δ᾽ αὐτὸν
ἐξεπίτηδες, ἐνεδύσατο. ἔκ τε οὖν τούτου, καὶ ὅτι
καὶ ἄλλως φήμη τις ἐγένετο ὅτι ἐπιβουλεύεται,
ὅ τε δῆμος δεινῶς ἠγανάκτησε καὶ οἱ συνομωμοκότες
τῷ Κατιλίνᾳ φοβηθέντες αὐτὸν ἡσύχασαν.
