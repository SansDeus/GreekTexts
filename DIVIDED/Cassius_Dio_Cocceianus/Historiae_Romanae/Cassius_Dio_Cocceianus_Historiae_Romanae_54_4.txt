καὶ ἐν μὲν τούτοις τό τε τοῦ νομοθέτου καὶ τὸ
τοῦ αὐτοκράτορος καὶ σχῆμα καὶ ὄνομα ἐπεδείκνυτο,  ἐπεδείκνυτο Ω, ἀπεδείκνυτο μ. 
ἐν δὲ δὴ τοῖς ἄλλοις ἐμετρίαζεν, ὥστε καὶ
φίλοις τισὶν εὐθυνομένοις παραγίγνεσθαι. Μάρκου
τέ τινος Πρίμου αἰτίαν ἔχοντος ὅτι τῆς
Μακεδονίας ἄρχων Ὀδρύσαις ἐπολέμησε, καὶ
λέγοντος τοτὲ μὲν τῇ τοῦ Αὐγούστου τοτὲ δὲ τῇ
Μαρκέλλου γνώμῃ τοῦτο πεποιηκέναι, ἔς τε τὸ
δικαστήριον αὐτεπάγγελτος ἦλθε, καὶ ἐπερωτηθεὶς
ὑπὸ τοῦ στρατηγοῦ εἰ προστάξειέν οἱ πολεμῆσαι,
ἔξαρνος ἐγένετο. τοῦ τε συναγορεύοντος
τῷ Πρίμῳ Λικινίου  Λικινίου μ, λικιννίου ϝ.  Μουρήνου ἄλλα τε ἐς αὐτὸν
οὐκ ἐπιτήδεια ἀπορρίψαντος, καὶ πυθομένου  τί
δὴ ἐνταῦθα ποιεῖς, καὶ τίς σε ἐκάλεσεν;  τοσοῦτον
μόνον ἀπεκρίνατο ὅτι  τὸ δημόσιον.  ἐπὶ οὖν
τούτοις ὑπὸ μὲν τῶν εὖ φρονούντων ἐπῃνεῖτο,
ὥστε καὶ τὸ τὴν βουλὴν ἀθροίζειν ὁσάκις ἂν
ἐθελήσῃ λαβεῖν, τῶν δ᾽ ἄλλων τινὲς κατεφρόνησαν
αὐτοῦ. ἀμέλει καὶ τοῦ Πρίμου οὐκ ὀλίγοι
ἀπεψηφίσαντο, καὶ ἐπιβουλὴν ἕτεροι ἐπ᾽ αὐτῷ
συνέστησαν. Φάννιος  Φάννιος λευνξλ., φάνειος Ωμ.  μὲν γὰρ Καιπίων ἀρχηγὸς
αὐτῆς ἐγένετο, συνεπελάβοντο δὲ καὶ ἄλλοι: καί
σφισι καὶ ὁ Μουρήνας συνομωμοκέναι, εἴτ᾽ οὖν
ἀληθῶς εἴτε καὶ ἐκ διαβολῆς, ἐλέχθη,  ἐλέχθη μ, ἐλέγχθη ϝ.  ἐπειδὴ καὶ
ἀκράτῳ καὶ κατακορεῖ τῇ παρρησίᾳ πρὸς πάντας
ὁμοίως ἐχρῆτο. καὶ οὐ γὰρ ὑπέμειναν τὸ δικαστήριον,
ἐρημην μὲν ὡς καὶ φευξόμενοι ἥλωσαν,
ἀπεσφάγησαν δὲ οὐ πολλῷ ὕστερον, οὐδὲ ἐπήρκεσαν
τῷ Μουρήνᾳ οὔτε ὁ Προκουλέιος  Προκουλέιος βς., προκούλιος Ωμ.  ἀδελφὸς
ὢν οὔτε ὁ Μαικήνας τῇ ἀδελφῇ αὐτοῦ συνοικῶν,
καίπερ ἐς τὰ πρῶτα ὑπὸ τοῦ Αὐγούστου τιμώμενοι.
ὡς δ᾽ οὖν καὶ τούτους τῶν δικαζόντων
τινὲς ἀπέλυσαν, ἐνομοθέτησε μήτε κρύφα τὰς
ψήφους ἐν ταῖς ἐρήμοις δίκαις φέρεσθαι, καὶ
πάσαις αὐταῖς τὸν εὐθυνόμενον ἁλίσκεσθαι. καὶ
ὅτι γε ταῦτ᾽ οὐχ ὑπ᾽ ὀργῆς ἀλλ᾽ ὡς καὶ συμφέροντα
τῷ δημοσίῳ διέταξεν, ἰσχυρῶς διέδειξε: τοῦ
γοῦν πατρὸς τοῦ Καιπίωνος τὸν μὲν ἕτερον τῶν
δούλων τῶν συμφυγόντων τῷ υἱεῖ ἐλευθερώσαντος,
ὅτι ἀμῦναί οἱ θνήσκοντι ἠθέλησε, τὸν δὲ  τὸν δὲ βκ., τινὰ δὲ Ωμ.  ἕτερον
τὸν προδόντα αὐτὸν διά τε τῆς ἀγορᾶς μέσης μετὰ
γραμμάτων τὴν αἰτίαν τῆς θανατώσεως αὐτοῦ
δηλούντων διαγαγόντος καὶ μετὰ ταῦτα ἀνασταυρώσαντος,
οὐκ ἠγανάκτησε. κἂν ἐξηκέσατο
πᾶσαν τὴν τῶν οὐκ ἀρεσκομένων τοῖς πραχθεῖσι
μέμψιν, εἰ μὴ καὶ θυσίας ὡς  καὶ θυσίας ὡς Ω, ομ. μ.  καὶ ἐπὶ νίκῃ τινὶ
καὶ ψηφισθείσας περιεῖδε καὶ γενομένας.
