ἐν δ᾽ οὖν τῷ ἔτει τούτῳ ἔς τε τὴν Ῥώμην ὁ
Καῖσαρ ἀφίκετο, καὶ τὰ νομιζόμενα ἐπὶ τῇ νίκῃ
ποιήσας πρός τε τὴν διοίκησιν καὶ πρὸς τὴν
διαγωγὴν τῶν πραγμάτων ἐτράπετο. ὅ τε γὰρ
Λέπιδος, τὰ μὲν τῷ φόβῳ αὐτοῦ τὰ δὲ καὶ τῇ τῆς
γνώμης ἀσθενείᾳ, οὐδὲν ἐνεωτέρισε: καὶ ὁ Λούκιος
ἥ τε Φουλουία, ὡς καὶ συγγενεῖς καὶ κοινωνοὶ τῆς
ἡγεμονίας αὐτῷ ὄντες, ἡσύχασαν τήν τε πρώτην.
προϊόντος γὰρ δὴ τοῦ χρόνου διηνέχθησαν, οἱ μὲν
ὅτι τοῦ μέρους τῆς τῶν ἀγρῶν νομῆς τοῦ τῷ
Ἀντωνίῳ προσήκοντος οὐ μετέσχον, ὁ δὲ ὅτι τὰ
στρατεύματα παρ᾽ αὐτῶν οὐκ ἀντέλαβε. κἀκ
τούτων ἥ τε συγγένεια αὐτῶν ἡ ἐκ τῆς ἐπιγαμίας
διελύθη, καὶ πρὸς πόλεμον ἐμφανῆ προήχθησαν.  προήχθησαν μ ξοδ. πειρ., προηνέχθησαν λ. 
ὁ γὰρ Καῖσαρ τὴν χαλεπότητα τῆς πενθερᾶς μὴ
φέρων ῾ἐκείνῃ γὰρ μᾶλλον ἢ τῷ Ἀντωνίῳ διαφέρεσθαι
δοκεῖν ἐβούλετὀ τὴν θυγατέρα αὐτῆς ὡς
καὶ παρθένον ἔτι οὖσαν, ὃ καὶ ὅρκῳ ἐπιστώσατο,
ἀπεπέμψατο, οὐκ ὀκνήσας οὔτε εἰ τοσοῦτον ἄλλως
ἡ γυνὴ πεπαρθενεῦσθαι παρ᾽ αὐτῷ χρόνον νομισθείη,
οὔτε πρὸς τὴν παρασκευὴν τῶν ἐσομένων
εἰ ἐκ πολλοῦ δόξειεν αὐτὸ προβεβουλευκέναι.
γενομένου δὲ τούτου οὐδὲν ἔτι φίλιον ἐποίουν,
ἀλλ᾽ ὅ τε Λούκιος μετὰ τῆς Φουλουίας τῶν τε
πραγμάτων, ὡς καὶ ὑπὲρ τοῦ Μάρκου ταῦτα δρῶν,
ἀντελαμβάνετο καὶ οὐδενὸς αὐτῷ  αὐτῷ βκ., αὐτῶν λμ.  ὑφίετο ῾διὰ
γὰρ τὴν πρὸς τὸν ἀδελφὸν εὐσέβειαν καὶ ἐπωνυμίαν
ἑαυτῷ Πιέταν ἐπέθετὀ, καὶ ὁ Καῖσαρ τὸν
μὲν Μᾶρκον οὐδὲν δῆθεν ᾐτιᾶτο, μὴ καὶ ἐκπολεμώσειεν
αὐτὸν τὰ ἐν  τὰ ἐν ρ. στεπη., ταν λμ.  τῇ Ἀσίᾳ ἔθνη διέποντα,  διέποντα λευνξλ., διέχοντα λμ. 
ἐκείνοις δὲ δὴ καὶ ἐπεκάλει καὶ ἀντέπραττεν ὡς
καὶ παρὰ τὴν γνώμην αὐτοῦ πάντα ποιοῦσι καὶ
δυναστείας ἰδίας ἐπιθυμοῦσιν.
