ὕποπτός τε οὖν ἐκ τούτων ὁ Κικέρων τῷ τε
Καίσαρι καὶ τῷ Πομπηίῳ γενόμενος ἐβεβαιώσατο
τὴν ὑπόνοιαν ἐν τῇ ὑπὲρ τοῦ Ἀντωνίου ἀπολογίᾳ.
Οὗτος γὰρ πολλὰ μὲν καὶ δεινὰ καὶ τὸ ὑπήκοον
τὸ ἐν τῇ Μακεδονίᾳ, ἄρξας αὐτῆς, καὶ τὸ ἔνσπονδον  ἔνσπονδον οδδεψ, ἔκσπονδον λ. 
εἰργάσατο, πολλὰ δὲ καὶ ἀντέπαθε. τά τε
γὰρ τῶν Δαρδάνων καὶ τὰ τῶν πλησιοχώρων
σφίσι πορθήσας οὐκ ἐτόλμησεν ἐπιόντας αὐτοὺς
ὑπομεῖναι, ἀλλ᾽ ὡς καὶ ἐπ᾽ ἄλλο τι μετὰ τῶν ἱππέων
ὑποχωρήσας ἔφυγεν, καὶ οὕτω τοὺς πεζοὺς
ἐκεῖνοι περισχόντες ἔκ τε τῆς χώρας βιαίως ἐξήλασαν
καὶ τὴν λείαν προσαφείλοντο. τὸ δ᾽ αὐτὸ
τοῦτο καὶ περὶ τοὺς συμμάχους τοὺς ἐν τῇ Μυσίᾳ  Μυσίᾳ ρ. στεπη., μουσίαι λ. 
ποιήσας ἡττήθη πρὸς  πρὸς αδδεδ βψ λευνξλ.  τῇ τῶν Ἰστριανῶν πόλει
πρὸς τῶν Σκυθῶν τῶν Βασταρνῶν, ἐπιβοηθησάντων
αὐτοῖς, καὶ ἀπέδρα. οὐ μέντοι καὶ ἐπὶ τούτοις
αἰτίαν ἔσχεν, ἀλλ᾽ ἐγράφη μὲν ἐπὶ τῇ τοῦ
Κατιλίνου συνωμοσίᾳ, ἑάλω δὲ δι᾽ ἐκεῖνα, καὶ
συνέβη αὐτῷ, ὧν μὲν ἐκρίνετο, μὴ ἐλεγχθῆναι, ὧν
δ᾽ οὐκ ᾐτιάζετο, κολασθῆναι. καὶ ὁ μὲν οὕτως
ἀπήλλαξεν, ὁ δὲ δὴ Κικέρων ὑπὲρ αὐτοῦ τότε, ἅτε
καὶ συνάρξαντός  συνάρξαντος ρκ., συνάρχοντος λ.  οἱ, ὑπερδικῶν, πλείστην κατὰ
τοῦ Καίσαρος ὡς καὶ αἰτίου τῆς δίκης αὐτῷ
γεγενημένου καταδρομὴν ἐποιήσατο, καί τινα
αὐτὸν καὶ προσελοιδόρησεν.
