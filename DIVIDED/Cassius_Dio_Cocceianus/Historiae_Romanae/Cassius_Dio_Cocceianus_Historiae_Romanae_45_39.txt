Ταῦτ᾽ οὖν ὁρῶντες, ὦ πατέρες, μηκέτι μέλλωμεν,
μηδ᾽ ὑπὸ τῆς ἐν τῷ παρόντι ῥᾳστώνης δελεαζώμεθα,
ἀλλὰ τῆς πρὸς τὸ μέλλον ἀσφαλείας
προϊδώμεθα. πῶς γὰρ οὐκ αἰσχρὸν Καίσαρα
μέν, ἄρτι τε ἐκ παίδων προεληλυθότα καὶ οὐ
πολὺς ἐξ οὗ χρόνος ἐς τοὺς ἐφήβους ἐγγεγραμμένον,
τοσαύτην τοῦ κοινοῦ πρόνοιαν ποιεῖσθαι
ὥστε καὶ τὰ χρήματα ὑπὲρ τῆς σωτηρίας αὐτοῦ
ἀναλίσκειν καὶ στρατιώτας ἀθροίζειν, ἡμᾶς δὲ
μήτ᾽ αὐτούς τι τῶν δεόντων πρᾶξαι μήτε ἐκείνῳ
συνάρασθαι  συνάρασβαι ρ. στεπη., συναίρασθαι λμ.  προελέσθαι, καίπερ πεῖραν ἔργῳ τῆς
εὐνοίας αὐτοῦ εἰληφότας; τίς γὰρ οὐκ οἶδεν ὅτι  ὅτι αδδεδ βψ δινδ. 
εἰ μὴ μετὰ τῶν ἐκ τῆς Καμπανίας στρατιωτῶν
ἐνταῦθα ἀφῖκτο, πάντως ἂν  ἂν αδδεδ βψ βκ.  Ἀντώνιος ἐκ τοῦ
Βρεντεσίου εὐθύς, ὥσπερ εἶχεν, ἐς τὴν πόλιν ἡμῶν
μετὰ πάντων τῶν στρατευμάτων ὥσπερ τις χειμάρρους
ἐσεπεπτώκει; καὶ μὴν καὶ ἐκεῖνο δεινόν,
τοὺς μὲν πάλαι ἐστρατευμένους ἑκουσίους ἑαυτοὺς
ὑμῖν πρὸς τὰ παρόντα πράγματα ἐπιδεδωκέναι,
μήτε τὴν ἡλικίαν μήτε τὰ τραύματα, ἃ
πρότερόν ποτε πολεμοῦντες ὑπὲρ ὑμῶν ἔλαβον,
ὑπολογισαμένους, ὑμᾶς  ὑμᾶς βς., ἡμᾶς λμ.  δὲ μηδὲ ἐπικυρῶσαι τὸν
πόλεμον ἐθελῆσαι τὸν ὑπ᾽ αὐτῶν ἐκείνων προκεχειροτονημένον,
ἀλλὰ τοσούτῳ χείρους καὶ τῶν
κινδυνευόντων αὐτῶν γίγνεσθαι ὥστε ἐπαινεῖν
μὲν τοὺς στρατιώτας τοὺς τήν τε μιαρίαν
τοῦ Ἀντωνίου κατιδόντας καὶ ἐκείνου μὲν καὶ
ὑπατεύοντος ἀποστάντας, τῷ δὲ δὴ Καίσαρι, τοῦτ᾽
ἔστιν ὑμῖν δι᾽ αὐτοῦ, προσθεμένους, ἃ δ᾽ ὀρθῶς
αὐτοὺς πεποιηκέναι φατέ, ταῦτ᾽ ὀκνῆσαι ψηφίσασθαι.
καὶ μέντοι καὶ τῷ Βρούτῳ χάριν ἴσμεν ὅτι
μήτε τὸ κατ᾽ ἀρχὰς ἐσεδέξατο τὸν Ἀντώνιον ἐς
τὴν Γαλατίαν καὶ νῦν ἐπιστρατεύσαντα ἀπωθεῖται.
τί ποτ᾽ οὖν οὐχὶ καὶ αὐτοὶ τὰ αὐτὰ
ποιοῦμεν; τί δὲ οὐ τοὺς ἄλλους οὓς ὀρθῶς
