διὰ μὲν οὖν ταῦτ᾽ οὐκ ἄκουσα δὴ ἐμοιχεύθη,
παρασκευάσασα δὲ ἐκ τούτου ξιφίδιον ὑπὸ τὸ
προσκεφάλαιον μετεπέμψατο τόν τε ἄνδρα καὶ
τὸν πατέρα, καὶ ἐπειδὴ τάχιστα ἦλθον, κατεδάκρυε,
καὶ μετὰ τοῦτ᾽ ἀναστενάξασα,  πάτερ, 
εἶπε,  ῾τὸν γὰρ ἄνδρα μᾶλλον ἢ σὲ αἰσχύνομαἰ
οὐδέν μοι χρηστὸν ἐν τῇ νυκτὶ ταύτῃ πέπρακται.
ἀλλά με Σέξτος ἐβιάσατο ἀπειλήσας δούλῳ τινὶ
συναποκτενεῖν ὡς καὶ μετ᾽ αὐτοῦ καθεύδουσαν
λαβών. αὕτη γάρ με ἡ ἀπειλὴ ἁμαρτεῖν ἠνάγκασεν,
ἵνα μὴ καὶ πιστεύσητε τοῦθ᾽ οὕτω γεγονέναι.
