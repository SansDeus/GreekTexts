Ταῦτ᾽ οὖν οὕτω καὶ ἐψηφίσθη καὶ ἐκυρώθη:
καὶ ὅ τε Καῖσαρ τὴν δικτατορίαν παραχρῆμα,
καίπερ ἔξω τῆς Ἰταλίας ὤν, ὑπέστη, καὶ τὸν
Ἀντώνιον μηδὲ ἐστρατηγηκότα ἵππαρχον προελόμενος,
καὶ εἶπε καὶ τοῦτον ὁ ὕπατος, καίτοι
τῶν οἰωνιστῶν σφοδρότατα ἀντειπόντων μηδενὶ
ἐξεῖναι πλείω τοῦ ἑξαμήνου χρόνον ἱππαρχῆσαι.
ἀλλ᾽ ἐκεῖνοι μὲν γέλωτα ἐπὶ τούτῳ πολὺν ὠφλίσκανον,
αὐτὸν μὲν τὸν δικτάτορα ἐς ἐνιαυτὸν
παρὰ πάντα τὰ πάτρια λεχθῆναι γνόντες, περὶ
