ἐγὼ οὖν τὸ μὲν πάντα αὐτὰ ἀκριβῶς καθ᾽ ἕκαστον
ἐπεξελθεῖν παραλείψω ῾πάμπολύ τε γὰρ ἔργον ἂν
εἴη, καὶ οὐδὲν μέγα τῇ συγγραφῇ παρέξεταἰ, ἃ
δὲ ἀξιομνημόνευτα μάλιστα εἶναι νομίζω, διηγήσομαι.
τοῦτο μὲν γὰρ ἐς ἔπαυλίν  ἔπαυλίν σξησαρτζ ῾φρομ αππιαν᾽, σπήλαιόν λμ ξοδ. πειρ.  τις τὸν δεσπότην
κατακρύψας, εἶτ᾽ ἐπειδὴ καὶ  καὶ ξοδ. πειρ., ομ. λμ.  ὣς καθ᾽ ἑτέρου
τινὸς μήνυσιν ἀπολεῖσθαι ἔμελλε, τήν τε ἐσθῆτα
πρὸς αὐτὸν ἠλλάξατο, καὶ μετ᾽ αὐτῆς τοῖς ἐπιοῦσιν
ὡς καὶ αὐτὸς ἐκεῖνος ὢν προαπήντησε καὶ
ἐσφάγη: καὶ οὕτως οἱ μὲν ἀπετράποντο, νομίσαντες
ὃν ἐβούλοντο πεφονευκέναι, ὁ δὲ ἀπελθόντων
αὐτῶν ἑτέρωσε διέφυγε. τοῦτο δὲ ἄλλος τις τὴν
σκευὴν ὁμοίως ἅπασαν πρὸς τὸν δεσπότην διαλλάξας
αὐτός τε ἐς φορεῖον κατάστεγον ἐσῆλθε καὶ
ἐκεῖνον διφροφορεῖν ἐποίησε: κἀκ τούτου καταληφθέντες
ὁ μὲν οὐδ᾽ ὀφθεὶς ἐφονεύθη, ὁ δὲ ὥς τις
σκευοφόρος διεσώθη. καὶ ταῦτα μὲν ἴσως  ἴσως ξοδ. πειρ., ομ. λμ χιπη.  ἐκεῖνοι
ἐξ εὐεργεσίας τινὸς προϋπαρχούσης σφίσι τοῖς εὖ
ποιήσασιν ἀνταπέδοσαν: στιγματίας δέ τις οὐχ
ὅσον οὐ προέδωκε τὸν στίξαντα, ἀλλὰ καὶ πάνυ
προθύμως ἔσωσεν. ὡς γοῦν ὑπεκκομίζων ποι
αὐτὸν ἐφωράθη καὶ ἐδιώκετο, ἀπέκτεινέ τέ τινα
ἐντυχόντα οἱ κατὰ τύχην, καὶ τὴν στολὴν αὐτοῦ
τῷ δεσπότῃ δοὺς τὸν μὲν ἐπὶ πυρὰν ἐπέθηκεν,
αὐτὸς δὲ τήν τε ἐσθῆτα καὶ τὸν δακτύλιον τοῦ
δεσπότου λαβὼν ἀπήντησε τοῖς διώκουσι, καὶ
πλασάμενος ὡς καὶ φεύγοντα αὐτὸν ἀπεκτονὼς
ἐπιστεύθη ἔκ τε τῶν σκύλων καὶ ἐκ τῶν στιγμάτων,
καὶ ἐκεῖνόν τε ἅμα ἔσωσε καὶ αὐτὸς ἐτιμήθη.
ταῦτα μὲν οὖν ἐς οὐδεμίαν ὀνόματος μνήμην ἀνήκει:
Ὁσίδιον  Ὁσίδιον φαβριξιυς, ὁσιαιον λμ, ὀσίλιον ξοδ. πειρ.  δὲ δὴ Γέταν ὁ υἱός, ἐκφορὰν δή
τινα αὐτοῦ ὡς καὶ τεθνηκότος σκευάσας, ἐξέσωσε,
καὶ Κύιντον Κικέρωνα τὸν τοῦ Μάρκου ἀδελφὸν
ὁ παῖς ἐξέκλεψε καὶ ὅσον ἐφ᾽ ἑαυτῷ ἔσωσεν.
αὐτὸς μὲν γὰρ καὶ κατέκρυψε τὸν πατέρα ὥστε
μὴ εὑρεθῆναι, καὶ στρεβλωθεὶς ἐπὶ τούτῳ πάσαις
βασάνοις οὐδὲν ἐξελάλησε: μαθὼν δὲ ἐκεῖνος τὸ
γιγνόμενον, καὶ θαυμάσας τε ἅμα τὸν παῖδα καὶ
ἐλεήσας, ἦλθεν ἐθελοντὴς ἐς τὸ ἐμφανὲς καὶ αὐτὸς
ἑαυτὸν τοῖς σφαγεῦσι παρέδωκεν.
