καὶ ταῦτα μὲν ἀνὰ χρόνον ἐγένετο, τότε δὲ
οἱ Ῥωμαῖοι πολέμων ἀνάπαυσιν τὸν λοιπὸν τοῦ
ἔτους χρόνον ἔσχον, ὥστε καὶ τὸ οἰώνισμα τὸ
τῆς ὑγιείας ὠνομασμένον διὰ πάνυ πολλοῦ ποιῆσαι.
τοῦτο δὲ δὴ μαντείας τις τρόπος ἐστί,
πύστιν τινὰ ἔχων εἰ ἐπιτρέπει σφίσιν ὁ θεὸς
ὑγίειαν τῷ δήμῳ αἰτῆσαι, ὡς οὐχ ὅσιον ὂν  ὂν ινσερτεδ βψ στ.  οὐδὲ
αἴτησιν αὐτῆς, πρὶν συγχωρηθῆναι, γενέσθαι.
καὶ ἐτελεῖτο κατ᾽ ἔτος ἡμέρᾳ, ἐν ᾗ  ἡμέρᾳ ἐν ᾗ ρκ., ἡ ἡμέρα ἐν ᾗ λ.  μηδὲν
στρατόπεδον μήτε ἐπὶ πόλεμον ἐξῄει μήτ᾽ ἀντιπαρετάττετό
τισι  τισι ρκ., τις λ.  μήτε ἐμάχετο. καὶ διὰ τοῦτο
ἐν τοῖς συνεχέσι κινδύνοις, καὶ μάλιστα τοῖς
ἐμφυλίοις, οὐκ ἐποιεῖτο: ἄλλως τε γὰρ παγχάλεπόν
σφισιν ἦν καθαρὰν ἀπὸ πάντων αὐτῶν
ἡμέραν ἀκριβῶς τηρῆσαι, καὶ προσέτι καὶ ἀτοπώτατον,
κακὰ αὐτοὺς ἐν ταῖς στάσεσιν ἑκουσίους
ἀμύθητα ἀλλήλοις παρέχοντας, καὶ μέλλοντας,
ἄν τε ἡττηθῶσιν ἄν τε καὶ νικήσωσι, κακοῦσθαι,
ἔπειτα σωτηρίαν παρὰ τοῦ θείου προσαιτεῖν.
