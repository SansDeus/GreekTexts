ἔκτεινον. καὶ πασσυδὶ ἄν σφας διέφθειραν, εἰ μὴ
τῶν Ῥωμαίων τις πλασάμενος ὡς καὶ ἐκ τῆς τοῦ
Μιθριδάτου συμμαχίδος ὤν ῾ἐν γὰρ τῷ αὐτῷ αὐτοῖς
τρόπῳ συστρατευομένους, ὥσπερ εἶπον, οὐκ ὀλίγους
εἶχἐ προσῆλθέ τέ οἱ ὡς καὶ εἰπεῖν τι βουλόμενος,
καὶ ἔτρωσεν αὐτόν. οὕτω γὰρ ἐκεῖνος μὲν
συλληφθεὶς ἀπεσφάγη, ταραχθέντων δὲ πρὸς
τοῦτο τῶν βαρβάρων συχνοὶ τῶν Ῥωμαίων διέφυγον.
Μιθριδάτης μὲν δὴ τό τε τραῦμα ἰᾶτο,
καὶ προσυποπτεύσας καὶ ἄλλους τινὰς τῶν πολεμίων
ἐν τῷ στρατοπέδῳ εἶναι, ἐξέτασιν τῶν στρατιωτῶν
ὡς καὶ κατ᾽ ἄλλο τι ἐποιήσατο, καὶ κελεύσας
σφᾶς ἐς τὰς ἑαυτῶν σκηνὰς ὡς ἑκάστους
κατὰ τάχος ἀναχωρῆσαι κατεφώρασε, καὶ τοὺς
Ῥωμαίους μονωθέντας διέφθειρε.
