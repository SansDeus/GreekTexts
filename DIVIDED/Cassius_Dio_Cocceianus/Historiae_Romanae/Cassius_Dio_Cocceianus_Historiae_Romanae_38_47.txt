ἐκκενοῦται ῥᾳδίως καὶ ἐπ᾽ ὀλίγον ἀνθεῖ. πεπειραμένοις
δέ που ὧν λέγω καὶ νενικηκόσιν ὑμῖν
τοὺς ὁμοίους αὐτοῖς ταυτὶ παραινῶ, ὥσθ᾽ ὑμᾶς
μήτε τῷ λόγῳ δοκεῖν ὑπ᾽ ἐμοῦ παράγεσθαι, καὶ
τῷ ἔργῳ ἐχυρωτάτην τὴν ἐλπίδα τῆς νίκης ἐκ
τῶν προκατειργασμένων ποιεῖσθαι. καὶ μέντοι
καὶ τῶν Γαλατῶν αὐτῶν τῶν ὁμοίων σφίσι συχνοὶ
ἡμῖν συμμαχήσουσιν, ὥστ᾽ εἰ καί τι φοβερὸν τὰ
ἔθνη ταῦτα εἶχε, τοῦτο καὶ ἡμῖν καὶ ἐκείνοις  ἐκείνοις ρ. στεπη., ἐκείνων λ.  ὑπάρξει.
Ταῦτ᾽ οὖν αὐτοί τε οὕτω λογίζεσθε καὶ τοὺς
ἄλλους διδάσκετε: ὡς εἴ γε καὶ ὑμῶν τινες ἄλλως
πως φρονοῦσιν, ἀλλ᾽ ἔγωγε καὶ ὣς πολεμήσω,
οὐδὲ ἐγκαταλείψω ποτὲ τὴν τάξιν ἣν ἐτάχθην
ὑπὸ τῆς πατρίδος. καί μοι  καί μοι πφλυγκ, καί τοι λ.  τὸ δέκατον στρατόπεδον
ἀρκέσει: καὶ γὰρ εὖ οἶδ᾽ ὅτι κἂν διὰ πυρὸς
δέῃ καὶ γυμνοὶ χωρήσουσι προθύμως. οἱ δὲ δὴ
ἄλλοι τὴν ταχίστην ἀπαγάγετε, μηδέ μοι μάτην
ἐνταῦθα τρύχεσθε,  τρύχεσθε βκ., ἐντρύχεσθε λ.  τά τε κοινὰ εἰκῇ ἀναλίσκοντες
καὶ τῶν ἀλλοτρίων πόνων μεταποιούμενοι, τήν τε
λείαν τὴν  τὴν ρκ., καὶ τὴν λ.  ὑφ᾽ ἑτέρων κτωμένην σφετεριζόμενοι.  
