ἐκεῖνος μὲν οὖν πολλούς, ὅσους γε καὶ ἠδυνήθη,  ἠδυνήθη στ., ἐδυνήθη λμ. 
διεσώσατο: ὅ τε Λέπιδος τῷ τε ἀδελφῷ τῷ Παύλῳ
ἐς Μίλητον ἐκδρᾶναι ἐπέτρεψε, καὶ πρὸς τοὺς
ἄλλους οὐκ ἀπαραίτητος ἦν: ὁ δὲ Ἀντώνιος ὠμῶς
καὶ ἀνηλεῶς οὐχ ὅτι τοὺς ἐκτεθέντας ἀλλὰ καὶ
τοὺς ἐπικουρῆσαί τινι αὐτῶν ἐπιχειρήσαντας
ἔκτεινε. τάς τε κεφαλάς σφων, εἰ καὶ σιτούμενος
ἐτύγχανεν, ἐπεσκόπει, καὶ ἐπὶ πλεῖστον
τῆς τε ἀνοσιωτάτης καὶ τῆς οἰκτροτάτης αὐτῶν
ὄψεως ἐνεπίμπλατο. καὶ ἥ γε  γε βκ., τε λμ.  Φουλουία πολλοὺς
καὶ αὐτὴ καὶ κατ᾽ ἔχθραν καὶ διὰ χρήματα,
καὶ ἔστιν οὓς οὐδὲ γιγνωσκομένους ὑπὸ τοῦ
ἀνδρός, ἐθανάτωσεν: ἑνὸς γοῦν τινος κεφαλὴν
ἰδὼν εἶπεν ὅτι  τοῦτον οὐκ ἠπιστάμην.  ὡς δ᾽
οὖν καὶ ἡ τοῦ Κικέρωνός ποτε ἐκομίσθη σφίσι
῾φεύγων γὰρ καὶ καταληφθεὶς ἐσφάγἠ, ὁ μὲν  ὁ μὲν μ χιπη., ὁ μὲν οὖν λ. 
Ἀντώνιος πολλὰ αὐτῷ καὶ δυσχερῆ ἐξονειδίσας
ἔπειτ᾽ ἐκέλευσεν αὐτὴν ἐκφανέστερον τῶν ἄλλων
ἐν τῷ βήματι προτεθῆναι, ἵν᾽ ὅθεν κατ᾽ αὐτοῦ
δημηγορῶν ἠκούετο, ἐνταῦθα μετὰ τῆς χειρὸς τῆς
δεξιᾶς, ὥσπερ ἀπετέτμητο, ὁρῷτο: ἡ δὲ δὴ Φουλουία
ἔς τε τὰς χεῖρας αὐτὴν πρὶν ἀποκομισθῆναι
ἐδέξατο, καὶ ἐμπικραναμένη οἱ καὶ ἐμπτύσασα
ἐπί τε τὰ γόνατα ἐπέθηκε, καὶ τὸ στόμα αὐτῆς
διανοίξασα  διανοίξασα ιοανν. αντιοξη., χιπη., ζον., διοίξασα λμ.  τήν τε γλῶσσαν ἐξείλκυσε καὶ ταῖς
βελόναις αἷς ἐς τὴν κεφαλὴν ἐχρῆτο κατεκέντησε,
πολλὰ ἅμα καὶ μιαρὰ προσεπισκώπτουσα.
καὶ οὗτοι δ᾽ οὖν ὅμως ἔσωσάν τινας, παρ᾽ ὧν γε
καὶ πλείω χρήματα ἔλαβον ἢ τελευτησάντων εὑρήσειν
ἤλπισαν: καὶ ἵνα γε μὴ κεναὶ αἱ ἐν τοῖς
λευκώμασι χῶραι τῶν ὀνομάτων αὐτῶν ὦσιν, ἑτέρους
ἀντενέγραψαν. πλήν γε ὅτι τὸν θεῖον ὁ
Ἀντώνιος, πολλὰ τῆς μητρὸς τῆς ἑαυτοῦ τῆς
Ἰουλίας ἱκετευσάσης, ἀφῆκεν, οὐδὲν ἄλλο χρηστὸν εἰργάσατο.  οὐδὲν — εἰργάσατο ομ. λ. 
