Ἀλλ᾽ εἴ γέ τινα,  ἔφη ὁ Κικέρων,  τοιοῦτον
ἔχεις λόγον ὥστε τὴν ἀχλύν μου ταύτην ἀπὸ τῆς
ψυχῆς ἀφελεῖν καὶ ἐς τὸ ἀρχαῖόν με φῶς ἐπαναγαγεῖν,
ἑτοιμότατός εἰμι ἀκούειν. ὥσπερ γὰρ τῶν
φαρμάκων, οὕτω δὴ καὶ τῶν λόγων καὶ διαφοραὶ
πολλαὶ καὶ δυνάμεις ποικίλαι εἰσίν, ὥστ᾽ οὐδὲν
θαυμαστὸν εἰ καὶ ἐμὲ τὸν λαμπρὸν ἔν τε τῇ
γερουσίᾳ καὶ ἐν ταῖς ἐκκλησίαις τοῖς τε δικαστηρίοις
σοφίᾳ τινὶ καταιονήσειας. 
φέρε οὖν,  εἶπεν ὁ Φιλίσκος,  ἐπειδήπερ
ἀκούειν ἕτοιμος εἶ, σκεψώμεθα πρῶτον μὲν εἰ
κακὰ ὡς ἀληθῶς ἐστι ταῦτα τὰ περιεστηκότα σε,
ἔπειτα δὲ τίνα τρόπον αὐτὰ ἀκεσόμεθα. ἐγὼ
τοίνυν πρῶτον μὲν ἁπάντων ὁρῶ σε ὑγιαίνοντα τῷ
σώματι καὶ εὖ μάλα ἐρρωμένον, ὅπερ που πρῶτον
κατὰ φύσιν ἀγαθόν ἐστιν ἀνθρώποις, ἔπειτα δὲ τὰ
ἐπιτήδεια αὐτάρκη κεκτημένον, ὥστε μήτε πεινῆν
μήτε διψῆν ἢ ῥιγοῦν ἢ καὶ ἄλλο τι ἄτοπον ὑπ᾽
ἀπορίας ὑπομένειν, ὃ δὴ καὶ δεύτερον εἰκότως ἄν
τις ἀγαθὸν ἀνθρώπῳ φύσει τιθείη. ὅταν γάρ τινι
ἥ τε τοῦ σώματος σύστασις εὖ  ἥ τε   εὖ ρκ., ἣ   εὖ τε λ.  ἔχῃ καὶ διαρκεῖν
ἀφροντιστῶν δύνηται, πάντα τὰ πρὸς εὐδαιμονίαν
ἐπιβάλλοντα καρποῦται. 
