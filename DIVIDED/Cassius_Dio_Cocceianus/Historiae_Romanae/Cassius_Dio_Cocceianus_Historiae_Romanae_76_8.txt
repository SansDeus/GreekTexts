μετὰ δὲ ταῦτα ὁ Σεουῆρος ἐκστρατεύει κατὰ
τῶν Πάρθων: ἀσχολουμένου γὰρ αὐτοῦ ἐς τοὺς
ἐμφυλίους πολέμους ἐκεῖνοι ἀδείας λαβόμενοι
τήν τε Μεσοποταμίαν εἷλον, στρατεύσαντες
παμπληθεί, καὶ μικροῦ καὶ τὴν Νίσιβιν ἐχειρώσαντο,
εἰ μὴ Λαῖτος αὐτήν, πολιορκούμενος ἐν
αὐτῇ, διεσώσατο. καὶ ἀπ᾽ αὐτῆς ἐπὶ πλεῖον
ἐδοξάσθη, ὢν καὶ ἐς τὰ ἄλλα καὶ τὰ ἴδια καὶ τὰ
δημόσια καὶ ἐν τοῖς πολέμοις καὶ ἐν τῇ εἰρήνῃ
ἄριστος. ἀφικόμενος δὲ ἐς τὴν προειρημένην
Νίσιβιν ὁ Σεουῆρος ἐνέτυχε συῒ μεγίστῳ: ἱππέα
τε γὰρ ἔκτεινεν ὁρμήσας καταβαλεῖν αὐτὸν
πειρώμενον καὶ τῇ ἑαυτοῦ ἰσχύι θαρρήσαντα,
μόλις δὲ ὑπὸ πολλῶν στρατιωτῶν συλληφθείς τε
καὶ σφαγείς, τριάκοντα τὸν ἀριθμὸν ὄντων τῶν
συλλαβόντων αὐτόν, τῷ Σεουήρῳ προσεκομίσθη.
τῶν δὲ Πάρθων οὐ μεινάντων αὐτὸν ἀλλ᾽ οἴκαδε  οἴκαδε ζον., οἴκοι Ωξ. 
ἀναχωρησάντων ῾ἦρχε δὲ αὐτῶν Οὐολόγαισος,
οὗ ἀδελφὸς συνῆν τῷ Σεουήρᾠ πλοῖα κατασκευάσας
ὁ Σεουῆρος ἐν τῷ Εὐφράτῃ, καὶ πλέων
τε καὶ βαδίζων παρ᾽ αὐτόν, διὰ τὸ εἶναι λίαν
ὀξύτατα καὶ ταχινὰ καὶ εὖ ἐσταλμένα ῾τῆς παρὰ
τὸν Εὐφράτην ὕλης καὶ τῶν ἐκεῖσε χωρίων
ἄφθονον διδούσης αὐτῷ τὴν τῶν ξύλων χορηγίαν᾽
τὰ κατασκευασθέντα, ταχέως τήν τε Σελεύκειαν
καὶ τὴν Βαβυλῶνα ἐκλειφθείσας ἔλαβε. καὶ
μετὰ τοῦτο καὶ τὴν Κτησιφῶντα ἑλὼν ἐκείνην
τε πᾶσαν διαρπάσαι τοῖς στρατιώταις ἐφῆκε,
φόνον τε ἀνθρώπων πλεῖστον εἰργάσατο, καὶ
ζῶντας ἐς δέκα μυριάδας εἷλεν. οὐ μέντοι οὔτε
τὸν Οὐολόγαισον ἐπεδίωξεν οὔτε τὴν Κτησιφῶντα
κατέσχεν, ἀλλ᾽ ὥσπερ ἐπὶ τοῦτο μόνον ἐστρατευκὼς
ἵν᾽ αὐτὴν διαρπάσῃ ᾤχετο, τὸ μὲν ἀγνωσίᾳ
τῶν χωρίων τὸ δ᾽ ἀπορίᾳ τῶν ἐπιτηδείων.
ὑπέστρεψε δὲ καθ᾽ ἑτέραν ὁδόν: τά τε γὰρ ξύλα
καὶ ὁ χόρτος ὁ ἐν τῇ προτέρᾳ  προτέρᾳ βκ., προτεραία Ωξ.  εὑρεθεὶς κατανάλωτο:
καὶ οἱ μὲν αὐτῷ τῶν στρατιωτῶν πεζῇ
ἄνω παρὰ τὸν Τίγριν, οἱ δὲ καὶ ἐπὶ πλοίων
ἀνεπορεύθησαν.   χιπη. 308, 21-309, 17 ρ. στ., εχξ. ϝαλ. 345 ῾π. 737᾿.  
