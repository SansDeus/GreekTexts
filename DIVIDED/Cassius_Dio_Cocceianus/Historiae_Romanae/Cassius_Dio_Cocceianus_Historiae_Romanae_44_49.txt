καὶ γάρ τοι διά τε ταῦτα καὶ διὰ τἆλλα ὅσα
ἐνομοθέτησε καὶ ἐπηνώρθωσε,  ἐνομοθέτησε καὶ ἐπηνώρθωσε ξοδ. πειρ., ἐνομοθέτησεν ἐπηνώρθωσε λμ.  μεγάλα μὲν αὐτὰ
καθ᾽ ἑαυτὰ ὄντα, παρὰ μικρὸν δ᾽ ἂν πρὸς ἐκεῖνα
νομισθέντα, ἂ οὐ χρὴ ἀκριβῶς ἐπεξιέναι, καὶ ἐφιλήσατε
αὐτὸν ὡς πατέρα καὶ ἠγαπήσατε ὡς
εὐεργέτην, τιμαῖς τε οἵαις οὐδένα ἄλλον ἠγήλατε,
καὶ προστάτην διατελῆ τῆς τε πόλεως καὶ τῆς
ἀρχῆς ἁπάσης ἔχειν ἐπεθυμήσατε, μηδὲν περὶ τῶν
ὀνομάτων διενεχθέντες, ἀλλὰ καὶ πάντα αὐτῷ ὡς
καὶ ἐλάττονα αὐτοῦ προσθέντες, ἵν᾽ ὅσον καθ᾽
ἕκαστον αὐτῶν ἐκ τοῦ νομιζομένου πρὸς τὸ
τελειότατον καὶ τῆς τιμῆς καὶ τῆς ἐξουσίας ἐνέδει,
τοῦτο ἐκ τῆς παρὰ τῶν ἄλλων συντελείας ἀνταναπληρωθῇ.
διὰ γὰρ τοῦτο ἀρχιερεὺς μὲν πρὸς
τοὺς θεούς, ὕπατος δὲ πρὸς ἡμᾶς, αὐτοκράτωρ δὲ
πρὸς τοὺς στρατιώτας, δικτάτωρ δὲ πρὸς τοὺς
πολεμίους ἀπεδείχθη. καὶ τί ταῦτ᾽ ἐξαριθμοῦμαι,
ὁπότε καὶ πατέρα αὐτὸν ἑνὶ λόγῳ  ἑνὶ λόγῳ ρκ., ἐν ὀλίγωι λμ.  τῆς πατρίδος
ἐπεκαλέσατε;  ἐπεκαλέσατε μ, ἐπεκαλέσατο λ.  ἵνα μὴ τὰς ἄλλας αὐτοῦ προσηγορίας καταλέγω.
