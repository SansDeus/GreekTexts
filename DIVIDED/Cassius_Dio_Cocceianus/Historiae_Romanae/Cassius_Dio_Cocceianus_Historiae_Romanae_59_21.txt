τὸν δὲ Δομίτιον καὶ ὕπατον εὐθὺς ἀπέδειξε,
τοὺς τότε ἄρχοντας καταλύσας, ὅτι τε ἐς τὰ
γενέθλια αὐτοῦ ἱερομηνίαν οὐκ ἐπήγγειλαν,
καίτοι τῶν στρατηγῶν ἱπποδρομίαν ἐν αὐτοῖς  ἐν αὐτοῖς λευνξλ., ἐν αὐτῷ μ χιπη. 
ποιησάντων καὶ θηρία ἀποκτεινάντων, ὅπερ που
καθ᾽ ἕκαστον ἔτος ἐγίγνετο, καὶ ὅτι ἐπὶ ταῖς τοῦ
Αὐγούστου νίκαις ἃς τὸν Ἀντώνιον ἐνενικήκει
ἑορτήν, ὥσπερ εἴθιστο, ἤγαγον. ἵνα γὰρ συκοφαντήσῃ
αὐτούς, τοῦ Ἀντωνίου μᾶλλον ἢ τοῦ
Αὐγούστου ἀπόγονος δοκεῖν εἶναι ἠθέλησε: καὶ
προεῖπέ  προεῖπέ χιπη., προσεῖπέ μ.  γε  γε χιπη., τε μ.  οἷς καὶ τὰ ἄλλα ἀνεκοίνου, ὅτι
πάντως ὁπότερον ἄν τι ποιήσωσιν ἁμαρτήσουσιν,
ἄν τε ἐπὶ τῇ τοῦ Ἀντωνίου συμφορᾷ βουθυτήσωσιν,  βουθυτήσωσιν χιπη., βουθυτήσουσιν Μ. 
ἄν τε ἐπὶ τῇ τοῦ Αὐγούστου νίκῃ ἄθυτοι
γένωνται. ἐκείνους μὲν δὴ διὰ ταῦτα αὐθημερὸν
τῆς ἀρχῆς ἔπαυσε, τὰς ῥάβδους σφῶν προσυντρίψας,
ἐφ᾽ ᾧ δὴ ὁ ἕτερος αὐτῶν ἀδημονήσας
ἑαυτὸν ἔσφαξε: τὸν δὲ δὴ Δομίτιον τὸν συνάρχοντα
αὐτοῦ λόγῳ μὲν ὁ δῆμος ἔργῳ δ᾽ αὐτὸς
εἵλετο. ἀπέδωκε μὲν γὰρ τὰς ἀρχαιρεσίας αὐτοῖς:
ἅτε δὲ ἐκείνων τε ἀργοτέρων ὑπὸ τοῦ πολλῷ
χρόνῳ μηδὲν ἐλευθέρως κεχρηματικέναι ἐς τὸ
δρᾶν τι τῶν προσηκόντων σφίσιν ὄντων, καὶ
τῶν σπουδαρχιώντων μάλιστα μὲν μὴ πλειόνων
ἢ ὅσους αἱρεῖσθαι ἔδει ἐπαγγελλόντων, εἰ δέ
ποτε καὶ ὑπὲρ τὸν ἀριθμὸν γένοιντο, διομολογουμένων
πρὸς ἀλλήλους, τὸ μὲν σχῆμα τῆς
δημοκρατίας ἐσώζετο, ἔργον δ᾽ οὐδὲν αὐτῆς ἐγίγνετο.
καὶ διὰ τοῦτο ὑπ᾽ αὐτοῦ αὖθις τοῦ Γαΐου
κατελύθησαν. κἀκ τούτου τὰ μὲν ἄλλα καθάπερ
καὶ ἐπὶ τοῦ Τιβερίου καθίστατο, στρατηγοὶ δὲ
τοτὲ μὲν πεντεκαίδεκα, ἔστι δ᾽ ὅτε ἑνὶ πλείους ἢ
καὶ ἐλάττους, ὥς που καὶ ἔτυχον, ᾑροῦντο.
περὶ μὲν οὖν τὰς ἀρχαιρεσίας ταῦτ᾽ ἔπραξεν,
οὕτω δὲ δὴ τὸ σύμπαν καὶ βάσκανος καὶ ὕποπτος
πρὸς πάντα ὁμοίως ἦν ὥστε καὶ Καρρίναν  Καρρίναν βς., καρίνναν μ, καρίναν χιπη. 
Σεκοῦνδον ῥήτορα φυγαδεῦσαί ποτε, ὅτι λόγον
τινὰ ἐν γυμνασίᾳ κατὰ τυράννων εἶπεν. ἐπειδή
τε Λούκιος Πίσων ὁ τῆς τε Πλαγκίνης καὶ τοῦ
Γναίου Πίσωνος υἱὸς ἄρξαι  ἄρξαι βς., ἄρξας μ.  τῆς Ἀφρικῆς ἔτυχεν,
ἐφοβήθη μὴ νεωτερίσῃ τι ὑπὸ μεγαλαυχίας,
ἄλλως τε καὶ ὅτι δύναμιν πολλὴν καὶ πολιτικὴν
καὶ ξενικὴν ἕξειν ἔμελλε, καὶ δίχα τὸ ἔθνος
νείμας ἑτέρῳ τό τε στρατιωτικὸν καὶ τοὺς Νομάδας
τοὺς περὶ αὐτὸ προσέταξε: καὶ ἐξ ἐκείνου καὶ
δεῦρο τοῦτο γίγνεται.
