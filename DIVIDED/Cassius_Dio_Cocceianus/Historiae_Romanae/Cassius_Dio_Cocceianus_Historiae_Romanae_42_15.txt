ὁ δὲ δὴ Καλῆνος ἐπέμφθη τε ἐς τὴν Ἑλλάδα
πρὸ τῆς μάχης ὑπὸ τοῦ Καίσαρος, καὶ εἷλεν
ἄλλα τε καὶ τὸν Πειραιᾶ ἅτε καὶ ἀτείχιστον
ὄντα. τὰς γὰρ Ἀθήνας, καίπερ πλεῖστα τὴν
χώραν αὐτῶν κακώσας, οὐκ ἠδυνήθη πρὸ τῆς τοῦ
Πομπηίου ἥττης λαβεῖν: τότε γὰρ ἐθελονταὶ
αὐτῷ προσεχώρησαν, καὶ αὐτοὺς ὁ Καῖσαρ μηδὲν
μνησικακήσας ἀθῴους ἀφῆκε, τοσοῦτον μόνον
εἰπών, ὅτι πολλὰ ἁμαρτάνοντες ὑπὸ τῶν νεκρῶν
σώζοιντο. τὸ δὲ δὴ ἔπος τοῦτο ἐδήλου ὅτι σφῶν
διά τε τοὺς προγόνους καὶ διὰ τὴν δόξαν τήν τε
ἀρετὴν αὐτῶν ἐφείσατο. Ἀθῆναι μὲν οὖν καὶ τὰ
ἄλλα τὰ πλείω τῆς Ἑλλάδος εὐθὺς τότε ὡμολόγησαν
αὐτῷ, Μεγαρεῖς δὲ καὶ ὣς ἀντέσχον:
πολλῷ τε  τε δινδ., γε λ.  ὕστερον χρόνῳ τὰ μὲν βίᾳ τὰ δὲ καὶ
προδοσίᾳ ἥλωσαν. ὅθενπερ φόνος τε αὐτῶν
πολὺς ἐγένετο καὶ οἱ λοιποὶ ἐπράθησαν. ὁ μέντοι
Καλῆνος τοῦτο μέν, ἵνα δὴ καὶ κατ᾽ ἀξίαν αὐτοὺς
τετιμωρῆσθαι δόξῃ, ἐποίησε: φοβηθεὶς δὲ μὴ καὶ
παντελῶς ἡ πόλις ἀπόληται, πρῶτα μὲν τοῖς
ἐπιτηδείοις σφᾶς, ἔπειτα δὲ καὶ ἐλαχίστου ἀπέδοτο,
ἵν᾽ ἐλευθερωθῶσι.
καὶ ὁ μὲν ταῦτα πράξας ἐπί τε τὰς Πάτρας
ἐπεστράτευσε, καὶ ἀμαχεὶ αὐτάς, τόν τε Κάτωνα
καὶ τοὺς μετ᾽ αὐτοῦ προεκφοβήσας,  προεκφοβήσας λευνξλ., προσεκφοβήσας λ.  κατέσχεν:
