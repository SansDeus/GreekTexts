καὶ ὁ μὲν μηδὲν ἔτι πολέμιον ὑπεξῃρημένου οἱ
ἐκείνου καταλείπεσθαι  καταλείπεσθαι στ., καταλιπέσθαι λ.  νομίζων, ἐν τῇ Αἰγύπτῳ
ἐνεχρόνισεν ἀργυρολογῶν καὶ τὰ τοῦ  καὶ τὰ τοῦ ρ. στεπη., καὶ κατὰ τοῦ λ.  Πτολεμαίου
καὶ τὰ τῆς Κλεοπάτρας διάφορα διακρίνων:
πόλεμοι δὲ ἐν τούτῳ ἕτεροι αὐτῷ παρεσκευάσθησαν.
ἥ τε γὰρ Αἴγυπτος ἐνεόχμωσε, καὶ ὁ
Φαρνάκης ἤρξατο μὲν εὐθύς, ἐπειδὴ πρῶτον τόν
τε Πομπήιον καὶ τὸν Καίσαρα ἐκπεπολεμῶσθαι
ἔμαθε, τῆς  τῆς ρκ., τῆς τε λ.  πατρῴας ἀρχῆς ἀντιποιεῖσθαι ῾χρονιεῖν
τε γὰρ αὐτοὺς ἐν τῇ στάσει καὶ τὰς δυνάμεις
τῶν Ῥωμαίων αὐτὰς περὶ αὑταῖς ἀναλώσειν
ἤλπισεν᾽, εἴχετο δὲ καὶ τότε τῶν προκειμένων,
ὅτι τε ἅπαξ ἐκεκίνητο καὶ ὅτι πόρρω τὸν Καίσαρα
ὄντα ἐπύθετο, καὶ πολλά γε χωρία προκατέλαβε.
κἀν τούτῳ καὶ ὁ Κάτων καὶ ὁ Σκιπίων, οἵ τε
ἄλλοι οἱ τὴν αὐτήν σφισι γνώμην ἔχοντες, καὶ
ἐμφύλιον καὶ ὀθνεῖον ἐν τῇ Ἀφρικῇ πόλεμον ἤγειραν.
