τοιαῦτα τοῦ Ἀντωνίου λέγοντος ὁ δῆμος τὰ
μὲν πρῶτα ἠρεθίζετο, ἔπειτα δὲ ὠργίζετο, καὶ
τέλος οὕτως ἐφλέγμηνεν ὥστε τούς τε  τε βκ., μὲν λμ.  φονέας
αὐτοῦ ζητεῖν καὶ τοῖς ἄλλοις βουλευταῖς ἐγκαλεῖν,
ὅτι οἱ μὲν ἀπέκτειναν οἱ δὲ ἐπεῖδον ἀποθνήσκοντα
ἄνδρα ὑπὲρ οὗ δημοσίᾳ κατ᾽ ἔτος εὔχεσθαι
ἐψηφίσαντο, καὶ οὗ τήν τε ὑγίειαν τήν τε τύχην
ὤμνυσαν, καὶ ὃν ἐξ ἴσου τοῖς δημάρχοις ἄσυλον
ἐπεποιήκεσαν. κἀκ τούτου τό τε σῶμα αὐτοῦ
ἁρπάσαντες οἱ μὲν ἐς τὸ οἴκημα ἐν ᾧ ἀπέσφακτο,
οἱ δὲ ἐς τὸ Καπιτώλιον κομίσαι τε ἐβούλοντο καὶ
ἐκεῖ καῦσαι, κωλυθέντες δὲ ὑπὸ τῶν στρατιωτῶν
φόβῳ τοῦ μή καὶ τὸ θέατρον τούς τε ναοὺς
συγκαταπρησθῆναι, αὐτοῦ ἐν τῇ ἀγορᾷ, ὥσπερ
εἶχον,  εἶχον χψλ., εἶπον λμ.  ἐπὶ πυρὰν ἐπέθηκαν. πολλὰ δ᾽ ἂν καὶ
ὣς τῶν πέριξ οἰκοδομημάτων ἐφθάρη, εἰ μὴ οἵ τε
στρατιῶται ἐμποδὼν ἐγένοντο καί τινας τῶν
θρασυτέρων οἱ ὕπατοι κατὰ τῶν τοῦ Καπιτωλίου
πετρῶν ἔωσαν.  ἔωσαν δινδ., ὤσαν λ, ὦσαν μ.  οὐ μέντοι καὶ ἐπαύσαντο διὰ
τοῦτο οἱ λοιποὶ ταραττόμενοι, ἀλλ᾽ ἐπί τε τὰς
οἰκίας τῶν σφαγέων ὥρμησαν, καὶ ἄλλους τε ἐν
τούτῳ καὶ Ελούϊον Κίνναν δημαρχοῦντα μάτην
ἀπέκτειναν: οὐ γὰρ ὅπως ἐπεβούλευσε τῷ
Καίσαρι, ἀλλὰ καὶ ἐν τοῖς μάλιστα αὐτὸν
ἠγάπα. ἐπλανήθησαν δὲ ὅτι Κορνήλιος Κίννας ὁ
