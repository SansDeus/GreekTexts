ὡς οὖν τό τε σημεῖον ἤρθη καὶ ἡ σάλπιγξ
ὑπεσήμηνεν, ἐκεῖναί τε ἅπασαι πρὸς τῇ γῇ συνέμιξαν
καὶ ὁ πεζὸς ἀμφοτέρων ὁμοίως ἐπ᾽ αὐτῆς
τῆς ῥαχίας παρετάξατο, ὥστε τὴν θέαν ἀξιολογωτάτην
γενέσθαι. ἥ τε γὰρ θάλασσα ἡ ἐκεῖ πᾶσα
τῶν νεῶν ἐπεπλήρωτο ῾πολλαὶ γὰρ οὖσαι ἐπὶ
πλεῖστον ἐπέσχον᾽, καὶ ἡ χώρα ἡ μὲν ἐγγὺς αὐτῆς
ὑπὸ τῶν ὡπλισμένων, ἡ δ᾽ ἄλλη ἡ  ἡ συππλιεδ βψ πφλυγκ.  προσεχὴς
ὑπὸ τοῦ λοιποῦ ἑκατέρων ὁμίλου κατείχετο.
ὅθενπερ καὶ ὁ ἀγὼν ἔδοξε μὲν τῶν ναυμαχούντων
μόνων εἶναι, τῇ δ᾽ ἀληθείᾳ καὶ τῶν ἄλλων ἐγένετο:
οἵ τε γὰρ ἐν ταῖς ναυσὶν ὄντες προθυμότερον ἐς
τὴν τῶν ὁρώντων σφᾶς ἐπίδειξιν ἡμιλλῶντο, καὶ
ἐκεῖνοι, εἰ καὶ τὰ μάλιστα ἀπείχοντο ἀλλήλων,
ἀλλὰ καὶ πρός γε τὴν τῶν δρωμένων ὄψιν καὶ
αὐτοὶ τρόπον τινὰ ἠγωνίζοντο. ἀντιπάλου γὰρ
ἐπὶ πολὺ τῆς μάχης γενομένης ῾ὁμοιοτροπώτατα
γὰρ τοῖς πρόσθεν ἐναυμάχησαν᾽ ἰσορρόπῳ καὶ
αὐτοὶ συστάσει τῆς γνώμης συνέσχοντο. μάλιστα
μὲν γὰρ καὶ τὸν πόλεμον πάντα ἐν αὐτῇ καταλυθήσεσθαι
ἤλπιζον: εἰ δὲ μή, οἱ μέν, εἰ καὶ τότε κρατήσειαν,
οὐδὲν ἔτι μέγα ἐπιπονήσειν, οἱ δέ, εἰ τότε
γε νικήσειαν, οὐκέθ᾽ ἡττηθήσεσθαι προσδοκῶντες
ἔρρωντο. καὶ διὰ τοῦτο καὶ σιωπῇ, ὅπως αὐτοί
τε πρὸς τὰ γιγνόμενα ἀποβλέπωσι καὶ τοὺς ἐν τῷ
ἔργῳ μὴ ἀποτρίβωσι, καὶ κραυγῇ μικρᾷ ἐχρῶντο,
τούς τε ναυμαχοῦντας ἀνακαλοῦντες καὶ τοὺς
θεοὺς ἐπιβοώμενοι, καὶ τοὺς μὲν κρατοῦντάς σφων
ἐπαινοῦντες τοὺς δ᾽ ἡττωμένους λοιδοροῦντες, καὶ
πολλὰ μὲν ἐκείνοις ἀντιπαρακελευόμενοι πολλὰ
δὲ καὶ ἀλλήλοις ἀντιβοῶντες, τοῦ τε τοὺς σφετέρους
ῥᾷον τὰ λεγόμενα ἀκούειν καὶ τοῦ τοὺς  τοῦ τοὺς μ, τούτους λ. 
ἐναντίους ἧττον τῶν οἰκείων ἐπαΐειν.
