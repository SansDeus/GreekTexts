ἐν ᾧ δ᾽ οὖν ὁ Δροῦσος ταῦτ᾽ ἔπραττεν, ἥ τε
πανήγυρις ἡ τῇ στρατηγίᾳ αὐτοῦ προσήκουσα
πολυτελεστάτη ἐποιήθη, καὶ τὰ γενέθλια τὰ τοῦ
Αὐγούστου καὶ ἐν τῷ ἱπποδρόμῳ καὶ ἐν τῇ ἄλλῃ
πόλει πολλαχόθι θηρίων σφαγαῖς ἐτιμήθη. καὶ
τοῦτο μέν, καίτοι μὴ ψηφισθέν, ἐν πᾶσιν ὡς
εἰπεῖν τοῖς ἔτεσι πρός τινος τῶν ἀεὶ στρατηγούντων
ἐγίγνετο: τὰ δὲ δὴ Αὐγουστάλια, ἃ καὶ νῦν ῾̣̣̓γεται,
τότε πρῶτον ἐκ δόγματος ἐτελέσθη.
ὅ τε Τιβέριος τούς τε Δελμάτας νεοχμώσαντας
καὶ τοὺς Παννονίους μετὰ τοῦτο πρός τε τὴν
ἐκείνου καὶ πρὸς τὴν τοῦ πλείονος στρατοῦ ἀπουσίαν
νεωτερίσαντας ἐχειρώσατο, πολεμῶν τε ἅμα
ἀμφοτέροις, καὶ τοτὲ μὲν τῇ τοτὲ δὲ τῇ μεθιστάμενος,
ὥστε καὶ τῶν ἄθλων  ἄθλων βκ., ἄλλων Ωμ.  τῶν αὐτῶν τῷ Δρούσῳ
τυχεῖν. κἀκ τούτου καὶ ἡ Δελματία  Δελματία στ., δαλματία Ωμ.  τῇ τοῦ
Αὐγούστου φρουρᾷ, ὡς καὶ ὅπλων τινῶν ἀεὶ καὶ
δἰ ἑαυτὴν καὶ διὰ τὴν τῶν Παννονίων γειτονίαν
δεομένη, παρεδόθη.
οὗτοι μὲν δὴ ταῦτ᾽ ἔπρασσον: ἐν δὲ δὴ τοῖς
αὐτοῖς τούτοις χρόνοις Οὐολογαίσης  Οὐολογαίσης ρειμ., βουλογαίσης Ωμ.  Θρᾷξ Βησσός,  βησσός Ω, βεσσός μ. 
ἱερεὺς τοῦ παρ᾽ αὐτοῖς Διονύσου, προσεποιήσατό
τινας πολλὰ θειάσας, καὶ μετ᾽ αὐτῶν ἀποστὰς
τόν τε Ῥασκύποριν τὸν τοῦ Κότυος υἱὸν
νικήσας ἀπέκτεινε, καὶ τὸν θεῖον αὐτοῦ τὸν Ῥυμητάλκην
μετὰ ταῦτα ἀμαχεὶ γυμνώσας τῶν δυνάμεων
τῇ παρὰ τοῦ θεοῦ  θεοῦ βκ., θείου Ωμ.  δόξῃ φυγεῖν ἐποίησε, καὶ
αὐτὸν ἐπιδιώκων ἔς τε τὴν Χερρόνησον ἐνέβαλε
καὶ δεινῶς αὐτὴν ἐλυμήνατο. ὡς οὖν οὗτός τε
ταῦτ᾽ ἐποίει καὶ οἱ Σιαλέται τὴν Μακεδονίαν
ἐκακούργουν, Λούκιος Πίσων ἐκ Παμφυλίας, ἧς
ἦρχε, προσετάχθη σφίσι: καὶ προαναχωρησάντων
οἴκαδε τῶν Βησσῶν ἐπειδὴ ἐπυνθάνοντο αὐτὸν
προσιόντα, ἔς τε τὴν γῆν αὐτῶν ἀφίκετο, καὶ
ἡττηθεὶς τὸ πρῶτον ἀντεπεκράτησε, καὶ ἐκείνην τε
καὶ τὴν τῶν προσχώρων τῶν συνεπαναστάντων
σφίσιν ἐπόρθησε. καὶ τότε τοὺς μὲν ἐθελοντὰς
προσθέμενος  προσθέμενος οδδεψ, προσθεμένους Ωμ.  τοὺς δ᾽ ἄκοντας ἐκπλήξας, τοῖς δὲ
καὶ ἐκ παρατάξεως συνενεχθείς, πάντας αὐτοὺς
ὑπηγάγετο, καὶ μετὰ τοῦτο νεοχμώσαντάς τινας
αὐτῶν αὖθις κατεδουλώσατο. καὶ αὐτῷ διὰ ταῦτα
καὶ ἱερομηνίαι καὶ τιμαὶ ἐπινίκιοι ἐδόθησαν.
