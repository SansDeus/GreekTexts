καὶ τὰ μὲν ἐκείνου, ὅπως ποτ᾽ ἂν καὶ ὀνομάσῃ
τις αὐτόν, οὕτως ἔσχεν: ἐμοὶ δὲ δή, καὶ πρὶν ἐς
τὴν μοναρχίαν καταστῆναι, προεδηλώθη τρόπον
τινὰ παρὰ τοῦ πατρὸς αὐτοῦ ὅτι καὶ ταῦτα
γράψοιμι. ἐν γὰρ πεδίῳ μεγάλῳ τινὶ πᾶσαν τὴν
τῶν Ῥωμαίων δύναμιν ἐξωπλισμένην ὁρᾶν τεθνηκότος
αὐτοῦ ἤδη ἔδοξα, καὶ ἐνταῦθα τὸν Σεουῆρον
ἐπί τε γηλόφου καὶ ἐπὶ βήματος ὑψηλοῦ καθήμενον
διαλέγεσθαί τι αὐτοῖς. καί με προσστάντα  προσστάντα φαλξ., ΠΡΟΣΠ῾̣̣ἈΝΤΑ Ω ῾τ βψ Ω2᾿, προστάντα χιπη. 
ἰδὼν ὅπως τῶν λεγομένων ἀκούσω,  δεῦρο,  ἔφη,
Δίων, ἐνταῦθα πλησίον πρόσελθε, ἵνα πάντα
καὶ τὰ λεγόμενα καὶ τὰ γιγνόμενα καὶ μάθῃς
ἀκριβῶς καὶ συγγράψῃς.  τοιοῦτος μὲν ὁ τοῦ
Ταραύτου καὶ βίος καὶ ὄλεθρος ἐγένετο, καὶ αὐτῷ
ἐπαπώλοντο μὲν καὶ οἱ τῆς κατ᾽ αὐτοῦ ἐπιβουλῆς
μετασχόντες, οἱ μὲν εὐθὺς οἱ δ᾽ οὐ πολλῷ ὕστερον,
προσδιεφθάρησαν δὲ οἱ πάνυ ἑταῖροι αὐτοῦ καὶ
οἱ Καισάρειοι: οὕτω που φονικῷ δαίμονι καὶ ἐς
τοὺς ἐχθροὺς καὶ ἐς τοὺς φίλους συνεκεκλήρωτο.
