Ἰβηρίας ἀπηλλάγη: Καῖσαρ δὲ καὶ Ἀντώνιος
πάντα μὲν ἐπ᾽ ἀλλήλοις ἔπραττον, οὐ μέντοι καὶ
φανερῶς πω συνερρώγεσαν, ἀλλὰ καίπερ τῷ ἔργῳ
ἐκπεπολεμωμένοι, τῇ γοῦν δοκήσει ἐπεκρύπτοντο.
κἀκ τούτου καὶ τἆλλα τὰ ἐν τῇ πόλει πάντα ἔν
τε ἀκρισίᾳ  ἀκρισίᾳ λ χιπη., ἀκρασίαι μ.  πολλῇ ἦν καὶ συνεκέχυτο. εἰρήνουν
ἔτι καὶ ἐπολέμουν ἤδη: τό τε τῆς ἐλευθερίας σχῆμα
ἐφαντάζετο καὶ τὰ τῆς δυναστείας ἔργα ἐγίγνετο.
καὶ ἐν μὲν τῷ ἐμφανεῖ  ἐμφανεῖ χιπη., ἀφανεῖ λμ.  ὁ Ἀντώνιος, ἅτε καὶ
ὑπατεύων, ἐπλεονέκτει, ἡ δὲ δὴ σπουδὴ τῶν ἀνθρώπων
ἐς τὸν Καίσαρα ἐποίει, τὸ μὲν διὰ τὸν
πατέρα αὐτοῦ, τὸ δὲ καὶ διὰ τὰς ἐλπίδας ὧν
ὑπισχνεῖτο, μέγιστον δὲ  δὲ ρκ., τε λμ χιπη.  ὅτι τῷ τε Ἀντωνίῳ
πολὺ δυναμένῳ ἤχθοντο καὶ τῷ Καίσαρι μηδέπω
ἰσχύοντι συνῄροντο. ἐφίλουν μὲν γὰρ οὐδέτερον,
νέων δὲ δὴ ἀεὶ πραγμάτων ἐπιθυμοῦντες, καὶ τὸ
μὲν κρεῖττον ἀεὶ πᾶν καθαιρεῖν τῷ δὲ πιεζομένῳ
βοηθεῖν πεφυκότες, ἀπεχρῶντο αὐτοῖς πρὸς τὰ
σφέτερα ἐπιθυμήματα. ταπεινώσαντες οὖν τότε
διὰ τοῦ Καίσαρος τὸν Ἀντώνιον, ἔπειτα κἀκεῖνον
καταλῦσαι ἐπεχείρησαν. τοῖς γάρ τι ἀεὶ δυναμένοις
βαρυνόμενοι τούς τε ἀσθενεστέρους προσελάμβανον
καὶ διὰ τούτων αὐτοὺς καθῄρουν:
ἔπειτα καὶ ἐκείνοις ἠλλοτριοῦντο. κἀκ τούτου
ἀντικαθιστάντες σφᾶς ἐς τὸ ἐπίφθονον τοὺς
αὐτοὺς καὶ ἐφίλουν καὶ ἐμίσουν, καὶ ηὖξον καὶ ἐταπείνουν.
