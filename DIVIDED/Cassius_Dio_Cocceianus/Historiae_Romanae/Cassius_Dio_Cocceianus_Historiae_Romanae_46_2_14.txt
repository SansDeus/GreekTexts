ὅθενπερ συχνοὶ πρὸς αὐτὸν ἦλθον. ἀριθμὸν
γὰρ οὔτε τῶν προγραφέντων οὔτε τῶν φονευθέντων
ἢ καὶ διαφυγόντων οὐδὲ νῦν ἔγραψα, ὅτι
πολλοὶ μὲν τῶν τὸ πρῶτον ἐς τὰ λευκώματα
ἐγγραφέντων ἀπηλίφησαν,  ἀπηλίφησαν στ., ἀπηλείφησαν λμ.  πολλοὶ δὲ ὕστερον
ἀντ᾽ αὐτῶν ἀντενεγράφησαν, καὶ τούτων τε  τε βκ., γε λμ.  οὐκ
ὀλίγοι διεσώθησαν καὶ ἄλλοι συχνοὶ διεφθάρησαν.
καὶ αὐτοὺς οὐδὲ πενθεῖν τισιν ἐξουσία ἦν,
ἀλλὰ πολλοὶ καὶ ἐκ τούτου παραπώλοντο. καὶ
τέλος, ὡς τό τε πεπλασμένον αὐτῶν πᾶν αἱ συμφοραὶ
ἐξενίκων, καὶ οὐδεὶς οὐδὲ τῶν πάνυ ἀνδρικῶν
ἀντικαρτερεῖν πρὸς αὐτὰς  αὐτὰς μ, αὐτὰ λ.  ἐδύνατο, ἀλλ᾽ ἔν
τε τοῖς ἄλλοις πᾶσι καὶ ἔργοις καὶ λόγοις ἐσκυθρώπαζον
καὶ ἐν τῇ ἀρχῇ τοῦ ἔτους οὐκ  οὐκ βκ., οὗ λμ.  ἤμελλον,
ὥσπερ εἰώθασιν, ἑορτάσειν, ἐκελεύσθησαν διὰ
προγραφῆς εὐθυμεῖσθαι, θάνατον ὀφλήσοντες ἂν
μὴ πειθαρχήσωσιν: οὕτω που, ὡς καὶ ἐπ᾽ ἀγαθοῖς,
τοῖς κοινοῖς κακοῖς χαίρειν ἠναγκάζοντο.
καὶ τί τοῦτο εἶπον, ὁπότε καὶ ἐκείνοις ῾τοῖς τρισὶν
ἀνδράσι λέγὠ ἄλλα τε ὡς εὐεργέταις καὶ σωτῆρσι
τῆς πόλεως γεγονόσι καὶ τοὺς στεφάνους
τοὺς πολιτικοὺς ἐψηφίσαντο; οὐ γὰρ ὅτι τινὰς
ἐφόνευον, αἰτίαν ἔχειν ἠξίουν, ἀλλ᾽ ὅτι μὴ πλείονας,
προσεπαινεῖσθαι ἤθελον. καὶ πρός γε τὸν
δῆμον φανερῶς ποτε εἶπον ὅτι οὔτε τὴν τοῦ
Μαρίου τοῦ τε Σύλλου ὠμότητα, ὥστε καὶ μισηθῆναι,
οὔτ᾽ αὖ τὴν τοῦ Καίσαρος ἐπιείκειαν, ὥστε
καὶ καταφρονηθῆναι καὶ ἀπ᾽ αὐτοῦ καὶ ἐπιβουλευθῆναι, ἐζηλώκασι.
