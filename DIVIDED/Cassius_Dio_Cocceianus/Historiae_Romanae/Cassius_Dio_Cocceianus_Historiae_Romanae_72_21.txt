οὐκ ἀγανακτήσων, ὦ συστρατιῶται, ἀλλ᾽  ἀλλ᾽ βκ., ἢ Ωξ. 
ὀδυρούμενος  ὀδυρούμενος η. στεπη., ὀδυρόμενος Ωξ.  παρελήλυθα. χαλεπαίνειν μὲν
γὰρ τί δεῖ πρὸς τὸ δαιμόνιον, ᾧ πάντα ἔξεστιν;
ὀλοφύρεσθαι δὲ ἴσως ἀνάγκη τοὺς ἀδίκως δυστυχοῦντας:
ὃ καὶ ἐμοὶ νῦν συμβέβηκε. πῶς γὰρ
οὐ δεινὸν πολέμοις ἡμᾶς ἐκ πολέμων συμφέρεσθαι;
πῶς δ᾽ οὐκ ἄτοπον καὶ ἐμφυλίῳ συμπλακῆναι;
πῶς οὐκ ἀμφότερα καὶ δεινότητι καὶ
ἀτοπίᾳ νικᾷ τὸ μηδὲν πιστὸν ἐν ἀνθρώποις εἶναι,
ἀλλ᾽ ἐπιβεβουλεῦσθαί τέ με ὑπὸ τοῦ φιλτάτου
καὶ ἐς ἀγῶνα ἀκούσιον καθίστασθαι μήτε τι
ἠδικηκότα μήτε τι πεπλημμεληκότα; τίς μὲν
γὰρ ἀρετὴ ἀσφαλής, τίς δὲ φιλία ἔτι νομισθήσεται
ἐμοῦ ταῦτα πεπονθότος; πῶς δ᾽ οὐκ
ἀπόλωλε μὲν πίστις, ἀπόλωλε δὲ ἐλπὶς ἀγαθή;
ἀλλ᾽ εἰ μὲν μόνος ἐγὼ ἐκινδύνευον, παρ᾽ οὐδὲν
ἂν τὸ πρᾶγμα ἐποιησάμην ῾οὐ γάρ που  που βκ., πω Ωξ.  καὶ
ἀθάνατος ἐγεννήθην᾽: ἐπεὶ δὲ δημοσία τε ἀπόστασις,
μᾶλλον δὲ ἐπανάστασις γέγονε, καὶ ὁ
πόλεμος πάντων ὁμοίως ἡμῶν ἅπτεται, ἐβουλόμην,
εἰ οἷόν τε ἦν, προσκαλέσασθαι τὸν Κάσσιον
καὶ δικαιολογήσασθαι πρὸς αὐτὸν παρ᾽ ὑμῖν ἢ
παρὰ τῇ γερουσίᾳ: καὶ ἡδέως ἂν ἀμαχεὶ παρεχώρησα
αὐτῷ τῆς ἡγεμονίας, εἰ τοῦτο τῷ κοινῷ
συμφέρειν ἐδεδόχει, ὑπὲρ τοῦ κοινοῦ γὰρ καὶ
πονῶν καὶ κινδυνεύων διατελῶ, τοσοῦτόν τε
ἐνταυθοῖ χρόνον ἔξω τῆς Ἰταλίας πεποίηκα,
ἄνθρωπος καὶ γέρων ἤδη καὶ ἀσθενὴς καὶ οὔτε
τροφὴν ἄλυπον οὔθ᾽ ὕπνον ἄφροντιν λαβεῖν δυνάμενος.
