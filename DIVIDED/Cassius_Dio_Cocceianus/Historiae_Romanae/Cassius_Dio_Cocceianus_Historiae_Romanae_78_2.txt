ἐβουλήθη μὲν οὖν ἐν τοῖς Κρονίοις τὸν ἀδελφὸν
ὁ Ἀντωνῖνος φονεῦσαι, οὐκ ἠδυνήθη δέ: καὶ
γὰρ ἐκφανέστερον ἤδη τὸ κακὸν ἢ ὥστε συγκρυβῆναι
ἐγεγόνει, καὶ ἐκ τούτου πολλαὶ μὲν μάχαι
αὐτῶν ὡς καὶ ἐπιβουλευόντων ἀλλήλοις, πολλαὶ
δὲ καὶ ἀντιφυλακαὶ συνέβαινον. ἐπεὶ οὖν καὶ
στρατιῶται καὶ γυμνασταί, καὶ ἔξω καὶ οἴκοι,
καὶ μεθ᾽ ἡμέραν καὶ νύκτωρ, συχνοὶ τὸν Γέταν
ἐφρούρουν, ἔπεισε τὴν μητέρα μόνους σφᾶς ἐς τὸ
δωμάτιον, ὡς καὶ συναλλάξουσαν,  ὡς καὶ συναλλάξουσαν κυιπερ, ᾧ καὶ συναλλάξουσι Ωξ, ἐπὶ καταλλαγῇ ζον.  μεταπέμψασθαι:
καὶ οὕτω πιστεύσαντος τοῦ Γέτα ἐσῆλθε
μὲν μετ᾽ αὐτοῦ, ἐπεὶ δὲ εἴσω ἐγένοντο, ἑκατόνταρχοί
τινες ἐσεπήδησαν ἀθρόοι, παρὰ τοῦ
Ἀντωνίνου προπαρεσκευασμένοι, καὶ αὐτὸν
πρός τε τὴν μητέρα, ὡς εἶδέ σφας, προκαταφυγόντα
καὶ ἀπό τε τοῦ αὐχένος αὐτῆς ἐξαρτηθέντα
καὶ τοῖς στήθεσι τοῖς τε μαστοῖς προσφύντα
κατέκοψαν ὀλοφυρόμενον καὶ βοῶντα:  μῆτερ
μῆτερ, τεκοῦσα τεκοῦσα, βοήθει, σφάζομαι. 
καὶ ἡ μὲν οὕτως ἀπατηθεῖσα τόν τε υἱὸν ἐν
τοῖς ἑαυτῆς κόλποις ἀνοσιώτατα ἀπολλύμενον
ἐπεῖδε, καὶ τὸν θάνατον αὐτοῦ ἐς αὐτὰ τὰ
σπλάγχνα τρόπον τινά, ἐξ ὧν ἐγεγέννητο, ἐσεδέξατο:
καὶ γὰρ τοῦ αἵματος πᾶσα ἐπλήσθη, ὡς
ἐν μηδενὶ λόγῳ τὸ τῆς χειρὸς τραῦμα ὃ ἐτρώθη
ποιήσασθαι. οὔτε δὲ πενθῆσαι οὔτε θρηνῆσαι
τὸν υἱόν, καίπερ πρόωρον οὕτως οἰκτρῶς ἀπολωλότα,
ὑπῆρξεν αὐτῇ ῾δύο γὰρ καὶ εἴκοσι ἔτη καὶ
μῆνας ἐννέα ἐβίὠ, ἀλλ᾽ ἠναγκάζετο ὡς καὶ ἐν
μεγάλῃ τινὶ εὐτυχίᾳ οὖσα χαίρειν καὶ γελᾶν:
οὕτω που πάντα ἀκριβῶς καὶ τὰ ῥήματα αὐτῆς
καὶ τὰ νεύματα τὰ τε χρώματα ἐτηρεῖτο: καὶ μόνῃ
ἐκείνῃ, τῇ Αὐγούστῃ, τῇ τοῦ αὐτοκράτορος
γυναικί, τῇ τῶν αὐτοκρατόρων μητρί, οὐδ᾽ ἰδίᾳ
που ἐπὶ τηλικούτῳ παθήματι δακρῦσαι ἐξῆν.   χιπη. 326, 9-328, 1 ρ. στ.  
