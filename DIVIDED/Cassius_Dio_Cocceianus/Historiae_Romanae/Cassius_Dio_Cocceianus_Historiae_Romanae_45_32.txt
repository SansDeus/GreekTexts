ὑβρίζεσθαι. τάχα γ᾽ ἂν οὗτος ἢ τὸν Ὁράτιον τὸν
παλαιὸν ἐκεῖνον ἢ καὶ τὴν Κλοιλίαν τὴν ἀρχαίαν
ἐμιμήσατο, ὧν ἡ μὲν τὴν ἐσθῆτα πᾶσαν ἐνδεδυκυῖα
τὸν ποταμὸν διενήξατο, ὁ δὲ καὶ μετὰ τῶν ὅπλων
ἐς τὸ ῥεῦμα ἑαυτὸν ἐνέβαλεν. ἄξιόν γε ῾οὐ γάρ;᾿
καὶ τούτου τινὰ εἰκόνα στῆσαι, ἵν᾽ ὁ μὲν καὶ ἐν τῷ
Τιβέριδι ὡπλισμένος, ὁ δὲ καὶ ἐν τῇ ἀγορᾷ γυμνὸς
ὁρῷτο. καὶ γάρ τοι διὰ ταῦτα ἐκεῖνοι μὲν ἡμᾶς
καὶ ἔσωζον καὶ ἠλευθέρουν, οὗτος δὲ πᾶσαν μὲν
τὴν ἐλευθερίαν ἡμῶν, ὅσον ἐπ᾽ αὐτῷ ἦν, ἀφείλετο,
πᾶσαν δὲ τὴν δημοκρατίαν κατέλυσεν, καὶ δεσπότην
μὲν ἀντὶ ὑπάτου τύραννον δὲ ἀντὶ δικτάτορος
ἡμῖν ἀντικατέστησε.  ἀντικατέστησε μ, ἀντεκατέστησε λ.  μέμνησθε γὰρ οἷα
μὲν προσελθὼν πρὸς τὸ βῆμα εἶπεν, οἷα δὲ ἀναβὰς
ἐπ᾽ αὐτὸ ἔπραξε. καίτοι ὅστις ἐτόλμησε,
Ῥωμαῖός τε ὢν καὶ ὑπατεύων, βασιλέα
τινὰ Ῥωμαίων ἔν τε τῇ ἀγορᾷ τῇ Ῥωμαίᾳ καὶ
πρὸς τῷ βήματι τῷ ἐλευθερίῳ, παντὸς μὲν τοῦ
δήμου πάσης δὲ τῆς βουλῆς παρούσης ἀνειπεῖν,
καὶ τό τε διάδημα εὐθὺς ἐπὶ τὴν κεφαλὴν αὐτοῦ
ἐπιθεῖναι, καὶ προσκαταψεύσασθαι πάντων ἡμῶν
ἀκουόντων ὅτι αὐτοὶ ταῦτα αὐτῷ καὶ εἰπεῖν καὶ
πρᾶξαι ἐπεσκήψαμεν, τί μὲν οὐκ ἂν τῶν δεινοτάτων
τολμήσειε, τίνος δ᾽ ἂν τῶν χαλεπωτάτων
