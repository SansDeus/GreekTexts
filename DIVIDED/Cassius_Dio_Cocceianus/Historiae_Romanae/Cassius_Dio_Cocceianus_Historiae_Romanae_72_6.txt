καὶ οἱ καλούμενοι δὲ Βουκόλοι κατὰ τὴν
Αἴγυπτον κινηθέντες καὶ τοὺς ἄλλους Αἰγυπτίους
προσαποστήσαντες ὑπὸ ἱερεῖ τινὶ  τινὶ ρκ., τινὶ καὶ Ωξ.  Ἰσιδώρῳ,
πρῶτον μὲν ἐν γυναικείοις στολαῖς τὸν ἑκατόνταρχον
τῶν Ῥωμαίων ἠπατηκότες  ἠπατηκότες η. στεπη., ἠπατηκότας Ωξ.  ὡς δὴ γυναῖκες
τῶν Βουκόλων καὶ χρυσία δώσουσαι αὐτῷ ὑπὲρ
τῶν ἀνδρῶν προσιόντα σφίσι κατέκοψαν, καὶ
τὸν συνόντα αὐτῷ καταθύσαντες ἐπί τε τῶν
σπλάγχνων αὐτοῦ συνώμοσαν καὶ ἐκεῖνα κατέφαγον:
ἦν δὲ Ἰσίδωρος ἀνδρίᾳ πάντων τῶν καθ᾽
ἑαυτὸν ἄριστος: ἔπειτα ἐκ παρατάξεως τοὺς ἐν
Αἰγύπτῳ Ῥωμαίους νικήσαντες μικροῦ καὶ τὴν
Ἀλεξάνδρειαν εἷλον, εἰ μὴ Κάσσιος ἐκ Συρίας
πεμφθεὶς ἐπ᾽ αὐτούς, καὶ στρατηγήσας ὥστε
τὴν πρὸς ἀλλήλους σφῶν ὁμόνοιαν λῦσαι καὶ
ἀπ᾽ ἀλλήλων ἀποχωρίσαι ῾διὰ γὰρ τὴν ἀπόνοιαν
καὶ τὸ πλῆθος αὐτῶν οὐκ ἐθάρρησε συμβαλεῖν
ἀθρόοις αὐτοῖσ᾽, οὕτω δὴ στασιάσαντας ἐχειρώσατο.
