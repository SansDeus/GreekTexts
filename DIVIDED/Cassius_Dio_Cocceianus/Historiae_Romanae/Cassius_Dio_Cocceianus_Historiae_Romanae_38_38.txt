λέγω δὲ ταῦτα οὐ πρὸς ὑμᾶς, ἄνδρες ἑταῖροί
τε καὶ φίλοι, τοὺς ἐνταῦθα ὄντας ῾οὔτε γὰρ ἄλλως
ἀγνοεῖτε αὐτὰ ὥστε καὶ μαθεῖν δεῖσθαι, οὔτ᾽
ὀλιγώρως αὐτῶν ἔχετε ὥστε καὶ προτροπῆς χρῄζειν᾽,
ἀλλ᾽ ὅτι τινὰς τῶν στρατιωτῶν ᾔσθημαι
αὐτούς τε θρυλοῦντας ὡς οὐ προσήκοντα τόνδε
τὸν πόλεμον ἀνῃρήμεθα, καὶ τοὺς ἄλλους προσστασιάζοντας,
ἵν᾽ αὐτοί τε βεβαιοτέραν ἐκ τῶν
παρ᾽ ἐμοῦ λόγων τὴν ὑπὲρ τῆς πατρίδος προθυμίαν
ποιήσησθε, καὶ ἐκείνους πάνθ᾽ ἃ προσήκει
διδάξητε: πλείω γὰρ ἂν παρ᾽ ὑμῶν ἰδίᾳ καὶ
πολλάκις ἀκούοντες αὐτὰ ὠφεληθεῖεν ἢ παρ᾽
ἐμοῦ ἅπαξ πυθόμενοι. λέγετε τοίνυν αὐτοῖς ὅτι
οἱ πρόγονοι ἡμῶν οὐκ οἴκοι μένοντες, οὐδὲ τὰς
στρατείας ὀκνοῦντες, οὐδὲ τοὺς πολέμους φεύγοντες,
οὐδὲ τὰς ῥᾳθυμίας διώκοντες τηλικαύτην
τὴν πόλιν ἐποίησαν, ἀλλὰ ταῖς γνώμαις πάντα
τὰ προσήκοντα προχείρως τολμῶντες καὶ τοῖς
σώμασι πάντα τὰ ἀρέσαντα προθύμως ἐκπονοῦντες,
καὶ τὰ μὲν ἴδια ὡς ἀλλότρια ἀεί ποτε
παραβαλλόμενοι, τὰ δὲ δὴ τῶν πέλας ὡς καὶ
οἰκεῖα ἑτοίμως κτώμενοι, καὶ μήτε εὐδαιμονίαν
ἄλλο τι ἢ τὸ τὰ δέοντα πράττειν νομίζοντες,
μήτε δυστυχίαν ἄλλο τι ἢ τὸ μετ᾽ ἀπραξίας  μετ᾽ ἀπραξίας οδδεψ, μετὰ εὐπραξίας λ. 
ἡσυχάζειν ἡγούμενοι.
τοιγαροῦν ἐκ τούτων τῶν πολιτευμάτων αὐτοί
τε, ὀλίγιστοι τὸ κατ᾽ ἀρχὰς γενόμενοι καὶ πόλιν
οὐδεμίαν ἧς οὐκ ἐλάττω τὸ πρῶτον νεμόμενοι,
Λατίνους ἐκράτησαν, Σαβίνους ἐνίκησαν, Τυρσηνοὺς
Οὐόλσκους Ὀπικοὺς Λευκανοὺς Σαυνίτας
ἐχειρώσαντο, πᾶσαν ἑνὶ λόγῳ  ἑνὶ λόγῳ πφλυγκ, ἐν ὀλίγῳ λ.  τὴν ἐντὸς τῶν
Ἄλπεων γῆν κατεστρέψαντο, πάντας τοὺς ἀλλοφύλους
