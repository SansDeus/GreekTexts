αὐτὸν ἀπέστειλεν. ἐπεὶ δὲ ἐκεῖνος ἐς τὴν Ἰταλίαν
ἀφίκετο καὶ τὴν Ῥάβενναν ἀκονιτὶ  ἀκονιτί ρ στεπη., ἀκοντί Ωξ.  παρέλαβε,
καὶ οὓς ἐκεῖνος ἐπ᾽ αὐτὸν ἔπεμπεν ἢ πείσοντας
ὑποστρέψαι ἢ εἴρξοντας τῶν παρόδων, προσεχώρουν
αὐτῷ, οἵ τε δορυφόροι, οἷς μάλιστα ὁ
Ἰουλιανὸς ἐθάρρει, τῇ τε συνεχείᾳ τῶν πόνων
ἀπεκναίοντο καὶ πρὸς τὴν φήμην τῆς τοῦ Σεουήρου
παρουσίας δεινῶς ἐξεπλήττοντο, συγκαλέσας
ἡμᾶς ὁ Ἰουλιανὸς κοινωνὸν αὑτῷ  αὑτῷ βκ., αὐτῶ Ωξ.  τῆς ἀρχῆς
ἐκέλευε τὸν Σεουῆρον ψηφίσασθαι. οἱ δὲ δὴ
στρατιῶται ἐκ γραμμάτων τοῦ Σεουήρου πεισθέντες
ὅτι οὐδὲν κακόν, ἂν τοὺς σφαγέας τοῦ
Περτίνακος ἐκδῶσι καὶ αὐτοὶ τὴν ἡσυχίαν ἄγωσι,
πείσονται, τούς τε ἀποκτείναντας τὸν Περτίνακα
συνέλαβον, καὶ αὐτὸ τοῦτο Σιλίῳ Μεσσάλᾳ τῷ
ὑπατεύοντι τότε ἐμήνυσαν. καὶ ὃς συναγαγὼν
ἡμᾶς ἐς τὸ Ἀθήναιον καλούμενον ἀπὸ τῆς ἐν
αὐτῷ τῶν παιδευομένων ἀσκήσεως, τὰ παρὰ τῶν
στρατιωτῶν ἐδήλωσε: καὶ τοῦ τε Ἰουλιανοῦ
θάνατον κατεψηφισάμεθα καὶ τὸν Σεουῆρον
αὐτοκράτορα ὠνομάσαμεν, τῷ τε Περτίνακι
ἡρωικὰς τιμὰς ἀπεδώκαμεν. ὁ μὲν οὖν Ἰουλιανὸς
οὕτως ἐν αὐτῷ τῷ παλατίῳ κατακείμενος
ἐφονεύθη, τοσοῦτον μόνον εἰπών,  καὶ τί δεινὸν
ἐποίησα; τίνα ἀπέκτεινα;  ἔζησε δὲ ἑξήκοντά
τε ἔτη καὶ μῆνας τέσσαρας καὶ ἡμέρας ἴσας, ἀφ᾽
ὧν ἓξ καὶ ἑξήκοντα ἦρξεν ἡμέρας.   χιπη. 292, 17-293, 10 ρ. στ.  
Δίων  οδ  βιβλίῳ:  ἀνδρῶν γάρ ἐστι φρονίμων
μήτ᾽ ἄρχειν πολέμου μήτ᾽ ἐπιφερόμενον αὐτὸν
ἀναδύεσθαι, ἀλλὰ τῷ μὲν ἐθελοντὶ  ἐθελοντί δε βοερ, ἐθέλοντι ξοδ.  σωφρονήσαντι
συγγνώμην, κἂν προαμάρτῃ τι, ποιεῖσθαι...    βεκκ. ανεξδ. 168, 7 ς#3#3.  
