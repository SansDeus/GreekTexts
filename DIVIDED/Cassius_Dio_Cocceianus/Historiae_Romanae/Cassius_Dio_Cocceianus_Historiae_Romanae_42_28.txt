ταῦτα μὲν οὕτως ὑπὸ τοῦ δαιμονίου προδειχθέντα
ἐτάραττεν αὐτούς: συνεπελάβετο δέ σφισι
τοῦ φόβου καὶ ἡ ὄψις αὐτὴ τῆς πόλεως καὶ δεινὴ
καὶ ἀήθης ἔν τε τῇ νουμηνίᾳ καὶ ἔπειτα ἐπὶ πολὺ
γενομένη. ὕπατος μὲν γὰρ οὐδεὶς οὐδὲ στρατηγὸς
οὐδέπω ἦν, ὁ δὲ δὴ Ἀντώνιος τῆς  τῆς τυρν., οὐδέπω λ.  μὲν ἐσθῆτος
ἕνεκα ῾τῇ γὰρ περιπορφύρῳ ἐχρῆτὀ καὶ ῥαβδούχων
῾τοὺς γὰρ ἓξ μόνους εἶχἐ τοῦ τε τὴν βουλὴν
ἀθροίζειν εἰκόνα τινὰ τῆς δημοκρατίας παρείχετο,
τῷ δὲ δὴ ξίφει ὃ  ὃ ρειμ., ὧι λ.  παρέζωστο καὶ τῷ πλήθει τῶν
συνόντων οἱ στρατιωτῶν τοῖς τε ἔργοις αὐτοῖς ὅτι
μάλιστα τὴν μοναρχίαν ἐνεδείκνυτο: καὶ γὰρ
ἁρπαγαὶ καὶ ὕβρεις καὶ σφαγαὶ πολλαὶ ἐγίγνοντο.
καὶ ἦν οὐ τὸ παρὸν μόνον τοῖς Ῥωμαίοις χαλεπώτατον,
ἀλλ᾽ ὅτι καὶ ἐς τὸν Καίσαρα πολὺ πλείω
καὶ δεινότερα ὑπωπτεύετο: ὅπου γὰρ ὁ ἵππαρχος
οὐδὲ ἐν ταῖς πανηγύρεσι τὸ ξίφος κατετίθετο ῾τὰς
γὰρ πλείους ταῖς τοῦ Καίσαρος παρασκευαῖς
ἐπετέλεσεν: ὀλίγας γάρ τινας καὶ οἱ δήμαρχοι
ἐποίησαν᾽, τίς οὐκ ἂν αὐτὸν τὸν δικτάτορα
ὑπετόπησεν; εἰ γάρ τις καὶ τὴν χρηστότητα
αὐτοῦ, ὑφ᾽ ἧς πολλῶν καὶ ἀντιπολεμησάντων οἱ
ἐπέφειστο, ἐνενόει, ἀλλ᾽ οὔτοι καὶ ἐπὶ τῶν ὁμοίων
τούς τε ἐφιεμένους ἀρχῆς καὶ τοὺς καταπράξαντας
αὐτὴν μένοντας ἰδόντες καὶ ἐκεῖνον ἀλλοιωθήσεσθαι
