ταῦτα μὲν ἐς τὴν ἡγεμονίαν αὐτῷ φέροντα
προεδείχθη: αὐτὸς δὲ τὰ μὲν ἄλλα μετρίως ἦρχε
καὶ ἀνεπαχθὴς ἦν, νομίζων οὐκ εἰληφέναι τὴν
ἀρχὴν ἀλλὰ δεδόσθαι αὐτῷ ῾τοῦτο γὰρ συνεχῶς
ἔλεγἐ, πλὴν ὅτι χρήματά τε  τε, βκ., γε Ωξ.  ἀπλήστως, ἅτε
καὶ πολλῶν δεόμενος, ἤθροιζε, καὶ ἀπ᾽ αὐτῶν
ἐλάχιστα ἀνήλισκεν, ὥστε μηδὲ δραχμὰς ἔστιν
οἷς ἀλλ᾽ ὀβολοὺς χαρίζεσθαι, οἱ δὲ ἐξελεύθεροι
αὐτοῦ πάμπολλα ἐπλημμέλουν, ὥστε καὶ ἐς
ἐκεῖνον αὐτὰ ἀναφέρεσθαι. τοῖς μὲν γὰρ ἰδιώταις
ἀπόχρη μηδὲν ἀδικεῖν, τοῖς δὲ δὴ τὰς ἡγεμονίας
ἔχουσιν ἀνάγκη προνοεῖν ὅπως μηδ᾽ ἄλλος κακουργῇ:
οὐδὲ γὰρ διαφέρει τι τοῖς κακῶς
πάσχουσιν ὑφ᾽ ὅτου ἂν καὶ κακῶνται. ὥστ᾽ εἰ
καὶ ἔξω τοῦ τι δεινὸν ποιεῖν ὁ Γάλβας ἦν, ἀλλ᾽
ὅτι ἐκείνοις ἀδικεῖν ἐπέτρεπεν ἢ ὅτι ἠγνόει τὰ
γινόμενα, οὐ καλῶς ἤκουε. Νυμφίδιος δέ τις
καὶ Καπίτων οὕτως ἐξεφρόνησαν ὑπ᾽ αὐτοῦ ὥστε
ὁ Καπίτων, ἐφέντος τινὸς ἀπ᾽ αὐτοῦ ποτε δικάζοντος,
μετεπήδησε τε ἐπὶ δίφρον ὑψηλὸν καὶ
ἔφη  λέγε τὴν δίκην παρὰ τῷ Καίσαρι, 
διαγνούς τε ἀπέκτεινεν αὐτόν. τούτοις μὲν δὴ
διὰ ταῦτα ὁ Γάλβας ἐπεξῆλθεν.
