τῆς δὲ Ἰταλίας ἀντὶ ὑπάτου ἐπὶ τρία ἔτη,
προσέταξαν αὐτῷ ὑποστρατήγους τε πεντεκαίδεκα
καὶ τὰς ναῦς ἁπάσας, τά τε χρήματα καὶ τὰ
στρατεύματα ὅσα ἂν ἐθελήσῃ λαβεῖν ἐψηφίσαντο.
καὶ ἐκεῖνά τε καὶ ἡ γερουσία καὶ ἄκουσα ἐπεκύρωσε,
καὶ τἆλλα ὅσα πρόσφορα ἐς αὐτὰ ἦν  ἦν βς., εἶναι ἦν λ. 
ἑκάστοτε ἐγίγνωσκεν, ἄλλως τε καὶ ἐπειδὴ τοῦ
Πίσωνος μὴ ἐπιτρέψαντος τοῖς ὑπάρχοις καταλόγους
ἐν τῇ Γαλατίᾳ τῇ Ναβωνησίᾳ, ἧς ἦρχε,
ποιήσασθαι, δεινῶς ὁ ὅμιλος ἠγανάκτησε: καὶ
εὐθύς γ᾽ ἂν αὐτὸν ἐκ τῆς ἀρχῆς ἐξήλασαν, εἰ μὴ ὁ
Πομπήιος παρῃτήσατο. παρασκευασάμενος οὖν
ὡς τό τε πρᾶγμα καὶ τὸ φρόνημα αὐτοῦ ἀπῄτει,
πᾶσαν ἅμα τὴν θάλασσαν, ὅσην οἱ καταποντισταὶ
ἐλύπουν, τὰ μὲν αὐτός, τὰ δὲ καὶ διὰ τῶν ὑποστρατήγων
περιέπλευσε, καὶ τὰ πλείω αὐτῆς
αὐτοετὲς ἡμέρωσε. πολλῇ μὲν γὰρ καὶ τῇ παρασκευῇ
τῇ τε τοῦ ναυτικοῦ καὶ τῇ τῶν ὁπλιτῶν
ἐχρῆτο, ὥστε καὶ ἐν τῇ θαλάσσῃ καὶ ἐν τῇ γῇ
ἀνυπόστατος εἶναι, πολλῇ δὲ καὶ τῇ φιλανθρωπίᾳ
τῇ πρὸς τοὺς ὁμολογοῦντάς οἱ, ὥστε καὶ ὑπὸ τοῦ
τοιούτου παμπόλλους προσποιήσασθαι: οἱ γὰρ
ἄνθρωποι ταῖς τε δυνάμεσιν ἡττώμενοι καὶ τῆς
χρηστότητος αὐτοῦ πειρώμενοι προθυμότατα
αὐτῷ προσεχώρουν. τά τε γὰρ ἄλλα αὐτῶν
ἐπεμελεῖτο, καὶ ὅπως μηδ᾽ αὖθίς ποτε ἐς ἀνάγκην
πονηρῶν ἔργων ὑπὸ πενίας ἀφίκωνται, καὶ χώρας
σφίσιν ὅσας ἐρήμους ἑώρα, καὶ πόλεις ὅσαι  ὅσαι ρ. στεπη., ὅσας λ. 
ἐποίκων ἐδέοντο, ἐδίδου. καὶ ἄλλαι τε ἐκ τούτου
συνῳκίσθησαν καὶ ἡ Πομπηιόπολις ἐπικληθεῖσα:
ἔστι δὲ ἐν τῇ Κιλικίᾳ τῇ παραθαλασσίᾳ καὶ
ἐπεπόρθητο ὑπὸ τοῦ Τιγράνου, Σόλοι πρότερον ὠνομασμένη.
