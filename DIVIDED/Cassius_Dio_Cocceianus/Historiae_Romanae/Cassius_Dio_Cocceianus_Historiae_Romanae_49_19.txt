περαίαν καταληψόμενος. κἀν τούτῳ τοῦ Ἀντωνίου
ἔς τε τὴν φιλίαν ἀποσωθέντος καὶ τὰ
πραττόμενα ὑπ᾽ αὐτοῦ μαθόντος, καὶ τήν τε ἄδειαν
αὐτῷ καὶ τὴν εὔνοιαν, ἂν τὰ ὅπλα κατάθηται,
ὑποσχομένου δώσειν, ἀντέγραψε μὲν ὡς καὶ πεισθησόμενός
οἱ, οὐ μέντοι καὶ ἐποίησε τοῦτο, ἀλλ᾽
ἔκ τε τῶν συμφορῶν αὐτοῦ, καὶ ἐπειδὴ πρὸς τὴν
Αἴγυπτον αὐτίκα ἀπῆρε, καταφρονήσας τῶν τε
παρόντων εἴχετο καὶ πρὸς τοὺς Πάρθους διεκηρυκεύετο.
πυθόμενος δὲ ταῦτα ὁ Ἀντώνιος οὐκ ἀνέστρεψεν,
ἀλλὰ τό τε ναυτικὸν καὶ τὸν Τίτιον τὸν
Μᾶρκον, μεταστάντα τε πρός ἑαυτὸν πρότερον ἀπὸ
τοῦ Σέξτου καὶ τότε συνόντα  συνόντα ρ. στεπη., ξυνόντα λμ.  οἱ, ἐπ᾽ αὐτὸν ἔπεμψε.
καὶ ὃς προαισθόμενός τε τοῦτο καὶ φοβηθείς
῾οὐδέπω γὰρ ἱκανῶς παρεσκεύαστὀ ἐξανήχθη,  ἐξανήχθη πφλυγκ, ἐξήχθη λμ. 
καὶ προχωρῶν ᾗ μάλιστα διαφεύξεσθαι ἐδόκει, ἔς
τε Νικομήδειαν ἀφίκετο, κἀνταῦθα καταληφθεὶς
ἐπεκηρυκεύσατο μὲν αὐτῷ, ἅτε καὶ ἐλπίδα αὐτοῦ
ἐκ τῆς εὐεργεσίας ἣν εὐηργέτητο  εὐηργέτητο στ., εὐεργέτητο λμ.  ἔχων: ὡς δὲ
ἐκεῖνος οὐκ ἔφη οἱ σπείσεσθαι ἂν μὴ τάς τε ναῦς
καὶ τὴν λοιπὴν δύναμιν αὐτοῦ προπαραλάβῃ, τῆς
τε κατὰ θάλασσαν σωτηρίας ἀπέγνω, καὶ τὰ
σκεύη τὰ βαρύτερα ἐς τὰς ναῦς ἐμβαλὼν ταύτας
τε κατέκαυσε καὶ ἐς τὴν μεσόγειαν ὥρμησε. καὶ
αὐτὸν ἐπιδιώξαντες ὅ τε Τίτιος καὶ ὁ Φούρνιος ἔν
τε Μιδαείῳ τῆς Φρυγίας κατέλαβον καὶ περισχόντες
ἐζώγρησαν. μαθὼν δὲ τοῦτο ὁ Ἀντώνιος
εὐθὺς μὲν ὑπ᾽ ὀργῆς ἐπέστειλέ σφισιν ἵνα ἀποθάνῃ,
αὖθις δ᾽ οὐ πολλῷ ὕστερον μετανοήσας ἵνα σωθῇ
λ ηερε ηας α λαξυνα οφ ειγητεεν το τσεντψ λεττερς, μ οφ αβουτ τηιρτψ-φουρ. τηε σξριβε οφ λ᾽ συππλιεδ ἔγραψε βεφορε ἵνα.  τοῦ οὖν δευτέρου γραμματοφόρου τὸν πρότερον
φθάσαντος, ὕστερον τὰ περὶ τοῦ θανάτου
αὐτοῦ γράμματα ὁ Τίτιος λαβών, καὶ νομίσας
ὄντως δεύτερα εἶναι, ἢ καὶ γνοὺς μὲν τὴν ἀλήθειαν,
οὐκ ἐθελήσας δὲ αὐτῇ πιστεῦσαι, τῇ τάξει
τῆς κομιδῆς αὐτῶν ἀλλ᾽ οὐ τῇ γνώμῃ προσέσχε.
καὶ οὕτως ὅ τε Σέξτος ἐπί τε τοῦ Κορνουφικίου
τοῦ Λουκίου καὶ ἐπὶ Σέξτου τινὸς Πομπηίου
ὑπάτων ἀπέθανε, καὶ διὰ τοῦτο καὶ ὁ Καῖσαρ
ἱπποδρομίαν τε ἐποίησε καὶ τῷ Ἀντωνίῳ ἅρμα τε
ἔμπροσθεν τοῦ βήματος καὶ εἰκόνας ἐν τῷ Ὁμονοείῳ
ἔστησε, τό τε ἐξουσίαν σύν τε τῇ γυναικὶ
καὶ τοῖς τέκνοις ἑστιᾶσθαι ἐνταῦθ᾽ ἔχειν ἔδωκεν,
ὥσπερ ποτὲ καὶ αὐτῷ ἐψήφιστο: φίλος τε γὰρ ἔτι
οἱ εἶναι ἐπλάττετο, καὶ ἐκεῖνόν τε ἐπὶ  ἐπὶ πφλυγκ, ἐν λμ.  ταῖς ἀπὸ
τῶν Πάρθων συμφοραῖς παρεμυθεῖτο δῆθεν, καὶ
ἑαυτοῦ τὸ ἐπίφθονον πρός τε τὴν νίκην καὶ πρὸς
τὰ ψηφισθέντα ἐπ᾽ αὐτῇ ἐξηκεῖτο.  ἐξηκεῖτο ρκ., ἐξηγεῖτο λμ. 
