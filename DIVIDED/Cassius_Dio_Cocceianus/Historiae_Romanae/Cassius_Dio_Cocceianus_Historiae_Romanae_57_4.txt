ὁ δ᾽ οὖν Τιβέριος ταῦτα τότε ἐποίει τὸ μὲν
πλεῖστον ὅτι οὕτω τε ἐπεφύκει καὶ οὕτω προῄρητο,
ἤδη δὲ καὶ ὅτι τά τε στρατεύματα, καὶ τὰ
Παννονικὰ καὶ τὰ Γερμανικά, ὑπετόπει, καὶ τὸν
Γερμανικὸν τῆς Γερμανίας ἄρχοντα τότε  τῆς Γερμαιίας ἄρχοντα τότε ζον., τῆς τότε Γερμανίας ἄρχοντα μ.  καὶ
φιλούμενον ὑπ᾽ αὐτῶν ἐδεδίει. τοὺς μὲν γὰρ
ἐν τῇ Ἰταλίᾳ ὄντας τοῖς ὅρκοις τοῖς ὑπὸ τοῦ
Αὐγούστου καταδειχθεῖσι προκατέλαβεν: ἐς δὲ
ἐκείνους ὑποπτεύων ἐπ᾽ ἀμφότερα ἀνεῖχεν, ὅπως,
ἄν τι νεωτερίσαντες ἐπικρατήσωσιν, ὡς καὶ
ἰδιωτεύων σωθῇ. καὶ πολλάκις γε διὰ τοῦτο καὶ
ἀρρωστεῖν προσεποιεῖτο καὶ οἴκοι κατέμενεν, ἵνα
μὴ ἀναγκασθῇ ἀποκεκριμένον τι εἰπεῖν ἢ πρᾶξαι.
ἤδη μὲν γὰρ ἤκουσα ὅτι, ἐπειδὴ ἡ Λιουία ἄκοντος
τοῦ Αὐγούστου τὴν ἀρχὴν αὐτῷ περιπεποιηκέναι
ἐλέγετο, ἔπραττεν,  ἔπραττεν βς., ἔπλαττεν μ.  ὅπως μὴ παρ᾽ ἐκείνης ῾καὶ
γὰρ πάνυ αὐτῇ ἤχθετὀ ἀλλὰ παρὰ τῆς βουλῆς
ἀναγκαστός, ὡς καὶ κατὰ ἀρετήν σφων προήκων,
δόξειεν αὐτὴν εἰληφέναι: καὶ προσέτι καὶ ἐκεῖνο,
ὅτι τοὺς ἀνθρώπους ὁρῶν ἀλλοτρίως ἑαυτῷ ἔχοντας
διέμελλε καὶ διῆγεν, ὅπως μὴ φθάσαντές τι
νεοχμώσωσιν ἐλπίδι τοῦ καὶ ἐθελούσιον αὐτὸν
τὴν ἀρχὴν ἀφήσειν, μέχρις οὗ ἐγκρατὴς αὐτῆς
διὰ πάντων ἐγένετο. οὐ μέντοι καὶ ταῦθ᾽ οὕτως
αἴτια τῆς διαγωγῆς ταύτης γράφω, ὡς τήν τε
ἐπιτήδευσιν τῆς γνώμης αὐτοῦ καὶ τὴν ταραχὴν
τῶν στρατιωτῶν. τὸν μὲν γὰρ Ἀγρίππαν παραχρῆμα
ἀπὸ τῆς Νώλης πέμψας τινὰ ἀπέκτεινε:
καὶ ἔλεγε μὲν μὴ ἐκ τῆς ἑαυτοῦ προστάξεως τοῦτο
γεγονέναι, ἐπηπείλει τε τῷ δράσαντι, οὐ μὴν καὶ
τιμωρίαν τινὰ αὐτοῦ ἐποιήσατο, ἀλλ᾽ εἴα τοὺς
ἀνθρώπους λογοποιεῖν, τοὺς μὲν ὅτι ὁ Αὔγουστος
αὐτὸν ὑπὸ τὴν τελευτὴν ἀπεχρήσατο, τοὺς δ᾽ ὅτι
ὁ ἑκατόνταρχος ὁ τὴν φρουρὰν αὐτοῦ ἔχων
καινοτομοῦντά τι ἀπέσφαξεν αὐτογνωμονήσας,
ἄλλους ὡς ἡ Λιουία, ἀλλ᾽ οὐκ ἐκεῖνος, ἀποθανεῖν
αὐτὸν ἐκέλευσεν.
