τοῦτο μὲν ὕστερον ἐγένετο, τότε δὲ τοὺς μὲν
ἄλλους ἑτέροις τισὶ καταστρέψασθαι προσέταξεν,
αὐτὸς δὲ ἐπὶ τοὺς Ἰάπυδας ἐστράτευσε. καὶ τοὺς
μὲν ἐντὸς τῶν ὀρῶν, οὐ πάνυ πόρρω τῆς θαλάσσης
οἰκοῦντας, ἀπονώτερον προσηγάγετο, τοὺς δὲ ἐπί
τε τῶν ἄκρων καὶ ἐς τὰ ἐπὶ θάτερα αὐτῶν οὐκ
ἀταλαιπώρως ἐχειρώσατο. τὸ γὰρ Μέτουλον,  Μέτουλον ρ. στεπη., μέτριον λμ. 
τὴν μεγίστην σφῶν πόλιν, κρατυνάμενοι πολλὰς
μὲν προσβολὰς τῶν Ῥωμαίων ἀπεκρούσαντο, πολλὰ
δὲ μηχανήματα κατέφλεξαν, αὐτόν τε ἐκεῖνον
ἀπὸ πύργου τινὸς ξυλίνου ἐπιβῆναι τοῦ περιβόλου
πειρώμενον κατέστρωσαν. καὶ τέλος, ὡς οὐδὲν
μᾶλλον ἀπανίστατο ἀλλὰ καὶ δυνάμεις προσμετεπέμπετο,
συμβῆναί τε βούλεσθαι ἐπλάσαντο, καὶ
φρουροὺς ἐς τὴν ἄκραν ἐσδεξάμενοι  ἐσδεξάμενοι ρ. στεπη., ἐκδεξάμενοι λμ.  ἐκείνους τε
τῆς νυκτὸς ἅπαντας ἔφθειραν καὶ τὰς οἰκίας ἐνέπρησαν,
καὶ οἱ μὲν ἑαυτοὺς οἱ δὲ καὶ τὰς γυναῖκας
τά τε παιδία προσαπέκτειναν, ὥστε μηδ᾽ ὁτιοῦν
ἀπ᾽ αὐτῶν τῷ Καίσαρι περιγενέσθαι. οὐ γὰρ ὅτι
ἐκεῖνοι, ἀλλὰ καὶ οἱ ζωγρηθέντες σφῶν ἑκούσιοι
οὐ πολλῷ ὕστερον ἐφθάρησαν.
