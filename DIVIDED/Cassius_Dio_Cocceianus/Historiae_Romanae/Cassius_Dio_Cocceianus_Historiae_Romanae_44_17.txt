ἐδέδοκτο δὲ αὐτοῖς ἐν τῷ συνεδρίῳ τὴν ἐπιχείρησιν
ποιήσασθαι. τόν τε γὰρ Καίσαρα ἥκιστα
ἐνταῦθα ὑποτοποῦντά τι πείσεσθαι εὐαλωτότερον
ἔσεσθαι, καὶ σφίσιν εὐπορίαν ἀσφαλῆ ξιφῶν ἐν
κιβωτίοις ἀντὶ γραμματείων τινῶν ἐσκομισθέντων
ὑπάρξειν, τοῦς τε ἄλλους οὐ δυνήσεσθαι,  δυνήσεσθαι ρ. στεπη., δυνηθήσεσθαι λ.  οἷά
που καὶ ἀόπλους ὄντας, ἀμῦναι προσεδόκων: εἰ
δ᾽ οὖν τις καὶ τολμήσειέ που, ἀλλὰ τοὺς γε μονομάχους,
οὓς πολλοὺς ἐν τῷ Πομπηίου  Πομπηίου η. στεπη., πομπηίῳ λ.  θεάτρῳ,
πρόφασιν ὡς καὶ ὁπλομαχήσοντας, προπαρεσκευάσαντο,
βοηθήσειν σφίσιν ἤλπιζον: ἐκεῖ γάρ
που ἐν οἰκήματί τινι τοῦ περιστῴου συνεδρεύειν
ἔμελλον. καὶ οἱ μέν, ἐπειδὴ ἡ κυρία ἧκεν, ἔς τε
τὸ βουλευτήριον ἅμα ἕῳ  ἕῳ ρκ., ὡς λ.  συνελέγησαν καὶ τὸν
