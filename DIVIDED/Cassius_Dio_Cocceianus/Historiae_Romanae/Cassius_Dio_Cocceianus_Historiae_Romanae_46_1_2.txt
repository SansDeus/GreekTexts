τοιαῦτα τοῦ Κικέρωνος εἰπόντος ὁ Καλῆνος ὁ
Κύιντος ὁ  ὁ συππλιεδ βψ βκ.  Φούφιος ἀνέστη καὶ ἔλεξεν:   ἄλλως
μὲν οὐδὲν οὔθ᾽ ὑπὲρ Ἀντωνίου τι ἀπολογήσασθαι
οὔτε Κικέρωνος καθάψασθαι ἐδεόμην. οὐδὲ γὰρ
οὐδ᾽ ἡγοῦμαι δεῖν ἐν ταῖς τοιαύταις σκέψεσιν οἵα
ἡ παροῦσά ἐστιν οὐδέτερον αὐτῶν ποιεῖν, ἀλλ᾽
ἁπλῶς ἅ τις φρονεῖ ἀποφαίνεσθαι: ἐκεῖνα μὲν γὰρ
δικαστηρίου, ταῦτα δὲ συμβουλίας ἔργα ἐστίν.
ἐπειδὴ δὲ οὗτος τόν τε Ἀντώνιον κακῶς διὰ τὴν
ἔχθραν τὴν ὑπάρχουσάν σφισι λέγειν ἐπεχείρησεν,
ὃν ἐχρῆν, εἴπερ τι ἠδικήκει, ἐσηγγελκέναι,
καὶ προσέτι καὶ ἐμοῦ διαβόλως ἐμνημόνευσεν,
ὡς οὐκ ἂν ἄλλως τὴν ἑαυτοῦ δεινότητα διαδείξας
εἰ μή τινας ἀνέδην  ἀνέδην βκ., ἀναίδην λμ.  προπηλακίσειε,
προσήκει καὶ ἐμοὶ τὰ μὲν ἀπολύσασθαι τὰ δὲ
ἀνταιτιάσασθαι, ἵνα μήτε τοῦτον ἥ τε οἰκεία
θρασύτης ἀντιλογίας ἁμαρτοῦσα καὶ ἡ ἐμὴ σιωπὴ
πονηροῦ συνειδότος ὑποψίαν λαβοῦσα ὠφελήσῃ,
μήθ᾽ ὑμεῖς ἀπατηθέντες ὑφ᾽ ὧν εἶπεν χεῖρον βουλεύσησθε,
τὴν ἰδίαν αὐτοῦ πρὸς τὸν Ἀντώνιον
ὀργὴν ἀντὶ τῶν κοινῇ συμφερόντων ἀντικαταλλαξάμενοι.
