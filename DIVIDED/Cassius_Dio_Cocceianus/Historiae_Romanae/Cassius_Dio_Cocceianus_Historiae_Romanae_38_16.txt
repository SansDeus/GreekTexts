καὶ ἐβούλοντο γὰρ καὶ ἐκεῖνοι μήτε τὸν Κλώδιον
αὐτοὶ παρεσκευακέναι μήτε τοῖς γεγραμμένοις
ὑπ᾽ αὐτοῦ ἀρέσκεσθαι δοκεῖν, τοιάνδε τινὰ
ἐπὶ τὸν Κικέρωνα ἀπάτην, σφίσι μὲν εὐπρεπῆ
ἐκείνῳ δὲ δὴ ἀφανῆ, προσεξεῦρον. ὁ μὲν γὰρ
Καῖσαρ ὑπείκειν αὐτῷ συνεβούλευε, μὴ καὶ κατὰ
χώραν μείνας ἀπόληται: καὶ ἵνα γε καὶ μᾶλλον
ὑπ᾽ εὐνοίας τοῦτο ποιεῖν πιστευθῇ, ὑποστρατήγῳ
οἱ χρήσεσθαι ὑπισχνεῖτο, ὅπως μὴ μετ᾽ ὀνείδους
ὡς καὶ ὑπεύθυνος ὤν, ἀλλὰ ἐπί τε ἀρχῆς καὶ μετὰ
τιμῆς ἐκποδὼν δὴ τῷ Κλωδίῳ γένηται. ὁ δὲ δὴ
Πομπήιος τούτου μὲν αὐτόν, τό τε πρᾶγμα ἀπόδρασιν
ἄντικρυς ὀνομάζων, καὶ ἐς τὸν Καίσαρα
ὥστε καὶ κατ᾽ ἔχθραν οὐκ ἐπιτηδείως οἱ συμβουλεύοντα
ὑποσημαίνων, ἀπέτρεπε, γνώμην δὲ ἐδίδου
καταμεῖναι καὶ ἑαυτῷ τε ἅμα καὶ τῇ βουλῇ μετὰ
παρρησίας βοηθῆσαι, τόν τε Κλώδιον εὐθὺς ἀμύνασθαι:
οὔτε γὰρ διαπράξασθαί τι αὐτὸν παρόντος
τε ἐκείνου καὶ ἐναντιουμένου δυνήσεσθαι ἔλεγε,
καὶ προσέτι καὶ δίκην  δίκην συππλιεδ βψ οδδεψ.  δώσειν καὶ ἑαυτοῦ τι
πρὸς τοῦτο συμπράξαντος. τοιούτους αὐτῶν  αὐτῶν ρειμ., αὐτῶν λ. 
λόγους λεγόντων οὐχ ὅτι ἐναντία ἀλλήλοις ἐγίγνωσκον
ἀλλ᾽ ἵν᾽ ἐκεῖνον ἀνυπόπτως ἀπατήσωσι,
τῷ Πομπηίῳ προσέθετο. οὔτε γὰρ προϋπώπτευέ
τι ἐς αὐτόν, καὶ ἐπίστευε πάντως ὑπ᾽ αὐτοῦ σωθήσεσθαι.
τῶν τε γὰρ ἄλλων πολλοὶ καὶ ᾐδοῦντο
αὐτὸν καὶ ἐτίμων ὥστε καὶ κινδυνεύοντας συχνοὺς
τοὺς μὲν παρὰ τῶν δικαστῶν τοὺς δὲ καὶ παρ᾽
αὐτῶν τῶν κατηγόρων ῥυόμενον:  ῥυόμενον ξαρψ, ῥύεσθαι λ.  καὶ ὁ Κλώδιος,
ἅτε καὶ ἐν γένει ποτὲ αὐτῷ γενόμενος καὶ συστρατεύσας
ἐπὶ πολὺν χρόνον, οὐδὲν ὅ τι οὐ κατὰ
γνώμην αὐτοῦ ἐδόκει ποιήσειν. τόν τε Γαβίνιον
ἄντικρυς, ἅτε καὶ πάνυ φίλον αὐτῷ ὄντα, καὶ τὸν
Πίσωνα ἀπό τε τῆς ἐπιεικείας καὶ διὰ τὴν τοῦ
Καίσαρος συγγένειαν ὑπάρξειν οἱ προσεδόκησε.
