οὕτω μὲν οὖν ὁ Γάλβας αὐτοκράτωρ ἀπεδείχθη,
ὥσπερ που προεῖπε μὲν αὐτῷ καὶ ὁ
Τιβέριος, φήσας ὅτι καὶ αὐτὸς τῆς ἡγεμονίας
παραγεύσεται, προεῖπε δὲ καὶ σημεῖα ἐναργέστατα.
τήν τε γὰρ Τύχην ῾̣̣̓ αὑτῷ  αὑτῷ βκ., αὐτῷ Ωξ.  λέγειν
ὅτι χρόνον ἤδη συχνὸν αὐτῷ πἁ̣̣̓μένοι καὶ ὅτι
οὐδεὶς αὐτὴν ἐς τὴν οἰκίαν αὐτοῦ ἐσδέχοιτο, καὶ
δὴ ἐὰν ἐπὶ πλεῖον εἰρχθῇ, πρὸς ἕτερόν τινα μεταστήσεται:
καὶ πλοῖα ὅπλων μεστὰ πρὸς Ἰβηρίαν
ὑπ᾽ αὐτὰς ἐκείνας τὰς ἡμέρας αὐτόματα, μηδενὸς
ἀνθρώπων ἄγοντος αὐτά, προσωρμίσθη. ἡμίονός
τε ἔτεκεν, ὅπερ αὐτῷ σύμβολον τοῦ κράτους
ἔσεσθαι ἐτεθέσπιστο. καὶ παῖς λιβανωτὸν αὐτῷ
θύοντι προσφέρων πολιὰς ἐξαίφνης ἔφυσεν, καὶ
οἱ μάντεις τὴν τοῦ νεωτέρου ἀρχὴν πρὸς τὸ γῆρας
αὐτοῦ μεταστήσεσθαι ἔφησαν.
