τοιαῦτα γοῦν ἔχοντες παραδείγματα, μήτε
τὰ τῶν πατέρων ἔργα καταισχύνητε μήτε τὴν
ἀρχὴν μεγίστην ἤδη οὖσαν προῆσθε. οὐδὲ γὰρ
οὐδ᾽ ἀπ᾽ ἴσης ἡμῖν τε καὶ τοῖς ἄλλοις τοῖς μηδὲν
τῶν ὁμοίων κεκτημένοις βουλευτέον ἐστίν.
ἐκείνοις μὲν γὰρ ἐξαρκεῖ ῥᾳστωνεύειν καὶ μετὰ
ἀσφαλείας ἄλλοις ὑποπεπτωκέναι, ἡμῖν δ᾽ ἀναγκαῖόν
ἐστι καὶ πονεῖν καὶ στρατεύεσθαι
καὶ μετὰ κινδύνων τὴν παροῦσαν εὐδαιμονίαν
φυλάττειν. πολλοὶ  πολλοὶ βκ., πολλοί τε λ.  γὰρ ἐπιβουλεύουσιν  ἐπιβουλεύουσιν ωαγνερ, ἐπιθυμοῦσιν λ.  αὐτῇ:
πᾶν γὰρ τὸ ὑπεραῖρόν τινας καὶ ζηλοῦται καὶ
φθονεῖται, κἀκ τούτου πόλεμος ἀίδιός ἐστιν
ἅπασι τοῖς καταδεεστέροις πρὸς τοὺς ἔν τινι
αὐτῶν ὑπερέχοντας. ἢ  ἢ ρκ., μὴ λ.  οὖν ἀπὸ πρώτης ἐχρῆν
μηδὲν διαφερόντως ἡμᾶς τῶν ἄλλων ἀνθρώπων
ηὐξῆσθαι, ἤ, ἐπείπερ τηλικοῦτοι γεγόναμεν καὶ
τοσαῦτα κεκτήμεθα, πέπρωταί τε ἢ ἄρχειν
τῶν ἄλλων ἐγκρατῶς ἢ καὶ αὐτοὺς παντελῶς
ἀπολέσθαι ῾τοῖς γὰρ ἔς τε ἀξίωμα τοσοῦτον
καὶ ἐς δύναμιν τηλικαύτην προκεχωρηκόσιν ἀδύνατόν
ἐστιν ἀκινδύνως ἰδιωτεῦσαἰ, πειθώμεθα
τῇ τύχῃ, μηδὲ ἑκοῦσαν αὐτὴν καὶ αὐτεπάγγελτον
τοῖς τε πατράσιν ἡμῶν ὑπάρξασαν καὶ ἡμῖν
παραμένουσαν ἀπωσώμεθα. ἔσται δὲ τοῦτο οὐκ
ἂν τὰ ὅπλα ῥίψωμεν, οὐδ᾽ ἂν τὰς τάξεις ἐκλίπω-
μεν,  ἐκλίπωμεν δινδ., ἐκλείψωμεν λ.  οὐδ᾽ ἂν διὰ κενῆς οἴκοι καθώμεθα  καθώμεθα πφλυγκ, καθήμεθα λ.  ἢ καὶ
παρὰ τοῖς συμμάχοις πλανώμεθα, ἀλλὰ ἂν τά τε
ὅπλα διὰ χειρὸς ἀεὶ ἔχωμεν ῾οὕτω γὰρ μόνως
εἰρήνη σώζεταἰ καὶ τὰ ἔργα τοῦ πολέμου διὰ
κινδύνων ἀσκῶμεν ῾οὕτω γὰρ μόνως οὐκ ἀεὶ πολεμήσομεν᾽,
τοῖς τε δεομένοις τῶν συμμάχων ἀπροφασίστως
ἐπικουρῶμεν ῾οὕτω γὰρ πολὺ πλείους
ἕξομεν᾽ καὶ τοῖς ἀεί τι παρακινοῦσι τῶν πολεμίων  πολεμίων χψλ., πολέμων λ. 
μὴ ἐπιτρέπωμεν （οὕτω γὰρ οὐδεὶς ἔθ᾽ ἡμᾶς ἀδικεῖν ἐθελήσει）.
