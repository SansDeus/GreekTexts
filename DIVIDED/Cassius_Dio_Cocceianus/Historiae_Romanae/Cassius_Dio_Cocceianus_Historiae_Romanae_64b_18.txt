ἀρκεῖ τὰ γεγονότα, ἀρκεῖ. μισῶ πόλεμον
ἐμφύλιον, κἂν κρατῶ: φιλῶ πάντας Ῥωμαίους,
κἂν μὴ ὁμολογῶσί μοι. νικάτω Οὐιτέλλιος, ἐπεὶ
τοῦτο τοῖς θεοῖς ἔδοξε: σωζέσθωσαν καὶ οἱ ἐκείνου
στρατιῶται, ἐπεὶ τοῦτ᾽ ἐμοὶ δοκεῖ. πολὺ γάρ
που καὶ κρεῖττον καὶ δικαιότερόν ἐστιν ἕνα ὑπὲρ
πάντων ἢ πολλοὺς ὑπὲρ ἑνὸς ἀπολέσθαι, καὶ μὴ
βούλεσθαι δι᾽ ἕνα ἄνδρα τὸν δῆμον τῶν Ῥωμαίων
στασιάζειν καὶ τοσοῦτον ὄχλον ἀνθρώπων φθείρεσθαι.  καὶ μὴ — φθείρεσθαι ζον., ομ. ωξ. 
καὶ γὰρ ἐγὼ Μούκιος καὶ Δέκιος καὶ
Κούρτιος καὶ Ῥήγουλος μᾶλλον ἂν ἑλοίμην ἢ
Μάριος καὶ Κίννας καὶ Σύλλας, ἵνα μὴ καὶ τοὺς
ἄλλους εἴπω, γενέσθαι. μήτ᾽  μήτ᾽ βκ., μὴ Ωξ.  οὖν βιάσησθέ με
ἕνα τούτων ὧν μισῶ γενέσθαι, μήτε φθονήσητέ
μοι ἕνα ἐκείνων ὧν ἐπαινῶ μιμήσασθαι: ἀλλ᾽
ὑμεῖς μὲν ἐπὶ τὸν κεκρατηκότα ἄπιτε καὶ ἐκεῖνον
θεραπεύετε, ἐγὼ δ᾽ αὐτὸς ἐμαυτὸν ἐλευθερώσω,
ὅπως καὶ τῷ ἔργῳ ἅπαντες ἄνθρωποι μάθωσιν
ὅτι τοιοῦτον αὐτοκράτορα εἵλεσθε ὅστις οὐχ
ὑμᾶς ὑπὲρ ἑαυτοῦ ἀλλ᾽ ἑαυτὸν ὑπὲρ ὑμῶν  ὑμῶν ρ. στεπη., ἡμῶν Ωξ. 
δέδωκε.    χιπη. 191, 23-192, 18 ρ. στ., ζον. 11, 15, π. 46, 1-12 δ.  
