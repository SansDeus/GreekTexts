τοῖς φαυλοτάτοις ἐπετρέπετο. σπουδαί τε οὖν
ταραχώδεις καὶ φιλονεικίαι ἀφ᾽ ἑκατέρων περί
τε τοῦ δικαστηρίου, τῶν μὲν ὅπως μὴ συναχθῇ,
τῶν δὲ ἵνα καθιζήσῃ δικαιούντων, καὶ ἐπειδὴ
τοῦτο διά τε τὸν Καίσαρα καὶ δι᾽ ἄλλους τινὰς
ἐνίκησε, περί γε  γε βκ., τε λ.  τῆς κρίσεως αὖθις συνέβησαν.
καὶ ἦν γὰρ αὐτὸς ἐκεῖνος καὶ μετὰ τοῦ Καίσαρος
τοῦ Λουκίου δικάζων ῾οὐ γὰρ ἁπλῶς, ἀλλὰ τὸ
δὴ λεγόμενον περδουελλίωνος ὁ Ῥαβίριος ἐκρίθἠ,
κατεψηφίσαντο αὐτοῦ, καίτοι μὴ πρὸς τοῦ δήμου
κατὰ τὰ πάτρια, ἀλλὰ πρὸς αὐτοῦ τοὺ στρατηγοῦ
οὐκ ἐξὸν αἱρεθέντες. καὶ ἐφῆκε μὲν ὁ Ῥαβίριος,
πάντως δ᾽ ἂν καὶ παρὰ τῷ δήμῳ ἑάλω,
εἰ μὴ ὁ Μέτελλος ὁ Κέλερ οἰωνιστής τε ὢν
καὶ στρατηγῶν ἐνεπόδισεν: ἐπειδὴ γὰρ οὔτε
ἄλλως ἐπείθοντό οἱ, οὔθ᾽ ὅτι παρὰ τὰ νενομισμένα
ἡ κρίσις ἐγεγόνει ἐνεθυμοῦντο, ἀνέδραμεν
ἐς τὸ Ἰανίκουλον πρὶν καὶ ὁτιοῦν σφας ψηφίσασθαι,
καὶ τὸ σημεῖον τὸ στρατιωτικὸν κατέσπασεν,
ὥστε μηδὲν ἔτ᾽ αὐτοῖς ἐξεῖναι διαγνῶναι.
