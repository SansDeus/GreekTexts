ὀψὲ δ᾽ οὖν ποτε καὶ πρὸς νύκτα ἤδη οἱ τοῦ
Καίσαρος ἐκράτησαν, οὐ μέντοι καὶ ἐπεδίωξάν
τινα, ὡς μὲν ἐμοὶ δοκεῖ καὶ τὸ εἰκὸς συμβάλλεται,
ὅτι μήτε καταλαβεῖν αὐτοὺς ἐδύναντο, καὶ
ἐς τὴν γῆν, βράχη ὧν ἄπειροι ἦσαν ἔχουσαν,
ἐφοβήθησαν ἐξοκεῖλαι: ὡς δέ τινες λέγουσιν, ὁ
Ἀγρίππας, ἅτε καὶ ὑπὲρ τοῦ Καίσαρος ἀλλ᾽ οὐχ
ὑπὲρ ἑαυτοῦ μαχόμενος, ἐξαρκεῖν οἱ τὸ τρέψαι
τοὺς ἀντιπάλους ἡγεῖτο. καὶ γὰρ εἰώθει λέγειν
πρὸς τοὺς πάνυ ἑταίρους ὅτι οἱ πλείους τῶν ἐν
ταῖς δυναστείαις ὄντων οὐδένα ἐθέλουσι κρείττω  κρείττω χιπη., κρείττων λμ. 
σφῶν εἶναι, ἀλλὰ τὰ μὲν πλείω, ὅσα γε καὶ
πρόχειρον τὴν νίκην ἔχει, αὐτοὶ δι᾽ ἑαυτῶν
ποιοῦνται, τὰ δὲ δὴ χείρω καὶ ἀτοπώτερα ἄλλοις
προστάττουσι. κἂν ἄρα ποτὲ τῶν ἀμεινόνων
τι ἀναγκασθῶσί σφισιν ἐπιτρέψαι, βαρύνονταί
τε καὶ ἄχθονται τῇ εὐδοξίᾳ αὐτῶν: ἡττᾶσθαι
μὲν γάρ σφας καὶ κακῶς πράττειν οὐκ εὔχονται,
οὐ μέντοι καὶ παντελῶς τι καταπράξαντας τὴν
δόξαν αὐτοὺς λαβεῖν αἱροῦνται. δεῖν οὖν παρῄνει
τὸν ἄνδρα τὸν σωθησόμενον τῆς μὲν δυσχερείας
αὐτοὺς  αὐτοὺς πολακ, αὑτὸν λμ.  τῶν πραγμάτων ἀπαλλάττειν, τὴν
δὲ δὴ κατόρθωσίν σφων ἐκείνοις φυλάττειν. ἐγὼ
δὲ ὅτι μὲν ταῦθ᾽ οὕτω πέφυκε καὶ ὅτι καὶ ὁ
Ἀγρίππας ἐπεμελεῖτο αὐτῶν οἶδα, οὐ μὴν ἔν γε
τῷ τότε παρόντι τοῦτ᾽ αἴτιον τῆς οὐ διώξεως
αὐτοῦ γράφω: οὐδὲ γὰρ οὐδ᾽ εἰ πάνυ ἐβούλετο,
οἷός τε ἦν ἐπισπέσθαι σφίσιν.
