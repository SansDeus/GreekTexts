τελευτήσαντος ἔσται: ἂν δὲ δὴ τήν τε κάθοδον
σπουδάσῃς καὶ τὴν ἐν τῇ πολιτείᾳ λαμπρότητα
ζηλώσῃς, δυσχερὲς μὲν οὐδὲν εἰπεῖν βούλομαι,
φοβοῦμαι δέ, ἔς τε τὰ πράγματα ἀποβλέπων
καὶ τὴν σὴν παρρησίαν ἐννοῶν, τήν τε δύναμιν
καὶ τὸ πλῆθος τῶν ἀντιστασιωτῶν σου θεωρῶν,
μήποτέ τι καὶ αὖθις σφαλῇς. καὶ εἰ μὲν ἐν
φυγῇ γένοιο, μεταγνώσῃ μόνον,  μόνον βκ., μὲν λ.  εἰ δέ τι ἕτερον
ἀνήκεστον πάθοις, οὐδὲ μετανοῆσαι δυνήσῃ. καίτοι
πῶς μὲν οὐ δεινόν, πῶς δ᾽ οὐκ αἰσχρὸν ἀποτμηθῆναί
τέ τινος τὴν κεφαλὴν καὶ ἐς τὴν ἀγορὰν
τεθῆναι, κἂν οὕτω τύχῃ, καὶ ἄνδρα τινὰ αὐτῇ
καὶ γυναῖκα  καὶ ἄνδρα — καὶ γυναῖκα βκ., κἂν ἀ. — κἂν γ. λ.  ἐνυβρίσαι; καί με μὴ ὡς φαῦλά
σοι οἰωνιζόμενον μισήσῃς, ἀλλ᾽ ὡς διοσημίαν
τινὰ προδεικνύντα φύλαξαι. μηδέ σε ἐξαπατάτω  ἐξαπατάτω ρ. στεπη., ἐξαπάτω λ. 
τοῦθ᾽, ὅτι καὶ φίλους τινὰς τῶν δυνατῶν
ἔχεις: οὐδὲν γάρ σε ὠφελήσουσιν οἱ δοκοῦντες
φιλεῖν πρὸς τοὺς ἐχθρῶς  ἐχθρῶς ρ. στεπη., ἐχθροὺς λ.  διακειμένους, ὥσπερ
που καὶ πεπείρασαι. οἱ γὰρ δυναστείας ἐρῶντες
παρ᾽ οὐδὲν  οὐδὲν ρειμ., οὐδενὶ λ.  πάντα τἆλλα πρὸς τὸ τυχεῖν ὧν
βούλονται τίθενται, ἀλλὰ καὶ τοὺς φιλτάτους
καὶ τοὺς συγγενεστάτους πολλάκις ἀντὶ τῶν
ἐχθίστων ἀντικαταλλάσσονται.  
