τὰ δ᾽ αὐτὰ ταῦτα καὶ πρὸς τὸν δῆμον, καὶ αὐτὸν
ἔξω τοῦ πωμηρίου συνελθόντα, εἰπών, σῖτόν τε
ἐκ τῶν νήσων μετεπέμψατο καὶ πέντε καὶ ἑβδομήκοντα
δραχμὰς ἑκάστῳ δώσειν ὑπέσχετο. καὶ
ὁ μὲν τούτοις αὐτοὺς δελεάσειν ἤλπιζεν, οἱ δ᾽
ἄνθρωποι λογιζόμενοι ὅτι οὔτε φρονοῦσιν οὔτε
πράττουσι τὰ αὐτὰ οἵ τε ἐφιέμενοί τινων καὶ οἱ
τυχόντες, ἀλλ᾽ ἐν μὲν ταῖς ἀρχαῖς τῶν ἔργων
πάντα τὰ ἥδιστα προβάλλουσι τοῖς ἀντιπρᾶξαί
τι δυναμένοις, ἐπειδὰν δὲ κατορθώσωσιν ὅσα
βούλονται, οὔτε τινὸς αὐτῶν μνημονεύουσι καὶ
ἐπ᾽ αὐτοὺς ἐκείνους ταῖς δυνάμεσιν ἃς παρ᾽
αὐτῶν ἔλαβον χρῶνται, μεμνημένοι δὲ καὶ τὸν
Μάριον τόν τε Σύλλαν, ὡς πολλὰ καὶ φιλάνθρωπα
πολλάκις σφίσιν εἰπόντες οἷα ἀνθ᾽ οἵων
ἔδρασαν, καὶ προσέτι καὶ τὴν τοῦ Καίσαρος
χρείαν αἰσθόμενοι, τά τε ὅπλα αὐτοῦ πολλὰ καὶ
πανταχοῦ τῆς πόλεως ὁρῶντες ὄντα, οὔτε
πιστεύειν τοῖς λεγομένοις οὔτε θαρρεῖν ἐδύναντο,
ἀλλ᾽ ἔναυλον τὸν ἐκ τοῦ πρὶν φόβον ἔχοντες κἁ̣̣̓
ἐκεῖνον ὑπετόπουν, καὶ μάλισθ᾽ ὅτι οἱ πρέσβεις ὁ̣̣̓
τὰς καταλλαγὰς δῆθεν πρυτανεύσοντες  πρυτανεύσοντες ρειμ., πρυτανεύοντες λ.  ᾑρέθησαν
μέν, οὐκ ἐξῆλθον δέ, ἀλλ᾽ ὅτι καὶ ἐμνήσθη ποτε
περὶ αὐτῶν ὁ Πίσων ὁ πενθερὸς αὐτοῦ αἰτίαν ἔσχε
