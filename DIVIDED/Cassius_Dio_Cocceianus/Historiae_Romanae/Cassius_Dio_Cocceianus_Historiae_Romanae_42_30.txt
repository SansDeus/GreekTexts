οὕτω μὲν οἱ Ῥωμαῖοι οἱ ἐν τῇ πόλει τότε
ὄντες διετίθεντο: ὥσπερ δὲ οὐκ ἀποχρῶν αὐτοῖς
ὑπὸ τοῦ Ἀντωνίου κακοῦσθαι, Λούκιός τέ
τις Τρεβέλλιος καὶ Πούπλιος Κορνήλιος Δολοβέλλας
δήμαρχοι ἐστασίασαν. οὗτος μὲν γὰρ
τοῖς ὀφείλουσιν, ἐξ ὧν καὶ αὐτὸς ἦν, διὸ  διὸ ρκ., καὶ διὸ λ  καὶ ἐκ
τῶν εὐπατριδῶν ἐς τὸ πλῆθος ἐπὶ τῇ δημαρχίᾳ
μετέστη, συνηγωνίζετο: ἐκεῖνος δὲ ἔλεγε μὲν τῶν
ἀμεινόνων προΐστασθαι,  προΐστασθαι η. στεπη., προσίστασθαι λ.  ἐκ δὲ δὴ τοῦ ὁμοίου
αὐτῷ καὶ γράμματα ἐξετίθει καὶ σφαγαῖς ἐχρῆτο.  ἐχρῆτο ρ. στεπη., ἐχρᾶτο λ. 
ταραχή τε οὖν καὶ ἐκ τούτων πολλὴ ἐγίγνετο, καὶ
ὅπλα πολλὰ καὶ πανταχοῦ ἑωρᾶτο, καίτοι τῶν τε
βουλευτῶν ἀπαγορευσάντων μηδὲν πρὸ τῆς τοῦ
Καίσαρος ἀφίξεως καινοτομηθῆναι, καὶ τοῦ Ἀντωνίου
μηδένα ἐν τῷ ἄστει ἰδιώτην ὁπλοφορεῖν.
καὶ οὐ γὰρ ἐσήκουον, ἀλλὰ πάντα δὴ πάντως καὶ
ἐπ᾽ ἀλλήλοις καὶ ἐπ᾽ ἐκείνοις ἐποίουν, τρίτη στάσις
τοῦ τε Ἀντωνίου καὶ τῆς γερουσίας ἐγένετο: ἵνα
γὰρ καὶ παρ᾽ αὐτῆς τά τε ὅπλα καὶ τὴν ἐξουσίαν
τὴν ἀπ᾽  ἀπ᾽ ρκ., ἐπ᾽ λ.  αὐτῶν, ᾗ φθάσας ἐχρῆτο, προστεθεῖσθαι
νομισθείη, στρατιώτας τε ἐντὸς τοῦ τείχους τρέφειν
καὶ τὴν πόλιν διὰ φυλακῆς μετὰ τῶν ἄλλων
δημάρχων ποιεῖσθαι ἔλαβε. κἀκ τούτου Ἀντώνιος
μὲν ἐν νόμῳ δή τινι πάνθ᾽ ὅσα ἐπεθύμει ἔδρα,
Δολοβέλλας δὲ καὶ Τρεβέλλιος ὄνομα μὲν βιαίου
πράξεως εἶχον, ἀντηγωνίζοντο δὲ ὑπό τε τῆς
θρασύτητος καὶ ὑπὸ τῆς παρασκευῆς καὶ ἀλλήλοις
καὶ ἐκείνῳ, ὥσπερ τινὰ καὶ αὐτοὶ ἡγεμονίαν παρὰ
τῆς βουλῆς εἰληφότες.
