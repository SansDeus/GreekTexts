ἐν δὲ τῇ Καμπανίᾳ φοβερά τινα καὶ θαυμαστὰ
συνηνέχθη: πῦρ γὰρ μέγα κατ᾽ αὐτὸ τὸ φθινόπωρον
ἐξαπιναίως ἐξήφθη.  ξφ.   ἐν δὲ τῷ πρώτῳ τῆς ἡγεμονίας αὐτοῦ ἔτει πῦρ ἐν Καμπανίᾳ πολὺ κατὰ τὸ φθινόπωρον ἀθρόον ἐξήνθησε.   ζοναρας ῾11, 18, π. 55, 28-30 δ.᾿     τὸ γὰρ ὄρος τὸ
Βέσβιον ἔστι μὲν πρὸς τῇ θαλάσσῃ κατὰ Νέαν
πόλιν, ἔχει δὲ πυρὸς πηγὰς ἀφθόνους. καὶ ἦν
μέν ποτε πᾶν ὁμοίως ὑψηλόν, καὶ ἀπ᾽ αὐτοῦ
μέσου τὸ πῦρ ἀνέτελλε: ταύτῃ γὰρ πεπύρωται
μόνον, τὰ δὲ ἔξωθεν αὐτοῦ πάντα ἄπυρα καὶ νῦν
ἔτι διαμένει. ἐκ δὲ τούτου, ἐκείνων μὲν ἀκαύστων
ἀεὶ ὄντων, τῶν δὲ ἐν τῷ μέσῳ κραυρουμένων καὶ
τεφρουμένων, αἱ μὲν  μὲν ζον., ομ. ωξ.  πέριξ κορυφαὶ τὸ ἀρχαῖον
ὕψος ἐς δεῦρο ἔχουσι, τὸ δὲ ἔμπυρον πᾶν
δαπανηθὲν ἐν τῷ χρόνῳ κοῖλον ἐκ τοῦ συνίζειν
γέγονεν, ὥστε κυνηγετικῷ τινι θεάτρῳ τὸ ὄρος
σύμπαν, ὡς μικρὰ μεγάλοις εἰκάσαι, ἐοικέναι.
καὶ αὐτοῦ τὰ μὲν ἄκρα καὶ δένδρα καὶ ἀμπέλους
πολλὰς ἔχει, ὁ δὲ δὴ κύκλος ἀνεῖται τῷ πυρί,
καὶ ἀναδίδωσι τῆς μὲν ἡμέρας καπνὸν τῆς δὲ
νυκτὸς φλόγα, ὥστε δόξαι πολλὰ ἐν αὐτῷ καὶ
παντοδαπὰ θυμιᾶσθαι θυμιάματα. καὶ τοῦτο
μὲν οὕτως ἀεί, ποτὲ μὲν ἐπὶ μᾶλλον ποτὲ δὲ
ἐπὶ ἧττον, γίνεται: πολλάκις δὲ καὶ τέφραν
ἀναβάλλει, ὅταν ἀθρόον τι ὑφιζήσῃ, καὶ λίθους
ἀναπέμπει, ὅταν ὑπὸ πνεύματος ἐκβιασθῇ. ἠχεῖ
τε καὶ βοᾷ, ἅτε μὴ συμπεπιλημένας ἀλλ᾽ ἀραιὰς
καὶ λαθραίας  λαθραίας Ωξ, ἐλευθέρας ζον.  τὰς ἀναπνοὰς ἔχων.  ἔχων Ωξ, ἔχον ζον. 
