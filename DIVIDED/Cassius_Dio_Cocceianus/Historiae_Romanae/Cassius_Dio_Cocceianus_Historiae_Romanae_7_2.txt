ὅτι τοῦ Καπιτωλίνου κατέγνω ὁ δῆμος, καὶ ἥ
τε οἰκία αὐτοῦ κατεσκάφη καὶ τὰ χρήματα ἐδημεύθη,
τό τε ὄνομα, καὶ εἰ δή που εἰκὼν ἦν,
ἀπηλείφθη καὶ διεφθάρη: καὶ νῦν δὲ πλὴν τῆς
κατασκαφῆς πάντα ταῦτα  πάντα ταῦτα βκ., πάντα μς.  γίγνεται ἐπὶ τοῖς τῷ
κοινῷ ἐπιβουλεύουσιν. ἔκριναν δὲ καὶ μηδένα
εὐπατρίδην ἐν τῇ ἄκρᾳ κατοικεῖν, ὅτι καὶ ἐκεῖνος
ἐνταυθοῖ οἰκῶν ἐτύγχανεν. ἡ δὲ δὴ συγγένεια ἡ
τῶν Μαλλίων ἀπεῖπε μηδένα σφῶν Μᾶρκον,
ἐπείπερ οὕτως  οὕτως ρκ., οὗτος μς.  ὠνομάζετο, προσκαλεῖσθαι.
Καπιτωλῖνος μὲν οὖν τοσοῦτον τὸ διαλλάσσον
κἀν τοῖς τρόποις κἀν τῇ τύχῃ ἔσχεν: τά τε γὰρ
πολέμια ἀκριβώσας εἰρηνεῖν οὐκ ἠπίστατο, καὶ
τὸ Καπιτώλιον ὃ ἐσεσώκει κατέλαβεν ἐπὶ τυραννίδι,
εὐπατρίδης τε ὢν οἰκέτου ἔργον ἐγένετο,
καὶ πολεμικὸς νομισθεὶς ἐν ἀνδραπόδου τρόπῳ
συνελήφθη, κατά τε τῆς πέτρας αὐτῆς ἀφ᾽ ἧς
τοὺς Γαλάτας ἀπεώσατο ἐρρίφη.   ϝ. 15 ῾π. 582᾿.  
ὅτι ὁ Καπιτωλῖνος κατεκρημνίσθη ὑπὸ τῶν
Ῥωμαίων. οὕτως οὔτ᾽ ἄλλο τι κατὰ χώραν ὡς
πλήθει τοῖς ἀνθρώποις μένει. καὶ αἱ  αἱ αδδεδ βψ δινδορφ.  εὐπραγίαι
συχνοὺς ἐς συμφορὰς ἀντιρρόπους προάγουσιν:
ἐξαίρουσαι γὰρ αὐτοὺς πρὸς τὰς ἐλπίδας τῶν
ὁμοίων, τοῦ τε πλείονος ἀεὶ ποιοῦσιν ἐπορέγεσθαι
καὶ ἐς τὸ ἐναντιώτατον σφαλέντας καταβάλλουσι.   μ. 48 ῾π. 155᾿.  
