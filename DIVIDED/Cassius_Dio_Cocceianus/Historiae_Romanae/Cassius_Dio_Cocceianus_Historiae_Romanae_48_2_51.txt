ἐν τῇ Κύμῃ τῇ Καμπανίδι χωρίον τι μεταξὺ
Μισηνοῦ καὶ Πουτεόλων μηνοειδές ἐστιν: ὄρεσί τε
γὰρ σμικροῖς καὶ ψιλοῖς, πλὴν βραχέων, περιείληπται,
καὶ θάλασσαν τριπλῆν κολπώδη ἔχει. ἡ
μὲν γὰρ ἔξω τε καὶ πρὸς ταῖς πόλεσίν ἐστιν, ἡ δ᾽
ὀλίγῃ διαφυῇ ἀπ᾽ αὐτῆς διείργεται, ἄλλη ἐν αὐτῷ
τῷ μυχῷ λιμνώδης ὁρᾶται. καὶ καλεῖται αὕτη
μὲν Ἀουερνίς, ἡ δὲ μέση Λουκρινίς:  Λουκρινίς δινδ., λουκρηνίς λμ.  ἡ γὰρ ἔξω,
τοῦ Τυρσηνικοῦ οὖσα, ἐς ἐκεῖνο καὶ τὴν ἐπωνυμίαν
τελεῖ. ἐν ταύτῃ δὴ τῇ θαλάσσῃ τῇ ἐντὸς ἑκατέρας
στενοῖς τότε ἔσπλοις τὸ διεῖργον τὴν Λουκρινίδα
ἀπὸ τοῦ πελάγους ἐπ᾽ ἀμφότερα παρ᾽
αὐτὴν τὴν ἤπειρον ὁ Ἀγρίππας συντρήσας λιμένας
ναυλοχωτάτους ἀπέδειξεν. ἐργαζομένων δ᾽
αὐτῶν εἰκών τις ὑπὲρ τῆς Ἀουερνίδος, εἴτ᾽ οὖν τῆς
Καλυψοῦς, ᾗ τὸ χωρίον ἀνατιθέασιν, ἐς ὃ καὶ τὸν
Ὀδυσσέα ἐσπλεῦσαι λέγουσιν, εἴτε καὶ ἑτέρας
τινὸς ἡρωίνης οὖσα, ἱδρῶτος ὥσπερ τι σῶμα
ἀνθρώπινον ἀνεπλήσθη. καὶ τοῦτο μὲν ὅπῃ ποτ᾽
ἐσήμαινεν,  ποτ᾽ ἐσήμαινεν ϝ. ηερς. ῾σηο αλσο ρεαδς ὅτι φορ ὅπᾐ, ποτε συμβαίνει λμ.  οὐκ ἔχω εἰπεῖν: τὰ δ᾽ ἄλλα ὅσα ἐν τῷ
τόπῳ ἐκείνῳ ἀξιαφήγητα ἐθεασάμην, φράσω.
