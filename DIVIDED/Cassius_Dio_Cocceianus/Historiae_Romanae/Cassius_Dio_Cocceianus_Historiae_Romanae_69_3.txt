ἦν δέ, ὅτε ἀνηγορεύθη αὐτοκράτωρ, Ἁδριανὸς
ἐν τῇ μητροπόλει Συρίας Ἀντιοχείᾳ, ἧς ἦρχεν:
ἐδόκει δὲ ὄναρ πρὸ τῆς ἡμέρας ἐκείνης πῦρ ἐκ τοῦ
οὐρανοῦ, ἔν τε αἰθρίᾳ καὶ ἐν εὐδίᾳ πολλῇ, ἐς
τὴν ἀριστερὰν αὐτοῦ σφαγὴν ἐμπεσεῖν, ἔπειτα
καὶ ἐπὶ τὴν δεξιὰν παρελθεῖν, μήτε ἐκφοβῆσαν
αὐτὸν μήτε βλάψαν. ἔγραψε δὲ πρὸς τὴν βουλὴν
ὁ Ἁδριανὸς ἀξιῶν βεβαιωθῆναι αὑτῷ  αὑτῷ η. στεπη., αὐτῶ Ωξ.  τὴν ἡγεμονίαν
καὶ παρ᾽ ἐκείνης, καὶ ἀπαγορεύων μηδὲν
αὐτῷ μήτε τότε μήτε ἄλλοτε τιμὴν δή τινα
φέρον, οἷα εἰώθει γίγνεσθαι, ψηφισθῆναι, πλὴν
ἄν τι αὐτός ποτε ἀξιώσῃ.
