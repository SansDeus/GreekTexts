πρόφασιν δέ σφισι τοῦ τῶν βουλευσόντων
πλήθους ἡ τοῦ Ἀντωνίου στρατεία, ἣν ἐπὶ τοὺς
Πάρθους ἡτοιμάζετο, παρέσχεν: ἀφ᾽ οὗπερ καὶ
ἀρχὰς ἄλλας τε ἐπὶ πλείω ἔτη καὶ τὴν τῶν
ὑπάτων ἐς ὀκτὼ ὅλα προκατεστήσαντο, τοὺς μὲν
ἀμειβόμενοι τῶν συναραμένων  συναραμένων ρ. στεπη., συναιραμένων λμ.  σφίσι, τοὺς δὲ
ὑπαγόμενοι. ὑπάτους δὲ οὐ  οὐ βκ., οὐδὲ λμ.  δύο ἐτησίους,
ὥσπερ εἴθιστο, ἀλλὰ πλείους τότε πρῶτον εὐθὺς
ἐν ταῖς ἀρχαιρεσίαις εἵλοντο. καὶ πρότερον μὲν
γὰρ μεθ᾽ ἑτέρους τινὲς μήτ᾽ ἀποθανόντας μήτ᾽ ἐπ᾽
ἀτιμίᾳ ἢ καὶ ἄλλως πως παυθέντας ἦρξαν:  ἦρξαν χψλ., εἷρξαν λμ.  ἀλλ᾽
ἐκεῖνοι μέν, ὥς που τοῖς ἐς ὅλον τὸν ἐνιαυτὸν
χειροτονηθεῖσιν ἔδοξε, κατέστησαν, τότε δὲ ἐνιαύσιος
μὲν οὐδεὶς ᾑρέθη, πρὸς δὲ δὴ τὰ τοῦ χρόνου
μέρη ἄλλοι καὶ ἄλλοι ἀπεδείχθησαν. καὶ οἱ
μὲν πρῶτοι καὶ τὸ ὄνομα τῆς ὑπατείας κατὰ
παντὸς τοῦ ἔτους, ὥσπερ καὶ νῦν γίγνεται, ἔσχον:
τοὺς δ᾽ ἑτέρους αὐτοὶ μὲν οἱ ἐν τῇ πόλει τῇ τε
ἄλλῃ Ἰταλίᾳ ἐν ἑκάστῳ τῷ τῆς ἀρχῆς αὐτῶν
χρόνῳ ὠνόμαζον, ὃ καὶ νῦν ποιεῖται, οἱ δὲ λοιποὶ
ἤ τινας αὐτῶν ἢ οὐδένας ᾔδεσαν, καὶ διὰ τοῦτο
σμικροτέρους σφᾶς ὑπάτους ἐπεκάλουν.
