καὶ αὐτῶν ἐνταῦθα ἔτι ὡς εἰπεῖν ὄντων αἵ τε
σφαγαὶ ἐκεῖναι αἷς ποτε ὁ Σύλλας ἐκ τῶν προγραφῶν  προγραφῶν ρ. στεπη., προσγραφῶν λμ. 
ἐκέχρητο ἐπανήχθησαν,  ἐπανήχθησαν ναβερ, ἐποιήθησαν λμ.  καὶ ἡ πόλις
ἅπασα νεκρῶν ἐπληρώθη: πολλοὶ μὲν γὰρ ἐν ταῖς
οἰκίαις πολλοὶ δὲ καὶ ἐν ταῖς ὁδοῖς ἔν τε ταῖς
ἀγοραῖς καὶ πρὸς τοῖς ἱεροῖς σποράδην ἀπεκτίννυντο,
καὶ αἵ τε κεφαλαὶ αὐτῶν ἐπὶ τὸ βῆμα
αὖθις ἀνετίθεντο, καὶ τὰ λοιπὰ σώματα τὰ μὲν
αὐτοῦ τε ἐρριπτεῖτο καὶ ὑπὸ κυνῶν ὀρνίθων τε
ἠσθίετο, τὰ δὲ ἐς τὸν ποταμὸν ἐνεβάλλετο. τά τε
ἄλλα ὅσα ἐπὶ τοῦ Σύλλου πρότερον ἐπέπρακτο,
καὶ τότε συνεφέρετο, πλὴν ὅτι δύο μόνα λευκώματα,
χωρὶς μὲν τῶν βουλευτῶν χωρὶς δὲ τῶν
ἄλλων, ἐξετέθη. καὶ τὸ μὲν αἴτιον δι᾽ ὃ τοῦτ᾽
ἐγένετο, οὔτε παρ᾽ ἑτέρου τινὸς μαθεῖν οὔτ᾽ αὐτὸς
εὑρεῖν ἠδυνήθην: ὃ γάρ τοι μόνον ἄν τις, τό γε
ἐλάττους θανατωθῆναι, ἐνενόησεν,  ἐνενόησεν μ, ἐνενόησαν λ.  ἥκιστα ἀληθές
ἐστι: πολλῷ γὰρ πλείους, ἅτε καὶ ὑπὸ πλειόνων,
ἐσεγράφησαν. τοῦτο δὲ οὐ παρὰ τὰς σφαγὰς τὰς
ἐν τῷ πρὶν γενομένας παρήλλαξεν: ἐπεὶ ὅτι γε
οὐκ ἀναμὶξ τὰ ὀνόματα τῶν πρώτων τοῖς πολλοῖς
ἀλλὰ χωρὶς ἐξετέθη, λῆρόν που πολὺν τοῖς γε  γε λευνξλ., τε λμ. 
ἐκ τοῦ ὁμοίου σφαγησομένοις ἔφερεν. ἀντ᾽
ἐκείνου δὲ δὴ ἕτερα καὶ πάνυ δυσχερῆ, καίπερ
μηδεμίαν τῶν προτέρων ὑπερβολήν, ὥς γε καὶ
ἐδόκει, λιπόντων, οὐκ ὀλίγα αὐτοῖς συνηνέχθη.
