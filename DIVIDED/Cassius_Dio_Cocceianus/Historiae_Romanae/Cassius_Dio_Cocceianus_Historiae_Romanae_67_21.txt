ἐν δὲ τῷ Δακικῷ πολέμῳ καὶ τάδε συνεκύρησεν
ἀξιόλογα. ὁ γὰρ Ἰουλιανὸς ἐπιταχθεὶς ὑπὸ τοῦ
αὐτοκράτορος τῷ πολέμῳ τἆλλά τε παρεσκευάσατο
εὖ, καὶ τοὺς στρατιώτας τά τε ἑαυτῶν
ὀνόματα καὶ τὰ τῶν ἑκατοντάρχων ἐπὶ τὰς
ἀσπίδας ἐπιγράψαι ἐκέλευσεν, ἵνα ἐκφανέστεροι
οἵ τι ἀγαθὸν αὐτῶν ἢ κακὸν ποιοῦντες γένωνται.
συμβαλὼν δὲ ἐν ταῖς Τάπαις τοῖς πολεμίοις
πλείστους αὐτῶν ἀπέκτεινεν: ἐν οἷς καὶ Οὐεζίνας,
τὰ δεύτερα μετὰ Δεκέβαλον ἔχων, ἐπειδὴ οὐκ
ἠδυνήθη διαφυγεῖν ζῶν, πέπτωκεν ἐξεπίτηδες ὡς
καὶ τετελευτηκώς, κἀκ τούτου λαθὼν τῆς νυκτὸς
ἔφυγε. δείσας οὖν ὁ Δεκέβαλος μὴ καὶ ἐπὶ τὰ
βασίλεια αὐτοῦ οἱ Ῥωμαῖοι ἅτε κεκρατηκότες
ὁρμήσωσι, τά τε δένδρα τὰ ἐπ᾽ αὐτοῖς  ἐπ᾽ αὐτοῖς Ω, ἐπ᾽ αὐτῶν ξ.  ὄντα
ἔκοψε καὶ ὅπλα τοῖς στελέχεσι περιέθηκεν, ἵνα
φοβηθέντες ὡς καὶ στρατιωτῶν ὄντων ἀναχωρήσωσιν.
ὃ καὶ ἐγένετο.   χιπη. 219, 24-221, 20 ρ. στ.  
