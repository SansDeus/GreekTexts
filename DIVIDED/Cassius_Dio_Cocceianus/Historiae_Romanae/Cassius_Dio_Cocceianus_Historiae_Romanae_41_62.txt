τοιούτῳ μὲν ἀγῶνι συνηνέχθησαν: οὐ μέντοι
καὶ εὐθὺς συνέμιξαν, ἀλλ᾽ οἷα ἔκ τε τῆς αὐτῆς
πατρίδος καὶ ἐκ τῆς αὐτῆς ἐστίας ὁρμώμενοι, καὶ
τά τε ὅπλα παραπλήσια καὶ τὰς τάξεις ὁμοίας
ἔχοντες, ὤκνουν μὲν ἄρξαι τῆς μάχης, ὤκνουν δὲ
καὶ φονεῦσαί τινας ἑκάτεροι. σιγή τε οὖν
ἀμφοτέρων καὶ κατήφεια πολλὴ ἦν, καὶ οὔτε
τις αὐτῶν ἐς τὰ πρόσω προῄει  προῄει ρ. στεπη., προσήιει λ.  οὔθ᾽ ὅλως
ἐκινεῖτο, ἀλλ᾽ ἐγκύψαντες ἠτρέμιζον ὥσπερ
ἄψυχοι. φοβηθέντες οὖν ὅ τε Καῖσαρ καὶ ὁ
Πομπήιος μὴ καὶ ἐπὶ πλεῖον ἡσυχάσαντες
ἀμβλύτεροί πως γένωνται ἢ καὶ συναλλαγῶσι,
προσέταξαν σπουδῇ τοῖς τε σαλπικταῖς σημῆναι
καὶ ἐκείνοις συμβοῆσαι τὸ πολεμικόν.  πολεμικόν στ., πολέμιον λ.  καὶ
ἐπράχθη μὲν ἑκάτερον, τοσούτου δὲ ἐδέησαν
ἐπιρρωσθῆναι ὥστε καὶ ἐπὶ μᾶλλον ἔκ τε τῆς τῶν
σαλπικτῶν ἠχῆς ὁμοφωνούσης καὶ ἐκ τῆς ἑαυτῶν
βοῆς ὁμογλωσσούσης τό τε ὁμόφυλόν σφων
ἐξέφηναν καὶ τὸ ὁμογενὲς ἐξήλεγξαν, κἀκ τούτου
καὶ ἐς δάκρυα καὶ θρῆνον ἔπεσον. ὀψὲ δ᾽
οὖν ποτε τῶν συμμαχικῶν προκαταρξάντων καὶ
ἐκεῖνοι συνέμιξαν, ἔκφρονες ἐπ᾽ αὐτοῖς γενόμενοι.
