τῷ Κομμόδῳ χαριζομένων. μέλλων οὖν ἀποθνήσκειν
τοῦτόν τε τοῖς στρατιώταις παρακατέθετο
῾οὐ γὰρ ἤθελε δοκεῖν ὑπ᾽ αὐτοῦ θνήσκειν᾽
καὶ τῷ χιλιάρχῳ τὸ σύνθημα αἰτοῦντι ἔφη  ἄπελθε
πρὸς τὸν ἀνατέλλοντα: ἐγὼ γὰρ ἤδη δύομαι. 
τελευτήσας δὲ ἄλλα τε πολλὰ ἐς τιμὴν ἔλαβε καὶ
χρυσοῦς ἐς αὐτὸ τὸ συνέδριον ἔστη. ὁ μὲν οὖν
Μᾶρκος οὕτω μετήλλαξεν.   χιπη. 267, 4-14 ρ. στ.  
ὅτι οὕτω θεοσεβὴς ἦν ὁ Μᾶρκος ὥστε καὶ ἐν
ταῖς ἀποφράσιν οἴκοι θύειν.   εχξ. ϝαλ. 310 ῾π. 721᾿.  
ὅτι εἶχε μὲν καὶ τὰς άλλας ἀρετὰς ἁπάσας, καὶ
ἄριστα διὰ πάντων τῶν ἐν κράτει τινὶ γενομένων
ἦρξε, πλὴν καθ᾽ ὅσον οὐ πολλὰ τῷ σώματι
ἀνδρίζεσθαι ἐδύνατο: καὶ τοῦτο ἐξ ἀσθενεστάτου
καρτερικώτατον ἀπέδειξε. πλεῖστον δὲ ἐν εὐεργεσίᾳ
διῆγεν: ὅθεν που καὶ νεὼν αὐτῆς ἐν τῷ
Καπιτωλίῳ ἱδρύσατο, ὀνόματί τινι ἰδιωτάτῳ καὶ
μήπω ἀκουσθέντι προσκαλέσας αὐτήν. αὐτὸς
μὲν γὰρ ἁπάντων τῶν ἁμαρτημάτων ἀπείχετο,
καὶ οὔτε ἑκὼν οὔτ᾽ ἄκων ἐπλημμέλει: τὰ δὲ δὴ
τῶν ἄλλων ἁμαρτήματα, καὶ μάλιστα τὰ τῆς
γυναικός, ἔφερε καὶ οὔτε ἐπολυπραγμόνει οὔτε
ἐκόλαζεν, ἀλλ᾽ εἰ μέν τις χρηστόν τι ἔπραττεν,
ἐπῄνει καὶ ἐχρῆτο ἐς ἐκεῖνο αὐτῷ, τῶν δὲ ἑτέρων
οὐ προσεποιεῖτο, λέγων ὅτι ποιῆσαι μέν τινι
ἀνθρώπους ὁποίους βούλεται ἔχειν ἀδύνατόν ἐστι,
τοῖς δὲ δὴ οὖσι προσήκει, ἐς ὅ τι ἄν τις αὐτῶν τῷ
κοινῷ χρήσιμος ᾖ, χρῆσθαι. καὶ ὅτι οὐ προσποιητῶς
ἀλλ᾽ ἐξ ἀρετῆς πάντα ἔπραττε, πρόδηλον:
ἔτη γὰρ ὀκτὼ καὶ πεντήκοντα  ὀκτὼ καὶ πεντήκοντα Ωξ, ν ξοδ. πειρ. συιδ.  καὶ μῆνας δέκα
ἡμέρας τε εἴκοσι καὶ δύο  καὶ δύο ομ. ξοδ. πειρ. συιδ.  ζήσας, κἀν τούτοις τῷ τε
πρὶν Ἀντωνίνῳ συχνὸν χρόνον ὑπάρξας καὶ αὐτὸς
ἐννέα καὶ δέκα ἔτη καὶ ἕνδεκα ἡμέρας αὐταρχήσας,
ὅμοιος διὰ πάντων ἐγένετο καὶ ἐν οὐδενὶ ἠλλοιώθη.
οὕτως ὡς ἀληθῶς ἀγαθὸς ἀνὴρ ἦν καὶ οὐδὲν προσποιητὸν εἶχε.
