ἔτι δὲ ὄντος αὐτοῦ ἐν Βρεττανίᾳ μετὰ τὴν μεγάλην
ἐκείνην στάσιν ἣν ἔπαυσε, καὶ ἐπαίνων παρὰ
πᾶσιν ἀξιουμένου, ἵππος τις ὄνομα Περτίναξ
ἐνίκησεν ἐν τῇ Ῥώμῃ: ἦν δὲ τῶν πρασίων καὶ
ὑπὸ τοῦ Κομμόδου ἐσπουδάζετο. τῶν οὖν στασιωτῶν
αὐτοῦ μέγα ἀναβοησάντων, καὶ εἰπόντων
αὐτὸ  αὐτό ρειμ., αὐτῶ Ωξ.  τοῦτο,  Περτίναξ ἐστίν,  οἱ ἕτεροι οἱ
ἀντιστασιωταί  ἀντιστασιωταί δινδ., ἀντιστασιασταί Ωξ.  σφων, οἷά που ἀχθόμενοι τῷ
Κομμόδῳ, προσεπεύξαντο, εἰπόντες οὐ πρὸς τὸν
ἵππον ἀλλὰ πρὸς τὸν ἄνδρα,  εἰ γὰρ ὤφειλεν
εἶναι.  ὕστερον δὲ τὸν αὐτὸν τοῦτον ἵππον
ἀπαλλαγέντα τε τῶν δρόμων ὑπὸ τοῦ γήρως
καὶ ἐν ἀγρῷ ὄντα μετεπέμψατο ὁ Κόμμοδος, καὶ
ἐσήγαγεν ἐς τὸν ἱππόδρομον τάς τε ὁπλὰς αὐτοῦ
καταχρυσώσας καὶ τὰ νῶτα  νῶτα σαλμασιυς, ἀνώτατα Ωξ.  δέρματι ἐπιχρύσῳ
κοσμήσας: καὶ αὐτὸν οἱ ἄνθρωποι ἐξαπίνης
ἰδόντες ἀνεβόησαν αὖθις  Περτίναξ ἐστί.  καὶ
ἦν μέν που μαντικὸν αὐτὸ καθ᾽ ἑαυτὸ τὸ λεχθέν,
ἐπειδὴ τῇ ἐσχάτῃ ἐν τῷ ἔτει ἐκείνῳ ἱπποδρομίᾳ
ἐγένετο, καὶ εὐθὺς ἐπ᾽ αὐτῇ τὸ κράτος ἐς τὸν
Περτίνακα περιῆλθεν: ἐλογοποιήθη δὲ καὶ ἐπὶ
τοῦ ῥοπάλου τὰ ὅμοια, ἐπειδὴ τῷ Περτίνακι
αὐτὸ ὁ Κόμμοδος μονομαχήσειν τῇ τελευταίᾳ
ἡμέρᾳ μέλλων ἔδωκεν.
