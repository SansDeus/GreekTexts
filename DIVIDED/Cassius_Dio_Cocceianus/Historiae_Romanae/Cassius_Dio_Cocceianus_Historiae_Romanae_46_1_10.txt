τεκμήριον δέ, πρᾶξιν μὲν οὐδεμίαν πώποτε
ἐλλογίμου ἀνδρὸς ἀξίαν, οὔτ᾽ ἐν πολέμῳ οὔτε ἐν
εἰρήνῃ, πέπραχας: ποίους μὲν γὰρ πολέμους
ἐνικήσαμεν σοῦ στρατηγοῦντος, ποίαν δὲ χώραν
ἐκτησάμεθα σοῦ ὑπατεύοντος; ἐξαπατῶν δὲ ἀεί
τινας τῶν πρώτων καὶ σφετεριζόμενος ἰδίᾳ μὲν
διὰ τούτων πολιτεύῃ καὶ πάνθ᾽ ὅσα βούλει
διοικεῖς, δημοσίᾳ δὲ βοᾷς ἄλλως, κεκραγὼς τοὺς
μιαροὺς ἐκείνους λόγους ῾ἐγὼ μόνος ὑμᾶς φιλῶ,᾿
καὶ εἰ οὕτω τύχοι,  τύχοι ρ. στεπη., τύχηι λμ.  ῾καὶ ὁ δεῖνα, οἱ δ᾽ ἄλλοι
πάντες μισοῦσι,᾿ καὶ ῾ἐγὼ μόνος ὑμῖν εὐνοῶ, οἱ
δ᾽ ἄλλοι πάντες ἐπιβουλεύουσι,᾿ καὶ τὰ ἄλλα τὰ
τοιαῦτα, ἐξ ὧν τοὺς μὲν ἐπαίρων καὶ φυσῶν προδίδως,
τοὺς δὲ λοιποὺς ἐκπλήττων προστίθεσαι.
κἂν μέν τι χρηστὸν ὑφ᾽ ὁτουδὴ τῶν πάντων γένηται,
ἀντιποιῇ τε αὐτοῦ καὶ σεαυτὸν ἐπ᾽ αὐτὸ ἐπιγράφεις,
θρυλῶν ῾ἐγὼ γὰρ εἶπον, ἐγὼ γὰρ ἔγραψα,  ἔγραψα ρκ., ἐπέγραψα λμ.  καὶ
δἰ ἐμὲ ταῦτα οὕτω πέπρακται:᾿ ἂν δέ τι συμβῇ
οἷον οὐκ ἔδει, σαυτὸν μὲν ἐξαιρεῖς,  ἐξαιρεῖς στ., ἐξαίρεις λμ.  τοὺς δὲ δὴ
ἄλλους πάντας αἰτιᾷ, λέγων ῾μὴ γὰρ ἐστρατήγουν
ἐγώ; μὴ γὰρ ἐπρέσβευον; μὴ γὰρ ὑπάτευον;᾿
καὶ λοιδορεῖς μὲν ἀεὶ πάντας πανταχοῦ, τὴν ἐκ
τοῦ θρασέως παρρησιάζεσθαι δοκεῖν δύναμιν περὶ
πλείονος τοῦ  τοῦ συππλιεδ βψ ρειμ.  τι τῶν δεόντων εἰπεῖν ποιούμενος,
