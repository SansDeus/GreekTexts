καὶ μετὰ τοῦτ᾽ ἐς τὰ Κάβειρα κατακλεισθεὶς
ἐπολιορκήθη μέν, ἐσώθη δὲ ὑπὸ τοῦ Τριαρίου.
οὗτος γὰρ ἐκ τῆς Ἀσίας ταύτῃ πρὸς τὸν Λούκουλλον
διιών, καὶ γνοὺς τὰ πεπραγμένα, δύναμίν τε
ὅσην οἷόν τ᾽ ἦν ἐκ τῶν παρόντων ἤθροισε, καὶ τὸν
Μιθριδάτην ὡς καὶ Ῥωμαϊκοῦ στρατοῦ πλήθει
προσιὼν ἐξέπληξεν, ὥστ᾽ ἀναστῆναι ποιῆσαι πρὶν
καὶ ἐς ὄψιν αὐτοῦ ἐλθεῖν. κἀκ τούτου ἐπιθαρσήσας
καὶ μέχρι τῶν Κομάνων  Κομάνων ανον. ιν ρειμ.'ς εδ., κομαγηνῶν Ωπ.  ὑποφυγόντα αὐτὸν ἐπεδίωξε,
κἀνταῦθα ἐνίκησεν. ηὐλίζετο μὲν γὰρ ὁ Μιθριδάτης
ἐπὶ θάτερα τοῦ ποταμοῦ ᾗ οἱ Ῥωμαῖοι
προσῄεσαν, βουληθεὶς δέ σφισι κεκμηκόσιν ἐκ τῆς
πορείας συμμῖξαι αὐτός τε προαπήντησε καὶ ἑτέρους
δἰ ἄλλης γεφύρας ἐν τῷ τῆς μάχης καιρῷ
διαβάντας ἐπιθέσθαι προσέταξε: καὶ αὐτὸν ἀγχώμαλα
ἐπὶ πλεῖστον ἀγωνιζόμενον ἡ γέφυρα πολλῶν
τε καὶ ἀθρόων ἅμα δι᾽ αὐτῆς ἐπειγομένων   τῆς τε ἐπικουρίας ἀπεστέρησε καὶ προσδιετάραξε.
