ἡ δὲ δὴ χελώνη αὕτη τοιάδε τίς ἐστι καὶ τόνδε
τὸν τρόπον γίγνεται. τὰ μὲν σκευοφόρα καὶ οἱ
ψιλοὶ οἵ τε ἱππῆς ἐν μέσῳ τοῦ στρατεύματος
τετάχαται: τῶν δ᾽ ὁπλιτῶν οἱ μὲν ταῖς προμηκέσιν
ἀσπίσι ταῖς κοίλαις  κοίλαις ζον., κήλαις λμ.  ταῖς σωληνοειδέσι
χρώμενοι περί τε τὰ ἔσχατα ὥσπερ ἐν πλινθίῳ
τινὶ τάσσονται, καὶ τοὺς ἄλλους, ἔξω τε βλέποντες
καὶ τὰ ὅπλα προβεβλημένοι,  προβεβλημένοι ναβερ, περιβεβλημένοι λμ ζον.  περιέχουσιν:
οἱ δ᾽ ἕτεροι οἱ τὰς πλατείας ἀσπίδας ἔχοντες ἔν τε
τῷ μέσῳ συσπειρῶνται καὶ ἐκείνας καὶ ὑπὲρ
ἑαυτῶν καὶ ὑπὲρ τῶν ἄλλων ἁπάντων ὑπεραίρουσιν,
ὥστε μήτ᾽ ἄλλο τι πλὴν ἀσπίδων διὰ πάσης
ὁμοίως τῆς φάλαγγος ὁρᾶσθαι, καὶ ἐν σκέπῃ τῶν
βελῶν πάντας αὐτοὺς ὑπὸ τῆς πυκνότητος τῆς
συντάξεως γίγνεσθαι. οὕτω γάρ τοι δεινῶς ἰσχυρίζεται
ὥστε καὶ βαδίζειν τινὰς ἐπάνωθεν αὐτῆς,
καὶ προσέτι καὶ ἵππους καὶ ὀχήματα, ὁσάκις ἂν
ἐν κοίλῳ τινὶ καὶ στενῷ χωρίῳ γένωνται, ἐνελαύνεσθαι.
τοιοῦτον μὲν δὴ τὸ σχῆμα τῆς τάξεως
ταύτης ἐστί, καὶ διὰ τοῦτο καὶ τὴν τῆς χελώνης
ἐπίκλησιν, πρός τε τὸ ἰσχυρὸν καὶ πρὸς τὸ εὐσκέπαστον
αὐτῆς, εἴληφε. χρῶνται δὲ αὐτῇ διχῇ:
ἢ γὰρ πρὸς φρούριόν τι προσμίσγοντες προσπορεύονται,
καὶ πολλάκις καὶ ἐπ᾽ αὐτὸ τὸ τεῖχος
ἀναβιβάζουσί τινας, ἢ ὑπὸ τοξοτῶν ποτε περιστοιχισθέντες
κυπτάζουσι πάντες ἅμα ῾καὶ γὰρ
καὶ  καὶ χιπη., ομ. λμ.  οἱ ἵπποι ὀκλάζειν καὶ κατακλίνεσθαι διδάσκονταἰ,
κἀν τούτῳ δόκησίν σφισιν ὡς καὶ κεκμηκότες
παρασχόντες ἐξεγείρονταί τε πελασάντων
αὐτῶν ἐξαίφνης, καὶ ἐς ἔκπληξίν σφας καθιστᾶσιν.
