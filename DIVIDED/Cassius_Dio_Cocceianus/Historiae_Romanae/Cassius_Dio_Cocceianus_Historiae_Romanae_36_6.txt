καὶ μαθὼν παρ᾽ αὐτῶν τὴν πρεσβείαν τὴν ὑπό
τε τοῦ Τιγράνου καὶ τοῦ Μιθριδάτου πρὸς τὸν
Ἀρσάκην πεμφθεῖσαν, ἀνταπέστειλέ τινας ἐκ τῶν
συμμάχων ἀπειλάς τε ἅμα αὐτῷ, ἂν ἐκείνοις ἐπικουρήσῃ,
καὶ ὑποσχέσεις, ἂν τὰ σφέτερα ἀνθέληται,
φέροντας. ὁ οὖν Ἀρσάκης τότε μέν ῾ἔτι
γὰρ τῷ τε Τιγράνῃ ὀργὴν εἶχε καὶ ἐς τοὺς Ῥωμαίους
οὐδὲν ὑπώπτευἐ πρέσβεις τέ οἱ ἀντέπεμψε
καὶ φιλίαν τε καὶ συμμαχίαν ἐσπείσατο: ὕστερον
δὲ τὸν Σηκίλιον ἐλθόντα πρὸς ἑαυτὸν ἰδὼν ὑπετόπησε
κατάσκοπον τῆς χώρας καὶ τῆς δυνάμεως
αὐτοῦ παρεῖναι ῾τούτου γὰρ ἕνεκα, ἀλλ᾽ οὐ τῆς
ὁμολογίας ἤδη γεγενημένης, ἄνδρα ἐπιφανῆ τὰ
πολεμικὰ πεμφθῆναἰ, καὶ οὐδεμίαν ἔτ᾽ αὐτῷ  αὐτῷ η. στεπη., αὐτῶν Ωπ. 
βοήθειαν ἐποιήσατο. οὐ μὴν οὐδ᾽ ἠναντιώθη τι,
ἀλλ᾽ ἐκ μέσου ἀμφοῖν ἔστη, μηδετέρους, ὥσπερ
εἰκός, ἐθελήσας αὐξῆσαι: τὸν γὰρ πόλεμον αὐτῶν
ἰσοπαλῆ ὄντα ἀσφάλειάν οἱ μεγίστην οἴσειν ἐνόμιζεν.
τούτῳ μὲν δὴ τῷ ἔτει ταῦθ᾽ ὁ Λούκουλλος
ἔπραξε, καὶ τῆς Ἀρμενίας συχνὰ προσηγάγετο:
