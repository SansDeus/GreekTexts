ὁ οὖν Σερουίλιος στρατιώτας τέ τινας ἐς
Γαλατίαν κατὰ τύχην παριόντας μετεπέμψατο,
καὶ τὴν βουλὴν τῇ παρ᾽ αὐτῶν φρουρᾷ συναγαγὼν
προέθηκε γνώμην περὶ τῶν παρόντων, καὶ κυρωθέντος
μὲν μηδενὸς ῾δήμαρχοι γὰρ ἐκώλυσαν᾽
συγγραφέντος δὲ τοῦ δόξαντος ἐκέλευσε τοῖς
ὑπηρέταις καθελεῖν τὰ πινάκια. ἐπειδή τε ὁ
Καίλιος ἐκείνους τε ἀπήλασε καὶ αὐτὸν τὸν
ὕπατον ἐς θόρυβον κατέστησε, συνῆλθον αὖθις
φραξάμενοι τοῖς στρατιώταις, καὶ τὴν φυλακὴν
τῆς πόλεως τῷ Σερουιλίῳ, ὥσπερ ἄνω μοι πολλάκις
περὶ αὐτῆς εἴρηται, παρέδοσαν. καὶ ὁ μὲν
οὐδὲν ἐκ τούτου τῷ Καιλίῳ ὡς καὶ στρατηγοῦντι
πρᾶξαι ἐφῆκεν, ἀλλὰ τά τε προσήκοντα τῇ ἀρχῇ
αὐτοῦ ἄλλῳ τῳ τῶν στρατηγῶν προσέταξε, καὶ
αὐτὸν ἐκεῖνον τοῦ τε συνεδρίου εἶρξε καὶ ἀπὸ τοῦ
βήματος καταβοῶντά τι κατέσπασε, τόν τε
