σὺ δ᾽, ὦ Κικέρων, τί ἐν τῇ ὑπατείᾳ σου οὐχ ὅτι
σοφὸν ἢ ἀγαθόν, ἀλλ᾽ οὐ καὶ τιμωρίας τῆς μεγίστης
ἄξιον ἔπραξας; οὐχ ἡσυχάζουσαν μὲν καὶ
ὁμονοοῦσαν τὴν πόλιν ἡμῶν καὶ ἐξετάραξας καὶ
ἐστασίασας, τὴν ἀγορὰν καὶ τὸ Καπιτώλιον
ἄλλων τέ τινων καὶ δούλων παρακλήτων πληρώσας;
οὐ τὸν Κατιλίναν σπουδαρχήσαντα μόνον,
ἄλλο δὲ μηδὲν δεινὸν ποιήσαντα κακῶς ἀπώλεσας;
οὐ τὸν Λέντουλον καὶ τοὺς μετ᾽ αὐτοῦ
μήτ᾽ ἀδικήσαντάς τι μήτε κριθέντας μήτε ἐλεγχθέντας
οἰκτρῶς διέφθειρας, καίτοι πολλὰ μὲν
περὶ τῶν νόμων πολλὰ δὲ καὶ περὶ τῶν δικαστηρίων
ἀεὶ καὶ πανταχοῦ θρυλῶν; ἃ εἴ τις ἀφέλοιτο
τῶν σῶν λόγων, τὸ λοιπὸν οὐδέν ἐστι. Πομπηίῳ
μὲν γὰρ ἐνεκάλεις ὅτι τῷ Μίλωνι παρὰ τὰ νενομισμένα
τὴν κρίσιν ἐποίησε: σὺ δὲ οὔτε μικρὸν
οὔτε μεῖζον οὐδὲν ἐκ τῶν περὶ ταῦτα τεταγμένων
Λεντούλῳ παρέσχες, ἀλλὰ ἄνευ λόγου καὶ κρίσεως
ἐνέβαλες ἐς τὸ δεσμωτήριον ἄνδρα ἐπιεικῆ
γέροντα, πολλὰ μὲν καὶ μεγάλα πρὸς τὴν πατρίδα
ἐκ προγόνων ἐνέχυρα φιλίας ἔχοντα, μηδὲν δὲ
μήθ᾽ ὑπὸ τῆς ἡλικίας μήθ᾽ ὑπὸ τῶν τρόπων νεωτερίσαι
δυνάμενον. τί μὲν γὰρ αὐτῷ κακὸν
παρῆν, ὃ τῇ μεταβολῇ ἂν τῶν πραγμάτων ἐξιάσατο;
τί δ᾽ οὐκ ἀγαθὸν εἶχε, περὶ, περὶ οὗ πάντως ἂν
νεοχμώσας τι ἐκινδύνευσε; ποῖα ὅπλα ἠθροίκει,
ποίους συμμάχους παρεσκεύαστο,  παρεσκεύαστο βκ., παρεσκευάσατο λμ.  ἵν᾽ οὕτως
οἰκτρῶς καὶ ἀνοσίως ἀνὴρ ὑπατευκώς, στρατηγῶν,
μήτε τι  μήτε τι λ, μήτε ἔτι μ.  εἰπὼν μήτ᾽ ἀκούσας ἔς τε τὸ οἴκημα
ἐμπέσῃ καὶ ἐκεῖ ὥσπερ οἱ κακουργότατοι φθαρῇ;
τοῦτο γάρ ἐστιν ὃ μάλιστα ὁ καλὸς οὗτος Τούλλιος
ἐπεθύμησεν, ἵν᾽ ἐν τῷ ὁμωνύμῳ αὐτοῦ χωρίῳ  αφτερ χωρίῳ λμ ηαϝε τῷ Τουλλιείῳ ῾ τηε τυλλιανυμ ᾿; ναβερ δελετεδ. 
τὸν ἔγγονον τοῦ Λεντούλου ἐκείνου τοῦ
προκρίτου ποτὲ τῆς βουλῆς γενομένου ἀποκτείνῃ.
