οὕτω μὲν ἐς τὴν ἀρχὴν ὁ Περτίναξ κατέστη,
καὶ ἔλαβε τάς τε ἄλλας ἐπικλήσεις τὰς προσηκούσας
καὶ ἑτέραν ἐπὶ τῷ δημοτικὸς εἶναι βούλεσθαι:
πρόκριτος γὰρ τῆς γερουσίας κατὰ τὸ
ἀρχαῖον ἐπωνομάσθη. καὶ εὐθὺς ἐς κόσμον, ὅσα
πρὶν πλημμελῶς εἶχε καὶ ἀτάκτως, καθίστατο:
φιλανθρωπία τε γὰρ καὶ χρηστότης καὶ οἰκονομία
βελτίστη καὶ πρόνοια τοῦ κοινοῦ ἐπιμελεστάτη
περὶ τὸν αὐτοκράτορα διεδείκνυτο. τά
τε γὰρ ἄλλα, ὅσα ἂν ἀγαθὸς αὐτοκράτωρ, ἔπραττεν
ὁ Περτίναξ, καὶ τὴν ἀτιμίαν ἀφεῖλε τῶν
ἀδίκως πεφονευμένων, καὶ προσέτι καὶ ἐπώμοσε
μηδέποτε τοιαύτην δίκην προσδέξεσθαι.  αὐτό ρειμ., αὐτῶ Ωξ.  καὶ
αὐτίκα οἱ μὲν τοὺς συγγενεῖς οἱ δὲ τοὺς φίλους
ἀνεκάλουν μετὰ δακρύων ὁμοῦ καὶ χαρᾶς: οὐδὲ
γὰρ οὐδὲ τοῦτο πρὶν ἐξῆν ποιεῖν: καὶ μετὰ ταῦτα
ἀνορύττοντες τὰ σώματα, οἱ μὲν ὁλόκληρα οἱ
δὲ μέρη, ὥς που ἕκαστον αὐτῶν ἢ τοῦ ὀλέθρου
ἢ τοῦ χρόνου εἶχεν, εὐθέτουν καὶ ἐς τὰ προγονικὰ
μνημεῖα ἀπετίθεντο.
τοσαύτη δ᾽ ἄρα τότε τὸ βασίλειον εἶχεν
ἀχρηματία ὥστε πέντε καὶ εἴκοσι μυριάδες
δραχμῶν μόναι εὑρέθησαν. χαλεπῶς δ᾽ οὖν ὁ
Περτίναξ ἔκ τε τῶν εἰκόνων καὶ τῶν ὅπλων τῶν
τε ἵππων καὶ ἐπίπλων καὶ τῶν παιδικῶν τῶν
τοῦ Κομμόδου ἀγείρας ἀργύριον, τοῖς τε δορυφόροις
ἔδωκεν ὄσα ὑπέσχητο,  ὑπέσχητο βκ., ὑπέσχετο Ωξ ζον.  καὶ τῷ δήμῳ
καθ᾽ ἑκατὸν  ἑκατόν ζον., ἕκαστον Ωξ.  δραχμάς. σύμπαντα γὰρ ὅσα ὁ
Κόμμοδος ἐπί τε τῇ τρυφῇ καὶ ἐς ὁπλομαχίαν
ἢ καὶ ἐς ἁρματηλασίαν ἐκέκτητο, ἐς τὸ πωλητήριον
ἐξετέθη, τὸ μὲν πλεῖστον πράσεως ἕνεκα,
ἤδη δὲ καὶ ἐς ἐπίδειξιν τῶν τε ἔργων αὐτοῦ καὶ
τῶν διαιτημάτων, καὶ προσέτι καὶ ἐς ἔλεγχον
τῶν ὠνησομένων αὐτά.   χιπη. 284, 12-285, 19 ρ. στ.  
