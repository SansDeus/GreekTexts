πράσσοντι δ᾽ αὐτῷ ταῦτα οἱ στρατιῶται ἐστασίασαν:
ἄλλως τε γὰρ οὐκ ὀλίγοι ὄντες πρὸς τὴν
ὄψιν τοῦ πλήθους σφῶν ἐθρασύνοντο, καὶ τοὺς
κινδύνους τάς τε ἐλπίδας τὰς ἐπ᾽ αὐτοῖς ἐκλογιζόμενοι
πρός τε τὰ γέρα ἀπλήστως εἶχον, καὶ
συλλεγόμενοι κατ᾽ ἀλλήλους ᾔτουν ὅ τι τις ἐπόθει.
ἐπειδή τε μάτην ἐθρύλουν ῾ὁ γὰρ Καῖσαρ,
ἅτε μηδενὸς ἔτι πολεμίου οἱ παρόντος, ἐν ὀλιγωρίᾳ
αὐτοὺς ἐποιεῖτὀ, ἐθορύβουν: καὶ αὐτῷ καὶ
προφέροντες πάνθ᾽ ὅσ᾽ ἐτεταλαιπώρηντο, καὶ προβάλλοντες
εἴ τί που ὑπέσχητό σφισι, πολλὰ ἐπηπείλουν,
καὶ ἐνόμιζον καὶ ἄκοντα αὐτὸν καταδουλώσεσθαι.
ἐπεὶ δ᾽ οὐδὲν ἐπέραινον, τῆς γοῦν
στρατείας ὡς καὶ κεκμηκότες ἀφεθῆναι ἠξίουν,
θυμῷ καὶ βοῇ ἀπλέτῳ χρώμενοι, οὐχ ὅτι καὶ ἐβούλοντο
αὐτῆς ἀπαλλαγῆναι ῾καὶ γὰρ ἤκμαζόν
σφων οἱ πλείονεσ᾽, ἀλλ᾽ ὅτι τὸν  τὸν ρκ., τὸν μὲν λμ.  πόλεμον τὸν
πρὸς τὸν Ἀντώνιόν οἱ ἐσόμενον ὑπετόπουν καὶ
διὰ τοῦθ᾽ ἑαυτοὺς ἀνετίμων: ὧν γὰρ ἀπαιτοῦντες
οὐκ ἐτύγχανον, ταῦτ᾽ ἐγκαταλείψειν αὐτὸν ἀπειλοῦντες
λήψεσθαι προσεδόκων. οὐ μὴν οὐδὲ
τοῦτό σφισι προυχώρησεν: ὁ γὰρ Καῖσαρ, εἰ καὶ
τὰ μάλιστα τόν τε πόλεμον ἀκριβῶς ᾔδει γενησόμενον
καὶ τὰ ἐκείνων βουλήματα σαφῶς συνίει,
ἀλλ᾽ οὔτοι καὶ ὑπεῖξεν αὐτοῖς, νομίζων μηδὲν δεῖν
τὸν ἄρχοντα παρὰ γνώμην ὑπὸ τῆς τῶν στρατιωτῶν
βίας ποιεῖν, ὡς καὶ ἄλλο τι αὖθίς σφων
