τοιαῦτα μὲν περὶ τὰς σφαγὰς ἐγίγνετο, πολλὰ
δὲ δὴ καὶ ἄτοπα καὶ περὶ τὰς τῶν ἄλλων οὐσίας
συνέβαινε. καίτοι ταῖς τε γυναιξὶ ταῖς τῶν
φονευομένων τὰς προῖκας καὶ τοῖς τέκνοις τοῖς
μὲν ἄρρεσι τὸ δέκατον ταῖς δὲ θηλείαις τὸ εἰκοστὸν
τῆς ἑκάστου σφῶν οὐσίας δώσειν, ὡς καὶ
δὴ δίκαιοι φιλάνθρωποί τε ὄντες, ἐπηγγείλαντο.
ἀλλ᾽ οὔτε ταῦτα πλὴν ὀλίγων ἐδόθη, τά τε
τῶν λοιπῶν καὶ πάνυ πάντα ἀδεῶς ἐπορθεῖτο.
τοῦτο μὲν γὰρ ἐνοίκιον ἐνιαύσιον πασῶν τῶν τε ἐν
τῷ ἄστει καὶ τῶν ἐν τῇ ἄλλῃ Ἰταλίᾳ οἰκιῶν, ὧν
μὲν ἐμεμισθώκεσάν τινες, ὅλον, ὧν δὲ αὐτοὶ ᾤκουν,
ἐξ ἡμισείας, πρὸς τὴν τῆς καταγωγῆς ἀξίαν ἐσέπραξαν:
τοῦτο δὲ τοὺς τὰ χωρία ἔχοντας τὸ
ἥμισυ τῶν προσόδων αὐτῶν ἀφείλοντο. καὶ προσέτι
καὶ τοὺς στρατιώτας τήν τε τροφὴν παρὰ
τῶν πόλεων, ἐν αἷς ἐχείμαζον, προῖκα λαμβάνειν
ἐποίησαν, καὶ κατὰ τὴν χώραν, ὡς ἐπὶ τὰ δεδημευμένα
τά τε τῶν ἀνθισταμένων ἔτι, διαπέμποντες
῾καὶ γὰρ ἐκείνους, ὅτι μὴ ἐντὸς τῆς προρρηθείσης
σφίσιν ἡμέρας μετέστησαν, πολεμίους
ἐποιήσαντὀ πάντα καὶ τὰ λοιπὰ προσδιήρπαζον.
ἵνα γὰρ καὶ πρὸ τῶν ἔργων τοὺς μισθοὺς ἔχοντες
πᾶν τὸ πρόθυμόν σφισι παρέχωνται, ταῦτά τε
αὐτοῖς πράττειν ἐπέτρεπον καὶ πόλεις χώρας τε
δώσειν ὑπισχνοῦντο: καὶ ἐπὶ τούτῳ καὶ γεωνόμους
ὁμοῦ καὶ οἰκιστὰς αὐτοῖς  αὐτοῖς λευνξλ., αὐτοὺς λμ.  προσαπέδειξαν. τὸ
μὲν οὖν πλῆθος τῶν στρατιωτῶν τούτοις ἀνηρτῶντο,
τῶν δὲ δὴ λογιμωτέρων τοὺς μὲν τοῖς
κτήμασι τοῖς τῶν ἀπολλυμένων ἐδελέαζον, τὰ μὲν
ἐπευωνίζοντες τὰ δὲ καὶ προῖκά σφισι χαριζόμενοι,
τοὺς δὲ καὶ ταῖς ἀρχαῖς ταῖς τε ἱερωσύναις
αὐτῶν ἐτίμων. ὅπως γὰρ ἀδεῶς αὐτοί τε τὰ
κάλλιστα καὶ τῶν χωρίων καὶ τῶν οἰκοδομημάτων
λαμβάνωσι καὶ ἐκείνοις ὅσα βούλονται διδῶσι,
προεῖπον μηδένα τῶν ἄλλων μὴ ὠνησείοντα ἐς τὸ
πρατήριον ἀπαντᾶν, εἰ δὲ μή γε, θνήσκειν  θνήσκειν ρ. στεπη., θνήσειν λμ.  τὸν
τοῦτο ποιήσαντα. καὶ ἐκείνους γε οὕτω μετεχειρίζοντο
ὥστε μήτε  μήτε συππλιεδ βψ μαδϝιγ.  τι καταφωρᾶν καὶ πλείστου
ὅσου ἀγοράζειν ὧν ἔχρῃζον, καὶ διὰ τοῦτο
μηδ᾽ ὠνητιᾶν ἔτι.
