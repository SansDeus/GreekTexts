ἐπεὶ δ᾽ οὐκ ἄν ποτε συγκαθεῖναι  συγκαθεῖναι ρ. στεπη., συγκαταθεῖναι Ωξ.  ἐς τοῦτο
ὁ Κάσσιος ἐθελήσειε ῾πῶς γὰρ ἂν πιστεύσειέ
μοι, ἄπιστος οὕτω περὶ ἐμὲ γεγενημένος;᾿, ὑμᾶς
γε, ὦ συστρατιῶται, χρὴ θαρρεῖν. οὐ γάρ που
κρείττους Κίλικες καὶ Σύροι καὶ Ἰουδαῖοι καὶ
Αἰγύπτιοι ὑμῶν οὔτε ἐγένοντό ποτε οὔτε ἔσονται,
οὐδ᾽ ἂν μυριάκις πλείους ὑμῶν, ὅσῳ νῦν ἐλάττους
εἰσίν, ἀθροισθῶσιν. οὐ μὴν οὐδ᾽ αὐτὸς ὁ Κάσσιος,
εἰ καὶ τὰ μάλιστα καὶ στρατηγικὸς εἶναι καὶ
πολλὰ κατωρθωκέναι δοκεῖ, λόγου τινὸς ἄξιος
νῦν ἂν φανείη: οὔτε γὰρ ἀετὸς κολοιῶν ἢ καὶ
λέων νεβρῶν ἡγησάμενος ἀξιόμαχος γίγνεται,
καὶ τὸν Ἀραβικὸν τόν τε Παρθικὸν ἐκεῖνον
πόλεμον οὐ Κάσσιος ἀλλ᾽ ὑμεῖς κατειργάσασθε.
ἄλλως τε, εἰ καὶ ἐκεῖνος ἐκ τῶν πρὸς Πάρθους
πραχθέντων εὐδόκιμός ἐστιν, ἔχετε καὶ ὑμεῖς
Οὐῆρον, ὃς οὐδὲν ἧττον ἀλλὰ καὶ μᾶλλον αὐτοῦ
καὶ ἐνίκησε πλεῖστα  πλεῖστα βκ., πλείω Ωξ.  καὶ κατεκτήσατο. ἀλλὰ
τάχα μὲν καὶ ἤδη μετανενόηκε, ζῶντά με μεμαθηκώς:
οὐ γάρ που καὶ ἄλλως ἢ ὡς τετελευτηκότος
μου τοῦτ᾽ ἐποίησεν. ἂν δὲ καὶ ἐπὶ πλεῖον
ἀντίσχῃ, ἀλλ᾽ ὅταν γε καὶ προσιόντας ἡμᾶς
πύθηται, πάντως γνωσιμαχήσει, καὶ ὑμᾶς φοβηθεὶς
καὶ ἐμὲ αἰδεσθείς.
