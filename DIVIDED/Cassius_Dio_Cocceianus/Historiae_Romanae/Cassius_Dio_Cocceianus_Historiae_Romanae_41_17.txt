Πομπήιος μὲν οὖν τήν τε πατρίδα καὶ τὴν
ἄλλην Ἰταλίαν οὕτως ἐξέλιπε πάντα τὰ ἐναντιώτατα
τοῖς πρόσθεν, ὅτε ἐς αὐτὴν ἐκ τῆς Ἀσίας
κατέπλευσε, καὶ ἑλόμενος καὶ πράξας: ἀφ᾽
ὧνπερ καὶ τὴν τύχην καὶ τὴν δόξαν ἀντίπαλον
ἐκτήσατο. τά τε γὰρ στρατόπεδα πρότερον
εὐθὺς ἐν τῷ Βρεντεσίῳ, ἵνα μή τι τοὺς πολίτας
λυπήσῃ, ἀφείς, ἕτερα δι᾽ αὐτοῦ τότε ἐκ τῆς
Ἰταλίας ἐπ᾽ αὐτοὺς ἐξήγαγε: καὶ τοὺς πλούτους
τῶν βαρβάρων ἐς τὴν Ῥώμην ἀγαγών, πάνθ᾽
ὅσα ἠδυνήθη τότε ἐξ αὐτῆς ἑτέρωσε  ἑτέρωσε ρ. στεπη., ἑτέρως λ.  ἐκόμισε: καὶ
τῶν μὲν οἴκοι πάντων ἀπέγνω, τοῖς δ᾽ ἀλλοτρίοις
καὶ τοῖς γε ὑφ᾽ ἑαυτοῦ ποτε δουλωθεῖσι συμμάχοις
κατὰ τῆς πατρίδος χρήσασθαι ἐνόει, καὶ
ἐν αὐτοῖς πολὺ πλείω ἐλπίδα καὶ τῆς σωτηρίας
καὶ τῆς δυναστείας ἢ ἐν  ἐν αδδεδ βψ βκ.  τοῖς εὐεργετηθεῖσιν
ἐποιεῖτο. καὶ διὰ ταῦτα ἀντὶ μὲν τῆς λαμπρότητος
ἣν ἐκ τῶν πολέμων ἐκείνων κτησάμενος
ἀφίκετο, ταπεινότητα πρὸς τὸν παρὰ τοῦ Καίσαρος
φόβον ἀντιλαβὼν ἀπῆρεν, ἀντὶ δὲ τῆς
εὐκλείας ἣν ἐκ τοῦ τὴν πατρίδα αὐξῆσαι ἔσχεν,
δυσκλεέστατος ἐπὶ τῇ τότε ἐκλείψει αὐτῆς ἐγένετο.
