οὗτος οὖν ὁ Κλέανδρος ἐς τοσοῦτον ὄγκον
ἀρθεὶς ἔπεσε καὶ αὐτὸς ἐξαίφνης καὶ ἀπώλετο
μετὰ ἀτιμίας. ἀπέκτειναν δὲ αὐτὸν οὐχ οἱ
στρατιῶται ὥσπερ τὸν Περέννιον, ἀλλ᾽ ὁ δῆμος.
ἐγένετο μὲν γὰρ καὶ ἄλλως ἰσχυρὰ σιτοδεία, ἐπὶ
πλεῖστον δ᾽ αὐτὴν Παπίριος Διονύσιος ἐπὶ τοῦ
σίτου τεταγμένος ἐπηύξησεν, ἵν᾽ ὡς αἰτιώτατον
αὐτῆς τὸν Κλέανδρον ἀπὸ τῶν κλεμμάτων ὄντα
καὶ μισήσωσιν οἱ Ῥωμαῖοι καὶ διαφθείρωσι. καὶ
ἔσχεν οὕτως. ἱπποδρομία τις ἦν, μελλόντων δὲ
τὸ ἕβδομον τῶν ἵππων ἀγωνιεῖσθαι πλῆθός τι
παιδίων ἐς τὸν ἱππόδρομον ἐσέδραμε, καὶ αὐτῶν
παρθένος τις μεγάλη καὶ βλοσυρὰ ἡγεῖτο, ἣν
δαίμονα ἐκ τῶν μετὰ ταῦτα συμβάντων ἐνόμισαν
γεγονέναι. τά τε γὰρ παιδία συνεβόησαν πολλὰ
καὶ δεινά, καὶ ὁ δῆμος παραλαβὼν αὐτὰ οὐδὲν
ὅ τι οὐκ ἐξέκραγε, καὶ τέλος καταπηδήσας
ὥρμησε πρὸς τὸν Κόμμοδον ἐν τῷ Κυιντιλίῳ
προαστείῳ  προαστείῳ ζον., ἀστείω Ωξ.  ὄντα,  ὄντα ζον., ὄντι Ωξ.  πολλὰ μὲν ἐκείνῳ κἀγαθὰ
ἐπευχόμενος, πολλὰ δὲ καὶ κατὰ τοῦ Κλεάνδρου
καταρώμενος. καὶ ὃς στρατιώτας τινὰς ἐπ᾽
αὐτοὺς ἔπεμψε, καὶ ἔτρωσάν τινας καὶ ἀπέκτειναν:
οὐ μέντοι καὶ ἀνείρχθη διὰ τοῦτο ὁ δῆμος, ἀλλὰ
τῷ τε πλήθει σφῶν καὶ τῇ τῶν δορυφόρων ἰσχύι
θαρρήσας ἐπὶ μᾶλλον ἠπείχθη. πλησιαζόντων
δὲ αὐτῶν τῷ Κομμόδῳ, καὶ μηδενός οἱ μηνύοντος
τὸ γινόμενον, Μαρκία ἐκείνη ἡ τοῦ Κουαδράτου
ἐσήγγειλε τὸ πραττόμενον: καὶ ὁ Κόμμοδος
οὕτως ἔδεισεν, ἄλλως τε καὶ δειλότατος ὤν, ὥστε
αὐτίκα καὶ τὸν Κλέανδρον καὶ τὸ παιδίον αὐτοῦ,
ὃ καὶ ἐν ταῖς τοῦ Κομμόδου χερσὶν ἐτρέφετο,
σφαγῆναι κελεῦσαι. καὶ τὸ μὲν παιδίον προσουδίσθη
καὶ διεφθάρη, τὸ δὲ τοῦ Κλεάνδρου
σῶμα παραλαβόντες οἱ Ῥωμαῖοι ἔσυραν καὶ
ᾐκίσαντο, καὶ τὴν κεφαλὴν αὐτοῦ διὰ πάσης τῆς
πόλεως ἐπὶ κοντοῦ  κοντοῦ σψλβ., τοῦ κοντοῦ Ωξ.  περιήνεγκαν, καί τινας καὶ
ἄλλους τῶν μέγα ἐπ᾽ αὐτοῦ δυναμένων ἐφόνευσαν.   χιπη. 274, 4-275, 19, εχξ. ϝαλ. 320.  
