καὶ ὃς τὰ μὲν πρῶτα καὶ πάνυ αὐτὴν ἑτοίμως,
ὡς καὶ ἀπὸ χρηστοῦ τοῦ συνειδότος, ἐδέξατο, καὶ
πρός τε τὴν δίκην δῆθεν ἡτοιμάζετο, καὶ τῷ Κικέρωνι
αὐτῷ τηρεῖν ἑαυτόν, ὅπως δὴ μὴ φύγῃ που,
παρεδίδου. μὴ προσδεξαμένου δὲ ἐκείνου τὴν
φρουρὰν αὐτοῦ, παρὰ τῷ Μετέλλῳ τῷ στρατηγῷ
τὴν δίαιταν ἑκούσιος ἐποιεῖτο, ἵν᾽ ὡς ἥκιστα ὑποπτευθῇ
νεωτερίζειν τι, μέχρις ἂν καὶ ἐκ τῶν
αὐτόθε συνωμοτῶν ἰσχυρόν τι προσλάβῃ. ὡς δ᾽
οὐδέν οἱ προεχώρει ῾ὅ τε γὰρ Ἀντώνιος φοβηθεὶς
ὑπεστέλλετο καὶ ὁ Λέντουλος ἥκιστα δραστήριος
ἦν᾽, προεῖπεν αὐτοῖς νυκτὸς ἐς οἰκίαν τινὰ συλλεγῆναι,
καὶ λαθὼν τὸν Μέτελλον ἦλθέ τε πρὸς
αὐτοὺς καὶ ἐπετίμησέ σφισιν ἐπί τε τῇ ἀτολμίᾳ
καὶ ἐπὶ τῇ μαλακίᾳ. κἀκ τούτου διεξελθὼν ὅσα
τε πείσοιντο φωραθέντες καὶ ὅσων τεύξοιντο
κατορθώσαντες, οὕτως αὐτοὺς καὶ ἐπέρρωσε καὶ
παρώξυνεν ὥσθ᾽ ὑποσχέσθαι δύο τινὰς ἔς τε τὴν
τοῦ Κικέρωνος οἰκίαν ἅμα τῇ ἡμέρᾳ ἐσᾴξειν  ἐσᾴξειν δινδ., ἐσήξειν λ. 
