ἀειπαρθένων ἐκκομισθῆναι. αὖθίς τε οὖν φυλακὴν
οἱ βουλευταὶ τῆς πόλεως ἀκριβεστέραν
τῷ ἱππάρχῳ ἐψηφίσαντο, καὶ στρατιωτῶν ἅπασα
ὡς εἰπεῖν ἡ πόλις ἐπληρώθη. οὐ μέντοι καὶ
παῦλά τις ἐγένετο. ὁ γὰρ Δολοβέλλας ἀπογνοὺς
συγγνώμης τινὸς παρὰ τοῦ Καίσαρος τεύξεσθαι,  τεύξεσθαι ρειμ., τεύξασθαι λ. 
μέγα τι κακὸν ἐπεθύμει δράσας ἀπολέσθαι ὡς καὶ
ὄνομα ἐκ τούτου ἐς ἀεὶ σχήσων: ἤδη γάρ τινες
καὶ τῶν κακίστων ἔργων ἐρασταὶ ἐπὶ τῇ φήμῃ
γίγνονται. ὑφ᾽ οὗπερ καὶ ἐκεῖνος τά τε ἄλλα
ἐτάραττε, καὶ τοὺς νόμους, τόν τε περὶ τῶν χρεῶν
καὶ τὸν περὶ τῶν ἐνοικίων, ἐν ῥητῇ τινι ἡμέρᾳ
θήσειν ὑπέσχετο. ὡς οὖν τοῦτό τε προεπήγγελτο  προεπήγγελτο βκ., προεπηγγέλλετο λ. 
καὶ ὁ ὄχλος τά τε περὶ τὴν ἀγορὰν
ἀποφράξας καὶ πύργους ἔστιν ᾗ ξυλίνους ἐπικαταστήσας  ἐπικαταστήσας ρκ., ἀποκαταστήσας λ. 
ἕτοιμος παντὶ τῷ ἐναντιωθησομένῳ
σφίσιν ἐπιχειρῆσαι ἐγένετο, ἐνταῦθ᾽ ὁ Ἀντώνιος
στρατιώτας ἅμα τῇ ἡμέρᾳ πολλοὺς ἐκ τοῦ Καπιτωλίου
καταγαγὼν τάς τε σανίδας τῶν νόμων
κατέκοψε, καί τινας καὶ μετὰ τοῦτο ταραχώδεις
ἀπ᾽  ἀπ᾽ ρκ., ἐπ᾽ λ.  αὐτοῦ τοῦ Καπιτωλίου κατεκρήμνισεν.
