ταῦτά τε οὖν οὕτως ἐν τῷ ἔτει ἐκείνῳ ἐπράχθη,
καὶ Σφαῖρον ὁ Καῖσαρ παιδαγωγόν τε καὶ ἐξελεύθερον
αὐτοῦ γενόμενον δημοσίᾳ ἔθαψε. τόν τε
Ῥοῦφον τὸν Σαλουιδιῆνον ὡς καὶ ἐπιβουλεύσαντά
οἱ ἀπέκτεινεν. οὗτος δὲ ἦν μὲν ἐξ ἀφανεστάτων,
καὶ αὐτῷ ἡ κεφαλὴ ποιμαίνοντι φλόγα ἀνέδωκεν:
ἐς τοσοῦτον δὲ ὑπὸ τοῦ Καίσαρος προήχθη ὥστε
αὐτόν τε ὕπατον μηδὲ βουλεύοντα ἀποδειχθῆναι,
καὶ τὸν ἀδελφὸν αὐτοῦ προαποθανόντα διὰ τοῦ
Τιβέριδος, γεφύρας ἐπ᾽ αὐτὸ τοῦτο ποιηθείσης,
ἐξενεχθῆναι. ἀλλ᾽ οὐδὲν γὰρ τῶν ἀνθρωπίνων βέβαιόν
ἐστι, κατηγορήθη τε ἐν τῷ βουλευτηρίῳ ὑπ᾽
αὐτοῦ τοῦ Καίσαρος, καὶ ὡς πολέμιος ἐκείνου καὶ
τοῦ δήμου παντὸς ἐσφάγη, ἱερομηνίαι τε ἐπ᾽ αὐτῷ
ἐγένοντο, καὶ προσέτι καὶ ἡ φυλακὴ τῆς πόλεως
τοῖς τρισὶν ἀνδράσι μετὰ τῆς εἰθισμένης προσθήκης,
τοῦ μηδὲν ἀπ᾽ αὐτῆς ἀποτριβῆναι, ἐπετράπη.
ἔν τε τῷ πρὸ τούτου ἔτει θηρία τε ἐν τῇ τῶν
Ἀπολλωνίων  Ἀπολλωνίων βς., ἀπολλωνιείων λμ.  ἱπποδρομίᾳ ἄνδρες ἐς τὴν ἱππάδα
τελοῦντες κατέβαλον, καὶ ἡμέρα ἐμβόλιμος παρὰ
τὰ καθεστηκότα ἐνεβλήθη, ἵνα μὴ ἡ νουμηνία τοῦ
ἐχομένου ἔτους τὴν ἀγορὰν τὴν διὰ τῶν ἐννέα
ἡμερῶν ἀγομένην λάβῃ, ὅπερ ἀπὸ τοῦ πάνυ
ἀρχαίου σφόδρα ἐφυλάσσετο: καὶ δῆλον ὅτι
ἀνθυφῃρέθη αὖθις, ὅπως ὁ χρόνος κατὰ τὰ τῷ
Καίσαρι τῷ προτέρῳ δόξαντα συμβῇ. κάστορί
τέ τινι ἥ τε τοῦ Ἀττάλου καὶ ἡ τοῦ Δηιοτάρου
ἀρχὴ ἐν τῇ Γαλατίᾳ τελευτησάντων ἐδόθη: καὶ ὁ
νόμος ὁ Φαλκίδιος ὠνομασμένος, πλείστην καὶ νῦν
ἔτι ἰσχὺν ἐς τὰς τῶν κλήρων διαδοχάς, ὥστε τινὰ
τὸ τέταρτον τῆς καταλειφθείσης οἱ οὐσίας. ἄν γέ
πῃ βαρύνηται, λαβόντα τὸ λοιπὸν ἀφεῖναι, ἔχων,
ὑπὸ Πουπλίου Φαλκιδίου δημαρχοῦντος ἐτέθη.
