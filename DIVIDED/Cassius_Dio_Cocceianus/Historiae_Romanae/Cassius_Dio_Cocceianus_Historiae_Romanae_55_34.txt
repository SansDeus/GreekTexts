ταῦτα τῆς Λιουίας εἰπούσης ὁ Αὔγουστος ἐπείσθη
τε αὐτῇ, καὶ ἀφῆκε μὲν πάντας τοὺς ὑπαιτίους
λόγοις τισὶ νουθετήσας, τὸν δὲ δὴ Κορνήλιον καὶ
ὕπατον ἀπέδειξε.  ἀπέδειξε μ χιπη., προσαπέδειξεν ζον.  κἀκ τούτου καὶ ἐκεῖνον καὶ
τοὺς λοιποὺς ἀνθρώπους οὕτως ᾠκειώσατο ὥστε
μηδένα ἔτ᾽ αὐτῷ τῶν ἄλλων μήτ᾽ ὄντως ἐπιβουλεῦσαι
μήτε δόξαι: ἡ γὰρ δὴ Λιουία αἰτιωτάτη
τῆς σωτηρίας τῷ Κορνηλίῳ γενομένη ἤμελλεν
αὐτὴ τὴν αἰτίαν τοῦ θανάτου τοῦ Αὐγούστου λήψεσθαι.
τότε δ᾽ οὖν ἐπί τε τοῦ Κορνηλίου καὶ ἐπὶ
Οὐαλερίου Μεσσάλου ὑπάτων σεισμοί τε ἐξαίσιοι
συνέβησαν, καὶ ὁ Τίβερις τήν τε γέφυραν κατέσυρε
καὶ πλωτὴν τὴν πόλιν ἐπὶ ἑπτὰ ἡμέρας ἐποίησε,
τοῦ τε ἡλίου τι ἐκλιπὲς ἐγένετο, καὶ λιμὸς συνηνέχθη.
κἀν τῷ αὐτῷ ἔτει τούτῳ ὅ τε Ἀγρίππας
ἐς ἐφήβους, μηδενὸς τῶν αὐτῶν τοῖς ἀδελφοῖς
τυχών, ἐσεγράφη: καὶ τὰς ἱπποδρομίας χωρὶς μὲν
οἱ βουλευταὶ χωρὶς δὲ οἱ ἱππῆς ἀπὸ τοῦ λοιποῦ
πλήθους εἶδον, ὃ καὶ νῦν γίγνεται. ἐπειδή τε οὐ
ῥᾳδίως οἱ πάνυ εὐγενεῖς τὰς θυγατέρας ἐς τὴν τῆς
Ἑστίας ἱερατείαν ἐπεδίδοσαν, ἐνομοθετήθη καὶ ἐξ
ἀπελευθέρων γεγεννημένας ἱερᾶσθαι.  ἱερᾶσθαι ρ. στεπη., ἱερῶσθαι μ.  καὶ ὁ μὲν
κλῆρος αὐτῶν, ἐπεὶ πλείους ἠμφεσβήτησαν,  ἠμφεσβήτησαν βς., ἀμφεσβήτησαν μ ῾βυτ ιν μαργιν γρ. ἠμφισβήτησαν᾽.  ἐν
τῷ συνεδρίῳ παρόντων τῶν πατέρων σφῶν, ὅσοι
γε ἵππευον, ἐγένετο, οὐ μέντοι καὶ τοιαύτη τις ἀπεδείχθη.
