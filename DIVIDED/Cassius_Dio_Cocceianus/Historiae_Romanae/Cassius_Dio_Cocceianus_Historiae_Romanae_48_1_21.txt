διὰ τε οὖν ταῦτα καὶ διὰ τὸ τοὺς φεύγοντας
αὐτὸν ὑποδέχεσθαι τήν τε τοῦ Ἀντωνίου φιλίαν
πράττειν καὶ τῆς Ἰταλίας πολλὰ πορθεῖν, καταλλαγῆναί
οἱ ὁ Καῖσαρ ἐπεθύμησε: διαμαρτὼν δὲ
τούτου ἐκείνῳ μὲν Μᾶρκον Οὐιψάνιον Ἀγρίππαν
πολεμῆσαι ἐκέλευσεν, αὐτὸς δὲ ἐς Γαλατίαν
ἀπῆρε. μαθὼν οὖν τοῦτο ὁ Σέξτος ἐτήρησε τὸν
Ἀγρίππαν περὶ τὰ Ἀπολλώνια ἔχοντα: ἐστρατήγει
γάρ, καὶ ἄλλα τε πολλά, ἅτε καὶ πάνυ
φίλος ὢν τῷ Καίσαρι, ἐλαμπρύνατο, καὶ τὴν
ἱπποδρομίαν ἐπὶ δύο ἡμέρας ἐποίησε, τῇ τε Τροίᾳ
καλουμένῃ διὰ τῶν εὐγενῶν παίδων ἐγαυρώθη.
ταῦτ᾽ οὖν αὐτοῦ πράττοντος ἐπεραιώθη τε ἐς τὴν
Ἰταλίαν καὶ ἐνέμεινεν ἐν αὐτῇ λεηλατῶν, μέχρις
οὗ ἐκεῖνος ἀφίκετο: τότε γὰρ φρουρὰν ἐν χωρίοις
τισὶ καταλιπὼν ἀνέπλευσεν. ὁ δὲ δὴ Καῖσαρ
τὴν Γαλατίαν πρότερον μὲν δι᾽ ἑτέρων, ὥσπερ
εἴρηται, καταλαβεῖν ἐπεχείρησε, μὴ δυνηθεὶς δὲ
διά τε τὸν Καλῆνον καὶ διὰ τοὺς ἄλλους τοὺς τὰ
τοῦ Ἀντωνίου πράττοντας αὐτὸς τότε κατέσχε,
τόν τε Καλῆνον τεθνηκότα νόσῳ εὑρὼν καὶ τὸ
στράτευμα αὐτοῦ ἀκονιτὶ προσθέμενος. κἀν  κἀν λευνξλ., καὶ λμ.  τούτῳ
τὸν Λέπιδον ἀγανακτοῦντα τῇ  τῇ συππλιεδ βψ ρ. στεπη.  τῆς ἀρχῆς τῆς
ἐπιβαλλούσης αὐτῷ στερήσει ἰδὼν ἐς τὴν Ἀφρικὴν
ἔπεμψεν, ἵν᾽ ὡς παρ᾽ ἑαυτοῦ μόνου αὐτήν, ἀλλ᾽ οὐ
καὶ παρὰ τοῦ Ἀντωνίου λαβὼν οἰκειότερόν οἱ προσφέρηται.
