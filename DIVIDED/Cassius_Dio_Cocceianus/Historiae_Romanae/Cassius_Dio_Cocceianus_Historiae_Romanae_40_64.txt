μετασταίη. συχνὸν οὖν ἐκ τούτου χρόνον ἄλλοτε
ἄλλαις σκήψεσιν, ὥστε μηδὲν αὐτῶν τὸ παράπαν
κυρωθῆναι, κατατρίψας ἀγανακτεῖν τε προσεποιεῖτο,
καὶ ἠξίου μῆνα ἄλλον πρὸς τὰς ὑπ᾽  ὑπ᾽ ν. ηερς., ἀπ᾽ λ. 
αὐτῶν δὴ νομοθεσίας ἐπεμβληθῆναι. τοῦτο δὲ
ἐγίγνετο μὲν ὁσάκις γε καὶ καθῆκον ἦν, οὐ μέντοι
καὶ κατ᾽  κατ᾽ συππλιεδ βψ στ.  ἐκεῖνο συνέβαινεν, ὥσπερ που καὶ αὐτὸς
ἅτε ποντίφιξ ὢν ἠπίστατο. ὅμως δ᾽ οὖν  οὖν ρκ., οὐδὲν λ.  δεῖν τε
αὐτὸ γενέσθαι ἔλεγε, καὶ τοὺς συνιερέας ὅσον ἀπὸ
βοῆς ἐξεβιάζετο: καὶ τέλος μὴ δυνηθεὶς αὐτοὺς
πεῖσαι συγκαταθέσθαι οἱ, ὥσπερ οὐδὲ ἐβούλετο,
οὐδ᾽ ἄλλο τι διὰ τοῦτο ψηφισθῆναι ἐπέτρεψεν,
ἀλλὰ καὶ ἐκ τοῦ φανεροῦ ἤδη τὰ τοῦ Καίσαρος
διαδικαιῶν, ἐπειδὴ μηδὲν κατ᾽ αὐτοῦ δῆθεν ἠδυνήθη
ποιῆσαι, πᾶν ὅ τι ποτὲ ἐνεδέχετο οὐ δεχθῆναι
προΐσχετο, καὶ μάλισθ᾽ ὅτι πάντας τοὺς τὰ ὅπλα
ἔχοντας ταῦτά τε καταθέσθαι καὶ τὰ στρατόπεδα
διαλῦσαι χρή, ἢ μηδ᾽ ἐκεῖνον ψιλώσαντας αὐτῶν  αὐτῶν λευνξλ., αὐτὸν λ. 
ταῖς δυνάμεσι ταῖς τῶν ἀντιστασιωτῶν ἐκδοῦναι.
ἔλεγε δὲ τοῦτο οὐχ ὅτι καὶ τὸν Καίσαρα ποιῆσαι
αὐτὸ ἤθελεν, ἀλλ᾽ ὅτι τὸν Πομπήιον εὖ ἠπίστατο
μὴ πειθαρχήσοντα αὐτῷ: καὶ ἐκ τούτου καὶ ἐκείνῳ
πρόφασις εὔλογος τοῦ μὴ διιέναι τοὺς στρατιώτας ἐδίδοτο.
