τοῦτο μὲν δὴ τοιοῦτόν ἐστιν, ὁ δ᾽ Αὔγουστος τάς
τε τῆς γερουσίας ἕδρας ἐν ῥηταῖς ἡμέραις γίγνεσθαι
ἐκέλευσεν ῾ἐπειδὴ γὰρ οὐδὲν πρότερον ἀκριβῶς
περὶ αὐτῶν ἐτέτακτο καί τινες διὰ τοῦτο πολλάκις
ὑστέριζον, δύο  δύο συππλιεδ βψ ξασαυβον.  βουλὰς κατὰ μῆνα κυρίας ἀπέδειξεν,
ὥστε ἐς αὐτὰς ἐπάναγκες, οὕς γε καὶ ὁ νόμος
ἐκάλει, συμφοιτᾶν: καὶ ὅπως γε μηδ᾽ ἄλλη μηδεμία
σκῆψις τῆς ἀπουσίας αὐτοῖς ὑπάρχῃ, προσέταξε
μήτε δικαστήριον μήτ᾽ ἄλλο μηδὲν τῶν προσηκόντων
σφίσιν ἐν ἐκείνῳ τῷ καιρῷ γίγνεσθαἰ,
τόν τε ἀριθμὸν τὸν ἐς τὴν κύρωσιν τῶν δογμάτων
ἀναγκαῖον καθ᾽ ἕκαστον εἶδος αὐτῶν, ὥς γε ἐν
κεφαλαίοις εἰπεῖν, διενομοθέτησε, καὶ τὰ ζημιώματα
τοῖς μὴ δι᾽ εὔλογόν τινα αἰτίαν τῆς συνεδρείας
ἀπολειπομένοις ἐπηύξησεν. ἐπειδή τε πολλὰ
τῶν τοιούτων ὑπὸ τοῦ πλήθους τῶν ὑπευθύνων
ἀτιμώρητα εἴωθε γίγνεσθαι, κληροῦσθαί τε αὐτοὺς
εἰ συχνοὶ τοῦτο ποιήσειαν, καὶ τὸν ἀεὶ πέμπτον
λαχόντα ὀφλισκάνειν αὐτὰ ἐκέλευσε. τά τε ὀνόματα
συμπάντων τῶν βουλευόντων ἐς λεύκωμα
ἀναγράψας ἐξέθηκε: καὶ ἐξ ἐκείνου καὶ νῦν κατ᾽ 
ἔτος τοῦτο ποιεῖται. ταῦτα μὲν ἐπὶ τῇ τῆς συμφοιτήσεως
αὐτῶν ἀνάγκῃ ἔπραξεν: εἰ δ᾽ οὖν ποτε
ἐκ συντυχίας τινὸς μὴ συλλεχθεῖεν ὅσους ἡ χρεία
ἑκάστοτε ἐκάλει ῾πλὴν γὰρ ὅτι ὁσάκις ἂν αὐτὸς ὁ
αὐτοκράτωρ παρῇ, ἔν γε  γε ρκ., τε μ.  ταῖς ἄλλαις ἡμέραις ἐς
πάντα ὀλίγου τὸ τῶν ἀθροιζομένων πλῆθος καὶ
τότε καὶ μετὰ ταῦτα ἀκριβῶς ἐξητάζετὀ, ἐβουλεύοντο
μὲν καὶ ἥ γε γνώμη συνεγράφετο, οὐ
μέντοι καὶ τέλος τι ὡς κεκυρωμένη ἐλάμβανεν,
ἀλλὰ αὐκτώριτας ἐγίγνετο, ὅπως φανερὸν τὸ βούλημα
αὐτῶν ᾖ. τοιοῦτον γάρ τι ἡ δύναμις τοῦ
ὀνόματος τούτου δηλοῖ: ἑλληνίσαι γὰρ αὐτὸ καθάπαξ
ἀδύνατόν ἐστι. τὸ δ᾽ αὐτὸ τοῦτο καὶ εἴ
ποτε ἐν τόπῳ τινὶ μὴ νενομισμένῳ ἢ ἡμέρᾳ μὴ
καθηκούσῃ, ἢ καὶ ἔξω νομίμου παραγγέλματος,
ὑπὸ σπουδῆς ἠθροίσθησαν, ἢ καὶ ἐναντιωθέντων
τινῶν δημάρχων τὸ μὲν δόγμα οὐκ ἠδυνήθη γενέσθαι,
τὴν δὲ δὴ γνώμην σφῶν οὐχ ὑπέμενον ἀποκρυφθῆναι,
ἐνομίζετο: καὶ αὐτῇ μετὰ ταῦτα καὶ ἡ
κύρωσις κατὰ τὰ πάτρια ἐπήγετο καὶ ἡ ἐπίκλησις
ἡ τοῦ δόγματος ἐπεφέρετο. τοῦτό τε οὖν ἰσχυρῶς
ἐπὶ πλεῖστον τοῖς πάλαι τηρηθὲν ἐξίτηλον τρόπον
τινὰ ἤδη γέγονε, καὶ τὸ τῶν στρατηγῶν: καὶ γὰρ
ἐκεῖνοι ἀγανακτήσαντες ὅτι μηδεμίαν γνώμην,
καίτοι τῶν δημάρχων προτετιμημένοι, ἐς τὴν
βουλὴν ἐσέφερον, παρὰ μὲν τοῦ Αὐγούστου ἔλαβον
αὐτὸ ποιεῖν, ὑπὸ δὲ δὴ τοῦ χρόνου ἀφῃρέθησαν.
