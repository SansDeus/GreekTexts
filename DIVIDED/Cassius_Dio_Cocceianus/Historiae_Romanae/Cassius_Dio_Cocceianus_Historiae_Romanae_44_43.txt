καὶ ὅσα μὲν παρὰ τὴν ἀρχὴν ἐν τῇ πόλει
διῴκησεν, ἦ μυρία ἂν εἴη λέγειν: ἀλλ᾽ ἐπειδὴ
τάχιστα ἔκ τε ἐκείνης ἐξῆλθε καὶ πρὸς τὸν Γαλατικόν
πόλεμον ἐστάλη, θεωρήσατε ὅσα αὖ καὶ
ἡλίκα ἐνταῦθα κατειργάσατο. τοῖς μὲν γὰρ
συμμάχοις οὐχ ὅπως βαρὺς ἐγένετο, ἀλλὰ καὶ
προσεβοήθησεν, ἐπειδὴ μήτε τι αὐτοὺς ὑπώπτευσε
καὶ προσέτι καὶ ἀδικουμένους εἶδε: τοὺς δὲ δὴ
πολεμίους, οὐχ ὅτι τοὺς προσοικοῦντας αὐτοῖς
ἀλλὰ καὶ τοὺς ἄλλους πάντας τοὺς τὴν Γαλατίαν
νέμοντας, κατεστρέψατο, καὶ τοῦτο μὲν χώραν
παμπληθῆ τοῦτο δὲ καὶ πόλεις ἀναριθμήτους,
ὧν οὐδὲ τὰ ὀνόματα πρότερον ᾔδειμεν, προσεκτήσατο.
καὶ ταῦτα μέντοι πάντα, μήτε δύναμιν
ἀξιόχρεων μήτε  μήτε στ., μηδὲ λμ ξοδ. πειρ.  χρήματα αὐτάρκη παρ᾽ ὑμῶν
λαβών, οὕτω μὲν ταχέως κατέπραξεν ὥστε καὶ
πρὶν αἰσθέσθαι τινὰ ὑμῶν ὅτι πολεμεῖ νενικηκέναι,
οὕτω δὲ ἀσφαλῶς κατεστήσατο ὥστε  ὥστε ξοδ. πειρ., καὶ ὥστε λμ.  καὶ ἐπιβατὴν
ἀπ᾽ αὐτῶν καὶ τὴν Κελτικὴν καὶ τὴν
Βρεττανίαν ποιῆσαι. καὶ νῦν δεδούλωται μὲν
Γαλατία ἡ τούς τε Ἄμβρονας  Ἄμβρονας λμ, ἄμβρωνας ξοδ. πειρ.  καὶ τοὺς Κίμβρους
ἐφ᾽ ἡμᾶς ἀποστείλασα, καὶ γεωργεῖται πᾶσα
ὥσπερ αὐτὴ ἡ Ἰταλία, πλεῖται δὲ οὐ Ῥοδανὸς
ἔτι μόνος οὐδ᾽ Ἄραρις, ἀλλὰ καὶ Μόσας καὶ
Λίγρος καὶ Ῥῆνος αὐτὸς καὶ ὠκεανὸς αὐτός.
ὧν γὰρ οὐδὲ τὰς ἐπικλήσεις ἀκούοντες ἐπιστεύομεν
αὐτὰ εἶναι, ταῦθ᾽ ἡμῖν προσκατείργασται,
ἐμβατὰ μὲν τὰ πρὶν ἄγνωστα, πλωτὰ δὲ τὰ πρὶν
ἀδιερεύνητα ἀπό τε τῆς μεγαλοπρεπείας καὶ ἀπὸ
