ἔμελλεν δ᾽ οὐδ᾽ ὁ Μακρῖνος ἐπὶ πολὺ περιοίσειν,
ὥς που καὶ προεδηλώθη αὐτῷ. ἡμίονός τε
γὰρ ἡμίονον ἐν τῇ Ῥώμῃ καὶ χοῖρος χοιρίδιον
ὦτα τέσσαρα  τέσσαρα υρς., ΤΕΣΣΕΡΑ ϝ.  καὶ γλώσσας δύο πόδας τε ὀκτὼ
ἔχον ἔτεκε, καὶ σεισμὸς ἰσχυρὸς ἐγένετο, αἷμα τε
ἐκ σωλῆνος ἐρρύη, καὶ μέλισσαι κηρία ἐν τῇ
ἀγορᾷ τῇ βοαρίᾳ ἐνέπλασαν. τό τε θέατρον τὸ
κυνηγετικὸν κεραυνοῖς ἐν αὐτῇ τῇ τῶν Ἡφαιστίων
ἡμέρᾳ βληθὲν οὕτω κατεφλέχθη ὥστε τήν τε ἄνω
περιβολὴν αὐτοῦ πᾶσαν καὶ τὰ ἐν τῷ τοῦ κύκλου
ἐδάφει  ἐδάφει ρειμ., ΕΔΑΦΗ ϝ.  πάντα κατακαυθῆναι, κἀκ τούτου τὰ
λοιπὰ πυρωθέντα θραυσθῆναι. οὐδὲ ἐπαρκέσαι  ἐπαρκέσαι στ., ἐπαρκεῖν ρειμ., ΕΠΗΡΚΕΣΕΝ ϝ. 
αὐτῷ οὔτε ἀνθρωπίνη ἐπικουρία, καίπερ παντὸς
ὡς εἰπεῖν ὕδατος ῥέοντος, οὔθ᾽ ἡ τοῦ οὐρανίου
ἐπίρροια πλείστη τε καὶ σφοδροτάτη γενομένη
ἠδυνήθη: οὕτω που καὶ τὸ ὕδωρ ἑκάτερον ὑπὸ
τῆς τῶν σκηπτῶν δυνάμεως ἀνηλίσκετο, καὶ ἐν
μέρει καὶ αὐτὸ τοῦτο προσεσίνετο,  προσεσίνετο βκ., ΠΡΟΣΕΓΙΝΕΤΟ ϝ.  ὅθεν ἡ θέα
τῶν μονομαχιῶν ἐν τῷ σταδίῳ ἐπὶ πολλὰ ἔτη
ἐτελέσθη. τοῦτό τε οὖν τὰ μέλλοντα ἔσεσθαι
προεσήμαινεν, — ἐνεπρήσθη μὲν γὰρ καὶ ἄλλα
τινά, καὶ τῶν βασιλικῶν κτημάτων μάλιστα, ἐν
τῇ ἀρχῇ αὐτοῦ πολλάκις, ὅπερ που καὶ αὐτὸ
ἐξαίσιον ἀεί ποτε νενόμισται: ἐκεῖνο δὲ δὴ
ἄντικρυς ἐς αὐτὸν φέρειν, ὅτι καὶ τὴν ἱπποδρομίαν
τοῦ Ἡφαίστου κατελελύκει,  κατελελύκει ρειμ., ΚΑΤΑΛΕΛΥΚΕΝΑΙ ϝ.  ἔδοξεν. ἔκ τε
οὖν τούτου νέον τι γίγνεσθαι ἐτοπάσθη, καὶ ὅτι
ὁ Τίβερις ἐν τῇ αὐτῇ ἐκείνῃ ἡμέρᾳ πληθύσας ἔς
τε τὴν ἀγορὰν καὶ ἐς τὰς περὶ αὐτὴν ὁδοὺς τοσαύτῃ
ῥύμῃ ἐσέβαλεν ὥστε καὶ ἀνθρώπους παρασυρῆναι.
γυνή τέ τις, ὥς γε ἤκουσα, βλοσυρὰ καὶ
ὑπέρογκος ὀφθεῖσά τισιν ἔφη ὅτι ἐλάχιστα ταῦτα
πρὸς τὰ μέλλοντα αὐτοῖς συμβήσεσθαί ἐστιν.
