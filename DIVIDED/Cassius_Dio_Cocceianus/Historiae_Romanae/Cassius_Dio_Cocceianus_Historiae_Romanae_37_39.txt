τότε μὲν δὴ τόδε ἐγένετο, καὶ τὰς αἱρέσεις τῶν
ἱερέων, γράψαντος μὲν τοῦ Λαβιήνου, σπουδάσαντος
δὲ τοῦ Καίσαρος, ἐς τὸν δῆμον αὖθις ὁ
ὅμιλος παρὰ τὸν τοῦ Σύλλου νόμον ἐπανήγαγεν,
ἀνανεωσάμενος τὸν τοῦ Δομιτίου. ὁ γὰρ Καῖσαρ
τοῦ Μετέλλου τοῦ Εὐσεβοῦς τελευτήσαντος τῆς
τε ἱερωσύνης αὐτοῦ, καίτοι καὶ νέος καὶ μηδέπω
ἐστρατηγηκώς, ἐπεθύμησε, καὶ ἐν τῷ πλήθει
τὴν ἐλπίδα αὐτῆς, διά τε τἆλλα καὶ ὅτι τῷ τε
Λαβιήνῳ κατὰ τοῦ Ῥαβιρίου συνηγώνιστο  συνηγώνιστο βκ., συνηγωνίσατο λ.  καὶ
τὸν Λέντουλον ἀποθανεῖν οὐκ ἐψήφιστο, λαβὼν
τοῦτό τε ἔπραξε, καὶ ἀρχιέρεως. τῶν ποντιφίκων,
καίπερ ἄλλων τε τῆς τιμῆς πολλῶν καὶ τοῦ
Κατούλου μάλιστα ἀντιποιουμένων, ἀπεδείχθη.
καὶ γὰρ θεραπεῦσαι καὶ κολακεῦσαι πάντα τινὰ
καὶ τῶν τυχόντων ἑτοιμότατος ἐγένετο, καὶ οὔτε
λόγου οὔτε ἔργου οὐδενὸς ἐς τὸ κατατυχεῖν ὧν
ἐσπούδαζεν  ἐσπούδαζεν ρ. στεπη., ἐσπούδαζον λ.  ἐξίστατο: οὐδὲ ἔμελέν οἱ τῆς αὐτίκα
ταπεινότητος πρὸς τὴν ἐκ τοῦ ἔπειτα ἰσχύν, ἀλλ᾽
ὧν ἐπεχείρει πρωτεῦσαι, τούτους ὡς καὶ κρείττονας ὑπήρχετο.
