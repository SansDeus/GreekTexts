ὠνόμασε δὲ Σαβῖναν τὸν Σπόρον οὐ κατὰ
τοῦτο μόνον ὅτι διὰ τὴν ὁμοιότητα αὐτῆς ἐξετέτμητο,
ἀλλ᾽ ὅτι καὶ ἐγήματο αὐτῷ, ὥσπερ καὶ
ἐκείνη, ἐν τῇ Ἑλλάδι κατὰ συμβόλαιον, ἐκδόντος
αὐτὸν τοῦ Τιγελλίνου, ὥσπερ ὁ νόμος ἐκέλευε.
καὶ τοὺς  τοὺς βκ., τούς τε Ωξ.  γάμους αὐτῶν πάντες οἱ Ἕλληνες
ἑώρτασαν, τά τε ἄλλα οἷα εἰκὸς ἦν ἐπιλέγοντες,
καὶ γνησίους σφίσι παῖδας γεννηθῆναι εὐχόμενοι.
κἀκ τούτου συνεγίνοντο ἅμα τῷ Νέρωνι Πυθαγόρας
μὲν ὡς ἀνήρ, Σπόρος δὲ ὡς γυνή: πρὸς γὰρ
τοῖς ἄλλοις καὶ κυρία καὶ βασιλὶς καὶ δέσποινα
ὠνομάζετο. καὶ τί τοῦτο θαυμάσειεν ἄν τις, ὁπότε
καὶ μειράκια καὶ κόρας σταυροῖς γυμνὰς προσδέων
θηρίου τέ τινος δορὰν ἀνελάμβανε καὶ προσπίπτων
σφίσιν ἠσέλγαινεν ὥσπερ τι ἐσθίων. τοιαῦτα
μὲν ὁ Νέρων ἠσχημόνει.
τοὺς δὲ βουλευτὰς χιτώνιόν τι ἐνδεδυκὼς
ἄνθινον καὶ σινδόνιον περὶ τὸν αὐχένα ἔχων
ἠσπάσατο: καὶ γὰρ καὶ ἐν τούτοις ἤδη παρηνόμει,
ὥστε καὶ ἀζώστους χιτῶνας ἐν τῷ δημοσίῳ ἐνδύεσθαι.
λέγεται δ᾽ ὅτι καὶ οἱ ἱππεῖς οἱ ἐκ τοῦ
τέλους ἐπὶ αὐτοῦ πρῶτον ἐφιππίοις  ἐφιππίοις λευνξλ., ἐφ᾽ ἵπποις Ωξ.  ἐν τῇ
ἐτησίᾳ σφῶν ἐξετάσει ἐχρήσαντο.
