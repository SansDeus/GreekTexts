ταῦτα αὐτοῦ δημηγορήσαντος ὁ Γαβίνιος ὑπολαβὼν
εἶπεν   Πομπήιος μέν, ὦ Κυιρῖται, καὶ
αὐτὸ τοῦτο ἄξιον τῶν ἑαυτοῦ ἠθῶν ποιεῖ, μήτε
ἐφιέμενος τῆς ἀρχῆς μήτε διδομένην οἱ αὐτὴν ἐξ
ἐπιδρομῆς δεχόμενος. οὔτε γὰρ ἄλλως ἀγαθοῦ
ἀνδρός ἐστιν ἄρχειν ἐπιθυμεῖν καὶ τὰ  τὰ αδδεδ βψ βς,  πράγματ᾽
ἔχειν ἐθέλειν: κἀν τούτῳ προσήκει πάντα τὰ
προσταττόμενα μετ᾽ ἐπισκέψεως ὑφίστασθαι, ἵν᾽
αὐτὰ καὶ ἀσφαλῶς ὁμοίως πράξῃ. τὸ μὲν γὰρ
προπετὲς ἐν ταῖς ὑποσχέσεσιν, ὀξύτερον καὶ ἐν
ταῖς πράξεσι τοῦ καιροῦ γιγνόμενον, πολλοὺς
σφάλλει, τὸ δ᾽ ἀκριβὲς ἀπ᾽ ἀρχῆς καὶ ἐν τοῖς
ἔργοις ὅμοιον διατελεῖ ὂν καὶ πάντας ὀνίνησιν.
ὑμᾶς δὲ δὴ χρὴ μὴ τὸ τούτῳ κεχαρισμένον ἀλλὰ
τὸ τῇ πόλει συμφέρον ἑλέσθαι. οὐ γάρ που τοὺς
σπουδαρχοῦντας ἀλλὰ τοὺς ἐπιτηδείους προστάττειν
τοῖς πράγμασι προσήκει: ἐκείνους μὲν
γὰρ πάνυ πολλούς, τοιοῦτον δὲ δή τινα ἄλλον
οὐδένα εὑρήσετε. μέμνησθε δὲ ὅσα καὶ οἷα
ἐπάθομεν ἐν τῷ πρὸς τὸν Σερτώριον πολέμῳ
στρατηγοῦ δεόμενοι, καὶ ὅτι οὐδένα ἕτερον οὔτε
τῶν νεωτέρων οὔτε τῶν πρεσβυτέρων ἁρμόζοντα
αὐτῷ εὕρομεν, ἀλλὰ  ἀλλὰ βκ., ἀλλὰ καὶ λ.  τοῦτον καὶ τότε μηδέπω
μήθ᾽ ἡλικίαν ἔχοντα μήτε βουλεύοντα καὶ ἀντὶ
ἀμφοτέρων τῶν ὑπάτων ἐξεπέμψαμεν. βουλοίμην
μὲν γὰρ ἂν πολλοὺς ὑμῖν ἀγαθοὺς ἄνδρας εἶναι,
καὶ εἴγε καὶ εὔξασθαι δεῖ, εὐξαίμην ἄν: ἐπεὶ δ᾽
οὔτ᾽  οὔτ᾽ βκ., οὐδ᾽ λ.  εὐχῆς   εὐχῆς χψλ., εὐχαῖς λ.  τὸ πρᾶγμα τοῦτό ἐστιν οὔτ᾽ αὐτόματόν
τῳ παραγίγνεται, ἀλλὰ δεῖ καὶ φῦναί τινα
πρὸς αὐτὸ ἐπιτηδείως, καὶ μαθεῖν τὰ πρόσφορα,
καὶ ἀσκῆσαι τὰ προσήκοντα, καὶ παρὰ πάντα
ἀγαθῇ τύχῃ χρῆσθαι, ἅπερ που σπανιώτατα ἂν τῷ
αὐτῷ ἀνδρὶ συμβαίη, χρὴ πάντας ὑμᾶς ὁμοθυμαδόν,
ὅταν τις τοιοῦτος εὑρεθῇ, καὶ σπουδάζειν αὐτὸν
καὶ καταχρῆσθαι αὐτῷ, κἂν μὴ βούληται.
καλλίστη γὰρ ἡ τοιαύτη βία καὶ τῷ ποιήσαντι
καὶ τῷ παθόντι γίγνεται, τῷ μὲν ὅτι σωθείη ἂν
ὑπ᾽ αὐτῆς, τῷ δὲ ὅτι σώσειεν ἂν τοὺς πολίτας,
ὑπὲρ ὧν καὶ τὸ σῶμα καὶ τὴν ψυχὴν ὅ γε χρηστὸς
καὶ φιλόπολις ἑτοιμότατα ἂν ἐπιδοίη.
