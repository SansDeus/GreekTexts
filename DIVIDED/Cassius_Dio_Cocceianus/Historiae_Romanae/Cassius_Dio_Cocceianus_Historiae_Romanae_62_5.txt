οὕτω μὲν ἡ Ἀγριππῖνα ἡ τοῦ Γερμανικοῦ
θυγάτηρ, ἡ τοῦ Ἀγρίππου ἔγγονος, ἡ τοῦ Αὐγούστου
ἀπόγονος, ὑπ᾽ αὐτοῦ τοῦ υἱέος, ᾧ τὸ κρὰτος
ἐδεδώκει, δι᾽ ὃν ἄλλους τε καὶ τὸν θεῖον ἀπεκτόνει,
κατεσφάγη. μαθὼν δὲ ὁ Νέρων ὅτι τέθνηκεν,
οὐκ ἐπίστευσεν: ὑπὸ γὰρ τοῦ μεγέθους τοῦ τολμήματος
ἀπιστία αὐτῷ ὑπεχύθη: καὶ διὰ τοῦτο
αὐτόπτης ἐπεθύμησε τοῦ πάθους γενέσθαι. καὶ
αὐτήν τε πᾶσαν εἶδε γυμνώσας καὶ τὰ τραύματα
αὐτῆς ἐπεσκέψατο, καὶ τέλος πολὺ καὶ τοῦ
φόνου ἀνοσιώτερον ἔπος ἐφθέγξατο: εἶπε γὰρ ὅτι
οὐκ ᾔδειν ὅτι οὕτω καλὴν μητέρα εἶχον.  καὶ
τοῖς τε δορυφόροις ἀργύριον ἔδωκεν, ἵνα δῆλον
ὅτι πολλὰ τοιαῦτα γίνεσθαι εὔχωνται, καὶ τῇ
γερουσίᾳ ἐπέστειλεν, ἄλλα τε ὅσα συνῄδει αὐτῇ
καταριθμῶν, καὶ ὅτι ἐπεβούλευσέ τε αὐτῷ καὶ
φωραθεῖσα ἑαυτὴν διεχρήσατο.  διεχρήσατο Ωξ2, κατεχρήσατο ξ1.  καὶ τῇ μὲν
βουλῇ ταῦτα ἐπέστειλεν, αὐτὸς δὲ ταῖς τε νυξὶν
ἐξεταράττετο ὥστε καὶ ἐκ τῆς εὐνῆς ἐξαπιναίως
ἀναπηδᾶν, καὶ μεθ᾽ ἡμέραν ὑπὸ σαλπίγγων δή
τινων πολεμικόν τι καὶ θορυβῶδες ἐκ τοῦ χωρίου
ἐν ᾧ τὰ τῆς Ἀγριππίνης ὀστᾶ ἔκειτο ἠχουσῶν
ἐδειματοῦτο. διὸ καὶ ἄλλοσε ᾔει, καὶ ἐπειδὴ
κἀνταῦθα τὰ αὐτὰ αὐτῷ συνέβαινεν, ἄλλοσε
ἐμπλήκτως μεθίστατο.   χιπη. 152, 15-154, 27 ρ. στ.  
