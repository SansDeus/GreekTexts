τότε δὲ καὶ Καινὶς ἡ τοῦ Οὐεσπασιανοῦ παλλακὴ
μετήλλαξεν. ἐμνημόνευσα δὲ αὐτῆς ὅτι τε
πιστοτάτη ἦν καὶ ὅτι μνήμης ἄριστα ἐπεφύκει.
πρὸς γοῦν τὴν δέσποιναν τὴν Ἀντωνίαν  Ἀντωνίαν σψλβ., ἀντωνίναν Ωξ.  τὴν τοῦ
Κλαυδίου μητέρα, κρύφα τι δι᾽ αὐτῆς τῷ Τιβερίῳ
περὶ τοῦ Σεϊανοῦ  Σεϊανοῦ βς., σιανοῦ Ωξ.  γράψασαν, καὶ αὐτὸ ἀπαλειφθῆναι
εὐθύς, ὅπως μηδεὶς αὐτοῦ ἔλεγχος ὑπολειφθῇ,
κελεύσασαν,  μάτην, ὦ δέσποινα,  ἔφη  τοῦτο
προσέταξας: πάντα γὰρ καὶ ταῦτα, καὶ τὰ ἄλλα
ὅσα ἂν ὑπαγορεύσῃς μοι, ἔν τε τῇ ψυχῇ ἀεὶ
φέρω καὶ οὐδέποτε ἐξαλειφθῆναι δύναται.  τοῦτό
τε οὖν αὐτῆς ἐθαύμασα, καὶ προσέτι ὅτι καὶ
ὁ Οὐεσπασιανὸς αὐτῇ ὑπερέχαιρε, πλεῖστόν τε
διὰ τοῦτο ἴσχυσε, καὶ πλοῦτον ἀμύθητον ἤθροισεν,
ὥστε καὶ νομισθῆναι ὅτι δι᾽ αὐτῆς ἐκείνης
ἐχρηματίζετο: πάμπολλα γὰρ παρὰ πολλῶν
ἐλάμβανε, τοῖς μὲν ἀρχὰς τοῖς δὲ ἐπιτροπείας
στρατείας ἱερωσύνας, ἤδη δέ τισι καὶ ἀποφάσεις
αὐτοῦ πιπράσκουσα. ἀπέκτεινε μὲν γὰρ Οὐεσπασιανὸς
χρημάτων ἕνεκα οὐδένα, ἔσωσε δὲ
πολλοὺς τῶν διδόντων: καὶ ἡ μὲν λαμβάνουσα
ἐκείνη ἦν, ὑπωπτεύετο δὲ ὁ Οὐεσπασιανὸς ἑκὼν
αὐτῇ ἐπιτρέπειν τοῦτο ποιεῖν ἐκ τῶν ἄλλων ὧν
ἔπραττεν,  ἔπραττεν λευνξλ., ἔπραττον Ωξ.  ὧν ὀλίγα δείγματος ἕνεκα διηγήσομαι.
ἀνδριάντα γὰρ πέντε καὶ εἴκοσι μυριάδων στῆσαί
οἱ ψηφισαμένων τινῶν προέτεινε τὴν χεῖρα καὶ
ἔφη  δότε μοι τὸ ἀργύριον: ἡ γὰρ βάσις αὐτοῦ
αὕτη ἐστί.  καὶ πρὸς τὸν Τίτον ἀγανακτοῦντα
τῷ τοῦ οὔρου  οὔρου ρ. στεπη., οὔίου Ωξ.  τέλει, ὃ καὶ αὐτὸ μετὰ τῶν ἄλλων
κατεδείχθη, εἶπε, λαβὼν ἐξ αὐτοῦ χρυσοῦς πεπορισμένους
καὶ δείξας αὐτῷ,  ἰδού, τέκνον, εἴ
τι ὄζουσιν. 
