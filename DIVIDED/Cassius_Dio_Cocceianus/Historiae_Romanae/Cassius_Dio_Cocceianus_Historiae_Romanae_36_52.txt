ἐγένετο δὲ ἡ μάχη τοιάδε. πρῶτον μὲν οἱ
σαλπικταὶ πάντες ἅμα τὸ πολεμικὸν ἀπὸ συνθήματος
ἐβόησαν, ἔπειτα δὲ οἵ τε στρατιῶται καὶ
ὁ λοιπὸς ὄχλος πᾶς ἐπηλάλαξε, καὶ οἱ μὲν τὰ
δόρατα πρὸς τὰς ἀσπίδας, οἱ δὲ καὶ λίθους πρὸς
τὰ χαλκᾶ σκεύη προσεπέκρουσαν. καί σφων
τὴν ἠχὴν τὰ ὄρη ἔγκοιλα ὄντα καὶ ὑπεδέξατο
καὶ ἀνταπέδωκε φρικωδεστάτην, ὥστε τοὺς βαρβάρους
ἐξαπιναίως ἔν τε τῇ νυκτὶ καὶ ἐν τῇ ἐρημίᾳ
αὐτῶν ἀκούσαντας δεινῶς ἐκπλαγῆναι ὡς καὶ
δαιμονίῳ τινὶ πάθει περιπεπτωκότας. κἀν τούτῳ
οἱ Ῥωμαῖοι πανταχόθεν ἀπὸ τῶν μετεώρων λίθοις
τοξεύμασιν ἀκοντίοις βάλλοντες πάντως γέ τινας
ὑπὸ τοῦ πλήθους αὐτῶν ἐτίτρωσκον καὶ ἐς πᾶν
κακοῦ σφας κατέστησαν: οὔτε γὰρ ἐς παράταξιν
ἀλλ᾽ ἐς πορείαν ἐσταλμένοι, καὶ ἐν ταὐτῷ τοῖς τε
ἵπποις καὶ ταῖς καμήλοις καὶ παντοδαποῖς σκεύεσι  σκεύεσι ναβερ, οὖσι λ. 
καὶ οἱ ἄνδρες καὶ αἱ γυναῖκες ἀναστρεφόμενοι,
καὶ οἱ μὲν ἐπὶ κελήτων, οἱ δὲ ἐφ᾽ ἁρμάτων τῶν
τε καμαρῶν καὶ τῶν ἁρμαμαξῶν ἀναμὶξ ὀχούμενοι,
καὶ οἱ μὲν ἤδη τιτρωσκόμενοι, οἱ δὲ προσδεχόμενοι
τρωθήσεσθαι, ἐταράσσοντο, κἀκ τούτου
ῥᾷον, ἅτε καὶ ἀλλήλοις ἐμπελαζόμενοι, ἐφθείροντο.
καὶ ταῦτα μέν, ἕως ἄπωθεν ἐβάλλοντο,
ἔπασχον: ἐπεὶ δὲ ἐξαναλώσαντες οἱ Ῥωμαῖοι
τὴν πόρρωθεν ἀλκὴν ἐπικατέδραμόν  ἐπικατέδραμον λευνξλ., ἔπειτα κατέδραμον λ.  σφισιν,
ἐφονεύετο μὲν τὰ περιέσχατα ῾καὶ ἐξήρκει πρὸς
τὸν θάνατον αὐτοῖς μία πληγὴ ἅτε καὶ ψιλοῖς
οὖσι τοῖς πλείοσἰ, συνεπιέζετο δὲ τὰ μέσα,
πάντων ἐπ᾽ αὐτὰ  ἐπ᾽ αὐτὰ λευνξλ., ὑπ᾽ αὐτὰ λ.  ὑπὸ τοῦ πέριξ δέους χωρούντων.
καὶ οὕτω καὶ ὑπ᾽ ἀλλήλων ὠθούμενοι
καὶ συμπατούμενοι διώλλυντο, οὐδ᾽ εἶχον οὐδὲν
οὔτε ἑαυτοῖς ἐπαρκέσαι οὔτε ἐς τοὺς πολεμίους
τολμῆσαι: ἱππῆς γὰρ καὶ τοξόται τὸ πλεῖστον
ὄντες ἄποροι μὲν ἐν τῷ σκότῳ προϊδέσθαι τι,
ἄποροι δὲ ἐν τῇ στενοχωρίᾳ μηχανήσασθαι
ἐγίγνοντο. ἐπειδὴ δὲ ἡ σελήνη ἀνέτειλεν, οἱ
μὲν ἔχαιρον ὡς καὶ ἐν τῷ φωτὶ πάντως τινὰς  τινὰς βς., τινὰ λ. 
ἀμυνούμενοι. κἂν ὠφελήθησάν τι, εἰ μὴ οἱ Ῥωμαῖοι
κατόπιν αὐτὴν ἔχοντες, πολλήν σφισι πλάνην,
τοτὲ μὲν τῇ τοτὲ δὲ τῇ προσπίπτοντες, καὶ
ἐν τῇ ὄψει καὶ ἐν τῷ ἔργῳ ἐνεποίουν. πάμπολλοί
τε γὰρ ὄντες καὶ ἐπὶ βαθύτατον κοινῇ πάντες
ἀποσκιάζοντες ἔσφαλλον αὐτούς, ἐν ᾧ γε  γε στ., τε λ.  οὔπω  οὔπω ρκ., οὕτω λ 
προσέμισγόν σφισιν: ἐς γὰρ τὸ κενὸν οἱ βάρβαροι,
ὡς καὶ ἐγγὺς αὐτῶν ὄντων, μάτην ἔπαιον, καὶ
ὁμόσε χωρήσαντες ἐν τῇ σκιᾷ μὴ προσδεχόμενοι
ἐτιτρώσκοντο. καὶ οὕτως ἀπέθανον αὐτῶν πολλοὶ
καὶ ἑάλωσαν οὐκ ἐλάττους. συχνοὶ δὲ καὶ διέφυγον,
ἄλλοι τε καὶ ὁ Μιθριδάτης.
