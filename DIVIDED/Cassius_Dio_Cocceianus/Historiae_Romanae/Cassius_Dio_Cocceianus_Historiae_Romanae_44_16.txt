καὶ ὀλίγου γε ἐφωράθησαν ὑπό τε τοῦ πλήθους
τῶν συνειδότων, καίτοι τοῦ Καίσαρος μήτε λόγον
τινὰ περὶ τοιούτου τινὸς προσδεχομένου καὶ πάνυ
ἰσχυρῶς τοὺς ἐσαγγέλλοντάς τι τοιουτότροπον
κολάζοντος, καὶ ὑπὸ τοῦ διαμέλλειν. αἰδῶ τε
γὰρ αὐτοῦ  αὐτοῦ ρ. στεπη., αὖ που λ.  καὶ ὣς ἔχοντες, καὶ φοβούμενοι,
καίπερ μηδεμιᾷ ἔτι φρουρᾷ χρωμένου, μὴ καὶ ὑπὸ
τῶν ἄλλων τῶν περὶ αὐτὸν ἀεί ποτε ὄντων
φθαρῶσι, διῆγον, ὥστε καὶ κινδυνεῦσαι ἐλεγχθέντες
ἀπολέσθαι. καὶ ἔπαθον ἂν τοῦτο, εἰ μὴ
συνταχῦναι τὸ ἐπιβούλευμα καὶ ἄκοντες ἠναγκάσθησαν.
λόγου γάρ τινος, εἴτ᾽ οὖν ἀληθοῦς
εἴτε καὶ ψευδοῦς, οἷά που φιλεῖ λογοποιεῖσθαι,
διελθόντος ὡς τῶν ἱερέων τῶν πεντεκαίδεκα
καλουμένων διαθροούντων ὅτι ἡ Σίβυλλα
εἰρηκυῖα εἴη μήποτ᾽ ἂν τοὺς Πάρθους ἄλλως πως
πλὴν ὑπὸ βασιλέως ἁλῶναι, καὶ μελλόντων διὰ
τοῦτο αὐτῶν τὴν ἐπίκλησιν ταύτην τῷ Καίσαρι
δοθῆναι ἐσηγήσεσθαι, τοῦτό τε πιστεύσαντες
ἀληθὲς εἶναι, καὶ ὅτι καὶ τοῖς ἄρχουσιν, ὧνπερ
καὶ ὁ Βροῦτος καὶ ὁ Κάσσιος ἦν, ἡ ψῆφος ἅτε καὶ
ὑπὲρ τηλικούτου βουλεύματος ἐπαχθήσοιτο, καὶ
οὔτ᾽ ἀντειπεῖν τολμῶντες  τολμῶντες ρ. στεπη., τολμῶντος λ.  οὔτε σιωπῆσαι
ὑπομένοντες, ἐπέσπευσαν τὴν ἐπιβουλὴν πρὶν καὶ
ὁτιοῦν περὶ αὐτοῦ χρηματισθῆναι.
