σημεῖα δ᾽ αὐτῷ τῆς αὐταρχίας τάδε ἐγένετο.
ἀκτῖνες γὰρ τικτόμενον αὐτὸν ὑπὸ τὴν ἕω ἐξ
οὐδεμιᾶς τοῦ ἡλίου φανερᾶς προσβολῆς περιέσχον:
καί τις ἀστρολόγος ἔκ τε τούτων καὶ ἐκ τῆς τῶν
ἀστέρων φορᾶς τῆς ἐν ἐκείνῳ τῷ χρόνῳ καὶ
πρὸς ἀλλήλους ὁμιλίας δύο ἅμα περὶ αὐτοῦ
ἐμαντεύσατο, ὅτι τε βασιλεύσει καὶ ὅτι τὴν
μητέρα φονεύσει. ἀκούσασα δὲ ταῦθ᾽ ἡ Ἀγριππῖνα
παραυτίκα μὲν οὕτως ἐξεφρόνησεν ὡς καὶ
αὐτὸ τοῦτο ἀναβοῆσαι,  ἀποκτεινάτω με, μόνον
βασιλευσάτω,  ὕστερον δὲ καὶ πάνυ μετανοήσειν
ἐπὶ τῇ εὐχῇ ἔμελλεν. ἐς γὰρ τοῦτο μωρίας
ἀφικνοῦνταί τινες ὥστε, ἄν τι προσδοκήσωσιν
ἀγαθὸν κακῷ μεμιγμένον λήψεσθαι, εὐθὺς μὲν
ἐπιθυμίᾳ τοῦ κρείττονος καταφρονεῖν τοῦ χείρονος,
ἐπειδὰν δὲ καὶ ἐκείνου ὁ καιρὸς ἔλθῃ,
δυσκολαίνειν καὶ μὴ ἂν μηδὲ τὸ βέλτιστον
εἰληφέναι βεβουλῆσθαι. καίτοι καὶ τὴν πονηρίαν
καὶ τὴν ἀσέλγειαν τὴν τοῦ Νέρωνος καὶ
ὁ Δομίτιος ὁ πατὴρ ἱκανῶς, οὐκ ἐκ μαντείας
ἀλλ᾽ ἐκ τῶν τρόπων τῶν τε ἑαυτοῦ καὶ τῶν τῆς
Ἀγριππίνης, προείδετο, καὶ εἶπεν  καὶ εἶπεν ρ. στεπη., καὶ εἶπέ τε Ωξ, εἶπέ τε βκ.  ὅτι  ἀδύνατόν
ἐστιν ἄνδρα τινὰ ἀγαθὸν ἔκ τε ἐμοῦ καὶ ἐκ
ταύτης γεννηθῆναι.  προϊόντος δὲ τοῦ χρόνου
λεβηρὶς περὶ τὸν αὐχένα τοῦ Νέρωνος παιδίου ἔτ᾽
ὄντος εὑρεθεῖσα παρέδωκε τοῖς μάντεσι λέγειν
ὅτι ἰσχὺν παρά του  του λευνξλ., τοῦ ξ, ομ. ϝ.  γέροντος μεγάλην λήψεται,
ἐπειδὴ τὸ γῆρας διὰ ταῦθ᾽ οἱ ὄφεις ἐκδύεσθαι νομίζονται.
