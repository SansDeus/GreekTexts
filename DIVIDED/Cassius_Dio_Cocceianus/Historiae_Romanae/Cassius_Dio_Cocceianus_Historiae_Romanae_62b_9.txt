λέγων:  ἄγετε, ἄνδρες συστρατιῶται,
ἄγετε, ἄνδρες Ῥωμαῖοι, δείξατε τοῖς ὀλέθροις
τούτοις ὅσον καὶ δυστυχοῦντες αὐτῶν προφέρομεν:
αἰσχρὸν γάρ ἐστιν ὑμῖν, ἃ μικρῷ πρόσθεν
ὑπ᾽ ἀρετῆς ἐκτήσασθε, νῦν ἀκλεῶς ἀπολέσαι.
πολλάκις τοι τῶν νῦν παρόντων ἐλάττους ὄντες
πολὺ πλείονας ἀντιπάλους καὶ ἡμεῖς αὐτοὶ καὶ
οἱ πατέρες ἡμῶν ἐνίκησαν. μήτ᾽ οὖν τὸ πλῆθος
αὐτῶν φοβηθῆτε καὶ  καὶ ρ. στεπη., μήτε Ω, καὶ τε ξ.  τὴν νεωτεροποιίαν ῾ἐκ
γὰρ ἀόπλου καὶ ἀμελετήτου προπετείας θρασύνονταἰ,
μήθ᾽ ὅτι πόλεις τινὰς ἐμπεπρήκασιν: οὐ
γὰρ κατὰ κράτος οὐδὲ ἐκ μάχης, ἀλλὰ τὴν μὲν
προδοθεῖσαν τὴν δὲ ἐκλειφθεῖσαν εἷλον: ἀνθ᾽ ὧν
νῦν τὴν προσήκουσαν παρ᾽ αὐτῶν δίκην λάβετε,
ἵνα καὶ τοῖς ἔργοις αὐτοῖς ἐκμάθωσιν οἵους ὄντας
ἡμᾶς οἷοι ὄντες ἠδικήκασι. 
