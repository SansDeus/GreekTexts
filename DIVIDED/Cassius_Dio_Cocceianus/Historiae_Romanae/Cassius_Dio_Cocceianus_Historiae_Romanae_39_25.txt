οὗτοί τε οὖν ἐμάχοντο, καὶ ὁ Πομπήιος ἔσχε
μὲν καὶ ἐν τῇ τοῦ σίτου διαδόσει τριβήν τινα:
πολλῶν γὰρ πρὸς τὰς ἀπ᾽ αὐτοῦ ἐλπίδας ἐλευθερωθέντων,
ἀπογραφήν σφων, ὅπως ἔν τε
κόσμῳ καὶ ἐν τάξει τινὶ σιτοδοτηθῶσιν, ἠθέλησε  ἠθέλησε λευνξλ., ἐθελῆσαι λ. 
ποιήσασθαι: οὐ μὴν ἀλλὰ τοῦτο μὲν τῇ τε
ἑαυτοῦ σοφίᾳ καὶ ἐκ τοῦ πλήθους τοῦ σίτου ῥᾷόν
πως διῴκησε, τὴν δὲ δὴ ὑπατείαν αἰτῶν πράγματα  ὑπατείαν αἰτῶν πράγματα χψλ., ὑπατείαν τῶν πραγμάτων λ. 
ἔσχε καὶ αἰτίαν ἀπ᾽ αὐτοῦ  ἀπ᾽ αὐτοῦ βς., ἀπ᾽ αὐτῶν λ.  ἔλαβεν.
ἐλύπει μὲν γὰρ αὐτὸν καὶ τὰ ὑπὸ τοῦ Κλωδίου
γιγνόμενα, καὶ μάλισθ᾽ ὅτι καὶ ὑπὸ τῶν ἄλλων
ὑπερεωρᾶτο ὧν διέφερε, διά τε τὸ ἀξίωμα καὶ διὰ
τὰς ἐλπίδας ἀφ᾽ ὧν καὶ ἰδιωτεύων ὑπὲρ πάντας
αὐτοὺς τιμηθήσεσθαι προσεδόκησεν ὑβριζόμενος.
ἀλλὰ τούτων μὲν ἔσθ᾽ ὅτε καὶ κατεφρόνει: παραχρῆμα
μὲν γὰρ κακῶς ἀκούων ἐδυσχέραινεν,
διαλιπὼν δὲ καὶ ἐς ἀναλογισμὸν τῆς τε ἑαυτοῦ
ἀρετῆς καὶ τῆς τῶν ἐναντίων κακίας ἀφικνούμενος
