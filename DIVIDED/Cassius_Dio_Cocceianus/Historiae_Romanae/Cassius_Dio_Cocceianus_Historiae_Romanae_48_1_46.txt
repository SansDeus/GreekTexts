ἐν μὲν δὴ τῇ πόλει ταῦτα  ταῦτα λ, ταῦτ᾽ μ.  ἐγίγνετο, ὑπὸ δὲ
τὸν αὐτὸν τοῦτον χρόνον ὁ Βογούας ὁ Μαῦρος
ἐς τὴν Ἰβηρίαν, εἴτ᾽ οὖν κατ᾽ ἐντολὴν τοῦ Ἀντωνίου
εἴτε καὶ ἀφ᾽ ἑαυτοῦ γνώμης, πλεύσας,
πολλὰ μὲν ἐλυμήνατο πολλὰ δὲ καὶ ἀντέπαθε,
κἀν τούτῳ τῶν οἴκοι τῶν περὶ τὴν Τίγγιν  Τίγγιν χψλ., γίττιν λμ Τ̔έγγις μ ιν λχ. 9, 5᾿. 
ἐπαναστάντων αὐτῷ τῆς τε Ἰβηρίας ἐξέστη καὶ
τὴν οἰκείαν οὐκ ἐκομίσατο: οἵ τε γὰρ τὰ τοῦ
Καίσαρος ἐν τῇ Ἰβηρίᾳ πράσσοντες καὶ ὁ Βόκχος
προσγενόμενός σφισι κρείττους αὐτοῦ ἐγένοντο.
καὶ ἐκεῖνος μὲν πρὸς τὸν Ἀντώνιον ἀπῆλθεν,
ὁ δὲ δὴ Βόκχος τὴν βασιλείαν αὐτοῦ αὐτίκα τε
κατέσχε καὶ μετὰ τοῦτο καὶ παρὰ τοῦ Καίσαρος
ἐβεβαιώσατο: τοῖς τε Τιγγιτανοῖς πολιτεία ἐδόθη.
ἐν δὲ τούτῳ, καὶ ἔτι πρότερον, καὶ ὁ Σέξτος
ὅ τε Καῖσαρ ἐπολέμησαν: οἷα γὰρ οὐκ ἐθελονταὶ
οὐδ᾽ ἐκ προαιρέσεως ἀλλὰ ἀναγκαστοὶ τὴν ὁμολογίαν
πεποιημένοι, χρόνον οὐδένα αὐτῇ ὡς εἰπεῖν
ἐνέμειναν, ἀλλ᾽ εὐθὺς τὰς σπονδὰς λύσαντες διηνέχθησαν.
ἔμελλον μὲν γάρ που καὶ ἄλλως, εἰ
καὶ μηδεμίαν σκῆψιν εὗρον, πολεμήσειν: αἰτίαι
δ᾽ οὖν αἵδε αὐτοῖς ἐγένοντο. ὁ Μηνᾶς ἐν τῇ
Σαρδοῖ καὶ τότε ἔτι καθάπερ τις στρατηγὸς ὢν
ὑπωπτεύθη τε ὑπὸ τοῦ Σέξτου διὰ τὴν τοῦ
Ἑλένου ἄφεσιν καὶ ὅτι καὶ τῷ Καίσαρι ἐκεκοινολόγητο,
καί πῃ καὶ ὑπὸ τῶν ὁμοίων φθόνῳ τῆς
δυναστείας διεβλήθη. κἀκ τούτου μεταπεμφθεὶς
ὑπ᾽ αὐτοῦ, πρόφασιν ὅπως περί τε τοῦ σίτου καὶ
περὶ τῶν χρημάτων ὧν διῳκήκει ἀπολογίσηται,  ἀπολογίσηται βκ., ἀπολογήσηται λμ. 
οὐχ ὑπήκουσεν, ἀλλὰ τοὺς κατὰ  κατὰ βς., μετὰ λμ.  τοῦτο πεμφθέντας
συλλαβὼν ἀπέκτεινε, πρός τε τὸν Καίσαρα
προκηρυκευσάμενος τήν τε νῆσον αὐτῷ καὶ τὸ
ναυτικὸν τό τε ἄλλο στράτευμα καὶ ἑαυτὸν παρέδωκε.
καὶ αὐτὸν ἐκεῖνος ἀσμένως ἰδών, ἐπειδὴ
καὶ τὸν Σέξτον τούς τε αὐτομολοῦντας παρὰ τὰ
συγκείμενα ὑποδέχεσθαι καὶ ναυπηγίαν τριήρων
ποιεῖσθαι ἔν τε τῇ Ἰταλίᾳ φρουρὰς ἔχειν ἔλεγεν.
οὔτε ἐξέδωκεν ἐξαιτηθέντα καὶ προσέτι καὶ ἐν
τιμῇ μεγάλῃ ἤγαγε δακτυλίοις τε χρυσοῖς ἐκόσμησε
καὶ ἐς τὸ τῶν ἱππέων τέλος ἐσέγραψε. τὸ
δὲ δὴ τῶν δακτυλίων τοιόνδε ἐστίν. οὐδενὶ τῶν
πάλαι Ῥωμαίων, οὐχ ὅτι τῶν δουλευσάντων ποτέ,
ἀλλ᾽ οὐδὲ τῶν ἐν ἐλευθέρῳ γένει τραφέντων,
δακτυλίοις χρυσοῖς πλὴν τῶν τε βουλευτῶν καὶ
τῶν ἱππέων χρῆσθαι, ὥσπερ εἴρηταί μοι, ἐξῆν:
καὶ διὰ τοῦτο τοῖς ἐξελευθέροις, οἷς ἂν ὁ τὸ κράτος
ἔχων ἐθελήσῃ, καίτοι καὶ ἄλλως χρυσοφοροῦσιν,
ὅμως ἐν τιμῆς μέρει, ὡς καὶ βελτίοσιν
ἢ κατὰ ἀπελευθερίαν ἱππεύειν τε δυναμένοις, δίδονται.
