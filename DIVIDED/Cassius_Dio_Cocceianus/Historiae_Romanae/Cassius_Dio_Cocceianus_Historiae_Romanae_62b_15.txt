ὅτι ἐκ τῶν συναχθέντων ἐς τὸ Ἄντιον πολλῶν
ἀπολομένων ὁ Νέρων ἐν ἑορτῆς μέρει τοῦτο
ἐποιεῖτο.   εχξ. ϝαλ. 246 ῾π. 689᾿.  
ὅτι Θρασέας τις γνώμην ἀπεφήνατο ἀνδρὶ
βουλευτῇ ἐσχάτην εἶναι τιμωρίαν τὴν φυγήν.   πετρ. πατρ. εχξ. ϝατ. 58 ῾π. 212 μαι. ῀ π. 194, 16, 17 δινδ.᾿.  
τοσαύτη δ᾽ ἦν ἡ τοῦ Νέρωνος ἀκολασία ὥστε
καὶ ἅρματα δημοσίᾳ ἤλαυνε. καί ποτε θηρία
ἀποκτείνας ὕδωρ τε εὐθὺς ἐς τὸ θέατρον ἐπωχέτευσε
καὶ ναυμαχίαν ἐπετέλεσε, καὶ μετὰ τοῦτο
τὸ ὕδωρ ἀφεὶς μονομαχίαν ἐπιδιέθηκε, καὶ τέλος
ἐσαγαγὼν αὐτὸ αὖθις δεῖπνον δημοσίᾳ πολυτελὲς
ἐδείπνισεν.  ἐδείπνισεν ρκ., ἐδείπνησεν Ωξ.  ἑστιάτωρ μὲν ὁ Τιγελλῖνος ἀπεδέδεικτο,
καὶ παρασκευὴ πᾶσα πολλὴ ἐπεπόριστο:
ἐσκευάσθη δὲ τόνδε τὸν τρόπον. ἐν μὲν τῷ μέσῳ
καὶ ἐπὶ τῷ ὕδατι τά τε σκεύη τὰ οἰνηρὰ τὰ ξύλινα
τὰ μεγάλα προκαθεῖτο, καὶ ἐπ᾽ αὐτῶν σανίδες
ἐπεπήγεσαν, πέριξ δὲ περὶ αὐτὸ καπηλεῖα καὶ
οἰκήματα ἐπεποίητο, ὥστε τὸν Νέρωνα καὶ τὸν
Τιγελλῖνον τούς τε συσσίτους αὐτῶν τὸ μέσον
ἔχοντας ἐπί τε ταπήτων πορφυρῶν καὶ ἐπὶ στρωμάτων
ἁπαλῶν ἐπευωχεῖσθαι, τοὺς δὲ δὴ ἄλλους
πάντας ἐν τοῖς καπηλείοις εὐθυμεῖσθαι. ἔς τε τὰ
πορνεῖα ἐσῄεσαν, καὶ συνεγίγνοντο πάσαις ἀνέδην
ἁπλῶς ταῖς ἐνταῦθα καθημέναις: ἦσαν δὲ αἵ τε
περικαλλέσταται καὶ ἐκφανέσταται,  περικαλλέσταται καὶ ἐκφανέσταται σψλβ., περικαλλέστατοι καὶ ἐκφανέστατοι Ωξ.  δοῦλαί τε
καὶ ἐλεύθεραι, ἑταῖραι, παρθένοι, γαμεταί τινων,
οὐχ ὅπως δημότιδες ἀλλὰ καὶ αὐταὶ αἱ εὐγενέσταται
καὶ κόραι καὶ γυναῖκες. καὶ ἦν ἐξουσία
παντὶ τῷ βουλομένῳ σχεῖν ἣν ἤθελεν: οὐ γὰρ ἐξῆν
αὐταῖς οὐδένα ἀπαρνήσασθαι. ὥστε, οἷα συρφετώδης
ὅμιλος, ἀπλήστως τε ἅμα ἔπινον καὶ
ἀσελγῶς ὕβριζον, καί τις καὶ δοῦλος τῇ δεσποίνῃ
παρόντος τοῦ δεσπότου καὶ μονομάχος εὐγενεῖ
κόρῃ ὁρῶντος τοῦ πατρὸς συνεγίνοντο. ὠθισμοί
τε καὶ πληγαὶ καὶ θόρυβοι, τοῦτο μὲν ἀπ᾽ αὐτῶν
τῶν ἐσιόντων, τοῦτο δὲ καὶ ἐκ τῶν ἔξωθεν περιεστηκότων,
αἰσχροὶ συνέβαινον, καὶ ἄνδρες τε ἐκ
τούτων συχνοὶ ἐφθάρησαν καὶ γυναῖκες, αἱ μὲν
ἀποπνιγεῖσαι αἱ δὲ διαρπαγεῖσαι.
