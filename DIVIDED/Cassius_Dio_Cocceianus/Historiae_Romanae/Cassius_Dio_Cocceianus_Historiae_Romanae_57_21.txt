ἐπεὶ δὲ ὁ Τιβέριος τὴν ὕπατον ἀρχὴν ἦρξε
μετὰ τοῦ Δρούσου, εὐθὺς οἱ ἄνθρωποι τὸν ὄλεθρον
τῷ Δρούσῳ ἐξ αὐτοῦ τούτου προεμαντεύσαντο:
οὐ γὰρ ἔστιν ὅστις τῶν ὑπατευσάντων ποτὲ μετ᾽
αὐτοῦ οὐ βιαίως ἀπέθανεν, ἀλλὰ τοῦτο μὲν ὁ
Οὐᾶρος  ὁ Οὐᾶρος Ωξ, οὔαρος λ᾽.  ὁ Κυιντίλιος, τοῦτο δὲ ὁ Πίσων  ὁ Πίσων Ωξ, πείσων λ᾽.  ὁ
Γναῖος ὅ τε Γερμανικὸς αὐτὸς βιαίως καὶ κακῶς  βιαίως καὶ κακῶς λ᾽, κακῶς Ωξ. 
ἀπώλοντο. τοιούτῳ τινί, ὡς ἔοικε, διὰ βίου δαίμονι
συνεκεκλήρωτο.  συνεκεκλήρωτο ξοδ. πειρ., συγκεκλήρωτο Ωξλ᾽.  ἀμέλει καὶ ὁ Δροῦσος
τότε καὶ ὁ Σεϊανὸς μετὰ ταῦτα συνάρξαντές οἱ ἐφθάρησαν.  ἐφθάρησαν Ωξ, διεφθάρησαν λ᾽. 
Ἐκδημοῦντος δὲ τοῦ Τιβερίου Γάιος Λουτώριος
Πρίσκος ἱππεύς, ἄλλως τε μέγα ἐπὶ ποιήσει
φρονῶν καὶ ἐπιτάφιον ἐπὶ τῷ Γερμανικῷ ἐπιφανῆ
συγγράψας, ὥστε καὶ χρήματα δι᾽ αὐτὸν πολλὰ
λαβεῖν, αἰτίαν ἔσχεν ὡς καὶ ἐπὶ τῷ Δρούσῳ
ποίημα παρὰ τὴν νόσον αὐτοῦ συντεθεικώς, καὶ
ἐκρίθη τε διὰ τοῦτο ἐν τῇ βουλῇ καὶ κατεδικάσθη
καὶ ἀπέθανεν. ὁ οὖν Τιβέριος ἀγανακτήσας, οὐχ
ὅτι ἐκεῖνος ἐκολάσθη ἀλλ᾽ ὅτι τις ὑπὸ τῶν βουλευτῶν
ἄνευ τῆς ἑαυτοῦ γνώμης ἐθανατώθη, ἐπετίμησέ
τε αὐτοῖς, καὶ δόγματι παραδοθῆναι ἐκέλευσε
μήτ᾽ ἀποθνήσκειν ἐντὸς δέκα ἡμερῶν τὸν
καταψηφισθέντα ὑπ᾽ αὐτῶν, μήτε τὸ γράμμα τὸ
ἐπ᾽ αὐτῷ γενόμενον ἐς τὸ δημόσιον ἐντὸς τοῦ
αὐτοῦ χρόνου ἀποτίθεσθαι, ὅπως καὶ ἀποδημῶν
προπυνθάνηται τὰ δόξαντά σφισι καὶ ἐπιδιακρίνῃ.
