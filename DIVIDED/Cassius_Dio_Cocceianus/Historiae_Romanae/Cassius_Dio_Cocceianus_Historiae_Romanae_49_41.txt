σιδηραῖς δεθῆναι. κἀκ τούτου τοὺς μὲν ἐθελοντὶ  ἐθελοντὶ λευνξλ., ἐθελοντῆι μ. 
τοὺς δὲ καὶ βίᾳ λαβὼν πᾶσαν τὴν Ἀρμενίαν κατέσχεν:
ὁ γὰρ Ἀρτάξης ἐπειδὴ συμβαλών οἱ ἠλαττοῦτο,
πρὸς τὸν Πάρθον ἀπεχώρησε. πράξας δὲ
ταῦτα, καὶ τῷ υἱεῖ τὴν τοῦ Μήδου θυγατέρα, ὅπως
ἔτι καὶ μᾶλλον αὐτὸν προσεταιρίσηται, μνηστεύσας,
τά τε στρατόπεδα ἐν τῇ Ἀρμενίᾳ κατέλιπε
καὶ ἐς τὴν Αἴγυπτον ἀνεκομίσθη, τήν τε ἄλλην
λείαν πολλὴν καὶ τὸν Ἀρμένιον μετά τε τῆς γυναικὸς
καὶ μετὰ παίδων ἄγων. καί σφας σὺν τοῖς
ἄλλοις αἰχμαλώτοις καὶ ἐν ἐπινικίοις τισὶν ἐς  ἐς ρκ., ἐς τε μ. 
τὴν Ἀλεξάνδρειαν προπέμψας αὐτὸς ἐφ᾽ ἅρματος
ἐσήλασε, καὶ τά τε ἄλλα πάντα τῇ Κλεοπάτρᾳ
ἐχαρίσατο καὶ τὸν Ἀρμένιον μετὰ τῶν οἰκείων ἐν
χρυσοῖς δεσμοῖς προσήγαγε. προεκάθητο δὲ ἐν
μέσῳ τῷ πλήθει ἐπί τε βήματος ἐπαργύρου καὶ
ἐπὶ δίφρου ἐπιχρύσου. οἵ γε μὴν βάρβαροι οὔθ᾽
ἱκέτευσαν αὐτὴν οὔτε προσεκύνησαν, καίτοι πολλὰ
μὲν καὶ ἀναγκαζόμενοι πολλὰ δὲ καὶ ἐλπίσιν
ἀναπειθόμενοι, ἀλλ᾽ ὀνομαστί ἑ προσαγορεύσαντες
δόξαν μὲν φρονήματος ἔλαβον, κακουχίᾳ δὲ πολλῇ
διὰ τοῦτο συνέσχοντο.
