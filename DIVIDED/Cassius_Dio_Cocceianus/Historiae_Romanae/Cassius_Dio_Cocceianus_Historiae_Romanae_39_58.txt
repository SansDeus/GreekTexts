ἦρχε δὲ τότε τῶν Αἰγυπτίων ἡ Βερενίκη, καὶ
ἐπιεικὲς μὲν οὐδὲν πρὸς τὸν.   καίτοι φοβουμένη
τοὺς Ῥωμαίους, ἔπραξε, Σέλευκον δέ τινα,
ὡς καὶ ἐκ τοῦ βασιλείου γένους τοῦ ποτε ἐν τῇ
Συρίᾳ ἀνθήσαντος ὄντα, μεταπέμψασα ἄνδρα τε
ἐπεγράψατο καὶ κοινωνὸν τῆς τε βασιλείας καὶ
τοῦ πολέμου ἐποιήσατο. ὡς δὲ ἐκεῖνος ἐν οὐδενὸς
μοίρᾳ ὢν ἑωρᾶτο, τοῦτον μὲν ἀπέκτεινεν, Ἀρχέλαον
δὲ τὸν τοῦ Ἀρχελάου τοῦ πρὸς τὸν Σύλλαν
αὐτομολήσαντος, δραστήριόν τε ὄντα καὶ ἐν
τῇ Συρίᾳ τὴν δίαιταν ἔχοντα, ἐπὶ τοῖς αὐτοῖς ἐπηγάγετο.  ἐπηγάγετο ρκ., ὑπηγάγετο λ. 
ὁ γὰρ Γαβίνιος ἐδύνατο μὲν ἀρχόμενον
τὸ δεινὸν παῦσαι ῾τὸν γὰρ Ἀρχέλαον προϋποτοπήσας
συνέλαβε, καὶ ἔμελλεν ἐκ τούτου μηδὲν ἔτ᾽
ἔργον ἕξειν᾽, φοβηθεὶς δὲ μὴ καὶ ἐλάττω διὰ τοῦτο
παρὰ τοῦ Πτολεμαίου τῶν ὡμολογημένων οἱ
χρημάτων, ὡς οὐδὲν ἀξιόλογον πεποιηκώς, λάβοι,
καὶ ἐλπίσας ἔτι καὶ πλείω πρός τε τὴν δεινότητα
καὶ πρὸς τὴν δόξαν τὴν τοῦ Ἀρχελάου χρηματιεῖσθαι,
καὶ προσέτι καὶ ἄλλα παρ᾽ αὐτοῦ ἐκείνου
συχνὰ λαβών, ἐθελοντὴς αὐτὸν ὡς καὶ διαδράντα
