ταῦτα μὲν ἐν  ἐν αδδεδ βψ ρ. στεπη.  τῇ πόλει ἐγίγνετο: Καῖσαρ δὲ
εὗρε μὲν οὐδὲν ἐν τῇ Γαλατίᾳ πολέμιον, ἀλλὰ
ἀκριβῶς πάντα ἡσύχαζεν, οὐ μέντοι καὶ ἐν εἰρήνῃ
διεγένετο, ἀλλὰ αὐτομάτου τὸ πρῶτον πολέμου
τινὸς αὐτῷ συμβάντος ἕτερος συνηνέχθη, ὥστ᾽
αὐτόν, ὅπερ ἐς τὰ μάλιστα ἐπεθύμει, πάντα     καὶ πολεμῆσαι καὶ κατορθῶσαι. Ἐλουήτιοι γὰρ
πλήθει τε ἀκμάζοντες καὶ χώραν οὐκ αὐτάρκη τῇ
πολυανθρωπίᾳ σφῶν ἔχοντες, μέρος μέν τι ἐκπέμψαι
ἐς ἀποικίαν οὐκ ἠθέλησαν, μὴ καὶ διασπασθέντες
εὐεπιβουλευτότεροι τοῖς λυπηθεῖσί ποτε
ὑπ᾽ αὐτῶν γένωνται, πάντες δὲ δὴ ἀπαναστῆναι
βουληθέντες, ὡς καὶ ἐς ἑτέραν τινὰ καὶ πλείω καὶ
βελτίω χώραν μετοικισθησόμενοι, τάς τε κώμας
καὶ τὰς πόλεις σφῶν ἁπάσας ἔκαυσαν ὥστε μηδένα
μετάμελον τῆς ἀναστάσεως ποιήσασθαι. καί τινας  τινας βκ., τινας μὲν λ. 
καὶ ἑτέρους τῶν αὐτῶν δεομένους προσλαβόντες
ἀπῆραν, Ὀρκετόριγός σφισιν ἡγουμένου, ἐν νῷ  ἐν νῷ συππλιεδ βψ λευνξλ. 
ἔχοντες τόν τε Ῥοδανὸν διαβῆναι καὶ πρὸς ταῖς
Ἄλπεσί που κατοικισθῆναι. καὶ ἐπειδὴ ὁ Καῖσαρ
τήν τε γέφυραν διέκοψε καὶ τἆλλα ὡς
κωλύσων αὐτοὺς διαβῆναι ἡτοιμάζετο, ἔπεμψαν
πρὸς αὐτὸν δίοδόν τε αἰτούμενοι καὶ προσυπισχνούμενοι
μηδὲν τὴν τῶν Ῥωμαίων γῆν κακώσειν.
καὶ ὅς, εἰ καὶ τὰ μάλιστα μήτε ἐπίστευεν  ἐπίστευεν η. στεπη., ἐπίστευσεν λ.  αὐτοῖς
μήτε προχωρῆσαί ποι ἐπιτρέψειν ἔμελλεν, ἀλλ᾽
ὅτι γε οὐδέπω καλῶς παρεσκεύαστο, βουλεύσεσθαί
τε  τε η. στεπη., τι λ.  ὑπὲρ ὧν ἠξίουν μετὰ τῶν ὑποστρατήγων
ἔφη καὶ τὴν ἀπόκρισιν ἐν ῥητῇ τινι ἡμέρᾳ δώσειν.
καί τι καὶ ἐλπίδος, ὡς καὶ ἐπιτρέψων σφίσι τὴν
δίοδον, ὑπετείνατο. κἀν τούτῳ τὰ ἐπικαιρότατα
διετάφρευσε καὶ ἀπετείχισεν, ὥστ᾽ ἄπορον αὐτοῖς
τὴν ὁδὸν γενέσθαι.
