ὁ γὰρ ἀνὴρ οὗτος πρῶτον μὲν πάντων στρατηγήσας
ἐν Ἰβηρίᾳ, καὶ ὕπουλον αὐτὴν εὑρών, οὐ
περιεῖδέ σφας ὑπὸ τῷ τῆς εἰρήνης ὀνόματι ἀνανταγωνίστους
γιγνομένους, οὐδ᾽ εἵλετο αὐτὸς  αὐτὸς ρ. στεπη., αὐτὸ λμ ξοδ. πειρ.  ἐν
ἡσυχίᾳ τὸν τῆς ἀρχῆς χρόνον διαγενεσθαι μᾶλλον
ἢ τὰ κοινῇ συμφέροντα πρᾶξαι, ἀλλ᾽ ἐπειδήπερ
ἑκόντες οὐ μετεμέλοντο, καὶ ἄκοντάς σφας ἐσωφρόνισεν,
ὥστε καὶ τοὺς πρότερόν ποτε εὐδοκιμήσαντας
κατ᾽ αὐτῶν τοσοῦτον ὑπερβαλέσθαι ὅσον
τὸ φυλάξαι τι τοῦ κτήσασθαι χαλεπώτερόν ἐστι,
καὶ τὸ μηδ᾽ αὖθίς ποτε νεωτερίσαι τινὰς δυνηθῆναι
ἐξεργάσασθαι τοῦ τὴν ἀρχὴν ὑπηκόους
αὐτούς, ἀκεραίου τῆς δυνάμεώς σφισιν οὔσης,
ποιήσασθαι λυσιτελέστερον. τοιγάρτοι καὶ τὰ
ἐπινίκια αὐτῷ διὰ τοῦτ᾽ ἐψηφίσασθε καὶ τὴν
ἀρχὴν τὴν ὕπατον εὐθὺς ἐδώκατε. ἐξ οὗ δὴ καὶ
τὰ μάλιστα διεφάνη τοῦθ᾽, ὅτι οὔτε ἐπιθυμίας
οὔτε εὐκλείας οἰκείας ἕνεκα τόν τε πόλεμον ἐκεῖνον
ἐποιήσατο καὶ πρὸς τὰ λοιπὰ παρεσκευάζετο.
παριδὼν γοῦν  γοῦν βκ., οὖν λμ ξοδ. πειρ.  τὴν πέμψιν  πέμψιν ρ. στεπη., μέμψιν λμ ξοδ. πειρ.  τῶν νικητηρίων διὰ
τὸ τὰ πράγματα κατεπείγειν, καὶ χάριν μὲν ὑμῖν
τῆς τιμῆς γνούς, ἀρκεσθεὶς δὲ αὐτῇ ἐκείνῃ πρὸς
τὴν δόξαν, ὑπάτευσε.
