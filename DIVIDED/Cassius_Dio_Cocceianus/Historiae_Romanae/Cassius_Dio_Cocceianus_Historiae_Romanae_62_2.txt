ἦν δέ τις Μᾶρκος Σάλουιος Ὄθων, ὃς οὕτως
ἔκ τε τῆς ὁμοιότητος τῶν τρόπων καὶ τῆς κοινωνίας
τῶν ἁμαρτημάτων τῷ Νέρωνι ᾠκείωτο ὥστε
καὶ εἰπών ποτε πρὸς αὐτόν  οὕτω με Καίσαρα
ἴδοις  οὐδὲν διὰ τοῦτο κακὸν ἔπαθεν, ἀλλὰ
τοσοῦτον μόνον ἀντήκουσεν ὅτι  οὐδὲ ὕπατόν σε
ὄψομαι.  τούτῳ τὴν Σαβῖναν, ἐξ εὐπατριδῶν
οὖσαν, ἀπὸ τοῦ ἀνδρὸς ἀποσπάσας ἔδωκε, καὶ
αὐτῇ ἀμφότεροι ἅμα ἐχρῶντο. φοβηθεῖσα οὖν
ἡ Ἀγριππῖνα μὴ γήμηται τῷ Νέρωνι ῾δεινῶς γὰρ
ἤδη αὐτῆς ἐρᾶν ἤρξατὀ, ἔργον ἀνοσιώτατον ἐτόλμησεν:
ὥσπερ γὰρ οὐχ ἱκανὸν ὂν  ὂν συππλιεδ βψ η. στεπη.  ἐς μυθολογίαν
ὅτι τὸν θεῖον τὸν Κλαύδιον ἐς ἔρωτα αὑτῆς  αὑτῆς η. στεπη., αὐτῆς Ωξ.  ταῖς τε
γοητείαις ταῖς τε ἀκολασίαις καὶ τῶν βλεμμάτων
καὶ τῶν φιλημάτων ὑπηγάγετο, ἐπεχείρησε καὶ
τὸν Νέρωνα ὁμοίως καταδουλώσασθαι. ἀλλ᾽
ἐκεῖνο μὲν εἴτ᾽ ἀληθῶς ἐγένετο εἴτε πρὸς τὸν
τρόπον αὐτῶν ἐπλάσθη οὐκ οἶδα: ἃ δὲ δὴ πρὸς
πάντων ὡμολόγηται λέγω, ὅτι ἑταίραν τινὰ τῇ
Ἀγριππίνῃ ὁμοίαν ὁ Νέρων δι᾽ αὐτὸ τοῦτο ἐς τὰ
μάλιστα ἠγάπησε, καὶ αὐτῇ τε ἐκείνῃ προσπαίζων
καὶ τοῖς ἄλλοις ἐνδεικνύμενος ἔλεγεν ὅτι καὶ
τῇ μητρὶ ὁμιλοίη.
