μαθὼν οὖν ὁ Καῖσαρ τὸ γιγνόμενον ῾οὐδέπω δὲ
ἐς τὴν Ἰταλίαν ἀπεληλύθει, ἀλλ᾽ ἔτ᾽ ἐν ὁδῷ ἦν᾽
ἀνέστρεψε, καὶ τοὺς ἐν τοῖς χειμαδίοις, δι᾽ ὧν διῄει,
στρατιώτας παραλαμβάνων ἠπείγετο. κἀν τούτῳ
φοβηθεὶς μὴ καὶ φθάσῃ ὁ Κικέρων ἀπογνώσει τῆς
βοηθείας δεινόν τι παθὼν ἢ καὶ συνθέμενος, προέπεμψεν
ἱππέα. τῷ μὲν γὰρ οἰκέτῃ τῷ τοῦ  τοῦ αδδεδ βψ ρ. στεπη.  Νερουίου,
καίτοι πεῖραν ἔργῳ τῆς εὐνοίας αὐτοῦ
λαβών, οὐκ ἐπίστευσε, μὴ καὶ τοὺς πατριώτας
ἐλεήσας μέγα τι κακόν σφας ἐξεργάσηται: ἐκ δὲ
δὴ τῶν συμμάχων ἱππέα τήν τε διάλεκτον αὐτῶν
εἰδότα καὶ τῇ στολῇ τῇ ἐκείνων σκευασθέντα
ἔπεμψε. καὶ ὅπως γε μηδ᾽ αὐτός τι μήτ᾽ οὖν ἐθελοντὴς
μήτ᾽ ἄκων ἐξείπῃ, οὔτε τι αὐτῷ ἐξελάλησε,
καὶ τῷ Κικέρωνι πάνθ᾽ ὅσα ἠβουλήθη ἑλληνιστὶ
ἐπέστειλεν, ἵνα ἂν καὶ τὰ γράμματα ἁλῷ, ἀλλ᾽
ἀσύνετά γε καὶ τότε τοῖς βαρβάροις ὄντα μηδέν
σφας ἐκδιδάξῃ. εἰώθει δὲ καὶ ἄλλως, ὁπότε τι δι᾽ ἀπορρήτων τινὶ ἐπέστελλε, τὸ τέταρτον ἀεὶ στοιχεῖον
ἀντὶ τοῦ καθήκοντος ἀντεγγράφειν, ὅπως ἂν
ἄγνωστα τοῖς πολλοῖς ᾖ τὰ γραφόμενα. ὁ δ᾽ οὖν
ἱππεὺς ἦλθε μὲν πρὸς τὸ τῶν Ῥωμαίων στρατόπεδον,
μὴ δυνηθεὶς δ᾽ ἐγγύθεν αὐτῷ προσμῖξαι
συνέδησε τὰ γράμματα ἀκοντίῳ, καὶ ὡς ἱεὶς  ὡς ἱεὶς πολακ, ὤσας λ.  αὐτὸ
ἐς τοὺς πολεμίους πρὸς πύργον ἐξεπίτηδες προσέπηξε.
καὶ ὁ μὲν Κικέρων οὕτω τὴν πρόσοδον τοῦ
Καίσαρος μαθὼν ἀνεθάρσησε καὶ προθυμότερον
