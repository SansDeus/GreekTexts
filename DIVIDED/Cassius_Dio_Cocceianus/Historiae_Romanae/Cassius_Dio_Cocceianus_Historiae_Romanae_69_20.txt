καὶ τὸ μὲν πρῶτον ἐν οὐδενὶ αὐτοὺς λόγῳ
οἱ Ῥωμαῖοι ἐποιοῦντο: ἐπεὶ δ᾽ ἥ τε Ἰουδαία
πᾶσα ἐκεκίνητο,  ἐκεκίνητο στ., κεκίνητο Ωξ.  καὶ οἱ ἁπανταχοῦ  ἁπανταχοῦ ξ ζον., πανταχοῦ ϝ.  γῆς Ἰουδαῖοι
συνεταράττοντο καὶ συνῄεσαν, καὶ πολλὰ κακὰ
ἐς τοὺς Ῥωμαίους τὰ μὲν λάθρᾳ τὰ δὲ καὶ
φανερῶς ἐνεδείκνυντο, πολλοί τε ἄλλοι καὶ τῶν
ἀλλοφύλων ἐπιθυμίᾳ κέρδους σφίσι συνελαμβάνοντο,
καὶ πάσης ὡς εἰπεῖν κινουμένης ἐπὶ τούτῳ
τῆς οἰκουμένης, τότε δὴ τότε τοὺς κρατίστους
τῶν στρατηγῶν ὁ Ἁδριανὸς ἐπ᾽ αὐτοὺς ἔπεμψεν,
ὧν πρῶτος Ἰούλιος Σεουῆρος ὑπῆρχεν, ἀπὸ
Βρεττανίας ἧς ἦρχεν ἐπὶ τοὺς Ἰουδαίους σταλείς.
ὃς ἄντικρυς μὲν οὐδαμόθεν ἐτόλμησε τοῖς
ἐναντίοις συμβαλεῖν, τό τε πλῆθος καὶ τὴν
ἀπόγνωσιν αὐτῶν ὁρῶν: ἀπολαμβάνων δ᾽ ὡς
ἑκάστους πλήθει τῶν στρατιωτῶν καὶ τῶν ὑπάρχων,
καὶ τροφῆς ἀπείργων καὶ κατακλείων,
ἠδυνήθη βραδύτερον μὲν ἀκινδυνότερον δὲ κατατρῖψαι
καὶ ἐκτρυχῶσαι καὶ ἐκκόψαι αὐτούς.
