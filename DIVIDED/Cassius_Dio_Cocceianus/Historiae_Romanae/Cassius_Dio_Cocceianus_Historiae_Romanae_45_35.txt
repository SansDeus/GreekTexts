ἐθελήσειεν; ὥστε εἰ καὶ τότε αὐτοῦ ἐφείσασθε,
ἀλλὰ νῦν γε καὶ δι᾽ ἐκεῖνα αὐτὸν μισήσατε: μηδ᾽
ἐθελήσητε μαθεῖν τί κατορθώσας ὅσα  ὅσα ρκ., οἷα λμ.  βούλεται
δράσει,  δράσει ρκ., δράσειν λμ.  ἀλλ᾽ ἐκ τῶν ἤδη προτετολμημένων αὐτῷ
τὸ μηδὲν ἔτι δεινὸν παθεῖν προνοήσατε. καὶ γάρ
τοι τί καὶ φήσειεν ἄν τις; ὀρθῶς τότε τὸν Καίσαρα
ποιῆσαι μὴ προσδεξάμενον μήτε τὸ ὄνομα
τοῦ βασιλέως μήτε τὸ διάδημα ; οὐκοῦν οὗτος
κακῶς ταῦτα αὐτῷ προύτεινεν ἃ μηδὲ ἐκεῖνον
ἤρεσεν. ἀλλ᾽ ἁμαρτεῖν ὅτι καὶ τὴν ἀρχὴν τοιοῦτό
τι ἀκούσας καὶ ἰδὼν ἠνέσχετο; οὐκοῦν εἴπερ
ἐκεῖνος εἰκότως ἐπὶ τούτοις τέθνηκε, πῶς οὐ καὶ
οὗτος, ὁμολογῶν τρόπον τινὰ τυραννῆσαι ἐπιθυμεῖν,
δικαιότατός ἐστιν ἀπολέσθαι; ὅτι γὰρ ταῦθ᾽
οὕτως ἔχει, δῆλον μέν ἐστι καὶ ἐκ τούτων ὧν
προείρηκα, φανερώτατα δὲ ἐξ αὐτῶν ὧν μετὰ
ταῦτ᾽ ἔπραξεν ἐλέγχεται. τίνος μὲν γὰρ ἄλλου
ἕνεκα, ἐξὸν αὐτῷ τὴν ἡσυχίαν ἀσφαλῶς ἄγειν,
ταράττειν τὰ πράγματα καὶ πολυπραγμονεῖν ἐπικεχείρηκε;
τίνος δέ, παρὸν αὐτῷ ἀκινδύνως οἴκοι
μένειν, στρατεύεσθαι καὶ πολεμεῖν ἐπανῄρηται; διὰ
τί, πολλῶν μηδὲ ἐς τὰς ἐπιβαλούσας αὐτοῖς ἀρχὰς
βουληθέντων ἐξελθεῖν, οὗτος οὐχ ὅτι τῆς Γαλατίας
οὐδὲν αὐτῷ προσηκούσης ἀντιποιεῖται, ἀλλὰ καὶ
ἄκουσαν αὐτὴν βιάζεται; διὰ τί, τοῦ Βρούτου τοῦ
Δεκίμου καὶ ἑαυτὸν καὶ τοὺς στρατιώτας καὶ τὰς
πόλεις ἡμῖν  ἡμῖν η. στεπη., ὑμῖν λ.  παραδιδόντος, οὗτος οὐχ ὅπως οὐκ
ἐμιμήσατο αὐτόν, ἀλλὰ καὶ πολιορκεῖ κατακλείσας;
οὐκ ἔστιν ὅπως οὐκ ἐπ᾽ ἄλλο τι καὶ ἐφ᾽
ἡμᾶς  ἡμᾶς η. στεπη., ὑμᾶς λμ.  κἀκεῖνα καὶ τἆλλα πάντα παρασκευάζεται.
