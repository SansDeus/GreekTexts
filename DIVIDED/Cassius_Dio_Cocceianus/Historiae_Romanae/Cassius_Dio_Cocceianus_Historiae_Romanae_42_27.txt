καὶ οἱ μὲν οὕτως ἀπέθανον, οὐ μέντοι καὶ
ἡσυχία παρὰ τοῦτο ἐν τῇ Ῥώμῃ ἐγένετο, ἀλλὰ
πολλὰ καὶ δεινὰ συνηνέχθη, ὥσπερ που καὶ τὰ
τέρατα προεδήλωσεν. ἐκείνῳ τε γὰρ τῷ ἔτει
τελευτῶντι ἄλλα τέ τινα συνέβη, καὶ μέλισσαι ἐν
τῷ Καπιτωλίῳ παρὰ τὸν Ἡρακλέα ἱδρύθησαν.
καὶ  καὶ συππλιεδ βψ ρειμ.  ῾ἐτύγχανε γὰρ ἱερὰ Ἴσιδι ἐνταῦθα τότε
γιγνόμενἀ ἔδοξε γνώμῃ τῶν μάντεων πάντα
αὖθις τά τε ἐκείνης καὶ τὰ τοῦ Σαράπιδος τεμενίσματα
κατασκάψαι: γενομένου δὲ τούτου
καὶ Ἐνυεῖόν τι  Ἐνυεῖόν τι ρ. στεπη., ἐνυιόντι λ.  λαθόν σφας προσκαθῃρέθη, καὶ
ἐν αὐτῷ κεράμια ἀνθρωπείων σαρκῶν μεστὰ
εὑρέθη. τῷ τε ἐχομένῳ σεισμός τε ἰσχυρὸς
ἐγένετο καὶ βύας ὤφθη, κεραυνοί τε ἔς τε τὸ
Καπιτώλιον καὶ ἐς τὸν τῆς Τύχης τῆς δημοσίας
καλουμένης ναὸν ἔς τε τοὺς τοῦ Καίσαρος κήπους
κατέσκηψαν, κἀνταῦθα ἵππος τις τῶν οὐκ ἠμελημένων
ἀπέθανεν ὑπ᾽ αὐτῶν, καὶ τὸ Τυχαῖον
αὐτόματον ἀνεῴχθη. πρὸς δὲ τούτοις αἷμά τε ἐξ
ἐργαστηρίου σιτοποιοῦ προχυθὲν ἀφίκετο πρὸς
νεὼν ἕτερον Τύχης, ἣν ἐκ τοῦ πάντα τά τε ἐν τοῖς
ὀφθαλμοῖς καὶ τὰ κατόπιν καὶ ἐφορᾶν καὶ
ἐκλογίζεσθαι χρῆναί τινα, μηδὲ ἐπιλανθάνεσθαι
ἐξ οἵων οἷος ἐγένετο, καὶ ἱδρύσαντο καὶ ἐπεκάλεσαν
τρόπον τινὰ οὐκ εὐαφήγητον Ἕλλησι:
καὶ βρέφη τινὰ τὰς ἀριστερὰς ἐπὶ τῆς κεφαλῆς
χεῖρας ἔχοντα ἐγεννήθη, ὥστε ἔκ τε τῶν ἄλλων
μηδὲν ὑγιὲς ὑποπτεύεσθαι, καὶ ἐκ τούτων μάλιστα
τὴν τῶν ὑποδεεστέρων κατὰ τῶν προτετιμημένων
ἐπανάστασιν τούς τε μάντεις προειπεῖν καὶ τὸν
δῆμον προσδέχεσθαι.
