Τραϊανὸς δὲ διὰ ταύτης τῆς γεφύρας τὸν Ἴστρον
περαιωθείς, καὶ δι᾽ ἀσφαλείας μᾶλλον ἢ διὰ
σπουδῆς τὸν πόλεμον ποιούμενος, σὺν χρόνῳ καὶ
μόλις ἐκράτησε τῶν Δακῶν, πολλὰ μὲν αὐτὸς
στρατηγίας ἔργα καὶ ἀνδρίας ἐπιδειξάμενος,
πολλὰ δὲ καὶ τῶν στρατιωτῶν αὐτῷ κινδυνευσάντων
καὶ ἀριστευσάντων. ἔνθα δὴ καὶ ἱππεύς
τις κακῶς πληγεὶς ἐξήχθη μὲν ἐκ τῆς μάχης ὡς
καὶ θεραπευθῆναι δυνάμενος, αἰσθόμενος δὲ ὡς
ἀνιάτως ἔχοι ἔκ τε τοῦ σκηνώματος ἐξεπήδησεν
῾οὐ γάρ πω  πω βκ., που Ωξ.  τὸ κακὸν αὐτοῦ καθῖκτὀ καὶ ἐς
τάξιν αὖθις καθιστὰς ἑαυτὸν ἀπέθανε, μεγάλα
ἐπιδειξάμενος. Δεκέβαλος δέ, ὡς καὶ τὸ βασίλειον
αὐτοῦ καὶ ἡ χώρα κατείληπτο σύμπασα
καὶ αὐτὸς ἐκινδύνευεν ἁλῶναι, διεχρήσατο ἑαυτόν,
καὶ ἡ κεφαλὴ αὐτοῦ ἐς τὴν Ῥώμην ἀπεκομίσθη:
καὶ οὕτως ἡ Δακία Ῥωμαίων ὑπήκοος ἐγένετο,
καὶ πόλεις ἐν αὐτῇ ὁ Τραϊανὸς κατῴκισεν. εὑρέθησαν
δὲ καὶ οἱ τοῦ Δεκεβάλου θησαυροί, καίτοι
ὑπὸ τὸν ποταμὸν τὸν Σαργετίαν τὸν παρὰ τοῖς
βασιλείοις αὐτοῦ κεκρυμμένοι. διὰ γὰρ αἰχμαλώτων
τινῶν τόν τε ποταμὸν ἐξέτρεψε καὶ τὸ
ἔδαφος αὐτοῦ ὤρυξε, καὶ ἐς αὐτὸ πολὺν μὲν
ἄργυρον πολὺν δὲ χρυσόν, τά τε ἄλλα τὰ τιμιώτατα
καὶ ὑγρότητά τινα ἐνεγκεῖν δυνάμενα,
ἐμβαλὼν λίθους τε ἐπ᾽ αὐτοῖς ἐπέθηκε καὶ χοῦν
ἐπεφόρησε καὶ μετὰ τοῦτο τὸν ποταμὸν ἐπήγαγε:
καὶ ἐς τὰ σπήλαια διὰ τῶν αὐτῶν ἐκείνων τά τε
ἱμάτια καὶ τὰ ἄλλα τὰ ὁμοιότροπα κατέθετο.
ποιήσας δὲ ταῦτα διέφθειρεν αὐτούς, ἵνα μηδὲν
ἐκλαλήσωσι. Βίκιλις δέ τις ἑταῖρος αὐτοῦ, τὸ
γεγονὸς εἰδώς, ἑάλω τε καὶ κατεμήνυσε ταῦτα.
κατὰ δὲ τὸν αὐτὸν τοῦτον χρόνον καὶ Πάλμας
τῆς Συρίας ἄρχων τὴν Ἀραβίαν τὴν πρὸς τῇ
Πέτρᾳ ἐχειρώσατο καὶ Ῥωμαίων ὑπήκοον ἐποιήσατο.   χιπη. 232, 28-234, 16 ρ. στ.  
