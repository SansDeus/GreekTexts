ἡ μὲν οὖν χελώνη αὕτη τοιουτότροπός ἐστιν,
Ἀντώνιος δὲ ὑπὸ μὲν τῶν πολεμίων οὐκέτ᾽ οὐδὲν
δεινὸν ἔπαθεν, ὑπὸ δὲ δὴ τοῦ ψύχους ἰσχυρῶς
ἐταλαιπώρησεν: χειμών τε γὰρ ἤδη ἦν, καὶ ἡ
Ἀρμενία ἡ ἐν τοῖς ὄρεσι, δι᾽ ὧνπερ καὶ μόνων
ἀγαπητῶς ἐπορεύθη, κρυσταλλώδης ἀεί ποτέ ἐστι.
τά τε τραύματα, ἃ πολλὰ εἶχον, ἐνταῦθα δὴ καὶ
μάλιστα αὐτοῖς συνεπέθετο. ὅθενπερ συχνῶν μὲν
ἀπολλυμένων συχνῶν δὲ καὶ ἀπομάχων γιγνομένων,
οὐκ ἤνεγκε τὴν καθ᾽ ἕκαστον αὐτῶν πύστιν,
ἀλλὰ ἀπηγόρευσε μηδὲν τοιοῦτο μηδένα οἱ ἀγγέλλειν.
καὶ τόν τε Ἀρμένιον, καίτοι ἐν ὀργῇ τε ὅτι
ἐγκατέλιπέ σφας ἔχων καὶ τιμωρήσασθαι ἐπιθυμῶν,
καὶ ὑπῆλθε καὶ ἐθεράπευσεν, ἵνα τά τε
ἐπιτήδεια καὶ χρήματα παρ᾽ αὐτοῦ λάβῃ: καὶ
τέλος, ὡς οὔτ᾽ ἀρκέσαι πρὸς πλείω πορείαν οἱ
στρατιῶται, καὶ ταῦτ᾽ ἐν χειμῶνι, ἐδύναντο, καὶ
ἅμα καὶ μάτην ταλαιπωρήσειν ἔμελλον ῾ὑποστρέψαι
γὰρ ἐς τὴν Ἀρμενίαν οὐκ ἐς μακρὰν
ἐνενόεἰ, πολλὰ μὲν ἐθώπευσεν αὐτόν, πολλὰ δὲ
καὶ καθυπέσχετο αὐτῷ, ὅπως σφίσι χειμάσαι
κατὰ χώραν ἐπιτρέψῃ, λέγων ὅτι τῷ ἦρι ἐπὶ
τοὺς Πάρθους αὖθις ἐπιστρατεύσει. καί οἱ καὶ
παρὰ τῆς Κλεοπάτρας χρήματα ἦλθεν, ὥστε
τοῖς τε ὁπλίταις καθ᾽ ἑκατὸν δραχμὰς  καθ᾽ ἑκατὸν δραχμὰς βς., καθ᾽ ἕκαστον δραχμὰς λμ.  καὶ τοῖς
ἄλλοις τὸ ἱκνούμενον δοθῆναι. ἐπειδή τε οὐκ
ἐξήρκεσέ σφισι τὰ πεμφθέντα, προσεπέδωκε
τοῖ; λοιποῖς οἴκοθεν,  οἴκοθεν ρ. στεπη., οἴκοθε λμ.  τὸ μὲν ἀνάλωμα ἑαυτοῦ
τὴν δὲ δὴ τῆς χάριτος δόξαν τῆς Κλεοπάτρας
ποιούμενος: πολλὰ μὲν γὰρ καὶ τοὺς φίλους
ἠράνισε, πολλὰ δὲ καὶ παρὰ τῶν συμμάχων ἠργυρολόγησε.
