Δροῦσος δὲ ἐν τούτῳ καὶ Τιβέριος τάδε ἔπραξαν.
Ῥαιτοὶ οἰκοῦντες μεταξὺ τοῦ τε Νωρίκου καὶ τῆς
Γαλατίας, πρὸς ταῖς Ἄλπεσι ταῖς πρὸς τῇ
Ἰταλίᾳ ταῖς Τριδεντίναις, τῆς τε Γαλατίας τῆς
προσόρου σφίσι πολλὰ κατέτρεχον καὶ ἐκ τῆς
Ἰταλίας  Ἰταλίας βκ., ἰταλίδος Ωμ.  ἁρπαγὰς ἐποιοῦντο, τούς τε ὁδῷ τῶν
Ῥωμαίων ἢ καὶ τῶν συμμάχων αὐτῶν διὰ τῆς
σφετέρας γῆς χρωμένους ἐλυμαίνοντο. καὶ ταῦτα
μὲν καὶ συνήθη πως τοῖς οὐκ ἐνσπόνδοις ποιεῖν
ἐδόκουν, πᾶν δὲ δὴ τὸ ἄρρεν τῶν ἁλισκομένων,
οὐχ ὅτι τὸ φαινόμενον ἀλλὰ καὶ τὸ ἐν ταῖς
γαστράσιν ἔτι τῶν γυναικῶν ὂν μαντειαις τισιν
ἀνευρίσκοντες, ἔφθειρον. δι᾽ οὖν ταῦτα ὁ Αὔγουστος
πρῶτον μὲν τὸν Δροῦσον ἐπ᾽ αὐτοὺς
ἔπεμψε: καὶ ὃς τοὺς προαπαντήσαντάς οἱ αὐτῶν
περὶ τὰ Τριδεντῖνα ὄρη διὰ ταχέων ἐτρέψατο,
ὥστε καὶ τιμὰς στρατηγικὰς ἐπὶ τούτῳ λαβεῖν.
ἔπειτα δὲ ἐπειδὴ τῆς μὲν Ἰταλίας ἀπεκρούσθησαν,
τῇ δὲ δὴ Γαλατίᾳ καὶ ὣς ἐνέκειντο, τὸν
Τιβέριον προσαπέστειλεν. ἐσβαλόντες  ἐσβαλόντες μ, ἐσβάλλοντες ϝ.  οὖν ἐς
τὴν χώραν πολλαχόθεν ἅμα ἀμφότεροι, αὐτοί τε
καὶ διὰ τῶν ὑποστρατήγων, καὶ ὅ γε Τιβέριος καὶ
διὰ τῆς λίμνης πλοίοις κομισθείς, ἀπό τε τούτου
κατέπληξαν αὐτοὺς ὡς ἑκάστοις σφίσι συμμιγνύντες,
τούς τε ἀεὶ ἐς χεῖρας ἀφικνουμένους οὐ
χαλεπῶς, ἅτε διεσπασμέναις ταῖς δυνάμεσι χρωμένους,
κατειργάσαντο, καὶ τοὺς λοιποὺς ἀσθενεστέρους
τε ἐκ τούτου καὶ ἀθυμοτέρους γενομένους
εἷλον. ἐπειδή τε ἐπολυάνδρουν καὶ ἐδόκουν τι
νεωτεριεῖν, τό τε κράτιστον καὶ τὸ πλεῖστον τῆς
ἡλικίας αὐτῶν ἐξήγαγον, καταλιπόντες τοσούτους
ὅσοι τὴν μὲν χώραν οἰκεῖν ἱκανοὶ νεοχμῶσαι δέ τι
ἀδύνατοι ἦσαν.
