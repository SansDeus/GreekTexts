παντοδαπαὶ ἐγένοντο. ἐγένετο δὲ κατὰ ψήφισμα
καὶ πανήγυρις θεατρική. καὶ τὸ θέατρον, οὐχ
ὅτι ἡ σκηνὴ ἀλλὰ καὶ ἡ περιφέρεια αὐτοῦ πᾶσα
ἔνδοθεν ἐκεχρύσωτο, καὶ τἆλλα ὅσα ἐσῄει χρυσῷ
ἐκεκόσμητο: ἀφ᾽ οὗ καὶ τὴν ἡμέραν αὐτὴν χρυσῆν
ἐπωνόμασαν. τά γε μὴν παραπετάσματα τὰ διὰ
τοῦ ἀέρος διαταθέντα,  διαταθέντα ρ. στεπη., διατεθέντα Ωξ.  ὅπως τὸν ἥλιον ἀπερύκοι,  ἀπερύκοι χψλ., ἀπερύκει Ωξ. 
ἁλουργὰ ἦν, καὶ ἐν μέσῳ αὐτῶν ἅρμα ἐλαύνων ὁ
Νέρων ἐνέστικτο, πέριξ δὲ ἀστέρες χρυσοῖ ἐπέλαμπον.
ταῦτα μὲν οὕτως ἐγένετο, καὶ δῆλον ὅτι καὶ
συμποσίῳ πολυτελεῖ ἐχρήσαντο: ὁ δὲ Νέρων ἐπὶ
τούτοις καὶ ἐκιθαρῴδησε δημοσίᾳ καὶ ἡρματηλάτησε,
τήν τε στολὴν τὴν πράσινον ἐνδεδυμένος
καὶ τὸ κράνος τὸ ἡνιοχικὸν περικείμενος. ἐφ᾽
οἷς ὁ Τιριδάτης αὐτὸν μὲν δυσχεραίνων τὸν δὲ
Κορβούλωνα ἐπαινῶν ἓν αὐτοῦ τοῦτο μόνον
ᾐτιᾶτο, ὅτι τοιοῦτον δεσπότην ἔχων ἔφερεν.
οὔκουν οὐδὲ πρὸς αὐτὸν τὸν Νέρωνα ἀπεκρύψατο,
ἀλλ᾽ εἶπέ ποτε αὐτῷ  ἀγαθόν, ὦ δέσποτα,
ἀνδράποδον Κορβούλωνα ἔχεις.  ταῦτα μὲν
οὐδὲ συνιέντι αὐτῷ ἔλεγεν, ἐν δὲ δὴ τοῖς ἄλλοις
καὶ ἐκολάκευσεν αὐτὸν καὶ ὑπέδραμε δεινότατα,
καὶ διὰ τοῦτο δῶρά τε παντοδαπὰ πεντακισχιλίων
μυριάδων ἄξια, ὥς φασιν, ἔλαβε, καὶ Ἀρτάξατα
ἀνοικοδομῆσαι ἐπετράπη: δημιουργούς τε πρὸς
τούτοις πολλούς, τοὺς μὲν παρ᾽ ἐκείνου λαβὼν
τοὺς δὲ καὶ χρήμασι πείσας, ἐκ τῆς Ῥώμης
ἐξήγαγεν. μέντοι καὶ πᾶσιν αὐτοῖς ὁ Κορβούλων
ἐς τὴν Ἀρμενίαν διαβῆναι ἐφῆκεν, ἀλλὰ
μόνοις τοῖς ὑπὸ τοῦ Νέρωνος αὐτῷ δοθεῖσιν:
ὅθεν καὶ ἔτι μᾶλλον ὁ Τιριδάτης τοῦτόν τε ἐθαύμασε
