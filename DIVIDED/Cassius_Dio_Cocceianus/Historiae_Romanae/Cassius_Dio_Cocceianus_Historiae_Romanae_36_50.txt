καὶ ὃς τέως μὲν ἔφευγε ῾ταῖς γὰρ δυνάμεσιν
ἠλαττοῦτὀ καὶ τήν τε ἐν ποσὶν ἀεὶ ἔκειρε, καὶ
ἐπλάνα τε αὐτὸν  αὐτὸν χψλ., ἑαυτὸν λ.  ἅμα καὶ ἐπιδεῖσθαι τῶν ἐπιτηδείων
ἐποίει: ἐπεὶ δὲ ἐκεῖνος ἐς τὴν Ἀρμενίαν διά
τε τοῦτο καὶ ὡς ἐρήμην αὐτὴν αἱρήσων ἐνέβαλεν,
οὕτω δὴ δείσας μὴ προκαταληφθῇ ἦλθέ τε ἐς
αὐτήν, καὶ λόφον ἀντικαταλαβὼν ὀχυρὸν τῷ μὲν
παντὶ στρατῷ ἡσύχαζεν, ἐλπίζων τοὺς μὲν Ῥωμαίους
ἀπορίᾳ τῶν τροφῶν ἐκτρυχώσειν ῾αὐτὸς
γὰρ ἅτε ἐν ὑπηκόῳ χώρᾳ πολλαχόθεν αὐτῶν
εὐπόρεἰ, τῶν δὲ δὴ ἱππέων ἀεί τινας ἐς τὸ πεδίον
ψιλὸν ὂν καταπέμπων τούς τε προστυγχάνοντάς
σφισιν ἐκάκου, καὶ ἐξαυτομολοῦντας ἐπὶ τούτῳ
συχνοὺς ἐδέχετο. ὁ οὖν Πομπήιος ἐνταῦθα μὲν
οὐκ ἐθάρσησεν αὐτοῖς συμβαλεῖν, μεταστρατοπεδευσάμενος
δὲ ἑτέρωσε, ὅθεν ὑλώδους τοῦ πέριξ
χωρίου ὄντος ἧττον ὑπό τε τοῦ ἱππικοῦ καὶ ὑπὸ
τοῦ τοξικοῦ τοῦ τῶν ἐναντίων λυπηθήσεσθαι
ἔμελλεν, ἐλόχισεν ᾗ καιρὸς ἦν, καὶ ὀλίγοις τισὶν
ἐκ τοῦ προφανοῦς τῷ στρατοπέδῳ τῶν βαρβάρων
προσμίξας ἐτάραξέ τε αὐτούς, καὶ ὑπαγαγὼν ἐς
ὃ ἐβούλετο  ἐβούλετο ρειμ., ἐβουλεύετο λ.  πολλοὺς ἀπέκτεινε. θαρσήσας τε
ἐκ τούτου καὶ κατὰ τὴν χώραν ἄλλους ἄλλῃ ἐπὶ
τὰ ἐπιτήδεια ἔπεμπεν.
