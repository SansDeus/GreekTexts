τοσούτου τε ἐδέησαν τὰ χρήματα ἃ ὑπέσχετο
σφισι τότε γε λαβεῖν, ὥστε καὶ τἆλλά οἱ πάνθ
ὅσα ἐν τῷ δημοσίῳ ἦν πρὸς τὴν τῶν στρατιωτῶν
οὓς ἐφοβοῦντο, τροφὴν ἔδοσαν. καὶ ἐπὶ πᾶσιν
τούτοις ὡς καὶ ἀγαθοῖς οὖσι τὴν ἐσθῆτα τὴν
εἰρηνικὴν μετημπίσχοντο: οὐδέπω γὰρ αὐτὴν
μετειλήφεσαν. ἀντεῖπε μὲν οὖν πρὸς τὴν περὶ
τῶν χρημάτων ἐσήγησιν Λούκιός  Λούκιός βς., λεύκιός λ ῾ηερε ονλψ᾽.  τις Μέτελλος
δήμαρχος, καὶ ἐπειδὴ μηδὲν ἐπέρανε, πρός τε τοὺς
θησαυροὺς ἦλθε καὶ τὰς θύρας αὐτῶν ἐν τηρήσει
ἐποιήσατο: σμικρὸν δὲ δὴ καὶ τῆς φυλακῆς
αὐτοῦ, ὥσπερ που καὶ τῆς παρρησίας, οἱ
στρατιῶται φροντίσαντες τήν τε βαλανάγραν
διέκοψαν ῾τὴν γὰρ κλεῖν οἱ ὕπατοι εἶχον, ὥσπερ
οὐκ ἐξόν τισι πελέκεσιν ἀντ᾽ αὐτῆς χρήσασθαἰ
καὶ πάντα τὰ χρήματα ἐξεφόρησαν. καὶ μέντοι
καὶ τὰ ἄλλα τὸν αὐτὸν τρόπον, ὥς μοι πολλαχόθι
εἴρηται, ὀνόματι μὲν ἰσονομίας ῾καὶ γὰρ διὰ τοῦ
Ἀντωνίου τὰ πλείω αὐτῶν ἐσεφέρετὀ ἔργῳ δὲ
δυναστείας καὶ ἐψηφίζετο καὶ ἐπράττετο. τούς
τε γὰρ ἀντιστασιάζοντάς σφισι πολεμίους
ἑκάτεροι τῆς πατρίδος ὀνομάζοντες, καὶ ἑαυτοὺς
ὑπὲρ τῶν κοινῶν πολεμεῖν λέγοντες, τά τε ἴδια
μόνα ηὖξον, κἀκεῖνα ὁμοίως ἀμφότεροι ἔφθειρον.
