καὶ μετὰ τοῦτο τῷ Πομπηίῳ περὶ τὸν Ἄψον
ἀντεστρατοπεδεύσατο. ἐκεῖνος γὰρ ἐπειδὴ πρῶτον
τῆς ἀφίξεως αὐτοῦ ᾔσθετο, οὐκ ἀνεβάλετο,  ἀνεβάλετο ρ. στεπη., ἀνεβάλλετο λ.  ἀλλὰ
ἐλπίσας ῥᾳδίως αὐτόν, πρὶν καὶ τοὺς ἄλλους τοὺς
μετὰ τοῦ Ἀντωνίου ὄντας προσλαβεῖν, κατεργάσεσθαι,  κατεργάσεσθαι ρκ., κατεργάσασθαι λ. 
σπουδῇ πρὸς τὴν Ἀπολλωνίαν δυνάμει
τινὶ ἤλασεν. ὁ οὖν Καῖσαρ μέχρι μὲν τοῦ
ποταμοῦ ἀπήντησέν οἱ, νομίσας ἀξιόμαχος καὶ
ὣς τοῖς τότε προσιοῦσι γενήσεσθαι: ἐπεὶ δὲ
ἔμαθεν ὅτι πολὺ τῷ πλήθει ἠλαττοῦτο, ἡσύχασε.
καὶ ὅπως γε μήθ᾽ ὑπὸ δέους τοῦτο ποιεῖν μήτε
ἐξάρχειν τοῦ πολέμου νομισθείη, λόγους τέ τινας
συμβατηρίους σφίσι καθίει  καθίει δινδ., καθείη λ.  καὶ κατὰ τοῦτο
διῆγε. γνοὺς δὲ ταῦθ᾽ ὁ Πομπήιος συμβαλεῖν
μὲν αὐτῷ ὡς ὅτι τάχιστα ἠθέλησε, καὶ διὰ τοῦτο
καὶ τὸν ποταμὸν ἐπιδιαβῆναι ἐπεχείρησεν: ὡς
δὲ ἡ γέφυρα βάρος λαβοῦσα διελύθη καί τινες
τῶν προδιαβεβηκότων μονωθέντες ἀπώλοντο,
ἐπέσχεν ἀθυμήσας ὅτι πρῶτον τῶν τοῦ πολέμου
ἔργων ἁπτόμενος ἐπταίκει.
κἀν τούτῳ καὶ τοῦ Ἀντωνίου ἐπελθόντος
