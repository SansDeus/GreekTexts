τινῶν ὁσίας ἕνεκα. ταῦτα δὲ ὅσοι μὲν τῷ
τε Καίσαρι ἐχαρίζοντο καὶ τὸν Ἀντώνιον ἐμίσουν
προθύμως ἔπραττον: οἱ δὲ δὴ πλείους, ἅτε καὶ
ταῖς στρατείαις ἅμα καὶ ταῖς ἐσφοραῖς βαρούμενοι,
ἐδυσχέραινον, καὶ μάλισθ᾽ ὅτι ἄδηλον μὲν
ἦν ὁπότερος αὐτῶν κρατήσει, πρόδηλον δὲ ὅτι τῷ
νικήσαντι δουλεύσουσι. συχνοὶ δ᾽ οὖν καὶ τὰ
τοῦ Ἀντωνίου βουλόμενοι, οἱ μὲν ἄντικρυς πρὸς
αὐτόν, ἄλλοι τε  τε ρειμ., δὲ λ.  καὶ δήμαρχοι στρατηγοί τέ τινες,
ἀπῆλθον, οἱ δὲ καὶ κατὰ χώραν μείναντες, ὧν καὶ
ὁ Καλῆνος ἦν, ἔπραττον ὑπὲρ αὐτοῦ πάνθ᾽ ὅσα
ἐδύναντο, τὰ μὲν ἐπικρυπτόμενοι, τὰ δὲ καὶ ἐκ
τοῦ φανεροῦ διαδικαιοῦντες. οὔκουν οὐδὲ τὴν
ἐσθῆτα εὐθὺς ἠλλάξαντο, ἀλλὰ καὶ ἔπεισαν αὖθις
τὴν γερουσίαν πρέσβεις πρὸς τὸν Ἀντώνιον ἄλλους
τε καὶ τὸν Κικέρωνα πέμψαι, πρόφασιν μὲν
ὡς καὶ πείσοντα αὐτὸν ὁμολογῆσαι, ἔργῳ δὲ ἵν᾽
ὑπεξαιρεθῇ σφισι. συννοήσας οὖν τοῦτ᾽ ἐκεῖνος
ἐφοβήθη καὶ οὐκ ἐτόλμησεν ἑαυτὸν ἐς τὰ τοῦ
Ἀντωνίου ὅπλα ἐκδοῦναι. κἀκ τούτου οὐδ᾽ ἄλλος
τις τῶν πρεσβευτῶν ἀπῆρεν.
