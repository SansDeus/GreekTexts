ὅτι Δημήτριος ἔκ τε τῆς τοῦ Πίννου ἐπιτροπεύσεως
καὶ ἐκ τοῦ τὴν μητέρα αὐτοῦ Τριτεύταν
τῆς Τεύτας ἀποθανούσης γῆμαι ἐπαρθείς, τοῖς τε
ἐπιχωρίοις ἐπαχθὴς ἦν καὶ τὰ τῶν πλησιοίκων
ἐκακούργει. καὶ ἐδόκει γὰρ τῇ τῶν Ῥωμαίων
φιλίᾳ ἀποχρώμενος ἀδικεῖν αὐτούς, αἰσθόμενοι
τοῦτο μετεπέμψαντο αὐτόν. ὡς δὲ οὐχ ὑπήκουσεν,
ἀλλὰ καὶ τῆς συμμαχίδος σφῶν ἥπτετο,
ἐστράτευσαν ἐπ᾽ αὐτὸν ἐν τῇ Ἴσσῃ ὄντα.   ϝ. 30 ῾π. 593᾿.  
