Νέρουας δὲ οὕτως ἦρχε καλῶς ὥστε ποτὲ
εἰπεῖν  οὐδὲν τοιοῦτον πεποίηκα ὥστε μὴ δύνασθαι
τὴν ἀρχήν τε καταθέσθαι καὶ ἀσφαλῶς
ἰδιωτεῦσαι.  Κράσσου τε Καλπουρνίου, τῶν
Κράσσων ἐκείνων ἐγγόνου, ἐπιβεβουλευκότος
μετὰ καὶ ἄλλων αὐτῷ, παρεκαθίσατό τε αὐτοὺς
ἔν τινι θέᾳ ἀγνοοῦντας ἔτι ὅτι καταμεμήνυνται,
καὶ ἔδωκεν αὐτοῖς ξίφη, λόγῳ μὲν ἵν᾽ ἐπισκέψωνται
αὐτά, ὅπερ εἴωθε γίνεσθαι, εἰ ὀξέα ἐστίν,
ἔργῳ δὲ ἐπιδεικνύμενος ὅτι οὐδὲν αὐτῷ μέλει κἂν
αὐτοῦ παραχρῆμα ἀποθάνῃ.
Αἰλιανὸς δὲ ὁ Κασπέριος ἄρχων καὶ ὑπ᾽ αὐτοῦ,
καθάπερ ὑπὸ τοῦ Δομιτιανοῦ, τῶν δορυφόρων
γενόμενος τοὺς στρατιώτας ἐστασίασε κατ᾽ αὐτοῦ,
παρασκευάσας ἐξαιτῆσαί τινας ὥστε θανατωθῆναι.  ξφ.   ὅτι Νέρβας, ἐπειδὴ πρός τινων διὰ τὸ γῆρας καταφρονηθεὶς ἐπεβουλεύθη πολλάκις, καὶ τὸν Πετρώνιον καὶ τὸν Παρθένιον, προσφιλεστάτους οἱ ὄντας, ἐκδοῦναι τοῖς στρατιώταις πρὸς Αἰλιανοῦ τοῦ τῶν δορυφόρων ἡγουμένου ἐβιάσθη: ἐφ᾽ οἷς δὴ καὶ σφόδρα ἠνιᾶτο.   Jοανν. αντιοξη. ῾φρ. 110 μ. ϝ. 1-6᾿    
πρὸς οὓς ὁ Νέρουας τοσοῦτον ἀντέσχεν
ὥστε καὶ τὴν κλεῖν ἀπογυμνῶσαι καὶ τὴν σφαγὴν
αὐτοῦ προδεῖξαι. οὐ μήν τι καὶ ἤνυσεν, ἀλλ᾽
ἀνῃρέθησαν οὓς ὁ Αἰλιανὸς ἐβουλήθη. ὅθεν ὁ
Νέρουας διὰ τὸ γῆρας οὕτω καταφρονούμενος
ἀνέβη τε ἐς τὸ Καπιτώλιον, καὶ ἔφη γεγωνήσας
ἀγαθῇ τύχῃ τῆς τε βουλῆς καὶ τοῦ δήμου τῶν
Ῥωμαίων καὶ ἐμοῦ αὐτοῦ Μᾶρκον Οὔλπιον
Νέρουαν Τραϊανὸν ποιοῦμαι.   ξφ.   ἐκ Παιονίας δὲ ἀγγελία ἐπινικίων ἐλθοῦσα παρὰ Τραϊανοῦ, ἀνελθὼν ἐν τῷ Καπιτωλίῳ καὶ λιβανωτὸν ἐπιθύσας, στάς τε ἐπὶ βήματος καὶ μεγάλα βοῶν τῆς τε βουλῆς καὶ τοῦ δήμου τῶν Ῥωμαίων παρόντων, ἔφη  ἀγαθῇ τύχῃ Μάρκος Νέρβας Τραϊανὸν υἱοποιοῦμαι.    λεο ῾π. 283, 6-9 ξραμ ῀ ξεδρ. 1, π. 433, 20-434, 2 β.᾿    
Καὶ μετὰ ταῦτα ἐν τῷ συνεδρίῳ Καίσαρά τε
αὐτὸν ἀπέδειξε, καὶ ἐπέστειλεν αὐτῷ αὐτοχειρίᾳ
῾ἦρχε δὲ τῆς Γερμανίας ἐκεῖνοσ᾽
τίσειαν Δαναοὶ ἐμὰ δάκρυα σοῖσι βέλεσσιν.
