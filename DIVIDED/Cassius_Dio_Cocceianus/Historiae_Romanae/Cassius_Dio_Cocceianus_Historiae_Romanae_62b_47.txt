ἔς τε οὖν τἆλλα καὶ ἐς ταῦτα χρημάτων
πολλῶν δεόμενος, καὶ μεγαλοπράγμων καὶ μεγαλόδωρος
ὁμοίως ὤν, καὶ ἅμα φοβούμενος τοὺς
δυνατωτάτους μὴ ἐπίθωνταί οἱ τοιαῦτα ποιοῦντι,
πολλούς τε καὶ ἀγαθοὺς ἄνδρας ἔφθειρεν. ὧν
ἐγὼ τοὺς μὲν ἄλλους ἐάσω ῾πᾶσί τε γὰρ παρ᾽
αὐτῷ δημόσιον ἔγκλημα ἦν ἀρετή τε καὶ πλοῦτος
καὶ γένος, καὶ πάντες ἢ ἑαυτοὺς ἀπεκτίννυσαν ἢ
ὑπ᾽ ἄλλων ἐφονεύοντὀ, τοῦ δὲ δὴ Κορβούλωνος  Κορβούλωνος ρ. στεπη., κουρβούλλωνος Ωξ ῾σο βελοσ᾽. 
καὶ Σουλπικίων Σκριβωνίων, Ῥούφου τε καὶ Πρόκλου,
μνημονεύσω, τούτων μὲν ὅτι ἀδελφοί τε καὶ
ἡλικιῶται τρόπον τινὰ ὄντες, καὶ μηδὲν μηδέποτε
ἄνευ ἀλλήλων πράξαντες, ἀλλ᾽ ὥσπερ τῷ γένει
οὕτω καὶ τῇ προαιρέσει τῇ τε οὐσίᾳ συμπεφυκότες,
καὶ τὰς Γερμανίας δὲ ἀμφοτέρας ἐπὶ πολὺ ἅμα διῴκησαν,
ἦλθόν τε ἐς τὴν Ἑλλάδα μετάπεμπτοι ὥστε
αὐτῶν τοῦ Νέρωνος δεομένου, καὶ ἐγκλήματα οἷα
ὁ καιρὸς ἐκεῖνος ἔφερε λαβόντες, καὶ μήτε λόγου
τυγχάνοντες μήτε ἐς ὀφθαλμοὺς τοῦ Νέρωνος
ἀφικνούμενοι, καὶ διὰ τοῦθ᾽ ὑφ᾽ ἁπάντων ὁμοίως
ἀτιμαζόμενοι, ἀποθανεῖν τε ἐπεθύμησαν καὶ
ἐτελεύτησαν τὰς φλέβας αὑτῶν  αὑτῶν σψλβ., αὐτῶν Ωξ.  σχάσαντες, τοῦ
δὲ δὴ Κορβούλωνος ὅτι καὶ ἐκεῖνον ἐντιμότατα
μεταπεμψάμενος, καὶ τά τε ἄλλα καὶ πατέρα
καὶ εὐεργέτην αὐτὸν ἀεὶ ὀνομάζων, ἔπειτ᾽ ἐπειδὴ
τῇ Κεγχρείᾳ  Κεγχρείᾳ σψλβ., κεγχρία Ωξ.  προσέσχε, σφαγῆναι, πρὶν καὶ ἐς
ὄψιν αὐτῷ ἐλθεῖν, προσέταξε: κιθαρῳδήσειν γὰρ
ἤμελλεν, ὥς τινες λέγουσι, καὶ οὐχ ὑπέμεινεν
αὐτῷ τὸ ὀρθοστάδιον ἔχων ὀφθῆναι. καὶ ὃς
ἐπειδὴ τάχιστα τὸ προστεταγμένον ἔγνω, ξίφος
τε ἔλαβε, καὶ ἑαυτὸν ἐρρωμένως παίων ἔλεγεν
ἄξιος:  τότε γὰρ δή, τότε πρῶτον ἐπίστευσεν
ὅτι κακῶς ἐπεποιήκει καὶ φεισάμενος τοῦ κιθαρῳδοῦ
