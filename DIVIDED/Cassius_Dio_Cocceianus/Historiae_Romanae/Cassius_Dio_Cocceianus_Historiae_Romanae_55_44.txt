τὸν δὲ δὴ Γερμανικόν, ἀλλ᾽ οὐ τὸν Ἀγρίππαν
ἐπὶ τὸν πόλεμον ἐξέπεμψεν, ὅτι δουλοπρεπής τε
ἐκεῖνος ἦν καὶ τὰ πλεῖστα ἡλιεύετο, ὅθενπερ καὶ
Ποσειδῶνα ἑαυτὸν ἐπωνόμαζε, τῇ τε ὀργῇ προπετεῖ
ἐχρῆτο, καὶ τὴν Λιουίαν  Λιουίαν λιπσιυς, Ἰουλίαν μ.  ὡς μητρυιὰν
διέβαλλεν, αὐτῷ τε τῷ Ἀὐγούστῳ πολλάκις ὑπὲρ
τῶν πατρῴων ἐπεκάλει. καὶ οὐ γὰρ ἐσωφρονίζετο,
ἀπεκηρύχθη, καὶ ἥ τε οὐσία αὐτοῦ τῷ
στρατιωτικῷ ταμιείῳ  ταμιείῳ βκ., ταμείωι μ.  ἐδόθη, καὶ αὐτὸς ἐς Πλανασίαν
τὴν πρὸς Κύρνῳ νῆσον ἐνεβλήθη.
ταῦτα μὲν ἐν τῇ πόλει ἐγένετο: τοῦ δὲ δὴ
Γερμανικοῦ ἐς τὴν Παννονίαν ἐλθόντος καὶ
στρατευμάτων πολλαχόθεν ἐκεῖσε συνιόντων,
τηρήσαντες οἱ Βάτωνες τὸν Σεουῆρον ἐκ τῆς
Μυσίας προσιόντα ἐπέπεσον αὐτῷ ἀπροσδόκητοι,
στρατοπεδευομένῳ πρὸς τοῖς Οὐολκαίοις ἕλεσι,
καὶ τοὺς μὲν ἔξω τοῦ ταφρεύματος ἐφόβησαν καὶ
κατήραξαν ἐς αὐτό, δεξαμένων δέ σφας τῶν ἔνδον
ἡττήθησαν. καὶ μετὰ τοῦθ᾽ οἱ Ῥωμαῖοι νεμηθέντες,
ὅπως πολλαχῇ ἅμα τῆς χώρας κατατρέχωσιν,
οἱ μὲν ἄλλοι οὐδὲν ἄξιον λόγου τότε γε
ἔδρασαν, ὁ δὲ δὴ Γερμανικὸς Μαζαίους Δελματικὸν
ἔθνος μάχῃ νικήσας ἐκάκωσεν.
