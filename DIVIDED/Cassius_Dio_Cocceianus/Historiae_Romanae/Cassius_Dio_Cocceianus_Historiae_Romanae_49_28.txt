τῶν βαρβάρων, ἀποβάλλειν. καὶ διὰ ταῦτα ὁ
Ἀντώνιος καὶ κριθὴν πᾶσιν αὐτοῖς ἀντὶ τοῦ σίτου
ἔδωκε καὶ ἐδεκάτευσέ τινας, τό τε σύμπαν πολιορκεῖν
δοκῶν τὰ τῶν πολιορκουμένων ἔπασχεν: οἵ
τε γὰρ ἐν τῷ τείχει τοὺς καιροὺς τῶν ἐπεκδρομῶν
ἀκριβῶς ἐτήρουν, καὶ οἱ ἔξω τοῖς τε κατὰ χώραν
μένουσιν αὐτῶν, ὁπότε δίχα γένοιντο, δεινῶς, καὶ
προσελαύνοντες ἐξαπίνης καὶ ὑποστρέφοντες δι᾽ ὀλίγου, ἐνέκειντο, καὶ τοῖς σιταγωγοῦσιν ἐπὶ μὲν
τὰς κώμας ἀπιοῦσιν οὐκ ἠνώχλουν, σκεδαννυμένοις
δὲ δὴ καὶ ἀνακομιζομένοις προσέπιπτον
ἀνέλπιστοι. προσκαθημένου δ᾽ οὖν καὶ ὣς αὐτοῦ
τῇ πόλει, δείσας ὁ Φραάτης μὴ καὶ κακόν τι
αὐτὴν ἐν τῷ χρόνῳ, ἤτοι καθ᾽ ἑαυτὸν τρόπον
τινὰ ἢ καὶ συμμαχίαν ποθὲν προσλαβών, ἐργάσηται,
ἔπεισεν αὐτόν, ὑποπέμψας τινάς, ἐπικηρυκεύσασθαί
οἱ ὡς καὶ ῥᾷστα τῶν σπονδῶν τευξόμενον.
κἀκ τούτου τοῖς τε πεμφθεῖσιν ὑπ᾽ αὐτοῦ
ἐχρημάτισεν ἐπί τε χρυσοῦ δίφρου καθήμενος καὶ
τὴν νευρὰν τοῦ τόξου ψάλλων, καὶ καταδραμὼν
αὐτοὺς πολλὰ τέλος τὴν εἰρήνην, ἄν γε παραχρῆμα
ἀποστρατοπεδεύσωνται, δώσειν ὑπέσχετο.
ἀκούσας οὖν τοῦτο ὁ Ἀντώνιος, καὶ φοβηθείς τε
ἅμα τὴν μεγαλαυχίαν αὐτοῦ, καὶ πιστεύσας ὅτι,
ἄν που μεταστῇ, σπείσεται, ἀπανέστη, μηδὲν τῶν
ἐς τὴν πολιορκίαν παρεσκευασμένων  παρεσκευασμένων ρ. στεπη., παρασκευασμένων λμ.  ὡς καὶ ἐν
φιλίᾳ φθείρας.
