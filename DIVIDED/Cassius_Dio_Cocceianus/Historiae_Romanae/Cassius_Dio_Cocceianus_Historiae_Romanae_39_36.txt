καὶ ἐκείνη μὲν ἡ ἡμέρα οὕτω κατετρίβη ὥστε
μηδ᾽ εἰπεῖν ἀρχὴν μηδὲν τοὺς δημάρχους δυνηθῆναι:
ἐν γάρ τοι ταῖς συνόδοις ταῖς  ταῖς χψλ., καὶ ταῖς λ.  τοῦ δήμου,
ἐν αἷς γε καὶ ἐβουλεύοντο, πάσαις τοῖς  τοῖς χψλ., πρὸς τοῖς λ.  ἰδιώταις
πρὸ τῶν τὰς ἀρχὰς ἐχόντων ὁ λόγος ἐδίδοτο, τοῦ
μηδένα αὐτῶν, ὡς ἔοικε, τῇ τοῦ κρείττονος γνώμῃ
προκαταλαμβανόμενον ὑποστέλλεσθαί τι ὧν φρονοίη,
ἀλλ᾽ ἐπὶ πάσης παρρησίας τὰ δοκοῦντα
αὐτῷ λέγειν. φοβηθεὶς οὖν ὁ Γάλλος μή τις αὐτὸν
ἐκ τῆς ἀγορᾶς τῇ ὑστεραίᾳ ἐξείρξῃ ἢ καὶ δεινότερόν
τι ἐργάσηται, ἔς τε τὸ συνέδριον ἀφ᾽ ἑσπέρας
ἐσῆλθε καὶ ἐν αὐτῷ ἐνυκτέρευσε, τῆς τε ἀσφαλείας
ἕνεκα τῆς παρὰ τοῦ χωρίου, καὶ ὅπως ἐκεῖθεν ἅμα
ἕῳ πρὸς τὸ πλῆθος ἐξέλθῃ. καὶ τοῦτον μὲν ὁ
Τρεβώνιος μάτην ἐνταῦθα καὶ τὴν νύκτα καὶ τῆς
ἡμέρας τὸ πλεῖον ἐνδιατρῖψαι ἐποίησε, πάσας τὰς
θύρας τοῦ βουλευτηρίου κλείσας: τὸν δὲ Ἀτέιον
τόν τε Κάτωνα καὶ τὸν Φαουώνιον καὶ τοὺς ἄλλους
τοὺς μετ᾽ αὐτῶν ὄντας ἕτεροι, προκαταλαβόντες
τῆς νυκτὸς τὸ τοῦ συλλόγου χωρίον, ἐξεῖργον.
καὶ ἐπειδὴ ὁ μὲν Φαουώνιος καὶ ὁ Νίννιος διαλαθόντες
πως ἔνδον ἐγένοντο, ὁ δὲ δὴ Κάτων καὶ
ὁ Ἀτέιος ἐπαναβάντες τισὶ τῶν περιεστηκότων
καὶ μετεωρισθέντες ὑπ᾽ αὐτῶν διοσημίαν, ὡς καὶ
διαλύσοντές σφας, ἐπεφήμιζον,  ἐπεφήμιζον ρκ., ἐψηφίζοντο λ.  τούτους μὲν ἑκατέρους
οἱ ὑπηρέται τῶν δημάρχων ἐξήλασαν, τοὺς
δ᾽ ἄλλους τοὺς σὺν αὐτοῖς ὄντας κατετραυμάτισαν,
καί τινας καὶ ἀπέκτειναν.
