οἴκοι μὲν δὴ ταῦτ᾽ ἔπραττον, τῷ δὲ δὴ Σέξτῳ
πρῶτον μὲν διὰ τῶν ἑταίρων, καὶ ὅπως καὶ ἐφ᾽
οἷς καταλλαγήσοιντο, συνέβησαν, ἔπειτα δὲ καὶ
αὐτοὶ πρὸς Μισηνῷ ἐς λόγους ἦλθον. εἱστήκεσαν
δὲ οἱ μὲν ἐν τῇ ἠπείρῳ, ὁ δὲ ἐν χώματί
τινι ἐν τῇ θαλάσσῃ ἐπ᾽ αὐτὸ τοῦτο περιρρύτῳ οὐ
πόρρω σφῶν πρὸς ἀσφάλειαν αὐτῷ πεποιημένῳ:
καὶ παρῆν πᾶς μὲν ὁ τούτου ναυτικὸς πᾶς δὲ ὁ
ἐκείνων πεζικὸς ὄχλος, οὐχ ἁπλῶς, ἀλλ᾽ οἱ μὲν ἐπὶ
τῆς γῆς οἱ δὲ ἐπὶ τῶν νεῶν ἐξωπλισμένοι παρετετάχατο,
ὥστε καὶ ἀπ᾽ αὐτοῦ τούτου δῆλον πᾶσι
γενέσθαι ὅτι ἔκ τε τοῦ φόβου τῆς παρασκευῆς
σφων καὶ ἐξ ἀνάγκης, οἱ μὲν διὰ τὸν δῆμον ὁ δὲ διὰ
τοὺς συνόντας οἱ, ἐσπείσαντο.  ἐσπείσαντο ρ. στεπη., ἐσπείσατο λμ.  αἱ δὲ δὴ συνθῆκαι
ἐπὶ τοῖσδε ἐγένοντο, τούς τε αὐτομολήσαντας
τῶν δούλων ἐλευθέρους εἶναι, καὶ τοὺς ἐκπεσόντας
πλὴν τῶν σφαγέων κατελθεῖν: τούτους γὰρ δῆθεν
ὑπεξείλοντο, ἐπεὶ τῷ γε ἔργῳ καὶ ἐκείνων τινὲς
κατιέναι ἔμελλον: καὶ γὰρ αὐτὸς ὁ Σέξτος εἷς ἐξ
αὐτῶν γεγονέναι ἐδόκει. ἀλλ᾽ ἐγράφη γε τοὺς
ἄλλους πλὴν τούτων πάντας ἐπί τε ἀδείᾳ καὶ ἐπὶ
τῷ τετάρτῳ τῆς δημευθείσης σφῶν οὐσίας ἐπανελθεῖν,
καὶ ἐκείνων μέν τισι καὶ δημαρχίας καὶ
στρατηγίας ἱερωσύνας τε εὐθὺς  εὐθὺς ζον., αὐτοῖς λμ.  δοθῆναι, αὐτὸν
δὲ τὸν Σέξτον ὕπατόν τε αἱρεθῆναι καὶ οἰωνιστὴν
ἀποδειχθῆναι, ἔκ τε τῆς οὐσίας τῆς πατρῴας
χιλίας καὶ ἑπτακοσίας καὶ πεντήκοντα μυριάδας
δραχμῶν κομίσασθαι, καὶ Σικελίας καὶ Σαρδοῦς
τῆς τε Ἀχαΐας ἐπὶ πέντε ἔτη ἄρξαι μήτ᾽ αὐτομόλους
δεχόμενον μήτε ναῦς ἐπικτώμενον μήτε τινὰ
φρούρια ἐν τῇ Ἰταλίᾳ ἔχοντα, ἀλλὰ τήν τε εἰρήνην
αὐτῇ τὴν ἐκ τῆς θαλάσσης πρυτανεύοντα καὶ
σῖτον τοῖς ἐν τῇ πόλει τακτὸν πέμποντα. τὸν δὲ
δὴ χρόνον αὐτῷ τοῦτον προσέγραψαν, ὅτι καὶ
αὐτοὶ πρὸς καιρὸν  πρὸς καιρὸν στ., πρόσκαιρον λμ.  δή τινα τὴν ἐξουσίαν ἀλλ᾽ οὐκ
ἀίδιον ἔχειν δοκεῖν ἤθελον.
