συνῆλθον δὲ ἐς τοὺς λόγους οὐ μόνοι, ἀλλὰ
στρατιώτας ἰσαρίθμους ἔχοντες, ἐν νησιδίῳ τινὶ
τοῦ ποταμοῦ τοῦ παρὰ τὴν Βονωνίαν παραρρέοντος,
ὥστε μηδένα ἄλλον μηδετέροις προσγενέσθαι:
καὶ οὕτω πολὺ ἀπὸ τῶν παρόντων σφίσιν ἀποστάντες
ἀλλήλους τε διηρεύνησαν, μὴ καὶ ξιφίδιόν
τις ὑπὸ μάλης ἔχοι, καὶ διαλεξάμενοί τινα ἡσυχῇ
τὸ μὲν σύμπαν ἐπί τε τῇ δυναστείᾳ καὶ κατὰ τῶν
ἐχθρῶν συνώμοσαν, ἵνα δὲ δὴ μὴ καὶ τῆς ὀλιγαρχίας
ἄντικρυς ἐφίεσθαι δόξωσι, καί τις αὐτοῖς
φθόνος κἀκ τούτου καὶ ἐναντίωσις παρὰ τῶν
ἄλλων γένηται, τάδε διωμολογήσαντο: κοινῇ μὲν
τοὺς τρεῖς πρός τε διοίκησιν καὶ πρὸς κατάστασιν
τῶν πραγμάτων ἐπιμελητάς τέ τινας καὶ διορθωτάς,
καὶ τοῦτο οὐκ ἐς ἀεὶ δῆθεν ἀλλ᾽ ἐς ἔτη πέντε,
αἱρεθῆναι, ὥστε τά τε ἄλλα πάντα, κἂν μηδὲν
ὑπὲρ αὐτῶν μήτε τῷ δήμῳ μήτε τῇ βουλῇ κοινώσωσι,
διοικεῖν, καὶ τὰς ἀρχὰς τάς τε ἄλλας τιμὰς
οἷς ἂν ἐθελήσωσι διδόναι, ἰδίᾳ δὲ δή, ὅπως μὴ
καὶ πᾶσαν τὴν ἀρχὴν σφετερίζεσθαι νομισθῶσι,
Καίσαρι μὲν τήν τε Λιβύην ἑκατέραν καὶ Σαρδὼ
καὶ Σικελίαν, Λεπίδῳ δὲ τήν τε Ἰβηρίαν πᾶσαν
καὶ τὴν Γαλατίαν τὴν  τὴν ρ. στεπη., καὶ τὴν λμ.  Ναρβωνησίαν,  Ναρβωνησίαν ρ. στεπη., ταρβωνησίαν λμ.  Ἀντωνίῳ
δὲ τὴν λοιπὴν Γαλατίαν, τήν τε ἐντὸς τῶν
Ἄλπεων καὶ τὴν ὑπὲρ αὐτὰς οὖσαν, ἄρχειν
δοθῆναι. ἐκαλεῖτο δὲ ἐκείνη μὲν τογᾶτα,  τογᾶτα βκ., τόγατα λμ.  ὥσπερ
εἶπον, ὅτι τε εἰρηνικωτέρα παρὰ τὰς ἄλλας
ἐδόκει εἶναι καὶ ὅτι καὶ τῇ ἐσθῆτι τῇ Ῥωμαϊκῇ τῇ
ἀστικῇ ἐχρῶντο ἤδη, αὕτη  αὕτη λευνξλ., αὐτὴ λμ.  δὲ δὴ κομᾶτα,  κομᾶτα βκ., κόματα λμ.  ὅτι οἱ
Γαλάται οἱ ταύτῃ ἐς κόμην τὸ πλεῖστον τὰς
τρίχας ἀνιέντες ἐπίσημοι κατὰ τοῦτο παρὰ τοὺς
