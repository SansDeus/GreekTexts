πράξας δὲ ταῦτα τὸ βουλευτικὸν ἐξήτασε:
πολλοί τε γὰρ καὶ ὣς ἐδόκουν αὐτῷ εἶναι ῾πλήθει
δὲ οὐδὲν ὑγιὲς ἐνεώρα  ἐνεώρα ρκ., ἑώρα μ. ᾿, καὶ διὰ μίσους οὐχ ὅτι
τοὺς κακίᾳ τινὶ ἐπιρρήτους, ἀλλὰ καὶ τοὺς
κολακείᾳ ἐκφανεῖς ἐποιεῖτο. καὶ ἐπειδὴ μήτε τις
ἑκὼν ὥσπερ πρότερον ἀπηλλάττετο, μήτ᾽ αὖ μόνος
ἐν αἰτίᾳ τινὶ γενέσθαι ἐβούλετο, αὐτός τε τριάκοντα
ἄνδρας τοὺς ἀρίστους, ὅπερ που  που πφλυγκ, πω μ.  καὶ ὅρκῳ
ἐπιστώσατο, ἐξελέξατο, καὶ ἐκείνους ἐκέλευσε
προομόσαντας τὸν αὐτὸν ὅρκον κατὰ πέντε, πλὴν
τῶν συγγενῶν, ἐς πινάκια γράψαντας ἑλέσθαι.
καὶ μετὰ τοῦτο τὰς πεμπάδας ἐκλήρωσεν, ὥσθ᾽
ἕνα καθ᾽ ἑκάστην τὸν λαχόντα αὐτόν τε βουλεῦσαι
καὶ ἑτέρους πέντε ἐπὶ τοῖς αὐτοῖς ἐγγράψαι. ἔδει
που καὶ τοὺς τριάκοντα ἔν τε τοῖς αἱρουμένοις ὑπὸ
τῶν  ὑπὸ τῶν ξαππς, ὑφ᾽ μ.  ἑτέρων καὶ ἐν τοῖς κληρουμένοις γενέσθαι.
ἐπειδή τέ τινες αὐτῶν ἀπεδήμουν, ἄλλοι ἀντ᾽ ἐκείνων
λαχόντες τὰ ἐπιβάλλοντά σφισιν ἔπραξαν.
τὸ μὲν οὖν πρῶτον ταῦθ᾽ οὕτως ἐπὶ πλείους
ἡμέρας ἐγένετο: ἐπεὶ δὲ ἐκακουργήθη τινά, οὔτε
ἐπὶ τοῖς ταμίαις τὰ γραμματεῖα ἔτ᾽ ἐποιήσατο
οὔτε ἔτι τῷ κλήρῳ τὰς πεμπάδας ἐπέτρεψεν, ἀλλ᾽
αὐτός τε τὰ λοιπὰ ἀνελέξατο καὶ αὐτὸς τοὺς
ἐνδέοντας προσείλετο, ὥστε ἐς ἑξακοσίους τοὺς
