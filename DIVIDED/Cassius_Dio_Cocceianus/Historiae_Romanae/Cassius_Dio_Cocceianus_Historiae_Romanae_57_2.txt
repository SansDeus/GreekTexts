ταῦτα μὲν κατὰ Αὔγουστον ἐγένετο, Τιβέριος
δὲ εὐπατρίδης μὲν ἦν καὶ ἐπεπαίδευτο, φύσει δὲ
ἰδιωτάτῃ ἐκέχρητο. οὔτε γὰρ ὧν ἐπεθύμει προσεποιεῖτό
τι, καὶ ὧν ἔλεγεν οὐδὲν ὡς εἰπεῖν ἐβούλετο,
ἀλλ᾽ ἐναντιωτάτους τῇ προαιρέσει τοὺς λόγους
ποιούμενος πᾶν τε ὃ ἐπόθει ἠρνεῖτο καὶ πᾶν ὃ
ἐμίσει προετείνετο: ὠργίζετό τε ἐν οἷς ἥκιστα
ἐθυμοῦτο, καὶ ἐπιεικὴς ἐν οἷς μάλιστα ἠγανάκτει
ἐδόκει εἶναι: ἠλέει τε δῆθεν οὓς σφόδρα ἐκόλαζε,
καὶ ἐχαλέπαινεν οἷς συνεγίγνωσκε: τόν τε ἔχθιστον
ὡς οἰκειότατον ἔστιν ὅτε ἑώρα, καὶ τῷ
φιλτάτῳ ὡς ἀλλοτριωτάτῳ προσεφέρετο. τό τε
σύμπαν οὐκ ἠξίου τὸν αὐταρχοῦντα κατάδηλον
ὧν φρονεῖ εἶναι: ἔκ τε γὰρ τούτου πολλὰ καὶ
μεγάλα πταίεσθαι καὶ ἐκ τοῦ ἐναντίου πολλῷ
πλείω καὶ μείζω κατορθοῦσθαι ἔλεγε. καὶ εἰ
μὲν μόνα ταῦτ᾽ εἶχεν, εὐφύλακτος ἂν τοῖς ἐς
πεῖραν αὐτοῦ ἐλθοῦσιν ἦν: πρὸς γάρ τοι τὸ
ἐναντιώτατον πάντα ἂν λαμβάνοντες  ἂν λαμβάνοντες χιπη., ἀναλαμβάνοντες μ ξοδ. πειρ.  ἐκ τοῦ
ἴσου τό τε μὴ βούλεσθαι δή τι αὐτὸν τῷ πάνυ
ποθεῖν καὶ τὸ ὀρέγεσθαί τινος τῷ  τῷ ρ. στεπη., τὸ μ ξοδ. πειρ. χιπη.  μὴ ἐφίεσθαι
ἐνόμιζον: νῦν δὲ ὠργίζετο εἴ τις αὐτοῦ συνεὶς
φανερὸς ἐγένετο, καὶ πολλοὺς οὐδὲν ἄλλο σφίσιν
ἢ ὅτι συνενόησαν αὐτὸν ἐγκαλέσαι ἔχων ἀπέκτεινεν.
ὥστε χαλεπὸν μὲν ἦν μηδεμίαν αὐτοῦ
σύνεσιν ποιεῖσθαι ῾πολλὰ γὰρ ἅτε πρὸς τὸ
λεγόμενον ἀλλὰ μὴ πρὸς τὸ βουλόμενον συναινοῦντές
οἱ ἐσφάλλοντὀ, χαλεπώτερον δὲ συνιέναι:
τήν τε γὰρ ἐπιτήδευσιν αὐτοῦ καταφωρᾶν κἀκ
τούτου καὶ ἄχθεσθαι αὐτῇ ὑπωπτεύοντο. μόνος  μόνος χιπη., μόνον μ ξοδ. πειρ. 
οὖν ὡς εἰπεῖν, ὅπερ που σπανιώτατόν ἐστι, διεγένετο
ὅς οὔτ᾽ ἠγνόησε τὴν φύσιν αὐτοῦ οὔτ᾽
ἤλεγξεν: οὕτω γὰρ οὔτε πιστεύσαντές οἱ ἠπατήθησαν,
οὔτε ἐνδειξάμενοι νοεῖν ἃ ἔπραττεν ἐμισήθησαν.
πάνυ γὰρ πολὺν ὄχλον παρεῖχεν, εἴτε
τις ἐναντιοῖτο οἷς ἔλεγεν εἴτε καὶ συναίροιτο: τὸ
μὲν γὰρ ἀληθῶς γενέσθαι τὸ δὲ δοκεῖν βούλεσθαι
ἐθέλων, πάντως τέ τινας πρὸς ἑκάτερον ἐναντιουμένους
εἶχε, καὶ διὰ τοῦτο τοὺς μὲν τῆς ἀληθείας
τοὺς δὲ τῆς δοκήσεως ἕνεκα ἤχθαιρε.
