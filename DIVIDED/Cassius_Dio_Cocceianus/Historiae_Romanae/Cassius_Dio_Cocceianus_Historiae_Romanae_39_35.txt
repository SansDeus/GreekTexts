ὣς περισωθεῖεν, ὁ δὲ δὴ Κάτων καὶ ὁ Φαουώνιος
ἠναντιοῦντο μὲν πᾶσι τοῖς πρασσομένοις ὑπ᾽ αὐτῶν,
συνεργοὺς ἄλλους τέ τινας καὶ τοὺς δύο
δημάρχους ἔχοντες, ἅτε δὲ ὀλίγοι πρὸς πολλοὺς
ἀγωνιζόμενοι μάτην ἐπαρρησιάζοντο. καὶ ὁ μὲν
Φαουώνιος μίαν ὥραν μόνην παρὰ τοῦ Τρεβωνίου
πρὸς τὴν ἀντιλογίαν λαβών, κατέτριψεν αὐτὴν
ὑπὲρ αὐτῆς τῆς τοῦ καιροῦ στενοχωρίας εἰκῇ
βοῶν: ὁ δὲ δὴ Κάτων ἔτυχε μὲν ἐν δύο ὥραις
δημηγορῆσαι, τραπόμενος δὲ πρὸς κατηγορίαν τῶν
τε ἐν χερσὶ καὶ τῆς ὅλης καταστάσεως, ὥσπερ
εἰώθει, κατανάλωσε τὸν καιρὸν πρὶν καὶ ὁτιοῦν
τῶν προκειμένων εἰπεῖν,  προκειμένων εἰπεῖν ρκ., ἐονουμένων λ.  οὐχ ὅτι οὐκ ἐνεδέχετό τι
καὶ περὶ ἐκείνων λεχθῆναι, ἀλλ᾽ ἵν᾽ ἔτι τι δημηγορῆσαι
δοκῶν ἔχειν ὑπό τε τοῦ Τρεβωνίου σιγασθῇ
καὶ αὐτῷ καὶ τοῦτ᾽ αὐτὸ ἐγκαλῇ, ἐπεὶ εὖ
γε ἠπίστατο ὅτι οὐδ᾽ εἰ πάσῃ τῇ ἡμέρᾳ ἐκέχρητο,
πεῖσαί τι ὧν ἐβούλετο ψηφίσασθαί σφας ἐδύνατο.
οὐκοῦν οὔτε  οὔτε βκ., οὐδὲ λ.  παραχρῆμα σιωπῆσαι  σιωπῆσαι ρειμ., σιωπήσειν λ.  κελευσθεὶς
ἐπαύσατο, ἀλλὰ καὶ ἐξωσθεὶς καὶ ἑλκυσθεὶς ἐκ
τοῦ συλλόγου ἐπανῆλθε, καὶ τὸ τελευταῖον καὶ ἐς
τὸ οἴκημα ἐσαχθῆναι προσταχθεὶς οὐκ ἐμετρίασεν.
