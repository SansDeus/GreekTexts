ἐς τοσοῦτον μὲν δὴ τὰ τῶν καταποντιστῶν
ἤρθη ὥστε καὶ μέγαν καὶ συνεχῆ καὶ ἀπροφύλακτον
καὶ ἄπιστον τὸν πόλεμον αὐτῶν γενέσθαι:
οἱ δὲ δὴ Ῥωμαῖοι ἤκουον μέν που αὐτά, καί τινα
καὶ ἑώρων ῾οὔτε γὰρ ἄλλο τι τῶν ἐπακτῶν ἐφοίτα
σφίσι καὶ ἡ σιτοπομπία παντελῶς ἀπεκέκλειτὀ,
οὐ μέντοι καὶ μεγάλην, ὅτε γε ἐχρῆν, φροντίδα
αὐτῶν ἐποιήσαντο, ἀλλ᾽ ἐξέπεμπον μὲν καὶ
ναυτικὰ καὶ στρατηγούς, ὥς που καθ᾽ ἕκαστον
τῶν προσαγγελλομένων ἐκινοῦντο, ἔπραττον δ᾽
οὐδέν, ἀλλὰ καὶ πολὺ πλείω τοὺς συμμάχους δι᾽ αὐτῶν ἐκείνων ἐταλαιπώρουν, μέχρις οὗ ἐν παντὶ
ἐγένοντο. τότε δὲ συνελθόντες ἐβουλεύσαντο ἐπὶ
πολλὰς ἡμέρας ὅ τι καὶ χρὴ πρᾶξαι. τῇ τε γὰρ
συνεχείᾳ τῶν κινδύνων τετρυχωμένοι, καὶ μέγαν
καὶ πολὺν τὸν πρὸς αὐτοὺς πόλεμον ὁρῶντες
ὄντα, καὶ οὔθ᾽ ἅμα πᾶσί σφισιν οὔτ᾽ αὖ καθ᾽
ἑκάστους προσπολεμῆσαι δυνατὸν εἶναι νομίζοντες
῾ἀλλήλοις τε γὰρ συνεβοήθουν, καὶ πανταχοῦ
ἅμα ἀμήχανον ἦν αὐτοὺς ἀμύνασθαἰ ἔν τε ἀπορίᾳ
καὶ ἀνελπιστίᾳ τοῦ κατορθώσειν τι πολλῇ ἐγένοντο,
πρὶν δὴ Αὖλός τις Γαβίνιος  Γαβίνιος βκ., γαουίνιος λ ρεγυλαρλψ.  δήμαρχος
γνώμην ἔδωκεν, εἴτ᾽ οὖν τοῦ Πομπηίου καθέντος
αὐτόν, εἴτε καὶ ἄλλως χαρίσασθαί οἱ ἐθελήσας
῾οὐ γάρ που καὶ ὑπ᾽ εὐνοίας αὐτὸ τῆς τοῦ κοινοῦ
ἐποίησε: κάκιστος γὰρ ἀνὴρ ἦν᾽, στρατηγὸν ἕνα
αὐτοκράτορα ἐφ᾽ ἅπαντας αὐτοὺς ἐκ τῶν ὑπατευκότων
ἑλέσθαι, τρισί τε ἔτεσιν ἄρξοντα καὶ
δυνάμει παμπληθεῖ μεθ᾽ ὑποστρατήγων πολλῶν
χρησόμενον. ἄντικρυς μὲν γὰρ τὸ τοῦ Πομπηίου
ὄνομα οὐκ εἶπεν: εὔδηλον δὲ ἦν ὅτι, ἂν ἅπαξ τι
τοιοῦτον ὁ ὅμιλος ἀκούσῃ, ἐκεῖνον αἱρήσεται.
