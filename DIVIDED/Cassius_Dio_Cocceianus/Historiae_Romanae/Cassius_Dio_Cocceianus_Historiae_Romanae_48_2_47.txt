τοῦτο μὲν δὴ τοιοῦτόν ἐστιν, ὁ δὲ δὴ Σέξτος
ταῦτά τε τῷ Καίσαρι ἐγκαλῶν, καὶ ὅτι ἡ Ἀχαΐα
ἐκεκάκωτο καὶ οὔτε αὐτῷ οὔτε τοῖς κατελθοῦσι
τὰ ὁμολογηθέντα ἐγίγνετο, ἔπεμψε Μενεκράτην
ἐς τὴν Ἰταλίαν, ἐξελεύθερον καὶ αὐτὸν ἑαυτοῦ
ὄντα, καὶ δι᾽ ἐκείνου ἄλλα τε τῆς Καμπανίας καὶ
Οὐόλτουρνον ἐπόρθησεν. ὁ οὖν Καῖσαρ μαθὼν
τοῦτο τά τε γραμματεῖα τὰ τῆς συμβάσεως ἀνείλετο
παρὰ τῶν ἀειπαρθένων, καὶ τὸν Ἀντώνιον
τόν τε Λέπιδον μετεπέμψατο. καὶ αὐτῷ Λέπιδος
μὲν οὐκ εὐθὺς ὑπήκουσεν, Ἀντώνιος δὲ ἦλθε μὲν
ἐς τὸ Βρεντέσιον ῾ἐν γὰρ τῇ Ἑλλάδι ἔτι ὢν ἐτύγχανἐ,
πρὶν δὲ ἢ συμμῖξαι τῷ Καίσαρι ἐν Τυρσηνίᾳ
ὄντι, δείσας ὅτι λύκος ἔς τε τὸ στρατήγιον  στρατήγιον ζον., στρατηγικὸν λμ. 
αὐτοῦ ἐσῆλθε καὶ στρατιώτας ἔφθειρεν, ἐς τὴν
Ἑλλάδα αὖθις, πρόφασιν τὰ τῶν Πάρθων ὡς
κατεπείγοντα ποιησάμενος,  ποιησάμενος ρ. στεπη., ποιησόμενος λμ.  ἀνέπλευσεν. πρὸς
οὖν τοῦτο ὁ μὲν  μὲν συππλιεδ βψ βκ.  Καῖσαρ, εἰ καὶ τὰ μάλιστα
ἐγκαταλελεῖφθαι ὑπ᾽ αὐτοῦ, ὅπως μόνος τῷ πολέμῳ
συσχεθῇ, ἐνόμιζεν, ἀλλ᾽ οὔτι γε καὶ φανερῶς
ὠργίζετο: ὁ δὲ δὴ Σέξτος ἐθρύλει τε ὡς μὴ
δικαιοῦντος τοῦ Ἀντωνίου αὐτόν, καὶ προθυμότερον
τῶν προκειμένων εἴχετο, καὶ τέλος τῇ τε
Ἰταλίᾳ ἐπέπλει καὶ ἀποβάσεις ποιούμενος πολλὰ
μὲν ἐκάκου πολλὰ δὲ καὶ ἀντέπασχε. κἀν τούτῳ
ναυμαχία πρὸς Κύμῃ τοῦ τε Μενεκράτους καὶ
Καλουισίου Σαβίνου γίγνεται: καὶ ἐν αὐτῇ νῆες
μὲν πλείους τοῦ Καίσαρος, ἅτε πρὸς θαλασσουργοὺς
ἀντικαθισταμένου, ἀπώλοντο, ὁ δὲ δὴ Μενεκράτης
τῷ Μηνᾷ συμπεσὼν ἐκ φιλονεικίας καὶ
φθαρεὶς ἀντίρροπον τὴν συμφορὰν τῷ Σέξτῳ
παρέσχε. καὶ διὰ τοῦτο οὔτε ἐκεῖνος προσεποιήσατό
τι τῆς νίκης καὶ ὁ Καῖσαρ παρεμυθεῖτο
