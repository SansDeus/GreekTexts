καὶ ἔσχεν οὕτω: τήν τε γὰρ ἐσήγησιν αὐτοῦ
ἀπεδέξαντο, καὶ πρὸς τὸν Πομπήιον παραχρῆμα
πάντες πλὴν τῆς γερουσίας ἀπέκλιναν. αὕτη
γὰρ πᾶν ὁτιοῦν ὑπὸ τῶν λῃστῶν παθεῖν μᾶλλον
ἢ ἐκείνῳ τοσαύτην ἡγεμονίαν ἐγχειρίσαι ᾑρεῖτο:
καὶ ὀλίγου καὶ ἀπέκτειναν τὸν Γαβίνιον ἐν αὐτῷ
τῷ συνεδρίῳ. ὑπεκδράντος δ᾽ οὖν πῃ αὐτοῦ
μαθόντες οἱ πολλοὶ τὴν τῶν βουλευτῶν γνώμην
ἐθορύβησαν, ὥστε καὶ ἐπ᾽ αὐτοὺς συγκαθημένους
ἐφορμῆσαι: καὶ εἴ γε μὴ ἐξεκεχωρήκεσαν, πάντως
ἂν αὐτοὺς διεφθάρκεσαν. οἱ μὲν δὴ οὖν
ἄλλοι σκεδασθέντες διέλαθον, Πίσωνα δὲ τὸν
Γάιον τὸν ὕπατον ῾ἐπὶ γὰρ ἐκείνου τοῦ τε Ἀκιλίου
ταῦτ᾽ ἐγίγνετὀ συλληφθέντα καὶ μέλλοντα καὶ
ἀντὶ τῶν ἄλλων ἀπόλλυσθαι ὁ Γαβίνιος ἐξῃτήσατο.
ἐκ δὲ τούτου οἱ δυνατοὶ αὐτοὶ μὲν  μὲν αδδεδ βψ ρκ.  τὴν
ἡσυχίαν ἦγον, ἀσμενίζοντες ἄν τίς σφας ζῆν ἐάσῃ,
τοὺς δὲ δημάρχους τοὺς ἐννέα ἀνέπεισαν ἐναντιωθῆναι
τῷ Γαβινίῳ. καὶ αὐτῶν οἱ μὲν ἄλλοι
φοβηθέντες τὸ πλῆθος οὐδὲν ἀντεῖπον, Λούκιος δὲ
δή τις Τρεβέλλιος καὶ Λούκιος Ῥώσκιος ἐτόλμησαν
μέν, οὐκ ἠδυνήθησαν δὲ οὔτ᾽ εἰπεῖν τι ὧν
ὑπέσχηντο οὔτε πρᾶξαι. ἐπειδὴ γὰρ ἡ κυρία
ἡμέρα, ἐν ᾗ τὴν γνώμην ἐπικυρωθῆναι ἔδει,
ἐνέστη, τάδε ἐγένετο.
ὁ Πομπήιος ἐπιθυμῶν μὲν πάνυ ἄρξαι, καὶ
ἤδη γε ὑπό τε τῆς ἑαυτοῦ φιλοτιμίας καὶ ὑπὸ
τῆς τοῦ δήμου σπουδῆς οὐδὲ τιμὴν ἔτι τοῦτο, ἀλλ᾽
ἀτιμίαν τὸ μὴ τυχεῖν αὐτοῦ νομίζων εἶναι, τὴν δὲ
ἀντίταξιν τῶν δυνατῶν ὁρῶν, ἠβουλήθη δοκεῖν
ἀναγκάζεσθαι. ἦν μὲν γὰρ καὶ ἄλλως ὡς ἥκιστα
προσποιούμενος ἐπιθυμεῖν ὧν ἤθελε: τότε δὲ καὶ
μᾶλλον, διά τε τὸ ἐπίφθονον ἄν γε ἑκὼν τῆς
ἀρχῆς ἀντιποιήσηται, καὶ διὰ τὸ  τὸ λευνξλ., τοῦτο τὸ λ.  εὐκλεὲς ἄν γε
καὶ ἄκων ὥς γε καὶ ἀξιοστρατηγητότατος  ἀξιοστρατηγητότατος βκ., ἀξιοστρατηγότατος λ.  ὢν
ἀποδειχθῇ, ἐπλάττετο.
