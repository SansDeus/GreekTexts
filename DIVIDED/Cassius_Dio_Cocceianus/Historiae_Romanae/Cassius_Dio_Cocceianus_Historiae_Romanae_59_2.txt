περὶ μὲν οὖν τοῦ Τιβερίου ταῦτα παραδέδοται,
διεδέξατο δὲ αὐτὸν ὁ Γάιος ὁ τοῦ Γερμανικοῦ καὶ
τῆς Ἀγριππίνης παῖς, ὃν καὶ Γερμανικὸν καὶ
Καλιγόλαν,  Καλιγόλαν η. στεπη., καλλιγόλαν μ ῾βυτ σιτη ονε λ ιν λϝιι. 5, 6᾿.  ὥσπερ εἶπον, ἐπωνόμαζον. ἐκεῖνος
μὲν γὰρ καὶ τῷ Τιβερίῳ τῷ ἐγγόνῳ τὴν αὐταρχίαν
κατέλιπεν: ὁ δὲ δὴ Γάιος τὰς διαθήκας
αὐτοῦ ἐς τὸ συνέδριον διὰ τοῦ Μάκρωνος ἐσπέμψας
ἀκύρους ὑπό τε τῶν ὑπάτων καὶ ὑπὸ τῶν
ἄλλων τῶν προπαρεσκευασμένων οἱ, ὡς καὶ
παραφρονήσαντος, ἐποίησεν, ὅτι παιδίῳ, ᾧ μηδὲ
ἐσελθεῖν ἐς τὸ βουλευτήριον ἐξῆν, ἄρχειν σφᾶς
ἐπέτρεψε. τότε τε οὖν παραχρῆμα οὕτως αὐτὸν
τῆς ἀρχῆς παρέλυσε, καὶ μετὰ τοῦτο ποιησάμενος
ἀπέκτεινε, καίπερ ὁ Τιβέριος πολλαχῇ τὰ
αὐτὰ γράψας, ὡς καὶ ἰσχύν τινα παρὰ τοῦτο
ἕξοντα, κατέλιπε, καὶ πάντα τότε ἐκεῖνα ὑπὸ
τοῦ Μάκρωνος ἐν τῇ γερουσίᾳ ἀνεγνώσθη. ἀλλ᾽
οὐδὲν γὰρ οὔτε πρὸς τὴν ἀγνωμοσύνην οὔτε
πρὸς τὴν δύναμιν τῶν διαδεχομένων τινὰ ἐπίσκηψίς
τις ἰσχύει. ταὐτὸ  ταὐτὸ ρειμ., ταῦτα μ.  οὖν ὁ Τιβέριος
ἔπαθεν ὅπερ τὴν μητέρα ἐπεποιήκει, πλὴν καθ᾽
ὅσον αὐτὸς μὲν οὐδὲν οὐδενὶ ἐκ τῶν ἐκείνης
διαθηκῶν ἀπήλλαξε, τὰ δ᾽ ὑπ᾽ αὐτοῦ καταλειφθέντα
πᾶσι πλὴν τοῦ ἐγγόνου αὐτοῦ ἀπεδόθη.
ἀφ᾽ οὗπερ κατάδηλον οὐχ ἥκιστα ἐγένετο ὅτι
διὰ τὸ παιδίον πᾶν τὸ κατὰ τὰς διαθήκας
αἰτίαμα συνεσκευάσθη. ἐξῆν μὲν γὰρ αὐτῷ
μὴ ἐκφῆναί σφας ῾οὐ γάρ που τὰ γεγραμμένα
ἠγνόησεν᾽: ἐπεὶ δὲ πολλοί τε αὐτὰ ᾔδεσαν,
καὶ ἔμελλεν ἐκ μὲν τοῦ αὐτὸς  αὐτὸς οδδεψ, ὁ αὔγουστος μ.  ἐκ δὲ τοῦ ἡ
βουλὴ τὴν αἰτίαν, ὥς γε καὶ ἐδόκει, λήψεσθαι,
ἀνατρέψαι μάλλον αὐτὰς δι᾽ ἐκείνης ἢ συγκρύψαι
