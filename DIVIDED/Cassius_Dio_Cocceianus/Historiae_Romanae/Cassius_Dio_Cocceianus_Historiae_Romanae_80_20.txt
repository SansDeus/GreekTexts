ἠσπάζετο. ὁ δὲ δὴ ἀνὴρ αὐτῆς Ἱεροκλῆς ἦν,
Καρικὸν ἀνδράποδον, Γορδίου ποτὲ παιδικὰ γενόμενον,
παρ᾽ οὗ καὶ ἁρματηλατεῖν ἔμαθεν. κἀκ
τούτου καὶ παραδοξότατα αὐτῷ ἠρέσθη. ἐν γάρ
τοι ἱπποδρομίᾳ τινὶ ἐκπεσὼν τοῦ ἅρματος κατ᾽ 
αὐτὴν τὴν τοῦ Σαρδαναπάλλου ἕδραν τό τε
κράνος ἐν τῇ πτώσει ἀπέρριψε, καὶ ἐκφανεὶς
αὐτῷ ῾λειογένειος δ᾽ ἔτι ἦν καὶ κόμῃ ξανθῇ
ἐκεκόσμητὀ ἀνηρπάσθη τε εὐθὺς ἐς τὸ παλάτιον,
κἀν τοῖς νυκτερινοῖς ἔργοις ἔτι καὶ μᾶλλον ἑλὼν
αὐτὸν ὑπερηυξήθη, ὥστε καὶ ὑπὲρ αὐτὸν ἐκεῖνον
ἰσχῦσαι, καὶ βραχύ τι νομισθῆναι τὸ τὴν μητέρα
αὐτοῦ ἔτι δούλην οὖσαν ἔς τε τὴν Ῥώμην ὑπὸ
στρατιωτῶν ἀχθῆναι κἀν ταῖς τῶν ὑπατευκότων
γυναιξὶ συναριθμηθῆναι. πολλάκις μὲν γὰρ καὶ
ἄλλοι τινὲς ἐτιμήθησαν ὑπ᾽ αὐτοῦ καὶ ἠδυνήθησαν  ἠδυνήθησαν βκ., ἐδυνήθησαν μσς. 
οἱ μὲν ὅτι συνεπανέστησαν, οἱ δὲ ὅτι ἐμοίχευον
αὐτόν: καὶ γὰρ μοιχεύεσθαι δοκεῖν, ἵνα κἀν τούτῳ
τὰς ἀσελγεστάτας γυναῖκας μιμῆται, ἤθελε, καὶ
πολλάκις ἑκὼν καὶ ἐπ᾽ αὐτοφώρῳ ἡλίσκετο, καὶ
διὰ τοῦτο καὶ ἐλοιδορεῖτο ἀσελγῶς πρὸς τοῦ
ἀνδρός, καὶ ὥστε καὶ ὑπώπια σχεῖν πληγὰς
ἐλάμβανεν. ἐκεῖνον δ᾽ οὖν οὕτως οὐ κούφῃ τινὶ
φορᾷ ἀλλὰ συντόνῳ  συντόνῳ σψλβ., πόνῳ Ωξ.  καὶ δευσοποιῷ ἔρωτι ἠγάπα,
ὥστε μὴ ὅτι ἐπὶ τοιούτῳ τινὶ ἀγανακτῆσαι, ἀλλὰ
καὶ τοὐναντίον ἐπ᾽ αὐτοῖς ἐκείνοις μᾶλλον αὐτὸν
φιλῆσαι, καὶ Καίσαρα ὄντως ἀποφῆναι ἐθελῆσαι,  ἐθελῆσαι βκ., θελῆσαι Ωξ. 
καὶ τῇ τε τήθῃ διὰ τοῦτο ἐμποδὼν γενομένῃ
ἀπειλῆσαι, καὶ τοῖς στρατιώταις οὐχ ἥκιστα δι᾽ 