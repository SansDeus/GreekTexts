τελευτήσαντος δὲ αὐτοῦ ὁ μὲν Πάκορος τὴν
Συρίαν ἐχειροῦτο, καὶ πᾶσάν γε αὐτὴν πλὴν
Τύρου κατεστρέψατο: ταύτην γὰρ οἵ τε Ῥωμαῖοι
οἱ περιλιπεῖς καὶ οἱ ἐπιχώριοι οἱ ὁμοφρονοῦντές
σφισι προκατέλαβον, καὶ οὔτ᾽ ἀναπεισθῆναι οὔτε
βιασθῆναι ῾ναυτικὸν γὰρ οὐδὲν εἶχεν  εἶχεν ρειμ., εἶχον λμ. ᾿ ἠδυνήθησαν.
οὗτοι μὲν οὖν ἀνάλωτοι ἔμειναν: τὰ δ᾽
ἄλλα ὁ Πάκορος λαβὼν ἐς Παλαιστίνην ἐσέβαλε,  ἐσέβαλε μ, ἐσέβαλλε λ. 
καὶ τόν τε Ὑρκανόν, ὃς τότε τὰ πράγματα αὐτῶν
παρὰ τῶν Ῥωμαίων ἐπιτραπεὶς εἶχεν, ἔπαυσε,
καὶ τὸν Ἀριστόβουλον τὸν ἀδελφὸν αὐτοῦ ἄρχοντα
κατὰ τὸ ἐκείνων ἔχθος ἀντικατέστησεν. ὁ
δὲ δὴ Λαβιῆνος ἐν τούτῳ τήν τε Κιλικίαν κατέσχε,
καὶ τῆς Ἀσίας τὰς ἠπειρώτιδας πόλεις ῾ὁ
γὰρ Πλάγκος φοβηθεὶς αὐτὸν ἐς τὰς νήσους
ἐπεραιώθἠ παρεστήσατο πλὴν Στρατονικείας, τὰ
μὲν πλεῖστα ἄνευ πολέμου, Μύλασα δὲ καὶ Ἀλάβανδα
διὰ κινδύνων ἑλών. οὗτοι γὰρ ἐδέξαντο
μὲν παρ᾽ αὐτοῦ φρουρούς, φονεύσαντες δὲ αὐτοὺς
ἐν ἑορτῇ τινι ἀπέστησαν: καὶ διὰ τοῦτο τοὺς μὲν
Ἀλαβανδέας αὐτοὺς  αὐτοὺς κυιπερ, αὐτὸς λμ.  λαβὼν ἐκόλασε, τὰ δὲ δὴ
Μύλασα  Μύλασα βκ., μύλασσα λμ.  ἐκλειφθέντα κατέσκαψε. τῇ γὰρ Στρατονικείᾳ
προσήδρευσε μὲν πολὺν χρόνον, οὐδένα δὲ
αὐτὴν τρόπον ἑλεῖν ἠδυνήθη.
καὶ ὁ μὲν χρήματά τε ἐπὶ τούτοις ἐπράσσετο
καὶ τὰ ἱερὰ ἐσύλα, αὐτοκράτορά τε αὑτὸν καὶ
Παρθικόν γε ἐκ τοῦ ἐναντιωτάτου τοῖς Ῥωμαίοις
ἔθους ὠνόμαζεν: οὓς γὰρ κατ᾽ αὐτῶν ἐπῆγεν, ἀπὸ
τούτων ἑαυτόν, ὡς καὶ ἐκείνους ἀλλ᾽ οὐ τοὺς πολίτας
