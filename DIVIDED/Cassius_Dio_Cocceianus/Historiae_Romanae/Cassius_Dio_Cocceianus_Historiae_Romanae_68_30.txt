ἀμαχεὶ ἐχειροῦτο, τά τε ἄλλα ἐψηφίζετο αὐτῷ
πολλὰ ἡ βουλή, καὶ ὄπτιμον, εἴτ᾽ οὖν ἄριστον,
ἐπωνόμασεν. ἐβάδιζεν ἀεὶ μετὰ παντὸς τοῦ
στρατοῦ πεζῇ, διεκόσμει τε αὐτοὺς κατὰ πᾶσαν
τὴν πορείαν καὶ διέταττεν ἄλλοτε ἄλλως ἄγων,
τούς τε ποταμούς, ὅσους γε καὶ ἐκεῖνοι, πεζῇ
διέβαινε. καὶ ἔστιν ὅτε καὶ ἀγγελίας ψευδεῖς
διὰ  διὰ συιδ., κατὰ Ωξ.  τῶν προσκόπων ἐποίει, ἵν᾽ ἅμα τε τὰ
τακτικὰ μελετῷεν καὶ ἕτοιμοι πρὸς πάντα καὶ
ἀνέκπληκτοι εἶεν. καὶ ὠνομάσθη μέν, ἐπειδὴ
καὶ τὴν Νίσιβιν εἷλε καὶ τὰς Βάτνας, Παρθικός,
πολλῷ δὲ μᾶλλον ἐπὶ τῇ τοῦ ὀπτίμου προσηγορίᾳ
ἢ ταῖς ἄλλαις συμπάσαις, ἅτε καὶ τῶν
τρόπων αὐτοῦ μᾶλλον ἢ τῶν ὅπλων οὔσῃ,
ἐσεμνύνετο.   χιπη. 235, 27-236, 7 ρ. στ.  
