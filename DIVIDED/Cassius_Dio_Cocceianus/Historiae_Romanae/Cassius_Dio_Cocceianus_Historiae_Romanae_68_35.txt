Τραϊανὸς δὲ ἐς τὴν τῶν πολεμίων ὑπὸ τὸ ἔαρ
ἠπείχθη.  ἠπείχθη ρκ., ὑπείχθη Ω, ὑπήχθη ξ.  ἐπεὶ δὲ ἡ χώρα ἡ πρὸς τῷ Τίγριδι
ἄφορος ναυπηγησίμων ξύλων ἐστί, τὰ πλοῖα, ἃ
ἐν ταῖς ὕλαις ταῖς περὶ τὴν Νίσιβιν ἐπεποίητο,  ἐπεποίητο βκ., ἐπεποίηντο Ω, ἐπεπόηντο ξ. 
ἐπὶ τὸν ποταμὸν ἤγαγεν ἐφ᾽ ἁμάξαις: οὕτω γάρ
πως κατεσκεύαστο ὥστε διαλύεσθαι καὶ συμπήγνυσθαι.
καὶ ἔζευξεν αὐτὸν κατὰ τὸ Καρδύηνον
ὄρος ἐπιπονώτατα: οἱ γὰρ βάρβαροι ἀντικαταστάντες
ἐκώλυον. ἀλλ᾽ ἦν γὰρ πολλὴ τῷ Τραϊανῷ
καὶ τῶν νεῶν καὶ τῶν στρατιωτῶν περιουσία, αἱ
μὲν ἐζεύγνυντο πολλῷ τάχει, αἱ δὲ πρὸ ἐκείνων
ἀνεκώχευον ὁπλίτας τε καὶ τοξότας φέρουσαι,
ἕτεραι δὲ ἔνθεν καὶ ἔνθεν ὡς διαβησόμεναι ἐπείρων.
ἔκ τε οὖν τούτων καὶ ἐξ αὐτῆς τῆς ἐκπλήξεως
τοῦ τοσαύτας ἅμα ναῦς ἀθρόας ἐξ ἠπείρου
ἀξύλου ἀναφανῆναι  ἀναφανῆναι ρκ., ἀποφανῆναι Ωξ.  ἐνέδοσαν  ἐνέδοσαν ξ, ἀνέδοσαν ϝ.  οἱ βάρβαροι.
καὶ ἐπεραιώθησαν οἱ Ῥωμαῖοι, καὶ τήν τε Ἀδιαβηνὴν
