θαφθεῖσι δέ σφι αὐτοῦ ταύτῃ τῇ περ ἔπεσον, καὶ τοῖσι πρότερον τελευτήσασι ἢ ὑπὸ Λεωνίδεω ἀποπεμφθέντας οἴχεσθαι, ἐπιγέγραπται γράμματα λέγοντα τάδε.
ταῦτα μὲν δὴ τοῖσι πᾶσι ἐπιγέγραπται, τοῖσι δὲ Σπαρτιήτῃσι ἰδίῃ.
Λακεδαιμονίοισι μὲν δὴ τοῦτο, τῷ δὲ μάντι τόδε.
ἐπιγράμμασι μέν νυν καὶ στήλῃσι, ἔξω ἢ τὸ τοῦ μάντιος ἐπίγραμμα, Ἀμφικτύονες εἰσὶ σφέας οἱ ἐπικοσμήσαντες: τὸ δὲ τοῦ μάντιος Μεγιστίεω Σιμωνίδης ὁ Λεωπρέπεος ἐστὶ κατὰ ξεινίην ὁ ἐπιγράψας.
μυριάσιν ποτὲ τῇδε τριηκοσίαις ἐμάχοντο 
ἐκ Πελοποννάσου χιλιάδες τέτορες. 
ὦ ξεῖν᾽, ἀγγέλλειν Λακεδαιμονίοις ὅτι τῇδε 
κείμεθα τοῖς κείνων ῥήμασι πειθόμενοι. 
μνῆμα τόδε κλεινοῖο Μεγιστία, ὅν ποτε Μῆδοι 
Σπερχειὸν ποταμὸν κτεῖναν ἀμειψάμενοι, 
μάντιος, ὃς τότε κῆρας ἐπερχομένας σάφα εἰδώς 
οὐκ ἔτλη Σπάρτης ἡγεμόνα προλιπεῖν. 
