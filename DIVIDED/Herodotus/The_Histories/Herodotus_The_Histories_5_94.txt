Κορινθίοισι γὰρ ἦν πόλιος κατάστασις τοιήδε: ἦν ὀλιγαρχίη, καὶ οὗτοι Βακχιάδαι καλεόμενοι ἔνεμον τὴν πόλιν, ἐδίδοσαν δὲ καὶ ἤγοντο ἐξ ἀλλήλων. Ἀμφίονι δὲ ἐόντι τούτων τῶν ἀνδρῶν γίνεται θυγάτηρ χωλή: οὔνομα δέ οἱ ἦν Λάβδα. ταύτην Βακχιαδέων γὰρ οὐδεὶς ἤθελε γῆμαι, ἴσχει Ἠετίων ὁ Ἐχεκράτεος, δήμου μὲν ἐὼν ἐκ Πέτρης, ἀτὰρ τὰ ἀνέκαθεν Λαπίθης τε καὶ Καινείδης.
ἐκ δέ οἱ ταύτης τῆς γυναικὸς οὐδ᾽ ἐξ ἄλλης παῖδες ἐγίνοντο. ἐστάλη ὦν ἐς Δελφοὺς περὶ γόνου. ἐσιόντα δὲ αὐτὸν ἰθέως ἡ Πυθίη προσαγορεύει τοῖσιδε τοῖσι ἔπεσι.
ταῦτα χρησθέντα τῷ Ἠετίωνι ἐξαγγέλλεταί κως τοῖσι Βακχιάδῃσι, τοῖσι τὸ μὲν πρότερον γενόμενον χρηστήριον ἐς Κόρινθον ἦν ἄσημον, φέρον τε ἐς τὠυτὸ καὶ τὸ τοῦ Ἠετίωνος καὶ λέγον ὧδε.
Ἠετίων, οὔτις σε τίει πολύτιτον ἐόντα. 
Λάβδα κύει, τέξει δ᾽ ὀλοοίτροχον: ἐν δὲ πεσεῖται 
ἀνδράσι μουνάρχοισι, δικαιώσει δὲ Κόρινθον. 
αἰετὸς ἐν πέτρῃσι κύει, τέξει δὲ λέοντα 
καρτερὸν ὠμηστήν: πολλῶν δ᾽ ὑπὸ γούνατα λύσει. 
ταῦτά νυν εὖ φράζεσθε, Κορίνθιοι, οἳ περὶ καλήν 
Πειρήνην οἰκεῖτε καὶ ὀφρυόεντα Κόρινθον. 
