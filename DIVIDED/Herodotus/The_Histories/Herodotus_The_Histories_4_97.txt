Δαρεῖος δὲ ὡς ἀπίκετο καὶ ὁ πεζὸς ἅμ᾽  αὐτῷ στρατὸς ἐπὶ τὸν Ἴστρον, ἐνθαῦτα διαβάντων  πάντων Δαρεῖος ἐκέλευσε τούς τε Ἴωνας τὴν  σχεδίην λύσαντας ἕπεσθαι κατ᾽ ἤπειρον ἑωυτῷ  καὶ τὸν ἐκ τῶν νεῶν στρατόν.
μελλόντων δὲ τῶν  Ἰώνων λύειν καὶ ποιέειν τὰ κελευόμενα, Κώης ὁ  Ἐρξάνδρου στρατηγὸς ἐὼν Μυτιληναίων ἔλεξε Δαρείῳ τάδε, πυθόμενος πρότερον εἰ οἱ φίλον εἴη  γνώμην ἀποδέκεσθαι παρὰ τοῦ βουλομένου ἀποδείκνυσθαι. 
κάρτα  τε  ἥσθη τῇ γνώμῃ Δαρεῖος καὶ μιν ἀμείψατο τοῖσιδε.    
ὦ βασιλεῦ, ἐπὶ γῆν γὰρ μέλλεις  στρατεύεσθαι τῆς οὔτε ἀρηρομένον φανήσεται  οὐδὲν οὔτε πόλις οἰκεομένη: σύ νυν γέφυραν ταύτὴν ἔα κατὰ χώρην ἑστάναι, φυλάκους αὐτῆς  λιπὼν τούτους οἵπερ μιν ἔζευξαν. 
καὶ ἤν τε κατὰ  νόον πρήξωμεν εὑρόντες Σκύθας, ἔστι ἄποδος ἡμῖν,  ἤν τε καὶ μή σφεας εὑρεῖν δυνώμεθα, ἥ γε ἄποδος ἡμῖν ἀσφαλής:  οὐ γὰρ ἔδεισά κω μὴ ἑσσωθέωμεν  ὑπὸ Σκυθέων μάχῃ, ἁλλὰ μᾶλλον μὴ οὐ δυνάμενοι σφέας εὑρεῖν πάθωμεν τι ἀλώμενοι.
καὶ  τάδε λέγειν φαίη τις ἄν με ἐμεωυτοῦ εἵνεκεν, ὡς  καταμένω: ἐγὼ δὲ γνώμην μὲν τὴν εὕρισκον ἀρίστην σοί, βασιλεῦ, ἐς μέσον φέρω, αὐτὸς μέντοι ἕψομαί τοι καὶ  οὐκ  ἂν  λειφθείην.
ξεῖνε Λέσβιε, σωθέντος ἐμεῦ ὀπίσω ἐς οἶκον τὸν  ἐμὸν ἐπιφάνηθί μοι πάντως, ἵνα σε ἀντὶ χρηστῆς  συμβουλίης χρηστοῖσι ἔργοισι ἀμείψωμαι. 
