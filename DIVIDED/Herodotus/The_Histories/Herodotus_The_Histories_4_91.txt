ἐπὶ τοῦτον ὦν τὸν ποταμὸν ἀπικόμενος ὁ  Δαρεῖος ὡς ἐστρατοπεδεύσατο, ἡσθεὶς τῷ ποταμῷ   στήλην ἔστησε καὶ ἐνθαῦτα, γράμματα ἐγγράψας   λέγοντα τάδε. 
ταῦτα   δὲ ἐνθαῦτα ἐγράφη.   
Τεάρου ποταμοῦ κεφαλαὶ ὕδωρ   ἄριστόν τε καὶ κάλλιστον παρέχονται πάντων   ποταμῶν:  καὶ ἐπ᾽ αὐτὰς ἀπίκετο ἐλαύνων ἐπὶ   Σκύθας στρατὸν ἀνὴρ ἄριστος τε καὶ κάλλιστος   πάντων ἀνθρώπων, Δαρεῖος ὁ Ὑστάσπεος, Περσέων τε καὶ πάσης τῆς ἠπείρου βασιλεύς. 
