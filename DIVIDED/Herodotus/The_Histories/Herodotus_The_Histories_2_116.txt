Ἑλένης μὲν ταύτην ἄπιξιν παρὰ Πρωτέα ἔλεγον οἱ ἱρέες γενέσθαι: δοκέει δέ μοι καὶ Ὅμηρος τὸν λόγον τοῦτον πυθέσθαι: ἀλλ᾽ οὐ γὰρ ὁμοίως ἐς τὴν ἐποποιίην εὐπρεπὴς ἦν τῷ ἑτέρῳ τῷ περ ἐχρήσατο, ἑκὼν μετῆκε αὐτόν, δηλώσας ὡς καὶ τοῦτον ἐπίσταιτο τὸν λόγον:
δῆλον δὲ κατὰ ἐποίησε ἐν Ἰλιάδι （καὶ οὐδαμῇ ἄλλῃ ἀνεπόδισε ἑωυτόν） πλάνην τὴν Ἀλεξάνδρου, ὡς ἀπηνείχθη ἄγων Ἑλένην τῇ τε δὴ ἄλλῃ πλαζόμενος καὶ ὡς ἐς Σιδῶνα τῆς Φοινίκης ἀπίκετο.
ἐπιμέμνηται δὲ αὐτοῦ ἐν Διομήδεος ἀριστείῃ: λέγει δὲ τὰ ἔπεα ὧδε.
ἐπιμέμνηται δὲ καὶ ἐν Ὀδυσσείῃ ἐν τοῖσιδε τοῖσι ἔπεσι.
καὶ τάδε ἕτερα πρὸς Τηλέμαχον Μενέλεως λέγει.
ἐν τούτοισι τοῖσι ἔπεσι δηλοῖ ὅτι ἠπίστατο τὴν ἐς Αἴγυπτον Ἀλεξάνδρου πλάνην: ὁμουρέει γὰρ ἡ Συρίη Αἰγύπτῶ, οἱ δὲ Φοίνικες, τῶν ἐστὶ ἡ Σιδών, ἐν τῇ Συρίῃ οἰκέουσι.
γὰρ 
1 
ἔνθ᾽ ἔσαν οἱ πέπλοι παμποίκιλοι, ἔργα γυναικῶν 
Σιδονίων, τὰς αὐτὸς Ἀλέξανδρος θεοειδής 
ἤγαγε Σιδονίηθεν, ἐπιπλὼς εὐρέα πόντον, 
τὴν ὁδὸν ἣν Ἑλένην περ ἀνήγαγεν εὐπατέρειαν. 
ηομερ, ιλιαδ, 6.289-292 
τοῖα Διὸς θυγάτηρ ἔχε φάρμακα μητιόεντα, 
ἐσθλά, τά οἱ Πολύδαμνα πόρεν Θῶνος παράκοιτις 
Αἰγυπτίη, τῇ πλεῖστα φέρει ζείδωρος ἄρουρα 
φάρμακα, πολλὰ μὲν ἐσθλὰ μεμιγμένα, πολλὰ δὲ λυγρά. 
ηομερ, οδψσσεψ, 4.227-230 
Αἰγύπτῳ μ᾽ ἔτι δεῦρο θεοὶ μεμαῶτα νέεσθαι 
ἔσχον, ἐπεὶ οὔ σφιν ἔρεξα τεληέσσας ἑκατόμβας. 
ηομερ,οδψσσεψ, 4.351-352 
