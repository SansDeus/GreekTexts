ἃ δὲ αὐτός τε ἰδὼν ἐπίσταμαι καὶ δέος
οὐδὲν ἀποκωλύει με περὶ αὐτῶν γράφειν τοιάδε ἐστί:
νεὼς ἐν Ῥώμῃ δείκνυται τῆς ἀγορᾶς οὐ πρόσω κατὰ
τὴν ἐπὶ Καρίνας φέρουσαν ἐπίτομον ὁδὸν ὑπεροχῇ
σκοτεινὸς ἱδρυμένος οὐ μέγας. λέγεται δὲ κατὰ τὴν 
ἐπιχώριον γλῶτταν ὑπ᾽ Ἐλαίας τὸ χωρίον. ἐν δὲ
τούτῳ κεῖνται τῶν Τρωικῶν θεῶν εἰκόνες, ἃς ἅπασιν
ὁρᾶν θέμις, ἐπιγραφὴν ἔχουσαι δηλοῦσαν τοὺς Πενάτας.
εἰσὶ δὲ νεανίαι δύο καθήμενοι δόρατα διειληφότες, 
τῆς παλαιᾶς ἔργα τέχνης. πολλὰ δὲ καὶ ἄλλα ἐν
ἱεροῖς ἀρχαίοις εἴδωλα τῶν θεῶν τούτων ἐθεασάμεθα,
καὶ ἐν ἅπασι νεανίσκοι δύο στρατιωτικὰ σχήματα
ἔχοντες φαίνονται. ὁρᾶν μὲν δὴ ταῦτα ἔξεστιν, 
ἀκούειν δὲ καὶ γράφειν ὑπὲρ αὐτῶν, ἃ Καλλίστρατός
τε ὁ περὶ Σαμοθρᾴκης συνταξάμενος ἱστορεῖ καὶ Σάτυρος
ὁ: τοὺς ἀρχαίους μύθους συναγαγὼν καὶ ἄλλοι
συχνοί, παλαιότατος δὲ ὧν ἡμεῖς ἴσμεν ποιητὴς Ἀρκτῖνος.
λέγουσι γοῦν ὧδε: Χρύσην τὴν Πάλλαντος
θυγατέρα γημαμένην Δαρδάνῳ φερνὰς ἐπενέγκασθαι
δωρεὰς Ἀθηνᾶς τά τε Παλλάδια καὶ τὰ ἱερὰ τῶν
μεγάλων θεῶν διδαχθεῖσαν αὐτῶν τὰς τελετάς. ἐπειδὴ
δὲ τὴν ἐπομβρίαν φεύγοντες Ἀρκάδες Πελοπόννησον
μὲν ἐξέλιπον, ἐν δὲ τῇ Θρᾳκίᾳ νήσῳ τοὺς βίους
ἱδρύσαντο, κατασκευάσαι τὸν Δάρδανον ἐνταῦθα τῶν
θεῶν τούτων ἱερὸν ἀρρήτους τοῖς ἄλλοις ποιοῦντα
τὰς ἰδίους αὐτῶν ὀνομασίας καὶ τὰς τελετὰς αὐτοῖς
τὰς καὶ εἰς τόδε χρόνου γινομένας ὑπὸ Σαμοθρᾴκων
ἐπιτελεῖν. ὡς δὲ μετῆγε τοῦ λεὼ τὴν πλείω 
μοῖραν εἰς τὴν Ἀσίαν τὰ μὲν ἱερὰ τῶν θεῶν καὶ
τὰς τελετὰς τοῖς ὑπομείνασιν ἐν τῇ νήσῳ καταλιπεῖν:
τὰ δὲ Παλλάδια καὶ τὰς   θεῶν εἰκόνας
κατασκευασάμενον ἀγαγέσθαι μετ᾽ αὐτοῦ. διαμαντευόμενον
δὲ περὶ τῆς οἰκήσεως τά τε ἄλλα μαθεῖν
καὶ περὶ τῶν ἱερῶν τῆς φυλακῆς τόνδε τὸν χρησμὸν λαβεῖν:
δοκοῦσι γάρ μοι τοῦ θ μήπω γράμματος εὑρημένου
τῷ δ δηλοῦν τὴν ἐκείνου δύναμιν οἱ παλαιοί. 
τῶν 
εἰς πόλιν ἣν κτίζῃσθα θεοῖς σέβας ἄφθιτον αἰεὶ
θεῖναι, καὶ φυλακαῖς τε σέβειν θυσίαις τε χοροῖς τε.
ἔστ᾽ ἂν γὰρ τάδε σεμνὰ καθ᾽ ὑμετέρην χθόνα μίμνῃ
δῶρα Διὸς κούρης ἀλόχῳ σέθεν, ἡ δὲ πόλις σοι
ἔσται ἀπόρθητος τὸν ἀεὶ χρόνον ἤματα πάντα.
