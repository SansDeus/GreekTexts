Μάλλιος ὁ ἀριστεύσας, ὅτε εἰς τὸ Καπιτώλιον
Ῥωμαῖοι κατέφυγον, κινδυνεύων διὰ τυραννίδος
ἐπίθεσιν ἀπολέσθαι, βλέψας εἰς τὸ Καπιτώλιον
καὶ τὰς χεῖρας ἐκτείνας εἰς τὸν ἐν αὐτῷ νεὼν τοῦ
Διὸς εἶπεν: οὐδ᾽ ἐκεῖνος ὁ τόπος ἱκανὸς ἔσται με
σῶσαι, ὃν ὑπὸ τῶν βαρβάρων κρατηθέντα διέσωσα
ὑμῖν ἐγώ; ἀλλὰ καὶ τότε ὑπὲρ ὑμῶν ἀπέθνησκον καὶ
νῦν ὑφ᾽ ὑμῶν ἀποθανοῦμαι. τότε μὲν οὖν συμπαθήσαντες
ἀφῆκαν αὐτόν, ὕστερον δὲ κατὰ κρημνοῦ ἐρρίφη.
αμβρ.
