ἦν δὲ ἡ Οὐιεντανῶν πόλις οὐθὲν 
ὑποδεεστέρα τῆς Ῥώμης ἐνοικεῖσθαι γῆν τε πολλὴν
καὶ πολύκαρπον ἔχουσα, τὴν μὲν ὀρεινήν, τὴν δὲ
πεδιάδα, καὶ τὸν ὑπερκείμενον ἀέρα καθαρώτατον καὶ
πρὸς ὑγιείαν ἀνθρώποις ἄριστον, οὔτε ἕλους πολησίον
ὄντος, ὅθεν ἕλκονται βαρεῖς ἀτμοὶ καὶ δυσώδεις, οὔτε
ποταμοῦ τινος ψυχρὰς ἕωθεν ἀνιέντος αὔρας, ὑδάτων
τε οὐ σπανίων ὄντων οὐδ᾽ ἐπακτῶν, ἀλλ᾽ αὐθιγενῶν
καὶ πλουσίων καὶ πίνεσθαι κρατίστων. 
αμβρ. 
