δεύτερον ὑπατεύοντος Αὔλου Κορνηλίου
Κόσσου καὶ Τίτου Κοιντίου αὐχμῷ μεγάλῳ κακωθεῖσα
ἡ γῆ πάντων ἐσπάνισεν οὐ μόνον τῶν ὀμβρίων, ἀλλὰ
καὶ τῶν ναματιαίων ὑδάτων: ἐκ δὲ τούτου προβάτων
μὲν καὶ ὑποζυγίων καὶ βοῶν ἐπίλειψις παντελὴς ἐγέ-
νετο, εἰς δὲ τοὺς ἀνθρώπους νόσοι κατέσκηψαν πολλαὶ
μὲν καὶ ἄλλαι, μάλιστα δὲ ἡ ψωρώδης καλουμένη,
δεινὰς ὀδύνας παρέχουσα τοῖς χρωσὶ κατὰ τοὺς ὀδα-
ξησμοὺς καὶ πρὸς τὰς ἑλκώσεις ἔτι μᾶλλον ἀγριαινο-
μένη: πάθος ἐλεεινὸν ἐν τοῖς πάνυ καὶ τοῦ ταχίστου
τῶν ὀλέθρων αἴτιον. 
οὐκ ἐδόκει τοῖς προεστηκόσι τοῦ συνεδρίου
βαθεῖαν εἰρήνην καὶ πολυχρόνιον ἄγειν σχολὴν ἐν-
θυμουμένοις, ὅτι ῥᾳθυμία καὶ τρυφὴ συνεισπορεύεται
ταῖς πόλεσι μετὰ τῆς εἰρήνης, καὶ ἅμα τὰς πολιτικὰς
ὀρρωδοῦσι ταραχάς. καὶ αὗται γὰρ ἅμα τῷ κατα-
λυθῆναι τοὺς ὑπερορίους πολέμους χαλεπαὶ καὶ συν-
εχεῖς ἐξ ἁπάσης προφάσεως ἀνίσταντο.
κρεῖττον ταῖς φιλανθρωπίαις περιεῖναι τῶν ἐχθρῶν
ἢ ταῖς τιμωρίαις, δι᾽ ἃς κεἰ μηδὲν ἕτερον αἱ γέ τοι
παρὰ τῶν θεῶν ἐλπίδες ἡδίους αὐτοῖς ὑπάρχουσιν.
ὡς ἔμαθε τοὺς πολεμίους ἐκ τῶν κατόπιν
προσιόντας, ἐπιστρέφειν μὲν ὀπίσω περιεχόμενος ὑπὸ
τῶν πολεμίων πανταχόθεν ἀπέγνω ἐνθυμούμενος, ὅτι
κινδυνεύσουσιν ἅπαντες οὐθὲν ἀποδειξάμενοι γενναῖον
ἔργον αἴσχιστα διαφθαρῆναι, ὀλίγοι τε πρὸς πολλοὺς
μαχόμενοι καὶ τεθωρακισμένοι πρὸς ἐλαφρούς. ἰδὼν
δὲ ὄχθον τινὰ ὑψηλὸν ἐπιεικῶς, ὃς ἦν αὐτῷ οὐ πρόσω,
τοῦτον ἔγνω καταλαβέσθαι. 
Ἀγρίππας Μενήνιος καὶ Πόπλιος Λουκρήτιος
καὶ Σερούιος Ναύτιος, χιλίαρχοι † τιμηθέντες, ἐπί-
θεσίν τινα κατὰ τῆς πόλεως γενομένην ὑπὸ δούλων
ἐφώρασαν.  ἔμελλον δὲ οἱ μετέχοντες τῆς συνωμοσίας
πῦρ ἐμβαλόντες ταῖς οἰκίαις κατὰ πολλοὺς ἅμα τόπους
νύκτωρ, ὁπότε μάθοιεν ἐπὶ τὴν τῶν καιομένων βοηθείαν
ὡρμηκότας ἅπαντας τό τε Καπιτώλιον καὶ τοὺς
ἄλλους ἐρυμνοὺς καταλαμβάνεσθαι τόπους, ἐγκρατεῖς
δὲ γενόμενοι τῶν καρτερῶν τῆς πόλεως, ἐπὶ τὴν ἐλευθερίαν
τοὺς ἄλλους δούλους παρακαλεῖν, καὶ σὺν ἐκείνοις
ἀποκτείναντες τοὺς δεσπότας τὰς τῶν πεφονευμένων
γυναῖκάς τε καὶ κτήσεις παραλαμβάνειν. τῆς
δὲ πράξεως περιφανοῦς γενομένης συλληφθέντες οἱ
πρῶτοι συνθέντες τὴν ἐπιβουλὴν καὶ μαστιγωθέντες
ἐπὶ τοὺς σταυροὺς ἀπήχθησαν: τῶν δὲ μηνυσάντων
αὐτούς, ὄντων δυεῖν, ἐλευθερίαν τε καὶ δραχμὰς 
ἑκάτερος ἔλαβεν ἐκ τοῦ δημοσίου. 
Ambr. 
Ambr. 
Ambr. 
χιλίας 
αμβρ. 
