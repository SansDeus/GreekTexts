ἐκ τούτων οὐδὲν ἔστιν οὔτε ἀκριβὲς ἀλλ᾽ οὐδὲ ἀληθὲς 
εὑρεῖν: οὔτε γὰρ γένος τἀνδρὸς οὔτε χρόνους, 
καθ᾽ οὓς ἦν, οὔτε τόπον, ἐν ᾧ διέτριψε, δεδήλωκεν,
ὀνόματα   δὲ μόνον κοινὰ καὶ περιτρέχοντα ἐσπούδασε
καὶ πλῆθος λόγων εἶπεν οὐδενὶ τῶν   σύμφωνον.
ἔδει δὲ τοὐναντίον. ἃ οὖν ἐγὼ αὐτὸς δι᾽ ἐμαυτοῦ
κατελαβόμην, ταῦτ᾽ ἐστίν: Δείναρχος ὁ ῥήτωρ υἱὸς μὲν 
ἦν Σωστράτου, Κορίνθιος δὲ τὸ γένος, ἀφικόμενος δὲ
εἰς Ἀθήνας, καθ᾽ ὃν χρόνον ἤνθουν αἵ τε τῶν φιλοσόφων
καὶ ῥητόρων διατριβαί, Θεοφράστῳ τε συνεγένετο
καὶ Δημητρίῳ τῷ Φαληρεῖ. εὐφυὴς δὲ περὶ τοὺς
πολιτικοὺς λόγους γενόμενος ἀκμαζόντων ἔτι τῶν περὶ 
Δημοσθένην ἤρξατο λόγους γράφειν καὶ προῄει κατὰ
μικρὸν εἰς δόξαν. μάλιστα δὲ ἤκμασε μετὰ τὴν Ἀλεξάνδρου
τελευτήν, Δημοσθένους μὲν καὶ τῶν ἄλλων
ῥητόρων φυγαῖς ἀιδίοις καὶ θανάτοις περιπεσόντων,
οὐδενὸς δ᾽ ὑπολειπομένου μετ᾽ αὐτοὺς ἀνδρὸς ἀξίου 
λόγου. καὶ διατετέλεκεν ἐτῶν πεντεκαίδεκα χρόνον
λόγους συγγράφων τοῖς βουλομένοις, ἕως Κάσσανδρος
τὴν πόλιν κατέσχεν. ἐπὶ δὲ Ἀναξικράτους ἄρχοντος,
ἐφ᾽   οὗ κατέλυσαν τὴν ἐν τῇ Μουνυχίᾳ φρουρὰν ὑπὸ 
Κασσάνδρου κατασταθεῖσαν οἱ περὶ Ἀντίγονον καὶ
Δημήτριον  τοὺς  βασιλεῖς, αἰτίαν ἔχων ἅμα τοῖς ἐπιφανεστάτοις
Ἀθηναίων καίτοι ξένος αὐτὸς ὢν καταλῦσαι
τὸν δῆμον, ὁρῶν ἠρεθισμένους τοὺς Ἀθηναίους
καὶ μάλιστα τῷ πλουτεῖν ἑαυτὸν ὑφορωμένους, μὴ διὰ
τοῦτο πάθῃ τι δεινόν, εἰσελθεῖν μὲν εἰς δικαστήριον
οὐχ ὑπέμεινεν, ἐξελθὼν δὲ τῆς πόλεως καὶ ἐλθὼν εἰς
Χαλκίδα τὴν ἐν Εὐβοίᾳ, τὸν ἀπ᾽ Ἀναξικράτους χρόνον
ἕως Φιλίππου πεντεκαιδεκαετῆ γενόμενον ἐκεῖ διέτριψεν,
εἴ τις αὐτῷ γένοιτο διὰ Θεοφράστου καὶ τῶν
