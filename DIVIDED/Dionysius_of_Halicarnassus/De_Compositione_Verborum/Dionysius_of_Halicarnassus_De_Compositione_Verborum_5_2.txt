πλῆξε δ᾽ ἀνασχόμενος σχίζῃ δρυός, ἣν λίπε κείων,
πρότερον γὰρ δή που τὸ ἐπανατείνασθαί ἐστι τοῦ
πλῆξαι. καὶ ἔτι
πρῶτον γὰρ δή που προσῆκεν τῷ μέλλοντι τὸν πέλεκυν
ἐμβάλλειν εἰς τοὺς τένοντας τοῦ ταύρου τὸ στῆναι
αὐτοῦ πλησίον. ἔτι πρὸς τούτοις ἠξίουν τὰ μὲν ὀνοματικὰ προτάττειν τῶν ἐπιθέτων, τὰ δὲ προσηγορικὰ
τῶν ὀνοματικῶν, τὰς δ᾽ ἀντονομασίας τῶν προσηγορικῶν, ἔν τε τοῖς ῥήμασι φυλάττειν, ἵνα τὰ ὀρθὰ τῶν
ἐγκλινομένων ἡγῆται καὶ τὰ παρεμφατικὰ τῶν ἀπαρεμφάτων, καὶ ἄλλα τοιαῦτα πολλά. πάντα δὲ ταῦτα διεσάλευεν ἡ πεῖρα καὶ τοῦ μηδενὸς ἄξια ἀπέφαινε. τοτὲ
μὲν γὰρ ἐκ τούτων ἐγίνετο καὶ τῶν ὁμοίων αὐτοῖς
ἡδεῖα ἡ σύνθεσις καὶ καλή, τοτὲ δ᾽ ἐκ τῶν μὴ τοιούτων ἀλλ᾽ ἐναντίων. διὰ ταύτας μὲν δὴ τὰς αἰτίας τῆς
τοιαύτης θεωρίας ἀπέστην. ἐμνήσθην δ᾽ αὐτῶν καὶ
νῦν οὐχ ὡς σπουδῆς ἀξίων, καὶ τὰς διαλεκτικὰς παρεθέμην τέχνας οὐχ ὡς ἀναγκαίας, ἀλλ᾽ ἵνα μηδεὶς δοκῶν ἔχειν τι αὐτὰς χρήσιμον εἰς τὴν παροῦσαν θεωρίαν
περὶ πολλοῦ ποιῆται εἰδέναι, θηρευθεὶς ταῖς ἐπιγραφαῖς τῶν πραγματειῶν ὁμοιότητά τινα ἐχούσαις καὶ
τῇ δόξῃ τῶν συνταξαμένων αὐτάς.
ἤλασεν ἄγχι στάς, πέλεκυς δ᾽ ἀπέκοψε τένοντας
αὐχενίους,
