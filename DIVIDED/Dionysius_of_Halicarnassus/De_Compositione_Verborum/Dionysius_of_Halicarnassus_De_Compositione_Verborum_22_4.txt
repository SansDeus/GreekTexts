τὸ πρῶτον αὐτῷ κῶλον ἐκ τεττάρων σύγκειται λέξεως μορίων, ῥήματος καὶ συνδέσμου καὶ δυεῖν προσηγορικῶν: τὸ μὲν οὖν ῥῆμα καὶ ὁ σύνδεσμος συναλοιφῇ
κερασθέντα οὐκ ἀηδῆ πεποίηκε τὴν ἁρμονίαν: τὸ δὲ
προσηγορικὸν τῷ συνδέσμῳ συντιθέμενον ἀποτετράχυκεν ἀξιολόγως τὴν ἁρμογήν: τὸ γὰρ ἐν χορὸν καὶ
ἀντίτυπον καὶ οὐκ εὐεπές, τοῦ μὲν συνδέσμου λήγοντος εἰς ἡμίφωνον στοιχεῖον τὸ , τοῦ δὲ προσηγορικοῦ τὴν ἀρχὴν λαμβάνοντος ἀφ᾽ ἑνὸς τῶν ἀφώνων
τοῦ : ἀσύμμικτα δὲ τῇ φύσει ταῦτα τὰ στοιχεῖα καὶ
ἀκόλλητα: οὐ γὰρ πέφυκε κατὰ μίαν συλλαβὴν τοῦ 
προτάττεσθαι τὸ , ὥστε οὐδὲ συλλαβῶν ὅρια γινόμενα συνάπτει τὸν ἦχον, ἀλλ᾽ ἀνάγκη σιωπήν τινα
γενέσθαι μέσην ἀμφοῖν τὴν διορίζουσαν ἑκατέρου τῶν
γραμμάτων τὰς δυνάμεις. τὸ μὲν δὴ πρῶτον κῶλον
οὕτω τραχύνεται τῇ συνθέσει. κῶλα δέ με δέξαι λέγειν οὐχ οἷς Ἀριστοφάνης ἢ τῶν ἄλλων τις μετρικῶν
διεκόσμησε τὰς ᾠδάς, ἀλλ᾽ οἷς ἡ φύσις ἀξιοῖ διαιρεῖν
τὸν λόγον καὶ ῥητόρων παῖδες τὰς περιόδους διαιροῦσι.
ν 
χ 
χ 
ν 
