ἀλλ᾽ ἵνα μὴ τοῦτον ὑπολάβῃ τις μόνον οὕτως αὐτῷ
κατεσκευάσθαι τὸν λόγον, ἑτέρου πάλιν ἅψομαι τοῦ
πάνυ ἡρμηνεῦσθαι δαιμονίως δοκοῦντος, τοῦ ὑπὲρ
Κτησιφῶντος, ὃν ἐγὼ κράτιστον ἀποφαίνομαι πάντων
λόγων: ὁρῶ δὴ κἀν τούτῳ μετὰ τὴν προσαγόρευσιν
τῶν Ἀθηναίων εὐθέως τὸν κρητικὸν ῥυθμόν, εἴτε ἄρα
παιᾶνά τις αὐτὸν βούλεται καλεῖν （διοίσει γὰρ οὐδέν）
τὸν ἐκ πέντε συγκείμενον χρόνων οὐκ αὐτοσχεδίως μὰ
Δία ἀλλ᾽ ὡς οἷόν τε μάλιστα ἐπιτετηδευμένως δι᾽ ὅλου
τοῦ κώλου πλεκόμενον τούτου
οὐ τοιοῦτος μέντοι κἀκεῖνός ἐστιν ὁ ῥυθμός
ἐμοὶ γοῦν δοκεῖ: ἔξω γὰρ τοῦ τελευταίου ποδὸς τά γε
ἄλλα παντάπασιν ἴσα. ἔστω καὶ τοῦτο, εἰ βούλεταί
τις, αὐτοσχέδιον: ἀλλὰ καὶ τὸ συναπτόμενον τούτῳ
κῶλον ἰαμβεῖόν ἐστιν ὀρθόν, συλλαβῇ τοῦ τελείου
δέον, ἵνα δὴ κἀνταῦθα ἄσημον γένηται τὸ μέτρον, ἐπεὶ
μιᾶς γε συλλαβῆς προστεθείσης τέλειον ἔσται
κἄπειτα ὁ παιὰν ἢ ὁ κρητικὸς ἐκεῖνος ὁ πεντάχρονος
ἥξει ῥυθμὸς ἐν τοῖς ἑξῆς τούτοις . τοῦτο γὰρ ἔοικεν, ὅ τι
μὴ κατακλωμένους ἔχει δύο πόδας ἐν ἀρχαῖς, κατὰ
γοῦν τὰ ἄλλα πάντα τῷ παρὰ Βακχυλίδῃ
τοῖς θεοῖς εὔχομαι πᾶσι καὶ πάσαις.
Κρησίοις ἐν ῥυθμοῖς παῖδα μέλψωμεν;
.
ὅσην εὔνοιαν ἔχων ἔγωγε διατελῶ 
οὐχ ἕδρας ἔργον οὐδ᾽ ἀμβολᾶς, ἀλλὰ χρυσαιγίδος
Ἰτανίας
χρὴ παρ᾽ εὐδαίδαλον ναὸν ἐλθόντας ἁβρόν τι δεῖξαι.
τῇ πόλει καὶ
πᾶσιν ὑμῖν τοσαύτην ὑπάρξαί μοι παρ᾽ ὑμῶν
εἰς τουτονὶ τὸν ἀγῶνα 
