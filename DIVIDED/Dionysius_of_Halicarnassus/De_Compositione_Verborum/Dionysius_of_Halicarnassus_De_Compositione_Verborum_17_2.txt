πᾶν ὄνομα καὶ ῥῆμα καὶ ἄλλο μόριον λέξεως, ὅ τι
μὴ μονοσύλλαβόν ἐστιν, ἐν ῥυθμῷ τινι λέγεται: τὸ δ᾽
αὐτὸ καλῶ πόδα καὶ ῥυθμόν. δισυλλάβου μὲν οὖν
λέξεως διαφοραὶ τρεῖς. ἢ γὰρ ἐξ ἀμφοτέρων ἔσται
βραχειῶν ἢ ἐξ ἀμφοτέρων μακρῶν ἢ τῆς μὲν βραχείας,
τῆς δὲ μακρᾶς. τοῦ δὲ τρίτου τούτου ῥυθμοῦ διττὸς
ὁ τρόπος: ὃ μέν τις ἀπὸ βραχείας ἀρχόμενος καὶ λήγων εἰς μακράν, ὃ δ᾽ ἀπὸ μακρᾶς καὶ λήγων εἰς βραχεῖαν. ὁ μὲν οὖν βραχυσύλλαβος ἡγεμών τε καὶ
πυρρίχιος καλεῖται, καὶ οὔτε μεγαλοπρεπής ἐστιν οὔτε
σεμνός: σχῆμα δ᾽ αὐτοῦ τοιόνδε
ὁ δ᾽ ἀμφοτέρας τὰς συλλαβὰς μακρὰς ἔχων κέκληται
μὲν σπονδεῖος, ἀξίωμα δὲ ἔχει μέγα καὶ σεμνότητα
πολλήν: παράδειγμα δ᾽ αὐτοῦ τόδε
ὁ δ᾽ ἐκ βραχείας τε καὶ μακρᾶς συγκείμενος ἐὰν μὲν
τὴν ἡγουμένην λάβῃ βραχεῖαν, ἴαμβος καλεῖται, καὶ
ἔστιν οὐκ ἀγεννής: ἐὰν δὲ ἀπὸ τῆς μακρᾶς ἄρχηται,
τροχαῖος, καὶ ἔστι μαλακώτερος θατέρου καὶ ἀγεννέστερος: παράδειγμα δὲ τοῦ μὲν προτέρου τοιόνδε
τοῦ δ᾽ ἑτέρου
ῥυθμοὶ καὶ σχήματα τοσαῦτα: τρισυλλάβων δ᾽ ἕτερα
πλείω τῶν εἰρημένων καὶ ποικιλωτέραν ἔχοντα θεωρίαν.
ὁ μὲν γὰρ ἐξ ἁπασῶν βραχειῶν συνεστώς, καλούμενος
δὲ ὑπό τινων χορεῖος , οὗ παράδειγμα τοιόνδε
ταπεινός τε καὶ ἄσεμνός ἐστι καὶ ἀγεννής, καὶ οὐδὲν
ἂν ἐξ αὐτοῦ γένοιτο γενναῖον. ὁ δ᾽ ἐξ ἁπασῶν μακρῶν, μολοττὸν δ᾽ αὐτὸν οἱ μετρικοὶ καλοῦσιν, ὑψηλός τε καὶ ἀξιωματικός ἐστι καὶ διαβεβηκὼς ἐπὶ πολύ:
παράδειγμα δὲ αὐτοῦ τοιόνδε
ὁ δ᾽ ἐκ μακρᾶς καὶ δυεῖν βραχειῶν μέσην μὲν λαβὼν
τὴν μακρὰν ἀμφίβραχυς ὠνόμασται, καὶ οὐ σφόδρα
τῶν εὐσχήμων ἐστὶ ῥυθμῶν ἀλλὰ διακέκλασταί τε καὶ
πολὺ τὸ θῆλυ καὶ ἀηδὲς ἔχει, οἷά ἐστι ταυτί
ὁ δὲ προλαμβάνων τὰς δύο βραχείας ἀνάπαιστος μὲν
καλεῖται, σεμνότητα δ᾽ ἔχει πολλήν: καὶ ἔνθα δεῖ
μέγεθός τι περιτιθέναι τοῖς πράγμασιν ἢ πάθος, ἐπιτήδειός ἐστι παραλαμβάνεσθαι: τούτου τὸ σχῆμα τοιόνδε
ὁ δὲ ἀπὸ τῆς μακρᾶς ἀρχόμενος, λήγων δὲ εἰς τὰς
βραχείας δάκτυλος μὲν καλεῖται, πάνυ δ᾽ ἐστὶ σεμνὸς
καὶ εἰς τὸ κάλλος τῆς ἑρμηνείας ἀξιολογώτατος, καὶ τό
γε ἡρωικὸν μέτρον ἀπὸ τούτου κοσμεῖται ὡς ἐπὶ τὸ
πολύ: παράδειγμα δὲ αὐτοῦ τόδε
οἱ μέντοι ῥυθμικοὶ τούτου τοῦ ποδὸς τὴν μακρὰν
βραχυτέραν εἶναί φασι τῆς τελείας, οὐκ ἔχοντες δ᾽
εἰπεῖν ὅσῳ, καλοῦσιν αὐτὴν ἄλογον. ἕτερός ἐστιν ἀντίστροφον ἔχων τούτῳ ῥυθμόν, ὃς ἀπὸ τῶν βραχειῶν
ἀρξάμενος ἐπὶ τὴν ἄλογον τελευτᾷ: τοῦτον χωρίσαντες
ἀπὸ τῶν ἀναπαίστων κυκλικὸν καλοῦσι παράδειγμα
αὐτοῦ φέροντες τοιόνδε
περὶ ὧν ἂν ἕτερος εἴη λόγος: πλὴν ἀμφότεροί γε τῶν
πάνυ καλῶν οἱ ῥυθμοί. ἓν ἔτι λείπεται τρισυλλάβων
ῥυθμῶν γένος, ὃ συνέστηκεν ἐκ δύο μακρῶν καὶ βραχείας, τρία δὲ ποιεῖ σχήματα: μέσης μὲν γὰρ γινομένης τῆς βραχείας, ἄκρων δὲ τῶν μακρῶν κρητικός
τε λέγεται καὶ ἔστιν οὐκ ἀγεννής. ὑπόδειγμα δὲ αὐτοῦ
τοιοῦτον
ἂν δὲ τὴν ἀρχὴν αἱ δύο μακραὶ κατάσχωσιν, τὴν δὲ
τελευτὴν ἡ βραχεῖα, οἷά ἐστι ταυτί
ἀνδρῶδες πάνυ ἐστὶ τὸ σχῆμα καὶ εἰς σεμνολογίαν ἐπιτήδειον. τὸ δ᾽ αὐτὸ συμβήσεται κἂν ἡ βραχεῖα προτεθῇ τῶν μακρῶν: καὶ γὰρ οὗτος ὁ ῥυθμὸς ἀξίωμα
ἔχει καὶ μέγεθος: παράδειγμα δὲ αὐτοῦ τόδε
τούτοις ἀμφοτέροις ὀνόματα κεῖται τοῖς ποσὶν ὑπὸ τῶν
μετρικῶν βακχεῖος μὲν τῷ προτέρῳ, θατέρῳ δὲ ὑποβάκχειος. οὗτοι δώδεκα ῥυθμοί τε καὶ πόδες εἰσὶν οἱ
πρῶτοι καταμετροῦντες ἅπασαν ἔμμετρόν τε καὶ ἄμετρον λέξιν, ἐξ ὧν γίνονται στίχοι τε καὶ κῶλα: οἱ γὰρ
ἄλλοι πόδες καὶ ῥυθμοὶ πάντες ἐκ τούτων εἰσὶ σύνθετοι. ἁπλοῦς δὲ ῥυθμὸς ἢ ποὺς οὔτ᾽ ἐλάττων ἔσται
δύο συλλαβῶν οὔτε μείζων τριῶν. καὶ περὶ μὲν τούτων οὐκ οἶδ᾽ ὅ τι δεῖ τὰ πλείω λέγειν.
λέγε δὲ σὺ κατὰ πόδα νεόχυτα μέλεα.
ποίαν δῆθ᾽ ὁρμάσω, ταύταν
ἢ κείναν, κείναν ἢ ταύταν;
ἐπὶ σχολῇ πάρεστι, παῖ Μενοιτίου.
θυμέ, θύμ᾽ ἀμηχάνοισι κήδεσιν κυκώμενε.
δισυλλάβων μὲν δὴ μορίων λέξεως διαφοραί τε καὶ
Βρόμιε, δορατοφόρ᾽, ἐνυάλιε, πολεμοκέλαδε,
ὦ Ζηνὸς καὶ Λήδας κάλλιστοι σωτῆρες.
Ἴακχε θρίαμβε, σὺ τῶνδε χοραγέ.
βαρύ μοι κεφαλᾶς ἐπίκρανον ἔχειν.
Ἰλιόθεν με φέρων ἄνεμος Κικόνεσσι πέλασσεν.
κέχυται πόλις ὑψίπυλος κατὰ γᾶν.
οἳ δ᾽ ἐπείγοντο πλωταῖς ἀπήναισι χαλκεμβόλοις.
σοὶ Φοῖβε Μοῦσαί τε σύμβωμοι,
τίν᾽ ἀκτάν, τίν᾽ ὕλαν δράμω; ποῖ πορευθῶ;
τρίβραχυς πούς 
