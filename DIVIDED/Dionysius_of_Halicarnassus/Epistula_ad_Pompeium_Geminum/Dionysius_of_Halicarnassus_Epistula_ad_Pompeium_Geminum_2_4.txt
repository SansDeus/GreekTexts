ὅταν δ᾽ εἰς τὴν περιττολογίαν καὶ τὸ καλλιεπεῖν, ὃ 
πολλάκις εἴωθε ποιεῖν, ἄμετρον ὁρμὴν λάβῃ, πολλῷ   
χείρων ἑαυτῆς γίγνεται: καὶ γὰρ ἀηδεστέρα καὶ κάκιον 
ἑλληνίζουσα καὶ παχυτέρα φαίνεται: μελαίνει τε τὸ 
σαφὲς καὶ ζόφῳ ποιεῖ παραπλήσιον, ἕλκει τε μακρὸν 
ἀποτείνουσα τὸν νοῦν, συστρέψαι δὲ δέον ἐν ὀλίγοις 
ὀνόμασιν ἐκχεῖται εἰς ἀπειροκάλους περιφράσεις, πλοῦτον ὀνομάτων ἐπιδεικνυμένη, ὑπεριδοῦσα δὲ τῶν κυρίων 
ὀνομάτων κἀν τῇ κοινῇ χρήσει κειμένων τὰ πεποιημένα 
