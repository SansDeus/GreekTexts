ἐγὼ οὖν νομίζω δεῖν, ὅταν μὲν ἔπαινον προέληται 
γράφειν τις πράγματος εἴτε σώματος ὁποίου γέ τινος, 
τὰς ἀρετὰς αὐτοῦ καὶ οὐ τἀτυχήματα, εἴ τινα πρόσεστι, 
τῷ πράγματι ἢ τῷ σώματι δεῖν  προφέρειν: ὅταν δὲ 
βουληθῇ διαγνῶναι, τί τὸ κράτιστον ἐν ὅτῳ δή ποτε 
βίῳ καὶ τί τὸ βέλτιστον τῶν ὑπὸ ταὐτὸ γένος ἔργων, 
τὴν ἀκριβεστάτην ἐξέτασιν προσφέρειν καὶ μηδὲν παραλείπειν τῶν προσόντων αὐτοῖς εἴτε κακῶν εἴτε ἀγαθῶν: ἡ γὰρ ἀλήθεια οὕτως εὑρίσκεται μάλιστα, ἧς 
