Σημωνίδου 
Σημωνίδης: Κρίνεω Ἀμοργῖνος, ἰαμβογράφος. ἦν
δὲ τὸ ἐξ ἀρχῆς Σάμιος: ἐν δὲ τῷ ἀποικισμῷ τῆς Ἀμοργοῦ ἐστάλη
καὶ αὐτὸς ἡγεμὼν ὑπὸ Σαμίων. ἔκτισε δὲ Ἀμοργὸν εἰς γ́ πόλεις,
Μινώαν, Αἰγιαλόν, Ἀρκεσίμην. γέγονε δὲ μετὰ ἐνενήκοντα καὶ
τριακόσια ἔτη τῶν Τρωικῶν. ἔγραψε κατά τινας πρῶτος ἰάμβους,
Ἀρχαιολογίαν τε τῶν Σαμίων δι᾽ ἐλεγείας ἐν βιβλίοις β́, καὶ ἄλλα διάφορα.
συιδ. （ς.  ετ  ）
Σιμωνίδης 
Σιμμίας 
ἔστι δὲ καὶ Ἀμοργὸς τῶν Σποράδων ὅθεν ἦν Σημωνίδης ὁ τῶν ἰάμβων ποιητής.
στρ. 10. 487 
ξλεμ. αλ. στρ. 144 ς. 
Ἀμοργός: νῆσος μία τῶν Κυκλάδων ἔχουσα πόλεις τρεῖς Ἀρκεσίνην,
Μινώαν, Αἰγιάλην   ἀπὸ τῆς Μινώας ἦν Σημωνίδης
ὁ ἰαμβοποιὸς Ἀμοργῖνος καλούμενος   
στεπη. βψζ. 
σοὶ δὲ μυρία συνειδὼς ἰάμβων ἄξια βεβιωμένα, πρὸς ἅ μοι δοκεῖ
οὐδ᾽ ὁ Ἀρχίλοχος αὐτὸς διαρκέσαι προσκαλέσας καὶ τὸν Σημωνίδην καὶ τὸν Ἱππώνακτα συμποιεῖν μετ᾽ αὐτοῦ κἂν ἕν τι
τῶν προσόντων σοι κακῶν. οὕτως σύ γε παιδιὰς
ἀπέφηνας ἐν πάσῃ βδελυρίᾳ τὸν Ὀροδοικίδην καὶ τὸν Λυκάμβην καὶ
τὸν Βούπαλον, τοὺς ἐκείνων ἰάμβους.
λυξ. πσευδολ. 2 
εἰκοστῇ ἐννάτῃ Ὀλυμπιάδι   Σημωνίδην φασὶ
γενέσθαι.
ξψριλ. ξ. Jυλ. ι. π. 12 
ἰάμβων.α καὶ Β 
: Σημωνίδου: 
π. τοῦ βίου ὅτι βραχὺς καὶ εὐτελὴς καὶ φροντίδων
ἀνάμεστος 
ὦ παῖ, τέλος μὲν Ζεὺς ἔχει βαρύκτυπος 
πάντων ὅσ᾽ ἔστι, καὶ τίθησ᾽ ὅκῃ θέλει: 
νόος δ᾽ οὐκ ἐπ᾽ ἀνθρώποισιν, ἀλλ᾽ ἐπήμεροι 
ᾗ δὴ βοτὰ ζόωμεν, οὐδὲν εἰδότες 
ὅκως ἕκαστον ἐκτελευτήσει θεός. 
ἐλπὶς δὲ πάντας κἀπιπειθείη τρέφει 
ἄπρηκτον ὁρμαίνοντας: οἱ μὲν ἡμέρην 
μένουσιν ἐλθεῖν, οἱ δ᾽ ἐτέων περιτροπάς. 
νέωτα δ᾽ οὐδεὶς ὅστις οὐ δοκεῖ βροτῶν 
πλούτῳ τε κἀγαθοῖσιν ἵξεσθαι πτίλος. 
φθάνει δὲ τὸν μὲν γῆρας ἄζηλον λαβόν, 
πρὶν τέρμ᾽ ἵκηται: τοῖς δὲ δύστηνοι νόσοι 
φθείρουσι θυμόν: τοὺς δ᾽ Ἄρει δεδμημένους 
πέμπει μελαίνης Ἀΐδης ὑπὸ χθονός: 
οἱ δ᾽ ἐν θαλάσσῃ λαίλαπι κλονεύμενοι 
καὶ κύμασιν πολλοῖσι πορφυρῆς ἁλὸς 
θνῄσκουσιν, εὖτ᾽ ἂν νῆα νήσωνται ζοῇ: 
οἱ δ᾽ ἀγχόνην ἅψαντο δυστήνῳ λόφῳ 
καὐτάγρετοι λείπουσιν ἡλίου φάος. 
οὕτω κακῶν ἄπ᾽ οὐδέν: ἀλλὰ μυρίαι 
βροτοῖσι κῆρες κἀνεπίφραστοι δύαι 
καὶ πήματ᾽ ἐστίν: εἰ δ᾽ ἐμοὶ πιθοίατο, 
οὐκ ἂν καλῶν ἐρῷμεν, οὐδ᾽ ἐπ᾽ ἄλγεσι 
κακοῖς ἔχοντες θυμὸν αἰκιζοίμεθα. 
ξυρφραγ.τλγ-0260.1 
στοβ. φλ. 98. 16 
: Σημωνίδου: 
παρηγορικά 
τοῦ μὲν θανόντος οὐκ ἂν ἐνθυμοίμεθα, 
εἴ τι φρονοῦμεν, πλεῖον ἡμέρης μιῆς. 
ξυρφραγ.τλγ-0260.2 
στοβ. φλ. 124. 5 
: Σημωνίδου: 
σύγκρισις ζωῆς καὶ θανάτου 
πολλὸς γὰρ ἡμῖν ἐστι τεθνάναι χρόνος, 
ζῶμεν δ᾽ ἀριθμῷ παῦρα  κακῶς ἔτεα.
καὶ 
ξυρφραγ.τλγ-0260.3 
στοβ. φλ. 121. 1 
: Σημωνίδου: 
ὅτι ἀβέβαιος ἡ τῶν ἀνθρώπων εὐπραξία μεταπιπτούσης
ῥᾳδίως τῆς τύχης 
πάμπαν δ᾽ ἄμωμος οὔτις οὐδ᾽ ἀκήριος. 
ξυρφραγ.τλγ-0260.4 
στοβ. φλ. 105. 7 
ἀλλ᾽ ὅ γε προκόπτων ἀληθῶς, μᾶλλον ἔργοις καὶ πράξεσιν ἀνδρὸς
ἀγαθοῦ καὶ τελείου παραβάλλων ἑαυτόν, ἅμα τῷ συνειδότι τοῦ ἐνδεοῦς
δακνόμενος καὶ δι᾽ ἐλπίδα καὶ πόθον χαίρων καὶ μεστὸς ὢν ὁρμῆς οὐκ
ἠρεμούσης οἷός τ᾽ ἐστὶ κατὰ τὸν Σημωνίδην  τῷ ἀγαθῷ μόνον οὐχὶ συμφῦναι γλιχόμενος. 
ἄθηλος   
τρέχειν,
ἄθηλος ἵππῳ πῶλος ὣς ἅμα τρέχει. 
ξυρφραγ.τλγ-0260.5 
πλυτ. προφ. ϝιρτ. 14 
Ἡσιόδου δ᾽ εἰπόντος  Σημωνίδης εἶπεν: 
οὐ μὲν γάρ τι γυναικὸς ἀνὴρ
ληΐζετ᾽ ἄμεινον ι τῆς ἀγαθῆς, τῆς δ᾽ αὖτε κακῆς οὐ ῥίγιον
ἄλλο, 
γυναικὸς οὐδὲν χρῆμ᾽ ἀνὴρ ληΐζεται 
ἐσθλῆς ἄμεινον οὐδὲ ῥίγιον κακῆς. 
ξυρφραγ.τλγ-0260.6 
ξλεμ. αλ. στρ. 6. 744 
: Σημωνίδου: 
ψόγος γυναικῶν, ἔτι καὶ π. γάμου 
χωρὶς γυναικὸς θεὸς ἐποίησεν νόον 
τὰ πρῶτα. τὴν μὲν ἐξ ὑὸς τανύτριχος, 
τῇ πάντ᾽ ἀν᾽ οἶκον βορβόρῳ πεφυρμένα 
ἄκοσμα κεῖται καὶ κυλινδεῖται χαμαί: 
αὐτὴ δ᾽ ἄλουτος ἀπλύτοις τ᾽ ἐν εἵμασιν 
ἐν κοπρίῃσιν ἡμένη πιαίνεται. 
τὴν δ᾽ ἐξ ἀλιτρῆς θεὸς ἔθηκ᾽ ἀλώπεκος 
γυναῖκα πάντων ἴδριν: οὐδέ μιν κακῶν 
λέληθεν οὐδὲν οὐδὲ τῶν ἀμεινόνων. 
τὸ μὲν γὰρ αὐτῶν εἶπε πολλάκις κακόν, 
τὸ δ᾽ ἐσθλόν: ὀργὴν δ᾽ ἄλλοτ᾽ ἀλλοίην ἔχει. 
τὴν δ᾽ ἐκ κυνὸς λιτ οε ργόν, αὐτομήτορα, 
ἣ πάντ᾽ ἀκοῦσαι, πάντα δ᾽ εἰδέναι θέλει, 
πάντη δὲ παπταίνουσα καὶ πλανωμένη 
λέληκεν, ἢν καὶ μηδὲν ἀνθρώπων ὁρᾷ. 
παύσειε δ᾽ ἄν μιν οὔτ᾽ ἀπειλήσας ἀνὴρ 
οὐδ᾽ εἰ χολωθεὶς ἐξαράξειεν λίθῳ 
ὀδόντας, οὔτ᾽ ἂν μειλίχως μυθεύμενος, 
οὐδ᾽ εἰ παρὰ ξείνοισιν ἡμένη τύχῃ: 
ἀλλ᾽ ἐμπέδως ἄπρηκτον αὐονὴν ἔχει. 
τὴν δὲ πλάσαντες γηΐνην Ὀλύμπιοι 
ἔδωκαν ἀνδρὶ πηρόν: οὔτε γὰρ κακὸν 
οὔτ᾽ ἐσθλὸν οὐδὲν οἶδε τοιαύτη γυνή: 
ἔργον δὲ μοῦνον ἐσθίειν ἐπίσταται: 
κοὐδ᾽ ἢν κακὸν χειμῶνα ποιήσῃ θεός, 
ῥιγῶσα δίφρον ἆσσον ἕλκεται πυρός. 
τὴν δ᾽ ἐκ θαλάσσης, ἣ δὔ ἐν φρεσὶν νοεῖ: 
τὴν μὲν γελᾷ τε καὶ γέγηθεν ἡμέρην: 
ἐπαινέσει μιν ξεῖνος ἐν δόμοις ἰδών: 
ὁὐκ ἔστιν ἄλλη τῆσδε λωΐων γυνὴ 
ἐν πᾶσιν ἀνθρώποισιν οὐδὲ καλλίων:' 
τὴν δ᾽ οὐκ ἀνεκτὸς οὔτ᾽ ἐν ὀφθαλμοῖς
ἰδεῖν 
οὔτ᾽ ἆσσον ἐλθεῖν, ἀλλὰ μαίνεται τότε 
ἄπλητον ὥσπερ ἀμφὶ τέκνοισιν κύων: 
ἀμείλιχος δὲ πᾶσι κἀποθυμίη 
ἐχθροῖσιν ἶσα καὶ φίλοισι γίγνεται: 
ὥσπερ θάλασσα πολλάκις μὲν ἀτρεμὴς 
ἕστηκ᾽ ἀπήμων χάρμα ναύτῃσιν μέγα 
θέρ εο ς ἐν ὥρῃ, πολλάκις δὲ μαίνεται 
βαρυκτύποισι κύμασιν φορευμένη: 
ταύτῃ μάλιστ᾽ ἔοικε τοιαύτη γυνὴ 
ὀργήν, φυὴν δὲ πόντος οὐκ ἄλλην ἔχει. 
τὴν δ᾽ ἐκ σταδαίης καὶ παλιντριβέος ὄνου, 
ἣ σύν τ᾽ ἀνάγκῃ σύν τ᾽ ἐνιπῇσιν μόγις 
ἔρεξεν ὦν ἅπαντα καὶ πονήσατο 
ἄρεκτα: τόφρα δ᾽ ἐσθίει μὲν ἐν μυχῷ 
προνὺξ προῆμαρ, ἐσθίει δ᾽ ἐν ἐσχάρῃ: 
ὁμῶς δὲ καὶ πρὸς ἔργον ἀφροδίσιον 
ἐλθόνθ᾽ ἑταῖρον ὁντινῶν ἐδέξατο. 
τὴν δ᾽ ἐκ γαλῆς, δύστηνον οἰζυρὸν γένος: 
κείνῃ γὰρ οὔ τι καλὸν οὐδ᾽ ἐπίμερον 
πρόσεστιν οὐδὲ τερπνὸν οὐδ᾽ ἐράσμιον: 
εὐνῆς δ᾽ ἀληνής ἐστιν ἀφροδισίης, 
τὸν δ᾽ ἄνδρα τὸν παρόντα ναυσίῃ διδοῖ: 
κλέπτουσα δ᾽ ἔρδει πολλὰ γείτονας κακά, 
ἄθυστα δ᾽ ἰρὰ πολλάκις κατεσθίει. 
τὴν δ᾽ ἵππος ἁβρὴ χαιτέεσσ᾽ ἐγείνατο, 
ἣ δούλἰ ἔργα καὶ δύην περιτρέπει, 
κοὔτ᾽ ἂν μύλης ψαύσειεν οὔτε κόσκινον 
ἄρειεν οὔτε κόπρον ἐξ οἴκου βάλοι, 
οὔτε πρὸς ἰπνὸν ἀσβόλην ἀλευμένη 
ἵζοιτ᾽: ἀνάγκῃ δ᾽ ἄνδρα ποιεῖται φίλον. 
λοῦται δὲ πάσης ἡμέρης ἄπο ῥύπον 
δίς, ἄλλοτε τρίς, καὶ μύροις ἀλείφεται: 
αἰεὶ δὲ χαίτην ἐκτενισμένην φορεῖ 
βαθεῖαν ἀνθέμοισιν ἐσκιασμένην. 
καλὸν μὲν ὦν θέημα τοιαύτη γυνὴ 
ἄλλοισι, τῷ δ᾽ ἔχοντι γίγνεται κακόν 
ἢν μή τις ἢ τύραννος ἢ σκηπτοῦχος ᾖ, 
ὅστις τοιούτοις θυμὸν ἀγλαΐζεται. 
τὴν δ᾽ ἐκ πιθήκου: τούτο δὴ διακριδὸν 
Ζεὺς ἀνδράσιν μέγιστον ὤπασεν κακόν: 
αἴσχιστα μὲν πρόσωπα: τοιαύτη γυνὴ 
εἶσιν δἰ ἄστ εο ς πᾶσιν ἀνθρώποις γέλως: 
ἐπ᾽ αὐχένα βραχεῖα κινεῖται μόγις, 
ἄπυγος, αὐόκωλος: αἳ τάλας
ἀνήρ, 
ὅστις κακὸν τοιοῦτον ἀγκαλίζεται. 
δήν εα δὲ πάντα καὶ τρόπους ἐπίσταται, 
ὥσπερ πίθηκος, οὐδέ οἱ γέλως μέλει. 
οὐδ᾽ ἄν τιν᾽ εὖ ἔρξειεν, ἀλλὰ τοῦθ᾽ ὁρᾷ, 
καὶ τοῦτο πᾶσαν ἡμέρην βουλεύεται, 
ὅκως τιν᾽ ὡς μέγιστον ἔρξειεν κακόν. 
τὴν δ᾽ ἐκ μελίσσης: τήν τις εὐτυχεῖ λαβών: 
κείνῃ γὰρ οἴῃ μῶμος οὐ προσιζάνει, 
θάλλει δ᾽ ὑπ᾽ αὐτῆς κἀπαέξεται βίος: 
φίλη δὲ σὺν φιλεῦντι γηράσκει πόσι, 
τεκοῦσα καλὸν κοὐνομάκλυτον γένος: 
κἀριπρεπὴς μὲν ἐν γυναιξὶ γίγνεται 
πάσῃσι, θείη δ᾽ ἀμφιδέδρομεν χάρις: 
οὐδ᾽ ἐν γυναιξὶν ἥδεται καθημένη, 
ὅκου λέγουσιν ἀφροδισίους λόγους. 
τοίας γυναῖκας ἀνδράσιν χαρίζεται 
Ζεὺς τὰς ἀρίστας καὶ πολυφραδεστάτας: 
τὰ δ᾽ ἄλλα φῦλα ταῦτα μηχανῇ Διὸς 
ἔστιν τε πῆμα, καὶ πάρ᾽ ἀνδράσιν
μένει. 
ζεὺς γὰρ μέγιστον τοῦτ᾽ ἐποίησεν κακόν, 
γυναῖκας. ἤν τι καὶ δοκῶσιν ὠφελεῖν, 
ἔχοντί τῳ μάλιστα γίγνεται κακόν: 
οὐ γάρ κοτ᾽ εὔφρων ἡμέρην διέρχεται 
ἅπασαν, ὅστις σὺν γυναικὶ νάσσεται: 
οὐδ᾽ αἶψα λιμὸν οἰκίης ἀπώσεται, 
ἐχθρὸν συνοικητῆρα, δυσμενέα θεόν. 
ἀνὴρ δ᾽ ὅταν μάλιστα θυμηδεῖν δοκῇ 
κατ᾽ οἶκον ἢ θ εο ῦ μοῖραν ἢ ν᾽θρώπου χάριν, 
εὑροῦσα μῶμον ἐς μάχην κορύσσεται. 
ὅκου γυνὴ γάρ ἐστιν, οὐδ᾽ ἐς οἰκίην 
ξεῖνον μολόντα προφρόνως δεχοίατο. 
ἥτις δέ τοι μάλιστα σωφρονεῖν δοκεῖ, 
αὕτη μέγιστα τυγχάνει λωβωμένη: 
κεχηνότος γὰρ ἀνδρὸς -- οἱ δὲ γείτονες 
χαίρουσ᾽ ὁρῶντες καὶ τόν, ὡς ἁμαρτάνει. 
τὴν ἣν δ᾽ ἕκαστος αἰνέσει μεμνημένος 
γυναῖκα, τὴν δὲ τοὐτέρου μωμήσεται: 
ἴσην δ᾽ ἔχοντες μοῖραν οὐ γιγνῴσκουεν. 
Ζεὺς γὰρ μέγιστον τοῦτ᾽ ἐποίησεν κακόν, 
καὶ δεσμὸν ἀμφέθηκεν ἀρρήκτου πέδης, 
ἐξ οὗ τε τοὺς μὲν Ἀΐδης ἐδέξατο 
γυναικὸς εἵνεκ᾽ ἀμφιδηριωμένους. 
ξυρφραγ.τλγ-0260.7 
στοβ. φλ. 73. 61 
Σημωνίδης δ᾽ ἐν Ἰάμβοις: 
ὥσπερ ἔγχελυς κατὰ γλαιοῦ 
ξυρφραγ.τλγ-0260.8 
ἐρῳδιὸς γὰρ ἔγχελυν Μαιανδρίην 
τρίορχον εὑρὼν ἐσθίοντ᾽ ἀφείλετο. 
ξυρφραγ.τλγ-0260.9 
καὶ τὴν αἰτιατικήν: 
ατη. 7.299ξ 
κατενάσθην τινὲς ἀντὶ τοῦ κατανασθήσομαι: καὶ Σημωνίδης ἐν τοῖς
Ἰάμβοις: 
τί ταῦτα μακρῶν διὰ λόγων ἀνέδραμον; 
ἀντὶ τοῦ ἀναδραμεῖν μέλλω. 
ξυρφραγ.τλγ-0260.10 
σξη. ευρ. πηοεν. 207 
: Σημωνίδης ἐν δευτέρῳ
Ἰάμβων: 
π. ᾠοῦ τρισυλλάβως 
οἷόν τε χηνὸς ὤεον Μαιανδρίου 
ξυρφραγ.τλγ-0260.11 
ατη. 2. 57δ 
: ἀλλ᾽ ἔστιν ἴκτινος ἡ εὐθεῖα:   
τούτου ἡ γενικὴ ἰκτίνου, ὡς παρὰ Σημωνίδῃ: 
π. τῶν εἰς ν 
σπλάγχν᾽ ἀμπέχοντες αὐτίκ᾽ ἰκτίνου δίκην 
ξυρφραγ.τλγ-0260.12 
ηδν.  2. 626. 30 λ
π. ὀνομ. 
ζᾴδιον: γράφεται δὲ μετὰ τοῦ ἰῶτα, ἐπειδὴ εὕρηται κατὰ
διάστασιν, ὡς παρὰ Σημωνίδῃ: 
Ὁἷον τόδ᾽ ἡμῖν ἑρπετὸν παρέπτατο: 
τὸν ζωΐων κάκιστον ἔκτηται βίον.' 
ξυρφραγ.τλγ-0260.13 
ε.μ. 413. 28 
μὴ γινᾴσκων ὑπὸ τῶν Ἰώνων τὸ στενὸν ὀνομάζεσθαι στενυγρόν:
ἀλλὰ τοῦτό γε μαρτύριόν ἐστιν αὔταρκες τὸ παρὰ Σημωνίδῃ γεγραμμένον
ἐν τοῖσδε τοῖς ἔπεσιν: 
οὐκ ἄν τις οὕτω δασκίοις ἐν οὔρεσιν 
ἀνὴρ λέοντ᾽ ἔδεισεν οὐδὲ πάρδαλιν 
μοῦνος στενυγρῇ συμπεσὼν ἐν ἀτραπῷ. 
ξυρφραγ.τλγ-0260.14 
γαλ. ιν ηιπποξρ. επιδ. 2. 1. 17. 1. 897κ 
κουρίδας δὲ τάς καρῖδας εἴρηκε Σώφρων   Ἐπίχαρμος δ᾽ ἐν Γᾷ
καὶ Θαλάσσᾳ: ἐν δὲ Λόγῳ καὶ Λογίνᾳ διὰ τοῦ ω εἴρηκεν   
Σημωνίδης δέ: 
θύννοισι τευθίς, κωβίοισι κωρίδες 
ξυρφραγ.τλγ-0260.15 
ατη. 3. 106δ 
Σημωνίδης δὲ ἐν τοῖς Ἰάμβοις οὐκ αἰδεῖται λέγων: 
κἠλειφόμην μυροιοι καὶ θυώμασι 
καὶ βακκάρι: καὶ γάρ τις ἕμπορος παρῆν. 
ξυρφραγ.τλγ-0260.16 
ξλεμ. αλ. παεδ. 2. 207 
ὀρσοθύρη: θυρίς, δἰ ἧς εἰς ὑπερῷον ὑπάρχει ἀνάβασις: παρὰ τὸ
ὄρω, ὄρσω, καὶ τὸ θύρα   εἴρηται παρὰ τὸ ὀρούειν ἐπ᾽ αὐτήν:
λέγει δὲ καὶ Σημωνίδης κακοσχόλως: 
καὶ τῆς ὄπισθεν ὀρθύρης ἐελσάμην. 
ξυρφραγ.τλγ-0260.17 
ετ. μαγ. 634. 1 
διασαυλούμενος παρὰ τὸν σαῦλον, τὸν τρυφερὸν καὶ γαῦρον. Σημωνίδης
ἐν Ἰάμβοις: 
καὶ σαῦλα βαίνων, ἵππος ὡς κορωνίης 
ξυρφραγ.τλγ-0260.18 
ετ. μαγ. 270. 45 
σκνιπὸν δὲ τὸν ἀμυδρῶς βλέποντα Σημωνίδης ὁ ἰαμβοποιός: 
ἢ τυφλὸς ἤ τις σκνιπὸς ἢ λέγα βλέπων 
ξυρφραγ.τλγ-0260.19 
πολλ. 2. 65 
καὶ Σημωνίδης θύειν αὐτούς （τοὺς ποιμένας） φησι
Νύμφαις καὶ Μαιάδος κτλ. 
θύουσι Νύμφῃς ἠδὲ Μαιάδος τόκῳ: 
οὗτοι γὰρ ἀνδρῶν τῖμ᾽ ἔχουσι ποιμένων. 
ξυρφραγ.τλγ-0260.20 
σξη. οδ. 14. 435 
καὶ τὸ Σημωνίδου: 
σὺν πορδακοῖσιν ἐκπεσόντες εἵμασιν 
ἀντὶ τοῦ διαβρόχοις. 
ξυρφραγ.τλγ-0260.21 
στρ. 13.619 
παρδακὸν δὲ δίυγρον: οὕτω γὰρ καὶ Ἀρχίλοχος καὶ παρὰ Σημωνίδῃ
τῷ Ἀμοργίῳ: 
σὺν παρδακοῖσιν εἵμασιν σεσαγμένοι 
ξυρφραγ.τλγ-0260.22 
σξη. αρ. παξ. 1148 
καὶ ὁ Τρομιλικὸς δὲ τυρὸς ἔνδοξός ἐστι: περὶ οὗ φησι Δημήτριος
ὁ Σκήψιος ἐν δευτέρω Τρωϊκοῦ Διακόσμου οὕτως: τῆς Ἀχαΐας πόλις
Τρομίλεια περὶ ἣν γίνεται τυρὸς αἴγειος ἥδιστος, οὐκ ἔχων σύγκρισιν
πρὸς ἕτερον, ὁ προσαγορευόμενος Τρομιλικός: οὗ καὶ Σημωνίδης
μνημονεύει ἐν ἰάμβῳ οὗ ἡ ἀρχή: 
πολλὰ μὲν δὴ πρ οε κπονῇ,
Τηλέμβροτε
ἦ 
ξυρφραγ.τλγ-0260.23 
ἐνταῦθα μέντοι τυρὸς ἐξ Ἀχαΐης 
Τρομίλιος θαυμαστός, ὃν κατήγαγον. 
ξυρφραγ.τλγ-0260.24 
γράφων: 
ατη. 14. 658β 
οὐδὲν οὖν ἧν παράδοξον, εἰ καὶ θυτικῆς ἦσαν ἔμπειροι οἱ
παλαίτεροι μάγειροι: προΐσταντο γοῦν καὶ γαμῶν καὶ θυσιῶν   καὶ παρὰ
δὲ Σημωνίδῃ φησὶν ἕτερος: 
υν δ᾽ ὡς ἄφευσα χὠς ἐμιστύλα κρέα 
ἰρωστί: καὶ γὰρ οὐ κακῶς ἐπίσταμαι. 
ξυρφραγ.τλγ-0260.25 
ατη. 14. 659δ 
καλοῦνται δὲ καὶ ἀρυστῆρες καὶ ἀρύστιχοι: Σημωνίδης: 
ἔδωκεν οὐδεὶς οὐδ᾽ ἀρυστῆρα τρυγός. 
ξυρφραγ.τλγ-0260.26 
ατη. 10. 424ξ 
π.
κυάθους 
: ποτήρια δὲ
πρῶτον οἶδα ὀνομάσαντα τὸν Ἀμόργιον ποιητὴν Σημωνίδην ἐν Ἰάμβοις
οὕτως: 
π. κυλίκων 
ἀπὸ τράπεζαν εἷλεν, ᾗ ποτήρια. 
ξυρφραγ.τλγ-0260.27 
ατη. 11. 460 β 
φοξὸς ἔην κεφαλήνΘερσίτης）:
（α） εἴρηται ἀπὸ τῶν κεραμικῶν ἀγγείων τῶν ἐν τῇ
καμίνῳ ἀπὸ τοῦ ὠτὸς ἀπωξυμμένων, καθά φησι καὶ
Σημωνίδης: 
（σξ. 
αὕτη δὲ φοξίχηλος Ἀργείη κύλιξ: 
ξυρφραγ.τλγ-0260.28 
ἔνιοι δὲ τὸν ἐπὶ τὰ φάη, τουτέστι τὰ ὄμματα ἀπωξυμμένην ἔχοντα
τὴν κεφαλήν. （β） φοξὰ κυρίως εἰσὶ τὰ πυρορραγῆ
（πυριρ.） ὄστρακα, φλοξά （φαοξά） τινα
ὄντα 
σξη. ιλ. 2. 219 
οὐ μόνον Ἀριστοφάνης ἐπὶ τῶν χοίρων τὰς ὁπλὰς εἴρηκεν, ἀλλὰ
καὶ Σημωνίδης ὁμοίως ἐπὶ χοίρου: 
ὁπλὰς ἐκίνει τῶν ὀπισθίων ποδῶν 
ξυρφραγ.τλγ-0260.29 
σξη. αρ. αξη. 740 
Δωριεῖς δ᾽ αὐτὸν διὰ τοῦ ω καλοῦσι πώλυπον, ὡς Ἐπίχαρμος: καὶ
Σημωνίδης δ᾽ ἔφη: 
πώλυπον διζήμενος 
ξυρφραγ.τλγ-0260.30 
ατη. 7. 318φ 
δαύω: τὸ καίω παρὰ Σημωνίδῃ: 
μηρίων δεδαυμένων 
ξυρφραγ.τλγ-0260.31 
ετ μαγ. 250. 18 
ἔπληντ᾽ ἀλλήλῃσι: ἐκ τοῦ πλῶ τὸ πλησιάζω, ὁ παρακείμενος πέπληκα
λέγεται καὶ πέπλακα: ὁ παθητικὸς πέπλημαι, καὶ παρὰ Σημωνίδῃ
πεπλήαται: 
τὰ δ᾽ ἄλλα πεπλέα ται ξύλα 
ξυρφραγ.τλγ-0260.32 
ετ. μαγ. ϝετ. 124 
σίσυρνα παχὺ περιβόλαιον ἢ δερμάτινον ἱμάτιον, ἥντινα Σημωνίδης
ὑποκοριστικῶς εἶπε: 
σίσυν παχεῖαν 
ξυρφραγ.τλγ-0260.33 
σξη. λψξοπηρ. 633 
ἤϊα βρώματα, 
ξυρφραγ.τλγ-0260.34 
οὐ τὰ ἐν οἴκῳ δὲ ἐσθιόμενα ἀλλὰ τὰ ἐν ὁδῷ καὶ πλῷ.
: Σημωνίδης:   
δ̔εῦτε φίλοι, ἤϊα φερώμεθα 
σξη. ιλ. 13. 203 
κάρκαρα 
ξυρφραγ.τλγ-0260.35 
πίτυρα παρὰ Σημωνίδῃ.
ηεσψξη. 
κέρκωπες: οἱ πανοῦργοι καὶ ἀπατηλοί: καὶ 
κερκωπία 
ξυρφραγ.τλγ-0260.36 
ἡ ἀπατὴ κατὰ Σημωνίδην. 
συετ. απ. μιλλερ μελ. 417 
κορδύλη 
ξυρφραγ.τλγ-0260.37 
τὸ ἔπαρμα: Σημωνίδης δευτέρῳ. 
αντιαττ. απ. βεκκ. αν. ι. 105. 3 
κύβηβον 
ξυρφραγ.τλγ-0260.38 
Ἴωνες δὲ τὸν μητραγύρτην καὶ γάλλον νῦν καλούμενον: οὕτως
Σημωνίδης.
πηοτ. 183. 1 
Μυσῶν λείαν 
ξυρφραγ.τλγ-0260.39 
Δημοσθένης ἐν τῷ Ὑπὲρ Κτησιφῶντος. παροιμία τίς ἐστιν οὕτω
λεγομένη, ἥν φησι Δήμων ἐν ά Περὶ Παροιμιῶν τὴν ἀρχὴν λαβείν
ἀπὸ τῶν καταδραμόντων ἀστυγειτόνων τε καὶ λῃστῶν τὴν Μοσίαν κατὰ
τὴν Τηλέφου τοῦ βασιλέως ἀποδημίαν. κέχρηνται δὲ τῇ παροιμίᾳ
ἄλλοι τε καὶ Στράττις ἐν Μηδείᾳ καὶ Σημωνίδης ἐν Ἰάμβοις. 
ηαρπ. 
νήστης 
ξυρφραγ.τλγ-0260.40 
οὕτως εἴρηκεν Σημωνίδης   : οὕτως Ἡρωδιανὸς ἐν
Ἐπιμερισμοῖς.
γραμ. απ. βεκκ. αν. 3. 1402 
τρασιά:   καὶ ταρσιά, ὡς παρὰ Σημωνίδῃ: 
ταρσιή 
ξυρφραγ.τλγ-0260.41 
ετ. μαγ. 764. 25 
ψηνός 
ξυρφραγ.τλγ-0260.42 
ὁ φαλακρὸς παρὰ Σημωνίδῃ. 
ετ. μαγ. 813.53 
ὁ Λέσβιος Πρύλις: ταύτῃ καθ᾽ ὁμοίωσιν Σημωνίδης κέχρηται: 
ἐνεύδετ᾽ ὥσπερ Λέσβιος Πρύλις
ξυρφραγ.τλγ-0260.43 
ξοδ. ατηεν. 1083. απ. ξρυς. παροεμ. 
