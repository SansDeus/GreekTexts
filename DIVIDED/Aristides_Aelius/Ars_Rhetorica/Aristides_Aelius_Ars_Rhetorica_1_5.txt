περὶ ἀξιοπιστίας. 
Ἀξιοπιστία δὲ γίνεται διχῶς, κατὰ γνώμην
καὶ κατὰ σχῆμα. κατὰ μὲν γνώμην οὕτως, ὅταν τις προσυνίστησι τὰ ἑαυτοῦ δίκαια, ὡς ἀληθῆ ὄντα καὶ ῥᾴδια
δειχθῆναι, ὡς ἐν τῷ κατὰ Ἀριστοκράτους, .
πάνυ μικρὸν ὑπείληφά μοι τὸν λόγον, ὦ ἄνδρες Ἀθηναῖοι, καὶ ῥᾴδιον εἶναι περὶ τοῦ παρὰ τοῦτον
εἰρῆσθαι τὸν νόμον τὸ ψήφισμα 
ἀξιόπιστον δὲ καὶ τὸ τὰ ζητούμενα τῶν ἀποδεδειγμένων καὶ ὁμολογουμένων προσποιεῖσθαι εἶναι περιφανέστερα, ὡς ἐν τῷ κατὰ Ἀριστοκράτους ἀποδείξας
τὸ παράνομον, ὑπολειπομένου ἐξετασθῆναι τοῦ ἀσυμφόρου, ἀξιοπίστως προσλαβὼν προσεποιήσατο ἔτι καὶ
τοῦ παρανόμου φανερώτερον τὸ ἀσύμφορον, τὸ ζητούμενον τοῦ ἀποδεδειγμένου ἐν οἷς λέγει, .
οὕτω γὰρ
σφόδρα ἐναντίον τοῖς νόμοις τὸ ψήφισμα,
μᾶλλον ἀσύμφορόν ἐστιν ἢ παράνομον 
ἀξιοπιστίας δὲ καὶ τὸ τοῖς ὅρκοις καὶ ταῖς ἀραῖς
χρῆσθαι, οἷον . καὶ πάλιν . καὶ
ἐν τῷ κατὰ Κόνωνος, .
καλῶ δὲ ἐναντίον ὑμῶν τοὺς θεοὺς πάντας καὶ πάσας ὅσοι τὴν χώραν ἔχουσι
τὴν Ἀττικήν, καὶ τὸν Ἀπόλλω τὸν Πύθιον, ὃς
πατρῷός ἐστι τῇ πόλει, καὶ ἐπεύχομαι πᾶσι
τούτοις, εἰ μὲν ἀληθῆ πρὸς ὑμᾶς εἴποιμι καὶ 
εἶπον καὶ τότ᾽ εὐθὺς ἐν τῷ δήμῳ εὐτυχίαν
μοι δοῦναι καὶ σωτηρίαν: εἰ δὲ πρὸς ἔχθραν
ἢ φιλονεικίας ἰδίας ἕνεκα, πάντων ἀγαθῶν
ἀνόνητόν με ποιῆσαι
πρῶτον μέν,
ὦ ἄνδρες Ἀθηναῖοι, τοῖς θεοῖς εὔχομαι πᾶσι
καὶ πάσαις ὅσην εὔνοιαν ἔχων ἐγὼ διατελῶ
τῇ τε πόλει καὶ πᾶσιν ὑμῖν, τοσαύτην ὑπάρξαι μοι παρ᾽ ὑμῶν εἰς τουτονὶ τὸν ἀγῶνα 
καὶ εἰ μὲν εὐορκῶ, πολλά
μοι γένοιτο ἀγαθὰ καὶ μηδέποτε αὖτις τοιοῦτον μηδὲν πάθοιμι: εἰ δὲ ἐπιορκῶ, ἐξώλης
ἀπολοίμην αὐτός τε καὶ εἴ τί μοί ἐστιν ἢ μέλλει ἔσεσθαι 
ἀξιοπιστίας δὲ καὶ ὅταν τις τὰς κρίσεις τῶν
ταῦτα ἀκουόντων ἐφ᾽ οἷς ἂν λέγῃ προσλαμβάνῃ, ὡς καὶ
παρ᾽ ἐκείνοις ὁμολογουμένων τῶν πραγμάτων, ὅταν λέγῃ ἐν τῷ κατὰ Ἀριστογείτονος, . καὶ πάλιν, .
καὶ .
κεκρίσθαι δὲ τοῦτο
τὸ πρᾶγμα πάλαι ἐπὶ τῆς ἑκάστου φύσεως οἴκοθεν 
οἱ μὲν δικάζοντες ὑμεῖς ἥκετε
μᾶλλον ἡμῶν τῶν κατηγόρων εἰδότες καὶ
ὀφείλοντα τῷ δημοσίῳ τοῦτον, καὶ ἐγγεγραμμένον ἐν ἀκροπόλει, καὶ οὐκ ἐξὸν αὐτῷ λέγειν,
ὥστε ἕκαστον ὑμῶν κατηγόρου τάξιν ἔχειν
καὶ τὰ δίκαια εἰδέναι, μὴ μαθεῖν δεῖσθαι 
εἰ μὲν ἴστε με τοιοῦτον: οὐ γὰρ ἄλλοθί που
βεβίωκα 
ἀξιοπιστίας δὲ καὶ τὸ ἰσχυρίζεσθαι τοῖς πράγμασιν, ὅταν λέγῃς, . καὶ ἐν τῷ τῆς
παραπρεσβείας εὐθὺς ἀπισχυρίσατο, . καὶ ἐν τῷ κατὰ Στεφάνου, .
εὖ τοίνυν ἴστε, ὦ ἄνδρες Ἀθηναῖοι, ὅτι ἐξηπάτησθε, καὶ δι᾽ ἅ γε εἰκότως
τοῦτο πεπόνθατε, ἀκούσατέ μου 
τὸ μὲν ἐξελέγχειν πολλὰ καὶ δεινὰ πεποιηκότα τοῦτον καὶ 
τῆς ἐσχάτης τιμωρίας ὄντα ἄξιον θαρρῶ καὶ
πάνυ πιστεύω
ἐπιδείξω δὲ ὑμῖν τουτονὶ Στέφανον καὶ μεμαρτυρηκότα ψευδῆ καὶ δι᾽ αἰσχροκέρδειαν τοῦτο πεποιηκότα καὶ κατήγορον αὐτὸν αὑτοῦ
γιγνόμενον: τοσαύτη περιφάνεια τοῦ πράγματός ἐστιν 
ἀξιόπιστον δὲ καὶ τοῦτο, ὅταν ὧν πλεῖστον δοκεῖν ἀφεστηκέναι βούλεται, καὶ σφόδρα διαβάλλῃ ταῦτα
ὡς δεινὰ καὶ χαλεπά, οἷον . καὶ ἐν
τῷ κατὰ Μειδίου, . καὶ
πάλιν, .
αἰτιασάμενος γάρ με
ἃ καὶ λέγειν ἄν τις ὀκνήσειεν εὖ φρονῶν, τὸν
πατέρα ὡς ἀπέκτονα ἐγὼ τὸν ἐμαυτοῦ 
τῷ γὰρ ἀθλίῳ καὶ ταλαιπώρῳ
καὶ δεινῆς καὶ χαλεπῆς συμβάσης αἰτίας 
οὔτε θεοὺς οὔτε ὁσίαν ἐποιήσατο ἐμποδὼν τοιούτῳ λόγῳ, οὐδ᾽ ὤκνησεν, οὐδὲ πρὸς
οὓς ἔλεγεν αὐτοὺς ᾐσχύνθη 
ἀξιόπιστον δὲ καὶ τὸ τιμᾶσθαι προλαμβάνοντα
καὶ ζημίας ὁρίζειν καθ᾽ ἑαυτοῦ ἐφ᾽ οἷς ἂν διεξίῃ, οἷον
. καὶ πάλιν ἑτέρωθι ἐν Φιλιππικοῖς, .
ἐγὼ πλέων ἐθελοντὴς πάσχειν ὁτιοῦν ἕτοιμος 
μήτε νῦν
μήτε αὖθις ὡς ὑγιαίνοντί μοι προσέχητε 
Ἀξιοπιστία καὶ τὸ πλείω καθ᾽ ἑαυτοῦ νέμειν
τῶν ἀληθῶν, οἷον 
εἰσὶ τῶν ξένων ἀτελεῖς, δέκα
θήσω, καὶ μὰ τοὺς θεοὺς ὅπερ εἶπον ἀρτίως,
οὐκ οἶμαι πέντε εἶναι. ἀλλὰ μὴν τῶν γε πολιτῶν οὐκ εἰσὶ πέντε ἢ ἕξ. οὐκοῦν ἀμφοτέρων
ἑκκαίδεκα. ποιήσωμεν αὐτοὺς εἴκοσιν, εἰ δὲ
βούλεσθε, τριάκοντα. 
ἀξιοπιστίας καὶ τὸ ἐνδείκνυσθαι ὡς χαλεπὰ μὲν
ὄντα περὶ ὧν ἐγχειρεῖ, διὰ δὲ τὸ λυσιτελεῖν τῇ πόλει
ῥηθῆναι αὐτὰ λέγειν, κἂν αὐτός τι κινδυνεύῃ, ὡς ἐπὶ 
κοινῷ συμφέροντι, ἂν δέῃ τι καὶ παθεῖν, προῃρημένος.
παράδειγμα δὲ τούτου ἐν τοῖς συμβουλευτικοῖς, .
ἐγὼ
δὲ ὁρῶ μὲν ὡς χαλεπὸν τὰ βέλτιστα λέγειν
ἐστίν: ἐξηπατημένων γὰρ ὑμῶν καὶ τῶν μὲν
ταυτί, τῶν δὲ ταυτὶ προῃρημένων, ἐὰν τἀναντία τις ἐγχειρῇ λέγειν καὶ ὑμεῖς μὴ περιμένητε μαθεῖν, χαριεῖται μὲν οὐδετέροις, διαβεβλήσεται δὲ πρὸς ἀμφοτέρους: οὐ μὴν ἀλλ᾽
αἱρήσομαι μᾶλλον αὐτός, ἂν ἄρα τοῦτο πάθω,
δοκεῖν φλυαρεῖν ἢ παρ᾽ ἃ νομίζω βέλτιστα
προέσθαι τισὶν ὑμᾶς ἐξαπατῆσαι 
ἀξιόπιστον δὲ καὶ ὅ τι ἂν ἄλλος εἴποι ἐναντιούμενός σοι τοῦτο αὐτὸ προλαβόντα εἰπεῖν, οἷον ἐν τῷ
περὶ συμμοριῶν ὃ μὲν διοικεῖται ἐστίν, ὅτι δεῖ ἐναντιωθῆναι τοῖς βασιλεῖ πολεμεῖν συμβουλεύουσιν: ἐπεὶ δ᾽
ἐκεῖθεν αὐτῷ ἀντέπιπτε, μὴ πολεμῶμεν οὖν τῷ κοινῷ
ἐχθρῷ καὶ βαρβάρῳ; διὰ τοῦτο ἀξιοπίστως προλαβὼν
ὃ εἶπεν ἄν τις ἐκεῖθεν κατὰ βασιλέως, τοῦτ᾽ αὐτὸς λέγει, . εἶτα ἃ νῦν αὐτὸς εἰσηγεῖται,
.
ἐγὼ νομίζω κοινὸν ἐχθρὸν ἁπάντων τῶν
Ἑλλήνων βασιλέα 
οὐ μὴν διὰ τοῦτο παραινέσαιμ᾽ ἂν τοῖς ἄλλοις
πόλεμον πρὸς αὐτὸν αἴρεσθαι 
ἀξιοπιστίας δὲ καὶ ὅσα μὴ ἔχεις ἄλλοθεν συστῆσαι, ἐξ ἀκοῆς ταῦτα πιστοῦσθαι, . καὶ πάλιν, . ἀξιοπιστότερον δὲ τὸ εἰς αὐτοὺς τοὺς ἀκούοντας
ἀναφέρειν ἔχειν, οἷον . καὶ πάλιν, . 
ἤκουον δ᾽ ἔγωγε
τινῶν ὡς οὐδὲ τοὺς λιμένας καὶ τὰς ἀγορὰς
ἔτι δώσοιεν αὐτῷ καρποῦσθαι 
ὡς
δ᾽ ἐγὼ τῶν ἐν αὐτῇ τῇ χώρᾳ γεγενημένων τινὸς ἤκουον, ἀνδρὸς οὐδαμῶς οἵου τε ψεύδεσθαι 
ὑμῶν ἀκηκοὼς ἔγωγε ὑμᾶς
διδάσκειν ἔχω 
ἃ παρ᾽ ὑμῶν τῶν
πρεσβυτέρων αὐτὸς ἀκήκοα 
ἀξιοπιστίας δὲ καὶ τὸ ἐπικαταψεύδεσθαι, οἷον
ἐν τῷ ὑπὲρ τοῦ στεφάνου, ἐν οἷς λέγει τὸν Αἰσχίνην
ὀψὲ Ἀθηναῖον γεγενημένον, , εἶτα ἀξιοπίστως ἐπικατεψεύσατο,    . καὶ πάλιν ἐν τῷ κατὰ Αἰσχίνου τὸ μὲν ἀληθὲς   , τὸ
δὲ ἑξῆς ἐπικατεψεύσατο, οἷον .
ὀψὲ γάρ ποτε, ὀψὲ λέγω 
χθὲς μὲν οὖν
καὶ πρώην 
Ἀθηναῖος καὶ ῥήτωρ 
τὸν μὲν
ἀνῄρηκεν τῶν ἐπὶ τὰς εὐθύνας ἐλθόντων 
τοῖς δὲ ἀπειλεῖ περιιών 
ἀξιοπιστίας δὲ καὶ τὸ ὡς ἀναμνησθέντα τι εἰπεῖν, οἷον . τοῦ δὲ αὐτοῦ τρόπου καὶ
τὸ ὡς ζητοῦντά τι εἰπεῖν, . τὸ γὰρ μὴ ὡς παρεσκευασμένον, ἀλλ᾽ ὡς ἐπὶ καιροῦ ζητοῦντα εἰσάγειν
ὅμοιόν ἐστιν αὐτοσχεδίῳ καὶ ἀξιόπιστον ποιεῖ τὸν λόγον.
μικροῦ γε ὃ μάλιστά μ᾽ ἔδει πρὸς
ὑμᾶς εἰπεῖν παρῆλθον 
λάβε δὴ καὶ τὸ τῷ Χαβρίᾳ
ψήφισμα ψηφισθέν. ὅρα δὴ καὶ σκόπει: δεῖ
γὰρ αὐτὸ ἐνταῦθα εἶναί που 
παρὰ πάντα δὲ ἀξιοπιστίας τό τε ἐπισημαίνεσθαι τοῖς εἰσαγομένοις καὶ τὸ ὑπερβολαῖς χρῆσθαι. ἐπισημαίνεσθαι μέν, ὅταν λέγῃς, . τοῦτό
ἐστιν ἀρχόντων τῶν προειρημένων τῷ μέλλοντι εἰσάγεσθαι. ἡ δὲ ὑπερβολὴ ἐν τῷ ἑξῆς, οἷον .
ὃ τοίνυν μάλιστα
πάντων οἶμαι δεῖν ὑμᾶς, ὦ ἄνδρες Ἀθηναῖοι,
φυλάξασθαι, τοῦτ᾽ εἰπεῖν ἔτι βούλομαι 
εἰ γάρ τις
ἅπαντα ὅσα Λεπτίνης ἐρεῖ περὶ τοῦ νόμου,
διδάσκων ὑμᾶς, ὡς καλῶς κεῖται συγχωρήσει
τούτοις ἀληθῆ λέγειν αὐτόν, ἕν γε αἰσχρὸν
οὐδ᾽ ἂν εἴ τι γένοιτο, ἀναιρεθείη, ὃ συμβήσεται διὰ τοῦ νόμου κυρίου γενομένου τῇ
πόλει 
ἀξιόπιστον καὶ τὸ ἐνίαις τῶν ἀντιθέσεων ὧν
δοκοῦσι καθ᾽ ἡμῶν λέγειν οἱ ἀντίδικοι συγχωρεῖν καὶ 
συγκατατίθεσθαι, ὡς ἐν τῷ κατὰ Μειδίου ἡ μὲν ἐκεῖθεν
ἀντίθεσις, , εἶτα ἡ παρ᾽ αὐτοῦ συγχώρησις μεθ᾽ ὑπερβολῆς, .
τάχα νῦν καὶ τοιαῦτα ἐρεῖ, ὡς ἐσκεμμένα πάντα λέγω ἐγώ 
ἐγὼ δέ γ᾽ ἐσκέφθαι μὲν
ὁμολογῶ καὶ μεμελετηκέναι ὡς ἐνῆν μάλιστα
ἐμοί 
κατὰ δὲ σχῆμα γίνεται ἀξιοπιστία οὕτως,
ὅταν τις τοῖς ὁμολογουμένοις ἀντὶ τῶν ζητουμένων σχήμασι χρῆται, ὡς ἐκεῖ, . καὶ πάλιν ἀξιοπιστίας ἕνεκα ὡς ὁμολογούμενον τῷ σχήματι εἰσάγει, . καὶ πάλιν, .
ἆρ᾽ ὁρᾶτε καὶ λογίζεσθε
τὴν ἐπιοῦσαν ὥραν τοῦ ἔτους, εἰς ἣν ἔρημόν
τινες οἴονται δεῖν τὸν Ἑλλήσποντον ὑμῶν
ποιῆσαι 
ἴστε γὰρ δή που τοῦθ᾽
ὅτι τῶν ὑμᾶς ἀδικούντων ἓν ἑκάστῳ τίμημα
ὑπάρχει 
ἴστε μὲν οὖν ἴσως καὶ ἄνευ
τοῦ παρ᾽ ἐμοῦ λόγου ὅτι σπουδαῖος Χαβρίας
ἦν ἀνήρ 
ἀξιόπιστον δὲ κατὰ σχῆμα καὶ ὅταν τις ἐπαγγελίᾳ ἐν τῷ λόγῳ χρῆται: πάνυ γὰρ ἀξιόπιστον τὸ περὶ
τῶν ζητουμένων κατεπαγγέλλεσθαι, ὡς ἐν τῷ πρὸς
Λεπτίνην τὸ μὲν ζητούμενον εἰ θήσουσι τὸν παρεισφερόμενον νόμον, ὁ δὲ κατεπαγγέλλεται λέγων, . καὶ πάλιν, .
ἐγγυώμεθα ἡμεῖς, ἐγώ, Φορμίων, ἄλλον εἴ τινα
βούληται θήσειν τὸν νόμον 
ἐγγυώμεθα, ὑπισχνούμεθα, οἱ θεσμοθέται ταῦτα
γραφόντων, ἐπὶ τούτοις τὸ πρᾶγμα γινέσθω 
ἀξιοπιστίας δὲ καὶ ὅταν τις συνδρομαῖς χρῆται,
ὡς ἐν τοῖς Φιλιππικοῖς, οἷον ,
νῦν ἡ συνδρομὴ . τὸ γὰρ
καθ᾽ ἑαυτοῦ δοκοῦν τὴν πρώτην συγχωρεῖ, ἵνα τὰ
ὑπὲρ αὐτοῦ εἰσάγῃ. 
εἰ δέ τῳ δοκεῖ ταῦτα
καὶ δαπάνης πολλῆς καὶ πραγματείας εἶναι 
καὶ μάλα ὀρθῶς δοκεῖ 
πάνυ ἀξιόπιστον δὲ καὶ τοῦτο, ὅταν τις παραλείψεσι χρῆται. ἔστι μὲν οὖν καὶ περιβολὴ τὸ σχῆμα,
ὅμως δὲ πολλοῖς ἐφαρμόττον κατὰ χρείας διαφόρους
πολλάκις ἰδιότητά τινα ἔχει ἐν τῇ ἀξιοπιστίᾳ. ὅταν γὰρ
παραλείπειν τι δοκῶν μὴ παραλείπῃς, ἐνταῦθά ἐστιν
ἡ ἀξιοπιστία, ὥσπερ ἐν τῷ πρὸς Λεπτίνην, , εἶτα
παραλείψει ἐχρήσατο . καὶ πάλιν, ,
εἶτα μηδὲν ἔτι ἔχων εἰπεῖν ἀξιοπίστως τῇ παραλείψει
ἐχρήσατο, .
τὰ μὲν
οὖν ἄλλα, ὅσα χρήσιμον ἑαυτὸν παρέσχεν
οὗτος ὁ ἀνὴρ καὶ αὐτὸς καὶ οἱ πρόγονοι 
παραλείψω 
αἰσχρός, ὦ ἄνδρες Ἀθηναῖοι, καὶ κακῶς ἔχων
ὁ νόμος, ὅμοιος φθόνῳ τινὶ καὶ φιλονεικίᾳ 
καὶ τὸ λοιπὸν ἐῶ 
καὶ τὸ καθ᾽ ἑαυτοῦ δὲ λέγειν τινὰ ὃν τρόπον
κατὰ τῶν ἀντιδίκων, ἀξιοπιστίαν ἐμποιεῖ τῷ λόγῳ. 
