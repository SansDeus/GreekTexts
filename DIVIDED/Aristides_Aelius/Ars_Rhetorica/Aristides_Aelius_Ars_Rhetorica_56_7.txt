περὶ ἐμφάσεως. 
τρόπον μέν τινα αἱ τρεῖς ἀρεταὶ τοῦ λόγου,
ἥ τε σφοδρότης καὶ ἡ ἔμφασις καὶ ἡ τραχύτης, εἰ καὶ
τῇ προσηγορίᾳ διεστήκασι, τῇ γοῦν δυνάμει καὶ σφόδρα
ἐπικοινωνοῦσιν ἀλλήλαις ἐπὶ πλείστοις, καὶ ἥ τε σφοδρότης ἐμφαντικὸς λόγος ἐστὶν καὶ ἡ τραχύτης σφοδρότητα δύναται: ὅμως δ᾽ οὖν κατὰ μὲν γνώμην ἔμφασιν
ποιήσεις, ὅταν συνεχῆ τὰ πράγματα λέγῃς καὶ ἐπάλληλα, ὡς ἐν τῷ πρὸς Λεπτίνην, ,
καὶ πάλιν, . ἕκαστον δὲ τούτων πρᾶγμα μέν ἐστιν καθ᾽ ἑαυτό, 
τὸ δὲ συνεχῶς ἕτερον ἑτέρῳ ἐπενηνέχθαι τὴν ἔμφασιν
πεποίηκεν.
ἐνίκησε μὲν τοίνυν
Λακεδαιμονίους ναυμαχῶν καὶ πεντήκοντα
μιᾶς δεούσης ἔλαβεν αἰχμαλώτους τριήρεις,
εἷλε δὲ τῶν νήσων τὰς πολλάς, καὶ τρισχίλια
αἰχμάλωτα σώματα δεῦρ᾽ ἤγαγε, καὶ δέκα καὶ
ἑκατὸν τάλαντα ἀπέφηνεν ἀπὸ τῶν πολεμίων 
ἑπτακαίδεκα μὲν πόλεις εἷλεν, ἑβδομήκοντα δὲ τριήρεις ἔλαβε, δέκα δὲ καὶ ἑκατὸν τάλαντα ἀπέφηνε, τοσαῦτα ἔστησεν τρόπαια 
ἔμφασιν δὲ ποιεῖ καὶ τὸ ἐπισημαίνεσθαι ταῖς
ποιότησιν, ὅπου λέγει, , καὶ πάλιν
. καὶ ἐν τῷ κατὰ Μειδίου, .
θέαμα δεινόν 
νόσημα δεινὸν καὶ χαλεπὸν καὶ φυλακῆς πολλῆς καὶ τῆς παρ᾽ ὑμῶν ἐπανορθώσεως δεόμενον 
ἀλλ᾽ ὃ καὶ δεινόν,
ὦ ἄνδρες Ἀθηναῖοι, καὶ σχέτλιον ἔμοιγε ἀσέβημα, οὐκ ἀδίκημα μόνον τούτῳ πεπρᾶχθαι
δοκεῖ 
κατὰ δὲ σχῆμα ἔμφασις γίνεται, ὅταν τις
δεικτικοῖς χρῆται, οἷον . καὶ
πάλιν ἐν συμβουλευτικοῖς, 
οὗτος, ὦ ἄνδρες Ἀθηναῖοι,
καὶ παλαιός ἐσθ᾽ ὁ νόμος καὶ καλῶς ἔχων 
ὁρᾶτε ταύτην τὴν πόλιν, ἐν ταύτῃ τηλικαύτῃ τὸ μέγεθος οὔσῃ.
ὁρᾷς τὸν Ἀριστόλοχον τὸν Χαριδήμου; ποτὲ
εἶχεν ἀγρόν, εἶτα νῦν πολλοί, πολλοῖς ὀφείλων ἐκεῖνος αὐτὸν ἐκτήσατο. 
ἔμφασιν δέ σοι καὶ ἐρωτήσεις ποιήσουσιν, ὡς ἐν
τῷ πρὸς Βοιωτὸν περὶ τοῦ ὀνόματος,  καὶ ἐν τῷ
ὑπὲρ τοῦ στεφάνου, ,
εἶτα ἡ ἐρώτησις, 
εἰ δέ τις ἔροιτό
σε, ὦ Βοιωτέ, πόθεν νῦν Ἀκαμαντίδος φυλῆς
γέγονας καὶ τὸν δῆμον Θορίκιος καὶ υἱὸς
Μαντιθέου, οὐδὲν ἄλλο ἂν ἔχοις εἰπεῖν πλὴν
ὅτι κἀμὲ ζῶν ἐποιήσατο Μαντίθεος; 
εἰ δὲ ἀπιστεῖς, ἐρώτησον αὐτούς, μᾶλλον δ᾽ ἐγὼ ὑπὲρ σοῦ τοῦτο ποιήσω 
πότερον ὑμῖν, ὦ ἄνδρες Ἀθηναῖοι, δοκεῖ μισθωτὸς Αἰσχίνης ἢ ξένος εἶναι
Ἀλεξάνδρου; 
καὶ ὅταν δέ τις ἀναιρέσεσι συνεχέσι χρῆται,
ἔμφασις γίνεται ἐν τῷ λόγῳ. 
κατὰ δὲ τὴν ἀπαγγελίαν γίνεται τὸν αὐτὸν τρόπον ἔμφασις, ὅνπερ καὶ ἡ τραχύτης καὶ ἡ σφοδρότης. 
