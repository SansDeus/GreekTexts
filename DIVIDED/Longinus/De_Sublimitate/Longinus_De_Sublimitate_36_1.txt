Οὐκοῦν ἐπί γε τῶν ἐν λόγοις μεγαλοφυῶν, ἐφ̓ ὧν
οὐκέτ̓ ἔξω τῆς χρείας καὶ ὠφελείας πίπτει τὸ μέγεθος,
προσήκει συνθεωρεῖν αὐτόθεν, ὅτι τοῦ ἀναμαρτήτου πολὺ
ἀφεστῶτες οἱ τηλικοῦτοι ὅμως πάντες εἰσὶν ἐπάνω τοῦ
θνητοῦ: καὶ τὰ μὲν ἄλλα τοὺς χρωμένους ἀνθρώπους
ἐλέγχει, τὸ δ̓ ὕψος ἐγγὺς αἴρει μεγαλοφροσύνης θεοῦ:
καὶ τὸ μὲν ἄπταιστον οὐ ψέγεται, τὸ μέγα δὲ καὶ θαυμάζεται.
