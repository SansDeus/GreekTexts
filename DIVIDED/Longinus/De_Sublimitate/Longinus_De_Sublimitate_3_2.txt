ταύτῃ καὶ
τὰ τοῦ Λεοντίνου Γοργίου γελᾶται γράφοντος ῾Ξέρξης ὁ
τῶν Περσῶν Ζεύς,᾿ καὶ ῾Γῦπες ἔμψυχοι τάφοι,᾿ καί τινα
τῶν Καλλισθένους ὄντα οὐχ ὑψηλὰ ἀλλὰ μετέωρα, καὶ ἔτι
μᾶλλον τὰ Κλειτάρχου: φλοιώδης γὰρ ἁνὴρ καὶ φυσῶν
κατὰ τὸν Σοφοκλέα,
μικροῖς μὲν αὐλίσκοισι, φορβειᾶς δ̓ ἄτερ.
τά γε μὴν Ἀμφικράτους τοιαῦτα καὶ Ἡγησίου καὶ Μάτριδος:
πολλαχοῦ γὰρ ἐνθουσιᾶν ἑαυτοῖς δοκοῦντες οὐ
βακχεύουσιν ἀλλὰ παίζουσιν. 