Ἡ πέμπτη μοῖρα τῶν συντελουσῶν εἰς τὸ ὕψος, ὧν
γε ἐν ἀρχῇ προὐθέμεθα, ἔθ̓ ἡμῖν λείπεται, κράτιστε,
ἡ διὰ τῶν λόγων αὐτὴ ποιὰ σύνθεσις. ὑπὲρ ἧς ἐν δυσὶν
ἀποχρώντως ἀποδεδωκότες συντάγμασιν, ὅσα γε τῆς
θεωρίας   ἦν ἡμῖν ἐφικτά, τοσοῦτον ἐξ ἀνάγκης προσθείημεν 
ἂν εἰς τὴν παροῦσαν ὑπόθεσιν, ὡς οὐ μόνον ἐστὶ
πειθοῦς καὶ ἡδονῆς ἡ ἁρμονία φυσικὸν ἀνθρώποις, ἀλλὰ
καὶ μεγαληγορίας καὶ πάθους θαυμαστόν τι ὄργανον.
