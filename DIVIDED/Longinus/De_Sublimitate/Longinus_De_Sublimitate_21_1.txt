Φέρε οὖν, πρόσθες τοὺς συνδέσμους, εἰ θέλοις, ὡς ποιοῦσιν
οἱ Ἰσοκράτειοι: ῾καὶ μὴν οὐδὲ τοῦτο χρὴ παραλιπεῖν,
ὡς πολλὰ ἂν ποιήσειεν ὁ τύπτων, πρῶτον μὲν τῷ σχήματι,
εἶτα δὲ τῷ βλέμματι, εἶτά γε μὴν αὐτῇ τῇ φωνῇ,᾿
καὶ εἴσῃ κατὰ τὸ ἑξῆς οὕτως παραγράφων, ὡς τοῦ πάθους
τὸ συνδεδιωγμένον καὶ ἀποτραχυνόμενον, ἐὰν τοῖς συνδέσμοις
ἐξομαλίσῃς εἰς λειότητα, ἄκεντρόν τε προσπίπτει
καὶ εὐθὺς ἔσβεσται. 