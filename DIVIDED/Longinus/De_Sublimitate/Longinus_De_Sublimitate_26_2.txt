ὧδέ που καὶ ὁ Ἡρόδοτος: ῾ἀπὸ δὲ Ἐλεφαντίνης
πόλεως ἄνω πλεύσεαι, καὶ   ἔπειτα ἀφίξῃ ἐς πεδίον λεῖον: 
διεξελθὼν δὲ τοῦτο τὸ χωρίον αὖθις εἰς ἕτερον πλοῖον
ἐμβὰς πλεύσεαι δὔ ἡμέρας, ἔπειτα ἥξεις ἐς πόλιν μεγάλην,
ᾗ ὄνομα Μερόη.᾿ ὁρᾷς, ὦ ἑταῖρε, ὡς παραλαβών σου τὴν
ψυχὴν διὰ τῶν τόπων ἄγει τὴν ἀκοὴν ὄψιν ποιῶν; πάντα
δὲ τὰ τοιαῦτα πρὸς αὐτὰ ἀπερειδόμενα τὰ πρόσωπα ἐπ̓
αὐτῶν ἵστησι τὸν ἀκροατὴν τῶν ἐνεργουμένων. 