πλὴν ἴσως τουτονὶ μὲν τὸν ἄνδρα οὐχ οὕτως αἰτιᾶσθαι
τῶν ἐκλελειμμένων, ὡς αὐτῆς τῆς ἐπινοίας καὶ
σπουδῆς ἄξιον ἐπαινεῖν. ἐπεὶ δ̓ ἐνεκελεύσω καὶ ἡμᾶς
τι πε ρὶ ὕψους πάντως εἰς σὴν ὑπομνηματίσασθαι χάριν, 
φέρε, εἴ τι δὴ δοκοῦμεν ἀνδράσι πολιτικοῖς τεθεωρηκέναι
χρήσιμον, ἐπισκεψώμεθα. αὐτὸς δ̓ ἡμῖν, ἑταῖρε, τὰ ἐπὶ
μέρους, ὡς πέφυκας καὶ καθήκει, συνεπικρινεῖς ἀληθέστατα:
εὖ γὰρ δὴ ὁ ἀποφηνάμενος τί θεοῖς ὅμοιον
ἔχομεν, ῾εὐεργεσίαν̓ εἴπας ῾καὶ ἀλήθειαν.᾿ 