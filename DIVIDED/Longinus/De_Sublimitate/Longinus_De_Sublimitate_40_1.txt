Ἐν δὲ τοῖς μάλιστα μεγεθοποιεῖ τὰ λεγόμενα, καθάπερ
τὰ σώματα, ἡ τῶν μελῶν ἐπισύνθεσις, ὧν ἓν μὲν
οὐδὲν τμηθὲν ἀφ̓ ἑτέρου καθ̓ ἑαυτὸ ἀξιόλογον ἔχει, πάντα
δὲ μετ̓ ἀλλήλων ἐκπληροῖ τέλειον σύστημα, οὕτως τὰ
μεγάλα, σκεδασθέντα μὲν ἀπ̓ ἀλλήλων, ἄλλος᾿ ἄλλῃ ἅμα  
ἑαυτοῖς συνδιαφορεῖ καὶ τὸ ὕψος, σωματοποιούμενα δὲ τῇ
κοινωνίᾳ καὶ ἔτι δεσμῷ τῆς ἁρμονίας περικλειόμενα αὐτῷ
τῷ κύκλῳ φωνήεντα γίνεται: καὶ σχεδὸν ἐν ταῖς περιόδοις
ἔρανός ἐστι πλήθους τὰ μεγέθη. 