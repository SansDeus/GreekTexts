Φθείρασα κατ̓ ἐπιτήδευσιν, φόνου δίκην
ὑπέχει. ἀκριβολογία δὲ ἐκμεμορφωμένου καὶ
ἀνεξεικονίστου παῤ ἡμῖν οὐκ ἔστιν. ἐνταῦθα
γὰρ ἐκδικεῖται οὐ μόνον τὸ γεννηθησόμενον, ἀλλὰ
καὶ αὐτὴ ἡ ἑαυτῇ ἐπιβουλεύσασα: διότι ὡς ἐπὶ
τὸ πολὺ ἐναποθνήσκουσι ταῖς τοιαύταις ἐπιχειρήσεσιν
αἱ γυναῖκες. πρόσεστι δὲ τούτῳ καὶ ἡ
φθορὰ τοῦ ἐμβρύου, ἕτερος φόνος, κατά γε τὴν
ἐπίνοιαν τῶν ταῦτα τολμῶντων. δεῖ μέντοι μὴ
μέχρι τῆς ἐξόδου παρατείνειν αὐτῶν τὴν ἐξομολόγησιν,
ἀλλὰ δέχεσθαι μὲν τὸ μέτρον τῶν δέκα
ἐτῶν: ὁρίζειν δὲ μὴ χρόνῳ, ἀλλὰ τρόπῳ τῆς
μετανοίας τὴν θεραπείαν.
