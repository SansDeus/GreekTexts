ἔφην   ἔφη Χαρμίδης 
Καὶ πόθεν 
οὕτως ἀμόρφῳ θηρίῳ τοσαύτη
τῆς εὐωδίας ἡδονή; 
Ὅτι 
τοιαύτην
ποιεῖται καὶ τὴν τροφήν. Ἰνδῶν γὰρ ἡ γῆ γείτων
ἡλίου: πρῶτοι γὰρ ἀνατέλλοντα τὸν θεὸν ὁρῶσιν Ἰνδοί,
καὶ αὐτοῖς θερμότερον τὸ φῶς ἐπικάθηται, καὶ
τηρεῖ τὸ σῶμα τοῦ πυρὸς τὴν βαφήν. Γίνεται δὲ
παρὰ τοῖς Ἕλλησιν ἄνθος Αἰθίοπος χρόας, ἔστι δὲ
παῤ Ἰνδοῖς οὐκ ἄνθος ἀλλὰ πέταλον, οἷα παῤ ἡμῖν
τὰ πέταλα τῶν φυτῶν, ὃ  μὲν κλέπτει τὴν
πνοὴν καὶ τὴν ὀδμὴν οὐκ ἐπιδείκνυται: ἢ γὰρ ἀλαζονεύεσθαι
πρὸς τοὺς εἰδότας ὀκνεῖ ἢ τῆς ἡδονῆς τοῖς
πολίταις φθονεῖ: ἂν δὲ τῆς γῆς μικρὸν ἐξοικήσῃ καὶ
ὑπερβῇ τοὺς ὅρους, ἀνοίγει τῆς κλοπῆς τὴν ἡδονὴν
καὶ ἄνθος ἀντὶ φύλλου γίνεται καὶ τὴν ὀδμὴν ἐνδύεται.
Μέλαν τοῦτο ῥόδον Ἰνδῶν. Ἔστι δὲ τοῖς ἐλέφασι
σιτίον, ὡς τοῖς βουσὶ παῤ ἡμῖν ἡ πόα. Ἅτε
οὖν ἐκ πρώτης γονῆς αὐτῷ τραφείς, ὄδωδέ τε πᾶς
κατὰ τὴν τροφήν, καὶ τὸ πνεῦμα πέμπει κάτωθεν
εὐωδέστατον ὃ τῆς πνοῆς αὐτῷ γέγονε πηγή.
ἐκεῖ 
