Ἐπῄνεσεν ὁ Θέρσανδρος καὶ ἐκέλευσε τοῦτο
ποιεῖν. Ἔρχεται δὴ σπουδῇ μάλα ὁ Σωσθένης εἰς
τοὺς ἀγρούς, καὶ τὴν καλύβην ἑωρακώς, ἔνθα ἡ Λευκίππη
διανυκτερεύειν ἔμελλε, δύο τῶν ἐργατῶν παραλαβών,
τοὺς μὲν κελεύει τὰς θεραπαινίδας, αἵπερ
ἦσαν ἅμα τῇ Λευκίππῃ παροῦσαι, περιελθεῖν δόλῳ
καὶ καλεσαμένους ὅτι πορρωτάτω διατρίβειν ἔχοντας
ἐφ̓ ὁμιλίᾳ: δύο δὲ ἄλλους ἐπαγαγών, ὡς εἶδε τὴν
Λευκίππην μόνην, εἰσπηδήσας καὶ τὸ στόμα ἐπισχὼν
συναρπάζει καὶ κατὰ θάτερα τῆς τῶν θεραπαινίδων
ἐκτροπῆς χωρεῖ, φέρων εἴς τι δωμάτιον ἀπόρρητον,
καὶ καταθέμενος λέγει πρὸς αὐτήν 
Ἡ μὲν δὴ τῷ παραλόγῳ τῆς συμφορᾶς ἐκπλαγεῖσα
ἐσιώπησεν, ὁ δὲ ἐπὶ τὸν Θέρσανδρον ἔρχεται
καὶ λέγει τὰ πεπραγμένα: ἔτυχε δὲ ὁ Θέρσανδρος
ἐπανιὼν εἰς τὴν οἰκίαν.  Τοῦ δὲ Σωσθένους αὐτῷ
μηνύσαντος τὰ περὶ τῆς Λευκίππης καὶ κατατραγῳδοῦντος
αὐτῆς τὸ κάλλος, μεστὸς γενόμενος ἐκ τῶν
εἰρημένων ὡσεὶ κάλλους φαντάσματος, φύσει καλοῦ,
παννυχίδος οὔσης καὶ ὄντων μεταξὺ τεττάρων σταδίων
ἐπὶ τοὺς ἀγρούς, ἡγεῖσθαι κελεύσας ἐπ̓ αὐτὴν χωρεῖν ἔμελλεν.
ἥκω σοι φέρων
σωρὸν ἀγαθῶν, ἀλλ̓ ὅπως εὐτυχήσασα μὴ ἐπιλήσῃ
μου.  Μὴ γὰρ φοβηθῇς ταύτην τὴν ἁρπαγήν, μηδὲ
ἐπὶ κακῷ τῷ σῷ γεγονέναι δόξῃς: αὕτη γὰρ τὸν δεσπότην
τὸν ἐμὸν ἐραστήν σοι προξενεῖ.
