Ἐν τούτῳ δὲ ὁ Κλεινίας θορύβου πολλοῦ κατὰ
τὸ δικαστήριον ὄντος ἀνελθὼν 
εἶπε 
Ὡς δὲ ἔλαβε, δακρύων γεμισθεὶς  εἶπεν
κἀμοί τινα λόγον 
συγχωρήσατε: περὶ γὰρ ψυχῆς ἀνδρὸς ὁ ἀγών. 
ἄνδρες 
Ἐφέσιοι, μὴ προπετῶς καταγνῶτε θάνατον ἀνδρὸς
ἐπιθυμοῦντος ἀποθανεῖν, ὅπερ φύσει τῶν ἀτυχούντων
ἐστὶ φάρμακον: κατέψευσται γὰρ ἑαυτοῦ τὴν τῶν
ἀδικούντων αἰτίαν, ἵνα πάθῃ τὴν τῶν δυστυχούντων
τιμωρίαν. Ἃ δὲ ἠτύχησε διὰ βραχέων ἐρῶ. Ἐρωμένην
εἶχεν, ὡς εἶπεν: τοῦτο γὰρ οὐκ ἐψεύσατο: καὶ
ὅτι λῃσταὶ ταύτην ἥρπασαν καὶ τὰ περὶ Σωσθένους
καὶ πάνθ̓ ὅσα πρὸ τοῦ φόνου διηγήσατο, πέπρακται
τὸν τρόπον τοῦτον. Αὕτη γέγονεν ἐξαίφνης ἀφανής,
οὐκ οἶδ̓ ὅπως, οὔτ̓ εἴ τις ἀπέκτεινεν αὐτήν, οὔτ̓ εἰ
ζῇ κλαπεῖσα: πλὴν ἓν τοῦτο οἶδα μόνον, τὸν Σωσθένην
αὐτῆς ἐρῶντα καὶ αἰκισάμενον βασάνοις πολλαῖς
ἐφ̓ οἷς οὐκ ἐτύγχανε, καὶ φίλους ἔχοντα λῃστάς.
Οὗτος οὖν ἀνῃρῆσθαι δοκῶν τὴν γυναῖκα ζῆν οὐκέτι
θέλει καὶ διὰ τοῦτο ἑαυτοῦ φόνον κατεψεύσατο. Ὅτι
μὲν γὰρ ἐπιθυμεῖ θανάτου, καὶ αὐτὸς ὡμολόγησε, καὶ
ὅτι διὰ λύπην τὴν ἐπὶ  γυναικί. Σκοπεῖτε δὲ εἴ
τις ἀποκτείνας τινὰ ἀληθῶς ἐπαποθανεῖν αὐτῷ θέλει
καὶ ζῆν δἰ ὀδύνην οὐ φέρει. Τίς οὕτω φιλόστοργος
φονεύς; ἢ ποῖον μῖσός ἐστιν οὕτω φιλούμενον;
Μή, πρὸς θεῶν, μὴ πιστεύσητε, μηδὲ ἀποκτείνητε
ἄνθρωπον ἐλέου μᾶλλον ἢ τιμωρίας δεόμενον. Εἰ δὲ
αὐτὸς ἐπεβούλευσεν, ὡς λέγει, τὸν φόνον, εἰπάτω
τίς ἐστιν ὁ μεμισθωμένος, δειξάτω τὴν ἀνῃρημένην.
Εἰ δὲ μήθ̓ ὁ ἀποκτείνας ἐστὶ μήθ̓ ἡ ἀνῃρημένη, τίς
ἤκουσε πώποτε τοιοῦτον φόνον;  φησὶ  Πῶς οὖν
Μελίτης φόνον κατηγορεῖ, ἧς ἤρα, διὰ Λευκίππην
δὲ νῦν ἀποθανεῖν ἐθέλει, ἣν ἀπέκτεινεν; οὕτω γὰρ
ἄν τις καὶ μισοῖ τὸ φιλούμενον καὶ φιλοῖ τὸ μισούμενον;
Ἆῤ οὖν οὐ πολὺ μᾶλλον ἂν καὶ ἐλεγχόμενος
ἠρνήσατο τὸν φόνον, ἵνα καὶ σώσῃ τὴν ἐρωμένην
καὶ ὑπὲρ τῆς ἀνῃρημένης μὴ μάτην ἀποθάνῃ;
Διὰ τί οὖν Μελίτης κατηγόρησεν, εἰ μηδὲν αὐτῇ
τοιοῦτο πέπρακται; Ἐγὼ καὶ τοῦτο πρὸς ὑμᾶς ἐρῶ,
καὶ πρὸς τῶν θεῶν μή με νομίσητε διαβάλλειν θέλοντα
τὴν γυναῖκα ποιήσασθαι τὸν λόγον, ἀλλ̓ ὡς
τὸ πᾶν ἐγένετο.  Μελίτη μὲν ἐπεπόνθει  πρὸς
τοῦτον ἐρωτικὸν καὶ περὶ τοῦ γάμου διείλεκτο, πρὶν
ὁ θαλάττιος οὗτος ἀνεβίω νεκρός: ὁ δὲ οὐκ εἶχεν
οὕτως, ἀλλὰ καὶ πάνυ ἐρρωμένως τὸν γάμον ἀπεκρούετο,
κἀν τούτῳ τὴν ἐρωμένην εὑρών, ὡς ἔφη,
παρὰ τῷ Σωσθένει ζῶσαν, ἣν ᾤετο νεκράν, πολὺ
μᾶλλον πρὸς τὴν Μελίτην εἶχεν ἀλλοτριώτερον.  Ἡ
δὲ πρὶν μαθεῖν ἐρωμένην οὖσαν αὐτῷ τὴν παρὰ τῷ
Σωσθένει, ταύτην ἠλέησέ τε καὶ ἔλυσε τῶν δεσμῶν,
οἷς ἦν ὑπὸ τοῦ Σωσθένους δεδεμένη, καὶ εἰς τὴν
οἰκίαν τε εἰσεδέξατο καὶ τἆλλα ὡς πρὸς ἐλευθέραν
δυστυχήσασαν ἐφιλοτιμήσατο: ἐπειδὴ δὲ ἔμαθεν,
ἔπεμψεν εἰς τοὺς ἀγροὺς διακονησομένην αὐτῇ: καὶ
μετὰ ταῦτά φασιν ἀφανῆ γεγονέναι.  Καὶ ὅτι ταῦτα
οὐ ψεύδομαι, ἡ Μελίτη συνομολογήσει καὶ θεράπαιναι
δύο, μεθ̓ ὧν αὐτὴν ἐπὶ τοὺς ἀγροὺς ἐξέπεμψεν.
Ἓν μὲν δὴ τοῦτο πρὸς ὑπόνοιαν ἤγαγε τοῦτον μὴ
ἄρα φονεύσασα εἴη τὴν Λευκίππην διὰ ζηλοτυπίαν
αὕτη: ἕτερον δέ τι αὐτῷ πρὸς τὴν τῆς ὑπονοίας βεβαίωσιν
ἐν τῷ δεσμωτηρίῳ συμβὰν καὶ καθ̓ αὑτοῦ
καὶ κατὰ τῆς Μελίτης ἐξηγρίανε.  Τῶν δεσμωτῶν τις
ὀδυρόμενος ἑαυτοῦ τὴν συμφοράν, ἔλεγεν  ὁδῷ
τινι κεκοινωνηκέναι κατ̓ ἄγνοιαν ἀνδρὶ φονεῖ, δεδρακέναι
δ̓ ἐκεῖνον γυναικὸς φόνον ἐπὶ μισθῷ. Καὶ
τοὔνομα ἔλεγε: Μελίτην μὲν εἶναι τὴν μισθωσαμένην,
Λευκίππην δὲ τὴν ἀνῃρημένην. Εἰ δὲ ταῦτα
γέγονεν οὕτως, ἐγὼ μὲν οὐκ οἶδα, μαθεῖν δ̓ ὑμῖν
ἐξέσται. Ἔχετε τὸν δεδεμένον: εἰσὶν αἱ θεράπαιναι:
ἔστιν ὁ Σωσθένης. Ὁ μὲν ἐρεῖ πόθεν ἔσχε τὴν Λευκίππην
δούλην, αἱ δὲ πῶς γέγονεν ἀφανής, ὁ δὲ περὶ
τοῦ μισθωτοῦ καταγορεύσει. Πρὶν δὲ μάθητε τούτων
ἕκαστον, οὔτε ὅσιον οὔτε εὐσεβὲς νεανίσκον ἄθλιον
ἀνελεῖν, πιστεύσαντας μανίας λόγοις: μαίνεται γὰρ
ὑπὸ λύπης.
τῇ 
τι 
ἐν 
Ἤρων 
Μελίτης:
διὰ τοῦτο Λευκίππην ἀπέκτεινα. 
