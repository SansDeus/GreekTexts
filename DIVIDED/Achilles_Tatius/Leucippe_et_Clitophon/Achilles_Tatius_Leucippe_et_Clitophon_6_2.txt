Ἐγὼ μὲν δὴ τοῦτον τὸν τρόπον ὑπεκδύομαι, καὶ
ὁ φύλαξ τοῦ οἰκήματος ἀνεχώρησε νομίσας τὴν δέσποιναν
εἶναι, νευσάσης αὐτῷ τῆς Μελανθοῦς: καὶ
διὰ τῶν ἐρήμων τῆς οἰκίας ἐπί τινα θύραν οὐκ ἐν
ὁδῷ κειμένην ἔρχομαι, καί με ὁ πρὸς τῆς Μελίτης
ταύτῃ προστεταγμένος ἀπολαμβάνει. Ἀπελεύθερος
δὲ οὗτος τῶν συμπεπλευκότων ἦν ἡμῖν καὶ ἄλλως
ἐμοὶ κεχαρισμένος. Ὡς δὲ ἀνέστρεψεν ἡ Μελανθώ,
καταλαμβάνει τὸν φρουρὸν ἄρτι ἐπικλείσαντα τὸ
οἴκημα, καὶ ἀνοίγειν ἐκέλευσεν αὖθις.  Ὡς δὲ ἀνέῳξε,
καὶ παρελθοῦσα ἐμήνυσε τῇ Μελίτῃ τὴν ἔξοδον τὴν
ἐμήν, καλεῖ τὸν φύλακα: κἀκεῖνος, ὡς τὸ εἰκός,
θέαμα ἰδὼν παραδοξότατον ἐξεπλάγη καὶ ἔστη σιωπῇ.
Λέγει οὖν πρὸς αὐτὸν  Καὶ ὁ Πασίων （τοῦτο γὰρ ἦν
ὄνομα τῷ φύλακι）  ἔφη  Ἔδοξεν οὖν τῇ Μελίτῃ
τὸ νῦν ἀναχωρεῖν: ὅταν δ̓ ἐν καλῷ θῆται τὰ
πρὸς τὸν ἄνδρα καὶ γένηται τὰ τῆς ὀργῆς ἐν γαλήνῃ, τότε μετιέναι.
οὐκ ἀπιστοῦσά σοι μὴ
οὐκ ἐθελήσῃς ἀφεῖναι Κλειτοφῶντα, ταύτης ἐδεήθην
τῆς κλοπῆς, ἀλλ̓ ἵνα σοι πρὸς Θέρσανδρον ἡ τῆς
αἰτίας ἀπόλυσις ᾖ ὡς οὐ συνεγνωκότι.  Χρυσοῖ δέ
σοι οὗτοι δῶρον δέκα, δῶρον μέν, ἂν ἐνταῦθα μείνῃς,
παρὰ Κλειτοφῶντος: ἐὰν δὲ νομίσῃς φυγεῖν
βέλτιον, ἐφόδιον.
πάνυ 
δέσποινα, τὸ σοὶ δοκοῦν
κἀμοὶ δοκεῖ καλῶς ἔχειν.
