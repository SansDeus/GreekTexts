Μετὰ δὲ τὸ δεῖπνον ὁ Σάτυρός μοι προσελθὼν
ἔφη  Ταῦτα
εἰπὼν τῇ Κλειοῖ μὲν αὐτός, ἐγὼ δὲ τῇ παιδὶ διαλαχόντες
ἐφηδρεύομεν. Καὶ οὕτως ἐγένετο. Ἀπεσπάσθη
καὶ ἡ Κλειώ, ἡ δὲ παρθένος ἐν τῷ περιπάτῳ
καταλέλειπτο.  Ἐπιτηρήσας οὖν ὅτε τὸ πολὺ τῆς αὐγῆς
ἐμαραίνετο, πρόσειμι θρασύτερος γενόμενος
ἐκ τῆς πρώτης προσβολῆς, ὥσπερ στρατιώτης
ἤδη νενικηκὼς καὶ τοῦ πολέμου καταπεφρονηκώς:
πολλὰ γὰρ ἦν τὰ τότε ὁπλίζοντά με θαρρεῖν,
οἶνος, ἔρως, ἐλπίς, ἐρημία: καὶ οὐδὲν εἰπών, ἀλλ̓
ὡς ἀπὸ συγκειμένου λόγου, ὡς εἶχον, περιχυθεὶς
τὴν κόρην κατεφίλουν.  Ὡς δὲ καὶ ἐπεχείρουν τι
προὔργου ποιεῖν, ψόφος τις ἡμῶν κατόπιν γίνεται:
καὶ ταραχθέντες ἀνεπηδήσαμεν. Καὶ ἡ μὲν ἐπέκεινα
τρέπεται τὴν ἐπὶ τὸ δωμάτιον αὑτῆς, ἐγὼ δὲ ἐπὶ θάτερα,
σφόδρα ἀνιώμενος, ἔργον οὕτω καλὸν ἀπολέσας,
καὶ τὸν ψόφον λοιδορῶν. Ἐν τούτῳ δὲ ὁ Σάτυρος
ὑπαντιάζει μοι φαιδρῷ τῷ προσώπῳ: καθορᾶν
γάρ μοι ἐδόκει ὅσα ἐπράττομεν, ὑπό τινι τῶν δένδρων
λοχῶν μή τις ἡμῖν ἐπέλθῃ: καὶ αὐτὸς ἦν ὁ
ποιήσας τὸν ψόφον, προσιόντα θεασάμενός τινα.
νῦν μὲν ἀνδρίζεσθαι καιρός. Ἡ γὰρ μήτηρ τῆς
κόρης, ὡς οἶδας, μαλακίζεται καὶ καθ̓ αὑτὴν ἀναπαύεται:
μόνη δὲ ἡ παῖς βαδιεῖται κατὰ τὰ εἰθισμένα
τῆς Κλειοῦς ἑπομένης, πρὶν ἐπὶ τὸν ὕπνον τραπῆναι.
Ἐγὼ δέ σοι ταύτην ἀπάξω διαλεγόμενος.
πρὸς αὐτὴν 
