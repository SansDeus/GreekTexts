Ὡς δ̓ ἀπηλλάγην ἐγὼ τῶν βασάνων, διελέλυτο
μὲν τὸ δικαστήριον, ὄχλος δ̓ ἦν περὶ ἐμὲ καὶ θόρυβος
τῶν μὲν ἐλεούντων, τῶν δὲ ἐκθειαζόντων, τῶν
δὲ ἀναπυνθανομένων. Ἔνθα καὶ ὁ Σώστρατος ἐπιστὰς
ὁρᾷ με καὶ γνωρίζει. Καὶ γάρ, ὡς ἔφην ἐν ἀρχῇ
τῶν λόγων, ἐν Τύρῳ ποτε ἐγεγόνει περὶ τὴν τῶν
Ἡρακλείων ἑορτὴν καὶ χρόνου πολλοῦ διατρίψας
ἔτυχεν ἐν Τύρῳ, πρὸ πολλοῦ τῆς ἡμετέρας φυγῆς:
ὥστε ταχύ μου τὴν μορφὴν συνεβάλετο, καὶ διὰ τὸ
ἐνύπνιον φύσει προσδοκῶν εὑρήσειν ἡμᾶς. Προσελθὼν
οὖν μοι 
Ἐγὼ μὲν οὖν γνωρίσας αὐτὸν εἰς γῆν ἔνευσα, οἱ δὲ
παρόντες αὐτῷ διηγοῦντο ὅσα εἶπον κατ̓ ἐμαυτοῦ:
καὶ ὃς ἀνοιμώξας καὶ κοψάμενος τὴν κεφαλὴν ἐμπηδᾷ
μου τοῖς ὀφθαλμοῖς καὶ μικροῦ δεῖν ἐξώρυξεν αὐτούς:
οὐδὲ γὰρ ἐπεχείρουν κωλύειν ἐγώ, παρεῖχον
δὲ τὸ πρόσωπον εἰς τὴν ὕβριν. Ὁ δὲ Κλεινίας προσελθὼν
εἶργε παρηγορῶν αὐτὸν ἅμα καὶ λέγων  ἄλλα τε
πολλὰ ἔλεγε παραμυθούμενος αὐτόν.  Ὁ δὲ ὠδύρετο
καλῶν τὴν Ἄρτεμιν  Καὶ ὁ Κλεινίας ἀκούσας τοῦ τῆς Ἀρτέμιδος
ἐνυπνίου περιχαρὴς ἐγένετο καὶ λέγει 
Κλειτοφῶν οὗτος, Λευκίππη δὲ ποῦ; 
τί
ποιεῖς, ἄνθρωπε; τί μάτην ἐξηγρίωσαι κατ̓ ἀνδρός,
ὃς μᾶλλον σοῦ Λευκίππην φιλεῖ; Θάνατον γοῦν ὑπέστη
παθεῖν, ὅτι τεθνάναι αὐτὴν ἔδοξεν: 
ἐπὶ τοῦτό με, δέσποινα, ἤγαγες
ἐνταῦθα; τοιαῦτά σου τῶν ἐνυπνίων τὰ μαντεύματα;
Κἀγὼ μὲν ἐπίστευόν σου τοῖς ὀνείροις καὶ
εὑρήσειν παρὰ σοὶ προσεδόκων τὴν θυγατέρα: καλὸν
δέ μοι δῶρον δέδωκας: εὗρον τὸν ἀνδροφόνον αὐτῆς
παρὰ σοί.
θάρρει,
πάτερ, ἡ Ἄρτεμις οὐ ψεύδεται: ζῇ σοι Λευκίππη:
πίστευσόν μου τοῖς μαντεύμασιν. Οὐχ ὁρᾷς καὶ
τοῦτον ὡς ἐκ τῶν βασάνων νῦν κρεμάμενον ἐξήρπασεν; 
