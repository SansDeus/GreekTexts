ἔφην:
ὁ Σάτυρος ἔφη   ἔφην   
ὁ Σάτυρος
εἶπεν: 
Οἴμοι, πῶς ἀπολογήσομαι, Σάτυρε; 
ἑαλώκαμεν: Λευκίππη κατέγνωκεν ἡμῶν: τάχα δὲ
καὶ μεμισήμεθα. Ἀλλὰ πῶς ἐσώθη φράσον σὺ καὶ
τίνος σῶμα ἐθάψαμεν; 
Αὐτή σοι κατὰ καιρὸν
φράσει: τὸ δὲ νῦν
ἀντιγράψαι σε
δεῖ καὶ ἱλάσασθαι τὴν κόρην.  Κἀγὼ γὰρ αὐτῇ διωμοσάμην,
ὡς ἄκων ἔγημας.
Εἶπας γὰρ 
ὅτι
καὶ ἔγημα; ἀπολώλεκάς με. 
Τῆς εὐηθείας: ὅλη
γὰρ ἡ πόλις οὐκ οἶδε τὸν γάμον; 
Ἀλλ̓ οὐκ ἔγημα,
μὰ τὸν Ἡρακλέα, Σάτυρε, καὶ τὴν παροῦσαν τύχην. 
Παίζεις, ὠγαθέ: συγκαθεύδεις. 
Οἶδα μὲν ἄπιστα
λέγων, ἀλλ̓ οὔπω πέπρακται: καθαρὸς εἰς ταύτην
τὴν ἡμέραν Μελίτης Κλειτοφῶν.  Ἀλλὰ τί γράψω,
λέγε: σφόδρα γάρ με ἐξέπληξε τὸ συμβάν, ὥστε ἀπόρως
ἔχω.
Οὐκ εἰμί σου σοφώτερος 
ἀλλὰ αὐτός σοι ὁ ἔρως ὑπαγορεύσει. Μόνον διὰ ταχέων. 
