Βουλόμενος οὖν εὐάγωγον τὴν κόρην εἰς ἔρωτα
παρασκευάσαι, λόγων πρὸς τὸν Σάτυρον ἠρχόμην,
ἀπὸ τοῦ ὄρνιθος λαβὼν τὴν εὐκαιρίαν. Διαβαδίζουσα
γὰρ ἔτυχεν ἅμα τῇ Κλειοῖ καὶ ἐπιστᾶσα τῷ ταῷ.
Ἔτυχε γὰρ τύχῃ τινὶ συμβὰν τότε τὸν ὄρνιν ἀναπτερῶσαι
τὸ κάλλος καὶ τὸ θέατρον ἐπιδεικνύναι τῶν
πτερῶν. 
ἔφην 
δείξας θήλειαν ταῶν 
Τοῦτο μέντοι οὐκ ἄνευ τέχνης ὁ ὄρνις 
ποιεῖ: ἀλλ̓ ἔστι γὰρ ἐρωτικός. Ὅταν γὰρ
ἐπαγαγέσθαι θέλῃ τὴν ἐρωμένην, τότε οὕτως καλλωπίζεται.
Ὁρᾷς ἐκείνην τὴν τῆς πλατάνου πλησίον;
ταύτῃ νῦν οὗτος τὸ
κάλλος ἐπιδείκνυται λειμῶνα πτερῶν. Ὁ δὲ τοῦ ταῶ
λειμὼν εὐανθέστερος: πεφύτευται γὰρ αὐτῷ καὶ
χρυσὸς ἐν τοῖς πτεροῖς, κύκλῳ δὲ τὸ ἁλουργὲς τὸν
χρυσὸν περιθεῖ τὸν ἴσον κύκλον, καὶ ἔστιν ὀφθαλμὸς
ἐν τῷ πτερῷ. 
