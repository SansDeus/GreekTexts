Ταῦτα εἰπὼν ἐχώρησεν ἔξω τῶν θυρῶν: ἐγὼ δὲ
κατ̓ ἐμαυτὸν γενόμενος καὶ ὑπὸ τοῦ Σατύρου παροξυνθείς,
ἤσκουν ἐμαυτὸν εἰς εὐτολμίαν πρὸς τὴν
παρθένον.  Εἶτα προσετίθην  Ἐδόκουν
πεπεῖσθαι: κάτωθεν δὲ ὥσπερ ἐκ τῆς καρδίας ὁ ἔρως
ἀντεφθέγγετο 
Μέχρι τίνος, ἄνανδρε, σιγᾷς; τί δὲ δειλὸς
εἶ στρατιώτης ἀνδρείου θεοῦ; τὴν κόρην προσελθεῖν
σοὶ περιμένεις; 
τί γάρ,  ὦ
κακόδαιμον, οὐ σωφρονεῖς; τί δὲ οὐκ ἐρᾷς ὧν σε
δεῖ; παρθένον ἔνδον ἔχεις ἄλλην καλήν: ταύτης ἔρα,
ταύτην βλέπε, ταύτην ἔξεστί σοι γαμεῖν.
ναί, τολμηρέ, κατ̓ ἐμοῦ στρατεύῃ
καὶ ἀντιπαρατάττῃ; ἵπταμαι καὶ τοξεύω καὶ φλέγω:
πῶς δυνήσῃ με φυγεῖν; Ἂν ψυλάξῃ μου τὸ τόξον,
οὐκ ἔχεις φυλάξασθαι τὸ πῦρ: ἂν δὲ κατασβέσῃς
σωφροσύνῃ τὴν φλόγα, αὐτῷ σε καταλήψομαι τῷ πτερῷ. 
