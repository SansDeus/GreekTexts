Ἐπειδὴ δὲ τοῦ δείπνου καιρὸς ἦν, πάλιν ὁμοίως
συνεπίνομεν: ᾠνοχόει δὲ ὁ Σάτυρος ἡμῖν καί τι
ποιεῖ ἐρωτικόν. Διαλλάσσει τὰ ἐκπώματα καὶ τὸ
μὲν ἐμὸν τῇ κόρῃ προστίθησι, τὸ δὲ ἐκείνης ἐμοὶ
καὶ ἐγχέων ἀμφοτέροις καὶ ἐγκερασάμενος ὤρεγεν.
Ἐγὼ δὲ ἐπιτηρήσας τὸ μέρος τοῦ ἐκπώματος, ἔνθα
τὸ χεῖλος ἡ κόρη πίνουσα προσέθηκεν, ἐναρμοσάμενος
ἔπινον, ἐπιστολιμαῖον τοῦτο φίλημα ποιῶν, καὶ
ἅμα κατεφίλουν τὸ ἔκπωμα.  Ὡς δὲ εἶδεν ἡ παρθένος,
συνῆκεν ὅτι τοῦ χείλους αὐτῆς καταφιλῶ καὶ τὴν
σκιάν. Ἀλλ̓ ὅγε Σάτυρος συμφρονήσας πάλιν τὰ
ἐκπώματα διήλλαξεν ἡμῖν. Τότε δὴ καὶ τὴν κόρην
εἶδον τὰ ἐμὰ μιμουμένην καὶ  ταὐτὰ πίνουσαν
καὶ ἔχαιρον  πλέον. Καὶ τρίτον ἐγένετο τοῦτο
καὶ τέταρτον καὶ τὸ λοιπὸν τῆς ἡμέρας οὕτως ἀλλήλοις
προὐπίνομεν τὰ φιλήματα.
κατὰ 
ἤδη 
