Καὶ ὁ Σάτυρος λέγει 
ἅμα δὲ βιαζόμενος ἐπὶ
τὸ στρατόπεδον ἔκλαον, ὦ δέσποτα, καὶ ὠδυρόμην,
τὰ περὶ τῆς Λευκίππης πυθόμενος, καὶ ἐδεόμην Μενελάου
παντὶ τρόπῳ σῶσαι τὴν κόρην.  Δαίμων δέ
τις ἀγαθὸς ἡμῖν συνήργησεν. Ἐτύχομεν τῇ προτεραίᾳ
τῆς θυσίας ἡμέρᾳ καθεζόμενοι πρὸς τῇ θαλάττῃ
λυπούμενοι καὶ περὶ τούτων σκοποῦντες, τῶν
δὲ λῃστῶν τινες ναῦν ἰδόντες ἀγνοίᾳ πλανηθεῖσαν
ὥρμησαν ἐπ̓ αὐτήν.  Οἱ δὲ ἐπὶ τῆς νεὼς συνέντες οἳ
τυγχάνουσιν, ἐπεχείρουν ἐλαύνειν εἰς τοὐπίσω: ὡς
δὲ φθάνουσιν οἱ λῃσταὶ καταλαβόντες, πρὸς ἄμυναν
τρέπονται:  καὶ γάρ τις ἐν αὐτοῖς ἦν τῶν τὰ Ὁμήρου
δεικνύντων ἐν τοῖς θεάτροις. Τὴν Ὁμηρικὴν
σκευὴν ὁπλισάμενος καὶ αὐτὸς καὶ τοὺς
ἀμφ̓ αὑτὸν οὕτω σκευάσας, ἐπεχείρουν μάχεσθαι.
Πρὸς μὲν οὖν τοὺς πρώτους ἐπελθόντας καὶ μάλα
ἐρρωμένως ἀντετάξαντο: πλειόνων δὲ ἐπιπλευσάντων
σκαφῶν λῃστρικῶν καταδύουσι τὴν ναῦν καὶ
τοὺς ἄνδρας ἐκπεσόντας ἀνῄρουν.  Λανθάνει δὴ κίστη
ἐκτραπεῖσά τις καὶ τῷ ναυαγίῳ καθ̓ ἡμᾶς τῷ ῥοΐ
κομισθεῖσα, ἣν ὁ Μενέλαος ἀναιρεῖται: καὶ ἀναχωρήσας
ποι παρόντος ἅμα κἀμοῦ  ἀνοίγει τὴν κίστην καὶ ὁρῶμεν
χλαμύδα καὶ ξίφος, τὴν μὲν κώπην ὅσον παλαιστῶν
τεσσάρων, τὸν δὲ σίδηρον ἐπὶ τῇ κώπῃ βραχύτατον,
δακτύλων ὅσον τριῶν. Ὡς δὲ ἀνελόμενος τὸ
ξίφος ὁ Μενέλαος ἔλαθε μεταστρέψας κατὰ τὸ τοῦ
σιδήρου μέρος, τὸ μικρὸν ἐκεῖνο ξίφος ὥσπερ ἀπὸ
χηραμοῦ τῆς κώπης κατατρέχει τοσοῦτον, ὅσον εἶχεν
ἡ κώπη τὸ μέγεθος: ὡς δὲ ἀνέστρεψεν εἰς τοὔμπαλιν,
αὖθις ὁ σίδηρος εἴσω καταδύεται. Τούτῳ δ̓
ἄρα, ὡς εἰκός, ὁ κακοδαίμων ἐκεῖνος ἐν τοῖς θεάτροις
ἐχρῆτο πρὸς τὰς κιβδήλους σφαγάς.
τῷ στόματι 
οὖν 
προσεδόκα γάρ τι
σπουδαῖον ἔνδον εἶναι 
