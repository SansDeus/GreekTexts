Λέγει δὴ καὶ ὁ Σώστρατος  ἔφη  Κἀγὼ
ἀκούσας τὸ τῆς ἀδελφῆς ὄνομα πάνυ τὴν γνώμην
ἐπεστράφην καὶ  εἶπον  Ἄρχεται δὴ λέγειν ἃ φθάνω
προειρηκὼς ἅπαντα, τὸν Καλλισθένην, τὸν χρησμόν,
τὴν θεωρίαν, τὸν λέμβον, τὴν ἁρπαγήν. Εἶτα προσέθηκεν
ὅτι 
ἐπεὶ τοίνυν τοὺς
ὑμετέρους μύθους, ὦ παιδία, κατελέξατε, φέρε
ἀκούσατε 
καὶ παῤ ἐμοῦ τὰ οἴκοι πραχθέντα
περὶ Καλλιγόνην τὴν σήν, ὦ Κλειτοφῶν, ἀδελφήν,
ἵνα μὴ ἀσύμβολος ὦ μυθολογίας παντάπασι.
ἄγε, πάτερ 
λέγε: μόνον
περὶ ζώσης λέγοις. 
μαθὼν κατὰ τὸν πλοῦν ὡς οὐκ ἦν θυγάτηρ
ἐμή, διημαρτήθη δὲ τὸ πᾶν ἔργον αὐτῷ, ἤρα δ̓
ὅμως καὶ σφόδρα τῆς Καλλιγόνης, προσπεσὼν αὐτῆς
τοῖς γόνασι  εἶπε  Καὶ ταῦτα %5εἰπὼν καὶ ἔτι τούτων πλείονα
εὐαγωγοτέραν τὴν κόρην αὐτῷ γενέσθαι παρεσκεύασεν.
Ἦν δὲ καὶ ὀφθῆναι καλὸς καὶ στωμύλος
καὶ πιθανώτατος, καὶ ἐπειδὴ ἧκεν εἰς τὸ Βυζάντιον,
συμβόλαιον ποιησάμενος προικὸς μεγίστης καὶ τἆλλα
πολυτελῶς παρασκευάσας, ἐσθῆτά τε καὶ χρυσὸν καὶ
ὅσα εἰς κόσμον γυναικῶν εὐδαιμόνων, περιεῖπεν εὖ
καὶ καλῶς, ἄχραντον τηρῶν, ὡς ἐπηγγείλατο, ὥστε
καὶ αὐτὴν ᾑρήκει τὴν κόρην ἤδη.  Ὁ δὲ καὶ τἆλλα
πάντα παρεῖχεν ἑαυτὸν κοσμιώτατον καὶ ἐπιεικῆ καὶ
σώφρονα, καὶ ἦν τις ἐξαίφνης περὶ τὸν νεανίσκον
θαυμαστὴ μεταβολή. Ἕδρας τε γὰρ ἐξανίστατο τοῖς
πρεσβυτέροις καὶ ἐπεμελεῖτο φθάνειν προσαγορεύων
τοὺς ἐντυγχάνοντας, καὶ τὸ τέως ἄκριτον πολυτελὲς
ἐκ τῆς πρὶν ἀσωτίας εἰς τὸ εὔβουλον μεταπῖπτον τὸ
μεγαλόφρον ἐφύλαττε πρὸς τοὺς ἐν χρείᾳ τοῦ λαβεῖν
διὰ πενίαν ὄντας, ὥστε θαυμάζειν ἅπαντας τὸ αἰφνίδιον
οὕτως ἐκ τοῦ χείρονος εἰς τὸ πάνυ χρηστὸν μετελθόν.
Ἐμὲ δ̓ οὖν ᾑρήκει πάντων μᾶλλον, καὶ
ὑπερηγάπων αὐτὸν καὶ τὴν πρὶν ἀσωτίαν φύσεως
ἐνόμιζον εἶναι θαυμαστὴν μεγαλουργίαν, ἀλλ̓ οὐκ
ἀκρασίαν.  Κἀμὲ οὖν ὑπεισῄει τὸ τοῦ Θεμιστοκλέους,
ὅτι κἀκεῖνος τὴν πρώτην ἡλικίαν σφόδρα δόξας ἀκόλαστος
εἶναι πάντας ὑπερέβαλεν Ἀθηναίους ὕστερον
σοφίᾳ τε καὶ ἀνδραγαθίᾳ: καὶ δὴ μετενόουν ἀποσκορακίσας
αὐτόν, ὅτε μοι περὶ τοῦ τῆς θυγατρὸς
διελέχθη γάμου.  Καὶ γάρ με σφόδρα ἐθεράπευε καὶ
ἐκάλει πατέρα καὶ κατὰ τὴν ἀγορὰν ἐδορυφόρει καὶ
τῶν εἰς πόλεμον γυμνασίων οὐκ ἠμέλει, ἀλλὰ καὶ
πάνυ ἐρρωμένως ἐν ταῖς ἱππασίαις διέπρεπεν.  Ἦν
μὲν οὖν καὶ παρὰ τὸν τῆς ἀσωτίας χρόνον τούτοις
χαίρων καὶ χρώμενος, ἀλλ̓ ὡς ἐν τρυφῇ καὶ παιδιᾷ:
τὸ δὲ ἀνδρεῖον ὅμως αὐτῷ καὶ τὸ ἔμπειρον λεληθότως
ἐτρέφετο: τέλεον δὲ ἦν αὐτῷ τὸ %5ἔργον πρὸς τὸ
καρτερῶς καὶ ποικίλως διαπρέπειν ἐν τοῖς πολεμικοῖς.
Ἐπεδίδου δὲ καὶ χρήματα ἱκανὰ τῇ πόλει. Κἀκεῖνον
ἅμα ἐμοὶ στρατηγὸν προεβάλοντο: ὅθεν ἔτι μᾶλλον
ὑπερησπάζετό με, ὑπήκοόν μοι κατὰ πάντα παρέχων ἑαυτόν.
δέσποινα 
μή με νομίσῃς λῃστὴν
εἶναί τινα καὶ κακοῦργον, ἀλλὰ γάρ εἰμι τῶν εὖ γεγονότων,
γένει Βυζάντιος, δεύτερος οὐδενός: ἔρως
δέ με λῃστείας ὑποκριτὴν πεποίηκε καὶ ταύτας ἐπὶ
σοὶ πλέξαι τὰς τέχνας. Δοῦλον οὖν με σεαυτῆς ἀπὸ
ταύτης τῆς ἡμέρας νόμιζε: καί σοι προῖκα ἐπιδίδωμι
τὸ μὲν πρῶτον ἐμαυτόν, ἔπειτα ὅσην οὐκ ἂν ὁ πατὴρ
ἐπέδωκέ σοι: τηρήσω δέ σε παρθένον μέχριπερ
ἂν σοὶ δοκῇ. 
