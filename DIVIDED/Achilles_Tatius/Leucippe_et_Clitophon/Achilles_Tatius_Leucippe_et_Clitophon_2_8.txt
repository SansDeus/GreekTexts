κἀν τούτῳ πόρρωθεν ἰδόντες προσιοῦσαν τὴν
θεράπαιναν διελύθημεν, ἐγὼ μὲν ἄκων καὶ λυπούμενος,
ἡ δ̓ οὐκ οἶδ̓ ὅπως. Ῥᾴων οὖν ἐγεγόνειν καὶ
μεστὸς ἐλπίδων, ᾐσθόμην δὲ ἐπικαθημένου μοι τοῦ
φιλήματος ὥσπερ σώματος, καὶ ἐφύλαττον ἀκριβῶς
ὡς θησαυρὸν τὸ φίλημα τηρῶν ἡδονῆς,  Καὶ γὰρ ἀπὸ τοῦ καλλίστου
τῶν τοῦ σώματος ὀργάνων τίκτεται: στόμα γὰρ
φωνῆς ὄργανον: φωνὴ δὲ ψυχῆς σκιά. Αἱ γὰρ τῶν
στομάτων συμβολαὶ κιρνάμεναι καταπέμπουσι κατὰ
τῶν στέρνων τὴν ἡδονὴν καὶ ἕλκουσι τὰς ψυχὰς πρὸς
τὰ φιλήματα. Οὐκ οἶδα δὲ οὕτω πρότερον ἡσθεὶς ἐκ
τῆς καρδίας: καὶ τότε πρῶτον ἔμαθον ὅτι μηδὲν ἐρίζει
πρὸς ἡδονὴν φιλήματι ἐρωτικῷ.
ὃ πρῶτόν
ἐστιν ἐραστῇ γλυκύ.
