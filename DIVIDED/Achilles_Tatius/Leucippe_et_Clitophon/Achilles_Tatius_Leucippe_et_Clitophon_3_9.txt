Ἐνδιατρίψαντες οὖν ἡμερῶν δύο καὶ ἀναλαβόντες
ἑαυτοὺς ἐκ τῶν κακῶν, ναῦν Αἰγυπτίαν μισθωσάμενοι
（εἴχομεν δὲ ὀλίγον χρυσίον, ὅπερ ἐτύχομεν
ἐζωσμένοι） διὰ τοῦ Νείλου τὸν πλοῦν ἐπ̓ Ἀλεξάνδρειαν
ἐποιούμεθα, μάλιστα μὲν ἐκεῖ διεγνωκότες
ποιήσασθαι τὴν διατριβὴν καὶ νομίζοντες ταύτῃ
τάχα τοὺς φίλους εὑρήσειν προσενεχθέντας. Ἐπεὶ
δ̓ ἐγενόμεθα κατά τινα πόλιν, ἐξαίφνης βοῆς ἀκούομεν
πολλῆς. Καὶ ὁ ναύτης εἰπὼν 
μεταστρέφει τὴν ναῦν, ὡς ἐπαναπλεύσων εἰς τοὐπίσω,
καὶ ἅμα πλήρης ἦν ἡ γῆ φοβερῶν καὶ ἀγρίων
ἀνθρώπων: μεγάλοι μὲν πάντες, μέλανες δὲ τὴν
χρόαν, οὐ κατὰ τὴν τῶν Ἰνδῶν τὴν ἄκρατον, ἀλλ̓
οἷος ἂν γένοιτο νόθος Αἰθίοψ, ψιλοὶ τὰς κεφαλάς,
λεπτοὶ τοὺς πόδας, τὸ σῶμα παχεῖς: ἐβαρβάριζον δὲ
πάντες.  Καὶ ὁ κυβερνήτης εἰπὼν 
ἔστησε τὴν ναῦν, ὁ γὰρ ποταμὸς ταύτῃ στενώτατος:
καὶ ἐπεμβάντες τῶν λῃστῶν τέσσαρες πάντα μὲν τὰ
ἐν τῇ νηὶ λαμβάνουσι, καὶ τὸ χρυσίον ἡμῶν ἀποφέρουσιν,
ἡμᾶς δὲ δήσαντες καὶ κατακλείσαντες εἴς τι
δωμάτιον ἀπηλλάττοντο, φύλακας ἡμῖν καταλιπόντες,
ὡς εἰς τὴν ἐπιοῦσαν ἄξοντες ἡμᾶς ὡς τὸν βασιλέα:
τούτῳ γὰρ ἐκάλουν τῷ ὀνόματι τὸν λῃστὴν τὸν
μείζονα. Καὶ ἦν ὁδὸς ἡμερῶν δύο, ὡς παρὰ τῶν
σὺν ἡμῖν ἑαλωκότων ἠκούσαμεν.
ὁ βουκόλος 
ἀπολώλαμεν 
