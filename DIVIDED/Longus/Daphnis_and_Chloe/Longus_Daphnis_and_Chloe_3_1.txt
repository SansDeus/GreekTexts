Μυτιληναῖοι δὲ ὡς ᾔσθοντο τὸν ἐπίπλουν τῶν
δέκα νεῶν καί τινες ἐμήνυσαν αὐτοῖς τὴν ἁρπαγὴν
ἐλθόντες ἐκ τῶν ἀγρῶν, οὐκ ἀνασχετὸν νομίσαντες
ταῦτα ἐκ Μηθυμναίων παθεῖν, ἔγνωσαν καὶ αὐτοὶ
τὴν ταχίστην ἐπ̓ αὐτοὺς ὅπλα κινεῖν:  καὶ καταλέξαντες
ἀσπίδα τρισχιλίαν καὶ ἵππον πεντακοσίαν ἐξέπέμψαν
κατὰ γῆν τὸν στρατηγὸν Ἵππασον, ὀκνοῦντες
ἐν ὥρᾳ χειμῶνος τὴν θάλατταν.
