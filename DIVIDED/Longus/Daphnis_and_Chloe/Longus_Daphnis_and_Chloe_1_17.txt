Ταῦτα καὶ τοιαῦτα ὁ Δόρκων: καὶ μετὰ ταῦτα ὁ Δάφνις
Ἐγώ, παρθένε, μείζων εἰμὶ Δάφνιδος, κἀγὼ
μὲν βουκόλος, ὁ δ̓ αἰπόλος: τοσοῦτον κρείττων
ὅσον αἰγῶν βόες: καὶ λευκός εἰμι ὡς γάλα, καὶ πυρρὸς
ὡς θέρος μέλλον ἀμᾶσθαι, καὶ ἔθρεψε μήτηρ,
οὐ θηρίον. Οὗτος δέ ἐστι σμικρὸς καὶ ἀγένειος ὡς
γυνή, καὶ μέλας ὡς λύκος: νέμει δὲ τράγους, ὀδωδὼς
ἀπ̓ αὐτῶν δεινόν, καὶ ἔστι πένης ὡς μηδὲ κύνα
τρέφειν. Εἰ δ̓, ὡς λέγουσι, καὶ αἲξ αὐτῷ γάλα δέδωκεν,
οὐδὲν ἐρίφου διαφέρει.
Ἐμὲ αἲξ ἀνέθρεψεν ὥσπερ τὸν Δία: νέμω δὲ
τράγους τῶν τούτου βοῶν μείζονας: ὄζω δὲ οὐδὲν
ἀπ̓ αὐτῶν, ὅτι μηδὲ ὁ Πάν, καίτοιγε ὢν τὸ πλέον
τράγος.  Ἀρκεῖ δέ μοι τυρὸς καὶ ἄρτος ὀβελίας καὶ
οἶνος λευκός, ὅσα ἀγροίκων πλουσίων κτήματα.
Ἀγένειός εἰμι, καὶ γὰρ ὁ Διόνυσος: μέλας, καὶ γὰρ
ὁ ὑάκινθος: ἀλλὰ κρείττων καὶ ὁ Διόνυσος Σατύρων
ὁ ὑάκινθος κρίνων.  Οὗτος δὲ καὶ πυρρὸς ὡς
ἀλώπηξ καὶ προγένειος ὡς τράγος καὶ λευκὸς ὡς ἐξ
ἄστεος γυνή: κἂν δέῃ σε φιλεῖν, ἐμοῦ μὲν φιλήσεις
τὸ στόμα, τούτου δὲ τὰς ἐπὶ τοῦ γενείου τρίχας. Μέμνησο
δέ, ὦ παρθένε, ὅτι  σὲ ποίμνιον ἔθρεψεν,
ἀλλὰ καὶ  εἶ καλή.
καὶ 
καὶ 
ὣς 
