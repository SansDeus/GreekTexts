Αὕτη ἡ σύριγξ τὸ ὄργανον οὐκ ἦν ὄργανον ἀλλὰ
παρθένος καλὴ καὶ τὴν φωνὴν μουσική. Αἶγας ἔνεμεν,
Νύμφαις συνέπαιζεν, ᾖδεν οἷον νῦν. Πὰν ταύτης
νεμούσης παιζούσης ᾀδούσης προσελθὼν ἔπειθεν
ἐς ὅ τι ἔχρῃζε, καὶ ἐπηγγέλλετο τὰς αἶγας πάσας θήσειν
διδυματόκους.  Ἡ δὲ ἐγέλα τὸν ἔρωτα αὐτοῦ,
οὐδὲ ἐραστὴν ἔφη δέξεσθαι  μήτε τράγον 
μήτε ἄνθρωπον ὁλόκληρον. Ὁρμᾷ διώκειν ὁ Πὰν
πρὸς βίαν: ἡ Σύριγξ ἔφευγε καὶ τὸν Πᾶνα καὶ τὴν
βίαν: φεύγουσα κάμνουσα ἐς δόνακας κρύπτεται, εἰς
ἕλος ἀφανίζεται.  Πὰν τοὺς δόνακας ὀργῇ τεμών, τὴν
κόρην οὐχ εὑρών, τὸ πάθος μαθὼν τὸ ὄργανον νοεῖ,
τοὺς καλάμους κηρῷ συνδήσας ἀνίσους, καθ̓ ὅ τι καὶ
ὁ ἔρως ἄνισος αὐτοῖς: καὶ ἡ τότε παρθένος καλὴ νῦν
ἐστι σύριγξ μουσική.
τὸν 
ὄντα 
