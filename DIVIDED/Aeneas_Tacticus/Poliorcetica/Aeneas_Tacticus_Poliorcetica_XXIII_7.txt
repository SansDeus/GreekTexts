Οὐ μὴν οὐδ̓ ἐν ταῖς νυξὶν ἀσκέπτως μετ̓ ὄχλου
ἐκπορευτέον, οἷα καὶ ἐν τοῖς καιροῖς τῶν ἐπιβουλευόντων
τινὲς τεχνάζουσιν, οἱ μὲν ἔσω τῆς
πόλεως οἱ δὲ καὶ ἔξωθεν, προσάγεσθαι βουλόμενοι
τοιοῖσδε ἀπατήμασι, πυρσεύσαντές τι ἢ ἐμπρήσαντες
νεώριον ἢ γυμνάσιον ἢ ἱερὸν πάνδημον ἢ
δἰ ὅπερ ἂν ἔξοδος γένοιτο πλήθους ἀνθρώπων
καὶ οὐ τῶν τυχόντων. προνοοῦντα οὖν καὶ τὰ
τοιαῦτα μὴ ἑτοίμως ἀποδέχεσθαι. 