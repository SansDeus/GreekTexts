ἐπειδὰν τοίνυν ἐξαπατῶντες ὑμᾶς λέγωσιν ὡς προσγέγραπται ἐν τῷ νόμῳ ἐξεῖναι στεφανοῦν,  ἐὰν ψηφίσηται ὁ δῆμος,  ἀπομνημονεύετε αὐτοῖς ὑποβάλλειν: ναί, εἴ γε σέ τις ἄλλη πόλις στεφανοῖ: εἰ δὲ ὁ δῆμος ὁ Ἀθηναίων, ἀποδέδεικταί σοι τόπος ὅπου δεῖ τοῦτο γίγνεσθαι, ἀπείρηταί σοι ἔξω τῆς ἐκκλησίας μὴ κηρύττεσθαι. τὸ γὰρ  ἄλλοθι δὲ μηδαμοῦ  ὅ τι ἐστίν, ὅλην τὴν ἡμέραν λέγε: οὐ γὰρ ἀποδείξεις ὡς ἔννομα γέγραφεν.      