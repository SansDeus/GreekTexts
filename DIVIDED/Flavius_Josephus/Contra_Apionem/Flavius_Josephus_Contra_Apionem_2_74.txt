itaque derogare nobis 
Apion conatus est, quia imperatorum non statuamus imagines tamquam
illis hoc ignorantibus aut defensione Apionis indigentibus, 
cum potius debuerit ammirari magnanimitatem mediocritatemque 
Romanorum, quoniam subiectos non cogunt patria iura transcendere,
sed suscipiunt honores sicut dare offerentes pium atque legitimum
est; non enim honoribus gratiam habent, qui ex necessitate 
et uiolentia conferuntur. 