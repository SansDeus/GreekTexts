καὶ ἐγένετο ἐν μιᾷ τῶν ἡμερῶν διδάσκοντος αὐτοῦ ἐν τῷ ἱερῷ οἱ Φαρισαῖοι.
καὶ εἶπεν πρὸς αὐτούς· εἴπατέ μοι·
τὸ βάπτισμα Ἰωάννου ἐξ οὐρανῶν ἦν ἢ ἐξ ἀνθρώπων;
οἱ δὲ συνελογίζοντο πρὸς ἑαυτοὺς λέγοντες ὅτι ἐὰν εἴπωμεν· ἐξ οὐρανῶν ἐρεῖ· διὰ τί οὐκ ἐπιστεύσατε αὐτῷ;
ἐὰν δὲ εἴπωμεν· ἐξ ἀνθρώπων ὁ λαὸς ἅπας καταλιθάσει ἡμᾶς.
καὶ ἀπεκρίθησαν μὴ εἰδέναι αὐτοὺς τὸ πόθεν.
καὶ ὁ Ἰησοῦς εἶπεν αὐτοῖς· οὐδὲ ἐγὼ λέγω ὑμῖν ἐν ποίᾳ ἐξουσίᾳ ταῦτα ποιῶ.
καὶἐζήτησαν ἐπιβαλεῖν ἐπ᾽ αὐτὸν τὰς χεῖρας καὶ ἐφοβήθησαν τὸν λαόν.
καὶ προσῆλθον αὐτῷ Φαρισαῖοι πειράζοντες αὐτὸν λέγοντες·
ἔξεστιν ἡμᾶς Καίσαρι φόρον δοῦναι ἢ οὔ;
εἶπεν πρὸς αὐτούς·
δείξατέ μοιδηνάριον τίνος ἔχειεἰκόνα καὶ ὁμοίωσιν; οἱ δὲ εἶπαν· Καίσαρος.
ὁ δὲ εἶπεν αὐτοῖς· ἀπόδοτε τὰ τοῦ Καίσαρος Καίσαρι καὶ τὰ τοῦ θεοῦ τῷ θεῷ.
οἱ Σαδδουκαῖοι οἱ λέγοντες ἀνάστασιν μὴ εἶναι ἐπηρώτησαν αὐτὸν
λέγοντες· διδάσκαλε Μωϋσῆς ἔγραψεν ἡμῖν ἐάν τινος ἀδελφὸς ἀποθάνῃ ἄτεκνος ἔχων γυναῖκα ἵνα λάβῃ ὁ ἀδελφὸς αὐτοῦ τὴν γυναῖκα καὶ ἐξαναστήσῃ σπέρμα τῷ ἀδελφῷ αὐτοῦ.
ἑπτὰ οὖν ἀδελφοὶ ἦσαν· καὶ ὁ πρῶτος λαβὼν γυναῖκα ἀπέθανεν ἄτεκνος.
ὡσαύτως δὲ καὶ οἱ ἑπτὰ οὐ κατέλιπον τέκνα καὶ ἀπέθανον.
ἐν τῇ οὖν ἀναστάσει τίνος αὐτῶν ἔσται γυνή; οἱ γὰρ ἑπτὰ ἔσχον αὐτὴν γυναῖκα.
καὶ εἶπεν ὁ Ἰησοῦς· οἱ υἱοί τοῦ αἰῶνος τούτου γαμοῦσιν καὶ γαμίσκονται·
οὓς δέ κατηξίωσεν ὁ θεὸς τοῦ αἰῶνος ἐκείνου καὶ τῆς ἀναστάσεως τῆς ἐκ νεκρῶν οὔτε γαμοῦσιν οὔτε γαμίζονται·
οὐδὲ γὰρ ἀποθανεῖν ἔτι· ἰσάγγελοι γάρ εἰσιν καὶ υἱοί εἰσιν θεοῦ τῆς ἀναστάσεως υἱοὶ ὄντες.
ἀποκριθέντες δέ τινες τῶν γραμματέων εἶπαν· διδάσκαλε καλῶς εἶπας.
εἶπεν δὲ πρὸς αὐτούς· πῶς λέγουσιν τὸν Χριστὸν υἱὸν Δαυίδ;
αὐτὸς γὰρ Δαυὶδ λέγει εἶπεν κύριος τῷ κυρίῳ μου· κάθου ἐκ δεξιῶν μου.
Δαυὶδ οὖνκύριον αὐτὸν καλεῖ· καὶ πῶς αὐτοῦ υἱός ἐστιν;