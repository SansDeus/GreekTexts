ἤρξατο λέγειν πρὸς τοὺς μαθητάς· προσέχετε ἀπὸ τῆς ζύμης τῶν Φαρισαίων ἥτις ἐστὶν ὑπόκρισις.
οὐδὲν δὲ συγκεκαλυμμένον ὃ οὐ φανερωθήσεται καὶ οὐδὲν κρυπτὸν ὃ οὐ γνωσθήσεται·
ἀνθ᾽ ὧν ὅσα ἐν τῇ σκοτίᾳ εἴπατε ἐν τῷ φωτὶ ἀκουσθήσεται καὶ ὃ πρὸς τὸ οὖς ἐλαλήσατε ἐν τοῖς ταμείοις κηρυχθήσεται ἐπὶ τῶν δωμάτων.
λέγω τοῖς φίλοις μου μὴ φοβηθῆτε ἀπὸ τῶν ἀποκτενόντων τὸ σῶμα καὶ μετὰ ταῦτα μηδεμίαν εἰς ὑμᾶς ἐχόντων ἐξουσίαν.
ὑποδείξω δὲ ὑμῖν τίνα φοβηθῆτε· φοβήθητε δὲ τὸν μετὰ τὸ ἀποκτεῖναι ἔχοντα ἐξουσίαν βαλεῖν εἰς γέενναν. ναὶ λέγω ὑμῖν τοῦτον φοβήθητε.
λέγω γὰρ ὑμῖν πᾶς ὅς ἂν ὁμολογήσῃ ἐν ἐμοὶ ἐνώπιον τῶν ἀνθρώπων καὶ ὁμολογήσω ἐν αὐτῷ ἐνώπιον τοῦ θεοῦ.
καὶὃς ἂν ἀρνήσηταί με ἐνώπιον τῶν ἀνθρώπων ἀπαρνηθήσεται ἐνώπιον τοῦ θεοῦ.
καὶ ὅς ἂν εἴπῃ εἰς τὸν υἱὸν τοῦ ἀνθρώπου ἀφεθήσεται αὐτῷ· ὃς δ᾽ ἂν εἴπῃ εἰς τὸ ἅγιον πνεῦμα οὐκ ἀφεθήσεται.
ὅταν δὲ εἰσφέρωσιν ὑμᾶς εἰς τὰς συναγωγὰς καὶ τὰς ἀρχὰς καὶτὰς ἐξουσίας μὴ προμεριμνᾶτε πῶς ἀπολογήσησθε ἢ τί εἴπητε.
τὸ γὰρ ἅγιον πνεῦμα διδάξει ὑμᾶς ἐν αὐτῇ τῇ ὥρᾳ ἃ δεῖ εἰπεῖν.
εἶπεν δέ τις αὐτῷ· εἰπὲ τῷ ἀδελφῷ μου μερίσασθαι μετ᾽ ἐμοῦ τὴν κληρονομίαν.
ὁ δὲ εἶπεν αὐτῷ· τίς με κατέστησεν κριτὴν ἐφ᾽ ὑμᾶς;
εἶπεν δὲ παραβολὴν πρὸς αὐτοὺς λέγων· ἀνθρώπου τινὸς πλουσίου εὐφόρησεν ἡ χώρα.
καὶ διελογίζετο ἐν ἑαυτῷ λέγων·
ἔχεις πολλὰ ἀγαθὰ εὐφραίνου.
εἶπεν δὲ αὐτῷ ὁ θεός· ἄφρων ταύτῃ τῇ νυκτὶ τὴν ψυχήν σου ἀπαιτοῦσιν. ἃ δὲ ἡτοίμασας τίνι ἔσται;
λέγω ὑμῖν μὴ μεριμνᾶτε τῇ ψυχῇ τί φάγητε μηδὲ τῷ σώματι τί ἐνδύσησθε.
ἡ γὰρ ψυχὴ πλέον ἐστιν τῆς τροφῆς καὶ τὸ σῶμα τοῦ ἐνδύματος.
κατανοήσατε τοὺς κόρακας ὅτι οὔτε σπείρουσιν οὔτε θερίζουσιν οὔτε συνάγουσιν εἰς ἀποθήκας καὶ ὁ θεὸς τρέφει αὐτά. πόσῳ μᾶλλον ὑμεῖς διαφέρετε τῶν πετεινῶν;
κατανοήσατε τὰ κρίνα πῶς οὔτε ὑφαίνει οὔτε νήθει. λέγω δὲ ὑμῖν ὅτι οὐδὲ Σολομὼν ἐν πάσῃ τῇ δόξῃ αὐτοῦ περιεβάλετο ὡς ἓν τούτων.
εἰ δὲ τὸν χόρτον ὁ θεὸς οὕτως ἀμφιέννυσι πόσῳ μᾶλλον ὑμᾶς ὀλιγόπιστοι;
καὶ ὑμεῖς μὴ ζητεῖτε τί φάγητε ἢ τί πίητε καὶ μὴ μετεωρίζεσθε.
ταῦτα γὰρ τὰ ἔθνη τοῦ κόσμου ἐπιζητοῦσιν ὑμῶν δὲ ὁ πατήρ οἶδεν ὅτι χρῄζετε τούτων.
πλὴν ζητεῖτε δὲ τὴν βασιλείαν τοῦ θεοῦ καὶ ταῦτα πάντα προστεθήσεται ὑμῖν.
μὴ φοβοῦ τὸ μικρὸν ποίμνιον ὅτι εὐδόκησεν ὁ πατὴρ δοῦναι ὑμῖν τὴν βασιλείαν.
ἔστω ὑμῶν ἡ ὀσφὺς περιεζωσμένη καὶ οἱ λύχνοι καιόμενοι
καὶ ὑμεῖς ὅμοιοι ἀνθρώποις προσδεχομένοις τὸν κύριον ἑαυτῶνπότε ἀναλύσῃ ἐκ τῶν γάμων.
μακάριοιοἱ δοῦλοι ἐκεῖνοι οὓς ἐλθὼν ὁ κύριος εὑρήσει γρηγοροῦντας.
καὶ ἐὰν ἔλθῃ τῇ ἑσπερινῇ φυλακῇ καὶ εὕρῃ οὕτως μακάριοί εἰσιν.
τοῦτο δὲ γινώσκετε ὅτι εἰ ᾔδει ὁ οἰκοδεσπότης ποίᾳ ὥρᾳ ὁ κλέπτης ἔρχεται οὐκ ἂν ἀφῆκεν διορυχθῆναι τὸν οἶκον αὐτοῦ.
καὶ ὑμεῖς γίνεσθε ἕτοιμοι ὅτι ᾗ ὥρᾳ οὐ δοκεῖτε ὁ υἱὸς τοῦ ἀνθρώπου ἔρχεται.
εἶπεν δὲ ὁ Πέτρος· πρὸς ἡμᾶς λέγεις τὴν παραβολὴν ταύτην ἢ καὶ πρὸς πάντας;
καὶ εἶπεν ὁ Ἰησοῦς· τίς ἄρα ἐστὶν ὁ πιστὸς οἰκονόμος ὁ ἀγαθός ὃν καταστήσει ὁ κύριος ἐπὶ τῆς θεραπείας αὐτοῦ διδόναι ἐν καιρῷ τὸ σιτομέτριον;
μακάριος ὁ δοῦλος ἐκεῖνος ὃν ἐλθὼν ὁ κύριος αὐτοῦ εὑρήσει ποιοῦντα οὕτως.
ἀμὴν λέγω ὑμῖν ὅτιἐπὶ πᾶσιν τοῖς ὑπάρχουσιν αὐτοῦ καταστήσει αὐτόν.
ἐὰν δὲ εἴπῃ ὁ δοῦλος ἐκεῖνος ἐν τῇ καρδίᾳ αὐτοῦ· χρονίζει ὁ κύριός μου ἔρχεσθαι καὶ ἄρξηται τύπτειν τοὺς παῖδας καὶ τὰς παιδίσκας ἐσθίειν τε καὶ πίνειν καὶ μεθύσκεσθαι
ἥξει ὁ κύριος τοῦ δούλου ἐκείνου ἐν ἡμέρᾳ ᾗ οὐ προσδοκᾷ καὶ ἐν ὥρᾳ ᾗ οὐ γινώσκει καὶ διχοτομήσει αὐτὸν καὶ τὸ μέρος αὐτοῦ μετὰ τῶν ἀπίστων θήσει.
ὁ γὰρ δοῦλος ὁ γνούς καὶ μὴ ποιήσας δαρήσεται πολλά.
ὁ δὲ μὴ γνούς ποιήσας δὲ ἄξια πληγῶν δαρήσεται ὀλίγα. παντὶ δὲ ᾧ ἐδόθη πολύ πολύ ζητηθήσεται παρ’ αὐτου καὶ ᾧ παρέθεντο πολύ περισσότερον αἰτήσουσιν αὐτον.
πῦρ ἦλθον βαλεῖν ἐπὶ τὴν γῆν καὶ θέλω εἰ ἤδη ἀνήφθη.
βάπτισμα ἔχω βαπτισθῆναι καὶ τί θέλω εἰ ἤδη τετέλεκα αὐτό; ποτήριον ἔχω πιεῖν καὶ τί θέλω εἰ ἤδη πληρώσω αὐτό;
δοκεῖτε ὅτι εἰρήνην παρεγενόμην βαλεῖν ἐν τῇ γῇ; οὐχί λέγω ὑμῖν ἀλλὰ διαμερισμόν.
διαμερισθήσονται πατὴρ ἐπὶ υἱῷ καὶ υἱὸς ἐπὶ πατρί μήτηρ ἐπὶ θυγατέρα καὶ θυγάτηρ ἐπὶ μητέρα πενθερὰ ἐπὶ τὴν νύμφην καὶ νύμφη ἐπὶ τὴν πενθεράν.
ὑποκριταί. τὸ πρόσωπον τοῦ οὐρανοῦ καὶ τῆς γῆς δοκιμάζετε τὸν δὲ καιρὸν τοῦτον οὐ δοκιμάζετε;
καὶ τὸ δίκαιον οὐκ ἀφ᾽ ἑαυτῶν κρίνετε;
ὡς γὰρ ὑπάγεις μετὰ τοῦ ἀντιδίκου σου ἐπ᾽ ἄρχοντα ἐν τῇ ὁδῷ δὸς ἐργασίαν ἀπηλλάχθαι ἀπ᾽ αὐτοῦμήποτε κατασύρῃ σε πρὸς τὸν κριτήν καὶ ὁ κριτής παραδώσει σε τῷ πράκτορι καὶ ὁ πράκτωρ βαλεῖ σε εἰς φυλακήν.
λέγω σοι οὐ μὴ ἐξέλθῃς ἐκεῖθεν ἕως καὶ ἀποδῷς τὸ ἔσχατον κοδράντην.