εἶπεν δὲ πρὸς τοὺς μαθητὰς αὐτοῦ· τὰ σκάνδαλα ἔρχεταιοὐαὶ ἐκείνῳ δι᾽ οὗ τὸ σκάνδαλον ἔρχεται.
συμφέρει αὐτῷ εἰ μὴ ἐγεννήθη ἢ γεννηθέντα μύλῳ ὀνικῷ προστεθῆναι καὶ καταποντισθῆναι ἐν τῷ βάθει τῆς θαλάσσης ἢ ἵνα σκανδαλίσῃ ἕνα τῶν μικρῶν τούτων.
ἐὰν ἁμάρτῃ ὁ ἀδελφός σου ἐπιτίμησον αὐτῷ καὶ ἐὰν μετανοήσῃ ἄφες αὐτῷ.
καὶ ἐὰν ἑπτάκις τῆς ἡμέρας ἁμαρτήσῃ καὶ ἑπτάκις μετανοήσῃ ἀφήσεις αὐτῷ.
καὶ ἐγένετο καὶ αὐτὸς διήρχετο μέσον Σαμαρείας.
καὶ εἰσερχομένου αὐτοῦ εἴς τινα κώμην συνήντησαν δέκα λεπροὶ.
καὶ ἀπέστειλεν αὐτοὺς λέγων· πορευθέντες δείξατε ἑαυτοὺς τοῖς ἱερεῦσιν.
καὶ ἐγένετο ἐν τῷ ὑπάγειν αὐτοὺς ἐκαθαρίσθησαν.
εἷς ἐξ αὐτῶν ἰδὼν ὅτι ἐκαθαρίσθη ὑπέστρεψεν μετὰ φωνῆς μεγάλης δοξάζων τὸν θεόν.
καὶ ἔπεσεν ἐπὶ πρόσωπον παρὰ τοὺς πόδας αὐτοῦ εὐχαριστῶν αὐτῷ. καὶ αὐτὸς ἦν Σαμαρίτης.
ἀποκριθεὶς δὲ ὁ Ἰησοῦς εἶπεν·
οὐχ εὑρέθησαν ὑποστρέψαντες δοῦναι δόξαν τῷ θεῷ εἰ μὴ ὁ ἀλλογενὴς οὗτος;
καὶ εἶπεν αὐτῷ· ἡ πίστις σου σὲ σέσωκεν.
ἐπερωτηθεὶς δὲ ὑπὸ τῶν Φαρισαίων πότε ἔρχεται ἡ βασιλεία τοῦ θεοῦ ἀπεκρίθη αὐτοῖς καὶ εἶπεν· οὐκ ἔρχεται ἡ βασιλεία τοῦ θεοῦ μετὰ παρατηρήσεως.
οὐδὲ λέγουσιν· ἰδοὺ ὧδε ἤ· ἐκεῖ ἰδοὺ γὰρ ἡ βασιλεία τοῦ θεοῦ ἐντὸς ὑμῶν ἐστιν.
ἐλεύσονται ἡμέραι ὅταν ἐπιθυμήσητε ἰδεῖν μίαν τῶν ἡμερῶν τοῦ υἱοῦ τοῦ ἀνθρώπου.
πρῶτον δὲ δεῖ αὐτὸν πολλὰ παθεῖν καὶ ἀποδοκιμασθῆναι.
καὶ καθὼς ἐγένετο ἐν ταῖς ἡμέραις Νῶε οὕτως ἔσται καὶ ἐν ταῖς ἡμέραις τοῦ υἱοῦ τοῦ ἀνθρώπου.
ὁμοίως καθὼς ἐγένετο ἐν ταῖς ἡμέραις Λώτ.
μνημονεύετε τῆς γυναικὸς Λώτ.