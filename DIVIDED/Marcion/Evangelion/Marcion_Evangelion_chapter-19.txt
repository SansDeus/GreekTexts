ἀνὴρ ἦν καλούμενος ὀνόματιΖακχαῖος
ὑπεδέξατο αὐτὸν χαίρων.
Ζακχαῖος εἶπεν· ἰδοὺ τὰ ἡμίσιά μου τῶν ὑπαρχόντων τοῖς πτωχοῖς δίδωμι καὶ εἴ τινός τι ἐσυκοφάντησα ἀποδίδωμι τετραπλοῦν.
εἶπεν δὲ ὁ Ἰησοῦς πρὸς αὐτὸν· σήμερον σωτηρία τῷ οἴκῳ τούτῳ ἐγένετο.
ἦλθεν γὰρ ὁ υἱὸς τοῦ ἀνθρώπου σῶσαι τὸ ἀπολωλός.
εἶπεν παραβολὴν·
ἄνθρωπός τις εὐγενὴς ἐπορεύθη εἰς χώραν μακρὰν λαβεῖν ἑαυτῷ βασιλείαν καὶ ὑποστρέψαι.
καλέσας δὲ δέκα δούλους αὐτοῦ ἔδωκεν αὐτοῖς δέκα μνᾶς καὶ εἶπεν πρὸς αὐτούς· πραγματεύσασθε ἐν ᾧ ἔρχομαι.
καὶ ἐγένετο ἐν τῷ ἐπανελθεῖν αὐτὸν καὶ εἶπεν φωνηθῆναι αὐτῷ τοὺς δούλους τούτους οἷς δεδώκει τὸ ἀργύριον ἵνα γνοῖ τί διεπραγματεύσαντο.
παρεγένετο δὲ ὁ πρῶτος λέγων· κύριε ἡ μνᾶ σου δέκα προσηργάσατο μνᾶς.
ὁ δὲ εἶπεν αὐτῷ· ἴσθι ἐξουσίαν ἔχων ἐπάνω δέκα πόλεων.
καὶ ἦλθεν ὁ δεύτερος λέγων· ἡ μνᾶ σου κύριε ἐποίησεν πέντε μνᾶς.
εἶπεν δὲ καὶ τούτῳ· καὶ σὺ ἐπάνω γίνου πέντε πόλεων.
καὶ ὁ ἕτερος ἦλθεν λέγων· ἰδοὺ ἡ μνᾶ σου.
ἐφοβούμην γάρ σε ὅτι ἄνθρωπος αὐστηρὸς· εἶ αἴρεις ὃ οὐκ ἔθηκας καὶ θερίζεις ὃ οὐκ ἔσπειρας.
ὁ δὲ εἶπεν αὐτῷ· ἐκ τοῦ στόματός σου κρινῶ σε ἄπιστε δοῦλε. ᾔδεις ὅτι ἐγὼ ἄνθρωπος αὐστηρός εἰμι αἴρων ὃ οὐκ ἔθηκα καὶ θερίζων ὃ οὐκ ἔσπειρα.
διὰ τί οὖν οὐκ ἔδωκάς τὸ ἀργύριόν μου ἐπὶ τράπεζαν; κἀγὼ ἐλθὼν σὺν τόκῳ ἂν αὐτὸ ἔπραξα.
καὶ τοῖς παρεστῶσιεἶπεν· ἄρατε ἀπ᾽ αὐτοῦ τὴν μνᾶν καὶ δότε τῷ τὰς δέκα μνᾶς ἔχοντι.
ἀπὸ δὲ τοῦ μὴ ἔχοντος καὶ ὃ δοκεῖ ἔχειν ἀρθήσεται.