ἀμπελουργός 
καὶ μήν, ξένε, πολλοὶ τῶν προσελθόντων
τῇ νήσῳ καὶ ἄλλα τοῦ Ἀχιλλέως ᾄδοντος ἀκούειν
φασί, τουτὶ δὲ πέρυσιν, οἶμαι, τὸ ᾆσμα ἡρμόσατο 
χαριέστατα τῆς γνώμης καὶ τῶν διανοιῶν ἔχον. ξύγκειται δὲ ὧδε:
ἀχώ, παρὰ μυρίον ὕδωρ
μεγάλου ναίοισα πλευρὰ Πόντου
ψάλλει σε λύρα διὰ χειρὸς ἐμᾶς, 
σὺ δὲ θεῖον Ὅμηρον ἄειδέ μοι
κλέος ἀνέρων, κλέος ἁμετέρων πόνων,
δἰ ὃν οὐ θάνον, δι᾽ ὃν ἐστί μοι
Πάτροκλος, δι᾽ ὃν ἀθανάτοις ἴσος Αἴας ἐμός,
δἰ ὃν ἁ δορίληπτος ἀειδομένα σοφοῖς 
κλέος ἤρατο κοὐ πέσε Τροία.
