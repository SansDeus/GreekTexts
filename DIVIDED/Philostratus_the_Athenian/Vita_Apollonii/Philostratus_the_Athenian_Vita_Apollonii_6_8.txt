τοιαῦτα ὁ Ναυκρατίτης ξυνθεὶς 
ἀπῆλθεν, οἱ δ᾽ ἀληθῆ ταῦτα ἡγούμενοι τὴν μὲν
ξυνουσίαν οὐ παρῃτοῦντο ἥκοντος, ὑπὲρ μεγάλων
δὲ σπουδάζειν ἐπλάττοντο καὶ πρὸς ἐκείνοις εἶναι, 
ἀφίξεσθαι δὲ κἀκείνῳ ἐς λόγους, ἢν σχολὴν ἄγωσι
μάθωσί τε, ὅ τι βούλεται καὶ ὅτου ἐρῶν ἧκεν. ἐκέλευε
δὲ ὁ παρ᾽ αὐτῶν ἥκων καὶ καταλύειν αὐτοὺς
ἐν τῇ στοᾷ, ὁ δὲ Ἀπολλώνιος 
ἔφη  διαβάλλων αὐτοὺς ὡς 
οὐ καρτερίᾳ γυμνούς, ἀλλ᾽ ἀνάγκῃ, 
ὑπὲρ μὲν στέγης 
μηδὲν διαλέγου, ξυγχωρεῖ γὰρ πᾶσιν ὁ οὐρανὸς 
ὁ ἐνταῦθα γυμνοῖς ζῆν, 
ὅ τι δὲ βούλομαι
καὶ ὑπὲρ ὅτου ἥκω τοὺς μὲν οὐ θαυμάζω οὔπω
γιγνώσκοντας, Ἰνδοὶ δὲ με οὐκ ἤροντο ταῦτα. 
