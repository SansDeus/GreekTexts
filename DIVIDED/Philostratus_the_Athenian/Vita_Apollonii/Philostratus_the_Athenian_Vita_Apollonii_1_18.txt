μετὰ δὲ ταῦτα λογισμὸν ἑαυτῷ διδοὺς ἀποδημίας
μείζονος, ἐνθυμεῖται τὸ Ἰνδικὸν ἔθνος καὶ τοὺς
ἐν αὐτῷ σοφούς, οἳ λέγονται Βραχμᾶνές τε καὶ
Ὑρκάνιοι εἶναι, προσήκειν φήσας νέῳ ἀνδρὶ ἀποδημεῖν
τε καὶ ὑπερορίῳ αἴρεσθαι. εὕρημα δὲ τοὺς μάγους
ἐποιεῖτο, οἳ Βαβυλῶνα καὶ Σοῦσα οἰκοῦσι, καὶ
γὰρ ἂν καὶ τὰ ἐκείνων διαμαθεῖν ὁδῷ χρώμενος. καὶ
πρὸς τοὺς ὁμιλητὰς ἑπτὰ ὄντας ἀνέφηνε τὴν γνώμην.
πειρωμένων δὲ αὐτῶν ξυμβουλεύειν ἕτερα, εἴ
πη ἀφελχθείη τῆς ὁρμῆς ταύτης, 
ἔφη  ἔφη  ταῦτα εἰπὼν ἐξελαύνει
τῆς Ἀντιοχείας μετὰ δυοῖν θεραπόντοιν, οἵπερ 
αὐτῷ πατρικὼ ἤστην, ὁ μὲν ἐς τάχος γράφων, ὁ δὲ
ἐς κάλλος.
ἐγὼ μὲν θεοὺς 
συμβούλους πεποίημαι καὶ τὰ δεδογμένα εἴρηκα,
ὑμῶν δὲ βάσανον ἐποιούμην, εἰ πρὸς ἅπερ ἐγὼ
ἔρρωσθε: ἐπεὶ τοίνυν μαλακῶς ἔχετε, ὑμεῖς μὲν 
ὑγιαίνετε
καὶ φιλοσοφεῖτε: ἐμοὶ δὲ βαδιστέα,
οἷ σοφία τε καὶ δαίμων με ἄγει. 
