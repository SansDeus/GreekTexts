ταῦτ᾽ ἐπράττετο μὲν κατὰ τὴν Ῥώμην, ἑωρᾶτο 
δ᾽ Ἀπολλωνίῳ κατὰ τὴν Ἔφεσον. διαλεγόμενος γὰρ
περὶ τὰ τῶν ξυστῶν ἄλση κατὰ μεσημβρίαν, ὅτε 
δὴ καὶ τὰ ἐν τοῖς βασιλείοις ἐγίγνετο, πρῶτον μὲν
ὑφῆκε τῆς φωνῆς, οἷον δείσας, εἶτ᾽ ἐλλιπέστερον
ἢ κατὰ τὴν ἑαυτοῦ δύναμιν ἡρμήνευσεν ἴσα τοῖς
μεταξὺ λόγων διορῶσί τι ἕτερον, εἶτα ἐσιώπησεν,
ὥσπερ οἱ τῶν λόγων ἐκπεσόντες, βλέψας τε δεινὸν 
ἐς τὴν γῆν καὶ προβὰς τρία ἢ τέτταρα τῶν βημάτων
ἐβόα, οὐχ ὥσπερ
ἐκ κατόπτρου τινὸς εἴδωλον ἀληθείας ἕλκων, ἀλλ᾽ 
αὐτὰ ὁρῶν καὶ ξυλλαμβάνειν δοκῶν τὰ δρώμενα.
ἐκπεπληγμένης δὲ τῆς Ἐφέσου, παρῆν γὰρ διαλεγομένῳ 
πᾶσα, ἐπισχὼν ὅσον οἱ διορῶντες, ἔστ᾽ ἂν
γένηταί τι τῶν ἀμφιβόλων τέλος  εἶπεν
μανίαν 
δὲ ταῦθ᾽ ἡγουμένων τῶν κατὰ τὴν Ἔφεσον καὶ
βουλομένων μὲν ἀληθεύειν αὐτὸν, δεδιότων δὲ τὸν
τῆς ἀκροάσεως κίνδυνον  ἔφη 
παῖε τὸν τύραννον, παῖε 
θαρρεῖτε, 
ὦ ἄνδρες, ὁ γὰρ τύραννος ἀπέσφακται τήμερον.
τί λέγω τήμερον; ἄρτι, νὴ τὴν Ἀθηνᾶν, ἄρτι, περὶ
τὸν καιρὸν τῶν ῥημάτων, οἷς ἐπεσιώπησα. 
οὐ θαυμάζω 
τῶν
μήπω προσδεχομένων τὸν λόγον, ὃν μηδ᾽ ἡ Ῥώμη
γιγνώσκει πᾶσα: ἀλλ᾽ ἰδοὺ γιγνώσκει, διαφοιτᾷ 
γάρ, καὶ πιστεύουσι μὲν ἤδη μύριοι, πηδῶσι δ᾽
ὑφ᾽ ἡδονῆς δὶς τόσοι καὶ διπλάσιοι τούτων καὶ
τετραπλάσιοι καὶ πάντες οἱ ἐκείνῃ δῆμοι. ἀφίξεται
τουτὶ τὸ ῥῆμα καὶ δεῦρο, καὶ τὸ μὲν θύειν ὑμᾶς
ἐπ᾽ αὐτοῖς ἀναβεβλήσθω ἐς καιρόν, ὃν ἀπαγγελθήσεται
ταῦτα, ἐγὼ δὲ εἶμι προσευξόμενος τοῖς
θεοῖς ὑπὲρ ὧν εἶδον.
