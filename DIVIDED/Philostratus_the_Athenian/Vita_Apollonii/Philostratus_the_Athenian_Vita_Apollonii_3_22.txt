δείξας 
τι μειράκιον εἴκοσί που γεγονὸς ἔτη   εἶπεν   εἶπεν 
καὶ μήπω θαυμάσῃς τοὐμόν,
εἰ ἐξ Ἰνδοῦ ἐς Ἰνδὸν διεδόθην: οὗτος γὰρ 
πέφυκε μὲν
πρὸς φιλοσοφίαν ὑπὲρ πάντας ἀνθρώπους, ἔρρωται
δέ, ὡς ὁρᾷς, καὶ κατεσκεύασται γενναίως τὸ σῶμα,
καρτερεῖ δὲ πῦρ καὶ τομὴν πᾶσαν, καὶ τοιόσδε ὢν
ἀπεχθάνεται τῇ φιλοσοφίᾳ.
τί οὖν, 
ὦ
Ἰάρχα, τὸ μειρακίου πάθος; δεινὸν γὰρ λέγεις, εἰ
ξυντεταγμένος οὕτως ὑπὸ τῆς φύσεως μὴ ἀσπάζεται
τὴν φιλοσοφίαν, μηδὲ ἐρᾷ τοῦ μανθάνειν καὶ ταῦτα
ὑμῖν ξυνών. 
οὐ ξύνεστιν, 
ἀλλ᾽ ὥσπερ
οἱ λέοντες, ἄκων εἴληπται, καὶ καθεῖρκται μέν, ὑποβλέπει
δὲ ἡμῶν τιθασευόντων αὐτὸν καὶ καταψώντων.
γέγονε μὲν οὖν τὸ μειράκιον τοῦτο Παλαμήδης
ὁ ἐν Τροίᾳ, κέχρηται δὲ ἐναντιωτάτοις Ὀδυσσεῖ καὶ
Ὁμήρῳ, τῷ μὲν ξυνθέντι ἐπ᾽ αὐτὸν τέχνας, ὑφ᾽ 
ὧν κατελιθώθη, τῷ δὲ οὐδὲ ἔπους αὐτὸν ἀξιώσαντι.
καὶ ἐπειδὴ μήθ᾽ ἡ σοφία αὐτόν τι, ἣν εἶχεν, ὤνησε.
μήτε Ὁμήρου ἐπαινέτου ἔτυχεν, ὑφ᾽ οὗ πολλοὶ καὶ
τῶν μὴ πάνυ σπουδαίων ἐς ὄνομα ἤχθησαν, Ὀδυσσέως
τε ἥττητο ἀδικῶν οὐδέν, διαβέβληται πρὸς φιλοσοφίαν
καὶ ὀλοφύρεται τὸ ἑαυτοῦ πάθος. ἔστι
δὲ οὗτος Παλαμήδης, ὃς καὶ γράφει μὴ μαθὼν γράμματα. 
