Ἐπεφοίτησε καὶ Ἀντιοχείᾳ τῇ μεγάλῃ πεπαυμένος
τοῦ σιωπᾶν, καὶ παρῆλθεν ἐς τὸ ἱερὸν τοῦ Δαφναίου
Ἀπόλλωνος, ᾧ περιάπτουσιν Ἀσσύριοι τὸν
μῦθον τὸν Ἀρκάδα: τὴν γὰρ τοῦ Λάδωνος Δάφνην
ἐκεῖ μεταφῦναι λέγουσι καὶ ποταμὸς αὐτοῖς ῥεῖ Λάδων,
καὶ φυτὸν τιμᾶται παρ᾽ αὐτοῖς δάφνης, τοῦτο
δὴ τὸ ἀντὶ τῆς παρθένου, κυπαρίττων τε ὕψη ἀμήχανα
περιέστηκε κύκλῳ τὸ ἱερὸν καὶ πηγὰς ἐκδίδωσιν
ὁ χῶρος ἀφθόνους τε καὶ ἠρεμούσας, αἷς τὸν
Ἀπόλλω φασὶ ῥαίνεσθαι. ἐνταῦθα κυπαρίττου τι
ἔρνος ἡ γῆ ἀναδέδωκεν ἐπὶ Κυπαρίττῳ φασὶν ἐφήβῳ
Ἀσσυρίῳ, καὶ πιστοῦται τὴν μεταβολὴν ἡ ὥρα τοῦ
φυτοῦ. καὶ ἴσως νεανικώτερον ἅπτεσθαι δοκῶ τοῦ
λόγου διαμυθολογῶν τὰ τοιαῦτα: ἀλλ᾽ οὐχ ὑπὲρ
μυθολογίας ταῦτα. τί δέ μοι ὁ λόγος βούλεται;ὁ
Ἀπολλώνιος ἰδὼν τὸ ἱερὸν χαρίεν μέν, σπουδὴν δ᾽
ἐν αὐτῷ οὐδεμίαν, ἀλλ᾽ ἀνθρώπους ἡμιβαρβάρους
καὶ ἀμούσους  ἔφη 
τὰς δὲ πηγὰς ἐπισκεψάμενος, ὡς γαλήνην ἄγουσι καὶ
κελαρύζει σφῶν οὐδεμία,  εἶπεν  πρὸς
δὲ τὸν Λάδωνα ἰδὼν  ἔφη  Ἐπεὶ δὲ ἔγνω διαλέγεσθαι,
τὰ μὲν ὁμιλούμενα τῶν χωρίων καὶ ἀτακτοῦντα
παρῃτεῖτο φήσας οὐκ ἀνθρώπων ἑαυτῷ δεῖν, ἀλλ᾽
ἀνδρῶν, τὰ δὲ σεμνότερα ἐσεφοίτα καὶ ᾤκει τῶν
ἱερῶν τὰ μὴ κληιστά. ἡλίου μὲν δὴ ἀνίσχοντος ἐφ᾽
ἑαυτοῦ τινα ἔπραττεν, ἃ μόνοις ἐποίει δῆλα τοῖς ἐτῶν 
τεττάρων σιωπᾶν γεγυμνασμένοις, τὸν δὲ μετὰ ταῦτα
καιρόν, εἰ μὲν Ἑλλὰς ἡ πόλις εἴη καὶ τὰ ἱερὰ γνώριμα,
ξυγκαλῶν ἂν τοὺς ἱερέας ἐφιλοσόφει περὶ τῶν 
θεῶν καὶ διωρθοῦτο αὐτούς, εἴ που τῶν νομιζομένων
ἐξαλλάττοιεν, εἰ δὲ βάρβαρά τε καὶ ἰδιότροπα 
εἴη, διεμάνθανε τοὺς ἱδρυσαμένους αὐτὰ καὶ ἐφ᾽
ὅτῳ ἱδρύθη, πυθόμενός τε, ὅπη θεραπεύεται ταῦτα
καὶ ὑποθέμενος, εἴ τι σοφώτερον τοῦ δρωμένου ἐνθυμηθείη,
μετῄει ἐπὶ τοὺς ὁμιλητὰς καὶ ἐκέλευεν
ἐρωτᾶν, ἃ βούλονται. ἔφασκε γὰρ χρῆναι τοὺς οὕτω 
φιλοσοφοῦντας ἠοῦς μὲν ἀρχομένης ξυνεῖναι θεοῖς,
προϊούσης δὲ περὶ θεῶν, τὸν δὲ μετὰ ταῦτα καιρὸν
ἀνθρωπείων πέρι τὰς ξυνουσίας ποιεῖσθαι. εἰπὼν δ᾽
ἂν πρὸς τοὺς ἑταίρους, ὁπόσα ἠρώτων, καὶ ἱκανῶς
τῆς τοιαύτης ξυνουσίας ἔχων ἐπὶ τὴν διάλεξιν ἀνίστατο 
λοιπὸν τὴν ἐς πάντας, οὐ πρὸ μεσημβρίας,
ἀλλ᾽ ὁπότε μάλιστα ἡ ἡμέρα ἑστήκοι. καὶ διαλεχθεὶς
ἂν ὡς ἀπαρκεῖν ᾤετο, ἠλείφετό τε καὶ τριψάμενος
ἵει ἑαυτὸν ἐς ὕδωρ ψυχρὸν γῆρας ἀνθρώπων καλῶν
τὰ βαλανεῖα: τῆς γοῦν Ἀντιοχείας ἀποκλεισθείσης ἐς 
αὐτὰ ἐπὶ μεγάλοις ἁμαρτήμασιν  ἔφη
Ἐφεσίων
δὲ βουλομένων καταλιθῶσαι τὸν ἄρχοντα ἐπὶ
τῷ μὴ ἐκπυροῦν τὰ βαλανεῖα 
ἔφη 
Ἄπολλον, 
μετάβαλε τοὺς ἀφώνους
ἐς δένδρα, ἵνα κἂν ὡς κυπάριττοι ἠχῶσιν. 
ἡ ἀφωνία 
ἡ ἐνταῦθα 
οὐδὲ ταῖς πηγαῖς ξυγχωρεῖ φθέγγεσθαι. 
οὐχ ἡ θυγάτηρ 
σοὶ
μόνη μετέβαλεν, ἀλλὰ καὶ σὺ τῷ δόξαι βάρβαρος ἐξ
Ἕλληνός τε καὶ Ἀρκάδος. 
ἔδωκεν ὑμῖν 
ὁ βασιλεὺς κακοῖς οὖσι βιῶναι πλείονα ἔτη. 
ὑμεῖς μὲν τὸν ἄρχοντα 
αἰτιᾶσθε, ἐπειδὴ πονηρῶς λοῦσθε, ἐγὼ 
δὲ ὑμᾶς, ὅτι λοῦσθε. 
