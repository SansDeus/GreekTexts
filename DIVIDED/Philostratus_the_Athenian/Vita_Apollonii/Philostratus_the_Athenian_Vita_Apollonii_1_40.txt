πολλὰ τοιαῦτα πρὸς τὸν βασιλέα εἰπὼν καὶ τυχὼν 
αὐτοῦ προθύμου πράττειν ἃ ξυνεβούλευεν, ἔτι
καὶ τῆς πρὸς τοὺς μάγους ξυνουσίας ἱκανῶς ἔχων
ἔφη   ἔφη ὁ Δάμις
ἔφη 
ἄγε, ὦ Δάμι, 
ἐς Ἰνδοὺς ἴωμεν. οἱ μὲν γὰρ 
τοῖς Λωτοφάγοις προσπλεύσαντες ἀπήγοντο τῶν οἰκείων
ἠθῶν ὑπὸ τοῦ βρώματος, ἡμεῖς δὲ μὴ γευόμενοί
τινος τῶν ἐνταῦθα καθήμεθα πλείω χρόνον
τοῦ εἰκότος τε καὶ ξυμμέτρου. 
κἀμοὶ 
ὑπερδοκεῖ ταῦτα: ἐπεὶ δὲ ἐνεθυμούμην τὸν 
χρόνον, ὃν ἐν τῇ λεαίνῃ διεσκέψω, περιέμενον ἀνυσθῆναι
αὐτόν: οὔπω μὲν οὖν ἐξήκει πᾶς, ἐνιαυτὸς
γὰρ ἡμῖν ἤδη καὶ μῆνες τέτταρες: εἰ δὲ ἤδη κομιζοίμεθα,
εὖ ἂν ἔχοι;
οὐδὲ ἀνήσει ἡμᾶς, 
ὦ
Δάμι, ὁ βασιλεὺς πρότερον ἢ τὸν ὄγδοον τελευτῆσαι
μῆνα: χρηστὸν γάρ που ὁρᾷς αὐτὸν καὶ κρείττω ἢ
βαρβάρων ἄρχειν. 
