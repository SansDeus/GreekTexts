καὶ ἀνεχώρησε τῆς 
θυσίας, ὡς μὴ κοινωνοίη τοῦ αἵματος. μετὰ δὲ τὴν
θυσίαν προσῆλθε καὶ  ἔφη   εἶπεν   ἔφη 
ταῦτα ὁ Δάμις μὲν διαλεχθῆναί φησι τὸν ἄνδρα,
Ἀπολλώνιος δὲ ἐπιστολὴν αὐτὰ πεποίηται, πολλὰ
δὲ καὶ ἄλλα τῶν ἑαυτῷ ἐς διάλεξιν εἰρημένων ἐς
ἐπιστολὰς ἀνετυπώσατο.
ὦ βασιλεῦ, 
τὴν φωνὴν
τὴν Ἑλλάδα πᾶσαν γιγνώσκεις, ἢ σμικρὰ αὐτῆς ὑπὲρ
τοῦ εὐξυμβόλου ἴσως καὶ τοῦ μὴ ἀηδὴς δοκεῖν, εἴ 
τις ἀφίκοιτο Ἕλλην; 
πᾶσαν 
ἴσα τῇ ἐγχωρίῳ
ταύτῃ, καὶ λέγε ὅ τι βούλει, διὰ τοῦτο γάρ που
ἐρωτᾷς: 
διὰ τοῦτο 
καὶ ἄκουε: ἡ μὲν ὁρμή
μοι τῆς ἀποδημίας Ἰνδοί εἰσι, παρελθεῖν δὲ οὐδ᾽
ὑμᾶς ἐβουλήθην, σέ τε ἀκούων ἄνδρα, οἷον ἐξ ὄνυχος 
ἤδη ὁρῶ, σοφίαν τε, ἥπερ ὑμῖν ἐστιν ἐπιχώριος
μελετωμένη μάγοις ἀνδράσι, κατιδεῖν δεόμενος, εἰ
τὰ θεῖα, ὡς λέγονται, σοφοί εἰσι: σοφία δὲ ἐμοὶ Πυθαγόρου
Σαμίου ἀνδρός, ὃς θεούς τε θεραπεύειν
ὧδέ με ἐδιδάξατο καὶ ξυνιέναι σφῶν ὁρωμένων τε 
καὶ οὐχ ὁρωμένων φοιτᾶν τε ἐς διάλεξιν θεῶν καὶ
γηίνῳ τούτῳ ἐρίῳ ἐστάλθαι, οὐ γὰρ προβάτου ἐπέχθη,
ἀλλ᾽ ἀκήρατος ἀκηράτων φύεται ὕδατός τε καὶ γῆς
δῶρα ὀθόνη: καὶ αὐτὸ δὲ τὸ ἄνετον τῆς κόμης ἐκ
Πυθαγόρου ἐπήσκησα, καὶ τὸ καθαρεύειν ζῴου βορᾶς 
ἐκ τῆς ἐκείνου μοι σοφίας ἥκει. ξυμπότης μὲν
δὴ καὶ κοινωνὸς ῥᾳστώνης ἢ τρυφῆς οὔτ᾽ ἄν σοι
γενοίμην οὔτ᾽ ἂν ἑτέρῳ οὐδενί, φροντίδων δὲ ἀπόρων
τε καὶ δυσευρέτων δοίην ἂν λύσεις οὐ γιγνώσκων
τὰ πρακτέα μόνον, ἀλλὰ καὶ προγιγνώσκων.
