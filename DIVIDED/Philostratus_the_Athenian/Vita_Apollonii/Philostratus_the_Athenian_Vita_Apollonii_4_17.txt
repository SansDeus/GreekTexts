τοιαῦτα μὲν τὰ ἐπὶ τῆς νεώς, ἐς δὲ τὸν Πειραιᾶ 
ἐσπλεύσας περὶ μυστηρίων ὥραν, ὅτε Ἀθηναῖοι πολυανθρωπότατα 
Ἑλλήνων πράττουσιν, ἀνῄει ξυντείνας
ἀπὸ τῆς νεὼς ἐς τὸ ἄστυ, προιὼν δὲ πολλοῖς
τῶν φιλοσοφούντων ἐνετύγχανε Φάληράδε κατιοῦσιν,
ὧν οἱ μὲν γυμνοὶ ἐθέροντο, καὶ γὰρ τὸ μετόπωρον 
εὐήλιον τοῖς Ἀθηναίοις, οἱ δὲ ἐκ βιβλίων ἐσπούδαζον,
οἱ δ᾽ ἀπὸ στόματος ἠσκοῦντο, οἱ δὲ ἤριζον.
παρῄει δὲ οὐδεὶς αὐτόν, ἀλλὰ τεκμηράμενοι πάντες,
ὡς εἴη Ἀπολλώνιος, ξυνανεστρέφοντό τε καὶ ἠσπάζοντο
χαίροντες, νεανίσκοι δὲ ὁμοῦ δέκα περιτυχόντες 
αὐτῷ  ἔφασαν ἀνατείναντες
τὰς χεῖρας ἐς τὴν ἀκρόπολιν,  ὁ δὲ ἀπεδέχετο αὐτῶν καὶ ξυγχαίρειν ἔφη φιλοσοφοῦσιν.
νὴ τὴν Ἀθηνᾶν ἐκείνην, 
ἡμεῖς ἄρτι
ἐς Πειραιᾶ ἐβαδίζομεν πλευσόμενοι ἐς Ἰωνίαν παρὰ
σέ.
