ὁ μὲν δὴ ἀπῆλθεν, ὁ
δ᾽ Ἀπολλώνιος ἀναπαύσας ἑαυτὸν ἐπὶ τῆς κλίνης
ἔφη   εἶπεν   ἔφη
εἶπεν   ἔφη   ἔφη
καὶ ὁ Ἀπολλώνιος 
ἔφη 
ὕπνου 
δέομαι, Δάμι, χαλεπὴ γάρ μοι ἡ νὺξ
γέγονεν ἀναμνησθῆναι βουλομένῳ ὧν Φραώτου ποτὲ
ἤκουσα. 
καὶ μὴν ἐγρηγορέναι τε 
ἐχρῆν
μᾶλλον καὶ ξυντάττειν ἑαυτὸν ἐς τὸ παρηγγελμένον
μέγα οὕτως ὄν. 
καὶ πῶς ἂν ξυνταττοίμην 
μηδέ, τί ἐρήσεται, εἰδώς; 
αὐτοσχεδιάσεις οὖν 
ὑπὲρ τοῦ βίου; 
νὴ Δί᾽, 
ὦ Δάμι,
αὐτοσχεδίῳ γὰρ αὐτῷ χρῶμαι. ἀλλ᾽ ὅ γε ἀνεμνήσθην
τοῦ Φραώτου βούλομαι διελθεῖν πρὸς σέ, χρηστὸν
γὰρ ἐς τὰ παρόντα καὶ σοὶ δόξει: τοὺς λέοντας,
οὓς τιθασεύουσιν ἄνθρωποι, κελεύει Φραώτης μήτε
παίειν, μνησικακεῖν γὰρ αὐτούς, εἰ παίοιντο, μήτε
θεραπεύειν, ἀγερώχους γὰρ ἐκ τούτου γίγνεσθαι,
ξὺν ἀπειλῇ δὲ μᾶλλον καταψῶντας ἐς εὐάγωγα ἤθη
ἄγειν. τοῦτο δὲ οὐχ ὑπὲρ τῶν λεόντων εἶπεν, οὐ
γὰρ ὑπὲρ θηρίων ἀγωγῆς ἐσπουδάζομεν, ἀλλ᾽ ἡνίαν
ἐπὶ τοὺς τυράννους διδούς, ᾗ χρωμένους οὐκ ἂν 
ἐκπεσεῖν ἡγεῖτο τοῦ ξυμμέτρου. 
ἄριστα μὲν 
ὁ λόγος οὗτος ἐς τὰ τυράννων ἤθη εἴρηται, ἀλλ᾽
ἔστι τις καὶ παρὰ τῷ Αἰσώπῳ λέων ὁ ἐν τῷ σπηλαίῳ,
φησὶ δ᾽ αὐτὸν ὁ Αἴσωπος οὐ νοσεῖν μέν, δοκεῖν
δέ, καὶ τῶν θηρίων, ἃ ἐφοίτα παρ᾽ αὐτόν, ἅπτεσθαι,
τὴν δὲ ἀλώπεκα τί τούτῳ χρησόμεθα, εἰπεῖν,
παρ᾽ οὗ μηδὲ ἀναλύει τις, μηδὲ δείκνυταί τι τῶν
ἐξιόντων ἴχνος; 
ἀλλ᾽ ἐγὼ 
σοφωτέραν τὴν ἀλώπεκα ἡγούμην ἄν, εἰ παρελθοῦσα
ἔσω μὴ ἥλω, ἀλλ᾽ ἐξῆλθε τοῦ σπηλαίου τὰ
ἴχνη τὰ ἑαυτῆς δεικνῦσα. 
