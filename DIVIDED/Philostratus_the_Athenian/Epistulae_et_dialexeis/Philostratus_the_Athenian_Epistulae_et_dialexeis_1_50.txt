ν 
τί τὸ καινὸν ἀνδρολήψιον τοῦτο; τίς ἡ 
τυραννίς; ἕλκεις με ἀπὸ τῶν ὀμμάτων καὶ σύρεις
μὴ θέλοντα, ὥσπερ τοὺς πλέοντας ἡ Χάρυβδις ἀνερρόφει.
ἦσαν ἄρα καὶ ἔρωτος πέτραι καὶ ὀφθαλμῶν
πνεύματα, οἷς τις ἅπαξ ἐνσχεθεὶς καταδύεται. τοῦτο
μὲν οὖν οὐκ εἶχεν ἡ Χάρυβδις: ἐμπρόθεσμον ἐκεῖνο 
τὸ ναυάγιον καὶ μικρόν τις ἀναμείνας σωτηρίας
ηὐπόρει δένδρον εὑρὼν ἐν πελάγει, ὁ δὲ ἐς ταύτην
ἅπαξ τὴν θάλατταν καταρρυεὶς οὐκ ἔτι ἐξέρχεται.
