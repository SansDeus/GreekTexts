ιθ 
πωλεῖς σεαυτήν: καὶ γὰρ οἱ μισθοφόροι.
καὶ παντὸς εἶ τοῦ διδόντος: καὶ γὰρ οἱ κυβερνῆται.
οὕτως σου πίνομεν ὡς τῶν ποταμῶν, οὕτως ἁπτόμεθα
ὡς τῶν ῥόδων: μὴ δὴ αἰδοῦ τῷ εὐκόλῳ, ἀλλὰ
σεμνύνου τῷ ἑτοίμῳ, καὶ γὰρ ὕδωρ πᾶσι πρόκειται 
καὶ πῦρ οὐχ ἑνὸς καὶ ὁ ἥλιος δημόσιος θεός. τὸ μὲν
οἴκημά σου κάλλους ἀκρόπολις, οἱ δὲ ἐσιόντες ἱερεῖς,
οἱ δὲ στεφανούμενοι θεωροί, τὸ ἀργύριον φόροι.
τῶν ὑπακουόντων ἡδέως βασίλευε καὶ ἔτι
προς2κυνοῦ. 
