κγ 
εἰ μὲν δέῃ χρημάτων, πένης εἰμί, εἰ δὲ
φιλίας καὶ χρηστοῦ τρόπου, πλουτῶ. ἔστι δὲ οὐχ
οὕτως ἐμοὶ δεινὸν τὸ μὴ ἔχειν, ὡς σοὶ πρὸς αἰσχύνην
τὸ μισθοῦ φιλεῖν: ἑταίρας μὲν γὰρ ἔργον προσίεσθαι
τοὺς τὰς σαρίσσας ἔχοντας καὶ τὰς σπάθας 
ὡς ἑτοίμως διδόντας, γυναικὸς δὲ ἐλευθέρας πρὸς
τὸ βέλτιστον ἀεὶ βλέπειν καὶ τὸ χρηστὸν ἐν εὐνοίᾳ
τίθεσθαι. πρόσταξον, ὡς βούλει, καὶ πείθομαι: πλεῖν
κέλευσον: ἐμβαίνω. πληγὰς ὑπομεῖναι: καρτερῶ.
ῥῖψαι τὴν ψυχήν: οὐκ ὀκνῶ. δραμεῖν διὰ πυρός: 
οὐ κᾴομαι. τίς ταῦτα πλούσιος ποιεῖ;
