κζ 
ὡς δύσερί σοι καὶ φιλόνεικον τὸ κάλλος:
ἀμελούμενον μᾶλλον ἀνθεῖ, καθάπερ τῶν φυτῶν
ὅσα τῇ φύσει θαρροῦντα καὶ τῆς τῶν γεωργῶν ὀλιγωρίας 
μὴ χρῄζοντα: οὐχ ἵππον ἀναβαίνεις, οὐκ ἐς
παλαίστραν ἀπαντᾷς, οὐχ ἡλίῳ δίδως σεαυτόν, ἀλλ᾽
αὐχμηρὸς περίει καὶ ῥυπῶν καὶ σεαυτῷ μαχόμενος.
ἐξηπάτησαι: καλὸς εἶ, κἂν μὴ θέλῃς, καὶ πάντας
ἕλκεις τῷ λίαν ἀμελουμένῳ, ὥσπερ οἱ βότρυς καὶ 
τὰ μῆλα καὶ εἴ τι ἄλλο αὐτόματον καλόν. οὕτω καὶ
ὁ Ἀπόλλων ποιμένων ἤρα καὶ ἡ Ἀφροδίτη βουκόλων
ἤρα καὶ ἀγροίκων καὶ ἡ Δημήτηρ τῶν τὰ ἀστεῖα
οὐκ εἰδότων. οὐδεὶς οὐδὲ ἀστέρας εἶδε κοσμουμένους
οὐδὲ ὄρνιθας, οὐδὲ ἵππους καλλωπιζομένους 
χρυσῷ ἢ ἐλέφαντι λανθάνειν μηχανωμένους  τὸ γαῦρον.
τοῦ
ζῴου 
