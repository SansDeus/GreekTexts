κθ 
τὰ μὲν σὰ ὄμματα φιλῶ, τὰ δὲ ἐμὰ οὐ
φιλῶ, τοῖς μὲν γὰρ σύνεσιν πολλὴν συνέγνωκα,
τοῖς δὲ δεινὴν περιεργίαν: ἀναίσχυντά ἐστιν, ἀλλὰ
καὶ κρύπτειν οὐδὲν δυνάμενα ὧν ἑώρακεν ἅπαξ.
οὐκ ἀφέστηκεν οὖν μου τῆς ψυχῆς λέγοντα:  ἡ δὲ
εὖ μάλα πείθεται, παρακούειν μὴ δυναμένη λίχνων
δορυφόρων, καὶ γὰρ μὴ βουλομένην σύρουσιν ἔξω
καὶ βιάζονται ὅσα αὐτοὶ προλαβόντες ἐπῄνεσαν. 
ἀμέλει πρὶν ἔρωτα ἐς γῆν καταπτῆναι μόνον τὸν
ἥλιον ἠπίστατο καλὸν ἡ ψυχὴ καὶ τοῦτο αὐτῆς τὸ
θέαμα καὶ θαῦμα ἦν, γευσαμένη δὲ ὥρας ἀνθρωπίνης
ἔκαμε καὶ τῆς σπουδῆς ἐκείνης κατέπεσεν, ἐς
δὲ θητείαν μετήχθη πικράν. 
οὐκ 
εἶδες τὴν εὔκομον, τὴν εὐπρόσωπον; ἧκε, ἀνάβηθι,
ἀλλὰ καὶ κλαῦσον καὶ γράψον καὶ δεήθητι. 
