Μουσώνιος 
Ἀλλ᾽ ἐκεῖνός γε, ὦ Μενέκρατες, οὔτε
θαυμασίως ἔχει τοῦ φθέγματος, οὔτ᾽ αὖ γελοίως, ἡ
γὰρ φύσις αὐτὸν ἀμέμπτως τε καὶ μέσως ἥρμοκε:
φθέγγεται δὲ κοῖλον μὲν φύσει καὶ βαρὺ ἐγκειμένης
αὐτῷ τῆς φάρυγγος, μέλη δ᾽ οὕτω κατεσκευασμένης
βομβώδη πως ῾ἠχεἶ, οἱ δέ γε τόνοι τῶν φθόγγων
ἐπιλεαίνουσι τοῦτο, ἐπεὶ μὴ θαρρεῖ μὲν δὴ ἑαυτῷ,
χρωμάτων δὲ φιλανθρωπίᾳ καὶ μελοποιίᾳ εὐαγώγῳ
καὶ κιθαρῳδίᾳ εὐσταλεῖ καὶ τῷ, οὗ καιρός,
βαδίσαι καὶ στῆναι καὶ μεταστῆναι καὶ τὸ νεῦμα
ἐξομοιῶσαι τοῖς μέλεσιν αἰσχύνην ἔχοντος μόνου τοῦ
βασιλέα δοκεῖν ἀκριβοῦν ταῦτα. εἰ δὲ μιμοῖτο τοὺς
κρείττονας, φεῦ γέλωτος, ὡς πολὺς τῶν θεωμένων
ἐκπίπτει καίτοι μυρίων φόβων ἐπηρτημένων, εἴ τις
ἐπ᾽ αὐτῷ γελῶν εἴη, νεύει μὲν γὰρ τοῦ μετρίου πλέον
ξυνάγων τὸ πνεῦμα, ἐπ᾽ ἄκρων δὲ διίσταται τῶν
ποδῶν ἀνακλώμενος, ὥσπερ οἱ ἐπὶ τοῦ τροχοῦ, φύσει 
μὲν δὴ 
