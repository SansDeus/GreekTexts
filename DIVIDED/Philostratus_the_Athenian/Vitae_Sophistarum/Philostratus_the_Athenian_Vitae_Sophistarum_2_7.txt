ζ 
Ἑρμογένης δέ, ὃν Ταρσοὶ ἤνεγκαν, πεντεκαίδεκα
ἔτη γεγονὼς ἐφ᾽ οὕτω μέγα προὔβη τῆς
τῶν σοφιστῶν δόξης, ὡς καὶ Μάρκῳ βασιλεῖ παρασχεῖν 
ἔρωτα ἀκροάσεως: ἐβάδιζε γοῦν ἐπὶ τὴν ἀκρόασιν
αὐτοῦ ὁ Μάρκος καὶ ἥσθη μὲν διαλεγομένου,
ἐθαύμαζε δὲ σχεδιάζοντος, δωρεὰς δὲ λαμπρὰς ἔδωκεν.
ἐς δὲ ἄνδρας ἥκων ἀφῃρέθη τὴν ἕξιν ὑπ᾽
οὐδεμιᾶς φανερᾶς νόσου, ὅθεν ἀστεισμοῦ λόγον 
παρέδωκε τοῖς βασκάνοις, ἔφασαν γὰρ τοὺς λόγους
ἀτεχνῶς καθ᾽ Ὅμηρον πτερόεντας εἶναι, ἀποβεβληκέναι
γὰρ αὐτοὺς τὸν Ἑρμογένην καθάπερ πτερά.
καὶ Ἀντίοχος δὲ ὁ σοφιστὴς ἀποσκώπτων ποτὲ ἐς
αὐτὸν  ἔφη  ἡ δὲ ἰδέα τοῦ
λόγου, ἣν ἐπετήδευε, τοιάδε τις ἦν: ἐπὶ γὰρ τοῦ
Μάρκου διαλεγόμενος , ἔφη 
καὶ πλείω ἕτερα διελέχθη καὶ ὧδε βωμόλοχα. 
ἐτελεύτα μὲν οὖν ἐν βαθεῖ γήρᾳ, εἷς δὲ τῶν πολλῶν
νομιζόμενος, κατεφρονήθη γὰρ ἀπολιπούσης αὐτὸν τῆς τέχνης.
οὗτος 
Ἑρμογένης, ὁ ἐν παισὶ μὲν 
γέρων, ἐν δὲ γηράσκουσι παῖς.
ἰδοὺ ἥκω σοι 
βασιλεῦ,
ῥήτωρ παιδαγωγοῦ δεόμενος, ῥήτωρ ἡλικίαν περιμένων 
