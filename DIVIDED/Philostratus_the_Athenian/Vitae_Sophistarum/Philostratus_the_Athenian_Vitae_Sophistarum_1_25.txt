κδ 
οὐδὲ τὸν Βυζάντιον σοφιστὴν παραλείψω
Μάρκον, ὑπὲρ οὗ κἂν ἐπιπλήξαιμι τοῖς Ἕλλησιν, εἰ
τοιόσδε γενόμενος, ὁποῖον δηλώσω, μήπω τυγχάνοι 
τῆς ἑαυτοῦ δόξης. Μάρκῳ τοίνυν ἦν ἀναφορὰ τοῦ
γένους ἐς τὸν ἀρχαῖον Βύζαντα, πατὴρ δὲ ὁμώνυμος
ἔχων θαλαττουργοὺς οἰκέτας ἐν Ἱερῷ, τὸ δὲ Ἱερὸν
παρὰ τὰς ἐκβολὰς τοῦ Πόντου. διδάσκαλος δὲ αὐτοῦ
Ἰσαῖος ἐγένετο, παρ᾽ οὗ καὶ τὸ κατὰ φύσιν ἑρμηνεύειν
μαθὼν ἐπεκόσμησεν αὐτὸ ὡραισμένῃ πρᾳότητι.
καὶ παράδειγμα ἱκανώτατον τῆς Μάρκου ἰδέας ὁ
Σπαρτιάτης ὁ ξυμβουλεύων τοῖς Λακεδαιμονίοις μὴ
παραδέχεσθαι τοὺς ἀπὸ Σφακτηρίας γυμνοὺς ἥκοντας.
τῆσδε γὰρ τῆς ὑποθέσεως ἤρξατο ὧδε:  ὅστις δὲ καὶ τὰς διαλέξεις ὅδε
ὁ ἀνὴρ ἐγένετο, ξυμβαλεῖν ἐστιν ἐκ τῶνδε: διδάσκων
γὰρ περὶ τῆς τῶν σοφιστῶν τέχνης, ὡς πολλὴ καὶ
ποικίλη, παράδειγμα τοῦ λόγου τὴν ἶριν ἐποιήσατο
καὶ ἤρξατο τῆς διαλέξεως ὧδε:  οἱ δὲ
τὴν διάλεξιν ταύτην Ἀλκινόῳ τῷ Στωικῷ ἀνατιθέντες
διαμαρτάνουσι μὲν ἰδέας λόγου, διαμαρτάνουσι δὲ
ἀληθείας, ἀδικώτατοι δ᾽ ἀνθρώπων εἰσὶ προσαφαιρούμενοι
τὸν σοφιστὴν καὶ τὰ οῖκεῖα.
ἀνὴρ
Λακεδαιμόνιος μέχρι γήρως φυλάξας τὴν
ἀσπίδα ἡδέως μὲν ἂν τοὺς γυμνοὺς τούτους
ἀπέκτεινα. 
ὁ τὴν ἶριν ἰδών,
ὡς ἓν χρῶμα, οὐκ εἶδεν, ὡς θαυμάσαι, ὁ
δέ, ὅσα χρώματα, μᾶλλον ἐθαύμασεν. 
τὸ δὲ τῶν ὀφρύων ἦθος καὶ ἡ τοῦ προσώπου 
σύννοια σοφιστὴν ἐδήλου τὸν Μάρκον, καὶ γὰρ
ἐτύγχανεν ἀεί τι ἐπισκοπῶν τῇ γνώμῃ καὶ ἀναπαιδεύων
ἑαυτὸν τοῖς ἐς τὸ σχεδιάζειν ἄγουσι. καὶ
τοῦτο ἐδηλοῦτο μὲν τῇ τῶν ὀφθαλμῶν στάσει 
πεπηγότων τὰ πολλὰ ἐς ἀπορρήτους ἐννοίας, ὡμολογήθη
δὲ καὶ ὑπὸ τοῦ ἀνδρός: ἐρομένου γάρ τινος
αὐτὸν τῶν ἐπιτηδείων, ὅπως χθὲς ἐμελέτα  ἔφη  θαυμάσαντος δὲ τὴν ἀπόκρισιν  
ἔφη ὁ Μάρκος  γενειάδος δὲ
καὶ κόμης αὐχμηρῶς εἶχεν, ὅθεν ἀγροικότερος ἀνδρὸς
πεπνυμένου ἐδόκει τοῖς πολλοῖς. τουτὶ δὲ καὶ Πολέμων 
ὁ σοφιστὴς πρὸς αὐτὸν ἔπαθεν: παρῆλθε μὲν
γὰρ ἐς τὴν τοῦ Πολέμωνος διατριβὴν ὀνομαστὸς
ἤδη ὤν, ξυγκαθημένων δὲ τῶν ἐς τὴν ἀκρόασιν
ἀπηντηκότων ἀναγνούς τις αὐτὸν τῶν ἐς τὸ Βυζάντιον
πεπλευκότων διεμήνυσε τῷ πέλας, ὁ δὲ τῷ 
πλησίον, καὶ διεδόθη ἐς πάντας, ὅτι ὁ Βυζάντιος
εἴη σοφιστής, ὅθεν τοῦ Πολέμωνος αἰτοῦντος τὰς
ὑποθέσεις ἐπεστρέφοντο πάντες ἐς τὸν Μάρκον,
ἵνα προβάλοι. τοῦ δὲ Πολέμωνος εἰπόντος , 
ὁ Μάρκος ἐπάρας τὴν φωνήν, ὥσπερ εἰώθει,
καὶ ἀνακύψας  ἔφη 
ἔνθεν ἑλὼν ὁ Πολέμων καὶ ξυνιεὶς δωριάζοντος 
διελέχθη ἐς τὸν ἄνδρα πολλά τε καὶ θαυμάσια
ἐφιεὶς τῷ καιρῷ, μελετήσας δὲ καὶ μελετῶντος 
ἀκροασάμενος καὶ ἐθαυμάσθη καὶ ἐθαύμασεν.
ἐπ᾽
ἐμαυτοῦ μὲν
λόγου ἀξίως, ἐπὶ δὲ τῶν γνωρίμων
ἧττον. 
ἐγὼ 
καὶ τῇ σιωπῇ ἐνεργῷ χρῶμαι καὶ
γυμνάζουσί με δύο ὑποθέσεις καὶ τρεῖς ὑπὸ τὴν
μίαν, ἣν ἐς τὸ κοινὸν ἀγωνίζομαι. 
τί ἐς
τὸν ἄγροικον ὁρᾶτε; οὐ γὰρ δώσει γε οὗτος ὑπόθεσιν 
καὶ προβαλοῦμαι 
καὶ μελετήσομαι. 
μετὰ ταῦτα δὲ ἥκων ὁ Μάρκος ἐς τὰ Μέγαρα, 
οἰκισταὶ δὲ ῾οὗτοἰ Βυζαντίων, ἐστασίαζον μὲν οἱ
Μεγαρεῖς πρὸς τοὺς Ἀθηναίους ἀκμαζούσαις ταῖς
γνώμαις, ὥσπερ ἄρτι τοῦ πινακίου ἐπ᾽ αὐτοὺς γεγραμμένου,
καὶ οὐκ ἐδέχοντο σφᾶς ἐς τὰ Πύθια τὰ
μικρὰ ἥκοντας. παρελθὼν δὲ ἐς μέσους ὁ Μάρκος
οὕτω τι μεθήρμοσε τοὺς Μεγαρέας, ὡς ἀνοῖξαι
πεῖσαι τὰς οἰκίας καὶ δέξασθαι τοὺς Ἀθηναίους ἐπὶ
γυναῖκάς τε καὶ παῖδας. ἠγάσθη αὐτὸν καὶ Ἀδριανὸς
ὁ αὐτοκράτωρ πρεσβεύοντα ὑπὲρ Βυζαντίων, ἐπιτηδειότατος
τῶν πάλαι βασιλέων γενόμενος ἀρετὰς αὐξῆσαι. 
