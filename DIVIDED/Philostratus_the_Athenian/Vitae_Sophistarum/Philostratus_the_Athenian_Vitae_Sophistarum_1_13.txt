ιβ 
Προδίκου δὲ τοῦ Κείου ὄνομα τοσοῦτον
ἐπὶ σοφίᾳ ἐγένετο, ὡς καὶ τὸν Γρύλλου 
ἐν Βοιωτοῖς δεθέντα ἀκροᾶσθαι διαλεγομένου, καθιστάντα
ἐγγυητὴν τοῦ σώματος. πρεσβεύων δὲ παρὰ
Ἀθηναίους παρελθὼν ἐς τὸ βουλευτήριον ἱκανώτατος
ἔδοξεν ἀνθρώπων, καίτοι δυσήκοον καὶ βαρὺ φθεγγόμενος.
ἀνίχνευε δὲ οὗτος τοὺς εὐπατρίδας τῶν
νέων καὶ τοὺς ἐκ τῶν βαθέων οἴκων, ὡς καὶ προξένους
ἐκτῆσθαι ταύτης τῆς θήρας, χρημάτων τε γὰρ
ἥττων ἐτύγχανε καὶ ἡδοναῖς ἐδεδώκει. τὴν δὲ Ἡρακλέους
αἵρεσιν τὸν τοῦ Προδίκου λόγον οὗ κατ᾽
ἀρχὰς ἐπεμνήσθην, οὐδὲ Ξενοφῶν ἀπηξίωσε μὴ οὐχὶ
ἑρμηνεῦσαι. καὶ τί ἂν χαρακτηρίζοιμεν τὴν τοῦ
Προδίκου γλῶτταν, Ξενοφῶντος αὐτὴν ἱκανῶς ὑπογράφοντος;
Ξενοφῶντα 
