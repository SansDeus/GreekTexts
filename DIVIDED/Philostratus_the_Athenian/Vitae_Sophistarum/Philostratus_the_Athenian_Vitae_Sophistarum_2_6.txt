ς 
Ἀξιούσθω λόγου καὶ Οὔαρος ὁ ἐκ τῆς
Πέργης. Οὐάρῳ πατὴρ μὲν Καλλικλῆς ἐγένετο ἀνὴρ
ἐν τοῖς δυνατωτάτοις τῶν Περγαίων, διδάσκαλος δὲ
Κοδρατίων ὁ ὕπατος ἀποσχεδιάζων τὰς θετικὰς
ὑποθέσεις καὶ τὸν Φαβωρίνου τρόπον σοφιστεύων.
πελαργὸν δὲ τὸν Οὔαρον οἱ πολλοὶ ἐπωνόμαζον διὰ
τὸ πυρσὸν τῆς ῥινὸς καὶ ῥαμφῶδες, καὶ τοῦτο μὲν
ὡς οὐκ ἀπὸ δόξης ἠστείζοντο, ἔξεστι συμβαλεῖν ταῖς
εἰκόσιν, αἳ ἀνάκεινται ἐν τῷ τῆς Περγαίας ἱερῷ.
ὁ δὲ χαρακτὴρ τοῦ λόγου τοιοῦτος:  ἐλέγετο δὲ ἀπαγγέλλειν 
ταῦτα λαμπρᾷ τῇ φωνῇ καὶ ἠσκημένῃ.
ἐτελεύτα μὲν οὖν οἴκοι οὔπω γηράσκων καὶ ἐπὶ
παισί, τὸ δὲ ἀπ᾽ αὐτοῦ γένος εὐδόκιμοι πάντες ἐν τῇ Πέργῃ.
ἐφ᾽ Ἑλλήσποντον
ἐλθὼν ἵππον αἰτεῖς, ἐπ᾽ Ἄθω δὲ
ἐλθὼν πλεῦσαι θέλεις: οὐκ οἶδας, ἄνθρωπε,
τὰς ὁδούς; ἀλλ᾽ Ἑλλησπόντῳ γῆν
ὀλίγην ἐπιβαλὼν ταύτην οἴει σοι μένειν,
τῶν ὀρῶν μὴ μενόντων; 
