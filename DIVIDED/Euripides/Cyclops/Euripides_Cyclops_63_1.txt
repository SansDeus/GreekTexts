Χορός 
οὐ τάδε Βρόμιος, οὐ τάδε χοροὶ 
βακχεῖαί τε θυρσοφόροι, 
οὐ τυμπάνων ἀλαλαγ- 
μοὶ κρήναις παρ᾽ ὑδροχύτοις, 
οὐκ οἴνου χλωραὶ σταγόνες: 
οὐδ᾽ ἐν Νύσᾳ μετὰ Νυμ- 
φᾶν ἴακχον ἴακχον ᾠ- 
δὰν μέλπω πρὸς τὰν Ἀφροδί- 
ταν, ἃν θηρεύων πετόμαν 
βάκχαις σὺν λευκόποσιν.  
ὦ φίλος ὦναξ Βακχεῖε, ποῖ οἰ- 
οπολῶν ξανθὰν χαίταν σείεις; 
ἐγὼ δ᾽ ὁ σὸς πρόπολος 
Κύκλωπι θητεύω 
τῷ μονοδέρκτᾳ δοῦλος ἀλαίνων 
σὺν τᾷδε τράγου χλαίνᾳ μελέᾳ 
σᾶς χωρὶς φιλίας. 
