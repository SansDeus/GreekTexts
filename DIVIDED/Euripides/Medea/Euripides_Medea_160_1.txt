Μήδεια 
ὦ μεγάλα Θέμι καὶ πότνι᾽ Ἄρτεμι, 
λεύσσεθ᾽ ἃ πάσχω, μεγάλοις ὅρκοις 
ἐνδησαμένα τὸν κατάρατον 
πόσιν; ὅν ποτ᾽ ἐγὼ νύμφαν τ᾽ ἐσίδοιμ᾽ 
αὐτοῖς μελάθροις διακναιομένους, 
οἷ᾽ ἐμὲ πρόσθεν τολμῶσ᾽ ἀδικεῖν. 
ὦ πάτερ, ὦ πόλις, ὧν κάσιν αἰσχρῶς 
τὸν ἐμὸν κτείνασ᾽ ἀπενάσθην. 
Τροφός 
κλύεθ᾽ οἷα λέγει κἀπιβοᾶται 
Θέμιν εὐκταίαν Ζηνός, ὃς ὅρκων 
θνητοῖς ταμίας νενόμισται; 
οὐκ ἔστιν ὅπως ἔν τινι μικρῷ 
δέσποινα χόλον καταπαύσει. 
