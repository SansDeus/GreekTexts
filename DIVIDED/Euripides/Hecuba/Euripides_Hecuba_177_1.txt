Πολυξένη 
ἰώ:
μᾶτερ μᾶτερ τί βοᾷς; τί νέον
καρύξασ᾽ οἴκων μ᾽ ὥστ᾽ ὄρνιν
θάμβει τῷδ᾽ ἐξέπταξας;
Ἑκάβη 
οἴμοι τέκνον.
Πολυξένη 
τί με δυσφημεῖς; φροίμιά μοι κακά.
Ἑκάβη 
αἰαῖ σᾶς ψυχᾶς.
Πολυξένη 
ἐξαύδα: μὴ κρύψῃς δαρόν.
δειμαίνω δειμαίνω, μᾶτερ,
τί ποτ᾽ ἀναστένεις   
Ἑκάβη 
τέκνον τέκνον μελέας ματρὸς   
ὦ 
Πολυξένη 
τί  τόδ᾽ ἀγγελεῖς;
δὲ 
Ἑκάβη 
σφάξαι σ᾽ Ἀργείων κοινὰ
συντείνει πρὸς τύμβον γνώμα
Πηλείᾳ γέννᾳ.
Πολυξένη 
οἴμοι μᾶτερ, πῶς φθέγγῃ
ἀμέγαρτα κακῶν; μάνυσόν μοι,
μάνυσον, μᾶτερ.
Ἑκάβη 
αὐδῶ, παῖ, δυσφήμους φήμας:
ἀγγέλλουσ᾽ Ἀργείων δόξαι
ψήφῳ τᾶς σᾶς περί μοι ψυχᾶς.
