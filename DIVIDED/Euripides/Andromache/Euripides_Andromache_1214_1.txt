Χορός 
ὦ κακὰ παθὼν ἰδών τε δυστυχὲς γέρον, 
τίν᾽ αἰῶν᾽ ἐς τὸ λοιπὸν ἕξεις; 
Πηλεύς 
ἄτεκνος ἔρημος, οὐκ ἔχων πέρας κακῶν 
διαντλήσω πόνους ἐς Ἅιδαν. 
Χορός 
μάτην δέ σ᾽ ἐν γάμοισιν ὤλβισαν θεοί. 
Πηλεύς 
ἀμπτάμενα φροῦδα πάντ᾽ ἐκεῖνα 
κόμπων μεταρσίων πρόσω. 
Χορός 
μόνος μόνοισιν ἐν δόμοις ἀναστρέφῃ. 
Πηλεύς 
οὐκέτ᾽ εἴμ᾽, οἴμοι, πόλις, 
σκῆπτρά τ᾽ ἐρρέτω τάδε  : 
σύ τ᾽, ὦ κατ᾽ ἄντρα νύχια Νηρέως κόρη, 
πανώλεθρόν μ᾽ ὄψεαι πίτνοντα  . 
