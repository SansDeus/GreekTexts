Χορός 
ὀττοτοτοτοῖ, θανόντα δεσπόταν γόοις 
νόμῳ τῷ νερτέρων κατάρξω. 
Πηλεύς 
ὀττοτοτοτοῖ, διάδοχά &lt;σοι&gt; τάλας ἐγὼ 
γέρων καὶ δυστυχὴς δακρύω. 
Χορός 
θεοῦ γὰρ αἶσα, θεὸς ἔκρανε συμφοράν. 
Πηλεύς 
ὦ φίλος, δόμον ἔλιπες ἔρημον, 
γέροντ᾽ ἄπαιδα νοσφίσας. 
Χορός 
θανεῖν θανεῖν σε, πρέσβυ, χρῆν πάρος τέκνων. 
Πηλεύς 
οὐ σπαράξομαι κόμαν, 
οὐκ ἐμῷ 'πιθήσομαι 
κάρᾳ κτύπημα χειρὸς ὀλοόν; ὦ πόλις, 
διπλῶν τέκνων 
μ᾽ ἐστέρησε Φοῖβος. 
