Χορός 
πῶς ἔχει; λόγου μετάδος, ὦ φίλα:
τίνα τύχαν εἴπω; τίνα δὲ συμφοράν;
Ἠλέκτρα 
ἔτι μὲν ἐμπνέει, βραχὺ δ᾽ ἀναστένει.
Χορός 
τί φῄς; ὦ τάλας.
Ἠλέκτρα 
ὀλεῖς, εἰ βλέφαρα κινήσεις
ὕπνου γλυκυτάταν φερομένῳ χάριν.
Χορός 
μέλεος ἐχθίστων θεόθεν ἐργμάτων,
τάλας.
Ἠλέκτρα 
φεῦ μόχθων.
ἄδικος ἄδικα τότ᾽ ἄρ᾽ ἔλακεν ἔλακεν, ἀπό-
φονον ὅτ᾽ ἐπὶ τρίποδι Θέμιδος ἄρ᾽ ἐδίκασε
φόνον ὁ Λοξίας ἐμᾶς ματέρος.
