Χορός α 
ἰὼ Ζεῦ, τίς ἂν πᾷ πόρος κακῶν 
γένοιτο καὶ λύσις τύχας 
ἃ πάρεστι κοιράνοις; 
Χορός β 
&lt;αἰαῖ&gt;: εἶσί τις; ἦ 
τέμω τρίχα, καὶ μέλανα 
στολμὸν πέπλων ἀμφιβαλώμεθ᾽ ἤδη; 
Χορός α 
δῆλα μέν, φίλοι, δῆλά γ᾽, ἀλλ᾽ ὅμως 
θεοῖσιν εὐχώμεσθα: θεῶν δύναμις μεγίστα. 
Χορός β 
ὦναξ Παιάν, 
ἔξευρε μηχανάν τιν᾽ Ἀδμήτῳ κακῶν. 
Χορός α 
πόριζε δὴ πόριζε: καὶ 
πάρος γάρ &lt;τι&gt; τῷδ᾽ ἐφηῦρες καὶ νῦν 
λυτήριος ἐκ θανάτου 
γενοῦ, φόνιον δ᾽ ἀπόπαυσον Ἅιδαν. 
