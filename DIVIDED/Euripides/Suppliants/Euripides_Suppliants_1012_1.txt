Εὐάδνη 
ὁρῶ δὴ τελευτάν,
ἵν᾽ ἕστακα: τύχα δέ μοι
ξυνάπτοι ποδός: ἀλλὰ τᾶς
εὐκλεΐας χάριν ἔνθεν ὁρ-
μάσω τᾶσδ᾽ ἀπὸ πέτρας πη-
δήσασα πυρὸς ἔσω,
σῶμά τ᾽ αἴθοπι φλογμῷ
πόσει συμμείξασα, φίλον
χρῶτα χρωτὶ πέλας θεμένα,
Φερσεφονείας ἥξω θαλάμους,
σὲ τὸν θανόντ᾽ οὔποτ᾽ ἐμᾷ
προδοῦσα ψυχᾷ κατὰ γᾶς.
ἴτω φῶς γάμοι τε:
ἴθ᾽ αἵτινες εὐναὶ
δικαίων ὑμεναίων ἐν Ἄργει
φανῶσιν τέκνοις: ὅσιος δ᾽
εὐναῖος γαμέτας
συντηχθεὶς αὔραις ἀδόλοις
γενναίας  ἀλόχοιο.
ὅσιος 
ψυχᾶς 
