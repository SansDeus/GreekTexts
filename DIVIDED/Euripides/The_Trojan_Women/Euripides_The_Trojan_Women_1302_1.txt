Ἑκάβη 
ἰὼ γᾶ τρόφιμε τῶν ἐμῶν τέκνων.
Χορός 
ἓ ἕ.
Ἑκάβη 
ὦ τέκνα, κλύετε, μάθετε ματρὸς αὐδάν.
Χορός 
ἰαλέμῳ τοὺς θανόντας ἀπύεις.
Ἑκάβη 
γεραιά γ᾽ ἐς πέδον τιθεῖσα μέλεα καὶ
χερσὶ γαῖαν κτυποῦσα δισσαῖς.
Χορός 
διάδοχά σοι γόνυ τίθημι γαίᾳ
τοὺς ἐμοὺς καλοῦσα νέρθεν
ἀθλίους ἀκοίτας.
Ἑκάβη 
ἀγόμεθα φερόμεθ᾽   
Χορός 
ἄλγος ἄλγος βοᾷς. 
Ἑκάβη 
δούλειον ὑπὸ μέλαθρον.
Χορός 
ἐκ πάτρας γ᾽ ἐμᾶς. 
Ἑκάβη 
ἰώ.
Πρίαμε Πρίαμε, σὺ μὲν ὀλόμενος
ἄταφος ἄφιλος
ἄτας ἐμᾶς ἄιστος εἶ.
Χορός 
μέλας γὰρ ὄσσε κατεκάλυψε
θάνατος ὅσιος ἀνοσίαις σφαγαῖσιν.
