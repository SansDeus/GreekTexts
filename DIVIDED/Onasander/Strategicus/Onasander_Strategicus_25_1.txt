Περὶ τοῦ μὴ δἰ ἑαυτοῦ διδόναι τὸν στρατηγὸν
τὰ σημεῖα εἴτε τῆς συμβολῆς εἴτε
ἄλλης τινὸς πράξεως, ἀλλὰ διὰ τῶν ἡγεμόνων 
Πᾶν δὲ παράγγελμα καὶ σύνθημα καὶ παρασύνθημα
διδότω διὰ τῶν ἡγεμόνων: ἐπιόντα γὰρ
κηρύττειν ἅπασιν ἰδιώτου καὶ ἀπείρου κομιδῇ
καθέστηκεν, καὶ χρόνος ἐν τῷ παραγγέλλειν
ἀναλίσκεται, καὶ θόρυβος ὁμοῦ πάντων ἀλλήλους
ἐρωτώντων: εἶθ̓ ὁ μὲν προσέθηκέ τι πλεῖον
ὧν ὁ στρατηγὸς εἶπεν, ὁ δ̓ ἀφείλετο τοῦ ῥηθέντος
παρὰ τὴν ἄγνοιαν. 