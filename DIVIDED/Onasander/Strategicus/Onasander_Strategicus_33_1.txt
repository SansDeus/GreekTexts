Μαχέσθω δὲ ὁ στρατηγὸς αὐτὸς προμηθέστερον
ἢ τολμηρότερον, ἢ καὶ τὸ παράπαν ἀπεχέσθω
τοῦ τοῖς πολεμίοις εἰς χεῖρας ἰέναι: καὶ γὰρ εἰ
κατὰ τοὺς ἀγῶνας ἀνυπέρβλητον ἀνδρίαν εἰσενέγκαιτο,
τοσοῦτον οὐδὲν ὠφελῆσαι δύναται στράτευμα
μαχόμενος, ὅσον ἀποθανὼν βλάψαι: στρατηγοῦ
γὰρ ἡ γνώμη πλέον ἰσχύει τῆς ῥώμης:
σώματος μὲν γὰρ ἀνδρίᾳ δρᾶσαί τι μέγα καὶ
στρατιώτης δύναται, γνώμης δὲ προμηθείᾳ βουλεῦσαί
τι κρεῖττον οὐκ ἄλλος. 