Ἀμφότεροι δὲ πόδες καταδυομένου Ὀφιούχου,
μέσφ᾽ αὐτῶν γονάτων,  ἔπι σῆμα τετύχθω 
ἐξ ἑτέρης ἀνιοῦσι. τότ᾽ οὐκέτι Κήτεος οὐδὲν
ἕλκεται ἀμφοτέρωθεν, ὅλον δέ μιν ὄψεαι ἤδη.
ἤδη καὶ Ποταμοῦ πρώτην ἁλὸς ἐξανιοῦσαν
ἀγὴν ἐν καθαρῷ πελάγει σκέψαιτό κε ναύτης,
αὐτὸν ἐπ᾽ Ὠρίωνα μένων, εἴ οἵ ποθι σῆμα 
ἢ νυκτὸς μέτρων ἠὲ πλόου ἀγγείλειεν.
πάντη γὰρ τά γε πολλὰ θεοὶ ἄνδρεσσι λέγουσιν.
διδύμοις 
