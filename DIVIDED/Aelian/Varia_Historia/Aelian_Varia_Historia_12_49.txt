Φωκίων ὁ τοῦ Φώκου πολλάκις στρατηγήσας κατεγνώσθη
θάνατον, καὶ ἦν ἐν τῷ δεσμωτηρίῳ καὶ
ἔμελλε πιεῖσθαι τὸ κώνειον. ἐπεὶ δὲ ὤρεξεν ὁ δήμιος
τὴν κύλικα, οἱ προσήκοντες ἤροντο εἴ τι λέγοι πρὸς
τὸν υἱόν. ὃ δὲ ῾ἐπισκήπτω αὐτῷ μηδὲν Ἀθηναίοις
μνησικακεῖν ὑπὲρ τῆς παρ᾽ αὐτῶν φιλοτησίας, ἣν
νῦν πίνω.᾿ ὅστις δὲ οὐκ ἐπαινεῖ καὶ ὑπερθαυμάζει
τὸν ἄνδρα, δοκεῖ μοι μέγα ὁ τοιοῦτος ἐννοεῖν οὐδέν.
