Φρύγιος οὗτος ὁ λόγος: ἔστι γὰρ Αἰσώπου τοῦ
Φρυγός. ὁ δὲ λόγος φησὶ τὴν ὗν ἐὰν αὐτῆς τις ἅψηται,
βοᾶν καὶ μάλα γε εἰκότως: οὔτε γὰρ ἔρια ἔχει
ὗς οὔτε γάλα οὔτε ἄλλο τι πλὴν τῶν κρεῶν. παραχρῆμα
οὖν ὀνειροπολεῖν τὸν θάνατον, εἰδυῖαν ἐς ὅ
τι τοῖς χρησομένοις αὐτῇ πέφυκε λυσιτελὴς εἶναι.
ἐοίκασι δὲ τῇ ὑὶ τῇ Αἰσώπου οἱ τύραννοι ὑποπτεύοντες
καὶ δεδοικότες πάντα: ἴσασι γὰρ ὅτι ὥσπερ οὖν
αἱ ὗς ὀφείλουσι καὶ ἐκεῖνοι τὴν ψυχὴν πᾶσιν.
