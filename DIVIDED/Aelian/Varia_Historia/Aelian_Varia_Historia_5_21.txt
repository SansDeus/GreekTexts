λέγει τις λόγος τὴν φήμην τὴν κατὰ τῆς Μηδείας
ψευδῆ εἶναι: μὴ γὰρ αὐτὴν ἀποκτεῖναι τὰ τέκνα ἀλλὰ
Κορινθίους. τὸ δὲ μυθολόγημα τοῦτο ὑπὲρ τῆς Κολχίδος
καὶ τὸ δρᾶμα Εὐριπίδην φασὶ διαπλάσαι δεηθέντων
Κορινθίων, καὶ ἐπικρατῆσαι τοῦ ἀληθοῦς τὸ
ψεῦδος διὰ τὴν τοῦ ποιητοῦ ἀρετήν. ὑπὲρ δὲ τοῦ 
τολμήματός φασι τῶν παίδων μέχρι τοῦ νῦν ἐναγίζουσι
τοῖς παισὶ Κορίνθιοι, οἱονεὶ δασμὸν τούτοις ἀποδιδόντες.
