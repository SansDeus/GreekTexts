Ἀλέξανδρος ὅτε Βῆσσον ἐδίωκεν, ἐν ἀπορίᾳ γενόμενος
τροφῶν, αὐτός τε ἥψατο τῶν καμήλων καὶ
ὑποζυγίων ἄλλων καὶ οἱ σὺν αὐτῷ. τῶν τε ξύλων
αὐτοὺς ἐπιλιπόντων ὠμὰ τὰ κρέα ἤσθιον. ἐπεκούρει
δὲ αὐτοῖς τὸ σίλφιον πολὺ ὄν, ὥστε τὰς σάρκας συνεκπέττειν.
Ἐν δὲ τῇ Βακτριανῇ οἱ στρατιῶται τὰς κώμας
κατελάμβανον, ὅτι οἰκοῦνται ἐκ τοῦ καπνοῦ συνιέντες,
καὶ τὴν χιόνα ἀφαιροῦντες τῶν θυρῶν.
