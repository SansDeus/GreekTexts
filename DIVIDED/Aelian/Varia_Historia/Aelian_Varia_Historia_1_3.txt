σοφόν τι ἄρα χρῆμα ἦν γένος βατράχων Αἰγυπτίων, 
καὶ οὖν καὶ τῶν ἄλλων ὑπερφέρουσι κατα
πολύ. ἐὰν γὰρ ὕδρῳ περιπέσῃ Νείλου θρέμματι
βάτραχος, καλάμου τρύφος ἐνδακὼν πλάγιον φέρει,
καὶ ἀπρὶξ ἔχεται, καὶ οὐκ ἀνίησι κατὰ τὸ καρτερόν.
ὃ δὲ ἀμηχανεῖ καταπιεῖν αὐτὸν αὐτῷ καλάμῳ: οὐ
γάρ οἱ ἐγχωρεῖ περιβαλεῖν τοσοῦτον τὸ στόμα, ὅσον
ὁ κάλαμος διείργει. καὶ ἐκ τούτου περιγίνονται τῆς
ῥώμης τῶν ὕδρων οἱ βάτραχοι τῇ σοφίᾳ.
