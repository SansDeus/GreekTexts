Ἀλέξανδρος ὁ Φεραίων τύραννος ἐν τοῖς μάλιστα
ἔδοξεν ὠμότατος εἶναι. Θεοδώρου δὲ τοῦ τῆς τραγῳδίας
ποιητοῦ ὑποκρινομένου τὴν Μερόπην σφόδρα
ἐμπαθῶς, ὃ δὲ ἐς δάκρυα ἐξέπεσεν εἶτα ἐξανέστη τοῦ
θεάτρου. ἀπολογούμενος δὲ ἔλεγε τῷ Θεοδώρῳ ὡς
οὐ καταφρονήσας οὐδὲ ἀτιμάσας αὐτὸν ᾤχετο, ἀλλ᾽
αἰδούμενος εἰ τὰ μὲν τῶν ὑποκριτῶν πάθη οἷός τε
ἦν ἐλεεῖν, τὰ δὲ τῶν ἑαυτοῦ πολιτῶν οὐχί.
