Ἀγαθοκλέα φασὶ τὸν Σικελίας τύραννον γελοιότατα
τὴν κεφαλὴν ἀσχημονεῖν. ψιλουμένης γὰρ αὐτῆς,
κατὰ μικρὰ ὑπορρεουσῶν αὐτῷ τῶν τριχῶν, ὃ
δὲ αἰδούμενος προκάλυμμα κόμης ἐποιήσατο μυρρίνης
στέφανον: καὶ ἦν πρόβλημα τῆς ψιλώσεως. ᾔδεσαν
μέντοι τὸ φαλάκρωμα Συρακόσιοι, καὶ τὴν ἐς αὐτὸν
τῶν τριχῶν ἐπιβουλὴν οὐκ ἠγνόουν, ἐσιώπων δὲ διὰ
τὸ τῶν τολμημάτων αὐτοῦ καὶ ἀσεβημάτων ἐμμανές.
