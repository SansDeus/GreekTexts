Λακεδαιμόνιος ἀνὴρ Τιμανδρίδας ὄνομα ἀποδημήσας
τὸν υἱὸν ἀπέλιπε μελεδωνὸν τῆς οἰκίας. εἶτα
ἐπανελθὼν χρόνῳ ὕστερον καὶ εὑρὼν τὴν οὐσίαν
ποιήσαντα ἧς ἀπέλιπε πλείω, ἔφη πολλοὺς ἀδικεῖσθαι
ὑπ᾽ αὐτοῦ θεούς τε καὶ οἰκείους καὶ ξένους: τὰ γὰρ
περιττὰ τούτων ἐς ἐκείνους ἀναλίσκεσθαι ὑπὸ τῶν
ἐλευθέρων. τὸ δὲ ζῶντα μὲν φαίνεσθαι πένητα, τελευτήσαντα
δὲ καταφωραθῆναι πλούσιον, ἀλλὰ τοῦτο
τῶν ἐν ἀνθρώποις ἐστὶν αἴσχιστον.
