Θεόφραστος οὔ φησι τοῦ ἔχεως τὰ βρέφη διεσθίειν 
τῆς μητρὸς τὴν γαστέρα, ὥσπερ οὖν θυροκοποῦντα,
ἵνα τι καὶ παίσω, καὶ ἐξαράττοντα πεφραγμένην
ἔξοδον, ἀλλὰ τοῦ θήλεος θλιβομένου καὶ τῆς γαστρός
οἱ στεινομένης ῾Ὁμηρείως δὲ εἶπον᾽, τὴν δὲ οὐκ 
ἀντέχειν ἀλλὰ διαρρήγνυσθαι. καί με πείθει λέγων,
ἐπεί τοι καὶ θαλάττιαι βελόναι ἄκολποί τε οὖσαι καὶ
λεπταὶ ὅτι τὰ αὐτὰ πάσχουσιν ὑπὸ τῶν σφετέρων
βρεφῶν καὶ ἐκεῖναι ἄνω που τῶν λόγων εἶπον. Ἡρόδοτον
δὲ ἀξιῶ μή μοι μηνίειν, εἰ μύθοις ἐγγράφω 
ὅσα ὑπὲρ τῆς τῶν ἔχεων ὠδῖνος ᾄδει.
