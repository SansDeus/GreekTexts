κύκνος δέ, ὅνπερ οὖν καὶ θεράποντα Ἀπόλλωνι 
ἔδοσαν ποιηταὶ καὶ λόγοι μέτρων ἀφειμένοι πολλοί,
τὰ μὲν ἄλλα ὅπως μούσης τε καὶ ᾠδῆς ἔχει εἰπεῖν
οὐκ οἶδα: πεπίστευται δὲ ὑπὸ τῶν ἄνω τοῦ χρόνου 
ὅτι τὸ κύκνειον οὕτω καλούμενον ᾄσας εἶτα ἀποθνήσκει.
τιμᾷ δὲ ἄρα αὐτὸν ἡ φύσις καὶ τῶν καλῶν καὶ
ἀγαθῶν ἀνθρώπων μᾶλλον, καὶ εἰκότως: εἴ γε τούτους
μὲν καὶ ἐπαινοῦσι καὶ θρηνοῦσιν ἄλλοι, ἐκεῖνοι
δὲ εἴτε τοῦτο ἐθέλοις εἴτε ἐκεῖνο, ἑαυτοῖς νέμουσιν. 
