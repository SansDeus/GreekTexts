διατριβαὶ δὲ ἰχθύων πολλαί, καὶ γίνονται οἳ μὲν 
ἐν ταῖς πέτραις, οἳ δὲ ἐν ταῖς ψάμμοις, ἄλλοι δὲ ἐν
ταῖς πόαις. καὶ γάρ τοι καὶ πόαι θαλάττιαί εἰσι, καὶ 
αἳ μὲν αὐτῶν καλοῦνται βρύα, αἳ δὲ ἄμπελοι, καὶ
σταφυλαί τινες, καὶ φυκία ἄλλα: ἦν δὲ ἄρα θαλαττίας
πόας καὶ κράμβη ὄνομα, καὶ μνία καλεῖταί τινα
ἐν αὐταῖς καὶ τρίχες. τροφὴ δὲ ἄρα τούτων ἄλλῳ
ἄλλη ἦν, καὶ οὐκ ἂν πάσαιτο ἑτέρας ὁ εἰθισμένος τῇ 
συντρόφῳ καὶ ὁμοεθνεῖ, ὡς ἂν εἴποι τις.
