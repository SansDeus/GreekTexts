οἱ πέρδικες ὅταν ἐπῳάζωσι, προβάλλονταί τινας
θάμνους καὶ δάση ἕτερα ὑπὲρ τοῦ καὶ δρόσους καὶ
ὄμβρους καὶ πᾶν ὅ τι ἂν ᾖ νοτερὸν ἀποστέγειν
αὐτῶν. εἰ γὰρ διάβροχά πως γένοιτο, ἐὰν μὴ πάλιν
ἡ τεκοῦσα ὑποθάλψῃ αὐτὰ ἐπελθοῦσα ταχέως, γίνεται
ἄγονα. ἀθρόα δὲ καὶ πεντεκαίδεκα ᾠὰ ἀποτίκτει.
Παφλαγόνων δὲ ἄρα περδίκων διπλῆν ὁρᾶσθαι καρδίαν
Θεόφραστός πού φησιν. ἄθυρμα δὲ ὁ πέρδιξ
τῆς Διὸς καὶ Λητοῦς ὥς ἐστιν ἄλλοι λέγουσιν.
