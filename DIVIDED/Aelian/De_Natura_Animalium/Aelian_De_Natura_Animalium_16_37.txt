παρά γε τοῖς Ψύλλοις καλουμένοις τῶν Ἰνδῶν
῾εἰσὶ γὰρ καὶ Λιβύων ἕτεροἰ οἱ ἵπποι γίνονται τῶν
κριῶν οὐ μείζους, καὶ τὰ πρόβατα ἰδεῖν μικρὰ κατὰ
τοὺς ἄρνας, καὶ οἱ ὄνοι δὲ τοσοῦτοι γίνονται τὸ μέγεθος
καὶ οἱ ἡμίονοι καὶ οἱ βοῦς καὶ πᾶν κτῆνος
ἕτερον ὅ τι οὖν. ὗν δὲ ἐν Ἰνδοῖς οὔ φασι γίνεσθαι
οὔτε ἥμερον οὔτε ἄγριον: μυσάττονται δὲ καὶ ἐσθίειν
τοῦδε τοῦ ζῴου Ἰνδοί, καὶ οὐκ ἂν γεύσαιντό ποτε
ὑείων, ὥσπερ οὖν οὐδὲ ἀνθρωπείων οἱ αὐτοί.
