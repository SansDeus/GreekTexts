ἀγροῦ γειτνιῶντος θαλάττῃ καὶ φυτῶν παρεστώτων
ἐγκάρπων γεωργοὶ πολλάκις καταλαμβάνουσιν
ἐν ὥρᾳ θερείῳ πολύποδάς τε καὶ ὀσμύλους ἐκ τῶν
κυμάτων προελθόντας καὶ διὰ τῶν πρέμνων ἀνερπύσαντας
καὶ τοῖς κλάδοις περιπεσόντας καὶ ὀπωρίζοντας,
καὶ δίκην ἐπέθεσαν τοῖς φωρσὶ συλλαβόντες
αὐτούς. ἀνθ᾽ ὧν δὲ ἐτρύγησαν οἱ προειρημένοι,
ὑπὲρ τούτων ἀνθεστιῶσι δι᾽ ἑαυτῶν τοὺς
δεσπότας τῶν σεσυλημένων καρπῶν.
