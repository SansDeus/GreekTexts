ἐν Αἴτνῃ δὲ ἄρα τῇ Σικελικῇ Ἡφαίστου τιμᾶται 
νεώς, καὶ ἔστι περίβολος καὶ δένδρα ἱερὰ καὶ πῦρ
ἄσβεστόν τε καὶ ἀκοίμητον. εἰσὶ δὲ κύνες περί τε
τὸν νεὼν καὶ τὸ ἄλσος ἱεροί, καὶ τοὺς μὲν σωφρόνως
καὶ ὡς πρέπει τε ἅμα καὶ χρὴ παριόντας ἐς τὸν νεὼν 
καὶ τὸ ἄλσος οἳ δὲ σαίνουσι καὶ αἰκάλλουσιν, οἷα φιλοφρονούμενοί
τε καὶ γνωρίζοντες δήπου: ἐὰν δέ τις
ᾖ τὰς χεῖρας ἐναγής, τοῦτον μὲν καὶ δάκνουσι καὶ
ἀμύσσουσι, τοὺς δὲ ἄλλως ἔκ τινος ὁμιλίας ἥκοντας
ἀκολάστου μόνον διώκουσιν. 
