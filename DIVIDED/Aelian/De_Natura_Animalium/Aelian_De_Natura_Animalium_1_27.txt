μάχονται μὲν ὑπὲρ τῶν θηλειῶν ὡς ὑπὲρ ὡραίων 
γυναικῶν καὶ οἱ τράγοι πρὸς τράγους καὶ οἱ ταῦροι
πρὸς ταύρους καὶ ὑπὲρ οἰῶν οἱ κριοὶ πρὸς τοὺς ἀντερῶντας: 
ὀργῶσι δὲ ἐπὶ τὰς θηλείας καὶ οἱ θαλάττιοι
κάνθαροι. γίνονται δὲ ἐν τοῖς καλουμένοις λεπροῖς
χωρίοις, καὶ εἰσὶ ζηλότυποι, καὶ ἴδοις ἂν μάχην ὑπὲρ
τῶν θηλειῶν καρτεράν: καὶ ἔστιν ὁ ἀγὼν οὐχ ὑπὲρ
πολλῶν, ὡς τοῖς σαργοῖς, ἀλλ᾽ ὑπὲρ τῆς ἰδίας συννόμου, 
ὡς ὑπὲρ γαμετῆς τῷ Μενέλεῳ πρὸς τὸν Πάριν.
