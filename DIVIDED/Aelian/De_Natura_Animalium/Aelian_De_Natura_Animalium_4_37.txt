ἡ στρουθὸς ἡ μεγάλη ᾠὰ μὲν ἀποτίκτει πολλά, 
οὐ πάντα δὲ ἐκγλύφει, ἀλλὰ ἀποκρίνει τὰ ἄγονα, 
τοῖς δὲ ἐγκάρποις ἐπῳάζει. καὶ ἐκ μὲν τούτων τοὺς
νεοττοὺς ἐξέλεψεν, ἐκεῖνα δὲ τὰ ἐκφαυλισθέντα τούτοις
τροφὴν παρατίθησιν. εἰ δὲ αὐτὴν διώκοι τις,
ἣ δὲ οὐκ ἐπιτολμᾷ τῇ πτήσει, θεῖ δὲ τὰς πτέρυγας
ἁπλώσασα: εἰ δὲ ἁλίσκεσθαι μέλλοι, τοὺς παραπίπτοντας 
λίθους ἐς τοὐπίσω σφενδονᾷ τοῖς ποσίν.
