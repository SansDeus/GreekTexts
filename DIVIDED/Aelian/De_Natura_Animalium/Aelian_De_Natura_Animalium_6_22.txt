ἔχθιστα δὲ τῷ μὲν λέοντι πῦρ καὶ ἀλεκτρυών,
ὕαινα δὲ τῇ παρδάλει, σκορπίῳ δὲ ἀσκαλαβώτης:
νάρκη γοῦν τὸν σκορπίον καταλαμβάνει προσαχθέντος
οἱ τοῦ ζῴου τοῦ προειρημένου. δράκοντα δὲ
ἐλέφας ὀρρωδεῖ: ὑποζύγιον δὲ πᾶν τὴν μυγαλῆν οὐ
θαρρεῖ, ἀστακὸς δὲ πολύποδα. καὶ μέντοι καὶ προωθούμενοι 
ἐκ τῶν τεγῶν οἱ κύνες, οὐκ ἂν αὐτοὺς
ῥίψειας: τοῦ γάρ τοι κινδύνου δεδοίκασι τὸ μέγεθος.
