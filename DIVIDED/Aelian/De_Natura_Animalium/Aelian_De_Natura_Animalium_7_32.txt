οἱ δὲ στρόμβοι καὶ βασιλέα ἔχουσι, καὶ μάλα γε
εὐπειθῶς ἄρχονται. καὶ ὁ μὲν βασιλεὺς οὗτος μεγέθει
μέν ἐστι μέγιστος, κάλλιστος δὲ κάλλος. καὶ εἰ
μὲν εῖη οἱ καταδῦναι λῷον, ἔδρασε τοῦτο πρώτιστος:
εἰ δὲ ἀναδῦναι, καὶ τοῦδε ἄρχει: μετακινουμένῳ δὲ
ἕπονται καὶ οἱ λοιποί. ὅστις δ᾽ ἂν ἕλῃ τόνδε τὸν
βασιλέα, ὅτι ἄμεινον πράξει καλῶς οἶδε. καὶ μέντοι
καὶ εἴ τις ἴδοι θηρώμενον, εὐθυμότερος ἀπῆλθεν,
ὥς τι χρηστὸν καὶ ἐκεῖνος ἕξων. ἐν Βυζαντίῳ δὲ καὶ
ἆθλον πρόκειται τῷ θηράσαντι τὸν προειρημένον:
διδόασι δὲ οἱ συνθηραταὶ δραχμὴν Ἀττικὴν ἕκαστος
τῷ ἑλόντι, καὶ τό γε ἆθλον τοῦτό έστιν.
