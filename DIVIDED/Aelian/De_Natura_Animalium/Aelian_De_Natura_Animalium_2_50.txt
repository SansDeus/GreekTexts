Ὑπονύξαντες ἰὸν ἀφιᾶσιν ἰχθύων κωβιὸς καὶ
δράκων καὶ χελιδών, οὐ μὴν ἐς θάνατον: ἡ τρυγὼν
δὲ ἀποκτείνει παραχρῆμα τῷ κέντρῳ. καὶ λέγει γε
Λεωνίδης ὁ Βυζάντιος ἰχθύων φύσεώς τε καὶ κρίσεως
ἄπειρον ἄνθρωπον ἁρπάσαντα ἐκ δικτύου τρυγόνα
῾ᾤετο δὲ ἄρα ὁ δυστυχὴς ψῆτταν εἶναἰ φέροντα
ἐπικόλπιον ἐμβαλεῖν καὶ βαδίζειν, ὥς τι ἀγαθὸν
εὑρόντα καὶ ἐς ἐμπολὴν κερδαλέον ἑαυτῷ ἅρπαγμα.
ἣ δὲ ἄρα ἤλγησε πιεζομένη, καὶ παίει τῷ κέντρῳ
πείρασα, καὶ ἐξέχεε τοῦ δυστυχοῦς κλέπτου τὰ 
σπλάγχνα. καὶ ἔκειτο παρὰ τῇ τρυγόνι νεκρὸς ὁ φώρ,
ἐναργὴς ἔλεγχος ὧν οὐκ εἰδὼς ἔδρασεν.
