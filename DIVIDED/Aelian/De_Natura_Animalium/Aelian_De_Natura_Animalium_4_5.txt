ζῷα πολέμια χελώνη τε καὶ πέρδιξ, καὶ πελαργὸς
καὶ κρὲξ πρὸς αἴθυιαν καὶ ἅρπη καὶ ἐρωδιὸς
πρὸς λάρον: κορυδαλλὸς δὲ ἀκανθυλλίδι νοεῖ πολέμια,
τρυγόνι δὲ πρὸς πυραλλίδα διαφορά, ἰκτῖνός
γε μὴν καὶ κόραξ ἐχθροί: σειρὴν δὲ πρὸς κίρκην,
κίρκη δὲ πρὸς κίρκον οὐ τῷ γένει μόνον, ἀλλὰ καὶ
τῇ φύσει διαφέροντε πεφώρασθον.
Χάννη δὲ ἰχθὺς λαγνίστατος. λευκοὺς δὲ μύρμηκας
ἐν Φενεῷ τῆς Λακωνικῆς ἀκούειν πάρεστιν.
