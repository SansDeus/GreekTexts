οἱ μὲν ὄρνιθες οἱ ἕτεροι ἀναβαίνονται, ὡς λόγος, 
αἱ δὲ χελιδόνες οὔ, ἀλλὰ τούτων γε ἐναντία ἡ 
μίξις ἐστί. καὶ τὸ αἴτιον οἶδεν ἡ φύσις. λέγει δὲ ὁ
πλείων λόγος ὅτι πεφρίκασι τὸν Τηρέα καὶ δεδοίκασι
μή ποτε ἄρα προσερπύσας λάθρᾳ εἶτα ἐργάσηται
τραγῳδίαν καινήν. ἦν δὲ ἄρα καὶ τοῦτο χελιδόνι
δῶρον ἐκ τῆς φύσεως, ὥς γε ἐμὲ κρίνειν, τὸ τιμιώτατον: 
πηρωθεῖσα τὴν ὄψιν περόναις ἐὰν τύχῃ, ὁρᾷ
αὖθις. τί οὖν ἔτι τὸν Τειρεσίαν ᾄδομεν, καίτοι μὴ
ἐνταυθὶ μόνον, ἀλλὰ καὶ ἐν ᾄδου σοφώτατον, ὡς
Ὅμηρος λέγει;
