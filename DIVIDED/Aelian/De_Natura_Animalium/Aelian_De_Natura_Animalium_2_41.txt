ἔστι δὲ θαλαττίων ζῴων τρίγλη λιχνότατον, καὶ
ἐς τὸ ἀπογεύσασθαι παντὸς τοῦ παρατυχόντος ἀναμφιλόγως
ἀφειδέστατον. καί τινες καλοῦνται λεπρώδεις
αὐτῶν, σπάσασαι τὸ ὄνομα ἐκ τῶν χωρίων, ἅπερ
οὖν πέρας ἔχει λεπράς τε καὶ ἀραιάς, καὶ φυκία
μέσα τούτων δασέα, καί που καὶ ὑποκάθηται πηλὸς
ἢ ψάμμος. φάγοι δ᾽ ἂν τρίγλη καὶ ἀνθρώπου νεκροῦ
καὶ ἰχθύος: φιληδοῦσι δὲ μᾶλλον τοῖς μεμιασμένοις καὶ κακόσμοις.
