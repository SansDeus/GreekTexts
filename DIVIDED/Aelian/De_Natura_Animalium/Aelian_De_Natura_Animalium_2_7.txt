ἐν Λιβύῃ ἡμιόνους ἢ τετρωμένους Ἀρχέλαος 
λέγει ἢ ἀπειπόντας ὑπὸ δίψους ἐρρῖφθαι νεκροὺς 
πολλούς. πολλάκις δὲ ὄφεων ἐπιρρεῦσαν φῦλον πάμπολυ
τῶν κρεῶν ἐσθίειν: ἐπὰν δὲ βασιλίσκου συρίγματος
ἀκούσῃ, τὰ μὲν ὑπὸ τοῖς εἰλυοῖς καὶ τῇ
ψάμμῳ ἀφανίζεσθαι τὴν ταχίστην καὶ ἀποκρύπτεσθαι,
τὸν δὲ προσελθόντα κατὰ πολλὴν τὴν εἰρήνην
δειπνεῖν, εἶτα αὖθις ὑποσυρίζειν καὶ ἀπαλλάττεσθαι,
τοὺς δὲ ἡμιόνους καὶ τὸ δεῖπνον τὸ ἐξ
αὐτῶν σημαίνεσθαι τὸ ἐντεῦθεν, τὸ τοῦ λόγου τοῦτο, ἄστροις.
