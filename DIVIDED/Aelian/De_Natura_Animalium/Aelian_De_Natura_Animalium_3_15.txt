περιστεραὶ ἐν μὲν ταῖς πόλεσι τοῖς ἀνθρώποις
συναγελάζονται, καί εἰσι πραόταται, καὶ εἰλοῦνται
περὶ τοῖς ποσίν, ἐν δὲ τοῖς ἐρήμοις χωρίοις ἀποδιδράσκουσι,
καὶ τοὺς ἀνθρώπους οὐχ ὑπομένουσι.
θαρροῦσι μὲν γὰρ τοῖς πλήθεσι, καὶ ὅτι μηδὲν πείσονται
δυσχερὲς ἴσασι κάλλιστα. ὅπου δὲ ὀρνιθοθῆραι 
καὶ δίκτυα καὶ ἐπιβουλαὶ κατ᾽ αὐτῶν, ἄτρεστα
οἰκοῦσιν οὐκέτι, ἵνα εἴπω τὸ ἐπ᾽ αὐτῶν ἐκείνων λεχθὲν Εὐριπίδῃ.
