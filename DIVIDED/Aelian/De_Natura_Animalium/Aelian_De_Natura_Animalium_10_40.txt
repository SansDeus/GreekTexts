ἐν τῇ Σκυθίᾳ γῇ γίνονται ὄνοι κερασφόροι, καὶ
στέγει τὰ κέρατα ἐκεῖνα τὸ ὕδωρ τὸ Ἀρκαδικὸν τὸ
καλούμενον τῆς Στυγός: τὰ δὲ ἄλλα ἀγγεῖα διακόπτει
πάντα, κἂν ᾖ σιδήρου πεποιημένα. τούτων τοι τῶν
κεράτων ἓν ὑπὸ Σωπάτρου κομισθῆναί φασιν Ἀλεξάνδρῳ
τῷ Μακεδόνι, καὶ ἐκεῖνον πυνθάνομαι θαυμάσαντα
ἐς Δελφοὺς ἀνάθημα ἀναθεῖναι τῷ Πυθίῳ
τὸ κέρας, καὶ ὑπογράψαι ταῦτα
Δημήτηρ δὲ ἄρα τὸ ὕδωρ ἀνῆκε τοῦτο πλησίον Φενεοῦ,
τὴν δὲ αἰτίαν εἶπον ἀλλαχόθι.
σοὶ τόδ᾽ Ἀλέξανδρος Μακεδὼν κέρας ἄνθετο,  Παιάν,
κάνθωνος Σκυθικοῦ, χρῆμά τι δαιμόνιον,
ὃ Στυγὸς ἀχράντῳ Λουσηίδος οὐκ ἐδαμάσθη
ῥεύματι, βάσταξεν δ᾽ ὕδατος ἠνορέην.
