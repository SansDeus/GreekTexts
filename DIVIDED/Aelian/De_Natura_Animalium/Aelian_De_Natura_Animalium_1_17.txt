πατὴρ δὲ ἐν ἰχθύσιν ὁ γλαῦκος οἷός ἐστι. τὰ
γεννώμενα ἐκ τῆς συννόμου παραφυλάττει ἰσχυρῶς,
ἵνα ἀνεπιβούλευτά τε καὶ ἀσινῆ ᾖ. καὶ ἕως φαιδρὰ
καὶ ἔξω δέους διανήχεται, ὃ δὲ τὴν φρουρὰν
οὐκ ἀπολιμπάνει, ἀλλὰ πῇ μὲν οὐραγεῖ, πῇ δὲ οὔ,
ταύτην δὲ παρανήχεται τὴν πλευρὰν ἢ ἐκείνην: ἐὰν
δὲ δείσῃ τῶν τι νηπίων, ὃ δὲ χανὼν ἐσεδέξατο τὸ
βρέφος: εἶτα τοῦ φόβου παραδραμόντος τὸν καταφυγόντα
ἀνεμεῖ οἷον ἐδέξατο, καὶ ἐκεῖνος πάλιν νήχεται.
