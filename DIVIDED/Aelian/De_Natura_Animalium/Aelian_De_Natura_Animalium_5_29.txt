ἐν Αἰγίῳ τῆς Ἀχαίας ὡραίου παιδός, Ὠλενίου τὸ
γένος, ὄνομα Ἀμφιλόχου, ἤρα χήν. Θεόφραστος λέγει
τοῦτο. σὺν τοῖς Ὠλενίων δὲ φυγάσιν ἐφρουρεῖτο
ἐν Αἰγίῳ ὁ παῖς. οὐκοῦν ὁ χὴν αὐτῷ δῶρα ἔφερε.
καὶ ἐν Χίῳ Γλαύκης τῆς κιθαρῳδοῦ ὡραιοτάτης οὔσης
εἰ μὲν ἤρων ἄνθρωποι, μέγα οὐδέπω: ἠράσθησαν
δὲ καὶ κριὸς καὶ χήν, ὡς ἀκούω, τῆς αὐτῆς.
οἱ δὲ χῆνες διαμείβοντες τὸν Ταῦρον τὸ ὄρος δεδοίκασι
