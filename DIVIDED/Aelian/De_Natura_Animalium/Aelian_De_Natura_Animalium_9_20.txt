τὸ τοῦ ἐλάφου κέρας θυμιώμενον ὅτι τοὺς ὄφεις 
διώκει δῆλόν ἐστιν. λέγει δὲ Ἀριστοτέλης ὅτι καὶ
λίθος ὁ γινόμενος ἐν τῷ Πόντῳ ποταμῷ ῾ἔστι δὲ οὗτος
ἐν τῇ χώρᾳ τῇ Σιντικῇ τε καὶ Μαιδικᾖ ἐπιθυμιώμενος 
διώκει τοὺς αὐτούς, καὶ μέντοι καὶ φύσιν
τοῦ λίθου περιηγεῖται τοιάνδε. ὕδατος μὲν εἴ τις
αὐτοῦ καταχέοι, ἐξάπτεται: καόμενον δὲ ὑπερεξάψαι
ῥιπίδι εἰ θελήσειας, ὃ δὲ κατασβέννυται. θυμιώμενον
δὲ αὐτὸν ὀσμὴν ἀφιέναι ἀσφάλτου βαρυτέραν 
φασί. τούτοις ὁμολογεῖ καὶ Νίκανδρος.
