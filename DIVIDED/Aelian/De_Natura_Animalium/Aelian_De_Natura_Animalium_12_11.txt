σέβουσι δὲ Αἰγύπτιοι καὶ μέλανα ταῦρον, καὶ καλοῦσιν
Ὄνουφιν αὐτόν. καὶ τὸ ὄνομα τοῦ χώρου ἔνθα
τρέφεται Αἰγύπτιοι λεγέτωσαν ἡμῖν λόγοι: τραχὺ
γάρ. ἀντίαι δὲ αὐτῷ τρίχες ἤπερ οὖν τοῖς ἄλλοις
εἰσίν: ἴδια γάρ τοι καὶ τοῦδε ταῦτα. μέγιστος δὲ ἦν
ἄρα βοῶν οὗτος καὶ ὑπὲρ τοὺς Χάονας, οὕσπερ οὖν
καὶ λαρινοὺς καλοῦσι Θεσπρωτοί τε καὶ Ἠπειρῶται
τῆς σπορᾶς τῆς τῶν Γηρυόνου βοῶν γενεαλογοῦντες 
αὐτούς. καὶ σιτεῖταί γε Ὄνουφις πόαν Μηδικὴν οὗτος.
