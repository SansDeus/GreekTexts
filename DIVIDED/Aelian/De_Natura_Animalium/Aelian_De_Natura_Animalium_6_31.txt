οἱ θηρῶντες τοὺς παγούρους ἐπ᾽ αὐτοὺς ἐμηχανήσαντο 
τὴν μουσικὴν δέλεαρ. φωτιγγίῳ γοῦν 
῾ὄνομα δὲ ὀργάνου τοῦτὀ αἱροῦσιν αὐτούς. οἳ μὲν
γὰρ ἐν τοῖς φωλεοῖς δεδύκασιν, οἳ δὲ ὑπάρχονται
τοῦ μέλους. καὶ ἀκούσαντες οἱ πάγουροι πείθονται
ὡς ὑπό τινος ἴυγγος προελθεῖν τῆς θαλάμης, εἶτα
ὑπὸ τῆς ἡδονῆς ἑλκόμενοι προΐασι καὶ ἔξω τῆς θαλάττης, 
οἳ δὲ αὐλοῦντες ἐπὶ πόδα ἀναχωροῦσι. καὶ
ἐκεῖνοι ἕπονται καὶ ἐπὶ τῆς γῆς ἁλίσκονται.
