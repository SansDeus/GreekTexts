ὀξύτατος δὲ ἦν ἄρα καὶ ἁλτικώτατος ἰχθύων ὁ 
δελφίς, ἀλλὰ καὶ τῶν χερσαίων ἁπάντων. ὑπερπηδᾷ
γοῦν καὶ ναῦν, ὡς Ἀριστοτέλης λέγει, καὶ τήν γε
αἰτίαν πειρᾶται προστιθέναι, καὶ ἔστιν αὕτη. συνέχει 
τὸ πνεῦμα, ὥσπερ οὖν καὶ οἱ ὕφυδροι κολυμβηταί:
καὶ γάρ τοι καὶ ἐκεῖνοι ἐντείναντες ἔνδον τὸ
πνεῦμα, ὥσπερ οὖν νευράν, εἶτα τὸ σῶμα ὡς βέλος
ἀφιᾶσι. τὸ δὲ θλιβόμενόν φησιν ἔνδον ὠθεῖ τε καὶ
ἐξακοντίζει αὐτούς. 
