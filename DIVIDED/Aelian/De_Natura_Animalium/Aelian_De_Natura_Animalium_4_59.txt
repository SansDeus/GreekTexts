Κύανος τὸ ὄνομα, ὄρνις τὴν φύσιν, ἀπάνθρωπος 
τὸν τρόπον, μισῶν μὲν τὰς ἀστικὰς διατριβὰς καὶ τὰς
κατ᾽ οἰκίαν αὐλίσεις, φεύγων δὲ καὶ τὰς ἐν ἀγροῖς
διατριβὰς καὶ ὅπου καλύβαι τε καὶ ἀνθρώπων αὔλια, 
χαίρων δὲ ἐρημίαις καὶ ἡδόμενος ὀρείοις κορυφαῖς
καὶ πάγοις ἀποτόμοις. ἀλλ᾽ οὐδὲ ἠπείροις φιληδεῖ
οὐδὲ νήσοις ἀγαθαῖς, Σκύρῳ δὲ καὶ εἴ τις τοιαύτη
ἑτέρα ἄγαν λυπρὰ καὶ ἄγονος καὶ ἀνθρώπων χηρεύουσα 
ὡς τὰ πολλά.
