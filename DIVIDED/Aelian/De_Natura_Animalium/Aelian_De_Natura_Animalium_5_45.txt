τὸν σῦν τὸν ἄγριόν φασι μὴ πρότερον ἐπί τινα 
φέρεσθαι πρὶν ἢ τοὺς χαυλιόδοντας ὑποθῆξαι: μαρτυρεῖ
δὲ ἄρα καὶ Ὅμηρος τοῦτο λέγων
θήξας λευκὸν ὀδόντα μετὰ γναμπτῇσι γένυσσιν.
παχύνεσθαι δὲ τὸν σῦν ἀκούω μάλιστα μὴ λούμενον,
ἀλλὰ ἐν τῷ βορβόρῳ διατρίβοντά τε καὶ στρεφόμενον
καὶ πίνοντα ὕδωρ τεθολωμένον, καὶ ἡσυχίᾳ καὶ στέγῃ
σκοτωδεστέρᾳ χαίροντα καὶ τροφαῖς ὅσαι φυσωδέστεραί
τέ εἰσι καὶ ὑποπλῆσαι δύνανται. καὶ Ὅμηρος
δὲ ἔοικε ὑποδηλοῦν ταῦτα. περὶ μὲν οὖν τοῦ καλινδεῖσθαι
αὐτοὺς καὶ φιληδεῖν τοῖς ῥυπαρωτέροις τέλμασι
λέγων σύες χαμαιευνάδες: ὅτι δὲ τῷ τεθολωμένῳ
ὕδατι πιαίνονται  φησὶ 
ὅτι δὲ χαίρουσι τῷ σκότῳ διὰ τούτων ἐλέγχει
τὸ δὲ φυσῶδες αἰνίττεται τῆς τροφῆς ὅταν λέγῃ βάλανον
μενοεικέα ἐσθίειν αὐτάς. εἰδὼς δὲ ἄρα
Ὅμηρος ὡς καὶ ἰσχναίνεται καὶ ἐπιτρίβει τὰ κρέα ὗς
ὁρῶν τὸν θῆλυν, πεποίηκε τοὺς ἄρρενας ἰδίᾳ καθεύδοντας
καὶ τὰς θηλείας ἰδίᾳ. ἐν Σαλαμῖνι δὲ χλωροῦ
σίτου καὶ ληίου κομῶντος ἐὰν σῦς ἐμπεσοῦσα
ἀποκείρῃ, νόμος ἐστὶ Σαλαμινίων τοὺς ὀδόντας ἐκτρίβειν
αὐτῆς. καὶ τοῦτο εἶναι τὸ παρ᾽ Ὁμήρῳ συὸς
ληιβοτείρης φασίν. οἳ δὲ ἑτέρως νοοῦσι, καὶ λέγουσι
χλωροῦ σίτου τὴν ὗν γευσαμένην ἀσθενεῖς
ἔχειν τοὺς ὀδόντας.
μέλαν ὕδωρ
πίνουσαι, τά θ᾽ ὕεσσι τρέφει τεθαλυῖαν ἀλοιφήν.
πέτρῃ ὕπο γλαφυρῇ εὗδον Βορέω ὑπ᾽ ἰωγῇ.
