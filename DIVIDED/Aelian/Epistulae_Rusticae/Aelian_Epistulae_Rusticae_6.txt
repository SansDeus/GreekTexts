Κάλλαρος Καλλικλεῖ.  
καὶ ποῖ τις ἀποτρέψει τὸ ῥεῦμα, εἰ μήτε ἐς τὴν 
ὁδὸν ἐμβαλεῖ μήτε ἐς τὴν τῶν γειτόνων διαβήσεται;
οὐ γὰρ δήπου κελεύσεις ἡμᾶς ἐκπιεῖν αὐτό. πάλαι
μὲν οὖν λέλεκται κακὸν εἶναι γείτων κακός, πεπίστευται 
δὲ νῦν οὐχ ἥκιστα ἐπὶ σοῦ. ἀλλ᾽ οὐδέν σοι πλέον
τῆς βίας: οὐ γὰρ ἀποδωσόμεθά σοι τὸ χωρίον, δικάσεται
δὲ πρότερον ὑπὲρ τούτων πρός σε ὁ δεσπότης,
ἐάνπερ τὴν διάνοιαν ὑγιαίνῃ.
