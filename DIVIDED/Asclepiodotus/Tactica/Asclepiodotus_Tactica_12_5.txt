Ἀποκαταστῆσαι δὲ βουλόμενοι ἕκαστον μεταβαλοῦμεν,
εἶτα σύνταγμα ἀναστρεψάτω, εἶτα οἱ
λοχαγοὶ ἠρεμείτωσαν, οἱ δὲ λοιποὶ κατὰ ζυγὰ
προαγέτωσαν, ἔπειτα μεταβαλλέσθωσαν ἐφ̓ ἃ ἐξ
ἀρχῆς ἔνευον, ἔπειτα ὁ λαιὸς λόχος ἠρεμείτω, οἱ
δὲ λοιποὶ ἐπὶ δόρυ κλίναντες προαγέτωσαν, ἕως
ἂν ἀποκαταστῇ τὰ διαστήματα, εἶτα εἰς ὀρθὸν
ἀποδότωσαν, καὶ πάντες ἕξουσι τὴν τάξιν ἣν
πρότερον εἶχον.
