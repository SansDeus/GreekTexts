Περὶ διαστημάτων
Τοῦτον δὴ τὸν τρόπον ἐξομοιωθέντων τῷ ὅλῳ
τῶν μορίων ἑξῆς ἂν εἴη ῥητέον περὶ διαστημάτων
κατά τε μῆκος καὶ βάθος: τριττὰ γὰρ ἐξηύρηται
πρὸς τὰς τῶν πολεμίων χρείας, τό τε ἀραιότατον,
καθ̓ ὃ ἀλλήλων ἀπέχουσι κατά τε μῆκος καὶ
βάθος ἕκαστοι πήχεις τέσσαρας, καὶ τὸ πυκνότατον,
καθ̓ ὃ συνησπικὼς ἕκαστος ἀπὸ τῶν ἄλλων
πανταχόθεν διέστηκεν πηχυαῖον διάστημα, τό τε
μέσον, ὃ καὶ πύκνωσιν ἐπονομάζουσιν, ᾧ διεστήκασι
πανταχόθεν δύο πήχεις ἀπ̓ ἀλλήλων.
