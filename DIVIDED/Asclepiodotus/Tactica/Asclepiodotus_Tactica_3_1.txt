Περὶ διατάξεως τῶν ἀνδρῶν καθ̓ ὅλην τε
τὴν φάλαγγα ἢ κατὰ τὰ μέρη
Διατέτακται δὲ ἥ τε ὅλη φάλαγξ καὶ τὰ μέρη
κατὰ τετράδα, ὥστε τῶν τεσσάρων ἀποτομῶν τὴν
μὲν ἀρίστην κατ̓ ἀρετὴν τοῦ δεξιοῦ κέρατος τετάχθαι
δεξιάν, τὴν δὲ δευτέραν ἀριστερὰν τοῦ λαιοῦ καὶ
δεξιὰν τὴν τρίτην, τὴν δὲ τετάρτην τοῦ δεξιοῦ
λαιάν. οὕτω γὰρ διατεταγμένων ἴσον εἶναι
συμβήσεται κατὰ δύναμιν τὸ δεξιὸν κέρας τῷ
λαιῷ: τὸ γὰρ ὑπὸ πρώτου καὶ τετάρτου, φασὶ
γεωμέτριοι, ἴσον ἔσται τῷ ὑπὸ δευτέρου καὶ
τρίτου, ἐὰν τὰ τέσσαρα ἀνὰ λόγον ᾖ.
