ὅτι τριῶν ὄντων τρόπων, καθ᾽ οὓς ἐφίενται πάντες στρατηγίας οἱ κατὰ λόγον αὐτῇ προσιόντες, πρώτου. μὲν διὰ τῶν ὑπομνημάτων καὶ τῆς ἐκ τούτων
κατασκευῆς,
ἑτέρου δὲ τοῦ μεθοδικοῦ καὶ τῆς παρὰ
τῶν ἐμπείρων ἀνδρῶν παραδόσεως, τρίτου δὲ τοῦ
διὰ τῆς ἐπ᾽ αὐτῶν τῶν πραγμάτων ἕξεως καὶ τριβῆς,
πάντων ἦσαν τούτων ἀνεννόητοι οἱ τῶν Ἀχαιῶν
στρατηγοὶ ἁπλῶς.  — 
τοῖς γὰρ πλείστοις ὑπεγεγόνει τις ζῆλος οὐκ
εὐτυχὴς ἐκ τῆς τῶν ἄλλων ἀλαζονείας καὶ τῆς ἀκαιρίας:
ἐσπούδαζον γὰρ τὰς ἀκολουθίας καὶ τὰς ἐσθῆτας διαφερόντως, καί τις ἦν περὶ τοὺς πλείστους
καλλωπισμός, ὑπερέχων τὴν ἐκ τοῦ βίου χορηγίαν.
ὅπλων δ᾽ οὐδὲ τὸν ἐλάχιστον ἐποιοῦντο λόγον.
— 
οἱ γὰρ πολλοὶ τὰ μὲν ἔργα τῶν εὐτυχούντων
οὐδὲ πειρῶνται μιμεῖσθαι, τὰ δὲ πάρεργα ζηλοῦντες
μετὰ βλάβης ἐκθεατρίζουσι τὴν ἑαυτῶν ἀκρισίαν.  —  
