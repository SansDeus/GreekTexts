A. Olymp. 147, 2.  I. Res Italiae 
ὅτι κατὰ τὸν καιρὸν τοῦτον συνέβη
καὶ τὴν ἐκ τῆς Ῥώμης πρεσβείαν, ἣν ἀπέστειλαν οἱ
Λακεδαιμόνιοι, παραγενέσθαι διεψευσμένην τῶν ἐλπίδων.
ἐπρέσβευον μὲν γὰρ περὶ τῶν ὁμήρων
καὶ τῶν κωμῶν:
ἡ δὲ σύγκλητος περὶ μὲν τῶν κωμῶν
ἔφησεν ἐντολὰς δώσειν τοῖς παρ᾽ αὐτῶν ἀποστελλομένοις πρέσβεσιν, περὶ δὲ τῶν ὁμήρων ἔτι βουλεύσασθαι θέλειν.
περὶ δὲ τῶν φυγάδων τῶν ἀρχαίων
θαυμάζειν ἔφησαν, πῶς οὐ κατάγουσιν αὐτοὺς εἰς τὴν
οἰκείαν, ἠλευθερωμένης τῆς Σπάρτης.  — 
