Λυκῖνος 
πᾶσα τοίνυν ἀνάγκη ἐπὶ τοσοῦτον βιῶναι
ἡμᾶς, εἰ μέλλοιμεν εὖ τε αἱρήσεσθαι ἁπάντων πειραθέντες
καὶ ἑλόμενοι φιλοσοφήσειν καὶ φιλοσοφήσαντες εὐδαιμονήσειν:
πρὶν δὲ ρὕτω ποιῆσαι, ἐν σκότῳ, φασίν,
ὀρχοίμεθ᾽ ἂν οἷς ἂν τύχωμεν προσπταίοντες καὶ ὅ τι ἂν
πρῶτον ἐς τὰς χεῖρας ἔλθῃ, τοῦτ᾽ εἶναι τὸ ζητούμενον
ὑπολαμβάνοντες διὰ τὸ μὴ εἰδέναι τἀληθές. εἰ δὲ καὶ εὕροιμεν
ἄλλως κατά τινα ἀγαθὴν τύχην περιπεσόντες αὐτῷ,
οὐχ ἕξομεν βεβαίως εἰδέναι εἰ ἐκεῖνό ἐστιν ὃ ζητοῦμεν:
πολλὰ γάρ ἐστιν ὅμοια αὑτοῖς, λέγοντα ἕκαστον
αὐτὸ εἶναι τἀληθέστατον.
