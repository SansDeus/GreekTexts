ποῦ μοι τὸ ξίφος; μή τις ἄλλος τοῦτο γνωρίζει;
μή τινος ἄλλου ὅπλον τοῦτο ἦν ; τίς  αὐτὸ ἐς τὴν ἀκρόπολιν ἀνεκόμισε ; πρὸ τοῦ τυράννου τίς  ^
ἐχρήσατο ; τίς  αὐτὸ ἐπ᾽ ἐκεῖνον ἀπέστειλεν ;
ὦ ξίφος κοινωνὸν καὶ διάδοχον τῶν ἐμῶν κατορθωμάτων, μετὰ τοσούτους κινδύνους, μετὰ τοσούτους φόνους ἀμελούμεθα καὶ ἀνάξιοι δοκοῦμεν δωρεᾶς.
εἰ γὰρ ὑπὲρ μόνου τούτου τὴν τιμὴν ᾔτουν παρ᾽ ὑμῶν, εἰ γὰρ ἔλεγον,  ἄνδρες, ἀποθανεῖν
ἐθελήσαντι τῷ τυράννῳ καὶ ἀνόπλῳ ἐπὶ τοῦ καιροῦ κατειλημμένῳ ξίφος τοῦτο ἐμὸν ὑπηρέτησε καὶ πρὸς τό τέλος τῆς ἐλευθερίας συνήργησε πάντῃ,^ τοῦτο ^ τιμῆς τε καὶ δωρεᾶς ἄξιον νομίσατε,   δεσπότην οὕτω δημοτικοῦ κτήματος οὐκ ἂν
ἠμείψασθε ; οὐκ ἂν ἐν τοῖς εὐεργέταις
ἀνεγράψατε ; οὐκ ἂν τὸ ξίφος ἐν τοῖς ἱεροῖς ἀνεθήκατε; οὐκ ἂν μετὰ τῶν θεῶν κἀκεῖνο προσεκυνήσατε;
