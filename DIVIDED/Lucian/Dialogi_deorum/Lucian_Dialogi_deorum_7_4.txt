οὐ γὰρ ἤκουσας αὐτοῦ καὶ λαλοῦντος ἤδη
στωμύλα καὶ ἐπίτροχα: ὁ δὲ καὶ διακονεῖσθαι ἡμῖν ἐθέλει.
χθὲς δὲ προκαλεσάμενος τὸν Ἔρωτα κατεπάλαισεν
εὐθὺς οὐκ οἶδ᾽ ὅπως ὑφελὼν τὼ πόδε: εἶτα μεταξὺ ἐπαινούμενος
τῆς Ἀφροδίτης μὲν τὸν κεστὸν ἔκλεψε προσπτυξαμένης
αὐτὸν ἐπὶ τῇ νίκῃ, τοῦ Διὸς δὲ γελῶντος ἔτι
τὸ σκῆπτρον: εἰ δὲ μὴ βαρύτερος ὁ κεραυνὸς ἦν καὶ πολὺ
τὸ πῦρ εἶχε, κἀκεῖνον ἂν ὑφείλετο.
Ἥφαιστος   γοργόν τινα τὸν παῖδα φής.
Ἀπόλλων   οὐ μόνον, ἀλλ᾽ ἤδη καὶ μουσικόν.
Ἥφαιστος   τῷ τοῦτο τεκμαίρεσθαι ἔχεις;
