εἰπὲ δέ μοι, γεγάμηκας, ὦ Πάν, ἤδη;
τοῦτο γάρ, οἶμαι, καλοῦσί σε.
Πάν   οὐδαμῶς, ὦ πάτερ: ἐρωτικὸς γάρ εἰμι καὶ
οὐκ ἂν ἀγαπήσαιμι συνὼν μιᾷ.
Ἑρμῆς   ταῖς οὖν αἰξὶ δηλαδὴ ἐπιχειρεῖς.
Πάν   σὺ μὲν σκώπτεις, ἐγὼ δὲ τῇ τε Ἠχοῖ καὶ τῇ
Πίτυϊ σύνειμι καὶ ἀπάσαις ταῖς τοῦ Διονύσου Μαινάσι
καὶ πάνυ σπουδάζομαι πρὸς αὐτῶν.
Ἑρμῆς   οἶσθα οὖν, ὦ τέκνον, ὅ τι χαρίσῃ τὸ πρῶτον αἰτοῦντί μοι;
Πάν   πρόσταττε, ὦ πάτερ: ἡμεῖς μὲν ἴδωμεν ταῦτα.
Ἑρμῆς   καὶ πρόσιθί μοι καὶ φιλοφρονοῦ: πατέρα δὲ
ὅρα μὴ καλέσῃς με ἄλλου ἀκούοντος.
