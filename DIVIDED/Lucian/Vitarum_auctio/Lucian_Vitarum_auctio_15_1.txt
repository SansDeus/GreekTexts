βούλει τὸν Ἀθηναῖον ἐκεῖνον, τὸν στωμύλον;
Ζεύς 
πάνυ μὲν οὖν.
Ἑρμῆς 
δεῦρο ἐλθὲ συ. βίον ἀγαθὸν καὶ συνετὸν
ἀποκηρύττομεν. τίς  ὠνεῖται τὸν ἱερώτατον;
Ἀγοράστης 
εἰπέ μοι, τί μάλιστα εἰδὼς τυγχάνεις;
Σωκράτης 
παιδεραστής εἰμι καὶ σοφὸς τὰ ἐρωτικά.
Ἀγοράστης 
πῶς οὖν ἐγὼ πρίωμαί σε; παιδαγωγοῦ γὰρ ἐδεόμην τῷ παιδὶ καλῷ ὄντι μοι.
Σωκράτης 
τίς  δ᾽ ἂν ἐπιτηδειότερος ἐμοῦ γένοιτο συνεῖναι καλῷ; καὶ γὰρ οὐ τῶν σωμάτων ἐραστής εἰμι, τὴν ψυχὴν δὲ ἡγοῦμαι καλήν. ἀμέλει κἂν ὑπὸ ταὐτὸν
ἱμάτιόν μοι κατακέωνται, ἀκούσει αὐτῶν λεγόντων μηδὲν ὑπ᾽ ἐμοῦ δεινὸν παθεῖν.
Ἀγοράστης 
ἄπιστα λέγεις, τὸ παιδεραστὴν ὄντα μὴ πέρα τῆς ψυχῆς πολυπραγμονεῖν, καὶ ταῦτα ἐπ᾽ ἐξουσίας, ὑπὸ τῷ αὐτῷ ἱματίῳ κατακείμενον.
Σωκράτης 
