μετάστησον ἄλλον παράγε: μᾶλλον δὲ τὼ δύο τούτω, τὸν γελῶντα τὸν Ἀβδηρόθεν καὶ τὸν κλάοντα τὸν ἐξ Ἐφέσου: ἅμα γὰρ αὐτὼ πεπρᾶσθαι βούλομαι.
Ἑρμῆς 
κατάβητον ἐς τὸ μέσον. τὼ ἀρίστω βίω πωλῶ,
τὼ σοφωτάτω πάντων ἀποκηρύττομεν. 
Ἀγοράστης 
.
ὦ Ζεῦ τῆς ἐναντιότητος. ὁ μὲν οὐ διαλείπει γελῶν, ὁ δέ τινα ἔοικε πενθεῖν δακρύει γοῦν τὸ
παράπαν. τί ταῦτα, ὦ οὗτος; τί γελᾷς;
Δημόκριτος 
ἐρωτᾷς; ὅτι μοι γελοῖα πάντα δοκέει τὰ πρήγματα ὑμέων καὶ αὐτοὶ ὑμέες.
Ἀγοράστης 
πῶς λέγεις; καταγελᾷς ἡμῶν ἁπάντων καὶ παρ᾽
οὐδὲν τίθεσαι τὰ ἡμέτερα πράγματα;
Δημόκριτος 
ὧδε ἔχει: σπουδαῖον γὰρ ἐν αὐτέοισιν οὐδέν, κενεὰ δὲ πάντα καὶ ἀτόμων φορὴ καὶ ἀπειρίη.
Ἀγοράστης 
οὐ μὲν οὖν, ἀλλὰ σὺ κενὸς ὡς ἀληθῶς καὶ
