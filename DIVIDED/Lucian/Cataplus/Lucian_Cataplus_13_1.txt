παῦσαι ἀπειλῶν, ἀλλὰ ἔμβηθι: καιρὸς ἤδη
σε ἀπαντᾶν ἐπὶ τὸ δικαστήριον.
Μεγαπένθης 
καὶ τίς  ἀξιώσει κατ᾽ ἀνδρὸς τυράννου ψῆφον
λαβεῖν;
Κλωθώ 
κατὰ τυραννοῦ μὲν οὐδείς, κατὰ νεκροῦ δὲ ὁ Ῥαδάμανθυς, ὃν αὐτίκα ὄψει μάλα δίκαιον καὶ κατ᾽ ἀξίαν ἐπιτιθέντα ἑκάστῳ τὴν δίκην τὸ δὲ νῦν ἔχον μὴ διάτριβε.
Μεγαπένθης 
κἂν ἰδιώτην με ποίησον, ὦ Μοῖρα, τῶν πενήτων ἕνα, κἂν δοῦλον ἀντὶ τοῦ πάλαι βασιλέως:
ἀναβιῶναί με ἔασον μόνον.
Κλωθώ 
ποῦ ' στιν ὁ τὸ ξύλον; καὶ σὺ δέ, ὦ Ἑρμῆ, σύρατ᾽ αὐτὸν εἴσω τοῦ ποδός: οὐ γὰρ ἂν ἐμβαίη
ἑκών.
Ἑρμῆς 
ἕπου νῦν, δραπέτα: δέχου τοῦτον σύ, πορθμεῦ, καὶ τὸ δεῖνα,^ ὅπως ἀσφαλῶς —
Χάρων 
ἀμέλει, πρὸς τὸν ἱστὸν δεδήσεται.
Μεγαπένθης 
καὶ μὴν ἐν τῇ προεδρίᾳ καθέζεσθαί με δεῖ.
Κλωθώ 
ὅτι τί;
Μεγαπένθης 
ὅτι, νὴ Δία, τύραννος ἦν καὶ δορυφόρους εἶχον μυρίους.
Κυνίσκος 
εἶτ᾽ οὐ δικαίως σε παρέτιλλεν ὁ Καρίων οὑτωσὶ σκαιὸν ὄντα; πικρὰν δ᾽ οὖν τὴν τυραννίδα ἕξεις γευσάμενος τοῦ ξύλου.
Μεγαπένθης 
τολμήσει γὰρ Κυνίσκος ἐπανατείνασθαί μοι
τὸ βάκτρον; οὐκ ἐγώ σε πρῴην, ὅτι ἐλεύθερος ἄγαν καὶ τραχὺς ἦσθα καὶ ἐπιτιμητικός, μικροῦ δεῖν προσεπαττάλευσα;
Κυνίσκος 
τοιγαροῦν μενεῖς καὶ σὺ τῷ ἱστῷ προσπεπατταλευμένος.
Μίκυλλος 
