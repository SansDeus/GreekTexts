καὶ τοὐμόν, ὦ Ῥαδάμανθυ, μικρόν ἐστι καὶ βραχείας τινὸς ἐξετάσεως δεόμενον: πάλαι γοῦν σοι καὶ γυμνός εἰμι, ὥστε ἐπισκόπει.
Ῥαδάμανθυς 
τίς  δὲ ὢν τυγχάνεις;
Μίκυλλος 
ὁ σκυτοτόμος Μίκυλλος.
Ῥαδάμανθυς 
εὖ γε, ὦ Μίκυλλε, καθαρὸς ἀκριβῶς καὶ
ἀνεπίγραφος: ἄπιθι καὶ σὺ παρὰ Κυνίσκον τουτονί. τὸν τύραννον ἤδη προσκάλει.
Ἑρμῆς 
Μεγαπένθης Λακύδου ἡκέτω. ποῖ στρέφῃ; πρόσιθι. σὲ τὸν τύραννον προσκαλῶ. πρόβαλ᾽ αὐτόν, ὦ Τισιφόνη, ἐς τὸ μέσον ἐπὶ τράχηλον
ὠθοῦσα.
Ῥαδάμανθυς 
σὺ δέ, ὦ Κυνίσκε, κατηγόρει καὶ διέλεγχε ἤδη: πλησίον γὰρ ἁνὴρ ^ οὑτοσί.
Κυνίσκος 
