θάρρει: καὶ συνευωχήσομαι ὑμῖν καὶ ὁ Ζεὺς
λύσει με οὐκ ἀντὶ μικρᾶς εὐεργεσίας.
Ἑρμῆς 
τίνος ταύτης; μὴ γὰρ ὀκνήσῃς εἰπεῖν.
Προμηθεύς 
οἶσθα, ὦ Ἑρμῆ, τὴν Θέτιν; ἀλλ᾽ οὐ χρὴ λέγειν φυλάττειν γὰρ ἄμεινον τὸ ἀπόρρητον, ὡς
μισθὸς εἴη καὶ λύτρα μοι ἀντὶ τῆς καταδίκης.
Ἑρμῆς 
ἀλλὰ φύλαττε, ὦ Τιτάν, εἰ τοῦτ᾽ ἄμεινον. ἡμεῖς δὲ ἀπίωμεν, ὦ Ἥφαιστε: καὶ γὰρ ἤδη πλησίον οὑτοσὶ ὁ ἀετός. ὑπόμενε οὖν καρτερῶς: εἴη δέ γε ἤδη σοι τὸν Θηβαῖον ὃν φὴς τοξότην ἐπιφανῆναι, ὡς παύσειέ σε ἀνατεμνόμενον ὑπὸ τοῦ
ὀρνέου. 
