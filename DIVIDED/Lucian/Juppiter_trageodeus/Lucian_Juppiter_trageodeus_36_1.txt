εὖ λέγεις: εἰπὲ οὖν μοι, οὐ δοκοῦσί σοι, ὦ κατάρατε, προνοεῖν οἱ θεοὶ
Δάμις 
οὐδαμῶς.
Τιμοκλῆς 
τί φής; ἀπρονόητα οὖν ταῦτα ἅπαντα;
Δάμις 
ναί.
Τιμοκλῆς 
%2οὐδ᾽ ὑπό τινι οὖν θεῷ τάττεται ἡ τῶν ὅλων ἐπιμέλεια;
Δάμις 
οὔ.
Τιμοκλῆς 
πάντα δὲ εἰκῆ φέρεται;
Δάμις 
ναί.
Τιμοκλῆς 
εἶτ᾽ ἄνθρωποι ταῦτα ἀκούοντες ἀνέχεσθε καὶ
οὐ καταλεύσετε τὸν ἀλιτήριον;
Δάμις 
τί  τοὺς ἀνθρώπους ἐπ᾽ ἐμὲ παροξύνεις, ὦ Τιμόκλεις; ἤ τίς  ὢν ἀγανακτεῖς ὑπὲρ τῶν θεῶν, καὶ
ταῦτα ἐκείνων αὐτῶν οὐκ ἀγανακτούντων; οἵ γε
οὐδὲν δεινὸν διατεθείκασί με πάλαι ἀκούοντες, εἲ
γε ἀκούουσιν.
Τιμοκλῆς 
ἀκούουσι γάρ, ὦ Δᾶμι, ἀκούουσι, καί σε
μετίασί ποτε χρόνῳ.
Δάμις 
