τί οἰμώζετε, ὦ μάταιοι, καὶ μάλιστα ὁ φιλόσοφος σὺ
ὁ ἀρτίως τὸν πώγωνα δεδῃωμένος;
φιλόσοφος   ὅτι, ὦ Ἑρμῆ, ἀθάνατον ᾤμην τὴν ψυχὴν ὑπάρχειν.
Μένιππος   ψεύδεται: ἄλλα γὰρ ἔοικε λυπεῖν αὐτόν.
Ἑρμῆς   τὰ ποῖα;
Μένιππος   ὅτι μηκέτι δειπνήσει πολυτελῆ δεῖπνα μηδὲ
νύκτωρ ἐξιὼν ἅπαντας λανθάνων τῷ ἱματίῳ τὴν κεφαλὴν
κατειλήσας περίεισιν ἐν κύκλῳ τὰ χαμαιτυπεῖα, καὶ
ἕωθεν ἐξαπατῶν τοὺς νέους ἐπὶ τῇ σοφίᾳ ἀργύριον λήψεται:
ταῦτα λυπεῖ αὐτόν.
φιλόσοφος   σὺ γάρ, ὦ Μένιππε, οὐκ ἄχθῃ ἀποθανών;
Μένιππος   πῶς, ὃς ἔσπευσα ἐπὶ τὸν θάνατον καλέσαντος
μηδενός; 