ἀλλὰ καλὸς καὶ ἀγένειος, καὶ φησὶν ἐραν
καὶ δακρύει καὶ Δεινομάχης καὶ Λάχητος υἱός ἐστι τοῦ
Ἀρεοπαγίτου καὶ φησὶν ἡμᾶς γαμήσειν καὶ μεγάλας ἐλπίδας
ἔχομεν παρ᾽ αὐτοῦ, ἢν ὁ γέρων μόνον καταμύσῃ.
μήτηρ   οὐκοῦν, ὦ Μουσάριον, ἐὰν ὑποδήσασθαι
δέῃ, καὶ ὁ σκυτοτόμος αἰτῇ τὸ δίδραχμον, ἐροῦμεν πρὸς
αὐτόν, Ἀργύριον μὲν οὐκ ἔχομεν, σὺ δὲ τῶν ἐλπίδων
ὀλίγας παρ᾽ ἡμῶν λαβέ: καὶ πρὸς τὸν ἀλφιτοπώλην τὰ
αὐτά: καὶ ἢν τὸ ἐνοίκιον αἰτώμεθα, Περίμεινον, φήσομεν,
ἔστ᾽ ἂν Λάχης ὁ Κολυττεὺς ἀποθάνῃ: ἀποδώσομεν
γάρ σοι μετὰ τοὺς γάμους. οὐκ αἰσχύνῃ μόνη τῶν ἑταιρῶν
οὐκ ἐλλόβιον οὐχ ὅρμον οὐ ταραντινίδιον ἔχουσα;
Μουσάριον  