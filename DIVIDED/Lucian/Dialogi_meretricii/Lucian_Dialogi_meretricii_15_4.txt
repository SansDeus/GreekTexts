ταῦτ᾽ ἐστὶν ἀπολαῦσαι τῶν στρατιωτικῶν
τούτων ἐρώτων, πληγὰς καὶ δίκας: τὰ δὲ ἄλλα ἡγεμόνες
εἶναι καὶ χιλίαρχοι λέγοντες, ἤν τι δοῦναι δέῃ,
Περίμεινον, φασί, τὴν σύνταξιν, ὁπόταν απολάβω τὴν
μισθοφοράν, καὶ ποιήσω πάντα. ἐπιτριβεῖεν δ᾽ οὖν ἀλαζόνες
ὄντες: ἔγω γ᾽ οὖν εὖ ποιῶ μὴ προσιεμένη αὐτοὺς
τὸ παράπαν. ἁλιεύς τις ἐμοὶ γένοιτο ἢ ναύτης ἢ γεωργὸς
ἰσότιμος κολακεύειν εἰδὼς μικρὰ καὶ κομίζων πολλά, οἱ  
δὲ τοὺς λόφους ἐπισείοντες οὗτοι καὶ τὰς μάχας διηγούμενοι, ψόφοι, ὦ Παρθενί.
