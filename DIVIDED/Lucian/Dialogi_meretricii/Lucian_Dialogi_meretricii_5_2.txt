καινὰ περὶ σοῦ ἀκούομεν, ὦ Λέαινα,
τὴν Λεσβίαν Μέγιλλαν τὴν πλουσίαν ἐρᾶν σου ὥσπερ
ἄνδρα καὶ συνεῖναι ὑμᾶς οὐκ οἶδ᾽ ὅ τι ποιούσας μετ᾽ ἀλλήλων.
τί τοῦτο; ἠρυθρίασας; ἀλλ᾽ εἰπὲ εἰ ἀληθῆ ταῦτά ἐστιν.
Λέαινα   ἀληθῆ, ὦ Κλωνάριον: αἰσχύνομαι δέ, ἀλλόκοτον γάρ τί ἐστι.
Κλωνάριον   πρὸς τῆς κουροτρόφου τί τὸ πρᾶγμα, ἢ τί
βούλεται ἡ γυνή; τί δὲ καὶ πράττετε, ὅταν συνῆτε; ὁρᾷς;
οὐ φιλεῖς με: οὐ γὰρ ἂν ἀπεκρύπτου τὰ τοιαῦτα.
Λέαινα   φιλῶ μέν σε, εἰ καί τινα ἄλλην. ἡ γυνὴ δὲ
δεινῶς ἀνδρική ἐστιν.
Κλωνάριον  