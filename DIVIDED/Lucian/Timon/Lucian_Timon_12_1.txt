ὅτι νὴ Δία ὕβριζεν εἰς ἐμὲ καὶ ἐξεφόρει καὶ ἐς πολλὰ κατεμέριζε, καὶ ταῦτα πατρῷον αὐτῷ φίλον
ὄντα, καὶ μονονουχὶ δικράνοις ἐξεώθει με τῆς
οἰκίας καθάπερ οἱ τὸ πῦρ ἐκ τῶν χειρῶν
ἀπορριπτοῦντες. αὖθις οὖν ἀπέλθω παρασίτοις καὶ κόλαξι
καὶ ἑταίραις παραδοθησόμενος; ἐπ᾽ ἐκείνους, ὦ Ζεῦ, πέμπε με τοὺς ἡσθησομένους τῇ δωρεᾷ,^ τοὺς
περιέψοντας, οἷς τίμιος ἐγὼ καὶ περιπόθητος:
οὗτοι δὲ οἱ λάροι τῇ πενίᾳ συνέστωσαν, ἣν
προτιμῶσιν ἡμῶν, καὶ διφθέραν παρ᾽ αὐτῆς λαβόντες καὶ δίκελλαν ἀγαπάτωσαν ἄθλιοι τέτταρας ὀβολοὺς ἀποφέροντες, οἱ δεκαταλάντους δωρεὰς ἀμελητὶ
προϊέμενοι.
Ζεύς 
