δοκεῖς δέ μοι, ὅταν κωμῳδίαν καὶ τραγῳδίαν ἐπαινῇς, ἐπιλελῆσθαι ὅτι καὶ ἐν ἑκατέρᾳ ἐκείνων
ὀρχήσεως ἴδιόν τι εἶδός ἐστιν, οἷον τραγικὴ ^ μὲν ἡ ἐμμέλεια, κωμῳδικὴ δὲ ὁ κόρδαξ, ἐνίοτε δὲ καὶ τρίτης, ^ σικιννίδος, προσλαμβανομένης. ἐπεὶ
δὲ ἐν ἀρχῇ καὶ προετίμησας τῆς ὀρχήσεως τὴν
τραγῳδίαν καὶ κωμῳδίαν καὶ αὐλητὰς κυκλίους
καὶ κιθαρῳδίαν, ἐναγώνια ταῦτα καὶ διὰ τοῦτο σεμνὰ προσειπών, φέρε νῦν ἀντεξετάσωμεν τῇ
ὀρχήσει ἕκαστον αὐτῶν. καίτοι τὸν μὲν αὐλόν,
εἰ δοκεῖ, καὶ τὴν κιθάραν παρῶμεν: μέρη γάρ τῆς τοῦ ὀρχηστοῦ ὑπηρεσίας καὶ ταῦτα.
