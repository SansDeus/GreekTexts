φαρμάκου πιεῖν οὔτε βρόχου ἅψασθαι, ἀλλά τινα θάνατον
ἐπινοῆσαι τραγικὸν καὶ τῇ τόλμῃ ξενίζοντα: τυχεῖν
μὲν γὰρ αὐτὸν ἔχοντα παμμεγέθη ἐκπώματα ὑάλινα τῆς
καλλίστης ὑάλου: ἐπεὶ δὲ πάντως ἀποθανεῖν ἔγνωστο,
κατάξαντα τὸν μέγιστον τῶν σκύφων ἑνὶ τῶν θραυσμάτων
χρήσασθαι εἰς τὴν σφαγὴν ἐντεμόντα τῇ ὑάλῳ τὸν
λαιμόν. οὕτως οὐ ξιφίδιον, οὐ λογχάριον εὗρεν, ὡς ἀνδρεῖός
γε αὐτῷ καὶ ἡρωϊκὸς ὁ θάνατος γένοιτο.      