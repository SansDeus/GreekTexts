ἐγὼ δ᾽ οὖν καὶ διηγήσομαι ὁπόσα μέμνημαι
ἔναγχος ἐν Ἰωνίᾳ συγγραφέων τινῶν, καὶ νὴ Δία ἐν
Ἀχαΐα πρῴην ἀκούσας τὸν αὐτὸν τοῦτον πόλεμον διηγουμένων:
καὶ πρὸς Χαρίτων μηδεὶς ἀπιστήσῃ τοῖς
λεχθησομένοις: ὅτι γὰρ ἀληθῆ ἐστι κἂν ἐπωμοσάμην, εἰ
ἀστεῖον ἦν ὅρκον ἐντιθέναι συγγράμματι. εἷς μέν τις
αὐτῶν ἀπὸ Μουσῶν εὐθὺς ἤρξατο παρακαλῶν τὰς θεὰς
συνεφάψασθαι τοῦ συγγράμματος. ὁρᾷς ὡς ἐμμελὴς ἡ
ἀρχὴ καὶ περὶ πόδα τῇ ἱστορίᾳ καὶ τῷ τοιούτῳ εῖδει τῶν 