ἀπορία τῶν λεκτέων εἴη: καὶ τοῦτο πορίζεσθαι χρὴ μὴ
τοσοῦτον ἀπὸ τῶν ὀνομάτων ἢ ῥημάτων, ὅσον ἀπὸ τῶν
πραγμάτων: λέγω δέ, εἰ παραθέοις μὲν τὰ μικρὰ καὶ
ἧττον ἀναγκαῖα, λέγοις δὲ ἱκανῶς τὰ μεγάλα: μᾶλλον δὲ
καὶ παραλειπτέον πολλά. οὐδὲ γὰρ ἢν ἑστιᾷς τοὺς φίλους
καὶ πάντα ᾖ παρεσκευασμένα, διὰ τοῦτο ἐν μέσοις τοῖς
πέμμασι καὶ τοῖς ὀρνέοις καὶ λοπάσι τοσαύταις καὶ συσὶν
ἀγρίοις καὶ λαγωοῖς καὶ ὑπογαστρίοις καὶ σαπέρδην ἐνθήσεις
καὶ ἔτνος, ὅτι κἀκεῖνο παρεσκεύαστο, ἀμελήσεις
δὲ τῶν εὐτελεστέρων.      