κεκεραμευμένον: δεήσει γὰρ αὐτίκα μάλα πρὸς μικρόν
τι λιθίδιον προσπταίσαντα συλλέγειν τὰ ὄστρακα.
τί οὖν ἔγνωσταί μοι καὶ πῶς ἀσφαλῶς μεθέξω τοῦ πολέμου,
αὐτὸς ἔξω βέλους ἑστώς, ἐγώ σοι φράσω.  τούτου
μὲν καπνοῦ καὶ κύματος  καὶ φροντίδων, ὅσαι τῷ
συγγραφεῖ ἔνεισιν, ἀνέξω ἐμαυτὸν εὖ ποιῶν, παραίνεσιν
δέ τινα μικρὰν καὶ ὑποθήκας ταύτας ὀλίγας ὑποθήσομαι
τοῖς συγγράφουσιν, ὡς κοινωνήσαιμι αὐτοῖς τῆς οἰκοδο
μίας, εἰ καὶ μὴ τῆς ἐπιγραφῆς, ἄκρῳ γε τῷ δακτύλῳ τοῦ
πηλοῦ προσαψάμενος.      