μὴ 'πρότερον ἐρασθῇς, ὦ Πάρι, πρὶν ἐμὲ τὴν προμνήστριαν καὶ νυμφαγωγὸν ἀμείψασθαι τῇ κρίσει: πρέποι γὰρ ἂν κἀμὲ νικηφόρον ὑμῖν συμπαρεῖναι καὶ ἑορτάξειν ἅμα καὶ τοὺς γάμους καὶ
τὰ ἐπινίκια. πάντα γὰρ ἔνεστί σοι — τὸν ἔρωτα,
τὸ κάλλος, τὸν γάμον — τουτουὶ τοῦ μήλου
πρίασθαι.
'.	 
Πάρις 
δέδοικα μή μου ἀμελήσῃς μετὰ τὴν κρίσιν.
Ἀφροδίτη 
βούλει οὖν ἐπομόσομαι;
Πάρις 
μηδαμῶς, ἀλλ᾽ ὑπόσχου πάλιν.
Ἀφροδίτη 
ὑπισχνοῦμαι δή σοι τὴν Ἑλένην παραδώσειν γυναῖκα, καὶ ἀκολουθήσειν γέ σοι αὐτὴν καὶ ἀφίξεσθαι παρ᾽ ὑμᾶς εἰς τὴν Ἴλιον: καὶ αὐτὴ παρέσομαι καὶ συμπράξω τὰ πάντα.
Πάρις 
καὶ τὸν Ἔρωτα καὶ τὸν Ἵμερον καὶ τὰς Χάριτας ἄξεις;
Ἀφροδίτη 
θάρρει, καὶ τὸν Πόθον καὶ τὸν Ὑμέναιον ἔτι πρὸς τούτοις παραλήψομαι.
Πάρις 
οὐκοῦν ἐπὶ τούτοις δίδωμι τὸ μῆλον ἐπὶ τούτοις λάμβανε. 
