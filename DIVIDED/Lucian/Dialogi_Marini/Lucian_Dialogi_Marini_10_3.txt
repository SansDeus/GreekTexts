Ποσειδῶν   συνίημι. στῆθι, ὦ νῆσε, καὶ ἀνάδυθι αὖθις
ἐκ τοῦ βυθοῦ καὶ μηκέτι ὑποφέρου, ἀλλὰ βεβαίως
μένε καὶ ὑπόδεξαι, ὦ εὐδαιμονεστάτη, τοῦ ἀδελφοῦ τα
τέκνα δύο, τοὺς καλλίστους τῶν θεῶν: καὶ ὑμεῖς, ὦ
Τρίτωνες, διαπορθμεύσατε τὴν Λητὼ ἐς αὐτήν: καὶ
γαληνὰ ἅπαντα ἔστω. τὸν δράκοντα δέ, ὃς νῦν ἐξοιστρεῖ
αὐτὴν φοβῶν, τὰ νεογνὰ ἐπειδὰν τεχθῇ, αὐτίκα μέτεισι
καὶ τιμωρήσει τῇ μητρί. σὺ δὲ ἀπάγγελλε τῷ Διὶ πάντα  
εἶναι εὐτρεπῆ: ἕστηκεν ἡ Δῆλος: ἡκέτω ἡ Λητὼ ἤδη καὶ τικτέτω.      