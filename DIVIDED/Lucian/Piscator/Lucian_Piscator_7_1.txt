τοῦτο μέν, ὦ γενναῖε, κατὰ τοὺς ῥήτορας
εἴρηταί σοι: ἐναντιώτατον δ᾽ οὖν ^ ἐστι τῷ
πράγματι καὶ χαλεπωτέραν σου ἐπιδείκνυσι τὴν τόλμαν, εἴ γε τῇ ἀδικίᾳ καὶ ἀχαριστία
πρόσεστιν, ὃς παρ᾽ ἡμῶν τὰ τοξεύματα, ὡς φής, λαβὼν καθ᾽ ἡμῶν ἐτόξευες, ἕνα τοῦτον ὑποθέμενος τὸν σκοπόν, ἅπαντας ἡμᾶς ἀγορεύειν κακῶς: τοιαῦτα
παρὰ σοῦ ἀπειλήφαμεν ἀνθ᾽ ὧν σοι τὸν λειμῶνα ἐκεῖνον ἀναπετάσαντες οὐκ ἐκωλύομεν δρέπεσθαι
καὶ τὸ προκόλπιον ἐμπλησάμενον ἀπελθεῖν
ὥστε διά γε τοῦτο μάλιστα δίκαιος ἂν εἴης ἀποθανεῖν.
Παρρησιάδης 
