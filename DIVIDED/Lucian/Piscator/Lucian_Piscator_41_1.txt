οὐδὲν τόδε χαλεπόν. ἄκουε, σίγα. ὅσοι φιλόσοφοι εἶναι λέγουσιν καὶ ὅσοι προσήκειν αὐτοῖς
οἴονται τοῦ ὀνόματος, ἥκειν εἰς ἀκρόπολιν ἐπὶ τὴν διανομήν. δύο μναῖ ἑκάστῳ δοθήσονται καὶ σησαμαῖος πλακοῦς: ὃς δ᾽ ἂν πώγωνα βαθὺν ἐπιδείξηται, καὶ παλάθην ἰσχάδων οὗτός γε
προσεπιλήψεται. κομίζειν δ᾽ ἕκαστον σωφροσύνην
μὲν ἢ δικαιοσύνην ἢ ἐγκράτειαν μηδαμῶς: οὐκ
ἀναγκαῖα γὰρ ταῦτά γε, ἢν μὴ παρῇ: πέντε δὲ συλλογισμοὺς ἐξ ἅπαντος: οὐ γὰρ θέμις ἄνευ
τούτων εἶναι σοφόν.
κεῖται δ᾽ ἐν μέσσοισι δύο χρυσοῖο τάλαντα,
τῷ δόμεν, ὃς μετὰ πᾶσιν ἐριζέμεν ἔξοχος εἴη.
Φιλοσοφία 
