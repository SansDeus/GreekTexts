βαβαί, ὅσοι: πλήρης μὲν ἡ ἄνοδος ὠθιζομένων
ἐπὶ τὰς δύο μνᾶς, ὡς ἤκουσαν μόνον παρὰ δὲ τὸ Πελασγικὸν ἄλλοι καὶ κατὰ τὸ Ἀσκληπιεῖον
ἕτεροι καὶ παρὰ τὸν Ἄρειον πάγον  ἔτι πλείους, ἔνιοι δὲ καὶ κατὰ τὸν Τάλω τάφον, οἱ δὲ καὶ πρὸς
τὸ Ἀνακεῖον προσθέμενοι κλίμακας ἀνέρπουσι βομβηδὸν νὴ Δία καὶ βοτρυδὸν ἑσμοῦ δίκην, ἵνα καὶ καθ᾽ Ὅμηρον εἴπω: ἀλλὰ κἀκεῖθεν εὖ μάλα πολλοὶ κἀντεῦθεν
μυρίοι, ὅσσα τε φύλλα καὶ ἄνθεα γίνεται ὥρῃ. μεστὴ δὲ ἡ ἀκρόπολις ἐν βραχεῖ κλαγγηδὸν
προκαθιζόντων καὶ πανταχοῦ πήρα κολακεία, πώγων
ἀναισχυντία, βακτηρία λιχνεία, συλλογισμὸς
φιλαργυρία: οἱ ὀλίγοι δέ, ὁπόσοι πρὸς τὸ πρῶτον
κήρυγμα ἐκεῖνο ἀνῄεσαν, ἀφανεῖς καὶ ἄσημοι,
ἀναμιχθέντες τῷ πλήθει τῶν ἄλλων, καὶ λελήθασιν ἐν τῇ ὁμοιότητι τῶν ἄλλων σχημάτων.
Παρρησιάδης 
τοῦτο γοῦν τὸ δεινότατόν ἐστιν, ὦ Φιλοσοφία,
καὶ ὅ τις ἂν μέμψαιτο μάλιστά σου, τὸ μηδὲν ἐπιβαλεῖν γνώρισμα καὶ σημεῖον αὐτοῖς: πιθανώτεροι γὰρ οἱ γόητες οὗτοι πολλάκις τῶν ἀληθῶς
φιλοσοφούντων τῶν.
Φιλοσοφία 
ἔσται τοῦτο μετ᾽  ὀλίγον, ἀλλὰ δεχώμεθα ἤδη
αὐτούς.
Πλατωνικός 
