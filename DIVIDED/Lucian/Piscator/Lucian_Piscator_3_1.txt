μηδαμῶς: ἀλλὰ πρὸς Ἱκεσίου φείσασθέ μου.
Πλάτων 
ἄραρεν οὐκ ἂν ἀφεθείης ἔτι. ὁρᾷς δὲ δὴ καὶ τὸν Ὅμηρον ἅ φησιν,
ὡς οὐκ ἔστι λέουσι καὶ ἀνδράσιν ὅρκια πιστά.
Παρρησιάδης 
καὶ μὴν καθ᾽ Ὅμηρον ὑμᾶς καὶ αὐτὸς ἱκετεύσω: αἰδέσεσθε γὰρ ἴσως τὰ ἔπη καὶ οὐ παρόψεσθε ῥαψῳδήσαντά με: ζωγρεῖτ᾽ οὐ κακὸν ἄνδρα καὶ ἄξια δέχθε ἄποινα,
χαλκόν τε χρυσόν τε, τὰ δὴ φιλέουσι σοφοί περ.
Πλάτων 
ἀλλ᾽ οὐδὲ ἡμεῖς ἀπορήσομεν πρὸς σὲ
Ὁμηρικῆς ἀντιλογίας. ἄκουε γοῦν
μὴ δή μοι φύξιν γε, κακηγόρε, βάλλεο θυμῷ
χρυσόν περ λέξας, ἐπεὶ ἵκεο χεῖρας ἐς ἀμάς.
Παρρησιάδης 
οἴμοι τῶν κακῶν. ὁ μὲν Ὅμηρος ἡμῖν
ἄπρακτος, ἡ μεγίστη ἐλπίς. ἐπὶ τὸν Εὐριπίδην δή μοι
καταφευκτέον: τάχα γὰρ ἂν ἐκεῖνος σώσειέ με.
μὴ κτεῖνε: τὸν ἱκέτην γὰρ οὐ θέμις κτανεῖν.
Πλάτων 
τί  δέ; οὐχὶ κἀκεῖνα Εὐριπίδου ἐστίν,
οὐ δεινὰ πάσχειν δεινὰ τοὺς εἰργασμένους;
Παρρησιάδης 
νῦν οὖν ἕκατι ῥημάτων κτενεῖτὲ ^ με;
Πλάτων 
νὴ Δία: φησὶ γοῦν ἐκεῖνος αὐτός,
^ ἀχαλίνων στομάτων ἀνόμου τ᾽ ἀφροσύνας
τὸ τέλος δυστυχία.
Παρρησιάδης 
