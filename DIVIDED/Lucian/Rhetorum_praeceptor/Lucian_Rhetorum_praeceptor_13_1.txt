μῶν σε, ὦγαθέ, ὁ Πύθιος ἔπεμψε πρός με ῥητόρων τὸν ἄριστον
προσειπών, ὥσπερ ὅτε Χαιρεφῶν ἤρετο αὑτοῦ:, ἔδειξεν ὅστις ἦν ὁ σοφώτατος ἐν τοῖς τότε ; εἰ δὲ
μὴ τοῦτο, ἀλλὰ κατὰ κλέος αὐτὸς ἥκεις ἀκούων
ἁπάντων ὑπερεκπεπληγμένων τὰ ἡμέτερα καὶ
ὑμνούντων καὶ τεθηπότων καὶ ὑπεπτηχότων,
αὐτίκα μάλα εἴσῃ πρὸς οἷόν τινα δαιμόνιον ἄνδρα
ἥκεις. προσδοκήσῃς δὲ μηδὲν τοιοῦτον ὄψεσθαι
οἷον τῷδε ἢ τῷδε παραβαλεῖν, ἀλλ᾽ εἴ τις ἢ Τιτυὸς ἢ Ὦτος ἢ Ἐφιάλτης, ὑπὲρ ἐκείνους πολὺ
φανεῖταί σοι τὸ πρᾶγμα ὑπερφυὲς καὶ τεράστιον ἐπεὶ τούς γε ἄλλους τοσοῦτον ὑπερφωνοῦντα εὑρήσεις ὁπόσον ἡ σάλπιγξ τοὺς αὐλοὺς καὶ οἱ τέττιγες τὰς μελίττας καὶ οἱ χοροὶ τοὺς
ἐνδιδόντας.
