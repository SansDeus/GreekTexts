ποία γὰρ ἔτι τηλικαύτη δύναμις ἢ τίς οὕτως ἀνὴρ ἄμαχος καὶ
θεοῦ ῥώμην ἔχων, ὃς ἐπιφανεὶς ἐδύνατο σῶσαι τοὺς ἀπολωλότας
ἤδη; τὸ γὰρ τῶν Μυρμιδόνων πλῆθος πόσον τι πρὸς τὴν σύμπασαν
ἦν στρατιάν; ἢ τὸ τοῦ Ἀχιλλέως  σθένος , οὐ δήπου τότε
πρῶτον μέλλοντος μάχεσθαι, πολλάκις δὲ ἐν πολλοῖς τοῖς ἔμπροσθενἔτεσιν εἰς χεῖρας ἐλθόντος, καὶ μήτε τὸν Ἕκτορα ἀποκτείναντος
μήτε ἄλλο μηθὲν εἰργασμένου μέγα,  εἰ  μή γε Τρωίλον
παῖδα ἔτι ὄντα τὴν ἡλικίαν ἑλόντος;
