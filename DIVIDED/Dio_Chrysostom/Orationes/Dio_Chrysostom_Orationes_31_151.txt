εἶτα Ῥωμαῖοι μὲν καὶ Νέρων οὕτω τὰ παρ᾽
ὑμῖν ἐτήρησαν καὶ σεμνὰ ἔκριναν: ὑμεῖς δὲ οὐ φυλάξετε; καὶ Νέρωνμὲν ὁ τῶν βασιλέων σφοδρότατος καὶ πλεῖστον αὑτῷ διδοὺς
καὶ πρὸς ἅπασαν ἐξουσίαν πάντ᾽ ἐλάττω νενομικὼς οὐδενὸς ἀφείλετο
τὴν εἰκόνα τῶν παρὰ μόνοις Ῥοδίοις τιμηθέντων: αὐτοὶ δ᾽
ὑμεῖς ἀφαιρεῖσθε;  καὶ πόσῳ κρεῖττον ἦν κἀνθάδε ταὐτὸ γεγονέναι;
παρὰ μὲν γὰρ τοῖς ἄλλοις μένει τὰ τῶν τιμηθέντων ὀνόματα 
καὶ τὰς ἐπιγραφὰς οὐδεὶς ἂν ἀπαλείψειεν: ὑμεῖς δ᾽ ὥσπερ
κακόν τι πεπονθότες ὑπ᾽ αὐτῶν ἐκχαράττετε. 