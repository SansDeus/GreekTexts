ἢ καὶ 
γένος τι πέφηνεν ἀνθρώπων ταῖς ῥισὶν εὔμουσον, ὥσπερ τοὺς κύκνους
φασὶ τοῖς πτεροῖς, ἔπειτα τῶν λιγυφώνων τρόπον ὀρνέων
τέρπουσιν ἀλλήλους ἔν τε ταῖς ὁδοῖς καὶ παρὰ τὰ ξυμπόσια, μηδὲν
δεόμενοι λύρας μηδὲ αὐλῶν  —  ἀρχαῖα δὴ ταῦτα καὶ σκληρᾶς ἔτι
καὶ ἀγροίκου τινὸς μουσικῆς ὄργανα  —  νῦν δὲ τρόπος ἄλλος ἀνθεῖ,
βαρβίτων κρείττων καὶ προσηνέστερος. οὐκοῦν μετὰ χρόνον, καὶ
χοροὺς ὑπὸ τῷ μέλει τούτῳ στησόμεθα παίδων καὶ παρθένων
ἐπιμελῶς ἐκδιδάξαντες.
