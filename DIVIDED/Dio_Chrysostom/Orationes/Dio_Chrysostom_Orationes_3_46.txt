οὕτω δὲ καὶ ἡμεῖς διανοούμεθα καὶ φαμὲν 
περὶ τοῦ θείου καὶ θεοφιλοῦς αὐτοκράτορος καὶ βασιλέως  τρία γὰρ
εἴδη, τὰ φανερώτατα, πολιτειῶν  ὀνομάζεται  γιγνομένων κατὰ νόμον
καὶ δίκην μετὰ δαίμονός τε ἀγαθοῦ καὶ τύχης ὁμοίας: μία μὲν ἡ πρώτη
καὶ μάλιστα συμβῆναι δυνατή, περὶ ἧς ὁ νῦν λόγος, εὖ διοικουμένης
πόλεως ἢ πλειόνων ἐθνῶν ἢ ξυμπάντων ἀνθρώπων ἑνὸς ἀνδρὸς ἀγαθοῦ
γνώμῃ καὶ ἀρετῇ: 