τούτοις γε μὴν ξυνέπεται μηδὲ εὐχὰς εὔχεσθαι τὸν βασιλέα τοῖς 
ἄλλοις ὁμοίας μηδὲ αὖ τοὺς θεοὺς καλεῖν οὕτως εὐχόμενον ὥσπερ
ὁ Ἰώνων ποιητὴς Ἀνακρέων,
ὦναξ, ᾧ δαμάλης Ἔρως
καὶ Νύμφαι κυανώπιδες
πορφυρέη τ᾽ Ἀφροδίτη
συμπαίζουσιν, ἐπιστρέφεαι δ᾽
ὑψηλὰς ὀρέων κορυφάς,
γουνοῦμαί σε, σὺ δ᾽ εὐμενὴς
ἔλθοις μοι, κεχαρισμένης δ᾽
εὐχωλῆς ἐπακούειν:
Κλευβούλῳ δ᾽ ἀγαθὸς γενεῦ
σύμβουλος, τὸν ἐμὸν δ᾽ ἔρωτ᾽,
ὦ Δεύνυσε, δέχεσθαι.   αναξρ. φρ. 2  
