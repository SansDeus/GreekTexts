καὶ γὰρ δοκοῦσι μέν, ἔφη, δεινοὶ
καὶ ἀνυπόστατοι πᾶσι τοῖς κακοῖς οἱ ἀνταγωνισταὶ οὗτοι: ἐὰν δέ τις
αὐτῶν καταφρονήσῃ καὶ προσίῃ θαρρῶν  οὐ χαλεπὸν  δειλοὺς καὶ ἀδυνάτους
ἄνδρας ἰσχυροὺς κρατῆσαι, μάλιστα τοῖς κυσὶν ὁμοίους, οἳ τοὺς
μὲν φεύγοντας ἐπιδιώκουσι καὶ δάκνουσι καὶ διέσπασαν ἔστιν οὓς
καταλαβόντες, τοὺς δὲ ἐπιόντας καὶ μαχομένους φοβοῦνται καὶ ἀναχωροῦσι,
τελευτῶντες δὲ σαίνουσιν, ἐπειδὰν συνήθεις γένωνται.
