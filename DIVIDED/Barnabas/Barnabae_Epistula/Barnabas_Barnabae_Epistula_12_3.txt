πολεμουμένου τοῦ Ἰσραὴλ ὑπὸ τῶν ἀλλοφύλων,
καὶ ἵνα ὑπομνήσῃ αὐτοὺς πολεμουμένους, ὅτι διὰ
τὰς ἁμαρτίας αὐτῶν παρεδόθησαν εἰς θάνατον:
λέγει εἰς τὴν καρδίαν Μωϋσέως τὸ πνεῦμα, ἵνα
ποιήσῃ τύπον σταυροῦ καὶ τοῦ μέλλοντος πάσχειν,
ὅτι, ἐὰν μή, φησίν, ἐλπίσωσιν ἐπ̓ αὐτῷ, εἰς
τὸν αἰῶνα πολεμηθήσονται. τίθησιν οὖν Μωϋσῆς
ἓν ἐφ̓ ἓν ὅπλον ἐν μέσῳ τῆς πυγμῆς, καὶ ὑψηλότερος
σταθεὶς πάντων ἐξέτεινεν τὰς χεῖρας, καὶ
οὕτως πάλιν ἐνίκα ὁ Ἰσραήλ. εἶτα, ὁπόταν καθεῖλεν,
ἐθανατοῦντο. 