Πομπῆς κενοσπουδία, ἐπὶ σκηνῆς δράματα, ποίμνια,
ἀγέλαι, διαδορατισμοί, κυνιδίοις ὀστάριον ἐρριμμένον, ψωμίον
εἰς τὰς τῶν ἰχθύων δεξαμενάς, μυρμήκων ταλαιπωρίαι καὶ
ἀχθοφορίαι, μυιδίων ἐπτοημένων διαδρομαί, σιγιλλάρια
νευροσπαστούμενα. χρὴ οὖν ἐν τούτοις εὐμενῶς μὲν καὶ
μὴ καταφρυαττόμενον ἑστάναι, παρακολουθεῖν μέντοι, ὅτι
τοσούτου ἄξιος ἕκαστός ἐστιν, ὅσου ἄξιά ἐστι ταῦτα περὶ
ἃ ἐσπούδακεν.
