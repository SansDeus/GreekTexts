Ταὐτά ἐστι τὰ τοῦ κόσμου ἐγκύκλια, ἄνω κάτω, ἐξ
αἰῶνος εἰς αἰῶνα. καὶ ἤτοι ἐφ̓ ἕκαστον ὁρμᾷ ἡ τοῦ ὅλου
διάνοια: ὅπερ εἰ ἔστιν, ἀποδέχου τὸ ἐκείνης ὁρμητόν: ἢ ἅπαξ ὥρμησε, τὰ δὲ λοιπὰ κατ̓ ἐπακολούθησιν καὶ τί ἐντείνῃ;
τρόπον γάρ τινα ἄτομοι ἢ ἀμερῆ. τὸ δ̓ ὅλον, εἴτε θεός, εὗ
ἔχει πάντα: εἴτε τὸ εἰκῇ, μὴ καὶ σὺ εἰκῇ.
Ἤδη πάντας ἡμᾶς γῆ καλύψει, ἔπειτα καὶ αὐτὴ μεταβαλεῖ
κἀκεῖνα εἰς ἄπειρον μεταβαλεῖ καὶ πάλιν ἐκεῖνα εἰς ἄπειρον. τὰς γὰρ ἐπικυματώσεις τῶν μεταβολῶν καὶ ἀλλοιώσεων
ἐνθυμούμενός τις καὶ τὸ τάχος παντὸς θνητοῦ καταφρονήσει.
