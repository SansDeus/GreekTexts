Ὁ Ἐπίκουρος λέγει ὅτι: ῾ ἐν τῇ νόσῳ οὐκ ἦσάν
μοι αἱ ὁμιλίαι περὶ τῶν τοῦ σωματίου παθῶν οὐδὲ πρὸς τοὺς
εἰσιόντας τοιαῦτά τινα, φησίν, ἐλάλουν, ἀλλὰ τὰ προηγούμενα
φυσιολογῶν διετέλουν καὶ πρὸς αὐτῷ τούτῳ ὤν, πῶς
ἡ διάνοια συμμεταλαμβάνουσα τῶν ἐν τῷ σαρκιδίῳ τοιούτων
κινήσεων ἀταρακτεῖ τὸ ἴδιον ἀγαθὸν τηροῦσα. οὐδὲ τοῖς
ἰατροῖς ἐμπαρεῖχον, φησί, καταφρυάττεσθαι ὥς τι ποιοῦσιν,
ἀλλ̓ ὁ βίος ἤγετο εὖ καὶ καλῶς.᾿ ταὐτὰ οὖν ἐκείνῳ,  ἐὰν νοσῇς καὶ ἐν ἄλλῃ τινὶ περιστάσει: τὸ γὰρ μὴ
ἀφίστασθαι φιλοσοφίας ἐν οἷς δήποτε τοῖς προσπίπτουσι
μηδὲ ἰδιώτῃ καὶ ἀφυσιολόγῳ συμφλυαρεῖν, πάσης αἱρέσεως
κοινόν. πρὸς μόνῳ τῷ νῦν πρασσομένῳ εἶναι καὶ τῷ
ὀργάνῳ, δἰ οὗ πράσσεις.
ἐν
νόσῳ, 
