Ὅ τί ποτε τοῦτό εἰμι, σαρκία ἐστὶ καὶ πνευμάτιον
καὶ τὸ ἡγεμονικόν.  τῶν μὲν σαρκίων καταφρόνησον:
λύθρος καὶ ὀστάρια καὶ κροκύφαντος, ἐκ νεύρων,
φλεβίων, ἀρτηριῶν πλεγμάτιον. θέασαι δὲ καὶ τὸ πνεῦμα
ὁποῖόν τί ἐστιν: ἄνεμος, οὐδὲ ἀεὶ τὸ αὐτό, ἀλλὰ πάσης ὥρας
ἐξεμούμενον καὶ πάλιν ῥοφούμενον. τρίτον οὖν ἐστι τὸ ἡγεμονικόν. ὧδε ἐπινοήθητι: γέρων εἶ: μηκέτι τοῦτο ἐάσῃς
δουλεῦσαι, μηκέτι καθ̓ ὁρμὴν ἀκοινώνητον νευροσπαστηθῆναι,
μηκέτι τὸ εἱμαρμένον ἢ παρὸν δυσχερᾶναι ἢ μέλλον ὑπιδέσθαι.
ἄφες τὰ βιβλία: μηκέτι σπῶ. οὐ δέδοται, ἀλλ̓ ὡς ἤδη ἀποθνῄσκων 
