Διός;̓̔Ὀλίγα πρῆσσε, φησίν, εἰ μέλλεις εὐθυμήσειν.᾿
μήποτε ἄμεινον τἀναγκαῖα πράσσειν καὶ ὅσα ὁ τοῦ φύσει
πολιτικοῦ ζῴου λόγος αἱρεῖ καὶ ὡς αἱρεῖ; τοῦτο γὰρ οὐ
μόνον τὴν ἀπὸ τοῦ καλῶς πράσσειν εὐθυμίαν φέρει, ἀλλὰ
καὶ τὴν ἀπὸ τοῦ ὀλίγα πράσσειν. τὰ πλεῖστα γὰρ ὧν
λέγομεν καὶ πράσσομεν οὐκ ἀναγκαῖα ὄντα ἐάν τις περιέλῃ,
εὐσχολώτερος καὶ ἀταρακτότερος ἔσται. ὅθεν δεῖ καὶ παῤ
ἕκαστα ἑαυτὸν ὑπομιμνῄσκειν: μήτι τοῦτο τῶν οὐκ ἀναγκαίων;
δεῖ δὲ μὴ μόνον πράξεις τὰς μὴ ἀναγκαίας
περιαιρεῖν, ἀλλὰ καὶ φαντασίας: οὕτως γὰρ οὐδὲ πράξεις
παρέλκουσαι ἐπακολουθήσουσιν.
