Πειρῶ μὲν πείθειν αὐτούς, πρᾶττε δὲ καὶ ἀκόντων,
ὅταν τῆς δικαιοσύνης ὁ λόγος οὕτως ἄγῃ. ἐὰν μέντοι βίᾳ
τις προσχρώμενος ἐνίστηται, μετάβαινε ἐπὶ τὸ εὐάρεστον
καὶ ἄλυπον καὶ συγχρῶ εἰς ἄλλην ἀρετὴν τῇ κωλύσει,
καὶ μέμνησο ὅτι μεθ̓ ὑπεξαιρέσεως ὥρμας καὶ ὅτι τῶν
ἀδυνάτων οὐκ ὠρέγου. τίνος οὖν; τῆς τοιᾶσδέ τινος
ὁρμῆς. τούτου δὲ τυγχάνεις: ἐφ̓ οἷς προήχθημεν, ταῦτα γίνεται.
