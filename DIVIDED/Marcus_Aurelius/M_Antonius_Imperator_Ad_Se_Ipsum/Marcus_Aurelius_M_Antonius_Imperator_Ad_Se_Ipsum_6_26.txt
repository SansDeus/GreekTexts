Ἐάν τίς σοι προβάλῃ πῶς γράφεται τὸ Ἀντωνίνου
ὄνομα, μήτι κατεντεινόμενος προοίσῃ ἕκαστον τῶν
στοιχείων; τί οὖν ἐὰν ὀργίζωνται, μήτι ἀντοργιῇ; μήτι
οὐκ ἐξαριθμήσῃ πρᾴως προιὼν ἕκαστον τῶν γραμμάτων;
οὕτως οὖν καὶ ἐνθάδε μέμνησο ὅτι πᾶν καθῆκον ἐξ ἀριθμῶν
τινῶν συμπληροῦται. τούτους δεῖ τηροῦντα καὶ μὴ θορυβούμενον
μηδὲ τοῖς δυσχεραίνουσιν ἀντιδυσχεραίνοντα
περαίνειν ὁδῷ τὸ προκείμενον.
