Ταύτης δὲ ὁμοίως ἔχεται τῆς γνώμης καὶ τὸ
ἑπόμενον:  νῦν δὲ ἐν τῷ καιρῷ τούτῳ ἀγροὺς καὶ
χρήματα καὶ οἰκίας καὶ ἀδελφοὺς ἔχειν μετὰ διωγμῶν
εἰς ποῦ;  εἰς ποῦ ; στäηλιν. εἶς που μς. σεε π. 280, ν. 1.   οὔτε γὰρ ἀχρημάτους οὔτε ἀνεστίους
οὔτε ἀναδέλφους ἐπὶ τὴν ζωὴν καλεῖ, ἐπεὶ καὶ
πλουσίους κέκληκεν, ἀλλ̓ ὃν τρόπον προειρήκαμεν,
καὶ ἀδελφοὺς κατὰ ταὐτὸν  κατὰ ταὐτὸν σεγααρ. κατ̓ αὐτὸν μς.  ὥσπερ Πέτρον μετὰ
Ἀνδρέου καὶ Ἰάκωβον μετὰ Ἰωάννου, τοὺς Ζεβεδαίου
παῖδας, ἀλλ̓ ὁμονοοῦντας ἀλλήλοις τε καὶ
Χριστῷ. τὸ δὲ  μετὰ διωγμῶν  ταῦτα ἕκαστα
ἔχειν ἀποδοκιμάζει: διωγμὸς δὲ ὁ μέν τις ἔξωθεν
περιγίνεται τῶν ἀνθρώπων ἢ δἰ ἔχθραν ἢ διὰ
φθόνον ἢ διὰ φιλοκέρδειαν ἢ κατ̓ ἐνέργειαν διαβολικὴν
τοὺς πιστοὺς ἐλαυνόντων: ὁ δὲ χαλεπώτατος
ἔνδοθέν ἐστι διωγμός, ἐξ αὐτῆς ἑκάστῳ τῆς
ψυχῆς προπεμπόμενος λυμαινομένης ὑπὸ ἐπιθυμιῶν
ἀθέων καὶ ἡδονῶν ποικίλων καὶ φαύλων ἐλπίδων
καὶ φθαρτικῶν  φθαρτικῶν μαψορ. φθαρτῶν μς.  ὀνειροπολημάτων, ὅταν, ἀεὶ τῶν
πλειόνων ὀρεγομένη καὶ λυσσῶσα ὑπὸ ἀγρίων
ἐρώτων καὶ φλεγομένη, καθάπερ κέντροις ἢ μύωψι
τοῖς προσκειμένοις  προσκειμένοις σεγααρ. προκειμένοις μς.  αὐτῇ πάθεσιν ἐξαιμάσσηται
πρὸς σπουδὰς μανιώδεις καὶ ζωῆς ἀπόγνωσιν καὶ
θεοῦ καταφρόνησιν. οὗτος ὁ διωγμὸς βαρύτερος
καὶ χαλεπώτερος, ἔνδοθεν ὁρμώμενος, ἀεὶ συνών,
ὃν οὐδὲ ἐκφυγεῖν ὁ διωκόμενος δύναται: τὸν γὰρ
ἐχθρὸν ἐν ἑαυτῷ περιάγει πανταχοῦ. οὕτω καὶ
πύρωσις ἡ μὲν ἔξωθεν προσπίπτουσα δοκιμασίαν
κατεργάζεται, ἡ δὲ ἔνδοθεν θάνατον διαπράσσεται  διαπράσσεται βαρναρδ. διαταράσσεται μς. .
καὶ πόλεμος ὁ μὲν ἐπακτὸς ῥᾳδίως καταλύεται, ὁ
δὲ ἐν τῇ ψυχῇ μέχρι θανάτου παραμετρεῖται. μετὰ
διωγμοῦ τοιούτου πλοῦτον ἐὰν ἔχῃς τὸν αἰσθητὸν
κἂν ἀδελφοὺς τοὺς πρὸς αἵματος καὶ τὰ ἄλλα
ἐνέχυρα, κατάλιπε τὴν τούτων παγκτησίαν τὴν ἐπὶ
κακῷ, εἰρήνην σεαυτῷ παράσχες, ἐλευθερώθητι
διωγμοῦ μακροῦ, ἀποστράφηθι πρὸς τὸ εὐαγγέλιον
ἀπ̓ ἐκείνων, ἑλοῦ τὸν σωτῆρα πρὸ πάντων, τὸν τῆς
σῆς συνήγορον καὶ παράκλητον ψυχῆς, τὸν τῆς
ἀπείρου πρύτανιν ζωῆς.  τὰ γὰρ βλεπόμενα
πρόσκαιρα, τὰ δὲ μὴ βλεπόμενα αἰώνια:  καὶ
ἐν μὲν τῷ παρόντι    χρόνῳ ὠκύμορα καὶ ἀβέβαια,
ἐν δὲ τῷ ἐρχομένῳ ζωή  ζωή γηισλερ. ζωήν μς.  ἐστιν αἰώνιος. 
