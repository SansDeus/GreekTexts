Διὸ δεῖ πάντως σε τὸν σοβαρὸν καὶ δυνατὸν
καὶ πλούσιον ἐπιστήσασθαι ἑαυτῷ τινὰ ἄνθρωπον
θεοῦ καθάπερ ἀλείπτην καὶ κυβερνήτην. αἰδοῦ κἂν
ἕνα, φοβοῦ κἂν ἕνα, μελέτησον ἀκούειν κἂν ἑνὸς παρρησιαζομένου
καὶ στύφοντος ἅμα καὶ θεραπεύοντος.
οὐδὲ γὰρ τοῖς ὀφθαλμοῖς συμφέρει τὸν ἀεὶ χρόνον
ἀκολάστοις μένειν, ἀλλὰ καὶ δακρῦσαι καὶ δηχθῆναί
ποτε ὑπὲρ τῆς ὑγείας τῆς πλείονος. οὕτω καὶ ψυχῇ
διηνεκοῦς ἡδονῆς οὐδὲν ὀλεθριώτερον: ἀποτυφλοῦται
γὰρ ἀπὸ τῆς τήξεως, ἐὰν ἀκίνητος τῷ παρρησιαζομένῳ
διαμείνῃ λόγῳ. τοῦτον καὶ ὀργισθέντα
φοβήθητι, καὶ στενάξαντα λυπήθητι,  στενάξαντος λυπήθητι μαψορ. στενάξαντα εὐλαβήθητι σεγααρ. δυσωπήθητι σξησαρτζ. στäηλιν ανδ βαρναρδ μαρκ τηε πασσαγε ας ξορροπτ.  καὶ ὀργὴν
παύοντα αἰδέσθητι, καὶ κόλασιν παραιτούμενον  παραιτούμενον σεγααρ. παραιτουμένω μς. 
φθάσον. οὗτος ὑπὲρ σοῦ πολλὰς νύκτας ἀγρυπνησάτω,
πρεσβεύων ὑπὲρ σοῦ πρὸς θεὸν καὶ λιτανείαις
συνήθεσι μαγεύων τὸν πατέρα: οὐ γὰρ ἀντέχει
τοῖς τέκνοις αὐτοῦ τὰ σπλάγχνα δεομένοις. δεήσεται
δὲ καθαρῶς ὑπὸ σοῦ προτιμώμενος ὡς ἄγγελος τοῦ
θεοῦ καὶ μηδὲν ὑπὸ σοῦ λυπούμενος, ἀλλ̓ ὑπὲρ σοῦ:
τοῦτό ἐστι μετάνοια ἀνυπόκριτος.  θεὸς οὐ μυκτηρίζεται 
οὐδὲ προσέχει κενοῖς ῥήμασι: μόνος γὰρ
ἀνακρίνει μυελοὺς καὶ νεφροὺς καρδίας καὶ τῶν ἐν
πυρὶ κατακούει καὶ τῶν ἐν κοιλίᾳ κήτους ἱκετευόντων
ἐξακούει καὶ πᾶσιν ἐγγύς ἐστι τοῖς πιστεύουσι
καὶ πόρρω τοῖς ἀθέοις, ἄν μὴ μετανοήσωσιν.
