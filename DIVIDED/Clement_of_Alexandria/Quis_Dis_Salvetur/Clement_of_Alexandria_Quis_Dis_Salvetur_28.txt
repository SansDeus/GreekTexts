Δευτέραν δὲ τάξει καὶ οὐδέν τι μικροτέραν
ταύτης εἶναι λέγει τό:  ἀγαπήσεις τὸν πλησίον
σου ὡς σεαυτόν:  οὐκοῦν τὸν θεὸν ὑπὲρ σεαυτόν.
πυνθανομένου δὲ τοῦ προσδιαλεγομένου  τίς ἐστιν
πλησίον;  οὐ τὸν αὐτὸν τρόπον Ἰουδαίοις προωρίσατο
τὸν πρὸς αἵματος οὐδὲ τὸν πολίτην οὐδὲ
τὸν προσήλυτον οὐδὲ τὸν ὁμοίως περιτετμημένον
οὐδὲ τὸν ἑνὶ καὶ ταὐτῷ νόμῳ χρώμενον: ἀλλὰ
ἄνωθεν καταβαίνοντα  καταβαίνοντα γηισλερ. καταβαίνων μς.  ἀπὸ Ἰερουσαλὴμ ἄγει τῷ
λόγῳ τινὰ εἰς Ἱεριχὼ καὶ τοῦτον δείκνυσιν ὑπὸ
λῃστῶν συγκεκεντημένον, ἐρριμμένον ἡμιθνῆτα ἐπὶ
τῆς ὁδοῦ, ὑπὸ ἱερέως παροδευόμενον, ὑπὸ Λευίτου
παρορώμενον, ὑπὸ δὲ τοῦ Σαμαρείτου τοῦ ἐξωνειδισμένου
καὶ ἀφωρισμένου κατελεούμενον, ὃς οὐχὶ
κατὰ τύχην ὡς ἐκεῖνοι παρῆλθεν, ἀλλ̓ ἧκε συνεσκευασμένος
ὧν  ὧν γηισλερ. ὢν μς.  ὁ κινδυνεύων ἐδεῖτο, οἶνον, ἔλαιον,
ἐπιδέσμους, κτῆνος, μισθὸν τῷ πανδοχεῖ, τὸν μὲν
ἤδη διδόμενον, τὸν δὲ προσυπισχνούμενον.  τίς, 
ἔφη,  τούτων γέγονε πλησίον τῷ τὰ δεινὰ παθόντι; 
τοῦ δὲ ἀποκριναμένου ὅτι  ὁ τὸν ἔλεον πρὸς αὐτὸν
ἐπιδειξάμενος: καὶ σὺ τοίνυν πορευθεὶς οὕτω
ποίει,  ὡς τῆς ἀγάπης βλαστανούσης εὐποιίαν.
