Εὐριπίδης 
καὶ μὴν ἐπ᾽ αὐτοὺς τοὺς προλόγους σου τρέψομαι,
ὅπως τὸ πρῶτον τῆς τραγῳδίας μέρος
πρώτιστον αὐτοῦ βασανιῶ τοῦ δεξιοῦ.
ἀσαφὴς γὰρ ἦν ἐν τῇ φράσει τῶν πραγμάτων.
Διόνυσος 
καὶ ποῖον αὐτοῦ βασανιεῖς;
Εὐριπίδης 
πολλοὺς πάνυ.
πρῶτον δέ μοι τὸν ἐξ Ὀρεστείας λέγε.
Διόνυσος 
ἄγε δὴ σιώπα πᾶς ἀνήρ. λέγ᾽ Αἰσχύλε.
Αἰσχύλος 
Ἑρμῆ χθόνιε πατρῷ᾽ ἐποπτεύων κράτη,
σωτὴρ γενοῦ μοι σύμμαχός τ᾽ αἰτουμένῳ.
ἥκω γὰρ ἐς γῆν τήνδε καὶ κατέρχομαι.
Διόνυσος 
τούτων ἔχεις ψέγειν τι;
Εὐριπίδης 
πλεῖν ἢ δώδεκα. 
Διόνυσος 
ἀλλ᾽ οὐδὲ πάντα ταῦτά γ᾽ ἔστ᾽ ἀλλ᾽ ἢ τρία.
Εὐριπίδης 
ἔχει δ᾽ ἕκαστον εἴκοσίν γ᾽ ἁμαρτίας.
Διόνυσος 
Αἰσχύλε παραινῶ σοι σιωπᾶν: εἰ δὲ μή,
πρὸς τρισὶν ἰαμβείοισι προσοφείλων φανεῖ.
Αἰσχύλος 
ἐγὼ σιωπῶ τῷδ᾽;
Διόνυσος 
ἐὰν πείθῃ γ᾽ ἐμοί. 
Εὐριπίδης 
εὐθὺς γὰρ ἡμάρτηκεν οὐράνιόν γ᾽ ὅσον.
Αἰσχύλος 
ὁρᾷς ὅτι ληρεῖς;
Διόνυσος 
ἀλλ᾽ ὀλίγον γέ μοι μέλει. 
Αἰσχύλος 
πῶς φῄς μ᾽ ἁμαρτεῖν;
Εὐριπίδης 
αὖθις ἐξ ἀρχῆς λέγε. 
Αἰσχύλος 
Ἑρμῆ χθόνιε πατρῷ᾽ ἐποπτεύων κράτη. 
Εὐριπίδης 
οὔκουν Ὀρέστης τοῦτ᾽ ἐπὶ τῷ τύμβῳ λέγει
τῷ τοῦ πατρὸς τεθνεῶτος;
Αἰσχύλος 
οὐκ ἄλλως λέγω. 
Εὐριπίδης 
πότερ᾽ οὖν τὸν Ἑρμῆν, ὡς ὁ πατὴρ ἀπώλετο
αὐτοῦ βιαίως ἐκ γυναικείας χερὸς
δόλοις λαθραίοις, ταῦτ᾽  ἔφη;
ἐποπτεύειν 
Αἰσχύλος 
οὐ δῆτ᾽ ἐκεῖνον, ἀλλὰ τὸν Ἐριούνιον
Ἑρμῆν χθόνιον προσεῖπε, κἀδήλου λέγων
ὁτιὴ πατρῷον τοῦτο κέκτηται γέρας—
Εὐριπίδης 
ἔτι μεῖζον ἐξήμαρτες ἢ 'γὼ 'βουλόμην:
εἰ γὰρ πατρῷον τὸ χθόνιον ἔχει γέρας—
Διόνυσος 
οὕτω γ᾽ ἂν εἴη πρὸς πατρὸς τυμβωρύχος.
Αἰσχύλος 
Διόνυσε πίνεις οἶνον οὐκ ἀνθοσμίαν.
Διόνυσος 
λέγ᾽ ἕτερον αὐτῷ: σὺ δ᾽ ἐπιτήρει τὸ βλάβος.
Αἰσχύλος 
σωτὴρ γενοῦ μοι σύμμαχός τ᾽ αἰτουμένῳ.
ἥκω γὰρ ἐς γῆν τήνδε καὶ κατέρχομαι—
Εὐριπίδης 
δὶς ταὐτὸν ἡμῖν εἶπεν ὁ σοφὸς Αἰσχύλος.
Διόνυσος 
πῶς δίς;
Εὐριπίδης 
σκόπει τὸ ῥῆμ᾽: ἐγὼ δέ σοι φράσω.
φησί, 
δὲ ταὐτόν ἐστι τῷ 
ἥκω γὰρ ἐς γῆν, 
καὶ κατέρχομαι: 
ἥκω 
κατέρχομαι. 
