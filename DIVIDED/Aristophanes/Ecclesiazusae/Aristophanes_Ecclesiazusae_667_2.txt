Πραξάγορα 
ἀλλ᾽ οὐκ ἔσται τοῦτο παρ᾽ ἡμῖν:
πᾶσι γὰρ ἄφθονα πάντα παρέξομεν,
ὥστε μεθυσθεὶς αὐτῷ στεφάνῳ
πᾶς τις ἄπεισιν τὴν δᾷδα λαβών.
αἱ δὲ γυναῖκες κατὰ τὰς διόδους
προσπίπτουσαι τοῖς ἀπὸ δείπνου
τάδε λέξουσιν: 
φήσει τις ἄνωθ᾽ ἐξ ὑπερῴου,
τοῖς εὐπρεπέσιν δ᾽ ἀκολουθοῦντες
καὶ μειρακίοις οἱ φαυλότεροι
τοιάδ᾽ ἐροῦσιν: 
δεῦρο παρ᾽ ἡμᾶς:
ἐνθάδε μεῖράξ ἐσθ᾽ ὡραία.
παρ᾽ ἐμοὶ δ᾽ ἑτέρα 
καὶ καλλίστη καὶ λευκοτάτη:
πρότερον μέντοι δεῖ σε καθεύδειν
αὐτῆς παρ᾽ ἐμοί.
ποῖ θεῖς οὗτος;
πάντως οὐδὲν δράσεις ἐλθών:
τοῖς γὰρ σιμοῖς καὶ τοῖς αἰσχροῖς
ἐψήφισται προτέροις βινεῖν,
ὑμᾶς δὲ τέως θρῖα λαβόντας
διφόρου συκῆς
ἐν τοῖς προθύροισι δέφεσθαι.
Πραξάγορα 
φέρε νυν φράσον μοι, ταῦτ᾽ ἀρέσκει σφῷν;
Βλέπυρος 
πάνυ.
