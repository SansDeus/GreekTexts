Ὄρνις Τις 
τοροτὶξ τοροτίξ.
Πισθέταιρος 
ὦγάθ᾽ ἀλλ᾽  οὑτοσὶ καὶ δή τις ὄρνις ἔρχεται.
εἶς 
Ἐυελπίδης 
νὴ Δί᾽ ὄρνις δῆτα. τίς ποτ᾽ ἐστίν; οὐ δήπου ταὧς;
Πισθέταιρος 
οὗτος αὐτὸς νῷν φράσει: τίς ἐστιν ὄρνις  οὑτοσί;
Ἔποψ 
οὗτος οὐ τῶν ἠθάδων τῶνδ᾽ ὧν ὁρᾶθ᾽ ὑμεῖς ἀεί,
ἀλλὰ λιμναῖος.
Ἐυελπίδης 
βαβαὶ καλός γε καὶ φοινικιοῦς. 
Ἔποψ 
εἰκότως : καὶ γὰρ ὄνομ᾽ αὐτῷ 'στὶ φοινικόπτερος.
γε 
Ἐυελπίδης 
οὗτος ὦ σέ τοι.
Πισθέταιρος 
τί βωστρεῖς; 
Ἐυελπίδης 
ἕτερος ὄρνις οὑτοσί. 
Πισθέταιρος 
νὴ Δί᾽ ἕτερος δῆτα χοὖτος ἔξεδρον χρόαν  ἔχων.
τίς ποτ᾽ ἔσθ᾽ ὁ μουσόμαντις ἄτοπος ὄρνις ὀρειβάτης;
Ἔποψ 
ὄνομα τούτῳ Μῆδός ἐστο.
Πισθέταιρος 
Μῆδος; ὦναξ Ἡράκλεις:
εἶτα πῶς ἄνευ καμήλου Μῆδος ὤν εἰσέπτετο;
Ἐυελπίδης 
ἕτερος αὖ λόφον κατειληφώς τις ὄρνις οὑτοσί.
Πισθέταιρος 
τί τὸ τέρας τουτί ποτ᾽ ἐστίν; οὐ σὺ μόνος ἄρ᾽ ἦσθ᾽ ἔποψ,
ἀλλὰ χοὖτος ἕτερος;
Ἔποψ 
οὑτοσὶ μέν ἐστι Φιλοκλέους
ἐξ ἔποπος, ἐγὼ δὲ τούτου πάππος, ὥσπερ εἰ λέγοις
Ἱππόνικος Καλλίου κἀξ Ἱππονίκου Καλλίας.
Πισθέταιρος 
Καλλίας ἄρ᾽ οὗτος οὕρνις ἐστίν: ὡς πτερορρυεῖ.
Ἐυελπίδης 
ἅτε γὰρ ὢν γενναῖος ὑπό  συκοφαντῶν τίλλεται,
αἵ τε θήλειαι προσεκτίλλουσιν αὐτοῦ τὰ πτερά.
τε 
Πισθέταιρος 
ὦ Πόσειδον ἕτερος αὖ τις βαπτὸς ὄρνις οὑτοσί.
τίς ὀνομάξεταί ποθ᾽ οὗτος;
Ἔποψ 
οὑτοσὶ κατωφαγᾶς. 
Πισθέταιρος 
ἔστι γὰρ κατωφαγᾶς τις ἄλλος ἢ Κλεώνυμος;
Ἐυελπίδης 
πῶς ἂν οὖν Κλεώνυμός γ᾽ ὢν οὐκ ἀπέβαλε τὸν  λόφον;
Πισθέταιρος 
ἀλλὰ μέντοι τίς ποθ᾽ ἡ λόφωσις ἡ τῶν ὀρνέων;
ἦ 'πὶ τὸν δίαυλον ἦλθον;
Ἔποψ 
ὥσπερ οἱ Κᾶρες μὲν οὖν
ἐπὶ λόφων οἰκοῦσιν ὦγάθ᾽ ἀσφαλείας οὔνεκα.
Πισθέταιρος 
ὦ Πόσειδον οὐχ ὁρᾷς ὅσον συνείλεκται κακὸν
ὀρνέων;
Ἐυελπίδης 
ὦναξ Ἄπολλον τοῦ νέφους. ἰοὺ ἰού,
οὐδ᾽ ἰδεῖν ἔτ᾽ ἔσθ᾽ ὑπ᾽ αὐτῶν πετομένων τὴν εἴσοδον.
Ἔποψ 
οὑτοσὶ πέρδιξ, ἐκεινοσί γε νὴ Δί᾽ ἀτταγᾶς,
οὑτοσὶ δὲ πηνέλοψ, ἐκεινηὶ δέ γ᾽ ἀλκυών.
Πισθέταιρος 
τίς γάρ ἐσθ᾽ οὕπισθεν αὐτῆς;
Ἔποψ 
ὅστις ἐστί; κειρύλος. 
Πισθέταιρος 
κειρύλος γάρ ἐστιν ὄρνις;
Ἔποψ 
οὐ γάρ ἐστι Σποργίλος;
χαὐτηί γε γλαῦξ.
Ἐυελπίδης 
τί φῄς; τίς γλαῦκ᾽ Ἀθήναζ᾽ ἤγαγεν; 
Ἔποψ 
κίττα τρυγὼν κορυδὸς ἐλεᾶς ὑποθυμὶς περιστερὰ
νέρτος ἱέραξ φάττα κόκκυξ ἐρυθρόπους κεβλήπυρις
πορφυρὶς κερχνῂς κολυμβὶς ἀμπελὶς φήην δρύοψ.
Πισθέταιρος 
ἰοὺ ἰοὺ τῶν ὀρνέων, ἰοὺ ἰοὺ τῶν κοψίχων:
οἶα πιππίζουσι καὶ τρέχουσι διακεκραγότες.
ἆρ᾽ ἀπειλοῦσίν γε νῷν; οἴμοι, κεχήνασίν γέ τοι
καὶ βλέπουσιν ἐς σὲ κἀμέ. 
Ἐυελπίδης 
τοῦτο μὲν κἀμοὶ δοκεῖ. 
