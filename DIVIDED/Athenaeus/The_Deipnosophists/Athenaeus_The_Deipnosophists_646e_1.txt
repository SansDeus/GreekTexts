ταγηνίτης  πλακοῦς ἐν ἐλαίῳ τετηγανισμένος, ὁ καὶ ταγηνίας, μνημονεύει Μάγνης ἢ ὁ ποιήσας τὰς εἰς αὐτὸν ἀναφερομένας κωμῳδίας ἐν Διονύσῳ δευτέρῳ :
ταγηνίας ἤδη τεθέασαι χλιαροὺς
σίζοντας ὅταν αὐτοῖσιν ἐπιχέῃς μέλι;
καὶ Κρατῖνος ἐν Νόμοις:
καὶ δρόσον βάλλων ἕωθεν χλιαρὸς ταγηνίας.
ἔλαφος  πλακοῦς ὁ τοῖς Ἐλαφηβολίοις ἀναπλασσόμενος διὰ σταιτὸς καὶ μέλιτος καὶ σησάμου.
ναστὸς  πλακοῦντος εἶδος, ἔχων ἔνδον καρυκκείας.1.