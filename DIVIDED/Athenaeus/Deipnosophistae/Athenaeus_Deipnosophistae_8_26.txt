περὶ δὲ Φιλοξένου τοῦ Κυθηρίου διθυραμβοποιοῦ Μάχων ὁ κωμῳδιοποιὸς τάδε γράφει:
κἀν ἄλλῳ δὲ μέρει φησί: 
καὶ Διογένης δὲ ὁ κύων ὠμὸν πολύποδα καταφαγὼν
ἐπιθεμένης αὐτῷ τῆς γαστρὸς ἀπέθανε. περὶ δὲ τοῦ
Φιλοξένου καὶ ὁ παρῳδὸς Σώπατρος λέγων φησί:
ὑπερβολῇ λέγουσι τὸν Φιλόξενον 
τῶν διθυράμβων τὸν ποιητὴν γεγονέναι 
ὀψοφάγον. εἶτα πουλύποδα πηχῶν δυεῖν 
ἐν ταῖς Συρακούσαις ποτ᾽ αὐτὸν ἀγοράσαι 
καὶ σκευάσαντα καταφαγεῖν ὅλον σχεδὸν 
πλὴν τῆς κεφαλῆς. ἁλόντα δ᾽ ὑπὸ δυσπεψίας 
κακῶς σφόδρα σχεῖν: εἶτα δ᾽ ἰατροῦ τινος 
πρὸς αὐτὸν εἰσελθόντος, ὃς φαύλως πάνυ 
ὁρῶν φερόμενον αὐτὸν εἶπεν: ‘εἴ τί σοι 
ἀνοικονόμητόν ἐστι διατίθου ταχύ, 
Φιλόξεν᾽: ἀποθανῇ γὰρ ὥρας ἑβδόμης‘— 
κἀκεῖνος εἶπε: ‘τέλος ἔχει τὰ πάντα μοι, 
ἰατρέ, φησί, καὶ δεδιῴκηται πάλαι: 
τοὺς διθυράμβους σὺν θεοῖς καταλιμπάνω 
ἠνδρωμένους καὶ πάντας ἐστεφανωμένους: 
οὓς ἀνατίθημι ταῖς ἐμαυτοῦ συντρόφοις 
Μούσαις .... Ἀφροδίτην καὶ Διόνυσον ἐπιτρόπους. 
ταῦθ᾽ αἱ διαθῆκαι διασαφοῦσιν. ἀλλ᾽ ἐπεὶ 
ὁ Τιμοθέου Χάρων σχολάζειν οὐκ ἐᾷ 
οὑκ τῆς Νιόβης, χωρεῖν δὲ πορθμίδ᾽ ἀναβοᾷ, 
καλεῖ δὲ μοῖρα νύχιος, ἧς κλύειν χρεών, 
ἵν᾽ ἔχων ἀποτρέχω πάντα τἀμαυτοῦ κάτω, 
τοῦ πουλύποδός μοι τὸ κατάλοιπον ἀπόδοτε.' 
Φιλόξενός ποθ᾽, ὡς λέγουσ᾽, ὁ Κυθήριος 
ηὔξατο τριῶν σχεῖν τὸν λάρυγγα πήχεων, 
‘ὅπως καταπίνω, φησίν, ὅτι πλεῖστον χρόνον 
καὶ πάνθ᾽ ἅμα μοι τὰ βρώμαθ᾽ ἡδονὴν ποῇ.' 
δισσαῖς γὰρ ἐν μέσαισιν ἰχθύων φοραῖς 
ἧσται, τὸν Αἴτνης ἐς μέσον λεύσσων σκοπόν. 
