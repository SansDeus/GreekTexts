Μάχων δ᾽ ὁ κωμῳδιοποιὸς ἐν ταῖς ἐπιγραφομέναις
Χρείαις φησὶν οὕτως:
ἦν δὲ ἡ Λάμια σφόδρα εὔθικτος καὶ ἀστικὴ πρὸς τὰς
ἀποκρίσεις, καθάπερ καὶ Γνάθαινα, περὶ ἧς ἐροῦμεν.
πάλιν δὲ περὶ τῆς Λαμίας ὁ Μάχων οὕτω γράφει:
ὑπερβολῇ δὲ τῆς Λεαίνης σχῆμά τι 
περαινομένης εὖ παρά τε τῷ Δημητρίῳ 
εὐημερούσης, φασὶ καὶ τὴν Λάμιαν 
τὸν βασιλέ᾽ εὐμελῶς κελητίσαι ποτὲ 
ἐπαινεθῆναί θ᾽. ἣ δὲ τοῦτ᾽ ἀπεκρίθη: 
‘πρὸς ταῦτα καὶ Λέαιναν, εἰ βούλει, κράτει ῾'.'
ευρ. μ. 1355 
Δημήτριός ποθ᾽ ὁ βασιλεὺς γένη μύρων 
Λαμίᾳ παρὰ πότον παντοδαπῶν ἐπεδείκνυτο. 
ἡ Λάμια δ᾽ ἦν αὐλητρίς, ἧς σφόδρ᾽ ἡδέως 
σχεῖν φασι κνησθῆναί τε τὸν Δημήτριον. 
ἀποδοκιμαζούσης δὲ πάντα καὶ πάνυ 
κατεγχλιδώσης τῷ βασιλεῖ, νάρδον τινὰ 
διένευσ᾽ ἐνεγκεῖν εὐχερῆ, τῇ χειρί τε 
ταἰδοῖον ἀποτρίψας   θιγὼν τοῖς δακτύλοις 
‘τουτί γε, Λάμια, φησίν, ὀσφράνθητι καὶ 
εἴσει παρὰ τἄλλα διαφορὰν ὅσην ἔχει.' 
κείνη δὲ γελάσασ᾽ ‘ἀλλὰ τοῦτ᾽, ἔφη, τάλαν, 
ὄζειν δοκεῖ μοι σαπρότατον πάντων πολύ.' 
Δημήτριος δ᾽ εἶπ᾽: ‘ἀλλὰ μήν, νὴ τοὺς θεούς, 
ἀπὸ βαλάνου τοῦτ᾽ ἐστί, Λάμια, βασιλικῆς.' 
