τῷ δὲ τοῦ μύρου ὀνόματι πρῶτος Ἀρχίλοχος κέχρηται λέγων ῾':'
καὶ ἀλλαχοῦ δ᾽ ἔφη ῾':'
μύρρα γὰρ ἡ σμύρνα παρ᾽ Αἰολεῦσιν, ἐπειδὴ τὰ πολλὰ
τῶν μύρων διὰ σμύρνης ἐσκευάζετο καὶ ἥ γε στακτὴ
καλουμένη διὰ μόνης ταύτης. ὁ δὲ Ὅμηρος τὴν μὲν
χρῆσιν οἶδε τῶν μύρων, ἔλαιον δ᾽ αὐτὰ καλεῖ μετ᾽ ἐπιθέτου: 
καὶ ἀλλαχοῦ δὲ ῾' 'λέγει τι τεθυωμένον. καὶ ἡ
Ἀφροδίτη δὲ παρ᾽ αὐτῷ ῾' 'τὸν Ἕκτορος νεκρὸν
ῥοδόεντι ἔχριεν ἐλαίῳ ἀμβροσίῳ. καὶ τοῦτο μὲν ἐξ
ἀνθέων. περὶ δὲ τοῦ ἐκ τῶν ἀρωμάτων σκευαζομένου,
ἃ δὴ θυώματα ἐκάλουν, ἐπὶ τῆς Ἥρας λέγει: 
φρ. 31 β 
φρ. 30 
ιλ. 14.172 
ιλ. 21.186 
οὐκ ἂν μύροισι γραῦς ἐοῦσ᾽ ἠλείφετο. 
ἐσμυρισμένας κόμας 
καὶ στῆθος, ὡς ἂν καὶ γέρων ἠράσσατο. 
ιλ. 21.186 
ῥοδόεντι δ᾽ ἔχριεν ἐλαίῳ. 
ιλ. 14.170 
ἀμβροσίῃ μὲν πρῶτον ἀπὸ χροὸς ἱμερόεντος 
λύματα πάντα κάθηρεν, ἀλείψατο δὲ χρόα λευκὸν 
ἀμβροσίῳ ἑανῷ, τό ῥά οἱ τεθυωμένον ἦεν: 
τοῦ καὶ κινυμένοιο Διὸς ποτὶ χαλκοβατὲς δῶ 
ἔμπης ἐς γαῖάν τε καὶ οὐρανὸν ἵκετ᾽ ἀυτμή. 
