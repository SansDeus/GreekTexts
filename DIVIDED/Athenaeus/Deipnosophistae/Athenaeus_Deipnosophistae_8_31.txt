Δημοσθένης δ᾽ ὁ ῥήτωρ Φιλοκράτην, ἐπειδὴ ἐκ
τοῦ προδοτικοῦ χρυσίου πόρνας καὶ ἰχθῦς ἠγόραζεν,
εἰς ἀσέλγειαν καὶ ὀψοφαγίαν λοιδορεῖ ῾'.' Διοκλῆς
δὲ ὁ ὀψοφάγος, ὥς φησιν Ἡγήσανδρος ῾','
πυθομένου τινὸς αὐτοῦ πότερος χρηστότερος ἰχθύς,
γόγγρος ἢ λάβραξ, ‘ὃ μὲν ἑφθός, ἔφη, ὃ δὲ ὀπτός.'
ὀψοφάγος δ᾽ ἦν καὶ Λεοντεὺς ὁ Ἀργεῖος τραγῳδός,
Ἀθηνίωνος μὲν μαθητής, οἰκέτης δὲ γενόμενος Ἰόβα
τοῦ Μαυρουσίων βασιλέως, ὥς φησιν Ἀμάραντος ἐν
τοῖς περὶ σκηνῆς, γεγραφέναι φάσκων εἰς αὐτὸν τόδε
τὸ ἐπίγραμμα τὸν Ἰόβαν, ὅτε κακῶς τὴν Ὑψιπύλην
ὑπεκρίνατο:
19, 229 
φηγ ιϝ 416 
μή με Λεοντῆος τραγικοῦ κεναρηφαγον ηχος 
λεύσσων Ὑψιπύλης ἐς κακὸν ἦτορ ὅρα. 
ἤμην γάρ ποτ᾽ ἐγὼ Βάκχῳ φίλος, οὐδέ τιν᾽ ὧδε 
γῆρυν χρυσολόβοις οὔασιν ἠγάσατο. 
νῦν δέ με χυτρόποδες, κέραμοι καὶ ξηρὰ τάγηνα 
χήρωσαν φωνῆς, γαστρὶ χαριζόμενον. 
