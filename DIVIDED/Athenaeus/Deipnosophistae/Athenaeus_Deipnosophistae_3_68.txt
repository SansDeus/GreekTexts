περὶ δὲ τῶν ὀστρακοδέρμων τούτων Δίφιλος
μὲν ὁ Σίφνιος οὕτω γράφει: ‘τῶν δ᾽ ὀστρακοδέρμων
καρίς, ἀστακός, κάραβος, καρκίνος, λέων τοῦ αὐτοῦ
γένους ὄντα διαφέρουσι. μείζων δ᾽ ἐστὶν ὁ λέων τοῦ
ἀστακοῦ. οἱ δὲ κάραβοι καὶ γραψαῖοι λέγονται: τῶν
καρκίνων δ᾽ εἰσὶν σαρκωδέστεροι. ὁ δὲ καρκίνος
βαρὺς καὶ δύσπεπτος.' Μνησίθεος δ᾽ ὁ Ἀθηναῖος
ἐν τῷ περὶ ἐδεστῶν ‘κάραβοι, φησί, καὶ καρκίνοι καὶ
καρῖδες καὶ τὰ ὅμοια δύσπεπτα μὲν πάντα, τῶν δ᾽
ἄλλων ἰχθύων εὐπεπτότερα πολλῷ. πρέπει δ᾽ αὐτοῖς
ὀπτᾶσθαι μᾶλλον ἢ ἕψεσθαι.' 
κουρίδας δὲ τὰς καρῖδας εἴρηκε Σώφρων ἐν γυναικείοις οὕτως ῾':' ‘ἴδε καλᾶν κουρίδων, ἴδε
καμμάρων, ἴδε φίλα: θᾶσαι μὰν ὡς ἐρυθραί τ᾽ ἐντὶ καὶ λειοτριχιῶσαι.' Ἐπίχαρμος δ᾽ ἐν Γᾷ καὶ Θαλάσσᾳ ῾':'
ἐν δὲ Λόγῳ καὶ Λογίννᾳ διὰ τοῦ 〈ω〉 εἴρηκεν ῾':'
Σιμωνίδης δέ ῾':'
φρ. 34 βο 
π. 224 λ 
ιβ. 244 
φρ. 15 β4 
κουρίδες τε φοινίκιαι. 
ἀφύας τε κωρίδας τε καμπύλας. 
θύννοισι τευθίς, κωβιοῖσι κωρίδες. 
