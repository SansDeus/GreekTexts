περιεφέροντο καὶ ΕΡΙΦΟΙ πολλάκις ποικίλως
ἐσκευασμένοι: ἄλλοι δὲ καὶ πολὺ τοῦ ὀποῦ ἔχοντες, 
οἵτινες οὐ τὴν τυχοῦσαν ἡδονὴν παρεῖχον ἡμῖν. καὶ
γὰρ τὸ τοῦ αἰγὸς κρέας τροφιμώτατόν ἐστι. Κλειτόμαχος γοῦν ὁ Καρχηδόνιος οὐδενὸς δεύτερος τῶν
ἀπὸ τῆς νέας Ἀκαδημείας κατὰ τὴν θεωρίαν ὢν Θηβαῖόν τινα ἀθλητὴν ὑπερβαλεῖν ἰσχύι φησὶ τοὺς καθ᾽
ἑαυτὸν κρέασιν αἰγείοις χρώμενον. εὔτονοι γὰρ καὶ
γλίσχροι &lt;οἱ&gt; χυμοὶ καὶ πολὺν χρόνον ὑπομένειν ἐν τοῖς
ὄγκοις δυνάμενοι. ἐσκώπτετο δὲ ὁ ἀθλητὴς διὰ τὴν
ἀπὸ τῶν ἱδρώτων δυσωδίαν. τὰ δ᾽ ὕεια καὶ ἄρνεια
κρέα ἀδιαπόνητα ταῖς ἕξεσιν ὑπάρχοντα ῥᾷστα φθείρεται διὰ τὴν πιμελήν.
τὰ δὲ παρὰ τοῖς κωμῳδιοποιοῖς λεγόμενα δεῖπνα ἡδίστην ἀκοὴν παρέχει τοῖς ὠσὶ μᾶλλον ἢ τῇ φάρυγγι,
ὥσπερ τὰ παρὰ Ἀντιφάνει μὲν ἐν Ἀκεστρίᾳ ῾':'
ἐν δὲ Κύκλωπί φησι ῾':'
ιι 17 κ 
ιι 65 κ 
κρέας δὲ τίνος ἥδιστ᾽ ἂν ἐσθίοις ῾φησίν̓;  τίνος;
Β. 
εἰς εὐτέλειαν. τῶν προβάτων μὲν οἷς ἔνι 
μήτ᾽ ἔρια μήτε τυρός, ἀρνός, φίλτατε. 
τῶν δ᾽ αἰγιδίων κατὰ ταὔθ᾽ ἃ μὴ τυρὸν ποιεῖ, 
ἐρίφου. διὰ τὴν ἐπικαρπίαν γὰρ τῶν ἁδρῶν 
ταῦτ᾽ ἐσθίων τὰ φαῦλ᾽ ἀνέχομαι. 
τῶν χερσαίων δ᾽ ὑμῖν ἥξει 
παρ᾽ ἐμοῦ ταυτί: 
βοῦς ἀγελαῖος, τράγος ὑλιβάτης, 
αἲξ οὐρανία, κριὸς τομίας, 
κάπρος ἐκτομίας, ὗς οὐ τομίας, 
δέλφαξ, δασύπους, ἔριφοι, .... 
τυρὸς χλωρός, τυρὸς ξηρός, 
τυρὸς κοπτός, τυρὸς ξυστός, 
τυρὸς τμητός, τυρὸς πηκτός. 
