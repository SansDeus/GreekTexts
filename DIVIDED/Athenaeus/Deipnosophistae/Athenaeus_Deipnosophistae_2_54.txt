Ἐπικράτης ὁ κωμῳδιοποιός ῾':'
ιι 287 κ 
τί Πλάτων 
καὶ Σπεύσιππος καὶ Μενέδημος; 
πρὸς τίσι νυνὶ διατρίβουσιν; 
ποία φροντίς, ποῖος δὲ λόγος 
διερευνᾶται παρὰ τούτοισιν; 
τάδε μοι πινυτῶς, εἴ τι κατειδὼς 
ἥκεις, λέξον, πρὸς Γᾶς ..... 
ἀλλ᾽ οἶδα λέγειν περὶ τῶνδε σαφῶς.
Β. 
Παναθηναίοις γὰρ ἰδὼν ἀγέλην 
μειρακίων . . . . . . 
ἐν γυμνασίοις Ἀκαδημείας 
ἤκουσα λόγων ἀφάτων, ἀτόπων. 
περὶ γὰρ φύσεως ἀφοριζόμενοι 
διεχώριζον ζῴων τε βίον 
δένδρων τε φύσιν λαχάνων τε γένη. 
κᾆτ᾽ ἐν τούτοις τὴν κολοκύντην 
ἐξήταζον τίνος ἐστὶ γένους. 
καὶ τί ποτ᾽ ἄρ᾽ ὡρίσαντο καὶ τίνος γένους
Α. 
εἶναι τὸ φυτόν; δήλωσον, εἰ κάτοισθά τι. 
πρώτιστα μὲν &lt;οὖν&gt; πάντες ἄναυδοι 
Β. 
τότ᾽ ἐπέστησαν καὶ κύψαντες 
χρόνον οὐκ ὀλίγον διεφρόντιζον. 
κᾆτ᾽ ἐξαίφνης, ἔτι κυπτόντων 
καὶ ζητούντων τῶν μειρακίων, 
λάχανόν τις ἔφη στρογγύλον εἶναι, 
ποίαν δ᾽ ἄλλος, δένδρον δ᾽ ἕτερος. 
ταῦτα δ᾽ ἀκούων ἰατρός τις 
Σικελᾶς ἀπὸ γᾶς 
κατέπαρδ᾽ αὐτῶν ὡς ληρούντων. 
ἦ που δεινῶς ὠργίσθησαν χλευάζεσθαί τ᾽
Α. 
ἐβόησαν; 
τὸ γὰρ ἐν λέσχαις   τοιαῦτα ποιεῖν ἀπρεπές . . . . . . . 
οὐδ᾽ ἐμέλησεν τοῖς μειρακίοις.
Β. 
ὁ Πλάτων δὲ παρὼν καὶ μάλα πρᾴως, 
οὐδὲν ὀρινθείς, ἐπέταξ᾽ αὐτοῖς 
πάλιν &lt;ἐξ ἀρχῆς τὴν κολοκύντην&gt; 
ἀφορίζεσθαι τίνος ἐστὶ γένους. 
οἳ δὲ διῄρουν. 
