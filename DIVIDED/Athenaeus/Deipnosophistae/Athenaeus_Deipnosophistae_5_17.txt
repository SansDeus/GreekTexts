κατὰ δὲ τὸ εἰκὸς οἳ μὲν δακρύουσιν, ἡ δ᾽
Ἑλένη Διὸς οὖσα θυγάτηρ καὶ παρὰ τῶν ἐν Αἰγύπτῳ
σοφῶν μεμαθηκυῖα πολλοὺς λόγους εἰς τὸν οἶνον ἐμβάλλει πανακὲς τῷ ὄντι φάρμακον καὶ ἄρχεται διηγεῖσθαι τὰ περὶ τοῦ Ὀδυσσέως μεταξὺ ταλασιουργίας
ἁπτομένη, οὐ δι᾽ ἀρέσκειαν τοῦτο πράττουσα, ἀλλ᾽
οἴκοθεν ἔχουσα τὴν τοιαύτην αἵρεσιν. ἡ γοῦν
Ἀφροδίτη ἐρχομένη πρὸς αὐτὴν μετὰ τὸ μονομάχιον εἰκάζεται: 
ἐμφανίζεται δ᾽ αὐτῆς οὐ παρέργως τὸ φίλεργον κἀκ
τούτων: 
ἔοικε δὲ καὶ αὐτὴ τὴν ἑαυτῆς καλλιτεχνίαν συνορᾶν.
τῷ γοῦν Τηλεμάχῳ πέπλον τινὰ δωρουμένη φησί: 
αὕτη δ᾽ ἡ φιλεργία τὴν σωφροσύνην αὐτῆς καταμηνύει: οὐ χλιδῶσα γὰρ οὐδὲ θρυπτομένη διὰ τὸ κάλλος
εἰσάγεται. εὑρίσκεται γοῦν περὶ ἱστὸν ὑφαίνουσα καὶ
ποικίλλουσα: 
ιλ. 3.386 
γρηὶ δέ μιν εἰκυῖα παλαιγενέι προσέειπεν 
εἰροκόμῳ, ἥ οἱ Λακεδαίμονι ναιεταούσῃ 
ἤσκειν εἴρια καλά. 
οδ. 4.123 
τῇ δ᾽ ἄρ᾽ ἅμ᾽ Ἀδρήστη κλισίην εὔτυκτον ἔθηκεν: 
Ἀλκίππη δὲ τάπητα φέρεν μαλακοῦ ἐρίοιο, 
Φυλὼ δ᾽ ἀργύρεον τάλαρον φέρε, τόν οἱ ἔδωκεν 
Ἀλκάνδρη, Πολύβοιο δάμαρ. 
τόν ῥά οἱ ἀμφίπολος Φυλὼ παρέθηκε φέρουσα 
νήματος ἀσκητοῖο βεβυσμένον: αὐτὰρ ἐν αὐτῷ 
ἠλακάτη τετάνυστο ἰοδνεφὲς εἶρος ἔχουσα. 
οδ. 15.125 
δῶρόν τοι καὶ ἐγώ, τέκνον φίλε, τοῦτο δίδωμι, 
μνῆμ᾽ Ἑλένης χειρῶν, πολυηράτου ἐς γάμου ὥρην, 
σῇ δ᾽ ἀλόχῳ φορέειν. 
ιλ. 3.125 
τὴν δ᾽ εὗρ᾽ ἐν μεγάρῳ: ἣ δὲ μέγαν ἱστὸν ὕφαινε, 
δίπλακα μαρμαρέην: πολέας δ᾽ ἐνέπασσεν ἀέθλους 
Τρώων θ᾽ ἱπποδάμων καὶ Ἀχαιῶν χαλκοχιτώνων, 
οὓς ἕθεν εἵνεκ᾽ ἔπασχον ὑπ᾽ Ἄρηος παλαμάων. 
