ΚΥΩΝ ΚΑΡΧΑΡΙΑΣ. περὶ τούτων φησὶν Ἀρχέστρατος ὁ τῶν ὀψοφάγων Ἡσίοδος ἢ Θέογνις: ἦν 
δὲ καὶ ὁ Θέογνις περὶ ἡδυπάθειαν, ὡς αὐτὸς περὶ
αὑτοῦ φησιν διὰ τούτων ῾':'
οὐδὲ τὸ παιδεραστεῖν ἀπαναίνεται ὁ σοφὸς οὗτος: λέγει γοῦν ῾':'
ὁ δ᾽ οὖν Ἀρχέστρατος ἐν ταῖς καλαῖς ταύταις ὑποθήκαις παραινεῖ ῾':'
τούτου τοῦ ἰχθύος μέρος ἐστὶ καὶ ὁ ὑπὸ Ῥωμαίων καλούμενος θυρσίων, ἥδιστος ὢν καὶ τρυφερώτατος.
997 β 
993 β 
φρ. 28 ρ 
τῆμος δ᾽ ἠέλιος μὲν ἐν αἰθέρι μώνυχας ἵππους 
ἄρτι παραγγέλλοι μέσσατον ἦμαρ ἔχων, 
δείπνου δὴ λήγοιμεν, ὅσου τινὰ θυμὸς ἀνώγοι 
παντοίων ἀγαθῶν γαστρὶ χαριζόμενοι. 
χέρνιβα δ᾽ αἶψα θύραζε φέροι, στεφανώματα δ᾽ εἴσω 
εὐειδὴς ῥαδινῇς χερσὶ Λάκαινα κόρη. 
εἶτ᾽ εἴησα καλὴν μὲν ἐφίμερον ὕμνον ἀείδειν, 
ἆθλον δ᾽ ἐν μέσσῳ παῖς καλὸς ἄνθος ἔχων 
σοί τ᾽ εἴη καὶ ἐμοὶ σοφίης πέρι δηριόωσι, 
γνοίης χ᾽ ὅσσον ὄνων κρέσσονες ἡμίονοι. 
ἐν δὲ Τορωναίων ἄστει τοῦ καρχαρία χρὴ 
τοῦ κυνὸς ὀψωνεῖν ὑπογάστρια κοῖλα κάτωθεν. 
εἶτα κυμίνῳ ταῦτα πάσας ἁλὶ μὴ συχνῷ ὄπτα: 
ἄλλο δ᾽ ἐκεῖσε, φίλη κεφαλή, μηδὲν προσενέγκῃς, 
εἰ μὴ γλαυκὸν ἔλαιον. ἐπειδὰν δ᾽ ὀπτὰ γένηται, 
ἤδη τριμμάτιόν τε φέρειν καὶ ἐκεῖνα μετ᾽ αὐτοῦ. 
ὅσσα δ᾽ ἂν ἐν λοπάδος κοίλης πλευρώμασιν ἕψῃς, 
μήθ᾽ ὕδατος πηγὴν .... μήτ᾽ οἴνινον ὄξος 
συμμίξῃς, ἀλλ᾽ αὐτὸ μόνον κατάχευον ἔλαιον 
αὐχμηρόν τε κύμινον, ὁμοῦ δ᾽ εὐώδεα φύλλα. 
ἕψε δ᾽ ἐπ᾽ ἀνθρακιῆς φλόγα τούτοις μὴ προσενεγκὼν 
καὶ κίνει πυκινῶς, μὴ προσκαυθέντα λάθῃ σε. 
ἀλλ᾽ οὐ πολλοὶ ἴσασι βροτῶν τόδε θεῖον ἔδεσμα 
οὐδ᾽ ἔσθειν ἐθέλουσιν, ὅσοι κεπφαττελεβώδη 
ψυχὴν κέκτηνται θνητῶν εἰσίν τ᾽ ἀπόπληκτοι 
ὡς ἀνθρωποφάγου τοῦ θηρίου ὄντος. ἅπας δὲ 
ἰχθὺς σάρκα φιλεῖ βροτέαν, ἄν που περικύρσῃ. 
