τῶν οὖν μεγαλομίσθων ἑταιρῶν ἀποτρέπω σε,
γραμματικώτατε, διότι 
Ἐπικράτης φησὶν ἐν Ἀντιλαίδι ῾',' ἐν ᾧ δράματι
καὶ περὶ τῆς πολυθρυλήτου Λαίδος τάδε λέγει ῾':'
μνημονεύει δὲ τῆς Λαίδος καὶ Ἀναξανδρίδης ἐν Γεροντομανίᾳ καὶ ἄλλας ἑταίρας αὐτῇ συγκαταλέγει διὰ
τούτων ῾':'
τὰς μὲν ἄλλας ἔστιν αὐλούσας ἰδεῖν 
αὐλητρίδας πάσας Ἀπόλλωνος νόμον, 
............. Διὸς νόμον: 
αὗται δὲ μόνον αὐλοῦσιν Ἱέρακος νόμον, 
αὕτη δὲ Λαὶς ἀργός ἐστι καὶ πότις, 
τὸ καθ᾽ ἡμέραν ὁρῶσα πίνειν κἀσθίειν 
μόνον, πεπονθέναι δὲ ταὐτά μοι δοκεῖ 
τοῖς ἀετοῖς: οὗτοι γὰρ ὅταν ὦσιν νέοι 
ἐκ τῶν ὀρῶν πρόβατ᾽ ἐσθίουσι καὶ λαγὼς 
μετέωρ᾽ ἀναρπάζοντες ὑπὸ τῆς ἰσχύος: 
ὅταν δὲ γηράσκωσιν ἤδη, τότε &lt;θεῶν&gt; 
ἐπὶ τοὺς νεὼς ἵζουσι πεινῶντες κακῶς: 
κἄπειτα τοῦτ᾽ εἶναι νομίζεται τέρας. 
καὶ Λαὶς &lt;οὖν&gt; ὀρθῶς νομίζοιτ᾽ ἂν τέρας. 
αὕτη γὰρ ὁπότ᾽ ἦν &lt;μὲν&gt; νεοττὸς καὶ νέα, 
ὑπὸ τῶν στατήρων ἦν ἀπηγριωμένη, 
εἶδες δ᾽ ἂν αὐτῆς Φαρνάβαζον θᾶττον ἄν: 
ἐπεὶ δὲ δολιχὸν τοῖς ἔτεσιν ἤδη τρέχει 
τὰς ἁρμονίας τε διαχαλᾷ τοῦ σώματος, 
ἰδεῖν μὲν αὐτὴν ῥᾷόν ἐστιν ἢ πτύσαι: 
ἐξέρχεταί τε πανταχόσ᾽ ἤδη πιομένη, 
δέχεται δὲ καὶ στατῆρα καὶ τριώβολον, 
προσίεται δὲ καὶ γέροντα καὶ νέον: 
οὕτω δὲ τιθασὸς γέγονεν ὥστ᾽, ὦ φίλτατε, 
τἀργύριον ἐκ τῆς χειρὸς ἤδη λαμβάνει. 
τὴν ἐκ Κορίνθου Λαίδ᾽ οἶσθα;  πῶς γὰρ οὔ;
Β. 
τὴν ἡμετέρειόν &lt;γ᾽&gt;.  ἦν ἐκείνῃ τις φίλη
Α. 
Ἄντεια.  καὶ τοῦθ᾽ ἡμέτερον ἦν παίγνιον.
Β. 
νὴ τὸν Δί᾽, ἤνθει τότε Λαγίσκ᾽, ἤνθει τότε
Α. 
καὶ Θεολύτη μάλ᾽ εὐπρόσωπος καὶ καλή, 
ὑπέφαιν᾽ ἐσομένη δ᾽ Ὤκιμον λαμπρὰ πάνυ. 
ιι 282 κ 
ιβ. 
ιβ. 138 
