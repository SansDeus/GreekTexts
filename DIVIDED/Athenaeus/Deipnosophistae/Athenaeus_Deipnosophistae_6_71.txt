ἀλλ᾽ οὐ Λεύκων τοιοῦτος ἦν ὁ Ποντικὸς τύραννος, ὃς ἐπεὶ συχνοὺς τῶν φίλων ᾔσθετο σεσυλημένους ὑπό &lt;τινος&gt; τῶν περὶ αὑτὸν κολάκων, συνιδὼν
τὸν ἄνθρωπον διαβάλλοντά τινα τῶν λοιπῶν φίλων
‘ἀπέκτεινα ἄν, εἶπέν, σε νὴ τοὺς θεούς, εἰ μὴ πονηρῶν ἀνδρῶν ἡ τυραννὶς ἐδεῖτο.' Ἀντιφάνης δ᾽ ὁ
κωμῳδιοποιὸς ἐν Στρατιώτῃ τὰ ὅμοια λέγει περὶ τῆς
τῶν ἐν Κύπρῳ βασιλέων τρυφῆς. ποιεῖ δέ τινα ἀναπυνθανόμενον στρατιώτου τάδε ῾':'
ιι 97 κ 
ἐν Κύπρῳ φής, εἰπέ μοι, διήγετε 
πολὺν χρόνον;  τὸν πάνθ᾽ ἕως ἦν ὁ πόλεμος.
Β. 
ἐν τίνι τόπῳ μάλιστα; λέγε γάρ.  ἐν Πάφῳ: 
Α. 
Β. 
οὗ πρᾶγμα τρυφερὸν διαφερόντως ἦν ἰδεῖν, 
ἄλλως τ᾽ ἄπιστον.  ποῖον;  ἐρριπίζετο
Α. 
Β. 
ὑπὸ τῶν περιστερῶν, ὑπ᾽ ἄλλου δ᾽ οὐδενὸς 
δειπνῶν ὁ βασιλεύς.  πῶς; ἐάσας τἄλλα γὰρ
Α. 
ἐρήσομαί σε τοῦθ᾽.  ὅπως; ἠλείφετο
Β. 
ἐκ τῆς Συρίας ἥκοντι τοιούτῳ μύρῳ, 
καρποῦ σύχν᾽ οἵου φασὶ τὰς περιστερὰς 
τρώγειν. διὰ τὴν ὀσμὴν δὲ τούτου πετόμεναι 
παρῆσαν οἷαί τ᾽ ἦσαν ἐπικαθιζάνειν 
ἐπὶ τὴν κεφαλήν: παῖδες δὲ παρακαθήμενοι 
ἐσόβουν. ἀπαίρουσαι δὲ μικρόν, οὐ πολὺ 
τοῦ μήτ᾽ ἐκεῖσε μήτε δεῦρο παντελῶς 
οὕτως ἀνερρίπιζον ὥστε σύμμετρον 
αὐτῷ τὸ πνεῦμα, μὴ περίσκληρον ποιεῖν. 
