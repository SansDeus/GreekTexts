εἰ δ᾽ ὑμεῖς ὄντως, ὦ φιλόσοφοι, τὴν αὐτάρκειαν ἀσπάζεσθε καὶ τῶν δείπνων τὰ εὐτελῆ, τί ἐνταῦθα παραγίνεσθε μηδὲ κληθέντες; ἦ ὡς εἰς ἀσώτιον
μαγειρικὰ σκεύη καταλέγειν μαθησόμενοι; ἢ ὡς τὸν
Διογένους Κεφαλίωνα ἀποστοματιοῦντες; κατὰ γὰρ
τὸν Σοφοκλέους Κηδαλίωνά ἐστε
ὅτι δ᾽ ὑμεῖς οἱ φιλόσοφοι περὶ τὰ δεῖπνα ἀεὶ τὸν
νοῦν ἔχετε, δέον ὑμᾶς ἐπιφαγεῖν   αἰτῆσαι ἢ ἐπεσθίειν τι τῶν κυνικῶν βρωμάτων ῾οὐδὲ γὰρ χαριτογλωσσεῖν ἡμᾶς θέμις᾿, δῆλον ἐξ ὧν καὶ Ἄλεξις ἐν
τῷ ἐπιγραφομένῳ Λίνῳ ἱστορεῖ. ὑποτίθεται δὲ τὸν
Ἡρακλέα παρὰ τῷ Λίνῳ παιδευόμενον καὶ κελευσθέντα ἀπὸ βιβλίων πολλῶν παρακειμένων λαβόντα
ἐντυχεῖν. ἐκεῖνος δ᾽ ὀψαρτυτικὸν λαβὼν βιβλίον ἐν
χεροῖν περισπουδάστως ἐκράτει. λέγει δὲ οὕτως ὁ
Λίνος ῾':'
μαστιγίαι, κέντρωνες, ἀλλοτριοφάγοι ῾'.' 
φρ. 305 ν 
βιβλίον 
ἐντεῦθεν ὅ τι βούλει προσελθὼν γὰρ λαβέ, 
ἔπειτ᾽ ἀναγνώσει πάνυ γε διασκοπῶν 
ἀπὸ τῶν ἐπιγραμμάτων ἀτρέμα τε καὶ σχολῇ. 
Ὀρφεὺς ἔνεστιν, Ἡσίοδος, τραγῳδίαι, 
Χοιρίλος, Ὅμηρος, Ἐπίχαρμος, συγγράμματα 
παντοδαπά. δηλώσεις γὰρ οὕτω τὴν φύσιν 
ἐπὶ τί μάλισθ᾽ ὥρμηκε.  τουτὶ λαμβάνω.
ΗΡ. 
δεῖξον τί ἐστι πρῶτον.  ὀψαρτυσία,
ΛΙΝ. 
ΗΡ. 
ὥς φησι τοὐπίγραμμα.  φιλόσοφός τις εἶ,
ΛΙΝ. 
εὔδηλον, ὃς παρεὶς τοσαῦτα γράμματα 
Σίμου τέχνην ἔλαβες.  ὁ Σῖμος δ᾽ ἐστὶ
ΗΡ. 
τίς; 
μάλ᾽ εὐφυὴς ἄνθρωπος. ἐπὶ τραγῳδίαν
ΛΙΝ. 
ὥρμηκε νῦν καὶ τῶν μὲν ὑποκριτῶν πολὺ 
κράτιστός ἐστιν ὀψοποιός, ὡς δοκεῖ 
τοῖς χρωμένοις, τῶν δ᾽ ὀψοποιῶν ὑποκριτής ... 
βούλιμός ἐσθ᾽ ἅνθρωπος.  ὅτι βούλει λέγε:
ΛΙΝ. 
ΗΡ. 
πεινῶ γάρ, εὖ τοῦτ᾽ ἴσθι.' 
ιι 345 κ 
