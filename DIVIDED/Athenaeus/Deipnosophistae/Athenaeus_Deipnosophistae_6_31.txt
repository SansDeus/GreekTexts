τοῦ δὲ ὀνόματος τοῦ παρασίτου μνημονεύει
Ἀραρὼς ἐν Ὑμεναίῳ διὰ τούτων ῾':'
πολὺ δ᾽ ἐστὶ τὸ ὄνομα παρὰ τοῖς νεωτέροις. τὸ δὲ
ῥῆμα παρὰ Πλάτωνι τῷ φιλοσόφῳ ἐν Λάχητι ῾':'
φησὶ γάρ: ‘καὶ ἡμῖν τὰ μειράκια παρασιτεῖ.' παρασίτων δ᾽ εἶναί φησι γένη δύο Ἄλεξις ἐν Κυβερνήτῃ
διὰ τούτων ῾':'
ιι 218 κ 
π. 179 ξ 
ιι 338 κ 
οὐκ ἔσθ᾽ ὅπως οὐκ εἶ παράσιτος, φίλτατε: 
ὁ δ᾽ Ἰσχόμαχος ὁδὶ τρέφων σε τυγχάνει. 
δύ᾽ ἐστί, Ναυσίνικε, παρασίτων γένη, 
ἓν μὲν τὸ κοινὸν καὶ κεκωμῳδημένον, 
οἱ μέλανες ἡμεῖς. θάτερον ζητῶ γένος, 
σεμνοπαράσιτον ἐκ μέσου καλούμενον, 
σατράπας παρασίτους καὶ στρατηγοὺς ἐπιφανεῖς 
ὑποκρινόμενον εὖ τοῖς βίοις, ὀφρῦς ἔχον 
χιλιοταλάντους ἀνακυλῖόν τ᾽ οὐσίας: 
νοεῖς &lt;σὺ&gt; τὸ γένος καὶ τὸ πρᾶγμα;  καὶ μάλα.
Ν. 
τούτων δ᾽ ἑκατέρου τῶν γενῶν ὁ μὲν τύπος 
Α. 
τῆς ἐργασίας εἷς ἐστι, κολακείας ἀγών: 
ὥσπερ ἐπὶ τῶν βίων δὲ τοὺς μὲν ἡ τύχη 
ἡμῶν μεγάλοις προσένειμε, τοὺς δ᾽ ἐλάττοσι 
εἶθ᾽ οἳ μὲν εὐποροῦμεν, οἳ δ᾽ ἀλύομεν. 
ἆρά γε διδάσκων, Ναυσίνικ᾽;  οὐκ ἀστόχως,
Ν. 
ἀλλ᾽ ἄν σ᾽ ἐπαινῶ μᾶλλον, αἰτήσεις μέ τι. 
