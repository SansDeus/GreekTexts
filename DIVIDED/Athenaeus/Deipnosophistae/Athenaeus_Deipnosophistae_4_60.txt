καὶ Κτήσιππος δ᾽ ὁ Χαβρίου υἱὸς εἰς τοσοῦτον
ἦλθεν ἀσωτίας ὡς καὶ τοῦ μνήματος τοῦ πατρός, εἰς
ὃ Ἀθηναῖοι χιλίας ἀνάλωσαν δραχμάς, τοὺς λίθους
πωλῆσαι εἰς τὰς ἡδυπαθείας. Δίφιλος γοῦν ἐν τοῖς
Ἐναγίζουσί φησι ῾':'
Τιμοκλῆς δ᾽ ἐν Δημοσατύροις φησίν ῾':'
καὶ Μένανδρος δ᾽ ἐν Ὀργῇ περὶ αὐτοῦ τάδε λέγει
῾':'
τάχ᾽ οὖν διὰ τὴν πολλὴν ταύτην ἀσωτίαν καὶ κιναιδίαν τοὔνομα αὐτοῦ παρέλιπε Δημοσθένης ἐν τῷ
περὶ ἀτελειῶν ῾'.' χρὴ δὲ τοὺς τὰ πατρῷα κατεδηδοκότας κατὰ τὸν Μενάνδρου Ναύκληρον οὕτως
κολάζεσθαι. φησὶν γάρ ῾':'
ιι 552 κ 
ιι 452 κ 
ιϝ 178 μ 
ορ. 20 
ιβ. 175 
εἰ μὴ συνήθης Φαιδίμῳ γ᾽ ἐτύγχανεν 
ὁ Χαβρίου Κτήσιππος, εἰσηγησάμην 
νόμον &lt;ἄν&gt; τιν᾽ οὐκ ἄχρηστον, ὡς ἐμοὶ δοκεῖ, 
ὥστ᾽ ἐπιτελεσθῆναί ποτ᾽ αὐτῷ τοῦ πατρὸς 
τὸ μνῆμα, κατ᾽ ἐνιαυτὸν ἕνα ... λίθον 
ἁμαξιαῖον. καὶ σφόδρ᾽ εὐτελὲς λέγω. 
οὐδ᾽ ὁ Χαβρίου Κτήσιππος ἔτι τρὶς κείρεται, 
ἐν ταῖς γυναιξὶ λαμπρός, οὐκ ἐν ἀνδράσιν. 
καίτοι νέος ποτ᾽ ἐγενόμην κἀγώ, γύναι: 
ἀλλ᾽ οὐκ ἐλούμην πεντάκις τῆς ἡμέρας 
τότ᾽, ἀλλὰ νῦν: οὐδὲ χλανίδ᾽ εἶχον, ἀλλὰ νῦν: 
οὐδὲ μύρον εἶχον, ἀλλὰ νῦν: καὶ βάψομαι 
καὶ παρατιλοῦμαι νὴ Δία καὶ γενήσομαι 
Κτήσιππος, οὐκ ἄνθρωπος, ἐν ὀλίγῳ χρόνῳ, 
κᾆθ᾽ ὡς ἐκεῖνος κατέδομαι καὶ τοὺς λίθους 
ἁπαξάπαντας, οὐ γὰρ οὖν τὴν γῆν μόνην. 
ὦ φιλτάτη Γῆ μῆτερ, ὡς σεμνὸν σφόδρ᾽ εἶ 
τοῖς νοῦν ἔχουσι κτῆμα πολλοῦ τ᾽ ἄξιον. 
ὡς δῆτ᾽ ἐχρῆν εἴ τις πατρῴαν παραλαβὼν 
γῆν καταφάγοι, πλεῖν τοῦτον ἤδη διὰ τέλους 
καὶ μηδ᾽ ἐπιβαίνειν γῆς, ἵν᾽ οὕτως ᾔσθετο 
οἷον παραλαβὼν ἀγαθὸν οὐκ ἐφείσατο. 
