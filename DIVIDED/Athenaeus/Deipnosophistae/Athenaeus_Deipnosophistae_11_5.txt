καὶ κατακλιθέντων ‘ἀλλὰ μήν᾽, ὁ Πλούταρχος
ἔφη, ‘κατὰ τὸν Φλιάσιον ποιητὴν Πρατίναν ῾'.'
κυλικηγορήσων ἔρχομαι, οὐ τῶν Κυλικράνων εἷς ὑπάρχων, οὓς χλευάζων Ἕρμιππος ὁ κωμῳδιοποιὸς ἐν
τοῖς Ἰάμβοις φησίν ῾':'
Ἡρακλεῶται δ᾽ εἰσὶν οὗτοι οἱ ὑπὸ τῇ Οἴτῃ κατοικοῦντες, ὥς φησι Νίκανδρος ὁ Θυατειρηνός, ὀνομασθῆναι
φάσκων αὐτοὺς ἀπό τινος Κύλικος γένος Λυδοῦ, ἑνὸς
τῶν Ἡρακλεῖ συστρατευσαμένων. μνημονεύει δ᾽ αὐτῶν
καὶ Σκυθῖνος ὁ Τήιος ἐν τῇ ἐπιγραφομένῃ Ἱστορίῃ
λέγων οὕτως ῾':' ‘Ἡρακλῆς λαβὼν Εὔρυτον
καὶ τὸν υἱὸν ἔκτεινε φόρους πρήσσοντας παρ᾽ Εὐβοέων. 
Κυλικρῆνας ἐξεπόρθησε λῃζομένους καὶ αὐτόθι πόλιν
ἐδείματο Ἡράκλειαν τὴν Τρηχινίαν καλεομένην.' Πολέμων δ᾽ ἐν τῷ πρώτῳ τῶν πρὸς Ἀδαῖον καὶ Ἀντίγονόν φησιν οὕτως ῾':' ‘τῆς δ᾽ Ἡρακλείας τῆς
ὑπὸ τὴν Οἴτην καὶ Τραχῖνος τῶν οἰκητόρων μεθ᾽ Ἡρακλέους τινὲς ἀφικόμενοι ἐκ Λυδίας Κυλικρᾶνες, οἳ δ᾽
Ἀθαμᾶνες, ἀφ᾽ ὧν οἱ τόποι διαμένουσιν: οἷς οὐδὲ τῆς
πολιτείας μετέδοσαν οἱ Ἡρακλεῶται συνοικοῦσιν, ἀλλοφύλους ὑπολαβόντες. Κυλικρᾶνες δὲ λέγονται, ὅτι
τοὺς ὤμους κεχαραγμένοι κύλικας ἦσαν.'
φρ. 3 β4 
ι 246 κ 
φηγ ιϝ 491 
φρ. 56 πρ 
οὐ γᾶν αὐλακισμέναν ἀρῶν, ἀλλ᾽ ἄσκαφον ματεύων, 
εἰς τὸ Κυλικράνων βαδίζων σπληνόπεδον ἀφικόμην: 
εἶδον οὖν τὴν Ἡράκλειαν καὶ μάλ᾽ ὡραίαν πόλιν. 
