Ἐπικούρειος δέ τις εἰκαδιστὴς τῶν συνδειπνούντων ἡμῖν ἐγχέλυος παρατεθείσης ‘πάρεστιν, ἔφη, ἡ 
τῶν δείπνων Ἑλένη: ἐγὼ οὖν Πάρις ἔσομαι.' καὶ
χεῖρας μήπω τινὸς ἐκτετακότος ἐπ᾽ αὐτὴν ἐπιβαλὼν
ἐψίλωσε τὸ πλευρὸν ἀνάγων εἰς ἄκανθαν. ὁ δ᾽ αὐτὸς
οὗτος πλακοῦντός ποτε θερμοῦ παρατεθέντος καὶ πάντων ἀπεχομένων ἐπιφωνήσας: 
προπετῶς ἐπιβαλὼν καὶ καταπιὼν φλεγόμενος ἐξεφέρετο. καὶ ὁ Κύνουλκος ἔφη: ‘ἀποφέρεται ἐκ τῆς
βρογχοπαρατάξεως ὁ λάρος.' καὶ περὶ τῆς ἐγχέλυος
δ᾽ Ἀρχέστρατος οὕτως ἱστορεῖ ῾':'
ιλ. 20.371 
τοῦ δ᾽ ἐγὼ ἀντίος εἶμι, καὶ εἰ πυρὶ χεῖρας ἔοικε, 
φρ. 18 ρ 
ἔγχελυν αἰνῶ μὲν πᾶσαν, πολὺ δ᾽ ἐστὶ κρατίστη 
Ῥηγίου ἀντιπέρας πορθμοῦ ληφθεῖσα θαλάσσης: 
ἔνθα σὺ τῶν ἄλλων πάντων, Μεσσήνιε, θνητῶν 
βρῶμα τιθεὶς τοιόνδε διὰ στόματος πλεονεκτεῖς. 
οὐ μὴν ἀλλὰ κλέος γ᾽ ἀρετῆς μέγα κάρτα φέρουσι 
Κωπαῖαι καὶ Στρυμόνιαι: μεγάλαι τε γάρ εἰσι 
καὶ τὸ πάχος θαυμασταί. ὁμῶς δ᾽ οἶμαι βασιλεύει 
πάντων τῶν περὶ δαῖτα καὶ ἡδονῇ ἡγεμονεύει 
ἔγχελυς, ἣ φύσει ἐστὶν ἀπύρηνος μόνος ἰχθύς ... 
