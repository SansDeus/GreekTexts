οὐ λανθάνει δέ με καὶ ὅτι κοινῶς πάντες οἱ ἰχθύες
καμασῆνες ὑπὸ Ἐμπεδοκλέους ἐλέχθησαν τοῦ φυσικοῦ
οὕτως ῾'
'
καὶ ὅτι ὁ τὰ Κύπρια ποιήσας ἔπη, εἴτε Κύπριός τίς
ἐστιν ἢ Στασῖνος ἢ ὅστις δή ποτε χαίρει ὀνομαζόμενος, τὴν Νέμεσιν ποιεῖ διωκομένην ὑπὸ Διὸς καὶ
εἰς ἰχθὺν μεταμορφουμένην διὰ τούτων ῾':'
ϝ. 214 στ 
φρ. 6 κ 
πῶς καὶ δένδρεα μακρὰ καὶ εἰνάλιοι καμασῆνες, 
τοὺς δὲ μέτα τριτάτην Ἑλένην τέκε, θαῦμα βροτοῖσι: 
τήν ποτε καλλίκομος Νέμεσις φιλότητι μιγεῖσα 
Ζηνὶ θεῶν βασιλῆι τέκεν κρατερῆς ὑπ᾽ ἀνάγκης. 
φεῦγε γὰρ οὐδ᾽ ἔθελεν μιχθήμεναι ἐν φιλότητι 
πατρὶ Διὶ Κρονίωνι: ἐτείρετο γὰρ φρένας αἰδοῖ 
καὶ νεμέσει: κατὰ γῆν δὲ καὶ ἀτρύγετον μέλαν ὕδωρ 
φεῦγεν, Ζεὺς δ᾽ ἐδίωκε: λαβεῖν δ᾽ ἐλιλαίετο θυμῷ 
ἄλλοτε μὲν κατὰ κῦμα πολυφλοίσβοιο θαλάσσης 
ἰχθύι εἰδομένην, πόντον πολὺν ἐξορόθυνεν, 
ἄλλοτ᾽ ἀν᾽ Ὠκεανὸν ποταμὸν καὶ πείρατα γαίης, 
ἄλλοτ᾽ ἀν᾽ ἤπειρον πολυβώλακα. γίγνετο δ᾽ αἰεὶ 
θηρί᾽ ὅσ᾽ ἤπειρος αἰνὰ τρέφει, ὄφρα φύγοι νιν. 
