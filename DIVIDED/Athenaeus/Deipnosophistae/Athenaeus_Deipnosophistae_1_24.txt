ἐχρῶντο δ᾽ ἐν τοῖς συμποσίοις καὶ κιθαρῳδοῖς
καὶ ὀρχησταῖς, ὡς οἱ μνηστῆρες. καὶ παρὰ Μενελάῳ
῾' '‘ἐμέλπετο θεῖος ἀοιδόσ᾽, δύο δὲ κυβιστητῆρες
μολπῆς ἐξάρχοντες ἐδίνευον. μολπῆς δὲ ἀντὶ τοῦ παιδιᾶς. σῶφρον δέ τι ἦν τὸ τῶν ἀοιδῶν γένος καὶ
φιλοσόφων διάθεσιν ἐπέχον. Ἀγαμέμνων γοῦν τὸν
ἀοιδὸν καταλείπει τῇ Κλυταιμνήστρᾳ φύλακα καὶ παραινετῆρά τινα: ὃς πρῶτον μὲν ἀρετὴν γυναικῶν
διερχόμενος ἐνέβαλλέ τινα φιλοτιμίαν εἰς καλοκἀγαθίαν, εἶτα διατριβὴν παρέχων ἡδεῖαν ἀπεπλάνα τὴν
διάνοιαν φαύλων ἐπινοιῶν. διὸ Αἴγισθος οὐ πρότερον
διέφθειρε τὴν γυναῖκα πρὶν τὸν ἀοιδὸν ἀποκτεῖναι
ἐν νήσῳ ἐρήμῃ. τοιοῦτός ἐστι καὶ ὁ παρὰ τοῖς
μνηστῆρσιν ἀείδων ἀνάγκῃ, ὃς τοὺς ἐφεδρεύοντας τῇ
Πηνελόπῃ ἐβδελύττετο. κοινῶς δέ που πάντας τοὺς
ἀοιδοὺς αἰδοίους τοῖς ἀνθρώποις εἶναί φησι: 
ὁ δὲ παρὰ Φαίαξι Δημόδοκος ᾁδει Ἄρεος καὶ Ἀφροδίτης συνουσίαν ῾',' οὐ διὰ τὸ ἀποδέχεσθαι τὸ
τοιοῦτον πάθος, ἀλλ᾽ ἀποτρέπων αὐτοὺς παρανόμων
ἔργων, &lt;ἢ&gt; εἰδὼς ἐν τρυφερῷ τινι βίῳ τεθραμμένους
κἀντεῦθεν ὁμοιότατα τοῖς τρόποις αὐτῶν τὰ πρὸς
ἀνάπαυσιν προφέρων. καὶ τοῖς μνηστῆρσιν ᾁδει πρὸς
τὴν αὐτὴν βουλὴν ὁ Φήμιος νόστον Ἀχαιῶν ῾'.'
καὶ αἱ Σειρῆνες δὲ ᾁδουσι τῷ Ὀδυσσεῖ τὰ μάλιστα
αὐτὸν τέρψοντα καὶ τὰ οἰκεῖα τῇ φιλοτιμίᾳ αὐτοῦ καὶ
πολυμαθείᾳ λέγουσαι. ‘ἴσμεν γάρ, φασί ῾',' τά τ᾽
ἄλλα καὶ ὅσσα γένηται ἐν χθονὶ πολυβοτείρῃ.'
οδ. 4.17 
οδ. 8.267 
οδ. 1.326 
οδ. 12.189 
οδ. 8.480 
τοὔνεκ᾽ ἄρα σφέας 
οἴμας Μοῦσ᾽ ἐδίδαξε φίλησέ τε φῦλον ἀοιδῶν. 
