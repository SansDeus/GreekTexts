ἐνδόξους δὲ ἑταίρας καὶ ἐπὶ κάλλει διαφερούσας
ἤνεγκεν καὶ ἡ Ναύκρατις: Δωρίχαν τε, ἣν ἡ καλὴ
Σαπφὼ ἐρωμένην γενομένην Χαράξου τοῦ ἀδελφοῦ
αὐτῆς κατ᾽ ἐμπορίαν εἰς τὴν Ναύκρατιν ἀπαίροντος
διὰ τῆς ποιήσεως διαβάλλει ῾' 'ὡς πολλὰ τοῦ
Χαράξου νοσφισαμένην. Ἡρόδοτος δ᾽ αὐτὴν Ῥοδῶπιν
καλεῖ ῾',' ἀγνοῶν ὅτι ἑτέρα τῆς Δωρίχης ἐστὶν
αὕτη, ἡ καὶ τοὺς περιβοήτους ὀβελίσκους ἀναθεῖσα ἐν
Δελφοῖς, ὧν μέμνηται Κρατῖνος διὰ τούτων ῾' '...
εἰς δὲ τὴν Δωρίχαν τόδ᾽ ἐποίησε τοὐπίγραμμα Ποσείδιππος,   καὶ ἐν τῇ Αἰθιοπίᾳ πολλάκις αὐτῆς
μνημονεύσας. ἐστὶ &lt;δὲ&gt; τόδε:
καὶ Ἀρχεδίκη δ᾽ ἦν ἐκ τῆς Ναυκράτεως καὶ αὐτὴ ἑταίρα
καλή. φιλεῖ γάρ πως ἡ Ναύκρατις, ὡς ὁ Ἡρόδοτός
φησιν ῾',' ἐπαφροδίτους ἔχειν τὰς ἑταίρας.
φρ. 138 β4 
ιι 135 
ι 110 κ 
λ. ς 
Δωρίχα, ὀστέα μὲν σὰ πάλαι κόνιν, ἕσσατο δ᾽ ἑσμὸς 
χαίτης ἥ τε μύρων ἔκπνοος ἀμπεχόνη, 
ᾗ ποτε τὸν χαρίεντα περιστέλλουσα Χάραξον 
σύγχρους ὀρθρινῶν ἥψαο κισσυβίων. 
Σαπφῷαι δὲ μένουσι φίλης ἔτι καὶ μενέουσιν 
ᾠδῆς αἱ λευκαὶ φθεγγόμεναι σελίδες. 
οὔνομα σὸν μακαριστόν, ὃ Ναύκρατις ὧδε φυλάξει, 
ἔστ᾽ ἂν ἴῃ Νείλου ναῦς ἐφ᾽ ἁλὸς πελάγη. 
