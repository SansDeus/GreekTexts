ὑποθέμενος οὖν κατηστερισμένον τὸ τοῦ
Νέστορος ποτήριον μεταβαίνει καὶ ἐπὶ τὰ κράτιστα
τῶν ἀπλανῶν ἀστέρων, οἷς δὴ τεκμαίρονται τὰ περὶ
τὴν ζωὴν οἱ ἄνθρωποι: ‘λέγω δὲ τὰς πελειάδας. ὅταν
γὰρ εἴπῃ:
πελειάδας οὐ σημαίνει τὰς ὄρνιθας, ἅς τινες ὑπονοοῦσι
περιστερὰς εἶναι, ἁμαρτάνοντες. ἕτερον γὰρ εἶναί φησιν Ἀριστοτέλης ῾' 'πελειάδα καὶ ἕτερον
περιστεράν. πελειάδας δ᾽ ὁ ποιητὴς καλεῖ νῦν τὰς
Πλειάδας, πρὸς ἃς σπόρος τε καὶ ἀμητὸς καὶ τῶν
καρπῶν, ἀρχὴ γενέσεως καὶ συναιρέσεως, καθά φησι
καὶ Ἡσίοδος ῾':'
καὶ Ἄρατος ῾':'
τὰς οὖν τῆς τῶν καρπῶν γενέσεως καὶ τελειώσεως
προσημαντικὰς Πλειάδας οἰκείως ἐνετόρευσε τῷ τοῦ σοφωτάτου Νέστορος ὁ ποιητὴς ποτηρίῳ: καὶ γὰρ τοῦτο τῆς
ἑτέρας τροφῆς δεκτικὸν ἀγγεῖον. διὸ καὶ τῷ Διὶ τὴν
ἀμβροσίαν τὰς Πελειάδας φέρειν φησί: 
οὐ γὰρ τὰς πελειάδας τὰς ὄρνεις φέρειν νομιστέον τῷ
Διὶ τὴν ἀμβροσίαν, ὡς &lt;οἱ&gt; πολλοὶ δοξάζουσιν ῾ἄσεμνον
γάῤ, ἀλλὰ τὰς Πλειάδας. οἰκεῖον γὰρ τὰς προσημαινούσας τῷ τῶν ἀνθρώπων γένει τὰς ὥρας, ταύτας καὶ
τῷ Διὶ φέρειν τὴν ἀμβροσίαν. διόπερ ἀπὸ τῶν πτηνῶν
αὐτὰς χωρίζει λέγων:
ὅτι δὲ τὰς Πλειάδας τὸ ἐνδοξότατον τῶν ἀπλανῶν
ἄστρων ὑπείληφε, δῆλον ἐκ τοῦ προτάττειν αὐτὰς κατὰ
τὴν τῶν ἄλλων συναρίθμησιν: 
ἐπλανήθησαν δ᾽ οἱ πολλοὶ νομίζοντες τὰς πελειάδας
ὄρνεις εἶναι πρῶτον μὲν ἐκ τοῦ ποιητικοῦ σχηματισμοῦ
τοῦ κατὰ τὴν πρόσθεσιν τοῦ γράμματος: ἔπειτα δ᾽ ὅτι
τὸ τρήρωνες μόνον ἐδέξαντο εἶναι ἐπίθετον πελειάδων,
ἐπεὶ διὰ τὴν ἀσθένειαν εὐλαβὴς ἡ ὄρνις αὕτη: τρεῖν
δ᾽ ἐστὶ τὸ εὐλαβεῖσθαι. πιθανὸν δ᾽ ἐστὶ τὸ ἐπίθετον
καὶ ἐπὶ τῶν Πλειάδων τιθέμενον: μυθεύονται γὰρ καὶ 
αὗται τὸν Ὠρίωνα φεύγειν, διωκομένης τῆς μητρὸς
αὐτῶν Πληιόνης ὑπὸ τοῦ Ὠρίωνος.
δύο δὲ πελειάδες ἀμφὶς ἕκαστον 
χρύσειαι νεμέθοντο, 
Πληιάδων Ἀτλαιγενέων ἐπιτελλομενάων 
ἄρχεσθ᾽ ἀμητοῖ᾽, ἀρότοιο δὲ δυσομενάων. 
αἳ μὲν ὁμῶς ὀλίγαι καὶ ἀφεγγέες, ἀλλ᾽ ὀνομασταὶ 
ἦρι καὶ ἑσπέριαι, Ζεὺς δ᾽ αἴτιος, εἱλίσσονται: 
ὅς σφισι καὶ θέρεος καὶ χείματος ἀρχομένοιο 
σημαίνειν ἐπένευσεν ἐπερχομένου τ᾽ ἀρότοιο. 
τῇ μέν τ᾽ οὐδὲ ποτητὰ παρέρχεται οὐδὲ Πέλειαι. 
η. α. ϝ 544 β2 
οπ. 383 
264 
οδ. 12.62 
τῇ μέν τ᾽ οὐδὲ ποτητὰ παρέρχεται οὐδὲ Πέλειαι 
τρήρωνες, ταί τ᾽ ἀμβροσίην Διὶ πατρὶ φέρουσι. 
ιλ. 18.485 
ἐν δὲ τὰ τείρεα πάντα τά τ᾽ οὐρανὸς ἐστεφάνωται, 
Πληιάδας θ᾽ Ὑάδας τε τό τε σθένος Ὠρίωνος 
ἄρκτον θ᾽, ἣν καὶ ἅμαξαν ἐπίκλησιν καλέουσιν. 
