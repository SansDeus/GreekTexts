τοσαῦτ᾽ οὖν καὶ περὶ τοῦ τῶν νεῶν καταλόγου οὐκ ἀπὸ Βοιωτῶν ἀρξάμενοι κατελέξαμεν, ἀλλ᾽
ἀπὸ πανηγυρικῶν πομπῶν. καὶ ἐπεὶ τὸν καλὸν Οὐλπιανὸν οἶδα πάλιν προβαλοῦντα ἡμῖν τίς αὕτη ἡ παρὰ 
τῷ Καλλιξείνῳ ἐγγυθήκη, φαμὲν αὐτῷ ὅτι καὶ λόγος
τις εἰς Λυσίαν ἀναφέρεται τὸν ῥήτορα περὶ ἐγγυθήκης ἐπιγραφόμενος, οὗ ἡ ἀρχή ῾':' ‘εἰ μὲν δίκαιον ἔλεγεν ἢ μέτριον, ἄνδρες δικασταί, Λυσιμένης.'
ἐν ᾧ προελθών φησιν: ‘οὐκ ἂν ἐσπούδαζον περὶ αὐτῆς τῆς ἐγγυθήκης δικαιολογεῖσθαι, ἣ οὔκ ἐστιν ἀξία
τριάκοντα δραχμῶν.' ὅτι δὲ χαλκῆ ἦν ἡ ἐγγυθήκη
ἑξῆς φησι: ‘πέρυσιν δὲ ἐπισκευάσαι αὐτὴν βουλόμενος
ἐξέδωκα εἰς τὸ χαλκεῖον: ἐστὶ γὰρ συνθετὴ καὶ Σατύρων ἔχει πρόσωπα καὶ βουκεφάλια. .... ἄλλο ἔτι
μέγεθος τὸ αὐτό. ὁ γὰρ αὐτὸς τεχνίτης πολλὰ σκεύη
ταὐτὰ καὶ ὅμοια ἐργάζεται.' ἐν τούτοις ὁ Λυσίας εἰπὼν ὅτι καὶ χαλκῆ ἦν ἡ ἐγγυθήκη, σαφῶς παρίστησιν, ὡς καὶ ὁ Καλλίξεινος εἴρηκε ῾',' λεβήτων
αὐτὰς ὑποθήματα εἶναι. οὕτως γὰρ καὶ Πολέμων
ὁ περιηγητὴς εἶπεν ἐν  τῶν πρὸς Ἀδαῖον καὶ Ἀντίγονον ῾' 'ἐξηγούμενος διάθεσιν ἐν Φλιοῦντι κατὰ
τὴν πολεμάρχειον στοὰν γεγραμμένην ὑπὸ Σίλλακος τοῦ
Ῥηγίνου, οὗ μνημονεύουσιν Ἐπίχαρμος ῾'
'καὶ Σιμωνίδης ῾',' λέγων οὕτως ῾':'‘ἐγγυθήκη καὶ ἐπ᾽ αὐτῆς κύπελλον.' Ἡγήσανδρος δὲ
ὁ Δελφὸς ἐν τῷ ἐπιγραφομένῳ ὑπομνήματι ἀνδριάντων καὶ ἀγαλμάτων ῾' 'Γλαύκου φησὶ τοῦ
Χίου τὸ ἐν Δελφοῖς ὑπόστημα οἷον ἐγγυθήκην τινὰ
σιδηρᾶν, ἀνάθημα Ἀλυάττου: οὗ ὁ Ἡρόδοτος μνημονεύει ῾' 'ὑποκρητηρίδιον αὐτὸ καλῶν. καὶ ὁ
&lt;μὲν&gt; Ἡγήσανδρος ταῦτα λέγει. εἴδομεν δ᾽ αὐτὸ
καὶ ἡμεῖς ἀνακείμενον ἐν Δελφοῖς ὡς ἀληθῶς θέας 
ἄξιον διὰ τὰ ἐν αὐτῷ ἐντετορευμένα ζῳδάρια καὶ ἄλλα
τινὰ ζῳύφια καὶ φυτάρια, ἐπιτίθεσθαι ἐπ᾽ αὐτῷ δυνάμενα καὶ κρατῆρας καὶ ἄλλα σκεύη. ἡ δ᾽ ὑπ᾽ Ἀλεξανδρέων καλουμένη ἀγγοθήκη τρίγωνός ἐστι, κατὰ μέσον κοίλη, δέχεσθαι δυναμένη ἐντιθέμενον κεράμιον.
ἔχουσι δὲ ταύτην οἱ μὲν πένητες ξυλίνην, οἱ δὲ πλούσιοι χαλκῆν ἢ ἀργυρᾶν.
φρ. 91 τυρ 
π. 199ξ 
φρ. 58 πρ. 
π. 293 λ 
φρ. 194 β4 
φρ. 58 πρ 
φηγ ιϝ 421 
ι 25 
γ# 
