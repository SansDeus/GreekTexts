ταῦτα τοῦ Οὐλπιανοῦ εἰπόντος ἐπιμαρτυρῶν
ὁ Λαρήνσιος καὶ συγκατατιθέμενος τῷ λόγῳ ἔφη
τὸν Μάριον τῶν ζῴων τούτων δορὰς εἰς τὴν Ῥώμην
ἀναπεπομφέναι, ἃς μηδένα εἰκάσαι δεδυνῆσθαι τίνος 
εἰσὶ διὰ τὸ παράδοξον τῆς ὄψεως: ἀνατεθεῖσθαί τε
τὰς δορὰς ταύτας ἐν τῷ τοῦ Ἡρακλέους ἱερῷ, ἐν ᾧ
οἱ τοὺς θριάμβους κατάγοντες στρατηγοὶ ἑστιῶσι τοὺς
πολίτας, καθάπερ πολλοὶ τῶν ἡμεδαπῶν ποιηταὶ καὶ
συγγραφεῖς εἰρήκασιν: ‘ὑμεῖς οὖν, ὦ γραμματικοί,
κατὰ τὸν Βαβυλώνιον Ἡρόδικον, μηδὲν τῶν τοιούτων ἱστοροῦντες,
κατὰ γὰρ τὸν κωμῳδιοποιὸν Ἀναξανδρίδην ῾':'
ἐπὶ τούτοις τοῖς λόγοις ἀναχωροῦντες οἱ πολλοὶ λεληθότως διέλυσαν τὴν συνουσίαν.
φεύγετ᾽, Ἀριστάρχειοι, ἐπ᾽ εὐρέα νῶτα θαλάττης 
Ἑλλάδα, τῆς ξουθῆς δειλότεροι κεμάδος, 
γωνιοβόμβυκες, μονοσύλλαβοι, οἷσι μέμηλε 
τὸ σφὶν καὶ σφῶιν καὶ τὸ μὶν ἠδὲ τὸ νίν. 
τοῦθ᾽ ὑμῖν εἴη δυσπέμφελον: Ἡροδίκῳ δὲ 
Ἑλλὰς ἀεὶ μίμνοι καὶ θεόπαις Βαβυλών.' 
ἡδονὴν ἔχει, 
ὅταν τις εὕρῃ καινὸν ἐνθύμημά τι, 
δηλοῦν ἅπασιν: οἱ δ᾽ ἑαυτοῖσιν σοφοὶ 
πρῶτον μὲν οὐκ ἔχουσι τῆς τέχνης κριτήν, 
εἶτα φθονοῦνται. χρὴ γὰρ εἰς ὄχλον φέρειν 
ἅπανθ᾽ ὅσ᾽ ἄν τις καινότητ᾽ ἔχειν δοκῇ. 
ιι 159 κ 
