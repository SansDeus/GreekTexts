καὶ τῶν κρεῶν δὲ μοῖραι ἐνέμοντο: ὅθεν ἐίσας
φησὶ τὰς δαῖτας ἀπὸ τῆς ἰσότητος. τὰ γὰρ δεῖπνα
δαῖτας ἔλεγον ἀπὸ τοῦ δατεῖσθαι, οὐ μόνον τῶν κρεῶν
διανεμομένων ἀλλὰ καὶ τοῦ οἴνου ῾':' 
καί: 
ἐκ τούτων δ᾽ ἐπείσθη Ζηνόδοτος δαῖτα ἐίσην τὴν
ἀγαθὴν λέγεσθαι. ἐπεὶ γὰρ ἡ τροφὴ τῷ ἀνθρώπῳ
ἀγαθὸν ἀναγκαῖον ἦν, ἐπεκτείνας, φησίν, εἴρηκεν ἐίσην: ἐπεὶ οἱ πρῶτοι ἄνθρωποι, οἷς δὴ οὐ παρῆν
ἄφθονος τροφή, ἄρτι φαινομένης ἀθρόον ἐπ᾽ αὐτὴν
ἰόντες βίᾳ ἥρπαζον καὶ ἀφῃροῦντο τοὺς ἔχοντας, καὶ
μετὰ τῆς ἀκοσμίας ἐγίνοντο καὶ φόνοι. ἐξ ὧν εἰκὸς
λεχθῆναι καὶ τὴν ἀτασθαλίαν, ὅτι ἐν ταῖς θαλίαις
τὰ πρῶτα ἐξημάρτανον οἱ ἄνθρωποι εἰς ἀλλήλους.
ὡς δὲ παρεγένετο αὐτοῖς πολλὴ ἐκ τῆς Δήμητρος,
διένεμον ἑκάστῳ ἴσην, καὶ οὕτως εἰς κόσμον ἦλθε τοῖς
ἀνθρώποις τὰ δόρπα. διὸ ἄρτου τε ἐπίνοια πέμματός
τε εἰς ἴσον διαμεμοιραμένου καὶ τοῖς διαπίνουσιν
ἄλεισα: καὶ γὰρ ταῦτα εἰς &lt;τὸ&gt; ἴσον χωρούντων
ἐγίνετο. ὥστε ἡ τροφὴ δαὶς ἐπὶ τῷ δαίεσθαι λέγεται,
ὅ ἐστι διαμοιρᾶσθαι ἐπ᾽ ἴσης: καὶ ὁ τὰ κρέα ὀπτῶν
δαιτρός, ἐπεὶ ἴσην ἑκάστῳ μοῖραν ἐδίδου. καὶ ἐπὶ
μόνων ἀνθρώπων δαῖτα λέγει ὁ ποιητής, ἐπὶ δὲ θηρίων οὐκ ἔτι. ἀγνοῶν δὲ ταύτης τῆς φωνῆς τὴν δύναμιν Ζηνόδοτος ἐν τῇ κατ᾽ αὐτὸν ἐκδόσει γράφει
: 
τὴν τῶν γυπῶν καὶ τῶν ἄλλων οἰωνῶν τροφὴν οὕτω
καλῶν, μόνου ἀνθρώπου χωροῦντος &lt;εἰς&gt; τὸ ἴσον ἐκ
τῆς πρόσθεν βίας. διὸ καὶ μόνου τούτου ἡ τροφὴ
δαίς: καὶ μοῖρα τὸ ἑκάστῳ διδόμενον. οὐκ ἔφερον δὲ
οἴκαδε παρ᾽ Ὁμήρῳ οἱ δαιτυμόνες τὰ λειπόμενα, ἀλλὰ
κορεσθέντες κατέλιπον παρ᾽ οἷς ἦν ἡ δαίς: καὶ ἡ
ταμία λαβοῦσα εἶχεν, ἵνα ἄν τις ἀφίκηται ξένος,
ἔχοι δοῦναι αὐτῷ.
οδ. 8.98 
ἤδη μὲν δαιτὸς κεκορήμεθα θυμὸν ἐίσης. 
ιλ. 9.225 
χαῖρ᾽, Ἀχιλεῦ, δαιτὸς μὲν ἐίσης οὐκ ἐπιδευεῖς. 
ιλ. 1.4 
αὐτοὺς δὲ ἑλώρια τεῦχε κύνεσσιν 
οἰωνοῖσί τε δαῖτα, 
