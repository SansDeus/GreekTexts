Ἀριστοτέλης δ᾽ ἐν δευτέρῳ Ἐρωτικῶν ῾' 'καὶ Ἀρίστων ὁ περιπατητικός, Κεῖος δὲ τὸ γένος, ἐν  Ἐρωτικῶν Ὁμοίων φασὶν ὅτι οἱ ἀρχαῖοι διὰ τοὺς περὶ τὸν
οἶνον πόνους τῶν κεφαλαλγιῶν δεσμοὺς εὕρισκον τοὺς 
τυχόντας, τῆς τῶν κροτάφων συνδέσεως ὠφελεῖν δοκούσης: οἱ δ᾽ ὕστερον ἅμα τῷ κροτάφῳ προσέβαλόν
τινα καὶ κόσμον οἰκεῖον τῇ παρὰ τὸν οἶνον διαγωγῇ,
μηχανησάμενοι τὸν στέφανον. βέλτιον δὲ διὰ τὸ πάσας
τὰς αἰσθήσεις ἐν τῇ κεφαλῇ εἶναι ταύτην στεφανοῦσθαι ἢ διὰ τὸ συμφέρειν ἐσκεπάσθαι καὶ συνδεδέσθαι
τοὺς κροτάφους πρὸς τὸν οἶνον.' ἐστεφανοῦντο δὲ καὶ
τὸ μέτωπον, ὡς ὁ καλὸς Ἀνακρέων ἔφη ῾':'
ἐστεφανοῦντο δὲ καὶ τὰ στήθη καὶ ἐμύρουν ταῦτα,
ἐπεὶ αὐτόθι ἡ καρδία. ἐκάλουν δὲ καὶ οἷς περιεδέοντο
τὸν τράχηλον στεφάνους ὑποθυμίδας, ὡς Ἀλκαῖος
ἐν τούτοις ῾':'
καὶ Σαπφώ ῾':'
καὶ Ἀνακρέων ῾':'
Αἰσχύλος δ᾽ ἐν τῷ Λυομένῳ Προμηθεῖ σαφῶς φησιν
῾' 'ὅτι ἐπὶ   τιμῇ τοῦ Προμηθέως τὸν στέφανον περιτίθεμεν τῇ κεφαλῇ, ἀντίποινα τοῦ ἐκείνου
δεσμοῦ, καίτοι ἐν τῇ ἐπιγραφομένῃ Σφιγγὶ εἰπών ῾':' 
Σαπφὼ δ᾽ ἁπλούστερον τὴν αἰτίαν ἀποδίδωσιν τοῦ
στεφανοῦσθαι ἡμᾶς, λέγουσα τάδε ῾':'
ὡς εὐανθέστερον γὰρ καὶ κεχαρισμένον μᾶλλον τοῖς
θεοῖς παραγγέλλει στεφανοῦσθαι τοὺς θύοντας. Ἀριστοτέλης δ᾽ ἐν τῷ Συμποσίῳ φησὶν ῾' 'ὅτι
οὐδὲν κολοβὸν προσφέρομεν πρὸς τοὺς θεούς, ἀλλὰ
τέλεια καὶ ὅλα. τὸ δὲ πλῆρες τέλειόν ἐστιν. τὸ δὲ
στέφειν πλήρωσίν τινα σημαίνει. Ὅμηρος: 
καί: 
‘τοὺς γὰρ αὖ τὴν ὄψιν ἀμόρφους, φησίν, ἀναπληροῖ
ἡ τοῦ λέγειν πιθανότης ἔοικεν οὖν ὁ στέφανος τοῦτο
ποιεῖν βούλεσθαι. διὸ καὶ περὶ τὰ πένθη τοὐναντίον
παρασκευάζομεν. ὁμοπαθείᾳ γὰρ τοῦ κεκμηκότος κολοβοῦμεν ἡμᾶς αὐτοὺς τῇ τε κουρᾷ τῶν τριχῶν καὶ τῇ
τῶν στεφάνων ἀφαιρέσει.'
φρ. 80 ρ 
φρ. 54 β4 
φρ. 36 β 
φρ. 46 
φρ. 39 
φρ. 202 ν 
φρ. 235 
φρ. 78 β4 
φρ. 98 ρ 
β# 
ἐπὶ δ᾽ ὀφρύσιν σελίνων στεφανίσκους 
θέμενοι θάλειαν ἑορτὴν ἀγάγωμεν Διονύσῳ. 
ἀλλ᾽ ἀνήτω μὲν περὶ ταῖς δέραισι 
περθέτω πλεκτὰς ὑποθυμίδας τίς. 
καὶ πολλαὶς ὑποθυμίδας 
πλεκταὶς ἀμπ᾽ ἀπαλᾷ δέρᾳ. 
πλεκτὰς δ᾽ ὑποθυμίδας περὶ στήθεσι λωτίνας ἔθεντο. 
τῷ δὲ ξένῳ γε στέφανον, ἀρχαῖον στέφος, 
δεσμῶν ἄριστος ἐκ Προμηθέως λόγου. 
σὺ δὲ στεφάνοις, ὦ Δίκα, περθέσθ᾽ ἐραταῖς φόβαισιν 
ὅρπακας ἀνήτοιο συνερραις ἁπαλαῖσι χερσίν. 
εὐανθέα γὰρ πέλεται καὶ Χάριτες μάκαιρα 
μᾶλλον προσόρην, ἀστεφανώτοισι δ᾽ ἀπυστρέφονται. 
ιλ. 1.470 
κοῦροι δὲ κρητῆρας ἐπεστέψαντο ποτοῖο. 
οδ. 8.170 
ἀλλὰ θεὸς μορφὴν ἔπεσι στέφει. 
