Δίφιλος 
δ᾽ ἐν Ἀπολειπούσῃ μάγειρόν τινα παράγων ποιεῖ τάδε
λέγοντα ῾':'
ιι 545 κ 
πόσοι τὸ πλῆθός εἰσιν οἱ κεκλημένοι 
εἰς τοὺς γάμους, βέλτιστε, καὶ πότερ᾽ Ἀττικοὶ 
ἅπαντες ἢ κἀκ τοὐμπορίου τινές;  τί δαὶ
Β. 
τοῦτ᾽ ἐστὶ πρὸς σὲ τὸν μάγειρον;  τῆς τέχνης
Α. 
ἡγεμονία τίς ἐστιν αὕτη σοι, πάτερ, 
τὸ τῶν ἐδομένων τὰ στόματα προειδέναι. 
οἷον Ῥοδίους κέκληκας: εἰσιοῦσι δὸς 
εὐθὺς ἀπὸ θερμοῦ τὴν μεγάλην αὐτοῖς σπάσαι, 
ἀποζέσας σίλουρον ἢ λεβίαν, ἐφ᾽ ᾧ 
χαριεῖ πολὺ μᾶλλον ἢ μυρίνην προσεγχέας. 
ἀστεῖον ὁ σιλουρισμός.  ἂν Βυζαντίους,
Β. 
Α. 
ἀψινθίῳ σφιν δεῦσον ὅσα γ᾽ ἂν παρατιθῇς, 
κάθαλα ποιήσας πάντα κἀσκοροδισμένα. 
διὰ γὰρ τὸ πλῆθος τῶν παρ᾽ αὐτοῖς ἰχθύων 
πάντες βλιχανώδεις εἰσὶ καὶ μεστοὶ λάπης. 
Μένανδρος δ᾽ ἐν Τροφωνίῳ ῾':'
ιϝ 205 μ 
ξένου τὸ δεῖπνόν ἐστιν ὑποδοχή.  τίνος;
Β. 
ποδαποῦ; διαφέρει τῷ μαγείρῳ τοῦτο γάρ. 
οἷον τὰ νησιωτικὰ ταυτὶ ξενύδρια, 
ἐν προσφάτοις ἰχθυδίοις τεθραμμένα 
καὶ παντοδαποῖς, τοῖς ἁλμίοις μὲν οὐ πάνυ 
ἁλίσκετ᾽, ἀλλ᾽ οὕτως παρέργως ἅπτεται: 
τὰς δ᾽ ὀνθυλεύσεις καὶ τὰ κεκαρυκευμένα 
μᾶλλον προσεδέξατ᾽. Ἀρκαδικὸς τοὐναντίον 
ἀθάλασσος ὢν τοῖς λοπαδίοις ἁλίσκεται: 
Ἰωνικὸς πλούταξ ὑποστάσεις ποιῶν 
κάνδαυλον, ὑποβινητιῶντα βρώματα. 
