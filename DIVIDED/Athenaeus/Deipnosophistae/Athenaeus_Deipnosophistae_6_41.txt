Μοσχίωνος δέ τινος παρασίτου μνημονεύων
Ἄλεξις ἐν Τροφωνίῳ παραμασήτην αὐτὸν ἐν τούτοις
καλεῖ ῾':' 
ἐν δὲ τῷ Παγκρατιαστῇ Ἄλεξις τρεχεδείπνους καταλέγων φησίν ῾':'
Κυρηβίων δ᾽ ἐπεκαλεῖτο Ἐπικράτης ὁ Αἰσχίνου τοῦ
ῥήτορος κηδεστής, ὥς φησι Δημοσθένης ἐν τῷ περὶ
τῆς παραπρεσβείας ῾%14 '.' τῶν δὲ τοιούτων ἐπιθέτων ἃ ἐπὶ χλεύῃ Ἀθηναῖοι παίζοντες ἔλεγον μνημονεύει Ἀναξανδρίδης ἐν Ὀδυσσεῖ οὕτως ῾':'
ιι 383 κ 
ιι 359 κ 
287 
ιι 148 κ 
εἶθ᾽ ὁ Μοσχίων 
ὁ παραμασήτης ἐν βροτοῖς αὐδώμενος. 
πρῶτον μὲν ἦν σοι Καλλιμέδων ὁ Κάραβος, 
ἔπειτα Κόρυδος, Κωβίων, Κυρηβίων, 
ὁ Σκόμβρος, ἡ Σεμίδαλις.  Ἡράκλεις φίλε,
Β. 
ἀγοράσματ᾽, οὐ συμπόσιον εἴρηκας, γύναι. 
ὑμεῖς γὰρ ἀλλήλους ἀεὶ χλευάζετ᾽, οἶδ᾽ ἀκριβῶς. 
ἂν μὲν γὰρ ᾖ τις εὐπρεπής, ἱερὸν γάμον καλεῖτε. 
ἐὰν δὲ μικρὸν παντελῶς ἀνθρώπιον, σταλαγμόν: 
λαμπρός τις ἐξελήλυθ᾽ .... ὄλολυς οὗτός ἐστι: 
λιπαρὸς περιπατεῖ Δημοκλῆς, ζωμὸς κατωνόμασται: 
χαίρει τις αὐχμῶν ἢ ῥυπῶν, κονιορτὸς ἀναπέφηνεν: 
ὄπισθεν ἀκολουθεῖ κόλαξ τῳ, λέμβος ἐπικέκληται: 
τὰ πόλλ᾽ ἄδειπνος περιπατεῖ, κεστρῖνός ἐστι νῆστις: 
εἰς τοὺς καλοὺς δ᾽ ἄν τις βλέπῃ, καπνὸς θεατροποιός: 
ὑφείλετ᾽ ἄρνα ποιμένος παίζων, Ἀτρεὺς ἐκλήθη: 
ἐὰν δὲ κριόν, Φρίξος, ἂν δὲ κωδάριον, Ἰάσων. 
