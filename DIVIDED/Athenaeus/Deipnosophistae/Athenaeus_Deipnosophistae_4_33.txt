Λυκέας δ᾽ ἐν τοῖς Αἰγυπτιακοῖς προκρίνων
τὰ Αἰγυπτιακὰ δεῖπνα τῶν Περσικῶν ‘Αἰγυπτίων ἐπιστρατευσάντων, φησίν, ἐπὶ Ὦχον τὸν Περσῶν βασιλέα
καὶ νικηθέντων ἐπεὶ ἐγένετο αἰχμάλωτος ὁ τῶν Αἰγυπτίων βασιλεύς, ὁ Ὦχος αὐτὸν φιλανθρώπως ἄγων
ἐκάλεσε καὶ ἐπὶ δεῖπνον. τῆς οὖν παρασκευῆς γενομένης λαμπρᾶς ὁ Αἰγύπτιος κατεγέλα ὡς εὐτελῶς τοῦ
Πέρσου διαιτωμένου. ‘εἰ δὲ θέλεις εἰδέναι, ἔφη, ὦ
βασιλεῦ, πῶς δεῖ σιτεῖσθαι τοὺς εὐδαίμονας βασιλέας,
ἐπίτρεψον τοῖς ἐμοῖς ποτε γενομένοις μαγείροις παρασκευάσαι σοι Αἰγύπτιον δεῖπνον.' καὶ κελεύσαντος ἐπεὶ
παρεσκευάσθη, ἡσθεὶς ὁ Ὦχος τῷ δείπνῳ ‘κακὸν κακῶς σε, ἔφη, ὦ Αἰγύπτιε, ἀπολέσειαν οἱ θεοί, ὅστις
δεῖπνα τοιαῦτα καταλιπὼν ἐπεθύμησας θοίνης
εὐτελεστέρας.' τίνα δ᾽ ἦν τὰ Αἰγύπτια δεῖπνα Πρωταγορίδης ἐν τῷ  περὶ Δαφνικῶν ἀγώνων διδάσκει
ἡμᾶς λέγων οὕτως ῾':' ‘τρίτη δέ ἐστιν ἰδέα
δείπνων Αἰγυπτιακὴ τραπεζῶν μὲν οὐ παρατιθεμένων,
πινάκων δὲ περιφερομένων.'
α# 
φηγ ιϝ 484 
