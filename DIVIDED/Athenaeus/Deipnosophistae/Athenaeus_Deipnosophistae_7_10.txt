ἀλλὰ καὶ οἱ Κυρηναικοὶ καὶ &lt;οἱ&gt; Μνησιστράτειοι δὲ
καλούμενοι: καὶ γὰρ οὗτοι ζῆν μὲν ἡδέως ... χαίρουσιν,
ὥς φησι Ποσειδώνιος. οὐ μακρὰν δὲ τούτων ἦν
καὶ Σπεύσιππος ὁ Πλάτωνος ἀκουστὴς καὶ συγγενής:
Διονύσιος γοῦν ὁ τύραννος ἐν ταῖς πρὸς αὐτὸν
ἐπιστολαῖς καὶ τὰ τῆς φιληδονίας αὐτοῦ διεξερχόμενος
ἔτι τε τῆς φιλαργυρίας ἐρανίζεσθαί τε παρὰ πολλῶν
αὐτὸν διελέγχων ὀνειδίζει καὶ τὸν Λασθενείας τῆς
Ἀρκαδικῆς ἑταίρας ἔρωτα ἐπὶ πᾶσίν τε λέγει τάδε:
‘σύ τισι φιλαργυρίαν ὀνειδίζεις αὐτὸς μηδὲν ἐλλελοιπὼς
αἰσχροκερδείας; τί γὰρ οὐ πεποίηκας; οὐχ ὑπὲρ ὧν
Ἑρμείας ὤφειλεν αὐτὸς ἐκτετικὼς ἔρανον συνάγειν
ἐπιχειρεῖς;᾽
ἀσπάζονται δὲ οὐ μόνον οἱ Ἐπικούρειοι τὴν ἡδονήν, 
