κατὰ τὸν πάνσοφον Εὐριπίδην ῾',' ἑταῖρε
Τιμόκρατες, οὐκ ἂν δυναίμην ἀπομνημονεύειν ἔτι σοι
τῶν πολλάκις λεχθέντων ἐν τοῖς περισπουδάστοις τούτοις συμποσίοις διά τε τὴν ποικιλίαν καὶ τὴν ὁμοιότητα τῶν ἀεὶ καινῶς προσευρισκομένων. καὶ γὰρ καὶ
περὶ τάξεως τῶν περιφορῶν πολλάκις ἐλέχθη καὶ περὶ
τῶν μετὰ τὸ δεῖπνον ἐπιτελουμένων, ἅπερ καὶ μόλις
ἀναπεμπάζομαι, εἰπόντος τινὸς τῶν ἑταίρων τὰ ἐκ
τῶν Λακώνων Πλάτωνος ἰαμβεῖα ῾':'
Εἴ μοι τὸ Νεστόρειον εὔγλωσσον μέλος 
Ἀντήνορός τε τοῦ Φρυγὸς δοίη θεός, 
ἅνδρες δεδειπνήκασιν ἤδη;  σχεδὸν ἅπαντες.  εὖ γε:
Β. 
Α. 
τί οὐ τρέχων &lt;σὺ&gt; τὰς τραπέζας ἐκφέρεις; ἐγὼ δὲ 
λίτρον παραχέων ἔρχομαι.  κἀγὼ δὲ παρακορήσων.
Β. 
σπονδὰς δ᾽ ἔπειτα παραχέας τὸν κότταβον παροίσω: 
τῇ παιδὶ τοὺς αὐλοὺς ἐχρῆν ἤδη πρὸ χειρὸς εἶναι 
καὶ προαναφυσᾶν. τὸ μύρον ἤδη παράχεον βαδίζων 
Αἰγύπτιον κᾆτ᾽ ἴρινον: στέφανον δ᾽ ἔπειθ᾽ ἑκάστῳ 
δώσω φέρων τῶν ξυμποτῶν. νεοκρᾶτά τις ποιείτω. 
καὶ δὴ κέκραται.  τὸν λιβανωτὸν ἐπιτιθεὶς εἶπε ...
Α. 
Β. 
σπονδὴ μὲν ἤδη γέγονε καὶ πίνοντές εἰσι πόρρω: 
καὶ σκόλιον ᾖσται, κότταβος δ᾽ ἐξοίχεται θύραζε. 
αὐλοὺς δ᾽ ἔχουσά τις κορίσκη Καρικὸν μέλος &lt;τι&gt; 
μελίζεται τοῖς συμπόταις: κἄλλην τρίγωνον εἶδον 
ἔχουσαν, εἶτ᾽ ᾖδεν πρὸς αὐτὸ μέλος Ἰωνικόν τι. 
φρ. 899 ν 
ι 620 κ 
