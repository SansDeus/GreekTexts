περὶ δὲ τῆς προσηγορίας τῶν σύκων λέγων
Τρύφων ἐν δευτέρῳ φυτῶν ἱστορίας ῾' 'Ἀνδροτίωνά φησιν ἐν Γεωργικῷ ἱστορεῖν Συκέα ἕνα
τινὰ τῶν Τιτάνων διωκόμενον ὑπὸ Διὸς τὴν μητέρα
Γῆν ὑποδέξασθαι καὶ ἀνεῖναι τὸ φυτὸν εἰς διατριβὴν
τῷ παιδί, ἀφ᾽ οὗ καὶ Συκέαν πόλιν εἶναι ἐν Κιλικίᾳ.
Φερένικος δ᾽ ὁ ἐποποιός, Ἡρακλεώτης δὲ γένος, ἀπὸ
Συκῆς τῆς Ὀξύλου θυγατρὸς προσαγορευθῆναι: Ὄξυλον γὰρ τὸν Ὀρείου Ἁμαδρυάδι τῇ ἀδελφῇ μιγέντα
μετ᾽ ἄλλων γεννῆσαι Καρύαν, Βάλανον, Κράνειαν,
Μορέαν, Αἴγειρον, Πτελέαν, Ἄμπελον, Συκῆν: καὶ
ταύτας Ἁμαδρυάδας νύμφας καλεῖσθαι καὶ ἀπ᾽ αὐτῶν
πολλὰ τῶν δένδρων προσαγορεύεσθαι. ὅθεν καὶ τὸν
Ἱππώνακτα φάναι ῾':'
Σωσίβιος δ᾽ ὁ Λάκων ῾' 'ἀποδεικνὺς εὕρημα
Διονύσου τὴν συκῆν διὰ τοῦτό φησι καὶ Λακεδαιμονίους
Συκίτην Διόνυσον τιμᾶν. Νάξιοι δέ, ὡς Ἀνδρίσκος,
ἔτι δ᾽ Ἀγλαοσθένης ἱστοροῦσι ῾',' Μειλίχιον
καλεῖσθαι τὸν Διόνυσον διὰ τὴν τοῦ συκίνου καρποῦ
παράδοσιν. διὸ καὶ τὸ πρόσωπον τοῦ θεοῦ παρὰ τοῖς
Ναξίοις τὸ μὲν τοῦ Βακχέως Διονύσου καλουμένου 
εἶναι ἀμπέλινον, τὸ δὲ τοῦ Μειλιχίου σύκινον. τὰ γὰρ
σῦκα μείλιχα καλεῖσθαι.
φρ. 119 ϝ 
φρ. 34 
φηγ ιι 628 
φηγ ιϝ 304 
συκῆν μέλαιναν ἀμπέλου κασιγνήτην. 
