γριφώδη δ᾽ ἐστὶ καὶ Σιμωνίδῃ ταῦτα πεποιημένα, ὥς φησι Χαμαιλέων ὁ Ἡρακλεώτης ἐν τῷ περὶ
Σιμωνίδου ῾' '
φασὶ δ᾽ οἳ μὲν ἐπί τινος τῶν ἀρχαίων ἀναθημάτων
ἐν Χαλκίδι τοῦτ᾽ ἐπιγεγράφθαι, πεποιῆσθαι δ᾽ ἐν αὐτῷ
τράγον καὶ δελφῖνα, περὶ ὧν εἶναι τὸν λόγον τοῦτον.
οἳ δὲ εἰς ἐπιτόνιον ψαλτήριον δελφῖνα καὶ τράγον
εἰργασμένον εἰρῆσθαι, καὶ εἶναι τὸν βουφόνον καὶ τοῦ
Διονύσου θεράποντα τὸν διθύραμβον. οἳ δέ φασιν
ἐν Ἰουλίδι τὸν τῷ Διονύσῳ θυόμενον βοῦν ὑπό τινος
τῶν νεανίσκων παίεσθαι πελέκει. πλησίον δὲ τῆς
ἑορτῆς οὔσης εἰς χαλκεῖον δοθῆναι τὸν πέλεκυν: τὸν
οὖν Σιμωνίδην ἔτι νέον ὄντα βαδίσαι πρὸς τὸν χαλκέα
κομιούμενον αὐτόν. ἰδόντα δὲ καὶ τὸν τεχνίτην κοιμώμενον καὶ τὸν ἀσκὸν καὶ τὸν καρκίνον εἰκῇ κείμενον
καὶ ἐπαλλήλως ἔχοντα τὰ ἔμπροσθεν, οὕτως ἐλθόντα
εἰπεῖν πρὸς τοὺς συνήθεις τὸ προειρημένον πρόβλημα.
τὸν μὲν γὰρ τοῦ ἐρίφου πατέρα τὸν ἀσκὸν εἶναι, σχέτλιον δὲ ἰχθὺν τὸν καρκίνον, νυκτὸς δὲ παῖδα τὸν
ὕπνον, βουφόνον δὲ καὶ Διονύσου θεράποντα τὸν πέλεκυν. πεποίηκε δὲ καὶ ἕτερον ἐπίγραμμα ὁ Σιμωνίδης,
ὃ παρέχει τοῖς ἀπείροις τῆς ἱστορίας ἀπορίαν ῾':'
λέγεται δὲ ἐν τῇ Καρθαίᾳ διατρίβοντα αὐτὸν διδάσκειν
τοὺς χορούς. εἶναι δὲ τὸ χορηγεῖον ἄνω πρὸς Ἀπόλλωνος ἱερῷ μακρὰν τῆς θαλάσσης. ὑδρεύεσθαι οὖν 
καὶ τοὺς ἄλλους καὶ τοὺς περὶ τὸν Σιμωνίδην κάτωθεν,
ἔνθα ἦν ἡ κρήνη. ἀνακομίζοντος δ᾽ αὐτοῖς τὸ ὕδωρ
ὄνου, ὃν ἐκάλουν Ἐπειὸν διὰ τὸ μυθολογεῖσθαι τοῦτο
δρᾶν ἐκεῖνον καὶ ἀναγεγράφθαι ἐν τῷ τοῦ Ἀπόλλωνος
ἱερῷ τὸν Τρωικὸν μῦθον, ἐν ᾧ ὁ Ἐπειὸς ὑδροφορεῖ
τοῖς Ἀτρείδαις, ὡς καὶ Στησίχορός φησιν ῾':'
ὑπαρχόντων οὖν τούτων ταχθῆναί φασι τῷ μὴ παραγινομένῳ τῶν χορευτῶν εἰς τὴν ὡρισμένην ὥραν παρέχειν τῷ ὄνῳ χοίνικα κριθῶν. τοῦτ᾽ οὖν κἀν τῷ
ποιήματι λέγεσθαι, καὶ εἶναι τὸν μὲν οὐ φέροντα τὸ
τοῦ τέττιγος ἄεθλον τὸν οὐκ ἐθέλοντα ᾁδειν, Πανοπηιάδην δὲ τὸν ὄνον, μέγα δὲ δεῖπνον τὴν χοίνικα
τῶν κριθῶν.
φρ. 172 β 
φρ. 173 
φρ. 18 
μιξονόμου τε πατὴρ ἐρίφου καὶ σχέτλιος ἰχθὺς 
πλησίον ἠρείσαντο καρήατα: παῖδα δὲ νυκτὸς 
δεξάμενοι βλεφάροισι Διωνύσοιο ἄνακτος 
βουφόνον οὐκ ἐθέλουσι τιθηνεῖσθαι θεράποντα. 
φημὶ τὸν οὐκ ἐθέλοντα φέρειν τέττιγος ἄεθλον 
τῷ Πανοπηιάδῃ δώσειν μέγα δεῖπνον Ἐπειῷ. 
ᾤκτειρε γὰρ αὐτὸν ὕδωρ ἀεὶ φορέοντα Διὸς κούρα 
βασιλεῦσιν. 
