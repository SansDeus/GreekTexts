ΒΑΥΚΑΛΙΣ. ἐν Ἀλεξανδρείᾳ καὶ αὕτη, ὡς Σώπατρος ὁ παρῳδός:
καὶ πάλιν
κατασκευάζουσι δέ, φησίν, οἱ ἐν Ἀλεξανδρείᾳ τὴν
ὕαλον μεταρρυθμίζοντες πολλαῖς καὶ ποικίλαις ἰδέαις
ποτηρίων, παντὸς τοῦ πανταχόθεν κατακομιζομένου
κεράμου τὴν ἰδέαν μιμούμενοι. Λύσιππον τὸν ἀνδριαντοποιόν φασι Κασάνδρῳ χαριζόμενον, ὅτε συνῴκισε
τὴν Κασάνδρειαν, φιλοδοξοῦντι καὶ βουλομένῳ ἴδιόν 
τινα εὑρέσθαι κέραμον διὰ τὸ πολὺν ἐξάγεσθαι τὸν
Μενδαῖον οἶνον ἐκ τῆς πόλεως, φιλοτιμηθῆναι καὶ
πολλὰ καὶ παντοδαπὰ γένη παραθέμενον κεραμίων ἐξ
ἑκάστου ἀποπλασάμενον ἴδιον ποιῆσαι πλάσμα.
βαυκαλὶς ἡ τετράκυκλος. 
νᾶμα μελισσῶν ἡδὺ μὲν ὄρθρου 
καταβαυκαλίσαι τοῖς ὑπὸ πολλῆς 
κραιπαλοβόσκου δίψης κατόχοις. 
