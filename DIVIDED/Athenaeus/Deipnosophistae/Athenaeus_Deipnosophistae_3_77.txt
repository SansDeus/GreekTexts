Ἀρχέστρατος δ᾽ ἐν τῇ Γαστρονομίᾳ περὶ
ἀλφίτων καὶ ἄρτων οὕτως ἐκτίθεται ῾':'
ταῦτ᾽ εἰπὼν ὁ τένθης Ἀρχέστρατος καὶ τὸν τῶν ἄρτων ποιητὴν ἔχειν συμβουλεύει Φοίνικα ἢ Λυδόν:
ἠγνόει γὰρ τοὺς ἀπὸ τῆς Καππαδοκίας ἀρτοποιοὺς
ἀρίστους ὄντας. λέγει δ᾽ οὕτως ῾':'
φρ. 3 ρι 
φρ. 4 
πρῶτα μὲν οὖν δώρων μεμνήσομαι ἠυκόμοιο 
Δήμητρος, φίλε Μόσχε: σὺ δ᾽ ἐν φρεσὶ βάλλεο σῇσιν. 
ἔστι γὰρ οὖν τὰ κράτιστα λαβεῖν βέλτιστά τε πάντων, 
εὐκάρπου κριθῆς καθαρῶς ἠσσημένα πάντα, 
ἐν Λέσβῳ κλεινῆς Ἐρέσου περικύμονι μαστῷ, 
λευκότερ᾽ αἰθερίας χιόνος. θεοὶ εἴπερ ἔδουσιν 
ἄλφιτ᾽, ἐκεῖθεν ἰὼν Ἑρμῆς αὐτοῖς ἀγοράζει. 
ἐστὶ δὲ κἀν Θήβαις ταῖς ἑπταπύλοις ἐπιεικῆ 
κἀν Θάσῳ ἔν τ᾽ ἄλλαις πόλεσίν τισιν, ἀλλὰ γίγαρτα 
φαίνονται πρὸς ἐκεῖνα: σαφεῖ τάδ᾽ ἐπίστασο δόξῃ. 
στρογγυλοδίνητος δὲ τετριμμένος εὖ κατὰ χεῖρα 
κόλλιξ Θεσσαλικός σοι ὑπαρχέτω, ὃν καλέουσι 
κεῖνοι κριμνίταν, οἱ δ᾽ ἄλλοι χόνδρινον ἄρτον. 
εἶτα τὸν ἐκ Τεγέας σεμιδάλεος υἱὸν ἐπαινῶ 
ἐγκρυφίαν. τὸν δ᾽ εἰς ἀγορὰν ποιεύμενον ἄρτον 
αἱ κλειναὶ παρέχουσι βροτοῖς κάλλιστον Ἀθῆναι. 
ἐν δὲ φερεσταφύλοις Ἐρυθραῖς ἐκ κλιβάνου ἐλθὼν 
λευκὸς ἁβραῖς θάλλων ὥραις τέρψει παρὰ δεῖπνον. 
ἔστω δή σοι ἀνὴρ Φοῖνιξ ἢ Λυδὸς ἐν οἴκῳ, 
ὅστις ἐπιστήμων ἔσται σίτοιο κατ᾽ ἦμαρ 
παντοίας ἰδέας τεύχειν, ὡς ἂν σὺ κελεύῃς. 
