πρὸς δὲ τοὺς περιέργως ὀψωνοῦντας τάδε φησὶν Ἄλεξις ἐν Ἐπικλήρῳ ῾':'
Δίφιλος δ᾽ ἐν Ἐμπόρῳ καὶ νόμον εἶναί φησι παρὰ
Κορινθίοις τινὰ τοιοῦτον ῾':'
τὸ δὲ ἔθος τοῦτο καὶ Ἀθήνησιν εἶναι ἀξιοῖ Σώφιλος
ἐν Ἀνδροκλεῖ ῾' 'ὀψονόμους ἀξιῶν αἱρεῖσθαι ὑπὸ
τῆς βουλῆς δύ᾽ ἢ καὶ τρεῖς. Λυγκεὺς δ᾽ ὁ Σάμιος
καὶ τέχνην ὀψωνητικὴν συνέργαψε πρός τινα δυσώνην,
διδάσκων αὐτὸν τίνα δεῖ λέγοντα πρὸς τοὺς ἀνδροφόνους ἰχθυοπώλας λυσιτελῶς, ἔτι δὲ ἀλύπως ὠνεῖσθαι
ἃ βούλεται.
ιι 322 κ 
ιι 549 κ 
ιβ. 445 
ὅστις ἀγοράζει πτωχὸς ὢν ὄψον πολὺ 
ἀπορούμενός τε τἄλλα πρὸς τοῦτ᾽ εὐπορεῖ, 
τῆς νυκτὸς οὗτος τοὺς ἀπαντῶντας ποεῖ 
γυμνοὺς ἅπαντας. εἶτ᾽ ἐπάν τις ἐκδυθῇ, 
τηρεῖν ἕωθεν εὐθὺς ἐν τοῖς ἰχθύσιν: 
ὃν ἂν δ᾽ ἴδῃ πρῶτον πένητα καὶ νέον 
παρὰ Μικίωνος ἐγχέλεις ὠνούμενον, 
ἀπάγειν λαβόμενον εἰς τὸ δεσμωτήριον. 
νόμιμον τοῦτ᾽ ἐστί, βέλτιστ᾽, ἐνθάδε 
Κορινθίοισιν, ἄν τιν᾽ ὀψωνοῦντ᾽ ἀεὶ 
λαμπρῶς ὁρῶμεν, τοῦτον ἀνακρίνειν πόθεν 
ζῇ καὶ τί ποιῶν: κἂν μὲν οὐσίαν ἔχῃ, 
ἧς αἱ πρόσοδοι λύουσι τἀναλώματα, 
ἐᾶν ἀπολαύειν τοῦτον ἤδη τὸν βίον: 
ἐὰν δ᾽ ὑπὲρ τὴν οὐσίαν δαπανῶν τύχῃ, 
ἀπεῖπον αὐτῷ τοῦτο μὴ ποιεῖν ἔτι. 
ὃς ἂν δὲ μὴ πίθητ᾽, ἐπέβαλον ζημίαν. 
ἐὰν δὲ μηδ᾽ ὁτιοῦν ἔχων ζῇ πολυτελῶς, 
τῷ δημίῳ παρέδωκαν αὐτόν.  Ἡράκλεις.
Β. 
οὐκ ἐνδέχεται γὰρ ζῆν ἄνευ κακοῦ τινος 
Α. 
τοῦτον, συνιεῖς, ἀλλ᾽ ἀναγκαίως ἔχει 
ἢ λωποδυτεῖν τὰς νύκτας ἢ τοιχωρυχεῖν 
ἢ τῶν ποιούντων ταῦτα κοινωνεῖν τισιν 
ἢ συκοφαντεῖν κατ᾽ ἀγορὰν ἢ μαρτυρεῖν 
ψευδῆ. τὸ τοιοῦτον ἐκκαθαίρομεν γένος. 
ὀρθῶς γε νὴ Δί᾽. ἀλλὰ δὴ τί τοῦτ᾽ ἐμοί;
Β. 
ὁρῶμεν ὀψωνοῦνθ᾽ ἑκάστης ἡμέρας
Α. 
οὐχὶ μετρίως, βέλτιστέ, σ᾽, ἀλλ᾽ ὑπερηφάνως. 
οὐκ ἔστιν ἰχθυηρὸν ὑπὸ σοῦ μεταλαβεῖν, 
συνῆχας ἡμῶν εἰς τὰ λάχανα τὴν πόλιν, 
περὶ τῶν σελίνων μαχόμεθ᾽, ὥσπερ Ἰσθμίοις. 
λαγώς τις εἰσελήλυθ᾽: εὐθὺς ἥρπακας. 
πέρδικα δ᾽ ἢ κίχλην γε νὴ Δί᾽ οὐκ&lt;έτι&gt; 
ἔστιν δι᾽ ὑμᾶς οὐδὲ πετομένην ἰδεῖν, 
τὸν ξενικὸν οἶνον ἐπιτετίμηκας πολύ. 
