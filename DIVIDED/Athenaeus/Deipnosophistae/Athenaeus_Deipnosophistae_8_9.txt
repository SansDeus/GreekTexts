οἶδα δὲ καὶ Φύλαρχον εἰρηκότα που ῾' 'περὶ μεγάλων ἰχθύων καὶ τῶν
συμπεμφθέντων αὐτοῖς σύκων χλωρῶν, ὅτι αἰνιττόμενος Πάτροκλος ὁ Πτολεμαίου στρατηγὸς Ἀντιγόνῳ
τῷ βασιλεῖ ἔπεμπεν, ὡς Δαρείῳ Σκύθαι ἐπερχομένῳ
αὐτῶν τῇ χώρᾳ: ἔπεμψαν γὰρ οὗτοι μέν, ὥς φησιν
Ἡρόδοτος ῾',' ὄρνιν καὶ ὀιστὸν καὶ βάτραχον:
ἀλλ᾽ ὅ γε Πάτροκλος, ὡς διὰ τῆς τρίτης τῶν ἱστοριῶν
φησιν ὁ Φύλαρχος, πεμφθέντων τῶν προειρημένων
σύκων καὶ ἰχθύων. ἐτύγχανεν δὲ κωθωνιζόμενος ὁ
βασιλεὺς καὶ ὡς πάντες διηποροῦντο ἐπὶ τοῖς δώροις,
ὁ Ἀντίγονος γελάσας πρὸς τοὺς φίλους ἔφη γινώσκειν
τί βούλεται τὰ ξένια: ἢ γὰρ θαλαττοκρατεῖν ἡμᾶς
φησι Πάτροκλος ἢ τῶν σύκων τρώγειν.
φηγ ι 334 
ιϝ 131 
