οὕτω δὲ παρὰ τοῖς ἀρχαίοις τὰ τῆς τρυφῆς
καὶ τῆς πολυτελείας ἠσκεῖτο ὡς καὶ ΠΑΡΡΑΣΙΟΝ τὸν
ζωγράφον πορφύραν ἀμπέχεσθαι, χρυσοῦν στέφανον
ἐπὶ τῆς κεφαλῆς ἔχοντα, ὡς ἱστορεῖ Κλέαρχος ἐν τοῖς
Βίοις ῾'.' οὗτος γὰρ παρὰ μέλος ὑπὲρ τὴν
γραφικὴν τρυφήσας λόγῳ τῆς ἀρετῆς ἀντελαμβάνετο
καὶ ἐπέγραφεν τοῖς ὑπ᾽ αὐτοῦ ἐπιτελουμένοις ἔργοις:
καί τις ὑπεραλγήσας ἐπὶ τούτῳ παρέγραψεν ‘ῥαβδοδίαιτος ἀνήρ.' ἐπέγραψεν δ᾽ ἐπὶ πολλῶν ἔργων αὐτοῦ
καὶ τάδε ῾':'
ηὔχησε δ᾽ ἀνεμεσήτως ἐν τούτοις ῾':'
ἀγωνιζόμενος δέ ποτε πρὸς καταδεέστερον ἐν Σάμῳ 
τὸν Αἴαντα καὶ ἡττηθείς, συναχθομένων αὐτῷ τῶν
φίλων, ἔφη ὡς αὐτὸς μὲν ὀλίγον φροντίζοι, Αἴαντι δὲ
συνάχθοιτο δεύτερον ἡττηθέντι. ἐφόρει δὲ ὑπὸ τρυφῆς
πορφυρίδα καὶ στρόφιον λευκὸν ἐπὶ τῆς κεφαλῆς εἶχεν
σκίπωνί τε ἐστηρίζετο χρυσᾶς ἕλικας ἐμπεπαισμένῳ
χρυσοῖς τε ἀνασπαστοῖς ἐπέσφιγγε τῶν βλαυτῶν τοὺς
ἀναγωγέας. ἀλλ᾽ οὐδὲ τὰ κατὰ τὴν τέχνην ἀηδῶς ἐποιεῖτο
ἀλλὰ ῥᾳδίως, ὡς καὶ ᾁδειν γράφοντα, ὡς ἱστορεῖ Θεόφραστος ἐν τῷ περὶ Εὐδαιμονίας ῾'.' τερατευόμενος δὲ ἔλεγεν, ὅτε τὸν ἐν Λίνδῳ Ἡρακλέα ἔγραφεν,
ὡς ὄναρ αὐτῷ ἐπιφαινόμενος ὁ θεὸς σχηματίζοι αὑτὸν
πρὸς τὴν τῆς γραφῆς ἐπιτηδειότητα. ὅθεν καὶ ἐπέγραψεν τῷ πίνακι ῾':'
φηγ ιι 304 
φρ. 1 πλ ιι 320 β4 
φρ. 2 
φρ. 79 ω 
φρ. 3 
ἁβροδίαιτος ἀνὴρ ἀρετήν τε σέβων τάδ᾽ ἔγραψεν. 
ἁβροδίαιτος ἀνὴρ ἀρετήν τε σέβων τάδ᾽ ἔγραψεν 
Παρράσιος κλεινῆς πατρίδος ἐξ Ἐφέσου. 
οὐδὲ πατρὸς λαθόμην Εὐήνορος, ὅς ῥά μ᾽ ἔφυσε 
γνήσιον, Ἑλλήνων πρῶτα φέροντα τέχνης. 
εἰ καὶ ἄπιστα κλύουσι, λέγω τάδε: φημὶ γὰρ ἤδη 
τέχνης εὑρῆσθαι τέρματα τῆσδε σαφῆ 
χειρὸς ὑφ᾽ ἡμετέρης: ἀνυπέρβλητος δὲ πέπηγεν 
οὖρος. ἀμώμητον δ᾽ οὐδὲν ἔγεντο βροτοῖς. 
οἷος δ᾽ ἐννύχιος φαντάζετο πολλάκι φοιτῶν 
Παρρασίῳ δι᾽ ὕπνου, τοῖος ὅδ᾽ ἐστὶν ὁρᾶν. 
