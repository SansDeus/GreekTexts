εἰπόντος δὲ ἐπὶ τούτοις Αἰμιλιανοῦ: ‘ἀλλὰ
μήν, ὦ ἑταῖρε Μασούριε, πολλάκις καὶ αὐτὸς ἐν ἐννοίᾳ
γίνομαι, μουσικῆς ὢν ἐραστής, περὶ τῆς μαγάδιδος
καλουμένης, πότερον αὐλῶν εἶδος ἢ κιθάρας ἐστίν.
ὁ μὲν γὰρ ἥδιστος Ἀνακρέων λέγει που ῾':'
Ἴων δ᾽ ὁ Χῖος ἐν Ὀμφάλῃ ὡς περὶ αὐλῶν λέγει διὰ
τούτων ῾':'
ὅπερ ἐξηγούμενος ἰαμβεῖον Ἀρίσταρχος ὁ γραμματικός, ὃν μάντιν ἐκάλει Παναίτιος ὁ Ῥόδιος φιλόσοφος
διὰ τὸ ῥᾳδίως καταμαντεύεσθαι τῆς τῶν ποιημάτων
διανοίας, γένος αὐλοῦ φησιν εἶναι τὸν μάγαδιν, οὔτ᾽
Ἀριστοξένου τοῦτ᾽ εἰπόντος ἐν τοῖς περὶ Αὐλητῶν
ἢ ἐν τοῖς περὶ Αὐλῶν καὶ Ὀργάνων, ἀλλὰ μὴν οὐδὲ
Ἀρχεστράτου: πεποίηται γὰρ καὶ τούτῳ δύο βυβλία
περὶ Αὐλητῶν. οὐκ εἶπεν δὲ τοῦτο οὐδὲ Πύρρανδρος
ἐν τῷ περὶ Αὐλητῶν, οὐδὲ Φίλλις ὁ Δήλιος: ξυνέγραψε
γὰρ καὶ οὗτος περὶ Αὐλητῶν καὶ Εὐφράνωρ. Τρύφων
δ᾽ ἐν δευτέρῳ περὶ Ὀνομασιῶν λέγει οὕτως ῾'.'
‘ὁ δὲ μάγαδις καλούμενος αὐλός.' καὶ πάλιν: ‘&lt;ὁ&gt; μάγαδις
ἐν ταὐτῷ ὀξὺν καὶ βαρὺν φθόγγον ἐπιδείκνυται, ὡς
Ἀναξανδρίδης ἐν Ὁπλομάχῳ φησίν ῾':'
τὴν ἀπορίαν οὖν μοι ταύτην οὐδεὶς ἄλλος δυνήσεται
ἀπολύσασθαι, καλὲ Μασούριε, ἢ σύ.'
φρ. 18 β4 
φρ. 23 ν 
φρ. 110 ϝ 
ιι 149 κ 
ψάλλω δ᾽ εἴκοσι ... 
χορδαῖσι μάγαδιν ἔχων: ὦ Λεύκασπι, σὺ δ᾽ ἡβᾷς. 
Λυδός τε μάγαδις αὐλὸς ἡγείσθω βοῆς. 
μαγάδι λαλήσω μικρὸν ἅμα σοι καὶ μέγα.' 
