διὸ οὐδὲν θαυμαστὸν τοὺς
οὕτω τεθραμμένους ἀφλεγμάντους εἶναι τὰ σώματα
καὶ τὰς ψυχάς. ἐνδεικνύμενος οὖν καὶ τὴν εὐταξίαν
ὡς ὑγιεινόν ἐστι καὶ εὔχρηστον καὶ κοινὸν τὸν σοφώτατον Νέστορα πεποίηκε ῾' 'Μαχάονι τῷ ἰατρῷ
τετρωμένῳ τὸν δεξιὸν ὦμον προσφέροντα οἶνον, ταῖς 
φλεγμοναῖς ἐναντιώτατον ὄντα, καὶ τοῦτον Πράμνειον,
ὃν ἴδμεν παχὺν καὶ πολύτροφον ῾οὐ δίψης ἄκος,
ἀλλ᾽ ἐμφορήσεως ἕνεκα: πεπωκότι γοῦν παρακελεύεται
συνεχῶς τοῦτο ποιεῖν: ‘σὺ μέν, φησί ῾',' &lt;πῖνε&gt;
καθήμενος‘᾽, καὶ ἐπιξύοντα τυρὸν αἴγειον, ἐπὶ δὲ κρόμυον ποτοῦ ὄψον ῾',' ἵνα πλεῖον πίνῃ, καίτοι
ἀλλαχοῦ λέγων ῾' 'τὸν οἶνον ἐκλύειν τὴν ἰσχὺν
καὶ ἀπογυιοῦν. περὶ δὲ τοῦ Ἕκτορος Ἑκάβη ῾'
'οἰομένη μενεῖν αὐτὸν τὸ καταλειπόμενον τῆς ἡμέρας
παρακαλεῖ πιεῖν σπείσαντα, προτρεπομένη εἰς θυμηδίαν: ὃ δ᾽ ὑπερτίθεται πρὸς πρᾶξιν ἐξιών. καὶ ἣ
μὲν ἀπερισπάστως ἐπαινεῖ τὸν οἶνον, ὃ δὲ μετὰ
ἄσθματος ἥκων ἀπωθεῖται: καὶ ἣ μὲν ἀξιοῖ σπείσαντα
πιεῖν, ὃ δὲ καθῃμαγμένος ἀσεβὲς ἡγεῖται. οἶδε δὲ ὁ
Ὅμηρος καὶ τὸ ὠφέλιμον καὶ τὸ σύμμετρον τοῦ οἴνου
&lt;ἐν&gt; οἷς τὸν χανδὸν ἕλκοντα αὐτὸν βλάπτεσθαι φησί
῾'.' καὶ κράσεων δὲ γένη διάφορα ἐπίσταται: οὐκ
ἂν γὰρ Ἀχιλλεὺς τὸ ζωρότερον κεραίρειν διέστειλε
῾',' μὴ οὔσης τινὸς καθημερινῆς κράσεως. ἴσως
οὖν οὐκ ἐγίνωσκεν αὐτὸν εὐδιαφόρητον ἄνευ στερεμνίου σιτίου μίγματος, ὃ τοῖς ἰατροῖς διὰ τὴν τέχνην
ἐστὶ δῆλον: τοῖς γοῦν καρδιακοῖς μετὰ οἴνου σιτῶδες
ἀναμίσγουσί τι πρὸς κατοχὴν τῆς δυνάμεως. ἀλλ᾽
ἐκεῖνος τῷ μὲν Μαχάονι μετ᾽ ἀλφίτου καὶ τυροῦ δέδωκε τὸν οἶνον, τὸν δ᾽ Ὀδυσσέα ποιεῖ συνάπτοντα
τὴν ἀπὸ τῶν σιτίων καὶ οἴνου ὠφέλειαν ῾':' 
τῷ δὲ κωθωνιζομένῳ δίδωσι τὸν ἡδύποτον, οὕτω καλέσας αὐτόν: 
ιλ. 11.639 
ιλ. 14.5 
ιλ. 11.630 
ιλ. 6.265 
ιλ. 6.258 
οδ. 22.294 
ιλ. 9.203 
ιλ. 19.167 
ὃς δέ κ᾽ ἀνὴρ οἴνοιο κορεσσάμενος καὶ ἐδωδῆς. 
οδ. 2.340 
ἐν δὲ πίθοι οἴνοιο παλαιοῦ ἡδυπότοιο. 
