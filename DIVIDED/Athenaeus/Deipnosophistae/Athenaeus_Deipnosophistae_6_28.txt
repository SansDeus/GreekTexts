τὸν δὲ νῦν λεγόμενον παράσιτον Καρύστιος ὁ Περγαμηνὸς ἐν τῷ περὶ
διδασκαλιῶν εὑρεθῆναί φησιν ὑπὸ πρώτου Ἀλέξιδος,
ἐκλαθόμενος ὅτι Ἐπίχαρμος ἐν Ἐλπίδι ἢ Πλούτῳ
῾' 'παρὰ πότον αὐτὸν εἰσήγαγεν οὑτωσὶ λέγων:
καὶ αὐτὸν ποιεῖ τὸν παράσιτον λέγοντα τοιάδε πρὸς
τὸν πυνθανόμενον: 
π. 225 λ 
ἀλλ᾽ ἄλλος ἔστειχ᾽ ὧδε τοῦδε κατὰ πόδας, 
τὸν ῥᾳδίως λαψῇ τυ καιτοίνυν γαθην 
εὔωνον ἀείσιτον.  ἀλλ᾽ ἔμπας ὅδε
Β. 
ἄμυστιν ὥσπερ κύλικα πίνει τὸν βίον. 
συνδειπνέων τῷ λῶντι, καλέσαι δεῖ μόνον, 
καὶ τῷ γα μὴ λιῶντι, κωὐδὲν δεῖ καλεῖν: 
τηνεὶ δὲ χαρίης τ᾽ εἰμὶ καὶ ποιέω πολὺν 
γέλωτα καὶ τὸν ἱστιῶντ᾽ ἐπαινέω. 
καἴ κά τις ἀντίον λίῃ τήνῳ λέγειν, 
τήνῳ κυδάζομαί τε κἀπ᾽ ὦν ἠχθόμαν. 
κἤπειτα πολλὰ καταφαγών, πόλλ᾽ ἐμπιὼν 
ἄπειμι: λύχνον δ᾽ οὐχ ὁ παῖς μοι συμφέρει: 
ἕρπω δ᾽ ὀλισθράζων τε καὶ κατὰ σκότος 
ἔρημος: αἴ κα δ᾽ ἐντύχω τοῖς περιπόλοις, 
τοῦθ᾽ οἷον ἀγαθὸν ἐπιλέγω τοῖς θεοῖς ὅτι 
οὐ λῶντι πλεῖον, ἀλλὰ μαστιγῶντί με. 
ἐπεὶ δέ χ᾽ εἵκω οἴκαδις καταφθαρείς, 
ἄστρωτος εὕδω: καὶ τὰ μὲν πρῶτ᾽ οὐ κοῶ, 
ἇς κά μ᾽ ἄκρατος οἶνος ἀμφέπῃ φρένας. 
