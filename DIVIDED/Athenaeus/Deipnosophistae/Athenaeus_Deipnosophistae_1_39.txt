καὶ Αἰσχύλος δὲ οὐ μόνον ἐξεῦρε τὴν τῆς
στολῆς εὐπρέπειαν καὶ σεμνότητα, ἣν ζηλώσαντες οἱ
ἱεροφάνται καὶ δᾳδοῦχοι ἀμφιέννυνται, ἀλλὰ καὶ πολλὰ
σχήματα ὀρχηστικὰ αὐτὸς ἐξευρίσκων ἀνεδίδου τοῖς
χορευταῖς. Χαμαιλέων γοῦν πρῶτον αὐτόν φησι
῾' 'σχηματίσαι τοὺς χοροὺς ὀρχηστοδιδασκάλοις οὐ χρησάμενον, ἀλλὰ καὶ αὐτὸν τοῖς χοροῖς
τὰ σχήματα ποιοῦντα τῶν ὀρχήσεων, καὶ ὅλως πᾶσαν
τὴν τῆς τραγῳδίας οἰκονομίαν εἰς ἑαυτὸν περιιστᾶν.
ὑπεκρίνετο γοῦν μετὰ τοῦ εἰκότος τὰ δράματα. Ἀριστοφάνης γοῦν ῾παρὰ δὲ τοῖς κωμικοῖς ἡ περὶ τῶν
τραγικῶν ἀπόκειται πίστις᾿ ποιεῖ αὐτὸν Αἰσχύλον λέγοντα ῾':'
καὶ πάλιν: 
καὶ Τέλεσις δὲ ἢ Τελέστης ὁ ὀρχηστοδιδάσκαλος πολλὰ
ἐξεύρηκε σχήματα, ἄκρως ταῖς χερσὶ τὰ λεγόμενα δεικνύς. Φίλλις ὁ Δήλιος μουσικὸς ῾' 'τοὺς
ἀρχαίους φησὶ κιθαρῳδοὺς κινήσεις ἀπὸ μὲν τοῦ προσώπου μικρὰς φέρειν, ἀπὸ ποδῶν δὲ πλείους, ἐμβατηρίους καὶ χορευτικάς. Ἀριστοκλῆς οὖν φησιν ῾' 'ὅτι Τελέστης ὁ Αἰσχύλου ὀρχηστὴς οὕτως ἦν
τεχνίτης ὥστε ἐν τῷ ὀρχεῖσθαι τοὺς Ἑπτὰ ἐπὶ Θήβας
φανερὰ ποιῆσαι τὰ πράγματα δι᾽ ὀρχήσεως. φασὶ δὲ
καὶ ὅτι οἱ ἀρχαῖοι ποιηταί, Θέσπις, Πρατίνας  , Φρύνιχος, ὀρχησταὶ ἐκαλοῦντο διὰ τὸ μὴ μόνον
τὰ ἑαυτῶν δράματα ἀναφέρειν εἰς ὄρχησιν τοῦ χοροῦ,
ἀλλὰ καὶ ἔξω τῶν ἰδίων ποιημάτων διδάσκειν τοὺς
βουλομένους ὀρχεῖσθαι.
φρ. 21 κοεπκε 
ι 558 κ 
φηγ ιϝ 476 
φηγ
ιϝ 332 
τοῖσι χοροῖς αὐτὸς τὰ σχήματ᾽ ἐποίουν. 
τοὺς Φρύγας οἶδα θεωρῶν, 
ὅτε τῷ Πριάμῳ συλλυσόμενοι τὸν παῖδ᾽ ἦλθον 
τεθνεῶτα, 
πολλὰ τοιαυτὶ καὶ τοιαυτὶ καὶ δεῦρο σχηματίσαντας. 
μεθύων δὲ ἐποίει τὰς τραγῳδίας Αἰσχύλος, ὥς φησι
Χαμαιλέων ῾'.' Σοφοκλῆς γοῦν ὠνείδιζεν
αὐτῷ ὅτι εἰ καὶ τὰ δέοντα ποιεῖ, ἀλλ᾽ οὐκ εἰδώς γε.
φρ. 22 κοεπκε 
