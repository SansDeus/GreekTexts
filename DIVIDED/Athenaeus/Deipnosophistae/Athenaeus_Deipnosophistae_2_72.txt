ΕΓΚΕΦΑΛΟΙ ΧΟΙΡΕΙΟΙ. τούτων ἡμᾶς ἐσθίειν
οὐκ εἴων οἱ φιλόσοφοι φάσκοντες   ‘ἶσον καὶ κυάμων τρώγειν κεφαλῶν
τε᾽ οὐ ‘τοκήων᾽ μόνον, ἀλλὰ καὶ τῶν ἄλλων βεβήλων. οὐδένα γοῦν τῶν ἀρχαίων βεβρωκέναι διὰ τὸ
τὰς αἰσθήσεις ἁπάσας σχεδὸν ἐν αὐτῷ εἶναι. Ἀπολλόδωρος δ᾽ ὁ Ἀθηναῖος οὐδ᾽ ὀνομάζειν τινὰ τῶν
παλαιῶν φησιν ἐγκέφαλον: καὶ Σοφοκλέα γοῦν ἐν
Τραχινίαις ποιήσαντα τὸν Ἡρακλέα ῥιπτοῦντα τὸν
Λίχαν ἐς θάλασσαν οὐκ ὀνομάσαι ἐγκέφαλον, ἀλλὰ
λευκὸν μυελόν, ἐκκλίνοντα τὸ μὴ ὀνομαζόμενον ῾':' 
καίτοι τἄλλα διαρρήδην ὀνομάσαντα. καὶ Εὐριπίδης δὲ τὴν Ἑκάβην θρηνοῦσαν εἰσαγαγὼν τὸν Ἀστυάνακτα ὑπὸ τῶν Ἑλλήνων ῥιφέντα φησί ῾':'
ἔχει δὲ ἐπίστασιν ἡ τῶν ποιημάτων τούτων ἐκδοχή.
καὶ γὰρ Φιλοκλῆς τε ἐγκέφαλόν φησιν ῾':'
καὶ Ἀριστοφάνης ῾':'
καὶ ἄλλοι. λευκὸν οὖν ἂν εἴη μυελὸν εἰρηκὼς Σοφοκλῆς ποιητικῶς, Εὐριπίδης δὲ τὸ τῆς προσόψεως
εἰδεχθὲς καὶ αἰσχρὸν οὐχ αἱρούμενος ἐναργῶς ἐμφανίσαι ἐδήλωσεν ὡς ἐβούλετο. ὅτι δ᾽ ἱερὸν ἐνόμιζον
τὴν κεφαλὴν δῆλον ἐκ τοῦ καὶ κατ᾽ αὐτῆς ὀμνύειν καὶ
τοὺς γινομένους ἀπ᾽ αὐτῆς πταρμοὺς προσκυνεῖν ὡς ἱερούς. ἀλλὰ μὴν καὶ τὰς συγκαταθέσεις βεβαιοῦμεν τῇ
ταύτης ἐπινεύσει, ὡς καὶ ὁ Ὁμηρικὸς Ζεύς φησιν ῾':'
781 
τρο. 1173 
π. 589 ν 
ραν. 134 
α 524 
κόμης δὲ λευκὸν μυελὸν ἐκραίνει μέσου 
κρατὸς διασπαρέντος αἵματός θ᾽ ὁμοῦ, 
δύστηνε, κρατὸς ὥς σ᾽ ἔκειρεν ἀθλίως 
τείχη πατρῷα, Λοξίου πυργώματα, 
ὃν πόλλ᾽ ἐκήπευσ᾽ ἡ τεκοῦσα βόστρυχον 
φιλήμασίν τ᾽ ἔδωκεν: ἔνθεν ἐκγελᾷ 
ὀστέων ῥαγέντων φόνος, ἵν᾽ αἰσχρὰ μὴ λέγω. 
οὐδ᾽ ἂν ἐγκέφαλον ἔσθων λίποι, 
ἀπολέσαιμ᾽ ἂν ἐγκεφάλου θρίω δύο, 
εἰ δ᾽ ἄγε τοι κεφαλῇ ἐπινεύσομαι. 
