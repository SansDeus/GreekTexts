ἐν δὲ Σαπφοῖ ὁ Ἀντιφάνης αὐτὴν τὴν ποιήτριαν
προβάλλουσαν ποιεῖ γρίφους τόνδε τὸν τρόπον, ἐπιλυομένου τινὸς οὕτως. ἣ μὲν γάρ φησιν ῾':'
ταῦτά τις ἐπιλυόμενός φησιν: 
ἔπειτα ποιεῖ τὴν Σαπφὼ διαλυομένην τὸν γρῖφον
οὕτως:
ιι 95 κ 
ἔστι φύσις θήλεια βρέφη σῴζουσ᾽ ὑπὸ κόλποις 
αὑτῆς, ὄντα δ᾽ ἄφωνα βοὴν ἵστησι γεγωνὸν 
καὶ διὰ πόντιον οἶδμα καὶ ἠπείρου διὰ πάσης 
οἷς ἐθέλει θνητῶν, τοῖς δ᾽ οὐδὲ παροῦσιν ἀκούειν 
ἔξεστιν: κωφὴν δ᾽ ἀκοῆς αἴσθησιν ἔχουσιν. 
ἡ μὲν φύσις γὰρ ἣν λέγεις ἐστὶν πόλις, 
βρέφη δ᾽ ἐν αὑτῇ διατρέφει τοὺς ῥήτορας. 
οὗτοι κεκραγότες δὲ τὰ διαπόντια 
τἀκ τῆς Ἀσίας καὶ τἀπὸ Θρᾴκης λήμματα 
ἕλκουσι δεῦρο. νεμομένων δὲ πλησίον 
αὐτῶν κάθηται λοιδορουμένων τ᾽ ἀεὶ 
ὁ δῆμος οὐδὲν οὔτ᾽ ἀκούων οὔθ᾽ ὁρῶν. 
..... πῶς γὰρ γένοιτ᾽ ἄν, ὦ πάτερ,
Σ. 
ῥήτωρ ἄφωνος;  ἢν ἁλῷ τρὶς παρανόμων.
Β. 
καὶ μὴν ἀκριβῶς ᾠόμην ἐγνωκέναι 
τὸ ῥηθέν. ἀλλὰ δὴ λέγε. 
θήλεια μέν νύν ἐστι φύσις ἐπιστολή, 
βρέφη δ᾽ ἐν αὑτῇ περιφέρει τὰ γράμματα: 
ἄφωνα δ᾽ ὄντα &lt;ταῦτα&gt; τοῖς πόρρω λαλεῖ 
οἷς βούλεθ᾽: ἕτερος δ᾽ ἂν τύχῃ τις πλησίον 
ἑστὼς ἀναγιγνώσκοντος οὐκ ἀκούσεται. 
