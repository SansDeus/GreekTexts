εἰς τὸν ναυτίλον τοῦτον φέρεταί τι Καλλιμάχου
τοῦ Κυρηναίου ἐπίγραμμα οὕτως ἔχον ῾':'
ἔγραψε δὲ καὶ Ποσείδιππος εἰς τὴν ἐν τῷ Ζεφυρίῳ
τιμωμένην ταύτην Ἀφροδίτην τόδε τὸ ἐπίγραμμα:
τοῦ πολύποδος μνημονεύει καὶ ὁ τραγικὸς Ἴων ἐν
Φοίνικι λέγων ῾':'
5 ω 
φρ. 36 ν 
κόγχος ἐγώ, Ζεφυρῖτι, πάλαι τέρας. ἀλλὰ σὺ νῦν με, 
Κύπρι, Σεληναίης ἄνθεμα πρῶτον ἔχεις, 
ναυτίλος ὃς πελάγεσσιν ἐπέπλεον, εἰ μὲν ἀῆται, 
τείνας οἰκείων λαῖφος ἀπὸ προτόνων, 
εἰ δὲ Γαληναίη, λιπαρὴ θεός, οὖλος ἐρέσσων 
ποσσί νιν, ὥστ᾽ ἔργῳ τοὔνομα συμφέρεται, 
ἔστ᾽ ἔπεσον παρὰ θῖνας Ἰουλίδας, ὄφρα γένωμαι 
σοὶ τὸ περίσκεπτον παίγνιον, Ἀρσινόη, 
μηδέ μοι ἐν θαλάμῃσιν ἔθ᾽, ὡς πάρος, ῾εἰμὶ γὰρ 
ἄπνους᾿, 
τίκτηται νοτερῆς ὤεον ἁλκυόνης. 
Κλεινίου ἀλλὰ θυγατρὶ δίδου χάριν: οἶδε γὰρ ἐσθλὰ 
ῥέζειν καὶ Σμύρνης ἐστὶν ἀπ᾽ Αἰολίδος. 
τοῦτο καὶ ἐν πόντῳ καὶ ἐπὶ χθονὶ τῆς Φιλαδέλφου 
Κύπριδος ἱλάσκεσθ᾽ ἱερὸν Ἀρσινόης, 
ἣν ἀνακοιρανέουσαν ἐπὶ Ζεφυρίτιδος ἀκτῆς 
πρῶτος ὁ ναύαρχος θήκατο Καλλικράτης. 
ἣ δὲ καὶ εὐπλοΐην δώσει καὶ χείματι μέσσῳ 
τὸ πλατὺ λισσομένοις ἐκλιπανεῖ πέλαγος. 
καὶ τὸν πετραῖον πλεκτάναις ἀναίμοσι 
στυγῶ μεταλλακτῆρα πουλύπουν χροός. 
