ὑπολαμβάνων οὖν μέγαν εἶναι δαίμονα καὶ δυνατώτατον τὸν Ἔρωτα, προσέτι τε καὶ τὴν Ἀφροδίτην τὴν χρυσῆν, τὰ Εὐριπίδου ἐπὶ νοῦν λαμβάνων λέγω ῾':'
καὶ ὁ σεμνότατος δ᾽ Αἰσχύλος ἐν ταῖς Δαναίσιν αὐτὴν
παράγει τὴν Ἀφροδίτην λέγουσαν ῾':'
φρ. 898 ν 
φρ. 44 ν 
τὴν Ἀφροδίτην οὐχ ὁρᾷς ὅση θεός; 
ἣν οὐδ᾽ ἂν εἴποις οὐδὲ μετρήσειας ἂν 
ὅση πέφυκε κἀφ᾽ ὅσον διέρχεται. 
αὕτη τρέφει σὲ κἀμὲ καὶ πάντας βροτούς. 
τεκμήριον δέ, μὴ λόγῳ μόνον μάθῃς: 
ἐρᾷ μὲν ὄμβρου γαῖ᾽, ὅτε ξηρὸν πέδον 
ἄκαρπον αὐχμῷ νοτίδος ἐνδεῶς ἔχῃ. 
ἐρᾷ δ᾽ ὁ σεμνὸς οὐρανὸς πληρούμενος 
ὄμβρου πεσεῖν εἰς γαῖαν Ἀφροδίτης ὕπο. 
ὅταν δὲ συμμιχθῆτον ἐς ταὐτὸν δύο, 
φύουσιν ἡμῖν πάντα καὶ τρέφουσ᾽ ἅμα, 
δι᾽ ὧν βρότειον ζῇ τε καὶ θάλλει γένος. 
ἐρᾷ μὲν ἁγνὸς οὐρανὸς τρῶσαι χθόνα, 
ἔρως δὲ γαῖαν λαμβάνει γάμου τυχεῖν: 
ὄμβρος δ᾽ ἀπ᾽ εὐνάεντος οὐρανοῦ πεσὼν 
ἔκυσε γαῖαν: ἣ δὲ τίκτεται βροτοῖς 
μήλων τε βοσκὰς καὶ βίον Δημήτριον: 
δένδρων τις ὥρα δ᾽ ἐκ νοτίζοντος γάμου 
τέλειος ἐστί. τῶν δ᾽ ἐγὼ παραίτιος. 
