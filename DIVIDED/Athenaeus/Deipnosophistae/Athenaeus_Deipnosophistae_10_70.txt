περὶ δὲ τῶν γρίφων Ἀντιφάνης μὲν ἐν Κνοιθιδεῖ ἢ Γάστρωνί φησιν ῾':'
ἐν δὲ Ἀφροδισίῳ ῾':'
ιι 60 κ 
ιι 31 κ 
ἐγὼ πρότερον μὲν τοὺς κελεύοντας λέγειν 
γρίφους παρὰ πότον ᾠόμην ληρεῖν σαφῶς, 
λέγοντας οὐδέν: ὁπότε προστάξειέ τις 
εἰπεῖν ἐφεξῆς ὅ τι φέρων τις μὴ φέρει, 
ἐγέλων νομίζων λῆρον οὐκ ἂν γενόμενον 
οὐδέποτέ γ᾽, οἶμαι, πρᾶγμα παντελῶς λέγειν, 
ἐνέδρας δ᾽ ἕνεκα. νυνὶ δὲ τοῦτ᾽ ἔγνωχ᾽ ὅτι 
ἀληθὲς ἦν: φέρομεν γὰρ ἄνθρωποι δέκα 
ἔρανόν τιν᾽, οὐ φέρει δὲ τούτων τὴν φορὰν 
οὐδείς. σαφῶς οὖν ὅ τι φέρων τις μὴ φέρει, 
τοῦτ᾽ ἔστιν, ἦν θ᾽ ὁ γρῖφος ἐνταῦθα ῥέπων. 
καὶ τοῦτο μὲν δὴ κἄστι συγγνώμην ἔχον: 
ἀλλ᾽ οἷα λογοποιοῦσιν ἐν τῷ πράγματι 
οἱ τἀργύριον μὴ κατατιθέντες, ὡς σφόδρα 
ὁ Φίλιππος ἦν ἄρ᾽ εὐτυχής τις, νὴ Δία. 
πότερ᾽ ὅταν μέλλω λέγειν σοι τὴν χύτραν, &lt;χύτραν&gt; 
λέγω 
ἢ τροχοῦ ῥύμαισι τευκτὸν κοιλοσώματον κύτος, 
πλαστὸν ἐκ γαίης, ἐν ἄλλῃ μητρὸς ὀπτηθὲν στέγῃ, 
νεογενοῦς ποίμνης δ᾽ ἐν αὑτῇ πνικτὰ γαλατοθρέμμονα, 
τακεροχρῶτ᾽ εἴδη κύουσαν;  Ἡράκλεις, ἀποκτενεῖς
Β. 
ἆρά μ᾽, εἰ μὴ γνωρίμως μοι πάνυ φράσεις κρεῶν 
χύτραν. 
εὖ λέγεις. ξουθῆς μελίσσης νάμασιν δὲ συμμιγῆ
Α. 
μηκάδων αἰγῶν ἀπόρρουν θρόμβον, ἐγκαθειμένον 
εἰς πλατὺ στέγαστρον ἁγνῆς παρθένου Δηοῦς κόρης, 
λεπτοσυνθέτοις τρυφῶντα μυρίοις καλύμμασιν, 
ἢ σαφῶς πλακοῦντα φράζω σοι;  πλακοῦντα
Β. 
βούλομαι. 
Βρομιάδος δ᾽ ἱδρῶτα πηγῆς;  οἶνον εἰπὲ
Α. 
Β. 
συντεμών. 
λιβάδα νυμφαίαν δροσώδη;  παραλιπὼν ὕδωρ
Α. 
Β. 
φάθι. 
κασιόπνουν δ᾽ αὔραν δι᾽ αἴθρας;  σμύρναν
Α. 
Β. 
εἰπέ, μὴ μακράν. 
μηδὲ τοιοῦτ᾽ ἄλλο μηδέν;  μηδὲ τοὔμπαλιν
Α. 
Β. 
λέγων, 
ὅτι δοκεῖ τοῦτ᾽ ἔργον εἶναι μεῖζον, ὥς φασίν τινες, 
αὐτὸ μὲν μηδέν, παρ᾽ αὐτὸ δ᾽ ἄλλα συστρέφειν 
πυκνά. 
