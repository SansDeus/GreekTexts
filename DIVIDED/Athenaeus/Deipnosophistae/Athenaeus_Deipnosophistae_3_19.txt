Δίφιλος δ᾽ ὁ Σίφνιός φησι τῶν σύκων εἶναι
τὰ μὲν ἁπαλὰ ὀλιγότροφα καὶ κακόχυλα, εὐέκκριτα δὲ
καὶ ἐπιπολαστικὰ εὐοικονομητότερά τε τῶν ξηρῶν. τὰ
δὲ πρὸς τῷ χειμῶνι γινόμενα βίᾳ πεπαινόμενα χείρονα
τυγχάνει: τὰ δ᾽ ἐν τῇ ἀκμῇ τῶν ὡρῶν κρείττονα ὡς
ἂν κατὰ φύσιν πεπαινόμενα. τὰ δὲ πολὺν ὀπὸν ἔχοντα,
καὶ τὰ σπάνυδρα δ᾽ εὐστομώτερα μέν, βαρύτερα δέ.
τὰ δὲ Τραλλιανὰ ἀναλογεῖ τοῖς Ῥοδίοις, τὰ δὲ Χῖα
καὶ τἄλλα πάντα τούτων εἶναι κακοχυλότερα. Μνησίθεος δ᾽ ὁ Ἀθηναῖος ἐν τῷ περὶ ἐδεστῶν φησιν: 
‘ὅσα δὲ ὠμὰ προσφέρεται τῶν τοιούτων, οἷον ἄπιοι
καὶ σῦκα καὶ μῆλα Δελφικὰ καὶ τὰ τοιαῦτα, δεῖ παραφυλάττειν τὸν καιρὸν ἐν ᾧ τοὺς χυλοὺς τοὺς ἐν αὐτοῖς
μήτε ἀπέπτους μήτε σαπροὺς μήτε κατεξηραμμένους λίαν
ὑπὸ τῆς ὥρας ἕξει.' Δημήτριος δ᾽ ὁ Σκήψιος ἐν τῷ 
τοῦ Τρωικοῦ διακόσμου ῾' 'εὐφώνους φησὶ γίνεσθαι τοὺς μὴ σύκων ἐσθίοντας. Ἡγησιάνακτα γοῦν τὸν
Ἀλεξανδρέα τὸν τὰς ἱστορίας γράψαντα κατ᾽ ἀρχὰς ὄντα
πένητα καὶ τραγῳδόν φησι γενέσθαι καὶ ὑποκριτικὸν
καὶ εὔηχον, ὀκτωκαίδεκα ἔτη σύκων μὴ γευσάμενον.
καὶ παροιμίας δὲ οἶδα περὶ σύκων λεγομένας τοιάσδε:
ιε# 
φρ. 9 γαεδε 
σῦκον μετ᾽ ἰχθύν, ὄσπρεον μετὰ κρέα. 
σῦκα φίλ᾽ ὀρνίθεσσι, φυτεύειν δ᾽ οὐκ ἐθέλουσι. 
