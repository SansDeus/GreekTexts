μνημονεύειν δ᾽ ἔοικεν ἐπὶ ποσόν τι τῆς κατὰ τὴν
λύγον στεφανώσεως καὶ Νικαίνετος ὁ ἐποποιὸς ἐν
τοῖς Ἐπιγράμμασιν, ποιητὴς ὑπάρχων ἐπιχώριος καὶ
τὴν ἐπιχώριον ἱστορίαν ἠγαπηκὼς ἐν πλείοσιν. λέγει
δ᾽ οὕτως:
ἐν τούτοις γὰρ ἀμφιβόλως εἰρηκὼς ὁ Νικαίνετος πότερον στρωμνῆς ἕνεκεν ἢ στεφανώσεως ἀρκεῖται τῇ λύγῳ,
τῷ   λέγειν αὐτὴν τῶν Καρῶν ἀρχαῖον στέφος πρόδηλον καθίστησι τὸ ζητούμενον. συνέβη δὲ τὴν τῆς
λύγου στεφάνωσιν καὶ μέχρι τῶν κατὰ Πολυκράτην
χρόνων, ὡς ἄν τις εἰκάσειε, τῇ νήσῳ συνηθεστέραν
ὑπάρχειν. ὁ γοῦν Ἀνακρέων φησίν ῾':'
οὐκ ἐθέλω, Φιλόθηρε, κατὰ πτόλιν, ἀλλὰ παρ᾽ Ἥρῃ 
δαίνυσθαι ζεφύρου πνεύμασι τερπόμενος. 
ἀρκεῖ μοι λιτὴ μὲν ὑπὸ πλευροῖσι χαμευνάς, 
ἐγγύθι πὰρ προμάλου δέμνιον ἐνδαπίης, 
καὶ λύγος, ἀρχαῖον Καρῶν στέφος. ἀλλὰ φερέσθω 
οἶνος καὶ Μουσῶν ἡ χαρίεσσα λύρη, 
θυμῆρες πίνοντες ὅπως Διὸς εὐκλέα νύμφην 
μέλπωμεν, νήσου δεσπότιν ἡμετέρης. 
Μεγίστης ὁ φιλόφρων δέκα δὴ μῆνες ἐπειδὴ 
στεφανοῦταί τε λύγῳ καὶ τρύγα πίνει μελιηδέα.' 
ξφ. π. 671φ 
