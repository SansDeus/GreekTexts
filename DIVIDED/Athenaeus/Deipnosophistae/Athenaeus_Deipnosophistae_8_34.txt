Ἡδύλος δ᾽ ἐν ἐπιγράμμασιν ὀψοφάγους καταλέγων Φαίδωνος μέν τινος ἐν τούτοις μέμνηται:
Ἄγιδος δ᾽ ἐν τούτοις:
καὶ γυναῖκα δέ τινα Κλειὼ ἐπὶ τοῖς ὁμοίοις σκώπτων
φησίν:
Φαίδων δὲ ... φύσκι᾽ ἐνείκαι 
χορδάς &lt;θ᾽&gt; ὁ ψάλτης: ἐστὶ γὰρ ὀψοφάγος. 
ἑφθὸς ὁ κάλλιχθυς: νῦν ἔμβαλε τὴν βαλανάγραν, 
ἔλθῃ μὴ Πρωτεὺς Ἆγις ὁ τῶν λοπάδων: 
γίνεθ᾽ ὕδωρ καὶ πῦρ καὶ ὃ βούλεται, ἀλλ᾽ ἀπόκλειε ... 
ἥξει γὰρ τοιαῦτα μεταπλασθεὶς τυχὸν ὡς Ζεὺς 
χρυσορόης ἐπὶ τήνδ᾽ Ἀκρισίου λοπάδα. 
ὀψοφάγει Κλειοῖ: καταμύομεν: ἢν δὲ θελήσῃς, 
ἔσθε μόνη. δραχμῆς ἐστιν ὁ γόγγρος ἅπας. 
θὲς μόνον ἢ ζώνην &lt;ἢ&gt; ἐνώτιον ἤ τι τοιοῦτον 
σύσσημον. τὸ δ᾽ ὁρᾶν μὴ μόνον οὐ λέγομεν. 
ἡμετέρη σὺ Μέδουσα: λιθούμεθα πάντες ἀπλάτου 
οὐ Γοργοῦς, γόγγρου δ᾽ οἱ μέλεοι λοπάδι. 
