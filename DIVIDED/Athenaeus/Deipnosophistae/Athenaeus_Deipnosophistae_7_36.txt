ἀλαζονικὸν δ᾽ ἐστὶ πᾶν τὸ τῶν μαγείρων φῦλον, ὡς καὶ Ἡγήσιππος ἐν Ἀδελφοῖς παρίστησι.
παράγει δὲ μάγειρον λέγοντα ῾':'
πρὸς τῶν θεῶν, τί διαφέρειν οὗτος ὑμῖν δοκεῖ τῶν
παρὰ Πινδάρῳ Κηληδόνων ῾',' αἳ κατὰ τὸν
αὐτὸν τρόπον ταῖς Σειρῆσι τοὺς ἀκροωμένους ἐποίουν
ἐπιλανθανομένους τῶν τροφῶν διὰ τὴν ἡδονὴν ἀφαυαίνεσθαι;
ιϝ 479 μ 
φρ. 53 β4 
βέλτιστε, πολλοῖς πολλὰ περὶ μαγειρικῆς 
εἰρημέν᾽ ἐστίν: ἢ λέγων φαίνου τι δὴ 
καινὸν παρὰ τοὺς ἔμπροσθεν ἢ μὴ κόπτε με. 
οὐκ ἀλλὰ τὸ πέρας τῆς μαγειρικῆς, Σύρε,
Β. 
εὑρηκέναι πάντων νόμιζε μόνον ἐμέ. 
οὐ γὰρ παρέργως ἔμαθον ἐν ἔτεσιν δυεῖν 
ἔχων περίζωμ᾽, ἀλλ᾽ ἅπαντα τὸν βίον 
ζητῶν κατὰ μέρη τὴν τέχνην ἐξήτακα: 
εἴδη λαχάνων ὅσ᾽ ἐστί, βεμβράδων τρόπους, 
φακῆς γένη παντοδαπά. τὸ πέρας σοι λέγω: 
ὅταν ἐν περιδείπνῳ τυγχάνω διακονῶν, 
ἐπὰν τάχιστ᾽ ἔλθωσιν ἐκ τῆς ἐκφορᾶς 
τὰ βάπτ᾽ ἔχοντες, τοὐπίθημα τῆς χύτρας 
ἀφελὼν ἐποίησα τοὺς δακρύοντας γελᾶν: 
τοιοῦτος ἔνδοθέν τις ἐν τῷ σώματι 
διέδραμε γαργαλισμὸς ὡς ὄντων γάμων. 
φακῆν παρατιθείς, εἰπέ μοι, καὶ βεμβράδας;
Α. 
τὰ πάρεργά μου ταῦτ᾽ ἔστιν. ἢν δὲ δὴ λάβω
Β. 
τὰ δέοντα καὶ τοὐπτάνιον ἁρμόσωμ᾽ ἅπαξ, 
ὅπερ ἐπὶ τῶν ἔμπροσθε Σειρήνων, Σύρε, 
ἐγένετο, καὶ νῦν ταὐτὸ τοῦτ᾽ ὄψει πάλιν. 
ὑπὸ τῆς γὰρ ὀσμῆς οὐδὲ εἷς δυνήσεται 
ἁπλῶς διελθεῖν τὸν στενωπὸν τουτονί: 
ὁ δὲ παριὼν πᾶς εὐθέως πρὸς τὴν θύραν 
ἑστήξετ᾽ ἀχανής, προσπεπατταλευμένος, 
ἄφωνος, ἄχρι ἂν τῶν φίλων βεβυσμένος 
τὴν ῥῖν᾽ ἕτερός τις προσδραμὼν ἀποσπάσῃ. 
μέγας εἶ τεχνίτης.  ἀγνοεῖς πρὸς ὃν λαλεῖς:
Α. 
Β. 
πολλοὺς ἐγὼ σφόδρ᾽ οἶδα τῶν καθημένων, 
οἳ καταβεβρώκασ᾽ ἕνεκ᾽ ἐμοῦ τὰς οὐσίας. 
