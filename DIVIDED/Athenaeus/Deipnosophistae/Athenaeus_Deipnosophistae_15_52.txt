ἐγὼ μὲν οὐκ οἶδα εἴ τίς τι κατιδεῖν ἐν τούτοις
δύναται παιανικὸν ἰδίωμα, σαφῶς ὁμολογοῦντος τοῦ
γεγραφότος τετελευτηκέναι τὸν Ἑρμείαν δι᾽ ὧν εἴρηκεν
‘σᾶς γὰρ φιλίου μορφᾶς Ἀταρνέος ἔντροφος ἠελίου
χήρωσεν αὐγάς.' οὐκ ἔχει δ᾽ οὐδὲ τὸ παιανικὸν ἐπίρρημα, καθάπερ ὁ εἰς Λύσανδρον τὸν Σπαρτιάτην γραφεὶς ὄντως παιάν, ὅν φησι Δοῦρις ἐν τοῖς Σαμίων
ἐπιγραφομένοις Ὥροις ῾' 'ᾁδεσθαι ἐν Σάμῳ.
παιὰν δ᾽ ἐστὶν καὶ ὁ εἰς Κρατερὸν τὸν Μακεδόνα
γραφείς, ὃν ἐτεκτήνατο Ἀλεξῖνος ὁ διαλεκτικός, φησὶν
Ἕρμιππος ὁ Καλλιμάχειος ἐν τῷ πρώτῳ περὶ Ἀριστοτέλους ῾'.' ᾁδεται δὲ καὶ οὗτος ἐν Δελφοῖς,
λυρίζοντός γέ τινος παιδός. καὶ ὁ εἰς Ἀγήμονα δὲ 
τὸν Κορίνθιον Ἀλκυόνης πατέρα, ὃν ᾁδουσιν Κορίνθιοι, ἔχει τὸ παιανικὸν ἐπίφθεγμα. παρέθετο δ᾽ αὐτὸν
Πολέμων ὁ περιηγητὴς ἐν τῇ πρὸς Ἀράνθιον Ἐπιστολῇ ῾'.' καὶ ὁ εἰς Πτολεμαῖον δὲ τὸν πρῶτον
Αἰγύπτου βασιλεύσαντα παιάν ἐστιν, ὃν ᾁδουσιν Ῥόδιοι:
ἔχει γὰρ τὸ ἰηπαιὰν ἐπίφθεγμα, ὥς φησιν Γόργων
ἐν τῷ Περὶ τῶν ἐν Ῥόδῳ θυσιῶν. ἐπ᾽ Ἀντιγόνῳ δὲ καὶ
Δημητρίῳ φησὶν Φιλόχορος ῾' 'Ἀθηναίους
ᾁδειν παιᾶνας τοὺς πεποιημένους ὑπὸ Ἑρμίππου τοῦ
Κυζικηνοῦ, ἐφαμίλλων γενομένων τῶν παιᾶνας ποιησάντων .. καὶ τοῦ Ἑρμοκλέους προκριθέντος. ἀλλὰ μὴν
καὶ αὐτὸς Ἀριστοτέλης ἐν τῇ Ἀπολογίᾳ τῆς ἀσεβείας
῾',' εἰ μὴ κατέψευσται ὁ λόγος, φησίν: ‘οὐ γὰρ
ἄν ποτε Ἑρμείᾳ θύειν ὡς ἀθανάτῳ προαιρούμενος ὡς
θνητῷ μνῆμα κατεσκεύαζον καὶ ἀθανατίζειν τὴν φύσιν
βουλόμενος ἐπιταφίοις ἂν τιμαῖς ἐκόσμησα τὸ &lt;σῶμα&gt;.'
φηγ ιι 485 
φηγ ιιι 46 
φρ. 76 πρ 
φηγ ι 408 
φρ. 592 ρ 
