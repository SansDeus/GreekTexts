δοκεῖ γὰρ ἔχειν πρὸς φιλίαν τι ὁ οἶνος ἑλκυστικόν,
παραθερμαίνων τὴν ψυχὴν καὶ διαχέων. διόπερ οὐδὲ
πρότερον ἠρώτων οἵτινες εἶεν ἀλλ᾽ ὕστερον, ὡς τὴν
ξενίαν αὐτὴν τιμῶντες, ἀλλ᾽ οὐ τοὺς ἐν μέρει καὶ καθ᾽
ἕκαστον ἡμῶν. τῶν δὲ νῦν δείπνων προνοοῦντες οἱ
νομοθέται τά τε φυλετικὰ   καὶ τὰ δημοτικὰ
προσέταξαν, ἔτι δὲ τοὺς θιάσους καὶ τὰ φρατρικὰ καὶ
πάλιν &lt;τὰ&gt; ὀργεωνικὰ λεγόμενα. πολλῶν γοῦν εἰσι
φιλοσόφων ἐν ἄστει σύνοδοι τῶν μὲν Διογενιστῶν,
τῶν δὲ Ἀντιπατριστῶν λεγομένων, τῶν δὲ Παναιτιαστῶν. κατέλιπε δὲ καὶ Θεόφραστος εἰς τὴν τοιαύτην
σύνοδον χρήματα, μὰ Δί᾽ οὐχ ἵνα ἀκολασταίνωσι 
συνιόντες, ἀλλ᾽ ἵνα τὰ κατὰ τὸν τοῦ συμποσίου νόμον
σωφρόνως καὶ πεπαιδευμένως διεξάγωσι. συνεδείπνουν
δ᾽ ὁσημέραι οἱ περὶ πρύτανιν σώφρονα καὶ σωτήρια
τῶν πόλεων σύνδειπνα. πρὸς γοῦν τοιοῦτο συμπόσιόν
φησιν ὁ Δημοσθένης ἀνενηνέχθαι τὴν Ἐλατείας
κατάληψιν ῾':' ‘ἑσπέρα μὲν γὰρ ἦν, ἧκε δὲ ἀγγέλλων τις ὡς τοὺς πρυτάνεις ὡς Ἐλάτεια κατείληπται.'
καὶ τοῖς φιλοσόφοις δὲ ἐπιμελὲς ἦν συνάγουσι τοὺς
νέους μετ᾽ αὐτῶν πρός τινα τεταγμένον νόμον εὐωχεῖσθαι. τοῦ γοῦν Ξενοκράτους ἐν Ἀκαδημείᾳ καὶ
πάλιν Ἀριστοτέλους ῾' 'συμποτικοί τινες ἦσαν
νόμοι. τὰ δ᾽ ἐν Σπάρτῃ φιδίτια καὶ τὰ παρὰ τοῖς
Κρησὶν ἀνδρεῖα μετὰ πάσης ἐπιμελείας αἱ πόλεις συνῆγον. διὸ καί τις οὐ κακῶς ἔφη ῾':'
Ἀντίπατρος δ᾽ ὁ φιλόσοφος συμπόσιόν ποτε συνάγων
συνέταξε τοῖς ἐρχομένοις ὡς περὶ σοφισμάτων ἐροῦσιν.
Ἀρκεσίλαον δέ φησιν εἰς συμπόσιον παρακληθέντα
καὶ συγκατακλιθέντα ἑνὶ τῶν βορῶς ἐσθιόντων, αὐτὸν
δὲ μηδενὸς ἀπολαῦσαι δυνάμενον, ἐπεί τις αὐτῷ τῶν
παρόντων ἐξέτεινεν, φάναι ῾':'
ἔτυχε δ᾽ ὁ κατοψοφαγῶν Τήλεφος καλούμενος. ὁ δὲ
Ζήνων ἐπεί τις τῶν παρόντων ὀψοφάγων ἀπέσυρεν
ἅμα τῷ παρατεθῆναι τὸ ἐπάνω τοῦ ἰχθύος, στρέψας
καὶ αὐτὸς τὸν ἰχθὺν ἀπέσυρεν ἐπιλέγων ῾':' 
Σωκράτης δ᾽ ἰδών τινα ἀμέτρως τῇ ἐποψήσει χρώμενον ‘ὦ παρόντες, ἔφη, τίς ὑμῶν τῷ μὲν ἄρτῳ ὡς ὄψῳ
χρῆται, τῷ δ᾽ ὄψῳ ὡς ἄρτῳ.'
18, 169 
φρ. 167 ρ 
π. λ. ιι 73 β 
ευρ. φρ. 702 
ευρ. βαξξη. 1129 
οὐ χρὴ συμποσίοιο φίλους ἀπέχεσθαι ἑταίρους 
δηρόν: ἀνάμνησις δὲ πέλει χαριεστάτη αὕτη. 
εὖ σοι γένοιτο, Τηλέφῳ δ᾽ ἁγὼ νοῶ: 
Ἰνὼ δὲ τἀπὶ θάτερ᾽ ἐξειργάζετο. 
