οἰωνοσκόπους καὶ γόητας καὶ μάντεις, ὅπως ἂν
Χριστιανῶν περιγένοιντο.
Καὶ δὴ συνῆλθον πρὸς τὸν βασιλέα πλῆθος
πολὺ τῆς μυσαρᾶς αὐτοῦ θρησκείας: Χριστιανῶν
δὲ εἷς εὑρέθη μόνος εἰς βοήθειαν ἐλθὼν τοῦ νομιζομένου
Βαρλαάμ, ὀνόματι Βαραχίας. οἱ μὲν γὰρ
τῶν πιστῶν θανόντες ἦσαν ὑπὸ τῆς τῶν κατὰ
πόλιν ἀρχόντων μανίας κατασφαγέντες: οἱ δὲ ἐν
ὄρεσιν ἀπεκρύπτοντο καὶ σπηλαίοις τῷ φόβῳ τῶν
ἐπικειμένων δεινῶν. ἄλλοι δὲ ἐδεδοίκεισαν τὴν
ἀπειλὴν τοῦ βασιλέως, καὶ οὐκ ἐτόλμων ἑαυτοὺς
εἰς φῶς ἀγαγεῖν: ἀλλὰ νυκτερινοὶ ἦσαν θεοσεβεῖς,
ἐν τῷ λεληθότι τῷ Χριστῷ λατρεύοντες καὶ μηδαμῶς
παρρησιαζόμενοι. ἐκεῖνος δὲ μόνος, γενναῖος
ὢν τὴν ψυχήν, εἰς συναγωνισμὸν ἦλθε τῆς ἀληθείας.
Προκαθίσας τοίνυν ὁ βασιλεὺς ἐπὶ βήματος
ὑψηλοῦ τε καὶ μετεώρου, συνεδριάζειν αὐτῷ τὸν
υἱὸν ἐκέλευσεν. ὁ δέ, τῇ πρὸς τὸν πατέρα εὐλαβείᾳ
καὶ τιμῇ τοῦτο μὴ θελήσας ποιῆσαι, ἐπὶ τῆς
γῆς πλησίον αὐτοῦ ἐκάθισε. παρέστησαν τοίνυν
1 ξορ. ι. 20   οἱ ἐπιστήμονες τῆς μωρανθείσης παρὰ τοῦ Θεοῦ
σοφίας, ὧν ἐπλανήθη ἡ ἀσύνετος καρδία, καθώς φησιν
ρομ. 1. 21-23   ὁ Ἀπόστολος: Δοκοῦντες γὰρ εἶναι σοφοὶ ἐμωράνθησαν,      