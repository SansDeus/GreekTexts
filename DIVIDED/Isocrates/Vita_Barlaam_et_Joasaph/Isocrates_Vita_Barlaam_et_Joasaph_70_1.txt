οὐκ ἔστιν; εἰ γὰρ νεκροὶ οὐκ ἐγείρονται,
οὐδὲ Χριστὸς ἐγήγερται: εἰ δὲ Χριστὸς οὐκ ἐγήγερται,
ματαία ἡ πίστις ἡμῶν, ἔτι ἐστὲ ἐν ταῖς
ἀνομίαις ὑμῶν: εἰ ἐν τῇ ζωῇ ταύτῃ ἠλπικότες
ἐσμὲν ἐν Χριστῷ μόνον, ἐλεεινότεροι πάντων
ἀνθρώπων ἐσμέν. νυνὶ δὲ Χριστὸς ἐγήγερται ἐκ
νεκρῶν, ἀπαρχὴ τῶν κεκοιμημένων γενόμενος:
ἐπειδὴ γὰρ δἰ ἀνθρώπου ὁ θάνατος, καὶ δἰ
ἀνθρώπου ἀνάστασις νεκρῶν: ὥσπερ γὰρ ἐν τῷ
Ἀδὰμ πάντες ἀποθνήσκουσιν, οὕτω καὶ ἐν τῷ
Χριστῷ πάντες ζωοποιηθήσονται. καὶ μετ̓ ὀλίγα:
1 ξορ. χϝ. 53-55   Δεῖ γὰρ τὸ φθαρτὸν τοῦτο ἐνδύσασθαι ἀφθαρσίαν
καὶ τὸ θνητὸν τοῦτο ἐνδύσασθαι ἀθανασίαν: ὅταν
δὲ τὸ φθαρτὸν τοῦτο ἐνδύσηται ἀφθαρσίαν καὶ
τὸ θνητὸν τοῦτο ἐνδύσηται ἀθανασίαν, τότε πληρωθήσεται
ὁ λόγος ὁ γεγραμμένος: Κατεπόθη ὁ
θάνατος εἰς νῖκος: ποῦ σου, θάνατε, τὸ κέντρον;
ποῦ σου, ᾄδη, τὸ νῖκος; καταργεῖται γὰρ τέλεον
ἡ τοῦ θανάτου δύναμις τότε καὶ ἀφανίζεται,
μηκέτι ὅλως ἐνεργοῦσα, ἀλλ̓ ἀθανασία λοιπὸν
καὶ ἀφθαρσία δίδοται τοῖς ἀνθρώποις αἰώνιος.
Ἔσται οὖν, ἔσται ἀναμφιλέκτως ἡ τῶν νεκρῶν
ἀνάστασις, καὶ τοῦτο ἀνενδοιάστως πιστεύομεν:
ἀλλὰ καὶ ἀμοιβὰς καὶ εὐθύνας τῶν βεβιωμένων
γινώσκομεν κατὰ τὴν φοβερὰν ἡμέραν τῆς τοῦ
2 πετ. ιιι. 12, 13   Χριστοῦ παρουσίας, Δἰ ἧς οὐρανοὶ πυρούμενοι
λυθήσονται καὶ στοιχεῖα καυσούμενα τήκεται, ὥς
φησί τις τῶν θεηγόρων, Καινοὺς δὲ οὐρανοὺς καὶ      