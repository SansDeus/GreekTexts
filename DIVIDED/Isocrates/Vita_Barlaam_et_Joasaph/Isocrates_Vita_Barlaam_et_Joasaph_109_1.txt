αὐτῶν διαγωγῆς: ἀλλά, κατὰ τὸ ἐνὸν
τῆς ἀσθενοῦς ἡμῶν καὶ ταλαιπώρου δυνάμεως,
τὸν βίον αὐτῶν χαρακτηρίζομεν καὶ τὸ σχῆμα
περιβεβλήμεθα, κἂν τῶν ἔργων διαμαρτάνωμεν.
πρόξενον γὰρ ἀναμαρτησίας τὸ θεῖον ἐπάγγελμα
τοῦτο καὶ συνεργὸν τῆς ἐκ τοῦ θείου βαπτίσματος
δοθείσης ἡμῖν ἀφθαρσίας ἐπιστάμεθα. καί,
τοῖς λόγοις ἑπόμενοι τῶν μακαρίων ἐκείνων, πάνυ
καταγινώσκομεν τῶν φθαρτῶν τούτων καὶ ἐπικήρων
τοῦ βίου πραγμάτων, ἐν οἷς οὐδὲν ἔστιν
εὑρεῖν βέβαιον, οὐδὲ ὁμαλόν, οὐδὲ ἐπὶ τῶν αὐτῶν
εξξλες. 1, 14   ἱστάμενον: ἀλλὰ ματαιότης ἐστὶ τὰ πάντα καὶ
προαίρεσις πνεύματος, πολλὰς ἐν ἀτόμῳ φέροντα
τὰς μεταβολάς: ὀνείρων γὰρ καὶ σκιᾶς, καὶ αὔρας
κατὰ τὸν ἀέρα πνεούσης, εἰσὶν ἀσθενέστερα:
μικρὰ καὶ πρὸς ὀλίγον ἡ χάρις, καὶ οὐδὲ χάρις:
ἀλλὰ πλάνη τις καὶ ἀπάτη τῆς τοῦ κόσμου κακίας,
ὅνπερ μὴ ἀγαπᾶν ὅλως, μισεῖν δὲ μᾶλλον ἐκ
καρδίας δεδιδάγμεθα. καὶ ἔστι γε κατὰ ἀλήθειαν
μισητὸς οὗτος καὶ ἀπευκταῖος: ὅσα γὰρ δωρεῖται
τοῖς φίλοις αὐτοῦ, μετ̓ ὀργῆς αὖθις αὐτὰ ἀφαρπάζει,
γυμνοὺς δὲ παντὸς ἀγαθοῦ καὶ αἰσχύνην
ἠμφιεσμένους, φορτία τε περικειμένους βαρέα, τῇ
αἰωνίᾳ παραπέμψει θλίψει: οὓς δ̓ αὖ πάλιν ὑψοῖ,      