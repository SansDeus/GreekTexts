ἐρημιτῶν περιπατοῦσαν. καὶ εὐθὺς τῷ
τοῦ ἄρχοντος προστάγματι πάντες ἐπ̓ αὐτοὺς
θέουσιν ἀπνευστί, ἄλλος ἄλλον τοῖς δρόμοις
φθάσαι φιλονεικοῦντες: καὶ φθάσαντες, περιεχύθησαν
αὐτοῖς κύνες ὡσεὶ πολλοὶ ἢ θηρία
πονηρά τινα καὶ μισάνθρωπα: καὶ κρατοῦσι τοὺς
ἄνδρας τῷ τε εἴδει καὶ τῇ καταστάσει σεμνοτάτους,
καὶ τὰ σήμαντρα τῆς ἐρημικῆς καταστάσεως
ἐπὶ τῶν προσώπων φέροντας: καὶ τούτους σύροντες
τῷ ἄρχοντι παρέστησαν, οὐ θορυβηθέντας
ὅλως, οὐκ ἀγεννές τι καὶ σκυθρωπὸν ἐνδειξαμένους
ἢ φθεγξαμένους. ὁ δὲ προάγων αὐτῶν καὶ
οἱονεὶ καθηγούμενος πήραν ἐβάσταζε τριχίνην,
μεστὴν λειψάνων προεκδημησάντων τινῶν ἁγίων Πατέρων.
Κατανοήσας δὲ αὐτοὺς ὁ Ἀραχής, ὡς οὐκ εἶδε
τὸν Βαρλαὰμ ῾ἐγίνωσκε γὰρ αὐτόν̓, συνεχύθη τῇ
λύπῃ. λέγει δὲ πρὸς αὐτούς: Ποῦ ἔστιν ὁ
ἀπατεὼν ἐκεῖνος, ὁ τὸν υἱὸν πλανήσας τοῦ βασιλέως;
ὁ δὲ τὴν πήραν βαστάζων ἀπεκρίνατο: Οὐκ
ἔστιν ἐκεῖνος ἐν ἡμῖν: μηδὲ γένοιτο: φεύγει γὰρ
ἡμᾶς τῇ τοῦ Χριστοῦ διωκόμενος χάριτι. ἐν ὑμῖν
δὲ τὰς οἰκήσεις ἔχει: ὁ ἄρχων ἔφη: Γινώσκεις
οὖν αὐτόν; Ναί, φησὶν ὁ ἐρημίτης: οἶδα τὸν
ἀπατεῶνα λεγόμενον, ὅς ἐστιν ὁ διάβολος, ὁ μέσον
ὑμῶν κατοικῶν καὶ παῤ ὑμῶν λατρευόμενός τε
καὶ θεραπευόμενος. ὁ ἄρχων λέγει: Περὶ τοῦ
Βαρλαὰμ ἐγὼ τὴν ζήτησιν ἔχω, καὶ τοῦτον ἠρόμην
σε μαθεῖν ποῦ ἔστιν: ὁ δὲ μοναχός: Καὶ ἵνα τί,      