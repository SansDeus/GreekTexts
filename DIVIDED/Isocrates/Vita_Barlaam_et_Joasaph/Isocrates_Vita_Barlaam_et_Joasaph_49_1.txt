τοῖς λοιποῖς στοιχείοις τῆς γῆς, ἀψύχοις καὶ
ἀναισθήτοις οὖσι: καὶ οὐκ ᾐσχύνθησαν οἱ ἔμψυχοι
καὶ λογικοὶ τὰ τοιαῦτα σέβεσθαι: ἄλλοι
ρομ 1. 23   θηρίοις καὶ ἑρπετοῖς καὶ κτήνεσι τετραπόδοις
τὸ σέβας ἀπένειμαν, κτηνωδεστέρους τῶν σεβομένων
ἑαυτοὺς ἀποδεικνύντες: οἱ δὲ ἀνθρώπων
τινῶν αἰσχρῶν καὶ εὐτελῶν μορφώματα ἀνετυπώσαντο,
καὶ τούτους θεοὺς ἐκάλεσαν, καὶ τοὺς
μὲν αὐτῶν ἄρρενας, τινὰς δὲ θηλείας ὠνόμασαν,
οὓς ἐκεῖνοι αὐτοὶ ἐξέθεντο μοιχοὺς εἶναι καὶ
φονεῖς, ὀργίλους καὶ ζηλωτὰς καὶ θυμαντικούς,
πατροκτόνους καὶ ἀδελφοκτόνους, κλέπτας καὶ
ἅρπαγας, χωλοὺς καὶ κυλλούς, καὶ φαρμακούς,
καὶ μαινομένους, καὶ τούτων τινὰς μὲν τετελευτηκότας,
τινὰς δὲ κεκεραυνωμένους, καὶ κοπτομένους,
καὶ θρηνουμένους καὶ δεδουλευκότας
ἀνθρώποις, καὶ φυγάδας γενομένους, καὶ εἰς
ζῷα μεταμορφουμένους ἐπὶ πονηραῖς καὶ αἰσχραῖς
μίξεσιν: ὅθεν, λαμβάνοντες οἱ ἄνθρωποι
ἀφορμὰς ἀπὸ τῶν θεῶν αὐτῶν, ἀδεῶς κατεμιαίνοντο
πάσῃ ἀκαθαρσίᾳ. καὶ δεινὴ κατεῖχε σκότωσις
τὸ γένος ἡμῶν ἐν ἐκείνοις τοῖς χρόνοις,
πς. χιϝ. 3   καὶ οὐκ ἦν ὁ συνιών, οὐκ ἦν ὁ ἐκζητῶν τὸν Θεόν.
γεν. χι. χχϝ.   Ἀβραὰμ δέ τις ἐν ἐκείνῃ τῇ γενεᾷ μόνος εὑρέθη
τὰς αἰσθήσεις τῆς ψυχῆς ἐρρωμένας ἔχων, ὃς τῇ
θεωρίᾳ τῶν κτισμάτων ἐπέγνω τὸν Δημιουργόν.
Κατανοήσας γὰρ οὐρανὸν καὶ γῆν καὶ θάλασσαν,
ἥλιον καὶ σελήνην καὶ τὰ λοιπά, ἐθαύμασε τὴν
ἐναρμόνιον ταύτην διακόσμησιν: ἰδὼν δὲ τὸν
κόσμον καὶ τὰ ἐν αὐτῷ πάντα, οὐκ αὐτομάτως
γεγενῆσθαι καὶ συντηρεῖσθαι ἐνόμισεν, οὔτε μὴν      