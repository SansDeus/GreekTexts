πολύτιμον λίθον, περὶ οὗ μεγάλα τινὰ καὶ θαυμαστὰ
λέγειν σε ὁ ἐμὸς παιδαγωγὸς διηγήσατο.
ὁ δὲ Βαρλαὰμ οὕτως ἀπήρξατο τῆς πρὸς αὐτὸν
διαλέξεως: Οὐ δίκαιόν ἐστιν, ὦ βασιλεῦ, ψευδῶς
τι καὶ ἀπερισκέπτως πρὸς τὸ ὑπερέχον τῆς σῆς
δόξης λέγειν με: πάντα γὰρ τὰ δηλωθέντα σοι
παῤ ἐμοῦ ἀληθῆ εἰσι καὶ ἀναμφίλεκτα. ἀλλ̓,
εἰ μὴ πρότερον δοκιμὴν τῆς σῆς λάβω φρονήσεως,
οὐ θέμις τὸ μυστήριον φανερῶσαί σοι. φησὶ
ματ. χιιι. ; μκ. ιϝ. ; λυκε ϝιιι.   γὰρ ὁ ἐμὸς Δεσπότης: Ἐξῆλθεν ὁ σπείρων τοῦ
σπεῖραι τὸν σπόρον αὐτοῦ: καὶ ἐν τῷ σπείρειν
αὐτόν, ἃ μὲν ἔπεσε παρὰ τὴν ὁδόν, καὶ ἦλθε
τὰ πετεινὰ καὶ κατέφαγεν αὐτά: ἄλλα δὲ ἔπεσε
παρὰ τὰ πετρώδη, ὅπου οὐκ εἶχε γῆν πολλήν,
καὶ εὐθέως ἐβλάστησε, διὰ τὸ μὴ ἔχειν βάθος
γῆς: ἡλίου δὲ ἀνατείλαντος ἐκαυματίσθη, καί,
διὰ τὸ μὴ ἔχειν ῥίζαν, ἐξηράνθη: ἄλλα δὲ ἔπεσεν
ἐπὶ τὰς ἀκάνθας, καὶ ἀνέβησαν αἱ ἄκανθαι καὶ
ἀπέπνιξαν αὐτά: ἄλλα δὲ ἔπεσεν ἐπὶ τὴν γῆν
τὴν καλήν, καὶ ἐδίδου καρπὸν ἑκατοστεύοντα.
εἰ μὲν οὖν γῆν εὕρω ἐν τῇ καρδίᾳ σου καρποφόρον
καὶ ἀγαθήν, οὐκ ὀκνήσω τὸν θεῖον σπόρον ἐμφυτεῦσαί
σοι καὶ φανερῶσαι τὸ μέγα μυστήριον:
εἰ δὲ πετρώδης αὕτη καὶ ἀκανθώδης ἐστί, καὶ
ὁδὸς πατουμένη τῷ βουλομένῳ παντί, κρεῖττον
μηδόλως τοῦτον δὴ τὸν σωτήριον καταβαλεῖν
σπόρον καὶ εἰς διαρπαγὴν αὐτὸν θεῖναι τοῖς
πετεινοῖς καὶ θηρίοις, ὧν ἔμπροσθεν ὅλως μὴ
ματ. ϝιι. 6   βαλεῖν τοὺς μαργαρίτας ἐντέταλμαι. ἀλλὰ πέπεισμαι
ηεβ. ϝι. 9   περὶ σοῦ τὰ κρείττονα καὶ ἐχόμενα      