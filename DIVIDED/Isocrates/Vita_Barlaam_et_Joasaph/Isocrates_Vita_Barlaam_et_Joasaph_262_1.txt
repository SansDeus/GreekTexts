προσήγαγε σεσωσμένας: πολλοὶ γὰρ εἰς αὐτὸν
φοιτῶντες λόγων ἀπήλαυον σωτηρίων, ἐξ ὧν
οὐκ ὀλίγοι, τὴν πλάνην φυγόντες, τῷ σωτηρίῳ
προσέδραμον λόγῳ: ἄλλοι δέ, μακρὰν τοῖς τοῦ
βίου χαίρειν εἰπόντες, τὴν ἀσκητικὴν ὑπεισῆλθον
παλαίστραν. αὐτὸς δὲ εὐχαῖς ἐσχόλαζε καὶ
νηστείαις, καὶ συχνῶς ταύτην ἀνέπεμπε τὴν
φωνήν, Ὦ Κύριε, λέγων, Κύριέ μου καὶ Βασιλεῦ,
ᾧ ἐγὼ ἐπίστευσα, ἐφ̓ ὃν ἐγὼ κατέφυγον καὶ
τῆς πλάνης ἐρρύσθην, ἀπόδος μισθὸν ἄξιον
τῷ θεράποντί σου Βαρλαάμ, ἀνθ̓ ὧν μοι τῷ
πλανηθέντι σὲ ὑπέδειξε, τὴν ὁδὸν τῆς ἀληθείας
καὶ τῆς ζωῆς: καὶ μὴ στερήσῃς με αὖθις ἰδεῖν
τὸν ἐν σώματι ἄγγελον ἐκεῖνον, οὗ οὐκ ἔστιν
ηεβ. χι. 38   ὁ κόσμος ἐπάξιος, καὶ σὺν αὐτῷ τελέσαι τὸ
λοιπὸν τῆς ζωῆς μου, ἵνα, κατ̓ ἴχνος τῆς αὐτοῦ
πολιτείας περιπατήσας, εὐαρεστήσω σοι τῷ Θεῷ
καὶ Δεσπότῃ.
