ἐκείνης. ἤδη τοίνυν περὶ τὰς μεσημβρίας, τοῦ
ἡλίου σφοδρὸν φλέγοντος, τῆς ὁδοιπορίας ἐχόμενος,
σφοδρότερον αὐτὸς ἐφλέγετο ἐν δίψει
καύματος ἐν ἀνύδρῳ, καὶ τὴν ἐσχάτην ἐταλαιπωρεῖτο
ταλαιπωρίαν: ἀλλ̓ ἐνίκα ὁ πόθος
τὴν φύσιν, καὶ ἡ δίψα, ἣν πρὸς τὸν Θεὸν ἐδίψα,
τὴν φλόγα ἐδρόσιζε τῆς τοῦ ὕδατος δίψης.
ατηανας. Ωιτα αντονιι § 5   Ὁ δὲ μισόκαλος καὶ φθονερὸς διάβολος, μὴ
ὑποφέρων ἐν αὐτῷ τὴν τοιαύτην ὁρᾶν πρόθεσιν
καὶ οὕτω θερμοτάτην πρὸς τὸν Θεὸν ἀγάπην,
πολλοὺς αὐτῷ κατὰ τὴν ἔρημον ἐξήγειρε πειρασμούς,
ὑποβάλλων αὐτῷ μνήμην τῆς βασιλικῆς
αὐτοῦ δόξης καὶ τῆς παρισταμένης αὐτῷ λαμπροτάτης
δορυφορίας, φίλων τε καὶ συγγενῶν καὶ
ὁμηλίκων, καὶ ὡς αἱ πάντων ψυχαὶ τῆς αὐτοῦ
ἐξήρτηντο ψυχῆς, καὶ τὰς ἄλλας ἀνέσεις τοῦ
βίου: εἶτα τὸ τραχὺ τῆς ἀρετῆς προεβάλλετο
καὶ τοὺς πολλοὺς αὐτῆς ἱδρῶτας, τοῦ σώματός
τε τὴν ἀσθένειαν καὶ τὸ ἀσύνηθες αὐτοῦ ἐν τῇ
τοιαύτῃ ταλαιπωρίᾳ, καὶ τοῦ χρόνου τὸ μῆκος,
τὴν ἐν χερσίν τε ἀνάγκην τῆς δίψης, καὶ τὸ μηδαμόθεν
ἐκδέχεσθαι παράκλησιν ἢ τέλος τοῦ τοσούτου
κόπου: καὶ ὅλως πολὺν αὐτῷ ἤγειρε
ατηανας. Ωιτα αντονιι § 5   κονιορτὸν τῶν λογισμῶν ἐν τῇ διανοίᾳ, καθά που
καὶ περὶ τοῦ μεγάλου γέγραπται Ἀντωνίου.      