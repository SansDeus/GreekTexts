πάντη ἀμόλυντον. εἰ γάρ τις, μὴ τὰ δύο ταῦτα
καλὰ ἔχων, προπετῶς ἐμβλέψειε τῷ τιμίῳ λίθῳ
τούτῳ, καὶ αὐτὴν δήπου ἣν ἔχει ὀπτικὴν δύναμιν
καὶ τὰς φρένας προσαπολέσειεν. ἐγὼ δέ, οὐκ
ἀμύητος τῆς ἰατρικῆς ἐπιστήμης ὑπάρχων, καθορῶ
σου τοὺς ὀφθαλμοὺς μὴ ὑγιῶς ἔχοντας, καὶ
δέδοικα μὴ καὶ ἧς ἔχεις ὁράσεως στέρησιν προξενήσω.
ἀλλὰ τὸν υἱὸν τοῦ βασιλέως ἀκήκοα βίον
μὲν ἔχειν σώφρονα, τοὺς ὀφθαλμοὺς δὲ ὡραίους
καὶ ὑγιῶς ὁρῶντας: τούτου χάριν ἐκείνῳ ὑποδεῖξαι
τὸν θησαυρὸν τοῦτον τεθάρρηκα. σὺ οὖν μὴ ἀμελῶς
περὶ τούτου διατεθῇς, μηδὲ πράγματος τοιούτου
τὸν κύριόν σου ἀποστερήσῃς. ὁ δὲ πρὸς αὐτόν,
Καὶ εἰ ταῦτα, φησίν, οὕτως ἔχει, μή μοι τὸν
λίθον ὑποδείξῃς: ἐν ἁμαρτίαις γὰρ πολλαῖς ὁ
βίος μου ἐρρύπωται: οὐχ ὑγιῶς δὲ καὶ τὴν
ὅρασιν, καθὼς εἶπας, κέκτημαι. ἀλλ̓ ἐγώ, τοῖς
σοῖς πεισθεὶς ῥήμασι, γνωρίσαι ταῦτα τῷ κυρίῳ
μου καὶ βασιλεῖ οὐκ ὀκνήσω. εἶπε ταῦτα, καὶ
εἰσελθὼν κατὰ μέρος πάντα τῷ υἱῷ τοῦ βασιλέως
ἀπήγγειλεν. ἐκεῖνος δέ, ὡς ἤκουσε τὰ τοῦ παιδαγωγοῦ
ῥήματα, χαρᾶς τινὸς καὶ θυμηδίας
πνευματικῆς ᾔσθετο, τῇ αὐτοῦ ἐμπνευσάσης
καρδίᾳ, καί, ἔνθους ὥσπερ γενόμενος τὴν ψυχήν,
ἐκέλευσε θᾶττον εἰσαγαγεῖν τὸν ἄνδρα.
Ὡς οὖν εἰσῆλθεν ὁ Βαρλαάμ, καὶ δέδωκεν αὐτῷ
λυκε χ. 5   τὴν πρέπουσαν εἰρήνην, ἐπέτρεψεν αὐτὸν καθεσθῆναι,
καί, τοῦ παιδαγωγοῦ ὑποχωρήσαντος,
λέγει ὁ Ἰωάσαφ τῷ γέροντι: Ὑπόδειξόν μοι τὸν      