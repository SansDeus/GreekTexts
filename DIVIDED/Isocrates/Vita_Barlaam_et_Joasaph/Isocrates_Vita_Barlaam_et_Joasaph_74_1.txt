οὐκ ἔλαβον μεθ̓ ἑαυτῶν ἔλαιον: αἰ δὲ φρόνιμοι
ἔλαβον ἔλαιον: διὰ τοῦ ἐλαίου τὴν τῶν ἀγαθῶν
ἔργων κτῆσιν σημαίνων. Μέσης δὲ τῆς νυκτός,
φησί, κραυγὴ γέγονεν: Ἰδοὺ ὁ νυμφίος ἔρχεται:
ἐξέρχεσθε εἰς ἀπάντησιν αὐτοῦ: διὰ τοῦ μεσονυκτίου
τὸ ἄδηλον τῆς ἡμέρας ἐκείνης παραστήσας.
τότε ἠγέρθησαν πᾶσαι αἱ παρθένοι ἐκεῖναι:
Αἱ μὲν οὖν ἕτοιμοι ἐξῆλθον εἰς ἀπάντησιν τοῦ
νυμφίου, καὶ εἰσῆλθον μετ̓ αὐτοῦ εἰς τοὺς γάμους,
καὶ ἐκλείσθη ἡ θύρα: αἱ δὲ ἀνέτοιμοι, ἃς εἰκότως
μωρὰς ἐκάλεσε, σβεννυμένας τὰς λαμπάδας
ἑαυτῶν ὁρῶσαι, ἀπῆλθον ἀγοράσαι ἔλαιον. παραγενόμεναι
δὲ κλεισθείσης ἤδη τῆς θύρας, ἔκραζον
λέγουσαι: Κύριε, κύριε, ἄνοιξον ἡμῖν: ὁ δέ,
φησίν, ἀποκριθεὶς εἶπεν: Ἀμήν, λέγω ὑμῖν, οὐκ
οἶδα ὑμᾶς: διὰ τούτων οὖν ἁπάντων δῆλόν ἐστιν
ἀνταπόδοσιν εἶναι οὐ μόνον τῶν ἐναντίων πράξεων,
ἀλλὰ καὶ ῥημάτων καὶ αὐτῶν τῶν ἐνθυμήσεων.
ματ. χιι. 36   εἶπεν γὰρ ὁ Σωτήρ: Λέγω ὑμῖν ὅτι πᾶν ῥῆμα
ἀργὸν ὃ ἐὰν λαλήσωσιν οἱ ἄνθρωποι, ἀποδώσουσι
περὶ αὐτοῦ λόγον ἐν ἡμέρᾳ κρίσεως. καὶ αὖθις:
ματ. χ. 30   Ὑμῶν δέ, φησί, καὶ αἱ τρίχες τῆς κεφαλῆς
ἠριθμημέναι εἰσί: διὰ τῶν τριχῶν τὰ λεπτότατα
τῶν διαλογισμῶν καὶ ἐνθυμήσεων παραδηλώσας.      