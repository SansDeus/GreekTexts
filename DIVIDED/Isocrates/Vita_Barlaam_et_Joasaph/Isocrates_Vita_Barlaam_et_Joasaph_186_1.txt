πάσης παρούσης τῆς ἐπουρανίου στρατιᾶς καὶ
συμμαρτυρούσης, ἅμα δὲ καὶ ἀπογραφομένης τὰ
ὁμολογηθέντα, ἅτινα φυλάττων μακάριος ἔσῃ.
μηδὲν οὖν τῶν παρόντων Θεοῦ καὶ τῶν αὐτοῦ
προκρίνῃς ἀγαθῶν. τί γὰρ ἂν οὕτω φοβερὸν εἴη
τῶν παρόντων, ὡς γέεννα πυρὸς αἰωνίου, μήτε τοῦ
καίοντος ὅλως φῶς ἔχοντος, μήτε τοῦ κολάζοντός
ποτε λήγοντος; τί δὲ πάλιν τῶν τοῦ κόσμου
καλῶν τηλικοῦτον εὐφράνοι, ὡς Θεὸς αὐτὸς ἐκεῖνος
τοῖς ἀγαπήσασι χαριζόμενος; οὗπερ τὸ κάλλος μὲν
ἄφατον, δυναστεία δὲ ἄμαχος καὶ ἡ δόξα ἀΐδιος:
οὗπερ τὰ ἀγαθά, τὰ τοῖς αὐτοῦ φίλοις ἀποκείμενα,
πάντων τῶν ὁρωμένων ἀσυγκρίτως ὑπερέχει,
1 ξορ. 11. 9   ἃ ὀφθαλμὸς οὐκ εἶδε, καὶ οὖς οὐκ ἤκουσε, καὶ
ἐπὶ καρδίαν ἀνθρώπου οὐκ ἀνέβη: ὧν κληρονόμος
ἀναδειχθείης, τῇ τοῦ Θεοῦ φρουρούμενος κραταιοτάτῃ χειρί.
Ὁ δὲ τοῦ βασιλέως υἱός, δάκρυσι συγκεχυμένος,      