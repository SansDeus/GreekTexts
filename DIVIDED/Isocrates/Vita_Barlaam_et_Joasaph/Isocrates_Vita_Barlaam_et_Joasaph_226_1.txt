εξελες. ιιι. 8   ἐνισχύσας, τὸ Σολομόντειον ἐκεῖνο ῥῆμα πάνυ
κατὰ καιρὸν ἐξελάβετο, Καιρός, φάσκον, τοῦ
φιλῆσαι καὶ καιρὸς τοῦ μισῆσαι, καιρὸς πολέμου
καὶ καιρὸς εἰρήνης. καὶ πρῶτα μέν, κατὰ νοῦν
πς. λϝιι. 1, 2   εὐξάμενος, Ἐλέησόν με, Κύριε, εἶπεν, ὁ Θεός,
ἐλέησόν με, ὅτι ἐπὶ σοὶ πέποιθεν ἡ ψυχή μου,
καὶ ἐν τῇ σκιᾷ τῶν πτερύγων σου ἐλπιῶ ἕως
οὗ παρέλθῃ ἡ ἀνομία. κεκράξομαι πρὸς τὸν
Θεὸν τὸν ὕψιστον, τὸν Θεὸν τὸν εὐεργετήσαντά
με, καὶ τὰ ἑξῆς τοῦ ψαλμοῦ.
εχοδ. χχ. 12   Εἶτά φησι πρὸς τὸν βασιλέα: Τὸ μὲν θεραπεύειν
πατέρα καὶ τοῖς αὐτοῦ ὑπείκειν προστάγμασιν,
εὐνοίᾳ τε καὶ φιλίᾳ καθυπηρετεῖν, ὁ κοινὸς
ἡμᾶς διδάσκει Δεσπότης, φυσικὴν ἡμῖν τὴν τοιαύτην
ἐγκατασπείρας στοργήν. ὅταν δὲ ἡ τῶν
γονέων σχέσις καὶ φιλία πρὸς αὐτὸν φέρῃ τὸν
κίνδυνον τὴν ψυχὴν καὶ τοῦ Δημιουργοῦ πόρρω
ματ. ϝ. 29; χϝιιι. 9; μκ. ιχ. 47   ποιῇ, ἐκκόπτειν ταύτην παντάπασι προστετάγμεθα,
καὶ μηδόλως εἴκειν τοῖς χωρίζουσιν ἡμᾶς
τοῦ Θεοῦ, ἀλλὰ μισεῖν τούτους καὶ ἀποστρέφεσθαι,
κἂν πατὴρ ὁ τὰ ἀπευκταῖα ἐπιτάττων εἴη,
κἂν μήτηρ, κἂν βασιλεύς, κἂν τῆς ζωῆς αὐτῆς      