καὶ μὴ τῷ θανάτῳ διὰ τῆς ἁμαρτίας ὑπεύθυνον.
Ἐπὶ τριάκοντα δὲ χρόνοις τοῖς ἀνθρώποις
ματ. ιιι. 13, 17   συναναστραφείς, ἐβαπτίσθη ἐν τῷ Ἰορδάνῃ
ποταμῷ ὑπὸ Ἰωάννου, ἀνδρὸς ἁγίου καὶ πάντων
ματ. χι. 11   τῶν προφητῶν ὑπερκειμένου. βαπτισθέντος δὲ
αὐτοῦ, φωνὴ ἠνέχθη οὐρανόθεν ἐκ τοῦ Θεοῦ καὶ
Πατρός, λέγουσα: Οὗτός ἐστιν ὁ Υἱός μου ὁ
ἀγαπητὸς ἐν ᾧ εὐδόκησα. καὶ τὸ Πνεῦμα τὸ
Ἅγιον ἐν εἴδει περιστερᾶς κατῆλθεν ἐπ̓ αὐτόν.
ματ. ιϝ. 23   καὶ ἀποτότε ἤρξατο σημεῖα ποιεῖν μεγάλα καὶ
αξτς ιι. 22   θαυμαστά, νεκροὺς ἀνιστῶν, τυφλοὺς φωτίζων,
δαίμονας ἀπελαύνων, κωφοὺς καὶ κυλλοὺς θεραπεύων,
λεπροὺς καθαρίζων, καὶ πανταχόθεν
ἀνακαινίζων τὴν παλαιωθεῖσαν ἡμῶν φύσιν, ἔργῳ
τε καὶ λόγῳ παιδεύων καὶ διδάσκων τὴν τῆς
ἀρετῆς ὁδόν, τῆς μὲν φθορᾶς ἀπάγων, πρὸς δὲ τὴν
ζωὴν ποδηγῶν τὴν αἰώνιον. ὅθεν καὶ μαθητὰς ἐξελέξατο
λυκε ϝι. 13   δώδεκα, οὓς καὶ ἀποστόλους ἐκάλεσε: καὶ
κηρύττειν αὐτοῖς ἐπέτρεψε τὴν οὐράνιον πολιτείαν,
ἣν ἦλθεν ἐπὶ τῆς γῆς ἐνδείξασθαι, καὶ οὐρανίους
τοὺς ταπεινοὺς ἡμᾶς καὶ ἐπιγείους τῇ αὐτοῦ οἰκονομίᾳ τελέσαι.
ματ. χχ ϝιι. 18   Φθόνῳ δὲ τῆς θαυμαστῆς αὐτοῦ καὶ θεοπρεποῦς
πολιτείας καὶ τῶν ἀπείρων θαυμάτων οἱ ἀρχιερεῖς
καὶ ἀρχηγοὶ τῶν Ἰουδαίων, ἔνθα δὴ καὶ τὰς
διατριβὰς ἐποιεῖτο, μανέντες, οἷσπερ τὰ προειρημένα
θαυμαστὰ σημεῖα καὶ τέρατα πεποιήκει,
ἀμνημονήσαντες πάντων, θανάτῳ αὐτὸν κατεδίκασαν,
ματτ χχϝι. 47   ἕνα τῶν μαθητῶν αὐτοῦ εἰς προδοσίαν συναρπάσαντες:      