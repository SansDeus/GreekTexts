πᾶσαν αὐτῷ καταχέαι τὴν ἀθυμίαν, ἀλλὰ καταλιπεῖν
αὐτῷ τὸ ἐρρικνωμένον ἱμάτιον ἐκεῖνο καὶ
τραχὺ παλλίον, ἅμα μὲν εἰς μνήμην τῆς τοῦ
διδασκάλου ἀσκήσεως, ἅμα δὲ εἰς φυλακτήριον
αὐτῷ ἀπὸ πάσης σατανικῆς ἐνεργείας, λαβεῖν δὲ
παῤ αὐτοῦ ἕτερον ἀντ̓ ἐκείνου: Ὡς ἄν, τὸ παῤ
ἐμοῦ, φησί, δοθὲν ὁρῶν, τὴν ἐμὴν ἐπὶ μνήμης
φέρῃς ταπεινότητα.
Ὁ δὲ γέρων ἔφη: Τὸ μὲν παλαιὸν καὶ διερρωγὸς
δοῦναί σοι καὶ λαβεῖν καινὸν ἔνδυμα, οὐ
θέμις, ἵνα μὴ τοῦ μικροῦ κόπου μου τὴν ἀμοιβὴν
ἐνθάδε ἀπολαβεῖν κατακριθῶ: ἵνα δέ σου τὴν
προθυμίαν μὴ ἐγκόψω, παλαιὰ καὶ μηδὲν τῶν
ἐμῶν διαφέροντα ἔστωσαν τὰ διδόμενά μοι παρὰ
σοῦ. ζητήσας δὲ ὁ τοῦ βασιλέως υἱὸς τρίχινα
ῥάκη παλαιά, καὶ ταῦτα δοὺς τῷ γέροντι, τὰ
ἐκείνου λαβὼν ἔχαιρε, πάσης πορφύρας καὶ
βασιλικῆς ἁλουργίδος τιμιώτερα ταῦτα ἀσυγκρίτως ἡγούμενος.
Ὁ δὲ θειότατος Βαρλαάμ, ἀπιέναι ὅσον οὔπω
βουλόμενος, τὰ τῆς ἐκδημίας ὡμίλει, καὶ τελευταίαν
αὐτῷ διδασκαλίαν προσῆγεν: Ἀδελφέ,
λέγων, ἠγαπημένε καὶ τέκνον γλυκύτατον, ὃ διὰ
1 ξορ. λϝ 15   τοῦ Εὐαγγελίου ἐγέννησα, οἶδας τίνι ἐστρατεύθης
βασιλεῖ καὶ πρὸς τίνα τὰς ὁμολογίας σου διέθου.
δεῖ οὖν βεβαίας ταύτας φυλάξαι, καὶ τὰ τῆς
στρατείας προθύμως τελέσαι, ὅσα ὑπέσχου ἐν
τῇ τῆς ὁμολογίας χάρτῃ τῷ πάντων Δεσπότῃ,      