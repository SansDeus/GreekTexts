τιμήσας, βασιλέα τῶν ἐπὶ γῆς κατέστησεν:
ξεν. ιι. 18   ἐποίησε δὲ ἐξ αὐτοῦ τὸ θῆλυ, βοηθὸν αὐτῷ κατ̓ αὐτόν.
γεν. ιι. 8   Καὶ φυτεύσας παράδεισον ἐν Ἐδὲμ κατὰ ἀνατολάς,
εὐφροσύνης καὶ θυμηδίας πάσης πεπληρωμένον,
ἔθετο ἐν αὐτῷ τὸν ἄνθρωπον ὃν ἔπλασε,
πάντων μὲν τῶν ἐκεῖσε θείων φυτῶν κελεύσας
ἀκωλύτως μετέχειν, ἑνὸς δὲ μόνου θέμενος ἐντολὴν
ὅλως μὴ γεύσασθαι, ὅπερ ξύλον τοῦ γινώσκειν
καλὸν καὶ πονηρὸν κέκληται, οὕτως εἰπών.
γεν. ιι. 17   ᾗ δ̓ ἂν ἡμέρᾳ φάγητε ἀπ̓ αὐτοῦ, θανάτῳ ἀποθανεῖσθε.
εἶς δὲ τῶν εἰρημένων ἀγγελικῶν δυνάμεων,
μιᾶς στρατιᾶς πρωτοστάτης, οὐδόλως ἐν
ἑαυτῷ παρὰ τοῦ Δημιουργοῦ κακίας φυσικῆς
ἐσχηκὼς ἴχνος ἀλλ̓ ἐπ̓ ἀγαθῷ γενόμενος, αὐτεξουσίῳ
ξπ. εζεκ. χχϝιιι. 12-15   προαιρέσει ἐτράπη ἐκ τοῦ καλοῦ εἰς τὸ
κακόν, καὶ ἐπήρθη τῇ ἀπονοίᾳ, ἀντᾶραι βουληθεὶς
τῷ Δεσπότῃ καὶ Θεῷ. διὸ ἀπεβλήθη τῆς τάξεως
αὐτοῦ καὶ τῆς ἀξίας, καί, ἀντὶ τῆς μακαρίας
δόξης ἐκείνης καὶ ἀγγελικῆς ὀνομασίας, διάβολος
ἐκλήθη καὶ Σατανᾶς προσωνόμασται. ἔρριψε
γὰρ αὐτὸν ὁ Θεὸς ὡς ἀνάξιον τῆς ἄνωθεν δόξης:
ρεϝ. χιι. 4   συναπεσπάσθη δὲ αὐτῷ καὶ συναπεβλήθη καὶ
πλῆθος πολὺ τοῦ ὑπ̓ αὐτὸν τάγματος τῶν
ἀγγέλων, οἵτινες, κακοὶ γεγονότες τὴν προαίρεσιν,      