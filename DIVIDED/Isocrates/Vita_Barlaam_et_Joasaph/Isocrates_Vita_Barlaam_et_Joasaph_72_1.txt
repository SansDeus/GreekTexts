τῶν ἀγαθῶν ἔργων: ἀλλὰ καὶ τῶν ἐναντίων εὐθύνας
ἀποκεῖσθαι προκατήγγειλε διὰ παραβολῶν
εξξλυς. ι. 5   θαυμασίων καὶ ἐξαισίων, ἃς ἡ πηγὴ τῆς σοφίας
λυκε χϝι. 19 φφ.   πανσόφως διηγήσατο: ποτὲ μὲν πλούσιόν τινα
παρεισάγων πορφύραν καὶ βύσσον ἐνδεδυμένον,
καὶ καθ̓ ἡμέραν λαμπρῶς εὐφραινόμενον, ἀμετάδοτον
δὲ καὶ ἀνηλεῆ πρὸς τοὺς δεομένους ὑπάρχοντα,
ὡς καὶ πτωχόν τινα Λάζαρον ὀνόματι
πρὸς τὸν πυλῶνα αὐτοῦ βεβλημένον παραβλέπειν,
καὶ οὐδὲ αὐτῶν τῶν τῆς τραπέζης αὐτοῦ
ψιχίων ἐπιδιδόναι αὐτῷ: ἀποθανόντων οὖν ἀμφοτέρων,
ὁ μὲν πένης ἐκεῖνος καὶ ἡλκωμένος
ἀπηνέχθη, φησίν, εἰς τὸν κόλπον Ἀβραάμ, τὴν
τῶν δικαίων συναυλίαν οὕτω δηλώσας: ὁ δὲ πλούσιος
παρεδόθη φλογὶ πικρᾶς βασάνου ἐν τῷ ᾄδῃ:
πρὸς ὃν Ἀβραὰμ ἔλεγεν: Ἀπέλαβες σὺ τὰ ἀγαθά
σου ἐν τῇ ζωῇ σου, καὶ Λάζαρος ὁμοίως τὰ κακά:
νῦν δὲ οὗτος μὲν παρακαλεῖται, σὺ δὲ ὀδυνᾶσαι.
Ἑτὲρωθι δὲ παρεικάζων τὴν τῶν οὐρανῶν βασιλείαν,
ματ. χχιι. 2   λέγει: Ὁμοία ἐστὶν ἡ βασιλεία τῶν οὐρανῶν
ἀνθρώπῳ βασιλεῖ, ὅστις ἐποίησε γάμους
τῷ υἱῷ αὐτοῦ, τὴν μέλλουσαν εὐφροσύνην καὶ
λαμπρότητα οὕτω δηλῶν. πρὸς ἀνθρώπους γὰρ
ταπεινοὺς καὶ τὰ ἐπίγεια φρονοῦντας τὸν λόγον
ποιούμενος ἐκ τῶν συνήθων αὐτοῖς καὶ γνωρίμων
ἐδίδου τὰς παραβολάς. οὐ μέντοι δὲ γάμους καὶ
τραπέζας ἐν ἐκείνῳ παρεδήλου τῷ αἰῶνι εἶναι:
ἀλλὰ τῇ αὐτῶν συγκαταβαίνων παχύτητι, τοιούτοις
ὀνόμασι κέχρηται, γνωρίσαι αὐτοῖς τὰ
μέλλοντα βουλόμενος. πάντας μὲν οὖν, φησί,      