τὸν ζῆλον ἐκείνων καὶ τὸν θεῖον πόθον,
λέγω δὲ τῶν μαρτύρων, καὶ τῷ αὐτῷ ἔρωτι τὰς
ψυχὰς τρωθέντες, ἄριστα διεσκόπουν ἀρρύπαντον
ξπ. ρομ. χιι. 1   τὴν ψυχὴν καὶ τὸ σῶμα τῷ Κυρίῳ παραστῆσαι,
πάσας τὰς τῶν παθῶν περικόψαντες ἐνεργείας,
καὶ παντὸς μολυσμοῦ σαρκὸς καὶ πνεύματος
ἑαυτοὺς ἐκκαθάραντες. ἐπεὶ δὲ οὐκ ἄλλως τοῦτο,
ἀλλὰ διὰ τῆς φυλακῆς τῶν ἐντολῶν τοῦ Χριστοῦ
κατορθοῦσθαι ἔγνωσαν, τὴν δὲ φυλακὴν τῶν
ἐντολῶν καὶ τὴν ἐργασίαν τῶν ἐρετῶν δυσχερῶς
ἐν μέσῳ τῶν τοῦ κόσμου θορύβων προσγίνεσθαι
κατενόησαν, ἄλλον τινὰ βίον ξένον καὶ ἐνηλλαγμένον
ἑαυτοῖς ἐπετηδεύσαντο, καί, κατὰ τὴν θείαν
ματ. χιχ. 29   φωνήν, πάντα καταλιπόντες, γονεῖς, τέκνα, φίλους,
συγγενεῖς, πλοῦτον καὶ τρυφήν, καὶ πάντα τὰ ἐν τῷ
κόσμῳ μισήσαντες, πρὸς τὰς ἐρήμους, ὥσπερ τινὲς
ξπ. ηεβ. χι. 37, 38   φυγάδες, ᾤχοντο, ὑστερούμενοι, θλιβόμενοι, κακουχούμενοι,
ἐν ἐρημίαις πλανώμενοι καὶ ὄρεσι καὶ
σπηλαίοις καὶ ταῖς ὀπαῖς τῆς γῆς, πάντων τῶν
ἐπὶ γῆς τερπνῶν τε καὶ ἀπολαυστικῶν ἑαυτοὺς
μακρύναντες, καὶ αὐτοῦ δὲ τοῦ ἄρτου καὶ σκεπάσματος
λίαν ἐνδεῶς ἔχοντες: δύο ταῦτα πραγματευσάμενοι,      