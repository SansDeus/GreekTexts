ὑπὸ προφητῶν καὶ ἀποστόλων: ἀλλ̓ οὐδεὶς κατ̓
ἀξίαν νοῆσαι ἢ εὐφημῆσαι τὴν δόξαν αὐτοῦ δυνήσεται.
πάντα γὰρ τά τε νοητὰ καὶ ὅσα ὑπὸ τὴν
αἴσθησιν ὁ θεῖος Ἀπόστολος, ὁ τὸν Χριστὸν ἔχων
1 ξορ. χιιι. 9, 10   ἐν ἑαυτῷ λαλοῦντα, κατανοήσας εἶπεν: Ἐκ
μέρους γινώσκομεν καὶ ἐκ μέρους προφητεύομεν:
ὅταν δὲ ἔλθῃ τὸ τέλειον, τότε τὸ ἐκ μέρους
καταργηθήσεται. διὸ καί, ἐκπληττόμενος τὸν
ὑπεράπειρον πλοῦτον τῆς σοφίας αὐτοῦ καὶ
ρομ. χι. 33   γνώσεως, διαρρήδην ἔφησεν: Ὦ βάθους πλούτου,
καὶ σοφίας, καὶ γνώσεως Θεοῦ: ὡς ἀνεξερεύνητα
τὰ κρίματα αὐτοῦ, καὶ ἀνεξιχνίαστοι αἱ ὁδοὶ αὐτοῦ.
2 ξορ. χιι. 2, 4   Εἰ δὲ ἐκεῖνος, ὁ μέχρι τρίτου φθάσας οὐρανοῦ
καὶ ἀρρήτων ἀκούσας ῥημάτων, τοιαύτας ἀφῆκε
φωνάς, τίς τῶν κατ̓ ἐμὲ ὅλως ἀντοφθαλμῆσαι
ταῖς ἀβύσσοις τῶν τοσούτων ἰσχύσειε μυστηρίων,
καὶ εἰπεῖν τι κατὰ γνώμην, ἢ ἐνθυμηθῆναι ἀξίως
τῶν λεγομένων δυνήσεται, εἰ μή τι αὐτὸς ὁ τῆς
σοφίας χορηγός, ὁ τῶν ἀσόφων διορθωτὴς παράσχοι.
ἐν γὰρ τῇ χειρὶ αὐτοῦ καὶ ἡμεῖς καὶ
οἱ λόγοι ἡμῶν, πᾶσά τε φρόνησις καὶ σύνεσις
παῤ αὐτῷ καὶ συνέσεως ἐπιστήμη: καὶ αὐτὸς ἡμῖν
δέδωκε τὴν τῶν ὄντων γνῶσιν ἀψευδῆ, εἰδέναι
σύστασιν κόσμου καὶ ἐνέργειαν στοιχείων, ἀρχήν
τε καὶ τέλος καὶ μεσότητα χρόνων, τροπῶν διαλλαγὰς
ξπ. ωισδ. χι. 21 φφ.   καὶ μεταβολὰς καιρῶν, καὶ ὅτι πάντα
μέτρῳ καὶ σταθμῷ διέταξε. τὸ γὰρ μεγάλως      