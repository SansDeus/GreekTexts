παραδεικνύς, ὡς οὐκ ἔστιν ἄλλος Θεὸς
ἐν οὐρανῷ ἄνω, οὔτε ἐπὶ γῆς κάτω, εἰ μὴ ὁ ἐν
Πατρὶ καὶ Υἱῷ καὶ Ἁγίῳ Πνεύματι γνωριζόμενος
εἷς Θεός: πολλὰ δὲ μυστήρια γνωρίσας τῆς
θεολογίας, ἐφ̓ οἷς καὶ τὰ περὶ τῆς ἀοράτου τε
καὶ ὁρατῆς διήγγειλε κτίσεως, ὅπως ἐκ μὴ ὄντων
ηεβ. χι. 3 γεν. ι. 26   τὰ πάντα παραγαγὼν ὁ Δημιουργός, κατ̓ εἰκόνα
καὶ ὁμοίωσιν αὐτοῦ πλάσας τὸν ἄνθρωπον καὶ
τοῦτον τῷ αὐτεξουσίῳ τιμήσας, τῶν ἐν παραδείσῳ
καλῶν μετέχειν πεποίηκεν, ἀπέχεσθαι
γεν. ιι. 17   τούτου μόνου κελεύσας ὅπερ ἦν τὸ ξύλον τῆς
γνώσεως, ἠθετηκότα δὲ τὴν ἐντολὴν τοῦ παραδείσου
ἐξώρισεν: ὅθεν, τῆς πρὸς αὐτὸν οἰκειότητος
ὀλισθῆσαν, εἰς τὰς πολλὰς ταύτας περιπέπτωκε
πλάνας τὸ ἀνθρώπινον γένος, δουλωθὲν
ταῖς ἁμαρτίαις καὶ ὑποπεσὸν τῷ θανάτῳ διὰ
τῆς τυραννίδος τοῦ διαβόλου: ὅς, ὑποχειρίους
ἅπαξ τοὺς ἀνθρώπους λαβών, παντελῶς ἐπιλαθέσθαι
πεποίηκε τοῦ Θεοῦ καὶ δεσπότου, καὶ
αὐτῷ ἀνέπεισε λατρεύειν διὰ τῆς τῶν εἰδώλων
ματ. ι. 18-20; λυκε ι. 43; Jοην χιχ. 26; αξτς ιι. 14   μυσαρᾶς προσκυνήσεως. σπλαγχνισθεὶς οὖν ὁ
πλάσας ἡμᾶς Θεός, εὐδοκίᾳ τοῦ Πατρὸς καὶ
συνεργίᾳ τοῦ Ἁγίου Πνεύματος, εὐδόκησεν ἐκ
Παρθένου ἁγίας, τῆς Θεοτόκου Μαρίας, καθ̓
ἡμᾶς τεχθῆναι: καί, πάθεσιν ὁμιλήσας ὁ ἀπαθής,
διὰ τρίτης τε ἡμέρας ἐκ νεκρῶν ἀναστάς, ἐλυτρώσατο
ἡμᾶς τοῦ προτέρου ἐπιτιμίου καὶ κλέους
τοῦ προτέρου ἠξίωσε. συνανήγαγε γὰρ ἡμᾶς
εἰς οὐρανοὺς ἀνερχόμενος, ὅθεν ἐτύγχανε καταβεβηκώς:
ὃν καὶ αὖθις ἥξειν πιστεύομεν, ἵνα τὸ      