ἀπέστειλεν ὁ βασιλεὺς τὴν σάλπιγγα τοῦ θανάτου
σαλπίζειν ἐπὶ τῇ θύρᾳ τοῦ οἴκου τοῦ ἀδελφοῦ
αὐτοῦ. ὡς οὖν ἤκουσεν ἐκεῖνος τὴν σάλπιγγα
τοῦ θανάτου, ἀπέγνω τῆς ἑαυτοῦ σωτηρίας καὶ
διέθετο τὰ κατ̓ αὐτὸν ὅλην τὴν νύκτα: ἅμα δὲ
πρωΐ, ἀμφιασάμενος μέλανα καὶ πενθήρη, μετὰ
γυναικὸς καὶ τέκνων ἀπέρχεται εἰς τὴν θύραν
τοῦ παλατίου κλαίων καὶ ὀδυρόμενος. εἰσαγαγὼν
δὲ αὐτὸν ὁ βασιλεύς, καὶ οὕτως ἰδὼν
ὀλοφυρόμενον, ἔφη: Ὦ ἀσύνετε καὶ ἄφρον, εἰ
σὺ οὕτως ἐδειλίασας τὸν κήρυκα τοῦ ὁμοτίμου
σου ἀδελφοῦ, πρὸς ὃν οὐδὲν ὅλως ἑαυτὸν ἡμαρτηκέναι
γινώσκεις, πῶς ἐμοὶ μέμψιν ἐπήγαγες ἐν
ταπεινώσει ἀσπασαμένῳ τοὺς κήρυκας τοῦ Θεοῦ
μου, τοὺς εὐηχέστερον σάλπιγγος μηνύοντάς μοι
τὸν θάνατον καὶ τὴν φοβερὰν τοῦ Δεσπότου
ὑπάντησιν, ᾧ πολλὰ καὶ μεγάλα ἐμαυτὸν ἡμαρτηκέναι
ἐπίσταμαι; ἰδοὺ τοίνυν τὴν σὴν ἐλέγχων
ἄνοιαν τούτῳ δὴ τῷ τρόπῳ ἐχρησάμην, ὥσπερ
οὖν καὶ τοὺς ὑποθεμένους σου τὴν κατ̓ ἐμοῦ
μέμψιν θᾶττον ἀνοηταίνειν ἐλέγξω. καὶ οὕτω
θεραπεύσας τὸν ἀδελφὸν αὐτοῦ καὶ ὠφελήσας
οἴκαδε ἀπέστειλεν.
ξπ. μερξηανλ οφ Ωενιξε, αξτ ιι., σξενες ϝιι. ανδ ιχ.   Ἐκέλευσε δὲ γενέσθαι ἐκ ξύλων βαλάντια
τέσσαρα. καὶ τὰ μὲν δύο περικαλύψας πάντοθεν
χρυσίῳ, καὶ ὀστᾶ νεκρῶν ὀδωδότα βαλὼν
ἐν αὐτοῖς, χρυσαῖς περόναις κατησφαλίσατο:
τὰ δὲ ἄλλα πίσσῃ καταχρίσας καὶ ἀσφαλτώσας,
ἐπλήρωσε λίθων τιμίων καὶ μαργαρίτων πολυτίμων
καὶ πάσης μυρεψικῆς εὐωδίας. σχοινίοις      