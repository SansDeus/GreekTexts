κύριος. διὰ ταῦτα τῆς πατρικῆς μὲν σχέσεως
ἕνεκα τὸν Θεὸν ζημιωθῆναι τῶν ἀδυνάτων μοί
ἐστι. διὸ μήτε σεαυτῷ κόπους πάρεχε, μήτε ἐμοί:
1 τηεσς. ι. 9   ἀλλ̓ ἢ πείσθητι καὶ τῷ ζῶντι ἄμφω καὶ ἀληθινῷ
λατρεύσωμεν Θεῷ: ἃ γὰρ νῦν σέβῃ εἴδωλα εἰσί,
πς. ξχϝ. 4   χειρῶν ἀνθρωπίνων ἔργα, πνοῆς ἔρημα καὶ κωφά,
μηδὲν ὅλως ἢ μόνην ἀπώλειαν καὶ τιμωρίαν αἰώνιον
τοῖς αὐτὰ σεβομένοις προξενοῦντα.
Εἰ δὲ μὴ τοῦτο βούλοιο, ποίει εἰς ἐμὲ ὅπερ σοι
ξπ. ρομ. ϝιιι. 38, 39   δοκεῖ: δοῦλος γάρ εἰμι τοῦ Χριστοῦ, καὶ οὔτε θωπείαις,
οὔτε κολάσεσι τῆς αὐτοῦ ἀποστήσομαι
ἀγάπης, καθὰ δὴ καὶ τῇ προτεραίᾳ εἶπόν σοι,
μέσον ἐμβαλὼν τὸ τοῦ Δεσπότου μου ὄνομα καὶ
ἀσφαλέστατα τὸν λόγον ἐμπεδωσάμενος. ὅτι δὲ
μήτε ἑκὼν ἔφησας κακουργεῖν, μήτε μὴν ἀγνοίᾳ
διαμαρτάνειν τοῦ ἀγαθοῦ, ἀλλὰ πολλῇ καὶ ἐμπόνῳ
συζητήσει τοῦτο ἔγνως ὄντως εἶναι καλόν, τὸ
εἰδώλοις λατρεύειν καὶ ταῖς ἡδοναῖς τῶν παθῶν
προσηλοῦσθαι, κακουργεῖν μέν σε ἐθελοντὶ οὐκ
ἔχω λέγειν. ὅτι δὲ πολλή σοι περικέχυται ἀγνωσίας
εχ χ. 21   ἀχλὺς καὶ ὡς ἐν σκότει ψηλαφητῷ πορευόμενος
οὐδόλως ὁρᾷς φωτὸς κἂν μικράν τινα
μαρμαρυγήν, ὅθεν τὴν εὐθεῖαν ἀπολέσας κρημνοῖς
καὶ φάραγξι δεινοῖς περιπεπλάνησαι, τοῦτο κἀγὼ
βεβαίως ἐπίσταμαι καὶ σέ, πάτερ, γινώσκειν      