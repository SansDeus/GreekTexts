καταφθαρέντες καὶ τῆς ὀρθῆς ἐκκλίναντες πίστεως
ματ. χχϝ. 46   εἰς κόλασιν αἰώνιον ἀπελεύσονται. πίστευε μὴ
οὐσίαν τινὰ εἶναι τοῦ κακοῦ ἢ βασιλείαν, μηδὲ
ἄναρχον αὐτὴν ὑπολάμβανε ἢ παῤ ἑαυτῆς ὑποστᾶσαν,
ἢ παρὰ τοῦ Θεοῦ γενομένην: ἄπαγε
τῆς ἀτοπίας: ἀλλ̓ ἡμέτερον ἔργον τοῦτο καὶ τοῦ
διαβόλου, ἐκ τῆς ἡμετέρας ἀπροσεξίας ἐπεισελθὸν
ἡμῖν διὰ τὸ αὐτεξουσίους ἡμᾶς γεγενῆσθαι, καὶ
αὐτοπροαιρέτῳ βουλήσει τοῦτο ἐκλέγεσθαι, εἴτε
επη. ιϝ. 5   ἀγαθόν, εἴτε καὶ φαῦλον. πρὸς τούτοις ὁμολόγει
ἓν βάπτισμα ἐξ ὕδατος καὶ Πνεύματος εἰς
ἄφεσιν ἁμαρτιῶν.
Δέχου καὶ τὴν μετάληψιν τῶν ἀχράντων τοῦ
Χριστοῦ μυστηρίων, πιστεύων ἐν ἀληθείᾳ σῶμα
καὶ αἷμα ὑπάρχειν Χριστοῦ τοῦ Θεοῦ ἡμῶν, ἃ
δέδωκε τοῖς πιστοῖς εἰς ἄφεσιν ἁμαρτιῶν. ἐν τῇ
1 ξορ. χι. 23-25   νυκτὶ γὰρ ᾗ παρεδίδοτο, διαθήκην καινὴν διέθετο
ματ. χχϝι. 26-28   τοῖς ἁγίοις αὐτοῦ μαθηταῖς καὶ ἀποστόλοις,
καὶ δἰ αὐτῶν πᾶσι τοῖς εἰς αὐτὸν πιστεύουσιν,
μαρκ χιϝ. 22-24   εἰπών: Λάβετε, φάγετε: τοῦτό ἐστι τὸ σῶμά μου
λυκε χχιι. 19, 20   ὑπὲρ ὑμῶν κλώμενον εἰς ἄφεσιν ἁμαρτιῶν.
ὁμοίως δὲ καὶ τὸ ποτήριον λαβὼν δέδωκεν
αὐτοῖς, λέγων: Πίετε ἐξ αὐτοῦ πάντες: τοῦτό
ἐστι τὸ αἷμά μου, τὸ τῆς καινῆς διαθήκης, τὸ
ὑπὲρ ὑμῶν ἐκχυνόμενον εἰς ἄφεσιν ἁμαρτιῶν:
τοῦτο ποιεῖτε εἰς τὴν ἐμὴν ἀνάμνησιν. αὐτὸς οὖν      