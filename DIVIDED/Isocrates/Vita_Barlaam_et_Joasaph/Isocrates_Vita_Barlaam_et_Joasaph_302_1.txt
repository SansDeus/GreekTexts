μηδένα σπίλον ἢ ῥυτίδα ἁμαρτίας ἐπιφερόμενος,
καὶ λοιπὸν ἐπὶ σοί ἐστι τὸ διαφυλάξαι ἑαυτῷ
τὴν ἐκεῖθέν σοι προσγινομένην κάθαρσιν διὰ
λυκε ι. 78   σπλάγχνα ἐλέους Θεοῦ ήμῶν.
Ὁ μὲν οὗν Θευδᾶς, τούτοις κατηχηθεὶς τοῖς ῥήμασιν,
ἔξεισιν εὐθέως, καὶ τὸ πονηρὸν ἐκεῖνο
ξπ. αξτς. χιχ. 19   καταλαβὼν ἄντρον, καὶ τὰς ἑαυτοῦ λαβὼν μαγικὰς
βίβλους, ὡς κακίας πάσης ἀπαρχάς, ὡς
ὀργίων δαιμονικῶν θησαυρούς, πυρὶ κατέκαυσεν.
αὐτὸς δὲ τὸ σπήλαιον καταλαμβάνει τοῦ ἱεροῦ
ἀνδρὸς ἐκείνου, πρὸς ὃν καὶ ὁ Ναχὼρ ἀπεληλύθει,
καὶ τὰ κατ̓ αὐτὸν διηγεῖται πάντα, κόνιν μὲν
ἐπὶ κεφαλῆς καταχεάμενος, βαρεῖς τε ἀναφέρων
στεναγμοὺς καὶ λούων τοῖς δάκρυσιν ἑαυτόν,
καθεξῆς δὲ τῷ γέροντι τὰς μυσαρὰς αὐτοῦ διηγούμενος
πράξεις. ἐκεῖνος δέ, περὶ τὸ σῶσαι ψυχὴν
καὶ τῆς τοῦ δολίου δράκοντος ἐξαρπάσαι φάρυγγος
εὐτεχνότατος ὤν, κατεπᾴδει αὐτὸν ῥήμασι
σωτηρίοις, ἐγγυᾶται τὴν ἄφεσιν, ἵλεων ὑπισχνεῖται
τὸν δικαστήν. εἶτα κατηχήσας καὶ νηστεύειν
ἐπὶ πολλὰς ἐντειλάμενος ἡμέρας, τῷ θείῳ
καθαίρει βαπτίσματι. καὶ ἦν ὁ ἄνθρωπος μετανοῶν
γνησίως πάσας αὐτοῦ τὰς ἡμέρας, ἐφ̓ οἷς
ἐπλημμέλησε, δάκρυσί τε καὶ στεναγμοῖς τὸν
Θεὸν ἐξιλεούμενος.
