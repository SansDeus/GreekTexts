ἄλλοι δὲ παρὰ μίαν, ἢ καὶ καθ̓ ἑσπέραν,
ἐσιτοῦντο ὅσον μόνον τροφῆς ἀπογεύεσθαι. εὐχαῖς
τε καὶ ἀγρυπνίαις μικροῦ πρὸς τὸν τῶν
ἀγγέλων παρημιλλήθησαν βίον, χαίρειν εἰπόντες
χρυσίου καὶ ἀργυρίου τῇ κτήσει παντάπασι,
πράσεις τε καὶ ἀγορασίας ἐπιλαθόμενοι εἶναι
ὅλως ἐν ἀνθρώποις.
Φθόνος δὲ καὶ ἔπαρσις, οἱ μάλιστα τοῖς ἀγαθοῖς
ἔργοις ἀκολουθεῖν εἰωθότες, οὐκ ἔσχον χώραν ἐν
αὐτοῖς. οὐδὲ γὰρ ὁ ἐλάττων ἐν τοῖς τῆς ἀσκήσεως
ἱδρῶσι κατὰ τοῦ μᾶλλον διαλάμποντος βασκανίας
λογισμὸν ὅλως ἐν ἑαυτῷ ὑπεδέχετο: οὐδ̓ αὖ πάλιν
τὸν μεγάλα κατορθοῦντα κατὰ τῶν ἀσθενεστέρων
πρὸς οἴησιν ἐπῆρεν ἡ ἀλαζονεία ἢ ἐξουθενεῖν τὸν
πλησίον, ἢ ἐγκαυχᾶσθαι τῇ ἀσκήσει, καὶ μεγαλοφρονεῖν
ἐπὶ τοῖς κατορθώμασιν, ἀπατήσασα. ὁ
γὰρ τὸ πλέον ἔχων εἰς ἀρετήν, οὐ πόνοις ἰδίοις,
ἀλλὰ Θεοῦ δυνάμει, τὸ πᾶν ἐπιγράφων, ταπεινόφρονι
γνώμῃ ἔπειθεν ἑαυτὸν μηδὲν ὅλως ἐργάζεσθαι,
ἀλλὰ καὶ πλειόνων ὀφειλέτην ἑ̣̣̓ναι, καθά
φησιν ὁ Κύριος: Ὅταν ποιήσητε πάντα τὰ διαταχθέντα
λυκε χϝιι. 10   ὑμῖν, λέγετε, ὅτι Ἀχρεῖοι δοῦλοί ἐσμεν,
ὅτι ὃ ὠφείλομεν ποιῆσαι πεποιήκαμεν. οἱ δὲ
πάλιν οὐδὲ ποιῆσαί ποτε τὰ διατεταγμένα ἔπειθον
ἑαυτούς, ἀλλὰ πλείονα εἶναι τῶν ἤδη κατωρθωμένων
τὰ ἐλλείποντα. καὶ ὁ ἐλαττούμενος
πάλιν ἐν τῇ ἀσκήσει, διὰ σωματικὴν ἴσως ἀσθένειαν,      