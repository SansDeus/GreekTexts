ληψόμεθα: ἴσως εὕρω τινὰ τοῦ κακοῦ λύσιν.
Αἰτησαμένου δὲ τοῦ Θευδᾶ εἰς ὁμιλίαν ἐλθεῖν
τοῦ υἱοῦ, ἕωθεν συμπαραλαβὼν αὐτόν, ὁ βασιλεὺς
εἰς ἐπίσκεψιν ἀπέρχεται τοῦ υἱοῦ. καὶ
καθίσας λόγους ἐκίνησεν ὁ βασιλεύς, ὀνειδίζων
αὐτὸν καὶ μεμφόμενος ἐπὶ τῇ ἀνηκοΐᾳ αὐτοῦ
καὶ ἀνενδότῳ γνώμῃ. ἐκείνου δὲ τὰ αὐτὰ αὖθις
βεβαιοῦντος καὶ μηδὲν προτιμᾶν τῆς Χριστοῦ
ἀγάπης βοῶντος, παρελθὼν εἰς μέσον, ὁ Θευδᾶς
ἔφη: Τί κατέγνως, ὦ Ἰωάσαφ, τῶν ἀθανάτων
ἡμῶν θεῶν, ὅτι τῆς αὐτῶν ἀπέστης λατρείας,
καί, τὸν σὸν πατέρα καὶ βασιλέα οὕτως παροργίζων,
μισητὸς παντὶ γέγονας τῷ λαῷ; οὐχὶ
παῤ αὐτῶν σοι τὸ ζῆν; οὐκ αὐτοὶ παρέσχον
σε τῷ πατρί, τῆς αὐτοῦ ἀκούσαντες εὐχῆς καὶ
τῶν τῆς ἀτεκνίας δεσμῶν λυτρωσάμενοι; πολλὰς
δὲ ματαιολογίας καὶ ἀνωφελεῖς προτάσεις
ὁ ἐν κακοῖς γηράσας προβαλλόμενος, καὶ συλλογισμοὺς
ῥάπτων περὶ τοῦ κηρύγματος τοῦ
Εὐαγγελίου, βουλόμενος τοῦτο μὲν χλευάζειν,
τὰ δὲ τῶν εἰδώλων κρατύνειν, ὀλίγον ἐπισχὼν
ιιεβ. ϝιιι. 2   ὁ τῆς ἄνω βασιλείας υἱός, καὶ τῆς πόλεως
ἐκείνης πολίτης ἣν ἔπηξεν ὁ Κύριος καὶ οὐκ
ἄνθρωπος, φησὶ πρὸς τὸν Θευδᾶν.
εχοδ. χ. 21   Ἄκουσον, ὦ πλάνης βυθὲ καὶ ψηλαφητοῦ
σκότους ζοφωδέστερε, τὸ Βαβυλώνιον σπέρμα,
τὸ τῆς Χαλανικῆς πυργοποιΐας ἔκγονον, δἰ ἧς
ὁ κόσμος συνεχύθη, ματαιόφρον καὶ ἄθλιε γέρον,
γεν. χιχ. 24 Jυδε 7   οὗπερ καὶ ἡ πυρὶ καὶ θείῳ κατακαυθεῖσα      