ἡ ἀκρότομος αὕτη καὶ πέτρας σκληροτέρα καρδία
τοῦ ἐμοῦ πατρός, σοῦ θελήσαντος, ὡσεὶ κηρὸς
ματ. ιιι. 9   ἐμαλάχθη. δυνατὸν γάρ σοι καὶ ἐκ τῶν λίθων
τούτων ἐγεῖραι τέκνα τῷ Ἀβραάμ. εὐχαριστῶ
σοι, Δέσποτα φιλάνθρωπε, Θεὲ τοῦ ἐλέους,
ὅτι ἐμακροθύμησας καὶ μακροθυμεῖς τοῖς παραπτώμασιν
ἡμῶν, καὶ ἕως τοῦ νῦν ἀτιμωρήτους
ἡμᾶς εἴασας εἶναι. ἡμεῖς μὲν γὰρ ἄξιοι ἦμεν
πάλαι ἀπορριφθῆναι ἀπὸ τοῦ προσώπου σου καὶ
παραδειγματισθῆναι ἐν τῷ βίῳ τούτῳ, ὡς οἱ
γεν. χιχ. 24   τὴν Πεντάπολιν οἰκοῦντες παράνομοι, πυρὶ καὶ
θείῳ κατακαυθέντες: ἡ δὲ ἀνείκαστός σου μακροθυμία
ἐφιλανθρωπεύσατο εἰς ἡμᾶς. εὐχαριστῶ
σοι ὁ εὐτελὴς ἐγὼ καὶ ἀνάξιος, εἰ καὶ μὴ ὑπάρχω
αὐτάρκης πρὸς δοξολογίαν τῆς σῆς ἀγαθότητος.
καὶ δέομαι τῶν ἀμετρήτων σου οἰκτιρμῶν, Κύριε
Ἰησοῦ Χριστέ, Υἱὲ καὶ Λόγε τοῦ ἀοράτου
Πατρός, ὁ πάντα λόγῳ παραγαγὼν καὶ θελήματι
τῷ σῷ συνέχων, ὁ ῥυσάμενος ἡμᾶς τοὺς
ἀναξίους δούλους σου τῆς τοῦ ἀρχεκάκου ἐχθροῦ
ματ. χιι. 29   δουλείας, ὁ ταθεὶς ἐπὶ ξύλου καὶ δήσας τὸν
ἰσχυρόν, καὶ τοῖς ὑπ̓ ἐκείνου δεθεῖσιν αἰώνιον
ἐπιβραβεύσας ἐλευθερίαν: αὐτὸς καὶ τὰ νῦν
ἔκτεινόν σου τὴν ἀόρατον χεῖρα καὶ παντουργόν,
καὶ εἰς τέλος ἐλευθέρωσον τὸν δοῦλόν σου καὶ
πατέρα μου τῆς χαλεπῆς ἐκείνης αἰχμαλωσίας
τοῦ διαβόλου: καὶ ὑπόδειξον αὐτῷ ἐναργέστατα,
ὅτι σὺ εἶ ὁ ἀεὶ ζῶν Θεὸς ἀψευδὴς καὶ βασιλεὺς
μόνος αἰώνιος καὶ ἀθάνατος. ἴδε μου, Δέσποτα,
τὴν συντριβὴν τῆς καρδίας ἵλεῳ καὶ εὐμενεῖ      