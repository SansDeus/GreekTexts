τι τῶν θηρευομένων, βιαίως αὐτῶν τοῦ
στόματος τὸ θηρευθὲν ἀφαρπάζει: οὕτω δὴ καὶ
σύ, πολλοὺς θέλων ἔχειν τοὺς φόρους σοι καὶ
τέλη ἐκ γῆς καὶ θαλάσσης κομίζοντας, λέγεις
μὲν τῆς αὐτῶν φροντίζειν σωτηρίας, ἀπώλειαν
δὲ αὐτοῖς προξενῶν αἰώνιον, πρὸ δὲ πάντων
σεαυτῷ, ἵνα μόνον σοι ὁ σκυβάλων καὶ σαπριῶν
ἀχρηστότερος βρίθοιτο πλοῦτος, λέληθας σκότος
ἀντὶ φωτὸς κατέχων. ἀλλ̓ ἀνάνηψον τοῦ
καταχθονίου ὕπνου τούτου, διάνοιξόν σου τοὺς
μεμυκότας ὀφθαλμούς, καὶ ἴδε τὴν περιλάμπουσαν
πᾶσι τοῦ Θεοῦ ἡμῶν δόξαν: καὶ σύ ποτε
πς. χξιϝ. 8   σεαυτοῦ γενοῦ: Σύνετε γάρ, ἄφρονες ἐν τῷ λαῷ,
καὶ μωροί ποτε φρονήσατε, φησὶν ὁ προφήτης:
σύνες ὅτι οὐκ ἔστι θεός, πλὴν τοῦ Θεοῦ ἡμῶν,
καὶ οὐκ ἔστι σωτηρία, εἰ μὴ ἐν αὐτῷ.
Ὁ δὲ βασιλεύς: Τῆς μωρᾶς σου ταύτης φλυαρίας
παυσάμενος, τὸν Βαρλαὰμ αὐτίκα μοι
ὑπόδειξον, ἢ πειρασθήσῃ κολαστηρίων ὀργάνων,
ὧν οὐδέποτε πεῖραν εἴληφας. ὁ μεγαλόφρων οὖν
καὶ γενναιότατος ἀσκητὴς καὶ τῆς οὐρανίου φιλοσοφίας
ἐραστὴς κατ̓ οὐδένα τρόπον ταῖς τοῦ
βασιλέως ἀπειλαῖς μετετρέπετο: ἀλλ̓ ἀτρέμας
ἑστὼς ἔλεγεν: Οὐ τὰ παρὰ σοῦ θεσπιζόμενα
ποιεῖν, ὦ βασιλεῦ, προστετάγμεθα, ἀλλὰ τὰ παρὰ
τοῦ Δεσπότου ἡμῶν καὶ Θεοῦ κεκελευσμένα, ὃς
σωφροσύνην ἡμᾶς ἐκδιδάσκει τοῦ πασῶν τῶν
ἡδονῶν καὶ ἐπιθυμιῶν κρατεῖν, καὶ ἀνδρείαν      