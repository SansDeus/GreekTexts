ἐκεῖνοι: Καὶ τίς τῶν ἀνθρώπων τὰ μέλλοντα
συνιδεῖν δύναται καὶ ἀκριβῶς ἐπιγνῶναι; κρεῖττον
γὰρ ἀνθρωπίνης φύσεως τοῦτο, καὶ μόνοις ἀποκληρωθὲν
τοῖς ἀθανάτοις θεοῖς. καὶ ἐπαύσατο μὲν ὁ
τοῦ βασιλέως υἱὸς ἐπερωτῶν, ὠδυνήθη δὲ τὴν
ξπ. δαν. ιιι. 19   καρδίαν ἐπὶ τῷ ὁραθέντι, καὶ ἠλλοιώθη ἡ μορφὴ
τοῦ προσώπου αὐτοῦ τῷ ἀσυνήθει τοῦ πράγματος.
Μετ̓ οὐ πολλὰς δὲ ἡμέρας αὖθις διερχόμενος
ἐντυγχάνει γέροντι πεπαλαιωμένῳ ἐν ἡμέραις
πολλαῖς, ἐρρικνωμένῳ μὲν τὸ πρόσωπον, παρειμένῳ
δὲ τὰς κνήμας, συγκεκυφότι, καὶ ὅλως πεπολιωμένῳ,
ἐστερημένῳ τοὺς ὀδόντας, καὶ ἐγκεκομμένα
λαλοῦντι. ἔκπληξις οὖν αὐτὸν λαμβάνει: καὶ δὴ
πλησίον τοῦτον ἀγαγὼν ἐπηρώτα μαθεῖν τὸ τῆς
θέας παράδοξον. οἱ δὲ συμπαρόντες εἶπον: Οὗτος
χρόνων ἤδη πλείστων ὑπάρχει, καὶ κατὰ μικρὸν
μειουμένης αὐτῷ τῆς ἰσχύος, ἐξασθενούντων δὲ
τῶν μελῶν, εἰς ἣν ὁρᾷς ἔφθασε ταλαιπωρίαν.
Καὶ τί, φησί, τούτου τὸ τέλος; οἱ δὲ εἶπον αὐτῷ:
Οὐδὲν ἄλλο ἢ θάνατος αὐτὸν διαδέξεται. Ἀλλὰ
καὶ πᾶσιν, ἔφη, τοῖς ἀνθρώποις τοῦτο πρόκειται;
ἢ καὶ τοῦτο ἐνίοις αὐτῶν συμβαίνει;
ἀπεκρίθησαν ἐκεῖνοι: Εἰ μὴ προλαβὼν ὁ θάνατος
μεταστήσει τινὰ τῶν ἐντεῦθεν, ἀδύνατον, τῶν
χρόνων προβαινόντων, μὴ εἰς ταύτης ἐλθεῖν τὴν
πεῖραν τῆς τάξεως. καί φησιν ὁ παῖς: ἐν πόσοις
οὖν ἔτεσι τοῦτο ἐπέρχεταί τινι; καὶ εἰ πάντως
πρόκειται ὁ θάνατος, καὶ οὐκ ἔστι μέθοδος τοῦτον
παραδραμεῖν, καὶ μηδὲ εἰς ταύτην ἐλθεῖν τὴν
ταλαιπωρίαν; λέγουσιν αὐτῷ: Ἐν ὀγδοήκοντα μὲν
ἢ καὶ ἑκατὸν ἔτεσιν εἰς τοῦτο τὸ γῆρας καταντῶσιν      