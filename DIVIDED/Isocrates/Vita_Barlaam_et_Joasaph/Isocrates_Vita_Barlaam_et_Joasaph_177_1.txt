καὶ παρακαλοῦντα τὸν Θεόν, μὴ καθ̓ ἑκάστην
προκόπτειν ἐν τῷ ἀγαθῷ καὶ πασῶν ὑπερίπτασθαι
τῶν τοῦ ἐχθροῦ παγίδων. ὁ γὰρ διαθερμάνας
σηιξη οφ τηεμ̣   αὐτοῦ τὴν διάνοιαν, καθάπερ τις τῶν ἁγίων ἔφησε,
Καὶ τὴν ψυχὴν ἀναστήσας, καὶ πρὸς τὸν οὐρανὸν
ἑαυτὸν μετοικίσας, καὶ οὕτω τὸν Δεσπότην τὸν
ἑαυτοῦ καλέσας, καὶ τῶν ἰδίων ἁμαρτημάτων
ἀναμνησθείς, καὶ περὶ τῆς συγχωρήσεως τούτων
διαλεχθείς, καὶ δάκρυσι θερμοτάτοις δεηθεὶς ἵλεω
γενέσθαι αὐτῷ τὸν φιλάνθρωπον, ἀπὸ τῆς ἐν
τοῖς λόγοις καὶ διαλογισμοῖς τούτοις διατριβῆς
πᾶσαν ἀποτίθεται βιωτικὴν φροντίδα καὶ τῶν
ἀνθρωπίνων παθῶν ὑψηλότερος γίνεται, καὶ Θεῷ
συνόμιλος ἀξιοῦται κληθῆναι: οὗπερ τί γένοιτ̓
ἂν μακαριώτερον ἢ ὑψηλότερον; ἀξιώσαι σε
οὖν Κύριος τῆς τοιαύτης ἐπιτυχεῖν μακαριότητος.
Ἰδοὺ γάρ σοι τὴν ὁδὸν ὑπέδειξα τῶν ἐντολῶν
αξτς χχ. 27   τοῦ Κυρίου, καὶ οὐδὲν ὑπεστειλάμην τοῦ μὴ
ἀναγγεῖλαί σοι πᾶσαν τὴν βουλὴν τοῦ Θεοῦ.
καὶ ἐγὼ μὲν ἤδη τὴν πρὸς σέ μου διακονίαν
τετέλεκα: λοιπὸν αὐτὸς ἀναζωσάμενος τὴν ὀσφὺν
τῆς διανοίας σου, κατὰ τὸν καλέσαντά σε ἅγιον,
1 πξτ. λ. 13 φφ.   καὶ αὐτὸς ἅγιος ἐν πάσῃ ἀναστροφῇ γενοῦ: Ἅγιοι
γὰρ γίνεσθε, διότι ἐγὼ ἅγιός εἰμι, λέγει Κύριος.
γράφει δὲ καὶ ὁ κορυφαιότατος τῶν ἀποστόλων:
Εἰ Πατέρα, φησίν, ἐπικαλεῖσθε τὸν ἀπροσωπολήπτως
κρίνοντα κατὰ τὸ ἑκάστου ἔργον, ἐν φόβῳ      