οὐρανίων, ἐν νηστείαις καὶ εὐχαῖς καὶ ἀγρυπνίαις,
ἐν δάκρυσι θερμοῖς καὶ ἀμετεωρίστῳ πένθει, ἐν
ξενιτείᾳ καὶ μνήμῃ θανάτου, ἐν πραότητι καὶ ἀοργησίᾳ,
ἐν σιωπῇ χειλέων, ἐν ἀκτημοσύνῃ καὶ πτωχείᾳ,
ἐν ἁγνείᾳ καὶ σωφροσύνῃ, ἐν ταπεινόφρονι
γνώμῃ καὶ ἡσυχίᾳ, ἐν ἀγάπῃ τελείᾳ πρὸς τὸν Θεὸν
καὶ τὸν πλησίον, τὸν παρόντα ἐκτελέσαντες βίον
καὶ ἄγγελοι τοῖς τρόποις γενόμενοι. ὅθεν Θεὸς
θαύμασι καὶ σημείοις καὶ ποικίλαις δυνάμεσιν
πς. χιχ. 4   αὐτοὺς κατεκόσμησε, καὶ τὸν φθόγγον τῆς θαυμαστῆς
αὐτῶν πολιτείας εἰς τὰ πέρατα διηχεῖσθαι
τῆς οἰκουμένης πεποίηκε. καὶ εἴπερ σοι τὸν
βίον ἑνὸς αὐτῶν ἐπὶ στόματος φέρων κατὰ μέρος
διηγήσομαι, ὃς καὶ ἀρχηγὸς γεγενῆσθαι τῆς κατὰ
μοναχοὺς πολιτείας λέγεται ῾Ἀντώνιος δὲ ὄνομα
αὐτᾦ, γνώσῃ πάντως ἐκ τοῦ ἑνὸς δένδρου τῶν
ὁμογενῶν καὶ ὁμοειδῶν καρπῶν τὴν γλυκύτητα,
καὶ οἵαν ἐκεῖνος ἔθετο τῆς ἀσκήσεως ὑποβάθραν,
οἵαν δὲ τὴν ὀροφὴν ἐπήξατο, καὶ ὁποίων ἠξιώθη
παρὰ τοῦ Σωτῆρος τυχεῖν χαρισμάτων. πολλοὶ
δὲ καὶ ἄλλοι μετ̓ ἐκεῖνον τὸν ἴσον ἀγωνισάμενοι
ἀγῶνα τῶν ὁμοίων ἔτυχον στεφάνων τε καὶ γερῶν.
Μακάριοι οὗτοι καὶ τρισμακάριοι οἱ τὸν Θεὸν
ἀγαπήσαντες, καὶ διὰ τὴν ἀγάπην αὐτοῦ καταφρονήσαντες
πάντων. ἐδάκρυσαν γὰρ πενθοῦντες
ἡμέρας καὶ νυκτός, ἵνα τῆς ἀλήκτου τύχωσι
ματ. χχιιι. 12   παρακλήσεως: ἐταπείνωσαν ἑαυτοὺς ἑκουσίως, ἵν̓
ἐκεῖ ὑψωθῶσι: κατέτηξαν τὰς ἑαυτῶν σάρκας
πείνῃ τε καὶ δίψῃ καὶ ἀγρυπνίᾳ ἵν̓ ἐκεῖ διαδέξηται
αὐτοὺς ἡ τρυφὴ καὶ ἀγαλλίασις τοῦ παραδείσου:      