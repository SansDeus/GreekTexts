ὧν μηδὲ ἴχνος ὑπολελεῖφθαι ἐδόκει, θυμοῦ
ὑπερεπίμπλατο καὶ ὀξύτατα κατ̓ αὐτῶν ἐκινεῖτο,
κήρυκάς τε ἀνὰ πᾶσαν τὴν πόλιν καὶ τὴν χώραν
ἐκέλευε διαθέειν, ἐκβοῶντας μηδαμοῦ τινὰ τὸ
παράπαν μετὰ τρεῖς ἡμέρας τοῦ τῶν μοναζόντων
τάγματος εὑρεθῆναι. εἰ δέ τινες εὑρεθεῖεν μετὰ
τὰς διωρισμένας ἡμέρας, τῷ διὰ πυρὸς καὶ ξίφους
ὀλέθρῳ παραδοθήτωσαν: Οὗτοι γὰρ ῾φησίν̓ ἀναπείθουσι
τὸν λαὸν ὡς Θεῷ προσέχειν τῷ ἐσταυρωμένῳ.
ἐν δὲ τῷ μεταξὺ συνέβη καί τι τοιοῦτον,
ἐφ̓ ᾧ ἐπὶ πλέον χαλεπαίνων ἦν ὁ βασιλεὺς καὶ
κατὰ τῶν μοναζόντων ὀργιζόμενος.
