σφόδρα: φωνὴ ἡ ἡμέρας Κυρίου πικρὰ καὶ σκληρὰ
τέτακται: δυνατὴ ἡμέρα ὀργῆς ἡ ἡμέρα ἐκείνη,
ἡμέρα θλίψεως καὶ ἀνάγκης, ἡμέρα ταλαιπωρίας
καὶ ἀφανις μοῦ, ἡμέρα σκότους καὶ γνόφον, ἡμέρα
νεφέλης καὶ ὁμίχλης, ἡμέρα σάλπιγγος καὶ
κραυγῆς: καὶ ἐκθλίψω τοὺς πονηρούς, καὶ πορεύσονται
ὡς τυφλοί, ὅτι τῷ Κυρίῳ ἐξήμαρτον: καὶ
τὸ ἀργύριον αὐτῶν καὶ τὸ χρυσίον οὐ μὴ δύνηται
ἐξελέσθαι αὐτοὺς ἐν ἡμέρᾳ ὀργῆς Κυρίου: ἐν πυρὶ
γὰρ ζήλου αὐτοῦ καταναλωθήσεται πᾶσα ἡ γῆ,
διότι συντέλειαν ποιήσει ἐπὶ πάντας τοὺς κατοικοῦντας
τὴν γῆν. πρὸς τούτοις καὶ Δαυῖδ ὁ βασιλεὺς
πς 1. 3, 4   καὶ προφήτης βοᾷ: Ὁ Θεὸς ἐμφανῶς ἥξει, ὁ
Θεὸς ἡμῶν, καὶ οὐ παρασιωπήσεται. πῦρ ἐνώπιον
αὐτοῦ καυθήσεται, καὶ κύκλῳ αὐτοῦ καταιγὶς
σφοδρά: προσκαλέσεται τὸν οὐρανὸν ἄνω καὶ τὴν
γῆν, τοῦ διακρῖναι τὸν λαὸν αὐτοῦ. καὶ αὖθις:
πς. λχχχιι. 8   Ἀνάστα, φησίν, Θεός, κρῖνον τὴν γῆν, ὅτι ἐνθύμιον
πς. λχχϝι. 11   ἀνθρώπου ἐξομολογήσεταί σοι: καὶ σὺ ἀποδώσεις
πς. λχχιι. 12   ἑκάστῳ κατὰ τὰ ἔργα αὐτοῦ. πολλὰ δὲ καὶ ἕτερα
τοιαῦτα ὅ τε ψαλμῳδὸς καὶ πάντες οἱ προφῆται
τῷ θείῳ πνεύματι μυηθέντες περὶ τῆς μελλούσης
κρίσεως καὶ ἀνταποδόσεως ἐκήρυξαν: ὧν τοὺς
λόγους καὶ ὁ Σωτὴρ ἀσφαλέστατα βεβαιώσας,      