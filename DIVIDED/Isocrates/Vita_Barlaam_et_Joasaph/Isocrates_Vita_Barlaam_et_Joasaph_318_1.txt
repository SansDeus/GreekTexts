ρομ. ιι. 6   πλάσμα τὸ ἑαυτοῦ ἀναστήσῃ. ἀποδώσει δὲ
ἑκάστῳ κατὰ τὰ ἔργα αὐτοῦ. ἐπὶ τούτοις τὴν
ἐκδεχομένην τοὺς ἀξίους τῶν οὐρανῶν ἐμυσταγώγει
βασιλείαν καὶ τὰ ἀπόρρητα ἀγαθά. τὴν
ἀποκειμένην τοῖς φαύλοις προσετίθει βάσανον,
ματ. χχϝ. 30; μκ. ιχ. 44   τὸ ἄσβεστον πῦρ, τὸ ἐξώτερον σκότος, τὸν
ἀτελεύτητον σκώληκα, καὶ ὅσην ἄλλην οἱ τῆς
ἁμαρτίας δοῦλοι κόλασιν ἑαυτοῖς ἐθησαύρισαν.
Ταῦτα πάντα λόγοις πλείστοις, καὶ δαψιλῶς
αὐτῷ ἐνυπάρχουσαν τὴν τοῦ Πνεύματος μαρτυροῦσι
ξπ. ππ. 94, 95   χάριν, διεξελθών, εἶτα καὶ τὸ ἀνεξιχνίαστον
πέλαγος τῆς τοῦ Θεοῦ διηγούμενος φιλανθρωπίας
καὶ οἷός ἐστιν ἕτοιμος δέχεσθαι τὴν μετάνοιαν
τῶν πρὸς αὐτὸν ἐπιστρεφόντων, καὶ ὡς οὐκ ἔστιν
ἁμαρτία νικῶσα τὴν αὐτοῦ εὐσπλαγχνίαν, εἴπερ
θελήσομεν μετανοῆσαι, ἐκ πολλῶν δὲ τοῦτο
παραδειγμάτων καὶ γραφικῶν παραστήσας μαρτυριῶν,
ὁ μὲν τέλος ἐπέθηκε τῷ λόγῳ.
