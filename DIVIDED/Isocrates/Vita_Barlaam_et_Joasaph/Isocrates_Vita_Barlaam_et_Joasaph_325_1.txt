καὶ μὴ μνησθῇς ἀνομιῶν αὐτοῦ ἀρχαίων, ἀλλὰ
ξολ. ιι. 14   κατὰ τὸ πολὺ ἔλεός σου ἐξάλειψον τὸ χειρόγραφον
τῶν αὐτοῦ πταισμάτων, καὶ τὰ γραμματεῖα
διάρρηξον τῶν αὐτοῦ ὀφλημάτων, καὶ τοὺς ἁγίους
σου κατάλλαξον αὐτῷ οὓς πυρί τε καὶ ξίφει ἀνεῖλεν:
ἐπίταξον αὐτοὺς μὴ κατ̓ αὐτοῦ ὀργίζεσθαι.
πάντα γὰρ δυνατά σοι τῷ πάντων Δεσπότῃ, ἀλλ̓
ἢ μόνον τὸ μὴ ἐλεεῖν τοὺς μὴ ἐπιστρέφοντας πρὸς
σέ: τοῦτο ἀδύνατον. τὸ γὰρ ἔλεός σου ἐκκέχυται
ἐπὶ πάντας, καὶ σώζεις τοὺς ἐπικαλουμένους
σε, Κύριε Ἰησοῦ Χριστέ, ὅτι πρέπει σοι δόξα εἰς
τοὺς αἰῶνας. ἀμήν.
Τοιαύτας εὐχὰς καὶ δεήσεις προσέφερε τῷ Θεῷ
ἐν ὅλαις ἑπτὰ ἡμέραις, μηδόλως τοῦ μνήματος
ξπ. πς. ξιι. 4   ἀποστάς, μὴ βρώσεως ἢ πόσεως τοπαράπαν μνησθείς,
μήτε μὴν ἀναπαύσεως ὕπνου μετασχών:
ἀλλὰ δάκρυσι μὲν τὸ ἔδαφος ἔβρεχε, στεναγμοῖς
δὲ ἀσιγήτοις εὐχόμενος διετέλει. τῇ ὀγδόῃ
δὲ εἰς τὸ παλάτιον ἐπανελθών, πάντα τὸν πλοῦτον
καὶ τὰ χρήματα τοῖς πένησι διένειμεν, ὡς
μηκέτι ὑπολειφθῆναί τινα τῶν χρείαν ἐχόντων.
