περὶ ὧν χρὴ τὴν αὔριον λαλῆσαι τοῖς
πολεμοῦσιν ἡμᾶς, τοὺς σοὺς δὲ πάλιν σὺ μεθ̓
ἑαυτοῦ λαβὼν τὰ εἰκότα μελετήσατε καθὼς
βούλεσθε: ἤ, τοὺς σοὺς ἐμοὶ παραχωρήσας τῇ
νυκτὶ ταύτῃ, λάβε τὸν ἐμὸν πρὸς ἑαυτόν. εἰ
δὲ ἀμφότεροι ὦσι παρὰ σοί, ὁ μὲν ἐμὸς ἐν θλίψει
καὶ φόβῳ, οἱ δὲ σοὶ ἐν χαρᾷ καὶ ἀνέσει, οὔ μοι
δοκεῖ δικαίαν εἶναι κρίσιν, ἀλλὰ δυναστείαν τῆς
ἐξουσίας καὶ παράβασιν τῶν συνθηκῶν. ἡττηθεὶς
δὲ ὁ βασιλεὺς τῷ ἀστείῳ τοῦ ῥήματος, τοὺς
σοφοὺς αὐτοῦ καὶ ἱερεῖς πρὸς ἑαυτὸν λαβόμενος,
τὸν Ναχὼρ παραχωρεῖ τῷ υἱῷ, ἐλπίδας ἔτι
κεκτημένος ἐπ̓ αὐτὸν καὶ φυλάττειν τὰ ὡμολογημένα δοκῶν.
Ἀπέρχεται τοίνυν ὁ τοῦ βασιλέως υἱὸς εἰς τὸ
ἑαυτοῦ παλάτιον, ὥσπερ τις Ὀλυμπιονίκης τῶν
ἀντιπάλων κρατήσας, ἔχων μεθ̓ ἑαυτοῦ τὸν Ναχώρ.
καὶ κατὰ μόνας καλέσας αὐτὸν ἔφη: Μὴ
νομίσῃς λανθάνειν ἐμὲ τὰ κατὰ σέ: οἶδα γάρ σε
ἀκριβῶς μὴ τὸν θειότατον εἶναι Βαρλαάμ, ἀλλὰ
Ναχὼρ τὸν ἀστρολόγον. καὶ θαυμάζω πῶς
ἔδοξεν ὑμῖν τοιαύτην ὑποκριθῆναι ὑπόκρισιν καὶ
τοσαύτῃ ἀμβλυωπίᾳ νομίσαι περιβαλεῖν με
μέσης ἡμέρας, ἵνα λύκον δέξωμαι ἀντὶ προβάτου.
ις. χχχιι. 6   ἀλλὰ καλῶς ὁ λόγος ᾄδεται, ὅτι Καρδία μωροῦ
μάταια νοήσει. τὸ μὲν οὖν ἐνθύμημα τοῦτο καὶ
βούλευμα ὑμῶν ἕωλον ἦν καὶ πάντη ἀνόητον: τὸ
δὲ ἔργον ὃ εἰργάσω πάσης ἐστὶ συνέσεως πεπληρωμένον.
διὸ χαῖρε, Ναχώρ, καὶ ἀγαλλιῶ:
πολλὰς γάρ σοι χάριτας ὁμολογῶ, ὅτι συνήγορος      