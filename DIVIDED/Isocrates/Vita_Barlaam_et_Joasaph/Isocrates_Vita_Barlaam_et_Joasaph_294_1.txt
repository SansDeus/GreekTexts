τοῦτο γὰρ αὐτὸ τὸ παρὰ πολλῶν μὲν ἐπὶ σοφίᾳ
θαυμαζομένων ἐπαινεῖσθαι τὰ μιαρὰ σου σεβάσματα,
παρὰ πολλῶν δὲ βασιλέων κρατύνεσθαι,
τὸ δὲ κήρυγμα τοῦ Εὐαγγελίου παῤ ὀλίγων
καὶ ἀσήμων ἀνδρῶν κηρυχθῆναι, δεικνύει τῆς
ἡμῶν θεοσεβείας τὴν ἰσχὺν καὶ τῶν ὑμετέρων
πονηρῶν δογμάτων τὸ ἀσθενὲς καὶ ὀλέθριον: ὅτι
τὰ μὲν ὑμέτερα, καὶ συνηγόρους ἔχοντα σοφοὺς
καὶ ἀντιλήπτορας ἰσχυρούς, ὅμως σβέννυται καὶ
ἀσθενεῖ, τὰ δὲ τῆς θεοσεβείας, μηδεμίαν ἀνθρωπίνην
κεκτημένα βοήθειαν, λάμπει τηλαυγέστερον
ἡλίου καὶ τοῦ κόσμου κατέσχε τὰ πληρώματα.
εἰ μὲν γὰρ παρὰ ῥητόρων τε καὶ φιλοσόφων
ἐξετέθη, βασιλεῖς δὲ καὶ δυνάστας εἶχε
συνεργοῦντας, εὗρες ἂν σὺ ὁ πονηρὸς εἰπεῖν
ἀνθρωπίνης δυνάμεως τὸ πᾶν γεγενῆσθαι: νυνὶ
δέ, ὁρῶν παρὰ ἁλιέων μὲν εὐτελῶν τὸ ἅγιον
συντεθὲν Εὐαγγέλιον, παρὰ πάντων δὲ τυράννων
διωχθέν, καὶ μετὰ τοῦτο τὴν οἰκουμένην κατασχὸν
πς. χιχ. 4   ῾εἰς πᾶσαν γὰρ τὴν γῆν ἐξῆλθεν ὁ φθόγγος      