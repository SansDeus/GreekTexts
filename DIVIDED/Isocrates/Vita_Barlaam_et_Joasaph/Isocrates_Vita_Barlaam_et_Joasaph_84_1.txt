τὸν Υἱὸν ἐν φωτὶ τῷ Ἅγίῳ Πνεύματι,
μίαν δοξάζομεν θεότητα ἐν τρισὶν ὑποστάσεσι:
καὶ αὐτός ἐστιν ἀληθινὸς καὶ μόνος Θεός, ὁ ἐν
ρομ. χι. 36   Τριάδι γινωσκόμενος, ὅτι ἐξ αὐτοῦ καὶ δἰ αὐτοῦ
καὶ εἰς αὐτὸν τὰ πάντα.
Τούτου τῇ χάριτι τὰ κατὰ σὲ γνοὺς κἀγὼ ἀπεστάλην
διδάξαι σε ἃ μεμάθηκα καὶ τετήρηκα ἐξ
μκ. χϝι. 16   ἀρχῆς εἰς τήνδε τὴν πολιάν. εἰ οὖν πιστεύσεις
καὶ βαπτισθῇς, σωθήσῃ: εἰ δὲ ἀπιστήσεις, κατακριθήσῃ.
ταῦτα γὰρ ἃ σήμερον ὁρᾷς καὶ οἷς σεμνύνῃ,
ἥ τε δόξα καὶ τρυφὴ καὶ ὁ πλοῦτος καὶ
πᾶσα ἡ τοῦ βίου ἀπάτη, ὅσον οὔπω παρέρχεται,
ἐκβαλοῦσι δέ σε καὶ μὴ βουλόμενον ἐντεῦθεν.
καὶ τὸ μὲν σῶμα κατακλεισθήσεται σμικροτάτῳ
μνήματι μονώτατον καταλειφθέν, πάσης τε ἀποστερηθὲν
φίλων καὶ συγγενῶν ἑταιρείας: οἰχήσεται
δὲ τὰ τερπνὰ τοῦ κόσμου, καὶ πολλὴ ἀηδία
καὶ δυσώδης φθορά, ἀντὶ τῆς νυνὶ καλλονῆς καὶ
εὐοσμίας, περιχυθήσεται: τὴν δὲ ψυχήν σου
βαλοῦσιν ἐν τοῖς καταχθονίοις τῆς γῆς, ἐν τῇ καταδίκῃ
τοῦ ᾄδου, ἕως τῆς τελευταίας ἀναστάσεως,
ήνίκα πάλιν ἀπολαβοῦσα ἡ ψυχὴ τὸ ἑαυτῆς      