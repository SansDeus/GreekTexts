βασιλέως ἡμῶν καὶ Θεοῦ, ἀπάγουσαν ἡμᾶς τῶν
φθαρτῶν, καὶ τῶν ἀϊδίων μετόχους ἐργαζομένην.
Παλαιᾶς οὖν, φησὶν ὁ Ἰωάσαφ, καὶ οὕτως
ἀναγκαίας οὔσης τῆς τοιαύτης φιλοσοφίας, πῶς
οὐ πολλοὶ ζηλοῦσι σήμερον τουτονὶ τὸν βίον;
Ὁ δὲ γέρων ἔφη: Πολλοὶ μὲν ἐζήλωσαν καὶ ζηλοῦσιν,
οἱ πλεῖστοι δὲ ὀκνοῦσι καὶ ἀναδύονται:
ματ. ϝιι. 13   Ὀλίγοι γάρ, καθά φησιν ὁ Κύριος, οἱ τῆς στενῆς
λυκε χιιι., 23   ὁδοῦ καὶ τεθλιμμένης ὁδοιπόροι, τῆς ἀνειμένης δὲ
καὶ πλατείας οἱ πλείους. οἱ γὰρ καθάπαξ ὑπὸ
φιλοχρηματίας καὶ τῶν τῆς φιληδονίας κακῶν
ἁλόντες, τῇ κενῇ δὲ καὶ ματαίᾳ προστετηκότες
δόξῃ, δυσαποσπάστως αὐτῶν ἔχουσιν, ὡς ἅτε
δούλους ἑαυτοὺς ἑκουσίως ἀπεμπολήσαντες ἀλλοτρίῳ
δεσπότῃ, καὶ ἀπ̓ ἐναντίας ἱστάμενοι τῷ
ταῦτα ἐπιτάττοντι Θεῷ, καὶ δέσμιοι αὐτῷ κατεχόμενοι.
ψυχὴ γὰρ καθάπαξ ἀπογνοῦσα τῆς οἰκείας
σωτηρίας, τὰς ἡνίας αὑτῆς ἐνδοῦσα ταῖς ἀλόγοις
ἐπιθυμίαις, πανταχοῦ περιφέρεται. διὰ τοῦτο
ὀλοφυρόμενος ὁ Προφήτης τὴν περικεχυμένην
ἄνοιαν ταῖς τοιαύταις ψυχαῖς, καὶ τῆς ἐπικειμένης
πς. ιϝ. 2   αὐταῖς ἀχλύος τὴν παχύτητα θρηνῶν, ἔλεγεν Υἱοὶ
ἀνθρώπων, ἕως πότε βαρυκάρδιοι; ἱνατί ἀγαπᾶτε
ματαιότητα καὶ ζητεῖτε ψεῦδος; ὅτῳ τις καὶ τῶν
γρεγ. ναζ. ορατ. ιχ. π. 151   ἡμετέρων σοφῶν διδασκάλων, θεολογικώτατος
ἀνήρ, συνᾴδων, καί τινα παῤ ἑαυτοῦ προστιθείς,
ἐκβοᾷ πᾶσιν ὡς ἐξ ἀπόπτου τινὸς καὶ ὑψηλοτάτης      