ἁμαρτωλοῦ καὶ ἀσεβοῦς, ὡς τὸ ἐπιστρέψαι ἀπὸ
τῆς ὁδοῦ αὐτοῦ καὶ ζῆν αὐτόν: ἀποστροφῇ ἀποστρέψατε
ἀπὸ τῆς ὁδοῦ ὑμῶν τῆς πονηρᾶς: καὶ
ἱνατί ἀποθνήσκετε, οἶκος Ἰσραήλ; ἀνομία γὰρ
ἀνόμου οὐ μὴ κακώσῃ αὐτόν: ἐν ᾗ ἂν ἡμέρᾳ ἀποστρέψῃ
ἀπὸ τῆς ἀνομίας αὐτοῦ καὶ ποιήσῃ δικαιοσύνην,
καὶ ἐν προστάγματι ζωῆς διαπορεύσηται,
ζωῇ ζήσεται καὶ οὐ μὴ ἀποθάνῃ: πᾶσαι αἱ
ἁμαρτίαι αὐτοῦ ἃς ἥμαρτεν οὐ μὴ μνησθῶσιν:
ὅτι κρῖμα δικαιοσύνης ἐποίησεν, ἐν αὐτῇ ζήσεται.
ις. 1. 16-18   καὶ αὖθις, Λούσασθε, δἰ ἑτέρου βοᾷ προφήτου,
καθαροὶ γένεσθε, ἀφέλετε τὰς πονηρίας ἀπὸ τῶν
ψυχῶν ὑμῶν ἀπέναντι τῶν ὀφθαλμῶν μου: παύσασθε
ἀπὸ τῶν πονηριῶν ὑμῶν: μάθετε καλὸν
ποιεῖν: καὶ δεῦτε καὶ διαλεχθῶμεν: καὶ ἐὰν ὦσιν
αἱ ἁμαρτίαι ὑμῶν ὡς φοινικοῦν, ὡς χιόνα λευκανῶ,
ἐὰν δὲ ὦσιν ὡς κόκκινον, ὡσεὶ ἔριον λευκανῶ.
τοιούτων οὖν προκειμένων ἐπαγγελιῶν παρὰ τοῦ
Θεοῦ τοῖς ἐπιστρέφουσι, μὴ μέλλε, ὦ ἄνθρωπε,
μηδὲ ἀναβάλλου: ἀλλὰ πρόσελθε πρὸς Χριστὸν
τὸν φιλάνθρωπον Θεὸν ἡμῶν, καὶ φωτίσθητι, καὶ
πς. χχχιϝ. 5   τὸ πρόσωπόν σον οὐ μὴ καταισχυνθῇ. ἅμα γὰρ
τῷ καταδῦναί σε τῇ κολυμβήθρᾳ τοῦ θείου βαπτίσματος,
ὅλον τὸ αἶσχος τοῦ παλαιοῦ ἀνθρώπου
καὶ ὅλος ὁ φόρτος τῶν πολλῶν ἁμαρτημάτων
γρεγ. ναζ. ορατ. χλπ. 638   ἐνθάπτεται τῷ ὕδατι καὶ εἰς τὸ μὴ ὂν χωρεῖ, νέος
δὲ σὺ ἐκεῖθεν καὶ παντὸς ῥύπου καθαρὸς ἀνέρχῃ,      