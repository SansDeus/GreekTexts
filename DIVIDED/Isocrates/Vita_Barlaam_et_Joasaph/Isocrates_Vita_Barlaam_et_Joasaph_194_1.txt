μαθὼν ὑποχωρῆσαι, χειρώσασθαι ἔσπευδε. λόχοις
οὖν καὶ λοχαγοῖς τῶν διεξόδων τὰς πλείους
διειληφώς, μίαν δὲ τῶν ὁδῶν, ἣν πασῶν μᾶλλον
ὑφωρᾶτο, αὐτός, ἵπποις ἐπιβάς, ἀνὰ κράτος
ἐδίωκε, προκαταλαβεῖν αὐτὸν ἐκ παντὸς τρόπου
διανοούμενος. ἐν ὅλαις δὲ ἓξ ἡμέραις κοπιάσας,
μάτην τεταλαιπωρήκει. εἶτα, αὐτὸς μὲν ἔν τινι
τῶν βασιλικῶν παλατίων ἐν τοῖς ἀγροῖς διακειμένῳ
προσμείνας, τὸν Ἀραχὴν μετὰ ἱππέων οὐκ
ὀλίγων ἕως αὐτῆς τῆς Σενααρίτιδος ἐρήμου ἐπὶ ζήτησιν
ἀπέστειλε τοῦ Βαρλαάμ. καταλαβὼν δὲ
ἐκεῖνος τὸν τόπον, πάντας τοὺς περιοίκους διετάραξε:
καὶ τῶνδε μὴ ἑωρακέναι ποτὲ τὸν ἄνδρα
βεβαιωσαμένων, ἐπὶ τὰς ἐρήμους ὁ ἄρχων τοὺς
εὐσεβεῖς θηρεύσων ἐξῄει. πολύ τε τῆς ἐρήμου
διοδεύσας διάστημα, ὄρη τε περικυκλώσας καὶ
ἀτριβεῖς φάραγγας πεζεύσας καὶ δυσβάτους, μετὰ
τῶν σὺν αὐτῷ ὄχλων ἀκρώρειάν τινα καταλαβών,
καὶ στὰς ἐπ̓ αὐτῆς, ὁρᾷ κατὰ τὴν ὑπώρειαν φάλαγγα      