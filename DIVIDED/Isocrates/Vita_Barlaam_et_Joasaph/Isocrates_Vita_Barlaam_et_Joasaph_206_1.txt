πς. χχϝι. 12   ἐψεύσατο ἡ ἀδικία ἑαυτῇ, τὸ τοῦ θείου φάναι
Δαυΐδ, καὶ ἡ δικαιοσύνη νικᾷ τὴν ἀνομίαν, τέλεον
αὐτὴν καταβαλοῦσα καὶ τὸ μνημόσυνον αὐτῆς
πς. ιχ. 6   ἀπολέσασα μετ̓ ἤχου, ὡς ἐν τοῖς ἑξῆς δηλώσειεν
ὁ λόγος.
Μετὰ γοῦν δύο ἡμέρας ὁ βασιλεὺς παραγίνεται
πρὸς τὸ τοῦ υἱοῦ παλάτιον. καὶ τούτου εἰς
ὑπάντησιν ἐξελθόντος, οὐκ ἠσπάσατο συνήθως
ὁ πατήρ: ἀλλ̓, ἀχθομένῳ ὥσπερ καὶ ὀργιζομένῳ
ἐοικώς, εἰσελθὼν ἐν τῷ βασιλικῷ κοιτῶνι, σκυθρωπάζων
ἐκαθέσθη. εἶτα, τὸν υἱὸν προσκαλεσάμενος,
ἔφη: Τίς ἡ διηχοῦσά μου τὰς ἀκοὰς φήμη,
τέκνον, καὶ ἀθυμίαις μου τὴν ψυχὴν κατατήκουσα;
οὐδένα γὰρ τῶν ἀνθρώπων τοσαύτης
ἐμπιπλᾶσθαι χαρᾶς ποτε οἶμαι ἐπὶ τέκνου
γεννήσει, ὅσης ἐγὼ ἐπὶ σοὶ μετέσχον θυμηδίας:
οὐδ̓ αὖ πάλιν λυπηθῆναί τινα καὶ κακῶς παρὰ
παιδὸς διατεθῆναι δοκῶ, ὡς σύ με νῦν διέθηκας
καὶ τὴν ἐμὴν ἠτίμασας πολιάν, τὸ φῶς τε      