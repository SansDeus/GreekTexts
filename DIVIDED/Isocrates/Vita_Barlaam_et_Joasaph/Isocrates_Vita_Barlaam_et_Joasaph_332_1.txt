αὐτὸς ὁ βασιλεύς, πάσης ἐργάζεται τῆς πολιτείας
βλάβην. ὡς μεγάλας οὖν ὑφέξων εὐθύνας,
εἴ τι παρίδοις τῶν δεόντων, μετὰ πολλῆς ἀκριβείας
φύλαττε σεαυτὸν ἐν τῷ ἀγαθῷ. μίσησον
πᾶσαν ἡδονὴν πρὸς ἁμαρτίαν ἕλκουσαν: φησὶ
ηεβ. χιι. 14   γὰρ ὁ Ἀπόστολος: Εἰρήνην διώκετε μετὰ πάντων,
καὶ τὸν ἁγιασμὸν οὗ χωρὶς οὐδεὶς ὄψεται τὸν
αγαπετ. ξ. 11   Κύριον. τὸν κύκλον πρόσεχε ὅστις περιτρέχει
τῶν ἀνθρωπίνων πραγμάτων, ἄλλοτε ἄλλως φέρων
αὐτὰ καὶ περιφέρων: καὶ ἐν τῇ τούτων
ἀγχιστρόφῳ μεταβολῇ ἀμετάβλητον ἔχε τὸν
εὐσεβῆ λογισμόν. τὸ γὰρ συμμεταβάλλεσθαι
ταῖς τῶν πραγμάτων μεταβολαῖς διανοίας ἀβεβαίου
αγαπετ. ξ. 13   τεκμήριον. σὺ δὲ πάγιος ἔσο, ἐν τῷ
ἀγαθῷ ὅλως ἐρηρεισμένος. μὴ ἐπαίρου διὰ τῆς
αγαπετ. ξ. 14   προσκαίρου δόξης πρὸς μάταιον φύσημα: ἀλλὰ
κεκαθαρμένῳ λογισμῷ τὸ οὐτιδανὸν τῆς ἑαυτοῦ
νόει φύσεως, τὸ βραχύ τε καὶ ὠκύμορον τῆς
ἐνταῦθα ζωῆς καὶ τὸν συνεζευγμένον τῇ σαρκὶ
θάνατον. καὶ ταῦτα λογιζόμενος εἰς τὸν τῆς
ὑπεροψίας οὐ βληθήσῃ βόθρον, ἀλλὰ φοβηθήσῃ
τὸν Θεόν, τὸν ἀληθινὸν καὶ ἐπουράνιον βασιλέα,
πς. ξχχϝιιι. 1   καὶ ὄντως μακάριος ἔσῃ. Μακάριοι γάρ, φησί,
πάντες οἱ φοβούμενοι τὸν Κύριον, οἱ πορευόμενοι
πς. ξχιι. 1   ἐν ταῖς ὁδοῖς αὐτοῦ: καί: Μακάριος ἀνὴρ ὁ
φοβούμενος τὸν Κύριον: ἐν ταῖς ἐντολαῖς αὐτοῦ
θελήσει σφόδρα. ποίας δὲ πρὸ πάντων ὀφείλεις
ματ. ϝ. 7   τηρεῖν ἐντολάς; Μακάριοι οἱ ἐλεήμονες, ὅτι      