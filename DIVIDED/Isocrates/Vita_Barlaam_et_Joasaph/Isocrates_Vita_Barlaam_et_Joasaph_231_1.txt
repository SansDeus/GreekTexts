ξπ. 2 πετ. ιι. 22   τούτου ποθήσαντες, καὶ δίκην χοίρων τῷ βορβόρῳ
τῶν παθῶν κυλισθέντες, καὶ πάσης κακίας
ὁρμητήριον τὰς ἑαυτῶν ψυχὰς ποιησάμενοι,
ηεβ. ιϝ. 13   σταθήσονται γυμνοὶ καὶ τετραχηλισμένοι, κατῃσχυμένοι
καὶ κατηφεῖς, ἐλεεινοὶ καὶ τῷ σχήματι
καὶ τῷ πράγματι, ὄνειδος προκείμενοι πάσῃ τῇ
κτίσει. πάντα δὲ αὐτῶν τὰ ἐν λόγῳ, τὰ ἐν
ἔργῳ, τὰ ἐν διανοίᾳ, πρὸ προσώπου αὐτῶν
ἐλεύσονται. εἶτα, μετὰ τὴν αἰσχύνην ἐκείνην
τὴν χαλεπωτάτην καὶ τὸ ὄνειδος ἐκεῖνο τὸ
μκ. ιχ. 43; ματ. χιιι. 42; λυκο χιιι. 28   ἀφόρητον, καταδικασθήσονται εἰς τὸ πῦρ τῆς
γεέννης τὸ ἄσβεστον καὶ ἀφεγγές, εἰς τὸ σκότος
τὸ ἐξώτερον, τὸν βρυγμὸν τῶν ὀδόντων καὶ σκώληκα
τὸν ἰοβόλον. αὕτη ἡ μερὶς αὐτῶν, οὗτος
ὁ κλῆρος, οἷς εἰς αἰῶνας συνέσονται τοὺς ἀτελευτήτους
τιμωρούμενοι, ἀνθ̓ ὧν, τὰ ἐν ἐπαγγελίαις
ἀγαθὰ παρωσάμενοι, διὰ πρόσκαιρον ἁμαρτίας
ἡδονὴν κόλασιν αἰώνιον ἐξελέξαντο. ὑπὲρ δὴ
τούτων, ὥστε τῆς ἀρρήτου μὲν χαρᾶς ἐκείνης
ἐπιτυχεῖν καὶ τῆς ἀπορρήτου δόξης ἀπολαύειν,
τοῖς ἀγγέλοις δὲ ἀντιλάμπειν, καὶ τῷ ἀγαθῷ καὶ
ωισδ. ϝ. 1   γλυκυτάτῳ Δεσπότῃ μετὰ παρρησίας παρίστασθαι,
τὰς πικροτάτας δὲ τιμωρίας καὶ ἀτελευτήτους
καὶ τὴν ὀδυνηρὰν ἐκείνην ἐκφυγεῖν αἰσχύνην,
πόσα οὐκ ἄξιον προέσθαι καὶ χρήματα καὶ      