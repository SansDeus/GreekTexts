οὕτως ἔσο, ὡς καθ̓ ἡμέραν τὴν ἐντεῦθεν ἀνάλυσιν
προσδοκῶν, καὶ ὡς ἀρχὴν εἶναί σοι τῆς ἀσκήσεως
τὴν αὐτὴν ἡμέραν καὶ τέλος. οὕτως ἀεὶ τῶν μὲν
ὀπίσω ἐπιλανθανόμενος, πρὸς τοῖς δὲ ἔμπροσθεν
ἐπεκτεινόμενος, κατασκοπῶν δίωκε τὸ βραβεῖον
τῆς ἄνω κλήσεως τοῦ Θεοῦ ἐν Χριστῷ Ἰησοῦ,
πηιλ. ιιι. 13, 14   καθάπερ ὁ θεῖος Ἀπόστολος παρακελεύεται, Μὴ
ἐκκακῶμεν, λέγων: ἀλλ̓ εἰ καὶ ὁ ἔξω ἡμῶν ἄνθρωπος
διαφθείρεται, ἀλλ̓ ὁ ἔσω ἀνακαινοῦται
ἡμέρᾳ καὶ ἡμέρᾳ: τὸ γὰρ παραυτίκα ἐλαφρὸν τῆς
θλίψεως ἡμῶν καθ̓ ὑπερβολὴν εἰς ὑπερβολὴν
αἰώνιον βάρος δόξης κατεργάζεται ἡμῖν, μὴ σκοπούντων
ἡμῶν τὰ βλεπόμενα, ἀλλὰ τὰ μὴ βλεπόμενα:
2 ξορ. ιϝ. 16-18   τὰ γὰρ βλεπόμενα πρόσκαιρα, τὰ δὲ
μὴ βλεπόμενα αἰώνια.
Ταῦτα λογιζόμενος, ἀγαπητέ, ἀνδρίζου καὶ
2 τιμ. ιι. 3   ἴσχυε, καὶ ὡς καλὸς στρατιώτης σπούδαζε τῷ
στρατολογήσαντι ἀρέσαι. κἂν λογισμούς σοι
ὀλιγωρίας ὁ πονηρὸς φέρῃ καὶ τὸν τόνον ὑποχαλᾶν
τῆς προθέσεως σπεύδῃ, μὴ φοβοῦ αὐτοῦ τὰς ἐπιβουλάς,
Jοην χϝι. 33   τὸ Δεσποτικὸν ἐννοῶν πρόσταγμα, Ἐν
τῷ κόσμῳ θλῖψιν ἕξετε, λέγοντος: ἀλλὰ θαρσεῖτε:
πηιλ. ιϝ. 4, 6   ἐγὼ νενίκηκα τὸν κόσμον. διὸ χαῖρε ἐν
Κυρίῳ πάντοτε, ὅτι ἐξελέξατό σε καὶ διεχώρισεν
ἐκ τοῦ κόσμου, καὶ ἔθετο ὡς ἐν προσώπῳ αὐτοῦ.
αὐτὸς δέ, ὁ καλέσας σε κλήσει ἁγίᾳ, ἐγγύς ἐστιν
πηιλ. ιϝ. 6   ἀεί. μηδὲν μερίμνα: ἀλλ̓ ἐν παντὶ τῇ προσευχῇ
καὶ τῇ δεήσει μετὰ εὐχαριστίας τὰ αἰτήματά      