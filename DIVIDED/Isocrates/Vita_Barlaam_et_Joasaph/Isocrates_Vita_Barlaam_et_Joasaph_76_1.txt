φῶς αὐτῶν οὐ δώσουσι, καὶ σκοτισθήσεται τοῦ
ἡλίου ἀνατέλλοντος, καὶ ἡ σελήνη οὐ δώσει τὸ
φῶς αὐτῆς: καὶ ἀπολῶ ὕβριν ἀνόμων καὶ ὕβριν
ις. ϝ. 18   ὑπερηφάνων ταπεινώσω. καὶ πάλιν λέγει: Οὐαὶ
οἱ ἐπισπώμενοι τὰς ἁμαρτίας αὐτῶν ὡς σχοινίῳ
μακρῷ καὶ ὡς ζυγοῦ ἱμάντι δαμάλεως τὰς ἀνομίας:
οὐαὶ οἱ λέγοντες τὸ πονηρὸν καλὸν καὶ τὸ καλὸν
πονηρόν, οἱ τιθέντες τὸ σκότος φῶς καὶ τὸ φῶς
σκότος, οἱ τιθέντες τὸ πικρὸν γλυκὺ καὶ τὸ γλυκὺ
πικρόν. οὐαὶ οἱ ἰσχύοντες ὑμῶν οἱ δυνάσται, οἱ
κιρνῶντες τὸ σίκερα, οἱ δικαιοῦντες τὸν ἀσεβῆ
ἕνεκεν δώρων καὶ τὸ δίκαιον τοῦ δικαίου αἴροντες,
ις. χ. 3   οἱ ἐκκλίνοντες κρίσιν πτωχῶν καὶ ἁρπάζοντες
κρῖμα πενήτων, ὥστε εἶναι αὐτοῖς χήραν εἰς
ἁρπαγὴν καὶ ὀρφανὸν εἰς προνομήν. καὶ τί
ποιήσουσι τῇ ἡμέρᾳ τῆς ἐπισκοπῆς; καὶ πρὸς
τίνα καταφεύξονται τοῦ βοηθηθῆναι; καὶ ποῦ
καταλείψουσι τὴν δόξαν αὐτῶν τοῦ μὴ ἐμπεσεῖν
εἰς ἀπαγωγήν; ὃν τρόπον καυθήσεται καλάμη ὑπὸ
ις. ϝ. 24   ἄνθρακος πυρὸς καὶ συγκαυθήσεται ὑπὸ φλογὸς
ἀνημμένης, ἡ ῥίζα αὐτῶν ὡς χνοῦς ἔσται, καὶ τὸ
ἄνθος αὐτῶν ὡς κονιορτὸς ἀναβήσεται: οὐ γὰρ
ἠθέλησαν τὸν νόμον Κυρίου Σαβαώθ, ἀλλὰ τὸ
λόγιον τοῦ ἁγίου Ἰσραὴλ παρώξυναν.
ζεπη. ι. 14-18   Τούτῳ συνᾴδων καὶ ἕτερος προφήτης φησίν:
Ἐγγὺς ἡ ἡμέρα Κυρίου ἡ μεγάλη, ἐγγὺς καὶ ταχινὴ      