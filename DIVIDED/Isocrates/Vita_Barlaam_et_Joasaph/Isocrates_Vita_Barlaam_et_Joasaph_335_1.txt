παρατίθεμαι ὑμᾶς τῷ Θεῷ, καὶ τῷ Λόγῳ τῆς
χάριτος αὐτοῦ, τῷ δυναμένῳ ὑμᾶς ἐποικοδομῆσαι
καὶ δοῦναι ὑμῖν κληρονομίαν ἐν τοῖς ἡγιασμένοις πᾶσι.
αξτς χχ. 36   Καὶ ταῦτα εἰπών, θεὶς τὰ γόνατα αὐτοῦ, καθὼς
γέγραπται, μετὰ δακρύων αὖθις προσηύξατο.
καὶ ἐπιστραφεὶς κατεφίλησε τὸν Βαραχίαν ὃν
βασιλέα προεχειρίσατο, καὶ πάντας τοὺς ἐν
τέλει. τότε δὴ γίνεται πρᾶγμα δακρύων ὡς
ἀληθῶς ἄξιον. περιστάντες γὰρ αὐτὸν ἅπαντες,
ὥσπερ τῷ ἐκείνῳ συνεῖναι ζῶντες καὶ τῇ διαιρέσει
μέλλοντες συναφαιρεῖσθαι καὶ τὰς ψυχάς, τί μὴ
πρὸς οἶκτον ἔλεγον; ποίαν θρήνων ὑπερβολὴν
ἀπελίμπανον; κατεφίλουν αὐτόν, περιέβαλλον:
παραφρονεῖν αὐτοὺς ἐποίει τὸ πάθος. Οὐαὶ ἡμῖν,
ἐβόων, τῆς χαλεπῆς ταύτης δυστυχίας: δεσπότην      