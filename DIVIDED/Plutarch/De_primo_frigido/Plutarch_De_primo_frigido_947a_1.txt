καὶ μὴν ψυχροῦ μὲν αἴσθησις ἔστιν, ὥσπερ καὶ θερμοῦ: στέρησις δ᾽ οὔθ᾽ ὁρατὸν οὔτ᾽ ἀκουστὸν
οὔθ᾽ ἁπτὸν οὔτε ταῖς ἄλλαις αἰσθήσεσι γνωστόν.
οὐσίας γάρ τινος αἴσθησις ἦν ὅπου δ᾽ οὐσία μὴ
φαίνεται, νοεῖται στέρησις, οὐσίας ἀπόφασις οὖσα, καθάπερ ὄψεως τυφλότης καὶ φωνῆς σιωπὴ καὶ σώματος
ἐρημία καὶ κενόν. οὔτε γὰρ κενοῦ δι᾽ ἁφῆς
αἴσθησις ἔστιν , ἀλλ᾽ ὅπου μὴ
γίγνεται σώματος ἁφή, κενοῦ γίγνεται νόησις οὔτε σιγῆς ἀκούομεν,
ἀλλά, κἂν μηδενὸς ἀκούωμεν, σιγὴν νοοῦμεν: ὡς
δ᾽ αὔτως καὶ τυφλῶν καὶ γυμνῶν καὶ ἀόπλων οὐκ
αἴσθησις ἔστιν ἀλλ᾽ αἰσθήσεως; ἀποφάσει νόησις 1
