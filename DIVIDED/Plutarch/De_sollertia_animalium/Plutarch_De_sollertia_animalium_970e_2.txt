οὐκ ἀγνοῶ δ᾽ ὅτι τὸ τῶν παραδειγμάτων
ὑμῖν φανεῖταί τι ποικίλον: οὐκ ἔστι δὲ ῥᾳδίως τῶν
εὐφυῶν ζῴων πρᾶξιν εὑρεῖν μιᾶς ἔμφασιν ἀρετῆς
ἔχουσαν: ἀλλ᾽ ἐμφαίνεται καὶ τῷ φιλοστόργῳ τὸ φιλότιμον αὐτῶν καὶ τῷ γενναίῳ τὸ θυμόσοφον, ἣ
τε πανουργία καὶ τὸ συνετὸν οὐκ ἀπήλλακται τοῦ
θυμοειδοῦς καὶ ἀνδρώδους. οὐ μὴν ἀλλὰ βουλομένοις διαιρεῖν καὶ διορίζειν καθ᾽ ἕκαστον, ἡμέρου μὲν ἔμφασιν ὁμοῦ καὶ ὑψηλοῦ φρονήματος ποιοῦσιν
οἱ κύνες, ἀποτρεπόμενοι τῶν συγκαθεζομένων ὥς που καὶ ταῦτ᾽ εἴρηται
