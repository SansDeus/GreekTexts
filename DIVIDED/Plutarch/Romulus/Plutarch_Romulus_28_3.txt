ἀπογνῶναι μὲν οὖν παντάπασι τὴν θειότητα τῆς ἀρετῆς 
ἀνόσιον καὶ ἀγεννές, οὐρανῷ δὲ μειγνύειν γῆν ἀβέλτερον. 
φατέον οὖν, ἐχομένοις τῆς ἀσφαλείας, κατὰ Πίνδαρον, ὡς 
ἥκει γὰρ ἐκεῖθεν, ἐκεῖ δ᾽ ἄνεισιν, οὐ μετὰ σώματος, ἀλλ᾽ 
ἐὰν ὅτι μάλιστα σώματος ἀπαλλαγῇ καὶ διακριθῇ καὶ 
γένηται καθαρὸν παντάπασι καὶ ἄσαρκον καὶ ἁγνόν. 
καθ᾽ Ἡράκλειτον, ὥσπερ ἀστραπὴ νέφους διαπταμένη τοῦ 
σώματος. ἡ δὲ σώματι πεφυρμένη καὶ περίπλεως σώματος, 
οἷον ἀναθυμίασις ἐμβριθὴς καὶ ὁμιχλώδης, δυσέξαπτός 
ἐστι καὶ δυσανακόμιστος.
οὐδὲν οὖν δεῖ τὰ σώματα τῶν 
ἀγαθῶν συναναπέμπειν παρὰ φύσιν εἰς οὐρανόν, ἀλλὰ τὰς 
ἀρετὰς καὶ τὰς ψυχὰς παντάπασιν οἴεσθαι κατὰ φύσιν καὶ 
δίκην θείαν ἐκ μὲν ἀνθρώπων εἰς ἥρωας, ἐκ δ᾽ ἡρώων εἰς 
δαίμονας, ἐκ δὲ δαιμόνων, ἂν τέλεον ὥσπερ ἐν τελετῇ 
καθαρθῶσι καὶ ὁσιωθῶσιν, ἅπαν ἀποφυγοῦσαι τὸ θνητὸν 
καὶ παθητικόν, οὐ νόμῳ πόλεως, ἀλλ᾽ ἀληθείᾳ καὶ κατὰ 
τὸν εἰκότα λόγον εἰς θεοὺς ἀναφέρεσθαι, τὸ κάλλιστον 
καὶ μακαριώτατον τέλος ἀπολαβούσας. 
σῶμα μὲν πάντων ἕπεται θανάτῳ περισθενεῖ, 
ζῳὸν δ᾽ ἔτι λείπεται αἰῶνος εἴδωλον: 
τὸ γάρ ἐστι μόνον ἐκ θεῶν. 
αὕη γὰρ ψυχὴ ἀρίστη,
βεκκερ: .
Αὔη γὰρ ψυχὴ ἀρίστη 
αὕτη γὰρ ψυχὴ ξηρὴ καὶ ἀρίστη 
