στρατηγοὺς Τισαφέρνης ἐξηπάτησε καὶ παρεσπόνδησεν
ὅρκων γενομένων καὶ συλλαβὼν ἀνέπεμψεν ἐν πέδαις δεδεμένους, δεηθῆναί
φησιν αὐτοῦ τὸν Κλέαρχον ὁ Κτησίας ὅπως κτενὸς εὐπορήσειε. τυχόντα δὲ
καὶ τημελήσαντα τὴν κεφαλήν ἡσθῆναί τε τῇ χρείᾳ καὶ τὸν δακτύλιον   αὐτῷ δοῦναι, σύμβολον φιλίας πρὸς τοὺς ἐν Λακεδαίμονι
συγγενεῖς καὶ οἰκείους: εἶναι δὲ γλυφὴν ἐν τῇ σφραγῖδι Καρυάτιδας
ὀρχουμένας. 