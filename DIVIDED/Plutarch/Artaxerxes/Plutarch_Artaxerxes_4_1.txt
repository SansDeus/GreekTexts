ἔνιοι δέ φασιν οὐκ ἀρκούμενον οἷς
ἐλάμβανεν εἰς τὸ καθ᾽ ἡμέραν δεῖπνον ἀποστῆναι βασιλέως, εὐήθη λέγοντες,
εἰ γὰρ ἄλλο μηδέν, ἀλλὰ ἡ μήτηρ ὑπῆρχε, χρῆσθαι καὶ λαμβάνειν ὅσα
βούλοιτο τῶν αὑτῆς παρέχουσα καὶ διδοῦσα, μαρτυρεῖ δὲ τῷ πλούτῳ καὶ τὸ
μισθοφορικόν πολλαχόθι διὰ τῶν φίλων καὶ ξένων αὐτῷ παρατρεφόμενον,   ὡς Ξενοφῶν εἴρηκεν. ἀθρόους μὲν γὰρ οὐ
συνήγαγεν, ἔτι τὴν παρασκευὴν   ἐπικρυπτόμενος, ἀλλαχόθι δὲ
ἄλλους ἐπὶ πολλαῖς προφάσεσι ξενολογοῦντας εἶχε. 