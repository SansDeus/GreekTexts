Κύρῳ δὲ προσιόντι φῆμαι καὶ λόγοι
προσέπιπτον, ὡς οὐ μάχεσθαι βασιλέως εὐθὺς ἐγνωκότος οὐδὲ συνδραμεῖν εἰς
χεῖρας αὐτῷ σπεύδοντος, ἀλλ᾽ ἐν Πέρσαις ὑπομένειν ἄχρι ἂν αἱ
δυνάμεις ἐκεῖ πανταχόθεν συνέλθωσι. καὶ γὰρ τάφρον εὖρος ὀργυιῶν δέκα
καὶ βάθος ἴσων ἐπὶ σταδίους διὰ τοῦ πεδίου τετρακοσίους ἐνέβαλε: καὶ
ταύτης τε περιεῖδε τὸν Κῦρον ἐντὸς παρελθόντα καὶ Βαβυλῶνος αὐτῆς οὐ
μακρὰν γενόμενον. 