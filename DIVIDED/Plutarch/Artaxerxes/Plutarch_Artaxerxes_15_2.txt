ἐπεὶ
δὲ εἰς τὸ πίνειν ἀφίκοντο, λέγει πρὸς αὐτὸν ὁ μέγιστον δυνάμενος τῶν
Παρυσάτιδος εὐνούχων  ὡς καλὴν μὲν ἐσθῆτά σοι
ταύτην, ὦ Μιθριδάτα, ὁ βασιλεὺς δέδωκε, καλὰ δὲ στρεπτὰ καὶ ψέλια:
πολλοῦ δὲ ἄξιος ὁ ἀκινάκης. ἦ μακάριόν σε καὶ περίβλεπτον ἅπασι
πεποίηκεν.  ἤδη δὲ μεθύων ὁ Μιθριδάτης,  τί δὲ
ταῦτα ἔστιν,  εἶπεν,  ὦ Σπαραμίζη ; μειζόνων
γὰρ ἐγὼ καὶ καλλιόνων βασιλεῖ τὴν ἡμέραν ἐκείνην ἄξιον ἐμαυτὸν
παρέσχον. 
