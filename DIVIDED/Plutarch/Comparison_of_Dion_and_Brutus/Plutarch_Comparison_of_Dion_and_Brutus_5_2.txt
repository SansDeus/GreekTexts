τὸ
μὲν οὖν πρῶτον, ὡς εἰκὸς, ἠρνοῦντο, καὶ τίνα λέγοι διαποροῦντες εἰς ἀλλήλους ἀπέβλεψαν. ὡς δ᾽ ἐπιστρέψας ὁ Καῖσαρ πρὸς τὸν ἀνδριάντα καὶ συναγαγὼν τὸ πρόσωπον,  ἀλλ᾽ οὐχ οὗτος,  ἔφη,  πολέμιος ὢν ἡμέτερος ἐνταῦθα ἕστηκεν;  ἔτι μᾶλλον καταπλαγέντες ἐσιώπησαν. 
ὁ δὲ
μειδιάσας ἐπῄνεσέ τε τοὺς Γαλάτας ὡς τοῖς φίλοις καὶ παρὰ τὰς τύχας βεβαίους ὄντας, καὶ τὸν ἀνδριάντα κατὰ χώραν μένειν ἐκέλευσε.  
