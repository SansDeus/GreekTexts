ἐν δὲ
ταῖς Συρακούσαις τῶν Διονυσίου 
στρατηγῶν, ἄχρι μὲν ἦν ἡμέρα, πολλὰ κακὰ τὴν 
πόλιν ἐργασαμένων, γενομένης δὲ νυκτὸς ἀναχωρησάντων 
εἰς τὴν ἀκρόπολιν καί τινας ἐξ ἑαυτῶν 
ὀλίγους ἀποβαλόντων, 
ἀναθαρρήσαντες οἱ δημαγωγοὶ 
τῶν Συρακουσίων, καί τοὺς πολεμίους 
ἐλπίσαντες ἀτρεμήσειν ἐπὶ τοῖς διαπεπραγμένοις, 
παρεκάλουν τοὺς πολίτας αὖθις ἐᾶν Δίωνα, κἂν 
προσίῃ μετὰ τῶν ξένων, μὴ δέχεσθαι μηδὲ παραχωρεῖν 
τῆς ἀρετῆς ἐκείνοις ὡς κρείττοσιν, ἀλλὰ 
σῴζειν τὴν πόλιν καί τὴν ἐλευθερίαν αὐτοὺς δι᾽ 
ἑαυτῶν. 
