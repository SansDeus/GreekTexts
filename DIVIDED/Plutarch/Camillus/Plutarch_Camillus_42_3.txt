καὶ πρὶν εἰσελθεῖν μεταστραφεὶς εἰς τὸ Καπιτώλιον 
εὔξατο τοῖς θεοῖς κατευθῦναι τὰ παρόντα 
πρὸς τὸ κάλλιστον τέλος, ὑποσχόμενος ναὸν 
Ὁμονοίας ἱδρύσασθαι τῆς ταραχῆς καταστάσης. 
μεγάλου δ᾽ ἀγῶνος ἐν τῇ συγκλήτῳ γενομένου πρὸς τὰς ἐναντίας γνώμας, ὅμως ἐνίκησεν ἡ μαλακωτέρα καὶ ὑπείκουσα τῷ δήμῳ καὶ διδοῦσα τῶν ὑπάτων τὸν ἕτερον ἀπὸ τοῦ πλήθους ἀρχαιρεσιάσαι. 
