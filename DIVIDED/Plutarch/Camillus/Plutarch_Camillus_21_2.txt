τὴν μὲν οὖν Ἀλβινίου πρὸς τὸ θεῖον εὐλάβειαν καὶ 
τιμὴν ἐν τοῖς ἐπισφαλεστάτοις καιροῖς ἐκφανῆ 
γενομένην οὐκ ἄξιον ἦν ἀμνημόνευτον παρελθεῖν. 
οἱ δὲ τῶν ἄλλων θεῶν ἱερεῖς οἵ τε γηραιοὶ τῶν 
ὑπατικῶν καὶ θριαμβικῶν ἀνδρῶν τὴν μὲν πόλιν 
ἐκλιπεῖν οὐχ ὑπέμειναν, ἱερὰς δὲ καὶ λαμπρὰς 
ἀναλαβόντες ἐσθῆτας, ἐξηγουμένου Φαβίου τοῦ 
ἀρχιερέως, ἐπευξάμενοι τοῖς θεοῖς, ὡς ἑαυτοὺς 
ὑπὲρ τῆς πατρίδος τῷ δαίμονι καθιεροῦντες, ἐπὶ 
τῶν ἐλεφαντίνων δίφρων ἐν ἀγορᾷ ἐκάθηντο 
ἐκάθηντο  ωιτη αλλ μσς. ανδ εδιτορς:  καθῆντο. 
κεκοσμημένοι, τὴν ἐπιοῦσαν τύχην ὑπομένοντες.  
