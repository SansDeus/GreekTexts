τῷ κλέπτειν ὁ κλέπτης καὶ τῷ παρανομεῖν ὁ τυραννικός. ἀλλ᾽ ὁ θεὸς
οὔτ᾽ ἀγνοεῖ δήπου τὴν ἑκάστου διάθεσιν καὶ φύσιν ἅτε δὴ ψυχῆς
μᾶλλον ἢ  σώματος αἰσθάνεσθαι πεφυκώς, οὔτ᾽
ἀναμένει τὴν βίαν ἐν χερσὶ γενομένην καὶ τὴν ἀναίδειαν ἐν φωνῇ καὶ
τὴν ἀκολασίαν ἐν αἰδοίοις κολάζειν: οὐ γὰρ ἀμύνεται τὸν ἀδικήσαντα
κακῶς παθὼν οὐδ᾽ ὀργίζεται  τῷ ἁρπάσαντι
βιασθεὶς οὐδὲ μισεῖ τὸν μοιχὸν ὑβρισθείς, ἀλλ᾽ ἰατρείας ἕνεκα τὸν
μοιχικὸν καὶ τὸν πλεονεκτικὸν καὶ ἀδικητικὸν κολάζει πολλάκις, ὥσπερ
ἐπιληψίαν τὴν κακίαν πρὶν ἢ καταλαβεῖν ἀναιρῶν.
