πολλὰ μὲν οὖν ἄξια μνήμης ἔργα καὶ 
τιμαῖς ἀπεδείξατο καὶ κολάσεσι τῶν ἀξίων ᾧ δ᾽ 
αὐτός τε ἥσθη μάλιστα καὶ Ῥωμαίων οἱ κράτιστοι, 
τοῦτο διηγήσομαι. Πομπηΐου
Μάγνου 
προσβαλόντος Αἰγύπτῳ κατὰ Πηλούσιον, ὁπηνίκα 
τὴν μεγάλην ἀρχὴν ἀποβαλὼν ὑπὸ Καίσαρος 
ἔφυγεν, οἱ τοῦ βασιλέως ἔτι παιδὸς ὄντος ἐπιτροπεύοντες 
ἐν βουλῇ μετὰ τῶν φίλων ἦσαν, οὐ κατὰ 
ταὐτὰ ταῖς γνώμαις φερόμενοι.
