ἐπάγων δὲ τῷ λόγῳ τὸ ἔργον ἔνειμε τὴν
μὲν ἄλλην τοῖς περιοίκοις Λακωνικὴν τρισμυρίους κλήρους, τὴν δὲ εἰς τὸ
ἄστυ τὴν Σπάρτην συντελοῦσαν ἐνακισχιλίους: τοσοῦτοι γάρ ἐγένοντο κλῆροι
Σπαρτιατῶν ἔνιοι δέ φασι τὸν μὲν Λυκοῦργον ἑξακισχιλίους νεῖμαι,
τρισχιλίους δὲ μετὰ ταῦτα προσθεῖναι Πολύδωρον οἱ δὲ τοὺς μὲν ἡμίσεις
τῶν ἐνακισχιλίων τοῦτον, τοὺς δὲ ἡμίσεις Λυκοῦργον. 