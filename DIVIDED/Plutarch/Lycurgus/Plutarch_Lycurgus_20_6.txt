νεανίσκος δὲ πρὸς τὸν ἐπαγγελλόμενον αὐτῷ
δώσειν ἀλεκτρυόνας ἀποθνήσκοντας ἐν τῷ μάχεσθαι,  μὴ
σὺ γε,  εἶπεν,  ἀλλὰ δός μοι τῶν ἀποκτεινόντων
ἐν τῷ μάχεσθαι.  ἕτερος δέ τις ἰδὼν ἐν ἀποχωρήσει θακεύοντας ἐπὶ
δίφρων ἀνθρώπους,  μὴ γένοιτο,  εἶπεν,  ἐνταῦθα καθίσαι ὅθεν οὐκ ἔστιν ὑπεξαναστῆναι
πρεσβυτέρῳ.  τὸ μὲν οὖν τῶν ἀποφθεγμάτων εἶδος ἦν τοιοῦτον ὥστε
καὶ λέγειν τινὰς οὐκ ἀτόπως ὅτι μᾶλλόν ἐστι τὸ φιλοσοφεῖν ἢ τὸ
φιλογυμναστεῖν λακωνίζειν.  
