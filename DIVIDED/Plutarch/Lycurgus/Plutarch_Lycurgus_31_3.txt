δι᾽ ὅπερ καὶ Ἀριστοτέλης ἐλάττονας
σχεῖν φησι τιμὰς ἢ προσῆκον ἦν αὐτὸν ἔχειν ἐν Λακεδαίμονι, καίπερ
ἔχοντα τὰς μεγίστας. ἱερόν τε γάρ ἐστιν αὐτοῦ, καὶ θύουσι καθ᾽ ἕκαστον
ἐνιαυτὸν ὡς θεῷ. λέγεται δὲ καὶ τῶν λειψάνων αὐτοῦ κομισθέντων οἴκαδε
κεραυνὸν εἰς τὸν   τάφον κατασκῆψαι: τοῦτο δὲ οὐ ῥᾳδίως
ἑτέρῳ τινὶ τῶν ἐπιφανῶν πλὴν Εὐριπίδῃ συμπεσεῖν ὕστερον, τελευτήσαντι
καὶ ταφέντι τῆς Μακεδονίας περὶ Ἀρέθουσαν. ὥστε ἀπολόγημα καὶ
μαρτύριον μέγα εἶναι τοῖς ἀγαπῶσι τὸν Εὐριπίδην τὸ μόνῳ συμπεσεῖν
αὐτῷ μετὰ τελευτὴν  τηε ωορδς  καὶ γενέσθαι  φολλοωινγ  τελευτὴν  αρε δελετεδ βψ βεκκερ ανδ σιντενις 2  ῾ιν ξριτιξαλ νοτες᾿.  ἃ τῷ θεοφιλεστάτῳ καὶ ὁσιωτάτῳ
πρότερον συνέπεσε.  
