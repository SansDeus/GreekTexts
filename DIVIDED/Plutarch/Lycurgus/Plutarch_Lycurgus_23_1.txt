αὐτὸν δὲ τὸν Λυκοῦργον Ἱππίας μὲν ο
σοφιστὴς πολεμικώτατόν φησι γενέσθαι καὶ πολλῶν ἔμπειρον στρατειῶν,
Φιλοστέφανος δὲ καὶ τὴν κατ᾽ οὐλαμοὺς τῶν ἱππέων διανομὴν Λυκούργῳ
προστίθησιν εἶναι δὲ τὸν οὐλαμόν, ὡς ἐκεῖνος συνέστησεν, ἱππέων
πεντήκοντα πλῆθος ἐν τετραγώνῳ σχήματι τεταγμένων, ὁ δὲ Φαληρεὺς
Δημήτριος, οὐδεμιᾶς ἁψάμενον πολεμικῆς πράξεως ἐν εἰρήνῃ καταστήσασθαι
τὴν πολιτείαν. 