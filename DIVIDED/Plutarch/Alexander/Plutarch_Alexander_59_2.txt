τοῖς δὲ ἄλλοις χρήμασι καὶ κτήμασι λεγομένοις,
εἰ μέν εἰμι κρείττων, ἕτοιμος εὖ ποιεῖν, εἰ δὲ ἥττων, οὐ φεύγω
χάριν ἔχειν εὖ παθών.  ἡσθεὶς οὖν ὁ Ἀλέξανδρος καὶ δεξιωσάμενος
αὐτόν,  ἦ που νομίζεις,  ἔφη,  δίχα μάχης ἔσεσθαι τὴν ἔντευξιν ἡμῖν ἀπὸ τοιούτων
λόγων καὶ φιλοφροσύνης; ἀλλ᾽ οὐδέν σοι πλέον ἐγὼ γὰρ ἀγωνιοῦμαι πρὸς
σὲ καὶ διαμαχοῦμαι ταῖς χάρισιν, ὥς μου χρηστὸς ὢν μὴ περιγένῃ. 
