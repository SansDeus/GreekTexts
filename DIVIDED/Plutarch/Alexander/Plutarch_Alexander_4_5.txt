ἥ τε φιλοτιμία παρ᾽ ἡλικίαν ἐμβριθὲς
εἶχε τὸ φρόνημα καὶ μεγαλόψυχον. οὔτε γὰρ ἀπὸ παντὸς οὔτε πᾶσαν
ἠγάπα δόξαν, ὡς Φίλιππος λόγου τε δεινότητι σοφιστικῶς καλλωπιζόμενος καὶ
τὰς ἐν Ὀλυμπίᾳ, νίκας τῶν ἁρμάτων ἐγχαράττων τοῖς νομίσμασιν, ἀλλὰ
καὶ τῶν περὶ αὐτὸν ἀποπειρωμένων εἰ βούλοιτ᾽ ἂν Ὀλυμπίασιν
ἀγωνίσασθαι στάδιον, ἦν γὰρ ποδώκης,  εἴ γε, 
ἔφη,  βασιλεῖς ἔμελλον ἕξειν ἀνταγωνιστάς. 
