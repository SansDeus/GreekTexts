ἦν γὰρ ἐκεῖνος εὐθὺς ἐν δυνάμει
μεγίστῃ, τὸν Ἀρριδαῖον ὥσπερ δορυφόρημα τῆς βασιλείας ἐφελκόμενος,
γεγονότα μὲν ἐκ γυναικὸς ἀδόξου καὶ κοινῆς Φιλίννης, ἀτελῆ δὲ τὸ
φρονεῖν ὄντα   διὰ σώματος νόσον οὐ φύσει προσπεσοῦσαν οὐδὲ
αὐτομάτως, ἀλλὰ καὶ πάνυ φασὶ παιδὸς ὄντος αὐτοῦ διαφαίνεσθαι χάριεν
ἦθος καὶ οὐκ ἀγεννές, εἶτα μέντοι φαρμάκοις ὑπὸ Ὀλυμπιάδος κακωθέντα
διαφθαρῆναι τὴν διάνοιαν.  
