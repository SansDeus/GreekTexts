λαβὼν δὲ δῶρα πολλὰ καὶ δοὺς πλείονα τέλος
χίλια τάλαντα νομίσματος αὐτῷ προέπιεν. ἐφ᾽ οἷς τούς μέν φίλους
ἰσχυρῶς ἐλύπησε, τῶν δὲ βαρβάρων πολλοὺς ἐποίησεν ἡμερωτέρως ἔχειν
πρὸς αὐτόν.  
ἐπεὶ δὲ τῶν Ἰνδῶν οἱ μαχιμώτατοι μισθοφοροῦντες ἐπεφοίτων ταῖς πόλεσιν
ἐρρωμένως ἀμύνοντες καὶ πολλὰ τὸν Ἀλέξανδρον ἐκακοποίουν, σπεισάμενος
ἔν τινι πόλει πρὸς αὐτούς ἀπιόντας ἐν ὁδῷ λαβὼν ἅπαντας ἀπέκτεινε,
