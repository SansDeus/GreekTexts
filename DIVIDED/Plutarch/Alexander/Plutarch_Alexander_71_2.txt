διὸ καὶ τοὺς ἀσθενεῖς καὶ πεπηρωμένους
αὐτοῦ καταπέμποντος ἐπὶ θάλατταν ὕβριν ἔφασαν εἶναι καὶ προπηλακισμόν,
ἀνθρώποις ἀποχρησάμενον εἰς ἅπαντα νῦν ἀποτίθεσθαι σὺν αἰσχύνῃ καὶ
προσρίπτειν ταῖς πατρίσι καὶ τοῖς   γονεῦσιν, οὐ τοιούτους
παραλαβόντα. πάντας οὖν ἐκέλευον ἀφιέναι καὶ πάντας ἀχρήστους νομίζειν
Μακεδόνας, ἔχοντα τοὺς νέους τούτους πυρριχιστάς, σὺν οἷς ἐπιὼν
κατακτήσεται τὴν οἰκουμένην. 