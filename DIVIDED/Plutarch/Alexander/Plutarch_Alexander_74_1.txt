ταῦτα ἀκούσας ὁ Ἀλέξανδρος τὸν μὲν
ἄνθρωπον, ὥσπερ ἐκέλευον οἱ μάντεις, ἠφάνισεν αὐτὸς δὲ ἠθύμει καὶ
δύσελπις ἦν πρὸς τὸ θεῖον ἤδη καὶ πρὸς τοὺς φίλους ὕποπτος, Μάλιστα
δὲ Ἀντίπατρον ἐφοβεῖτο καὶ τοὺς παῖδας, ὧν ' Ἰόλας μὲν ἀρχιοινοχόος
ἦν, ὁ δὲ Κάσανδρος ἀφῖκτο μὲν νεωστί, θεασάμενος δὲ βαρβάρους τινὰς
προσκυνοῦντας, ἅτε δὴ τεθραμμένος Ἑλληνικῶς καὶ τοιοῦτο πρότερον μηδὲν
ἑωρακώς, ἐγέλασε προπετέστερον. 