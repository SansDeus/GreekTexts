καὶ διαβὰς τὸν Λύκον ποταμὸν εἰς τὸ πεδίον προὐκαλεῖτο τοὺς Ῥωμαίους. γενομένης δ᾽ ἱππομαχίας ἔφυγον οἱ Ῥωμαῖοι: Πομπώνιος δ᾽ ἀνὴρ οὐκ ἄδοξος ἑάλω τετρωμένος καὶ πρὸς τὸν Μιθριδάτην ἀνήχθη κακῶς ὑπὸ τραυμάτων διακείμενος, πυθομένου δὲ τοῦ βασιλέως, εἰ σωθεὶς ὑπ᾽ αὐτοῦ γενήσεται φίλος,  ἄν γε δή,  ἔφη,  Ῥωμαίοις διαλλαγῇς: εἰ δὲ μή, πολέμιος.  τοῦτον μὲν θαυμάσας ὁ Μιθριδάτης οὐκ ἠδίκησε. 
