θεοῦ συνεπιστρέφοντος καὶ συναπευθύνοντος. οὕτως
ἐνδείκνυται πολλαχόθεν ἡμῖν τὸ μὴ πᾶν ἔργον εἶναι
θεοῦ τὴν ψυχὴν ἀλλὰ σύμφυτον ἔχουσαν ἐν ἑαυτῇ τὴν τοῦ κακοῦ μοῖραν ὑπ᾽ ἐκείνου διακεκοσμῆσθαι,
τῷ μὲν ἑνὶ τὴν ἀπειρίαν ὁρίσαντος, ἵν᾽ οὐσία γένηται πέρατος μετασχοῦσα, τῇ δὲ ταὐτοῦ καὶ τῇ
ἑτέρου δυνάμει τάξιν καὶ μεταβολὴν καὶ διαφορὰν
καὶ ὁμοιότητα συμμίξαντος, πᾶσι δὲ τούτοις, ὡς ἀνυστὸν ἦν, κοινωνίαν πρὸς ἄλληλα καὶ φιλίαν ἐργασαμένου δι᾽ ἀριθμῶν καὶ ἁρμονίας.
