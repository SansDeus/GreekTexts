ταῦτα πρῶτον ὅσας παρέσχηκε τοῖς ἐξηγουμένοις διαφοράς, ἄπλετον
ἔργον ἐστὶ διελθεῖν ἐν τῷ παρόντι, πρὸς δ᾽ ὑμᾶς ἐντετυχηκότας ὁμοῦ ταῖς πλείσταις καὶ περιττόν.
ἐπεὶ δὲ τῶν δοκιμωτάτων ἀνδρῶν τοὺς μὲν
Ξενοκράτης προσηγάγετο, τῆς ψυχῆς τὴν οὐσίαν ἀριθμὸν αὐτὸν ὑφ᾽ ἑαυτοῦ κινούμενον ἀποφηνάμενος
οἱ δὲ Κράντορι τῷ Σολεῖ προσέθεντο, μιγνύντι
τὴν ψυχὴν ἔκ τε τῆς νοητῆς καὶ τῆς περὶ τὰ
αἰσθητὰ δοξαστῆς φύσεως: οἶμαί τι τὴν τούτων
ἀνακαλυφθέντων σαφήνειαν ὥσπερ ἐνδόσιμον ἡμῖν παρέξειν.
μεμιγμένην ἤρχετο δὲ διαιρεῖν ὧδε
