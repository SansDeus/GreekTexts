τῶν δὲ τεσσάρων τετραπλάσια: τὰ δὲ ιβ᾽ τῶν ὀκτὼ ἡμιόλια, τῶν δὲ τεσσάρων τριπλάσια οὗτοι δ᾽ οἱ λόγοι τὸ διὰ τεσσάρων καὶ τὸ διὰ πέντε καὶ τὸ διὰ
πασῶν καὶ τὸ δὶς διὰ πασῶν περιέχουσιν. ἴσος γε
μήν ἐστιν ὁ τῶν τεσσαράκοντα δυσὶ τετραγώνοις καὶ δυσὶ κύβοις ὁμοῦ λαμβανομένοις: τὸ γὰρ ἓν
καὶ τὰ τέσσαρα καὶ τὰ ὀκτὼ καὶ τὰ κζ᾽ κύβοι καὶ
τετράγωνοι μ᾽ γίγνονται συντεθέντες. ὥστε πολὺ τῆς Πυθαγορικῆς τὴν Πλατωνικὴν τετρακτὺν ποικιλωτέραν εἶναι τῇ διαθέσει καὶ τελειοτέραν.
