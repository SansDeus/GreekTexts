λέγεταί γέ τοι Ῥοισάκην τινὰ βάρβαρον ἀποστάτην βασιλέως ἐλθεῖν μετὰ χρημάτων πολλῶν εἰς Ἀθήνας, καὶ σπαραττόμενον ὑπὸ τῶν συκοφαντῶν καταφυγεῖν πρὸς Κίμωνα, καὶ θεῖναι παρὰ τὴν αὔλειον αὐτοῦ φιάλας δύο, τὴν μὲν ἀργυρείων ἐμπλησάμενον Δαρεικῶν, τὴν δὲ χρυσῶν: ἰδόντα δὲ τὸν Κίμωνα καὶ μειδιάσαντα πυθέσθαι τοῦ ἀνθρώπου,
πότερον αἱρεῖται Κίμωνα μισθωτὸν ἢ φίλον ἔχειν: τοῦ δὲ φήσαντος φίλον  φάναι, 
οὐκοῦν, 
ταῦτ᾽ ἄπιθι μετὰ σεαυτοῦ κομίζων: χρήσομαι γὰρ αὐτοῖς ὅταν δέωμαι φίλος γενόμενος. 
