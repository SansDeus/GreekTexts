πρεσβυτέρας υἱὸς γυναικός αὕτη τότε θεωμένη
τὴν μάχην ὥσπερ αἱ λοιπαὶ γυναῖκες ἀπὸ
τοῦ τέγους, ὡς ἐπέγνω συνεστῶτα τῷ Πύρρῳ τὸν
υἱόν, ἐκπαθὴς γενομένη πρὸς τὸν κίνδυνον, ἄρασα
κεραμίδα ταῖς χερσὶν ἀμφοτέραις ἀφῆκεν ἐπὶ τὸν
Πύρρον. ἐμπεσούσης δὲ τῇ κεφαλῇ κατὰ τοῦ
κράνους, καὶ τῶν σφονδύλων πρὸς τὴν βάσιν τοῦ
τραχήλου συντριβέντων, αἵ τε ὄψεις συνεχύθησαν
αὐτοῦ καὶ προήκαντο τὰς ἡνίας αἱ χεῖρες, αὐτὸς
δὲ κατενεχθεὶς παρὰ τὸν τοῦ Λικυμνίου σηκὸν
ἔπεσεν ὑπὸ τῶν πολλῶν ἀγνοούμενος.
