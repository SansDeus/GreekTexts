ἦν μὲν οὖν καὶ πρότερον αὐτῷ
πρὸς τὸν Πύρρον ἐγκλήματα, καὶ καταδρομαὶ τῆς
Θεσσαλίας ἐγεγόνεισαν ὑπ᾽ ἐκείνου, καὶ τὸ
σύμφυτον νόσημα ταῖς δυναστείαις, ἡ πλεονεξία,
τὴν γειτνίασιν αὐτοῖς ἐπίφοβον καὶ ἄπιστον
παρεῖχε, καὶ μᾶλλον ἔτι μετὰ τὴν τῆς Δηϊδαμείας
τελευτήν. ἐπεὶ δὲ καὶ κατασχόντες ἀμφότεροι
Μακεδονίας συνέπιπτον εἰς τὸ αὐτὸ καὶ μείζονας 
ἐλάμβανε προφάσεις ἡ διαφορά,
