ἐδήλωσε δὲ
ὁ Πύρρος: ἐμποδὼν γάρ αὐξομένῳ τῷ Δημητρίῳ
πάλιν ἱστάμενος, καὶ κωλύων τὴν δύναμιν ὥσπερ
ἐξ ἀρρωστίας μεγάλης ἀναλαμβάνουσαν, ἐβοήθει
τοῖς Ἕλλησι καὶ παρῆλθεν εἰς τὰς Ἀθήνας,
ἀναβὰς δὲ εἰς τὴν ἀκρόπολιν καὶ θύσας τῇ θεῷ
καὶ καταβὰς αὐθημερὸν ἀγαπᾶν μὲν ἔφησε τοῦ
δήμου τὴν πρὸς αὐτὸν εὔνοιαν καὶ πίστιν, ἂν
μέντοι σωφρονῶσι μηδένα τῶν βασιλέων ἔτι
παρήσειν αὐτοὺς εἰς τὴν πόλιν μηδὲ τὰς πύλας
ἀνοίξειν:
