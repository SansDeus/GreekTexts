πρῶτον μὲν οὖν ἀπέστειλε τὸν Κινέαν
τοῖς Ταραντίνοις στρατιώτας ἄγοντα τρισχιλίους:
ἔπειτα πολλῶν ἱππηγῶν καὶ καταφράκτων καὶ
πορθμείων παντοδαπῶν ἐκ Τάραντος κομισθέντων
ἐνεβίβαζεν ἐλέφαντας εἴκοσι καὶ τρισχιλίους
ἱππεῖς, πεζοὺς δὲ δισμυρίους καὶ δισχιλίους  
τοξότας καὶ σφενδονήτας πεντακοσίους, γενομένων
δὲ πάντων ἑτοίμων ἀναχθεὶς ἔπλει:
καὶ
μέσον ἔχων τὸν Ἰόνιον ἁρπάζεται βορέᾳ ἀνέμῳ
παρ᾽ ὥραν ἐκραγέντι.
