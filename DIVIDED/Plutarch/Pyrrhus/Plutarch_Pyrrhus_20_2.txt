ἀπωσαμένου δὲ τοῦ Φαβρικίου τότε μὲν
ἡσύχασε, τῇ δ̓ ὑστεραίᾳ βουλόμενος αὐτὸν ἐκπλῆξαι
μήπω θεατὴν ἐλέφαντος γεγενημένον,
ἐκέλευσε τῶν θηρίων τὸ μέγιστον ἐξόπισθεν
αὐτοῖς παραστῆσαι κοινολογουμένοις, αὐλαίαν
παρατείναντας. ἐγένετο δὴ ταῦτα: καὶ σημείου
δοθέντος ἡ μὲν αὐλαία παρήχθη, τὸ δὲ θηρίον
ἄφνω τήν τε προνομαίαν ἀράμενον ὑπερέσχε τῆς
κεφαλῆς τοῦ Φαβρικίου καὶ φωνὴν ἀφῆκε φοβερὰν
καὶ τραχεῖαν.
