ἀλλ᾽
ὥσπερ ἔξωθεν ἐφορῶν διεκυβέρνα τὸν πόλεμον,
αὐτὸς μεταθέων ἑκασταχόσε καὶ παραβοηθῶν
τοῖς ἐκβιάζεσθαι δοκοῦσιν.
ἔνθα δὴ Λεοννάτος ὁ Μακεδὼν ἄνδρα κατιδὼν
Ἰταλὸν ἐπέχοντα τῷ Πύρρῳ καὶ τὸν ἵππον
ἀντιπαρεξάγοντα καὶ συμμεθιστάμενον ἀεὶ καὶ
συγκινούμενον,  ὁρᾷς,  εἶπεν,  ὦ βασιλεῦ, τὸν
βάρβαρον ἐκεῖνον, ὃν ὁ μέλας ἵππος ὁ λευκόπους
φέρει; μέγα τι βουλευομένῳ καὶ δεινὸν ὅμοιός
ἐστι.
