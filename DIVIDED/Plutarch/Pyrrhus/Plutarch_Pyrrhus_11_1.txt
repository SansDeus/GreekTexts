ταῦτα πρὸς τὸν Πύρρον οἱ βασιλεῖς γράφοντες
ἅμα καὶ δι᾽ ἑαυτῶν ἔτι μέλλοντα καὶ
παρασκευαζόμενον τὸν Δημήτριον ἐκίνουν. Πτολεμαῖος
μὲν γὰρ ἐπιπλεύσας μεγάλῳ στόλῳ τὰς
Ἑλληνίδας ἀφίστη πόλεις, Λυσίμαχος δὲ τὴν
ἄνω Μακεδονίαν ἐκ Θρᾴκης ἐμβαλὼν ἐπόρθει. Πύρρος δὲ τούτοις ἅμα συνεξαναστὰς ἐπὶ Βέροιαν
ἤλαυνε, προσδοκῶν, ὅπερ συνέβη, Δημήτριον
ὑπαντιάζοντα Λυσιμάχῳ τὴν κάτω χώραν ἀπολείψειν
ἔρημον.
