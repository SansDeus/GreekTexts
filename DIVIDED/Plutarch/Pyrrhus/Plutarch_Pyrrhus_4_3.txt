τῆς δὲ μεγάλης μάχης ἣν ἐν Ἰψῷ πάντες οἱ
βασιλεῖς ἠγωνίσαντο, παρὼν ὁ Πύρρος τοῖς περὶ
Δημήτριον συμμετεῖχε μειράκιον ὢν ἔτι, καὶ τοὺς
καθ᾽ ἑαυτὸν ἐτρέψατο, καὶ διεφάνη λαμπρὸς ἐν  
τοῖς μαχομένοις. πταίσαντα δὲ Δημήτριον οὐκ
ἐγκατέλιπεν, ἀλλὰ καὶ τὰς ἐν τῇ Ἑλλάδι πόλεις
πιστευθεὶς διεφύλαξε, καὶ συμβάσεων αὐτῷ
γενομένων πρὸς Πτολεμαῖον ἔπλευσεν εἰς Αἴγυπτον
ὁμηρεύσων.
