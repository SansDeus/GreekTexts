ἐπεὶ δὲ ἐπέβαλε τῷ Εὐάλκῳ τὸν ἵππον, ὁ μὲν ἐκ
πλαγίου παραστὰς μικρὸν ἐδέησε τῷ ξίφει τὴν
ἐπὶ τῆς ἡνίας χεῖρα διακόψαι τοῦ Πύρρου, τὴν δὲ
ἡνίαν πατάξας ἀπέκοψεν. ὁ δὲ Πύρρος ἅμα τῇ
πληγῇ τοῦ δόρατος διελάσας ἐκεῖνον ἀπερρύη τοῦ
ἵππου, καὶ πεζὸς ἤδη πάντας ἐπὶ τῷ Εὐάλκῳ
μαχομένους ἀπέκτεινε τοὺς λογάδας. καὶ μέγα
τοῦτο τῇ Σπάρτῃ παρανάλωμα τοῦ πολέμου πέρας
ἔχοντος ἐποίησεν ἡ φιλοτιμία τῶν ἀρχόντων:
