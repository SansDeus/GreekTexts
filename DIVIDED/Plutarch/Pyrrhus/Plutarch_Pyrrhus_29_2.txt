οἱ μὲν οὖν ἄλλοι θαυμασίως ἐπείθοντο,
Λυσιμάχῳ δὲ οὐκ ἤρεσκεν ἡ ὄψις, ἀλλ᾽ ἔφη δεδιέναι
μή, καθάπερ τὰ βαλλόμενα τοῖς κεραυνοῖς
ἀνέμβατα μένει χωρία, καὶ τῷ Πύρρῳ προσημαίνῃ
τὸ θεῖον ἀνείσοδον ἔσεσθαι τὴν πόλιν. ὁ δὲ Πύρρος
εἰπὼν ὅτι ταῦτα μέν ἐστι πυλαϊκῆς ὀχλαγωγίας
καὶ ἀσοφίαν ἔχοντα πολλήν, ἐκεῖνο δὲ δεῖ
τὰ ὅπλα διὰ χειρῶν ἔχοντας ὑποβάλλειν ἑαυτοῖς,
εἷς οἰωνὸς ἄριστος ἀμύνεσθαι περὶ Πύρρου, 
ἐξανέστη καὶ προσῆγεν ἅμ᾽ ἡμέρᾳ τὸν στρατόν.
