ὁ μὲν γάρ Πύρρος οὐδένα μαχεῖσθαι
νομίζων κατηυλίσατο, τοῦ δὲ Κλεωνύμου τὴν
οἰκίαν οἵ τε φίλοι καὶ εἵλωτες οὕτως ἐκόσμησαν
καὶ παρεσκεύασαν ὡς δειπνήσοντος τοῦ Πύρρου
παρ᾽ αὐτῷ.
γενομένης δὲ νυκτὸς οἱ Λακεδαιμόνιοι πρῶτον
μὲν ἐβουλεύσαντο τὰς γυναῖκας εἰς Κρήτην ἀποστέλλειν,
αἱ δὲ ἀντέστησαν. Ἀρχιδαμία δὲ καὶ
ξίφος ἔχουσα πρὸς τὴν γερουσίαν ἦλθεν ἐγκαλοῦσα
τοῖς ἀνδράσιν ὑπὲρ τῶν γυναικῶν, εἰ ζῆν αὑτὰς
ἀξιοῦσι τῆς Σπάρτης ἀπολομένης.
