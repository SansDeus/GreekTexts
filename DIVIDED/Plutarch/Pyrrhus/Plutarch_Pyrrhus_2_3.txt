ἀποτραπομένων
δὲ μόλις ἐκείνων μετέθεον τοὺς τὸν Πύρρον
κομίζοντας, ἤδη δὲ τοῦ ἡλίου καταδεδυκότος
ἐγγὺς γενόμενοι τῆς ἐλπίδος ἐξαίφνης ἀπεκόπησαν,
ἐντυχόντες τῷ παρὰ τὴν πόλιν παραρρέοντι
ποταμῷ, χαλεπῷ μὲν ὀφθῆναι καὶ ἀγρίῳ,
πειρωμένοις δὲ διαβαίνειν παντάπασιν ἀπορωτάτῳ.
πολύ τε γὰρ ἐξέπιπτε ῥεῦμα καὶ θολερὸν
ὄμβρων ἐπιγενομένων, καὶ τὸ σκότος ἐποίει πάντα
φοβερώτερα.
