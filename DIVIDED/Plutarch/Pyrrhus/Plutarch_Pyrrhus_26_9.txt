οὕτω δὲ τῶν κατ᾽ οἶκον ἀνιαρῶν τοῖς
πολιτικοῖς προσγενομένων ὑπ᾽ ὀργῆς καὶ βαρυθυμίας
ἐπῆγε τῇ Σπάρτῃ τὸν Πύρρον, ἔχοντα
δισμυρίους καὶ πεντακισχιλίους πεζούς, δισχιλίους
δ̓ ἱππεῖς, ἐλέφαντας δὲ εἰκοσιτέσσαρας, ὥστε τῷ
μεγέθει τῆς παρασκευῆς εὐθὺς εἶναι κατάδηλον
οὐ Κλεωνύμῳ τὴν Σπάρτην, ἀλλὰ τὴν Πελοπόννησον
ἑαυτῷ κτώμενον, ἐπεὶ τῷ γε λόγῳ καὶ πρὸς
αὐτοὺς ἔξαρνος ἦν τοὺς Λακεδαιμονίους πρεσβεύσαντας
εἷς Μεγάλην πόλιν.
