ἐκ τούτου καὶ πρὸς Δημήτριον εἰρήνην
ἐποιήσατο, καὶ μετ᾽ ὀλίγον χρόνον, εἰς Ἀσίαν  
ἀπάραντος αὐτοῦ, πάλιν πεισθεὶς ὑπὸ Λυσιμάχου
Θετταλίαν ἀφίστη καὶ ταῖς Ἑλληνικαῖς φρουραῖς
προσεπολέμει, βελτίοσι χρώμενος τοῖς Μακεδόσι
στρατευομένοις ἢ σχολάζουσι, καὶ ὅλως αὐτὸς
οὐκ ἐν πρὸς ἡσυχίαν πεφυκώς.
τέλος δὲ Δημητρίου καταπολεμηθέντος ἐν
Συρίᾳ Λυσίμαχος ἐπ᾽ ἀδείας γενόμενος καὶ σχολάζων
εὐθὺς ἐπὶ τὸν Πύρρον ὥρμησε.
