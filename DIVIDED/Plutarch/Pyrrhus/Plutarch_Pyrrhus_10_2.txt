παρ᾽ ὀλίγον δὲ ἦλθε πάντων ὁμοῦ κρατῆσαι καὶ
λαβεῖν ἀμαχεὶ τὴν βασιλείαν, ἐλάσας ἄχρι
Ἐδέσσης
μηδενὸς ἀμυνομένου, πολλῶν δὲ καὶ
προστιθεμένων καὶ συστρατευόντων. αὐτόν τε
δὴ τὸν Δημήτριον ὁ κίνδυνος ἐξανέστησε παρὰ
δύναμιν, οἵ τε φίλοι καὶ ἡγεμόνες ὀλίγῳ χρόνῳ
πολλοὺς ἀθροίσαντες ἐρρωμένως καὶ προθύμως
ἐπὶ τὸν Πύρρον ὥρμησαν. ὁ δὲ λῃστρικώτερον
ἀφιγμένος οὐκ ἔμεινεν, ἀλλὰ φεύγων μέρος τι
τῆς στρατιᾶς ἀπέβαλε καθ᾽ ὁδὸν ἐπιθεμένων τῶν
Μακεδόνων.
