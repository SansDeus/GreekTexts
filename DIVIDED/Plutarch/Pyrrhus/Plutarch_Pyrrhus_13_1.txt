τότε δ̓ οὖν εἷς Ἤπειρον ἐκπεσόντι τῷ
Πύρρῳ καὶ προεμένῳ Μακεδονίαν ἡ μὲν τύχη
παρεῖχε χρῆσθαι τοῖς παροῦσιν ἀπραγμόνως καὶ
ζῆν ἐν εἰρήνῃ βασιλεύοντα τῶν οἰκείων: ὁ δὲ τὸ
μὴ παρέχειν ἑτέροις κακὰ μηδὲ ἔχειν ὑφ᾽ ἑτέρων
ἄλυν τινὰ ναυτιώδη νομίζων, ὥσπερ ὁ Ἀχιλλεὺς
οὐκ ἔφερε τὴν σχολήν,
ἀλλὰ φθινύθεσκε φίλον κῆρ
αὖθι μένων, ποθέεσκε δ̓ ἀυτήν τε πτόλεμόν τε. 
δεόμενος δ̓ οὖν ἔλαβε πραγμάτων καινῶν τοιαύτην
ὑπόθεσιν.
