οὐ μὴν ὅτι ῥᾳδίως καὶ ταχὺ τὸν Πύρρον
ἐξέβαλε τῆς χώρας ὁ Δημήτριος ἠμέλησεν,
ἐγνωκὼς δὲ μεγάλων πραγμάτων ἀντιλαμβάνεσθαι
καὶ τὴν πατρῴαν ἀρχὴν ἀνακτᾶσθαι δέκα
μυριάσι στρατοῦ καὶ ναυσὶ πεντακοσίαις οὐκ
ἐβούλετο τῷ Πύρρῳ προσπταῖσαι, οὐδὲ ἀπολιπεῖν
Μακεδόσι πάροικον ἐργώδη καὶ χαλεπόν,
ἀλλ᾽, ἐπεὶ μὴ ἐσχόλαζε πολεμεῖν πρὸς αὐτόν,
διαλυθεὶς καὶ θέμενος εἰρήνην οὕτως ἐπὶ τοὺς
ἄλλους βασιλεῖς τραπέσθαι.
