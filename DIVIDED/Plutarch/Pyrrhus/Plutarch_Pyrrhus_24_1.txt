τῶν δὲ βαρβάρων συστάντων ἐπ᾽ αὐτὸν
ἀποπλέοντα, Καρχηδονίοις μὲν ἐν τῷ πορθμῷ
ναυμαχήσας ἀπέβαλε τῶν νεῶν πολλάς, ταῖς δ̓  
ἄλλαις κατέφυγε πρὸς τὴν Ἰταλίαν, Μαμερτῖνοι
δὲ μυρίων οὐκ ἐλάττους προδιαβάντες ἀντιτάξασθαι
μὲν ἐφοβήθησαν, ἐν δὲ ταῖς δυσχωρίαις
ἐπιτιθέμενοι καὶ προσπίπτοντες ἅπαν τὸ στράτευμα
συνετάραξαν. ἔπεσε δὲ δύο θηρία καὶ
συχνοὶ τῶν ὀπισθοφυλακούντων ἀπέθνῃσκον.
