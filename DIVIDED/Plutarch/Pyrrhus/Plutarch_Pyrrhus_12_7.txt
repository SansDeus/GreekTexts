ἀναπειθομένων δὲ πολλῶν δείσας ὁ
Πύρρος ἀπηλλάγη μετὰ τῆς Ἠπειρωτικῆς καὶ
συμμαχικῆς δυνάμεως, ἀποβαλὼν Μακεδονίαν ᾧ
τρόπῳ παρέλαβεν. ὅθεν οὐδ᾽ αἰτιᾶσθαι τοὺς
πολλοὺς ἔχουσιν οἱ βασιλεῖς μετατιθεμένους
πρὸς τὸ συμφέρον ἐκείνους γάρ αὐτοὺς ταῦτα
μιμοῦνται ποιοῦντες, ἀπιστίας καὶ προδοσίας
διδασκάλους ὄντας, καὶ πλεῖστα νομίζοντας ὠφελεῖσθαι
τὸν ἐλάχιστα τῷ δικαίῳ χρώμενον.
