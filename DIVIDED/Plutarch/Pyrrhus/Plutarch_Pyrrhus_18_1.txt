Ῥωμαῖοι δὲ Λαιβῖνον μὲν οὐκ ἀπήλλαξαν
τῆς ἀρχῆς, καίτοι λέγεται Γάιον Φαβρίκιον
εἰπεῖν ὡς οὐκ Ἠπειρῶται Ῥωμαίους, ἀλλὰ
Πύρρος νενικήκοι Λαιβῖνον, οἰόμενον οὐ τῆς δυνάμεως,
ἀλλὰ τῆς στρατηγίας γεγονέναι τὴν ἧτταν
ἀναπληροῦντες δὲ τὰς τάξεις καὶ συντάττοντες
ἑτέρας προθύμως, καὶ λόγους ἀδεεῖς καὶ σοβαροὺς
περὶ τοῦ πολέμου λέγοντες, ἔκπληξιν τῷ Πύρρῳ
παρεῖχον.
