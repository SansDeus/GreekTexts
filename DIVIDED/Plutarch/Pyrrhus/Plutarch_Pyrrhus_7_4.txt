καὶ
τῶν στρατιωτῶν συμπεσόντων δεινὸς ἦν καὶ
μέγας ἀγὼν, μάλιστα κατὰ τοὺς ἡγεμόνας, ὅ τε
γάρ Πάνταυχος ἀνδρείᾳ καὶ χειρὶ καὶ ῥώμῃ
σώματος ἄριστος ὢν ὁμολογουμένως τῶν περὶ
Δημήτριον στρατηγῶν, καὶ θάρσος ἔχων καὶ
φρόνημα, προὐκαλεῖτο τὸν Πύρρον εἰς χεῖρας, ὅ
τε Πύρρος οὐδενὶ τῶν βασιλέων ὑφιέμενος ἀλκῆς
καὶ τόλμης, καὶ τὴν Ἀχιλλέως δόξαν αὑτῷ δι᾽:
ἀρετὴν μᾶλλον ἢ κατὰ γένος συνοικειοῦν βουλόμενος,
ἐναντίος ἐχώρει διὰ τῶν προμάχων ἐπὶ τὸν
Πάνταυχον.
