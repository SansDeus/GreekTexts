αὐτὸς μὲν οὖν ὁ Πύρρος ἐβιάζετο
κατὰ στόμα τοῖς ὁπλίταις πρὸς ἀσπίδας πολλὰς
τῶν Σπαρτιατῶν ἀντιπαρατεταγμένας, καὶ τάφρον
οὐ περατὴν οὐδὲ βάσιν ἀσφαλῆ τοῖς μαχομένοις
παρέχουσαν ὑπὸ χαυνότητος. ὁ δὲ παῖς Πτολεμαῖος,
ἔχων δισχιλίους Γαλάτας καὶ Χαόνων
λογάδας, ἐξελίξας τὴν τάφρον ἐπειρᾶτο κατὰ τὰς
ἁμάξας ὑπερβαίνειν. αἱ δὲ ὑπὸ βάθους καὶ πυκνότητος
οὐ μόνον τούτοις τὴν ἔφοδον, ἀλλὰ καὶ τοῖς
Λακεδαιμονίοις δύσεργον ἐποίουν τὴν βοήθειαν.
