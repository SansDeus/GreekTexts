εἰς ταὐτὸ καὶ συμπέσωσι ξηροῖς ὑγρὰ καὶ ψυχρὰ θερμοῖς καὶ στερεὰ μαλθακοῖς, σώματα κινούμενα
παθητικῶς ὑπ᾽ ἀλλήλων καὶ μεταβάλλοντα δι᾽ ὅλων, ἑτέραν ἀφ᾽ ἑτέρας κράσεως συναποτίκτει γένεσιν. ἡ δ᾽  ἄτομος αὐτή τε καθ᾽ ἑαυτὴν ἔρημός ἐστι καὶ γυμνὴ πάσης γονίμου δυνάμεως, καὶ πρὸς
ἄλλην προσπεσοῦσα βρασμὸν ὑπὸ σκληρότητος καὶ
ἀντιτυπίας ἄλλο δ᾽  οὐδὲν ἔσχεν οὐδ᾽ ἐποίησε πάθος, ἀλλὰ παίονται καὶ παίουσι τὸν ἅπαντα χρόνον, οὐχ ὅπως ζῷον ἢ ψυχὴν ἢ φύσιν ἀλλ᾽ οὐδὲ
πλῆθος ἐξ ἑαυτῶν κοινὸν οὐδὲ σωρὸν ἕνα παλλομένων ἀεὶ καὶ διισταμένων δυνάμεναι παρασχεῖν.
