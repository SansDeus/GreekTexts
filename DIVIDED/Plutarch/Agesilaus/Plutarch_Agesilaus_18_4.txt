ὡς
δὲ μέγα ἔργον ἦν ὤσασθαι προτροπάδην τοὺς Θηβαίους, ἠναγκάσθησαν ὅπερ ἐξ ἀρχῆς οὐκ ἐβούλοντο ποιῆσαι. διέστησαν γὰρ αὐτοῖς τὴν φάλαγγα καὶ διέσχον, εἶτα ἀτακτότερον ἤδη πορευομένους, ὡς διεξέπεσον, ἀκολουθοῦντες καὶ παραθέοντες ἐκ πλαγίων ἔπαιον. οὐ μὴν ἐτρέψαντό γε, ἀλλ᾽ ἀπεχώρησαν οἱ Θηβαῖοι πρὸς τὸν Ἑλικῶνα ., μέγα τῇ μάχῃ φρονοῦντες, ὡς ἀήττητοι καθ᾽ αὑτοὺς γεγονότες. 
