Καῖσαρ δὲ λύσας τὴν δέλτον, ὡς ἐνέτυχε λιταῖς
καὶ ὀλοφυρμοῖς δεομένης αὐτὴν σὺν Ἀντωνίῳ
θάψαι, ταχὺ συνῆκε τὸ πεπραγμένον. καὶ πρῶτον
μὲν αὐτὸς ὥρμησε βοηθεῖν, ἔπειτα τοὺς σκεψομένους
κατὰ τάχος ἔπεμψεν. ἐγεγόνει δ᾽ ὀξὺ τὸ
πάθος. δρόμῳ γὰρ ἐλθόντες καὶ τοὺς μὲν φυλάττοντας
οὐδὲν ᾐσθημένους καταλαβόντες, τὰς δὲ
θύρας ἀνοίξαντες, εὗρον αὐτὴν τεθνηκυῖαν ἐν χρυσῇ
κατακειμένην κλίνῃ, κεκοσμημένην βασιλικῶς.
τῶν δὲ γυναικῶν ἡ μὲν Εἰρὰς λεγομένη πρὸς τοῖς
ποσὶν ἀπέθνησκεν, ἡ δὲ Χάρμιον ἤδη σφαλλομένη
καὶ καρηβαροῦσα κατεκόσμει τὸ διάδημα τὸ
περὶ τὴν κεφαλὴν αὐτῆς. εἰπόντος δέ τινος ὀργῇ:
ἔφη,  πλέον δὲ οὐδὲν εἶπεν, ἀλλ᾽ αὐτοῦ
παρὰ τὴν κλίνην ἔπεσε.
καλὰ ταῦτα, Χάρμιον: 
κάλλιστα μὲν οὖν, 
καὶ πρέποντα τῇ τοσούτων ἀπογόνῳ
βασιλέων. 
