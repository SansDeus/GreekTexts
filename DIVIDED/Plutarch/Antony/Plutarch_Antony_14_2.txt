τούτων μέντοι ταχὺ τῶν λογισμῶν ἐξέσεισεν
αὐτὸν ἡ παρὰ τῶν ὄχλων δόξα, πρῶτον ἐλπίσαντα
βεβαίως ἔσεσθαι Βρούτου καταλυθέντος. ἔτυχε
μὲν οὖν ἐκκομιζομένου Καίσαρος, ὥσπερ ἔθος
ἦν, ἐν ἀγορᾷ διεξιὼν ἐγκώμιον: ὁρῶν δὲ τὸν
δῆμον ὑπερφυῶς ἀγόμενον καὶ κηλούμενον ἐνέμιξε
τοῖς ἐπαίνοις οἶκτον ἅμα καὶ δείνωσιν ἐπὶ τῷ
πάθει, καὶ τῷ λόγῳ τελευτῶντι τούς τε χιτωνίσκους
τοῦ τεθνηκοτος ᾑμαγμένους καὶ διακεκομμένους
τοῖς ξίφεσιν ἀνασείων, 
καὶ τοὺς εἰργασμένους
ταῦτα καλῶν παλαμναίους καὶ ἀνδροφόνους,
τοσοῦτον ὀργῆς ἐνέβαλε τοῖς ἀνθρώποις ὥστε τὸ
μὲν σῶμα τοῦ Καίσαρος ἐν ἀγορᾷ καθαγίσαι,
συνενεγκαμένους τὰ βάθρα καὶ τὰς τραπέζας,
ἁρπάζοντας δὲ τοὺς ἀπὸ τῆς πυρᾶς δαλοὺς ἐπὶ τὰς
οἰκίας θεῖν τῶν ἀπεκτονότων καὶ προσμάχεσθαι.
Sintenis, after Bryan; Bekker, with the MSS., bracketing  Coraës;  Stephanus.
τῷ λόγῳ τελευτῶντι 
τελευτῶν 
τῷ λόγῳ ; καὶ τῶν λόγων
τελευτῶν 
καὶ τῷ λόγῳ. τελευτῶν τε τοὺς χιτωνίσκους
κτλ. 
