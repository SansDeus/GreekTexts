ἅμα δὲ ἡμέρᾳ τὸν πεζὸν αὐτὸς ἐπὶ
τῶν πρὸ τῆς πόλεως λόφων ἱδρύσας ἐθεᾶτο τὰς
ναῦς ἀνηγμένας καὶ ταῖς τῶν πολεμίων προσφερομένας:
καὶ περιμένων ἔργον τι παρ᾽ ἐκείνων ἰδεῖν
ἡσύχαζεν. οἱ δὲ ὡς ἐγγὺς ἐγένοντο, ταῖς κώπαις
ἠσπάσαντο τοὺς Καίσαρος, ἐκείνων τε ἀντασπασαμένων
μετεβάλοντο, καὶ πάσαις ἅμα ταῖς
ναυσὶν ὁ στόλος εἷς γενόμενος ἐπέπλει πρὸς τὴν
πόλιν ἀντίπρῳρος. 
τοῦτο Ἀντώνιος ἰδὼν ἀπελείφθη
μὲν εὐθὺς ὑπὸ τῶν ἱππέων μεταβαλομένων,
ἡττηθεὶς δὲ τοῖς πεζοῖς ἀνεχώρησεν εἰς τὴν πόλιν,
ὑπὸ Κλεοπάτρας προδεδόσθαι βοῶν οἷς δἰ ἐκείνην
ἐπολέμησεν. ἡ δὲ τὴν ὀργὴν αὐτοῦ φοβηθεῖσα
καὶ τὴν ἀπόνοιαν εἰς τὸν τάφον κατέφυγε καὶ
τοὺς καταρράκτας ἀφῆκε κλείθροις καὶ μοχλοῖς
καρτεροὺς ὄντας: πρὸς δὲ Ἀντώνιον ἔπεμψε τοὺς
ἀπαγγελοῦντας ὅτι τέθνηκε. 
πιστεύσας δὲ ἐκεῖνος
καὶ εἰπὼν πρὸς αὑτόν,  εἰσῆλθεν εἰς τὸ
δωμάτιον, καὶ τὸν θώρακα παραλύων καὶ
διαστέλλων,  εἶπεν, 
τί ἔτι μέλλεις,
Ἀντώνιε; τὴν μόνην ἡ τύχη καὶ λοιπὴν ἀφῄρηκε
τοῦ φιλοψυχεῖν πρόφασιν, 
ὦ Κλεοπάτρα, 
οὐκ
ἄχθομαί σου στερούμενος: αὐτίκα γὰρ εἰς ταὐτὸν
ἀφίξομαι: ἀλλ᾽ ὅτι γυναικὸς ὁ τηλικοῦτος αὐτοκράτωρ
εὐψυχίᾳ πεφώραμαι λειπόμενος. 
