ὡς δὲ κατιδὼν τὸν τόπον ἀπήγγειλε
Καίσαρι, Γάλλος μὲν ἐπέμφθη πάλιν ἐντευξόμενος
αὐτῇ: καὶ πρὸς τὰς θύρας ἐλθὼν ἐπίτηδες
ἐμήκυνε τὸν λόγον. ἐν τούτῳ δὲ Προκλήϊος κλίμακος
προστεθείσης διὰ τῆς θυρίδος εἰσῆλθεν ᾗ
τὸν Ἀντώνιον αἱ γυναῖκες ἐδέξαντο. καὶ πρὸς
τὰς θύρας αὐτὰς 
αὐτὰς  bracketed by Bekker.  εὐθύς, αἷς ἡ Κλεοπάτρα παρειστήκει
προσέχουσα τῷ Γάλλῳ, κατέβαινεν ὑπηρέτας
ἔχων δύο μεθ᾽ αὑτοῦ. 
τῶν δὲ συγκαθειργμένων
τῇ Κλεοπάτρᾳ γυναικῶν τῆς ἑτέρας ἀνακραγούσης,
τάλαινα Κλεοπάτρα, ζωγρεῖ,  μεταστραφεῖσα
καὶ θεασαμένη τὸν Προκλήϊον ὥρμησε
μὲν αὑτὴν πατάξαι: παρεζωσμένη γὰρ ἐτύγχανέ
τι τῶν λῃστρικῶν ξιφιδίων: προσδραμὼν δὲ ταχὺ
καὶ περισχὼν αὐτὴν ταῖς χερσὶν ἀμφοτέραις ὁ
Προκλήϊος,  ἀδικεῖς,  εἶπεν,  ὦ Κλεοπάτρα,
καὶ σεαυτὴν καὶ Καίσαρα, μεγάλην ἀφαιρουμένη
χρηστότητος ἐπίδειξιν αὐτοῦ, καὶ διαβάλλουσα
τὸν πρᾳότατον ἡγεμόνων ὡς ἄπιστον καὶ ἀδιάλλακτον. 
ἅμα δὲ καὶ τὸ ξίφος αὐτῆς παρείλετο,
καὶ τὴν ἐσθῆτα, μὴ κρύπτοι τι φάρμακον, ἐξέσεισεν.
ἐπέμφθη δὲ καὶ παρὰ Καίσαρος τῶν
ἀπελευθέρων Ἐπαφρόδιτος, ᾧ προσετέτακτο ζῶσαν
αὐτὴν φυλάττειν ἰσχυρῶς ἐπιμελόμενον, τἆλλα
δὲ 
τἆλλα δὲ  Bekker, after Solanus:   τἆλλα. 
πρὸς τὸ ῥᾷστον ἐνδιδόναι καὶ ἥδιστον.
