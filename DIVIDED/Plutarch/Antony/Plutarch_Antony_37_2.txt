τοσαύτην μέντοι παρασκευὴν καὶ δύναμιν, ἣ
καὶ τοὺς πέραν Βάκτρων Ἰνδοὺς ἐφόβησε καὶ
πᾶσαν ἐκράδανε τὴν Ἀσίαν, ἀνόνητον αὐτῷ διὰ
Κλεοπάτραν γενέσθαι λέγουσι. σπεύδοντα γὰρ
ἐκείνῃ συνδιαχειμάσαι, τὸν πόλεμον ἐξενεγκεῖν
πρὸ καιροῦ καὶ πᾶσι χρήσασθαι τεταραγμένως,
οὐκ ὄντα τῶν ἑαυτοῦ λογισμῶν, ἀλλ᾽ ὡς ὑπὸ
φαρμάκων τινῶν ἢ γοητείας παπταίνοντα πρὸς
ἐκείνην ἀεί, καὶ πρὸς τὸ τάχιον ἐπανελθεῖν μᾶλλον
ἢ πρὸς τὸ κρατῆσαι τῶν πολεμίων γενόμενον.
Naber: 
ὡς ὑπὸ 
ὑπό. 
