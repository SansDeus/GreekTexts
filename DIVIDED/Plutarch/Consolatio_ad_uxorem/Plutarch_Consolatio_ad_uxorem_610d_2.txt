πειρῶ δὲ τῇ ἐπινοίᾳ μεταφέρουσα σεαυτὴν ἀποκαθιστάναι πολλάκις εἰς
ἐκεῖνον τὸν χρόνον, ἐν ᾧ, μηδέπω τοῦ παιδίου τούτου γεγονότος, μηδὲν
ἔγκλημα πρὸς τὴν τύχην εἴχομεν: εἶτα τὸν νῦν καιρὸν τοῦτον ἐκείνῳ
συνάπτειν, ὡς ὁμοίων πάλιν τῶν  περὶ ἡμᾶς
γεγονότων. ἐπεὶ τὴν γένεσιν, ὦ γύναι, τοῦ τέκνου δυσχεραίνειν δόξομεν,
ἀμεμπτότερα ποιοῦντες αὑτοῖς τὰ πρὶν ἐκείνην γενέσθαι πράγματα. 
