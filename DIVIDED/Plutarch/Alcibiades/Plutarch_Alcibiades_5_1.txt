οὕτω δὲ καὶ τοῖς ἄλλοις
ἐρασταῖς ἐχρῆτο: πλὴν ἕν μετοικικὸν ἄνθρωπον, ὥς
φασιν, οὐ πολλὰ κεκτημένον, ἀποδόμενον δὲ πάντα καὶ τὸ
συναχθὲν εἰς ἑκατὸν στατῆρας τῷ Ἀλκιβιάδῃ
προσφέροντα καὶ δεόμενον λαβεῖν, γελάσας καὶ ἡσθεὶς
ἐκάλεσεν ἐπὶ δεῖπνον. ἑστιάσας δὲ καὶ φιλοφρονηθεὶς
τό τε χρυσίον ἀπέδωκεν αὐτῷ, καὶ προσέταξε τῇ
ὑστεραίᾳ τοὺς ὠνουμένους τά τέλη τὰ δημόσια ταῖς
τιμαῖς ὑπερβάλλειν ἀντωνούμενον. 
