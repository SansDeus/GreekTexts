μετὰ δὲ τὴν μάχην εὐθὺς ἐπέθεντο καταλύειν ἐν Ἄργει τὸν
δῆμον οἱ χίλιοι καὶ τὴν πόλιν ὑπήκοον ποιεῖν:
Λακεδαιμόνιοι δὲ παραγενόμενοι κατέλυσαν τὴν δημοκρατίαν.
αὖθις δὲ τῶν πολλῶν ἐξενεγκαμένων τὰ ὅπλα καὶ
κρατησάντων, ἐπελθὼν ὁ Ἀλκιβιάδης τήν τε νίκην
ἐβεβαίωσε τῷ δήμῳ, καὶ τὰ μακρὰ τείχη συνέπεισε
καθεῖναι καὶ προσμίξαντας τῇ θαλάσσῃ τὴν πόλιν ἐξάψαι
παντάπασι τῆς Ἀθηναίων δυνάμεως. καὶ τέκτονας καὶ λιθουργοὺς ἐκ
τῶν Ἀθηνῶν ἐκόμισε καὶ πᾶσαν ἐνεδείκνυτο προθυμίαν,
οὐχ ἧττον ἑαυτῷ κτώμενος ἢ τῇ πόλει χάριν καὶ
ἰσχύν. ἔπεισε δὲ καὶ Πατρεῖς ὁμοίως τείχεσι μακροῖς
συνάψαι τῇ θαλάσσῃ τὴν πόλιν. εἰπόντος δέ τινος τοῖς
Πατρεῦσιν ὅτι 
εἶπεν ὁ Ἀλκιβιάδης, 
καταπιοῦνται ὑμᾶς
Ἀθηναῖοι: 
ἴσως, 
κατὰ μικρὸν καὶ κατὰ τοὺς
πόδας, Λακεδαιμόνιοι δὲ κατὰ τὴν κεφαλὴν καὶ
ἀθρόως. 
