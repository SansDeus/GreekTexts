ἐπεὶ δὲ Λακεδαιμόνιοι πρός τε τοὺς Βοιωτοὺς ἐποιήσαντο
συμμαχίαν καὶ Πάνακτον οὐχ ἑστός, ὥσπερ ἔδει, τοῖς
Ἀθηναίοις παρέδωκαν, ἀλλὰ καταλύσαντες, ὀργιζομένους
λαβὼν τοὺς Ἀθηναίους ἔτι μᾶλλον ἐξετράχυνε, καὶ τὸν
Νικίαν ἐθορύβει καὶ διέβαλλεν εἰκότα κατηγορῶν,
ὅτι τοὺς ἐν
Σφακτηρίᾳ τῶν πολεμίων ἀποληφθέντας αὐτὸς μὲν
ἐξελεῖν οὐκ ἠθέλησεν στρατηγῶν, ἑτέρων δ᾽ ἐξελόντων
ἀφῆκε καὶ ἀπέδωκε χαριζόμενος Λακεδαιμονίοις: εἶτ᾽
ἐκείνους μὲν οὐκ ἔπεισε φίλος ὢν Βοιωτοῖς μὴ
συνόμνυσθαι μηδὲ Κορινθίοις, Ἀθηναίοις  δὲ κωλύει  τὸν
βουλόμενον τῶν Ἑλλήνων φίλον εἶναι καὶ σύμμαχον, εἰ
μὴ δόξειε Λακεδαιμονίοις. 
ξοραëς ανδ βεκκερ, ωιτη ξ: 
᾿Αθηναίοις 
᾿Αθηναίους 
ξοραëς, αφτερ ρεισκε: .
κωλύει 
κωλύειν 
