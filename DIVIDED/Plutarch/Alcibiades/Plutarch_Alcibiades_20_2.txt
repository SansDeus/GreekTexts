πρῶτον μὲν γάρ, ὥσπερ εἴρηται, ψυχραί τινες ὑποψίαι καὶ
διαβολαὶ κατὰ τοῦ Ἀλκιβιάδου προσέπιπτον ἀπὸ δούλων
καὶ μετοίκων: ἔπειτα τῶν
ἐχθρῶν ἀπόντος αὐτοῦ καθαπτομένων σφοδρότερον, καὶ
τοῖς περὶ τοὺς Ἑρμᾶς ὑβρίσμασι καὶ τὰ μυστικὰ
συμπλεκόντων, ὡς ἀπὸ μιᾶς ἐπὶ νεωτερισμῷ συνωμοσίας
πεπραγμένα, τοὺς μὲν ὁπωσοῦν ἐπαιτιαθέντας ἐνέβαλλον
ἀκρίτους εἰς τὸ δεσμωτήριον, ἤχθοντο δὲ τὸν
Ἀλκιβιάδην μὴ λαβόντες ὑπὸ τὰς ψήφους τότε μηδὲ
κρίναντες ἐπ᾽ αἰτίαις τηλικαύταις. ὁ δὲ τῇ πρὸς ἐκεῖνον ὀργῇ
παραπεσὼν οἰκεῖος ἢ φίλος ἢ συνήθης χαλεπωτέροις
αὐτοῖς ἐχρήσατο. τοὺς δὲ μηνύσαντας ὁ μὲν Θουκυδίδης
ὀνομάσαι παρῆκεν, ἄλλοι δ᾽ ὀνομάζουσι Διοκλείδαν καὶ
Τεῦκρον, ὧν καὶ Φρύνιχός ἐστιν ὁ κωμικὸς ταυτὶ
πεποιηκώς:  καί: 
ὦ φίλταθ᾽ Ἑρμῆ, καὶ
φυλάσσου, μὴ πεσὼν 
αὑτὸν παρακρούσῃ καὶ παράσχῃς
διαβολὴν 
ἑτέρῳ Διοκλείδᾳ βουλομένῳ κακόν τι
δρᾶν. 
πηρψνιξηυς; κοξκ, ξομ. αττ. φραγ. ι. π.
385 
φυλάξομαι: Τεύκρῳ γὰρ οὐχὶ
βούλομαι 
μήνυτρα δοῦναι, τῷ παλαμναίῳ ξένῳ. 
πηρψνιξηυς; κοξκ, ξομ. αττ. φραγ. ι. π.
385 
