εἶχε μέντοι καί δι᾽ ὑποψίας ὁ Καῖσαρ αὐτὸν, ὥστε καί πρὸς τοὺς
φίλους εἰπεῖν ποτε:  τί φαίνεται βουλόμενος ὑμῖν
Κάσσιος; ἐμοὶ μὲν γὰρ οὐ λίαν ἀρέσκει λίαν ὠχρὸς ὤν.  πάλιν δὲ
λέγεται, περὶ Ἀντωνίου καί Δολοβέλλα διαβολῆς πρὸς αὐτὸν, ὡς
νεωτερίζοιεν, ἐλθούσης,  οὐ πάνυ,  φάναι,  τούτους δέδοικα τοὺς παχεῖς καί κομήτας, μᾶλλον δὲ
τοὺς ὠχροὺς καί λεπτοὺς ἐκείνους  Κάσσιον λέγων καί Βροῦτον.  
