οὐ μὴν ἀλλὰ καὶ τότε πλήθει δυνάμεως
ὑπερέβαλλεν ὁ Πομπήϊος τὴν Καίσαρος: εἴασε δ᾽ οὐδεὶς τὸν ἄνδρα
χρήσασθαι τοῖς ἑαυτοῦ λογισμοῖς, ἀλλὰ ὑπ᾽ ἀγγελμάτων πολλῶν καὶ ψευδῶν
καὶ φόβων, ὡς ἐφεστῶτος ἤδη τοῦ πολέμου καὶ πάντα κατέχοντος, εἴξας
καὶ συνεκκρουσθεὶς τῇ πάντων φορᾷ ψηφίζεται ταραχὴν ὁρᾶν, καὶ τὴν πόλιν
ἐξέλιπε κελεύσας ἕπεσθαι τὴν γερουσίαν, καὶ μηδένα μένειν τῶν πρὸ τῆς
τυραννίδος ᾑρημένων τὴν πατρίδα καὶ τὴν ἐλευθερίαν  
