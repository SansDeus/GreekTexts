ὁ δὲ Καῖσαρ τήν τε Τοῦ Δομετίου στρατιὰν
παρέλαβε καί τοὺς ἄλλους, ὅσους ἐν ταῖς πόλεσι Πομπηΐῳ
στρατολογουμένους ἔφθασε καταλαβών. πολὺς δὲ γεγονὼς ἤδη καί φοβερός ἐπ᾽
αὐτὸν ἤλαυνε Πομπήϊον. ὁ δὲ οὐκ ἐδέξατο τήν ἔφοδον, ἀλλ᾽ εἰς
Βρεντέσιον φυγών τοὺς μὲν ὑπάτους πρότερον ἔστειλε μετὰ δυνάμεως εἰς
Δυρράχιον, αὐτὸς δὲ ὀλίγον ὕστερον ἐπελθόντος  
Καίσαρος ἐξέπλευσεν, ὡς ἐν τοῖς περὶ ἐκείνου γραφησομένοις τὰ καθ᾽
ἕκαστον δηλωθήσεται. 