τῶν δὲ ἄλλων συγκλητικῶν ὀλίγοι παντάπασιν
αὐτῷ συνῄεσαν εἰς βουλήν, οἱ δὲ λοιποὶ δυσχεραίνοντες ἐκποδὼν ἦσαν.
εἰπόντος δὲ Κονσιδίου τινὸς τῶν σφόδρα γερόντων ὡς φοβούμενοι τὰ ὅπλα
καὶ τοὺς στρατιώτας οὐ συνέρχοιντο,  τί οὖν  ἔφη
ὁ Καῖσαρ,  οὐ καὶ σὺ ταῦτα δεδιὼς οἰκουρεῖς; 
καὶ ὁ Κονσίδιος εἶπεν  ὅτι με ποιεῖ μὴ φοβεῖσθαι
τὸ γῆρας: ὁ γὰρ ἔτι λειπόμενος βίος οὐ πολλῆς ὀλίγος ὢν δεῖται
προνοίας. 
