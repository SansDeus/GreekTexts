κατόπιν δ᾽ εἵποντο Σελευκίδες ἑταῖραι μουσουργοί, 
πολλὰ βωμολόχα καὶ γελοῖα δι᾽ ᾀσμάτων 
εἰς θηλύτητα καὶ ἀνανδρίαν τοῦ Κράσσου λέγουσαι. 
ταῦτά μὲν οὖν πάντες ἐθεῶντο. 
τὴν δὲ γερουσίαν τῶν Σελευκέων ἀθροίσας εἰσήνεγκεν ἀκόλαστα βιβλία τῶν Ἀριστείδου Μιλησιακῶν, οὔτι ταῦτά γε καταψευσάμενος: εὑρέθη γὰρ ἐν τοῖς Ῥωσκίου σκευοφόροις, καὶ παρέσχε τῷ Σουρήνᾳ καθυβρίσαι πολλὰ καὶ κατασκῶψαι τοὺς Ῥωμαίους, εἰ μηδὲ πολεμοῦντες ἀπέχεσθαι πραγμάτων καὶ γραμμάτων δύνανται τοιούτων, 
