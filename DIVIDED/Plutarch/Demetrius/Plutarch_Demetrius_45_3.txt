ταύτῃ μᾶλλον ἄν τις ἀπεικάσαι τὰ Δημητρίου
πράγματα καὶ τὰς περὶ αὐτὸν αὐξήσεις καὶ φθίσεις
καὶ ἀναπληρώσεις καὶ ταπεινότητας, οὗ γε
καὶ τότε παντάπασιν ἀπολείπειν καὶ κατασβέννυσθαι
δοκοῦντος ἀνέλαμπεν αὖθις ἡ ἀρχή, καὶ
δυνάμεις τινὲς ἐπιρρέουσαι κατὰ μικρὸν ἀνεπλήρουν
τὴν ἐλπίδα. καὶ τό γε πρῶτον ἰδιώτης
καὶ τῶν βασιλικῶν κοσμίων ἔρημος ἐπεφοίτα
ταῖς πόλεσι, καί τις αὐτὸν ἐν Θήβαις τοιοῦτον
θεασάμενος ἐχρήσατο τοῖς Εὐριπίδου στίχοις οὐκ
ἀηδῶς:
Sintenis: Coraës and Bekker retain the  of the MSS.
τό γε 
τότε 
μορφὴν ἀμείψας ἐκ θεοῦ βροτησίαν 
πάρεστι Δίρκης νάματ᾽ Ἰσμηνοῦ θ᾽ ὕδωρ. 
