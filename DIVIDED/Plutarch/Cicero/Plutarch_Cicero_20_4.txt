τοὺς μὲν ἄλλους ἐλάνθανε, τῷ δὲ Κικέρωνι
πολλὰς μὲν ὑποψίας, λαβὴν δ᾽ οὐδεμίαν εἰς ἔλεγχον παρέδωκεν, ἀλλὰ καὶ
λεγόντων ἦν ἐνίων ἀκούειν ὡς ἐγγὺς ἐλθὼν ἁλῶναι διεκφύγοι τὸν
ἄνδρα, τινὲς δέ φασι παριδεῖν ἑκόντα καὶ παραλιπεῖν τὴν κατ᾽ ἐκείνου
μήνυσιν φόβῳ τῶν φίλων αὐτοῦ καὶ τῆς δυνάμεως: παντὶ γὰρ εἶναι
πρόδηλον ὅτι μᾶλλον ἂν ἐκεῖνοι γένοιντο προσθήκη Καίσαρι σωτηρίας ἢ
Καῖσαρ ἐκείνοις κολάσεως.  
