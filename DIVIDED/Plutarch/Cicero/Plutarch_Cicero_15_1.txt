οὐ πολλῷ δ᾽ ὕστερον τούτων ἤδη τῷ
Κατιλίνᾳ τῶν ἐν Τυρρηνίᾳ συνερχομένων καὶ καταλοχιζομένων, καὶ τῆς
ὡρισμένης πρὸς τὴν ἐπίθεσιν ἡμέρας ἐγγὺς οὔσης, ἧκον ἐπὶ τὴν
Κικέρωνος   οἰκίαν περὶ μέσας νύκτας ἄνδρες οἱ
πρῶτοι καὶ δυνατώτατοι Ῥωμαίων, Μᾶρκος τε Κράσσος καὶ Μᾶρκος Μάρκελλος
καὶ Σκηπίων Μέτελλος: κόψαντες δὲ τὰς θύρας καὶ καλέσαντες τὸν θυρωρόν
ἐκέλευον ἐπεγεῖραι καὶ φράσαι Κικέρωνι τὴν παρουσίαν αὐτῶν, ἦν δὲ
τοιόνδε: 