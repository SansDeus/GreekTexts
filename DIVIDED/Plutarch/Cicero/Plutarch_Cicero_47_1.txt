πραττομένων δὲ τούτων ὁ Κικέρων ἦν μὲν ἐν
ἀγροῖς ἰδίοις περὶ Τοῦσκλον, ἔχων τὸν   ἀδελφὸν μεθ᾽
αὑτοῦ: πυθόμενοι δὲ τὰς προγραφὰς ἔγνωσαν εἷς Ἄστυρα μεταβῆναι, χωρίον
παράλιον τοῦ Κικέρωνος, ἐκεῖθεν δὲ πλεῖν εἷς Μακεδονίαν πρὸς Βροῦτον:
ἤδη γὰρ ὑπὲρ αὐτοῦ λόγος ἐφοίτα κρατοῦντος, ἐκομίζοντο δ᾽ ἐν φορείοις
ἀπειρηκότες ὑπὸ λύπης: καὶ κατὰ τὴν ὁδὸν ἐφιστάμενοι καὶ τὰ φορεῖα
παραβάλλοντες ἀλλήλοις προσωλοφύροντο. 