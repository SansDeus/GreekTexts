τὴν δὲ φωνὴν ἐν τοῖς δρόμοις γυμνάζεσθαι 
καὶ ταῖς πρὸς τὰ σιμὰ προσβάσεσι διαλεγόμενον 
καὶ λόγους τινὰς ἢ στίχους ἅμα τῷ πνεύματι 
πυκνουμένῳ προφερόμενον εἶναι δ᾽ αὐτῷ μέγα 
κάτοπτρον οἴκοι, καὶ πρὸς τοῦτο τὰς μελέτας ἐξ 
ἐναντίας ἱστάμενον περαίνειν. 
λέγεται δέ, ἀνθρώπου προσελθόντος δεομένου συνηγορίας καὶ διεξιόντος ὡς ὑπό του λάβοι πληγάς,  ἀλλὰ σύ γε,  φάναι τὸν Δημοσθένην,  τούτων ὧν
λέγεις οὐδὲν πέπονθας.   
