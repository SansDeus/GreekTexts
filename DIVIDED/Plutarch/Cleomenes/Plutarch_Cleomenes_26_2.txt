ὡς
μέντοι κατὰ τὴν 
Κυλλάραβιν γενόμενοι τὸ γυμνάσιον ἐπεχείρουν 
προσφέρειν πῦρ, ἐκώλυσεν, ὡς καὶ τῶν περὶ 
Μεγάλην πόλιν ὑπ᾽ ὀργῆς μᾶλλον ἢ καλῶς αὐτῷ πεπραγμένων. 
τοῦ δὲ Ἀντιγόνου πρῶτον μὲν εὐθὺς εἰς Ἄργος ἀναχωρήσαντος, ἔπειτα τὰ ὄρη καὶ τὰς ὑπερβολὰς πάσας φυλακαῖς καταλαβόντος, ἀμελεῖν καὶ καταφρονεῖν προσποιούμενος ἔπεμψε κήρυκας τὰς κλεῖς ἀξιῶν τοῦ Ἡραίου λαβεῖν, ὅπως ἀπαλλάττοιτο τῇ θεῷ θύσας. 
