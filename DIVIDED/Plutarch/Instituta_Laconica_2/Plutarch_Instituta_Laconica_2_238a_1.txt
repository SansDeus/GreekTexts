ἐσπούδαζον δὲ καὶ περὶ τὰ μέλη καὶ τὰς 
ᾠδὰς οὐδὲν ἧττον: κέντρον δ᾽ εἶχε ταῦτα ἐγερτικὸν θυμοῦ καὶ
παραστατικὸν ὁρμῆς ἐνθουσιώδους καὶ πρακτικῆς. καὶ ἡ λέξις ἦν ἀφελὴς
καὶ ἄθρυπτος: οὐδὲν δ᾽ ἕτερον εἶχεν ἢ ἐπαίνους τῶν γεννικῶς ζησάντων
καὶ ὑπὲρ τῆς Σπάρτης ἀποθανόντων καὶ 
εὐδαιμονιζομένων, καὶ ψόγους τῶν τρεσάντων ὡς ἀλγεινὸν καὶ κακοδαίμονα
βιούντων βίον: ἐπαγγελία τε καὶ μεγαλαυχία πρὸς ἀρετὴν πρέπουσα ταῖς
ἡλικίαις. 
