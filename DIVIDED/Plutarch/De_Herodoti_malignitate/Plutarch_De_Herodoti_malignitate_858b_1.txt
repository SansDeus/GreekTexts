καὶ δικτύῳ περιβαλὼν τὸν ἄνδρα ῥωμαλέον ὄντα καὶ μέγαν ἀπέκτεινε: τῶν δὲ Μυτιληναίων δωρεὰς αὐτῷ μεγάλας διδόντων, ἀκοντίσας τὸ δόρυ τοῦτο
μόνον τὸ χωρίον ἠξίωσεν ὅσον ἐπέσχεν ἡ αἰχμὴ καὶ καλεῖται μέχρι νῦν Πιττάκειον. τί οὖν ὁ Ἡρὸδοτος,
κατὰ τὸν τόπον γενόμενος τοῦτον; ἀντὶ τῆς
Πιττακοῦ ἀριστείας τὴν Ἀλκαίου διηγήσατο τοῦ ποιητοῦ φυγὴν ἐκ τῆς μάχης, τὰ ὅπλα ῥίψαντος τῷ
τὰ  μὲν χρηστὰ μὴ γράψαι τὰ δ᾽  αἰσχρὰ μὴ παραλιπεῖν
μαρτυρήσας τοῖς ἀπὸ μιᾶς: κακίας καὶ τὸν
φθόνον φύεσθαι καὶ τὴν ἐπιχαιρεκακίαν λέγουσι.
