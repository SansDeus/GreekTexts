ἀσφαλὲς ἔχουσα καὶ βέβαιον εὐθύς ἐστιν ἐπιστήμη
καὶ ἀγαθὸν μέγα καὶ μέγιστον. ἆρ᾽ οὖν ὁμοίως
ὑγιείας ἐπιλειπούσης, αἰσθητηρίου κάμνοντος, οὐσίας
ἀπολλυμένης ἀφρόντιστός ἐστι καὶ πρὸς αὑτὸν οὐδὲν ἡγούμενος τούτων ὁ σοφός: ἢ  νοσῶν μὲν ἰατροῖς
τελεῖ μισθοὺς χρημάτων δ᾽  ἕνεκα πρὸς Λεύκωνα πλεῖ τὸν ἐν Βοσπόρῳ δυνάστην καὶ πρὸς Ἰδάνθυρσον ἀποδημεῖ τὸν Σκύθην ὥς φησι Χρύσιππος, τῶν δ᾽ αἰσθήσεων ἔστιν ἃς ἀποβαλὼν οὐδὲ ζῆν ὑπομένει; πῶς οὖν οὐχ ὁμολογοῦσι παρὰ τὰς ἐννοίας φιλοσοφεῖν,
ἐπὶ τοῖς ἀδιαφόροις τοσαῦτα πραγματευόμενοι καὶ σπουδάζοντες, ἀγαθῶν δὲ μεγάλων καὶ παρόντων
καὶ μὴ παρόντων ἀδιαφόρως ἔχοντες;
