καὶ μὴν ὅτι δυεῖν ἀγαθῶν, τοῦ μὲν τέλους
τοῦ δὲ πρὸς τὸ τέλος, μεῖζόν ἐστι τὸ τέλος καὶ
τελειότερον, ὑπ᾽ οὐδενὸς ἀγνοεῖται. γιγνώσκει δὲ
καὶ Χρύσιππος τὴν διαφοράν, ὡς δῆλόν ἐστιν ἐν.
τῷ τρίτῳ περὶ Ἀγαθῶν τοῖς γὰρ τέλος ἡγουμένοις
τὴν ἐπιστήμην ἀνομολογεῖ, καὶ τίθησιν  ἔν γε τοῖς περὶ Δικαιοσύνης, εἰ μέν τις ὑπόθοιτο τὴν
ἡδονὴν τέλος, οὐκ οἴεται σῴζεσθαι τὸ δίκαιον: εἰ
δὲ μὴ τέλος ἀλλ᾽ ἁπλῶς ἀγαθόν, οἴεται: τὰς δὲ
λέξεις οὐκ οἴομαί σε δεῖσθαι νῦν ἀκούειν ἐμοῦ
