ἀνομοίους ἔχειν ἐπιστάτας τε καὶ
ἡγεμόνας, ἐν ἀρχῇ μὲν τὸν λιμὸν ᾧ τῶν τακτικῶν οὐδὲν μέτεστιν,
ὕστερον δὲ τὸν Διόνυσον ὃν πάντες
ἄριστον γεγονέναι στρατηγὸν ὁμολογοῦσιν ὥσπερ οὖν ὁ Ἐπαμεινώνδας,
εἴς τινα δυσχωρίαν τῶν στρατηγῶν ὑπ᾽ ἀπειρίας εἰσβαλλόντων τὴν
φάλαγγα περιπίπτουσαν ἑαυτῇ καὶ ταρασσομένην ὑπολαβών, ἐξέλυσε καὶ
κατέστησεν  εἰς τάξιν: οὕτως ἡμᾶς ἐν
ἀρχῇ συμπεφορημένους ὑπὸ τοῦ λιμοῦ κυνηδὸν ἄρτι παραλαμβάνων ὁ
Λυαῖος θεὸς καὶ Χορεῖος εἰς τάξιν ἱλαρὰν  καὶ φιλάνθρωπον καθίστησιν. 
