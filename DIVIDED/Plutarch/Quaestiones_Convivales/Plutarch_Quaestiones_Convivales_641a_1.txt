καὶ ἀγεννῆ τοῖς καρποῖς ὁρῶμεν. ὥσπερ γὰρ οἱ  πολυσαρκίᾳ κεχρημένοι καὶ ὄγκῳ ὡς ἐπὶ τὸ
πλεῖστον ἄτεκνοι: τὴν γὰρ τροφὴν εἰς τὸ σῶμα καταναλίσκοντες οὐ
ποιοῦσιν αὐτῆς περίττωμα σπερματικόν οὕτω τὰ τοιαῦτα δένδρα τῆς
τροφῆς ἀπολαύοντα, πάσης  εἰς αὐτὰ
δαπανωμένης, εὐσωματεῖ τοῖς μεγέθεσι καὶ αὐξάνεται, καρπὸν δὲ τὰ
μὲν οὐ φέρει τὰ δὲ φέρει μικρὸν καὶ συντελούμενον βραδέως: ὥστ᾽
οὐ δεῖ θαυμάζειν, εἰ μὴ φύεται τἀλλότριον, ἐν ᾧ κακῶς
τρέφεται καὶ τὸ οἰκεῖον.
