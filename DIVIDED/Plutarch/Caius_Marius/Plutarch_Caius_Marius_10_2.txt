καὶ
περιῆλθέ τις νέμεσις ἐν τῷ τέλει τῶν πράξεων Μάριον ἀφῃρέθη γάρ ὑπὸ
Σύλλα τὴν τοῦ κατορθώματος δόξαν, ὡς ὑπ᾽ ἐκείνου Μέτελλος: ὃν τρόπον
δέ, ἀφηγήσομαι βραχέως, ἐπεὶ τὰ καθ᾽ ἕκαστον μᾶλλον ἐν τοῖς περὶ Σύλλα
γέγραπται.  
Βόκχος ὁ τῶν ἄνω βαρβάρων βασιλεὺς ἦν πενθερὸς Ἰουγούρθα, καὶ
πολεμοῦντι μὲν οὐ πάνυ τι συλλαμβάνειν ἐδόκει, προβαλλόμενος αὐτοῦ τὴν
ἀπιστίαν, καὶ τὴν αὔξησιν δεδοικώς: 