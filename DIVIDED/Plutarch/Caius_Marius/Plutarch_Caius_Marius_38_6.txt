προσβλέψας δὲ τῷ Μαρίῳ λαμυρόν τι καὶ γεγηθὸς
ἔστη πρῶτον ἐναντίον, εἶτα φωνὴν ἀφῆκε λαμπρὰν καὶ παρεσκίρτησε παρ᾽
αὑτὸν ὑπὸ γαυρότητος. ἐξ οὗ συμβαλὼν ὁ Μάριος ἔφασκεν ὡς διὰ
θαλάσσης αὐτῷ μᾶλλον ἢ διὰ γῆς ὑποδείκνυσι σωτηρίαν τὸ δαιμόνιον τὸν
γάρ ὄνον οὐ προσέχοντα τῇ ξηρᾷ τροφῇ πρὸς τὸ ὕδωρ ἀπ᾽ αὐτοῦ
τραπέσθαι.  
ταῦτα διαλεχθεὶς τῇ Φαννίᾳ καθ᾽ αὑτὸν   ἀνεπαύετο, τὴν
θύραν τοῦ δωματίου προσθεῖναι κελεύσας.  
