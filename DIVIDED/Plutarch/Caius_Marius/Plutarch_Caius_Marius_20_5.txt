θεασάμενοι δὲ οἱ Τεύτονες οὐκ ἠνέσχοντο
καταβαίνοντας αὐτοῖς ἐξ ἴσου διαγωνίζεσθαι τοὺς Ῥωμαίους, ἀλλὰ σὺν
τάχει καὶ δι᾽ ὀργῆς ὁπλισάμενοι τῷ λόφῳ προσέβαλον. ὁ δὲ Μάριος
ἑκασταχοῦ διαπέμπων τοὺς ἡγεμόνας ἑστάναι καὶ καρτερεῖν παρεκάλει,
πελασάντων δὲ εἰς ἐφικτὸν ἐξακοντίσαι τοὺς ὑσσούς, εἶτα χρῆσθαι ταῖς
μαχαίραις καὶ τοῖς θυρεοῖς ἀντερείσαντας βιάζεσθαι: 