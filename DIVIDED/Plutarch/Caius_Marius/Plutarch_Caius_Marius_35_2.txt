αὐτὸς δὲ
μὴ μέλλων ἑξακοσίους μὲν εἶχε περὶ αὑτὸν τῶν ἱππικῶν οἷον δορυφόρους,
καὶ τούτους ἀντισύγκλητον ὠνόμαζεν, ἐπελθὼν δὲ μεθ᾽ ὅπλων ἐκκλησιάζουσι
τοῖς ὑπάτοις τοῦ μὲν ἑτέρου φυγόντος ἐξ ἀγορᾶς τὸν υἱὸν ἐγκαταλαβὼν
ἀπέσφαξε, Σύλλας δὲ παρὰ τὴν οἰκίαν τοῦ Μαρίου διωκόμενος, οὐδενὸς
ἂν προσδοκήσαντος, εἰσέπεσε: καὶ τοὺς μὲν διώκοντας ἔλαθε δρόμῳ
παρενεχθέντας, ὑπ᾽ αὐτοῦ δὲ Μαρίου λέγεται κατὰ θύρας ἑτέρας ἀσφαλῶς
ἀποπεμφθεὶς διεκπεσεῖν εἴς τὸ στρατόπεδον. 