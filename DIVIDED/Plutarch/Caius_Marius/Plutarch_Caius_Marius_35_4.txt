γενομένων δὲ
τούτων ὅ τε Σουλπίκιος ἤδη κρατῶν ἐπεχειροτόνησε τε Μαρίῳ τὴν
στρατηγίαν, ὅ τε Μάριος ἐν παρασκευῇ τῆς ἐξόδου καθειστήκει, καὶ δύο
χιλιάρχους ἐξέπεμψε παραληψομένους τὸ Σύλλα   στράτευμα.
Σύλλας δὲ τοὺς στρατιώτας παροξύνας ἦσαν δὲ τρισμυρίων καὶ πεντακισχιλίων
οὐ μείους ὁπλῖται προήγαγεν ἐπὶ τὴν Ῥώμην. τοὺς δὲ χιλιάρχους, οὓς
ἐπέπεμψε Μάριος, προσπεσόντες οἱ στρατιῶται διέφθειραν.  
