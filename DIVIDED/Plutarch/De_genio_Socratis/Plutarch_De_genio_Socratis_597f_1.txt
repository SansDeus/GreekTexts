ἀγὼν δ᾽ ἦν τῷ
Πελοπίδᾳ πρὸς τὸν Λεοντίδην καὶ διαξιφισμὸς ἐν ταῖς θύραις τοῦ θαλάμου
στεναῖς οὔσαις, καὶ τοῦ Κηφισοδώρου πεπτωκότος ἐν μέσαις αὐταῖς  καὶ
θνήσκοντος, ὥστε μὴ δύνασθαι τοὺς  ἄλλους
προσβοηθεῖν. τέλος δ᾽ ὁ ἡμέτερος λαβὼν μὲν εἰς τὴν κεφαλὴν οὐ μέγα
τραῦμα: δοὺς δὲ πολλὰ καὶ καταβαλὼν τὸν Λεοντίδην, ἐπέσφαξε θερμῷ τῷ
Κηφισοδώρῳ. καὶ γὰρ εἶδε πίπτοντα τὸν ἐχθρὸν ὁ ἀνὴρ καὶ τῷ
Πελοπίδᾳ τὴν δεξιὰν ἐνέβαλε: καὶ τοὺς 
ἄλλους ἀσπασάμενος ἅμ᾽ ἵλεως ἐξέπνευσε. γενόμενοι δ᾽ ἀπὸ τούτων ἐπὶ
τὸν Ὑπάτην  τρέπονται, καὶ τῶν θυρῶν ὁμοίως αὐτοῖς ἀνοιχθεισῶν φεύγοντα
τὸν Ὑπάτην ὑπὲρ τέγους τινὸς εἰς τοὺς γείτονας ἀποσφάττουσιν. 
ηολωερδα: 
μέσαις αὐταῖς 
μέσοις αὐτοῖς 
χ: 
Υπάτην 
ἱππάτην 
χ: 
Υπάτην 
ἱππάτην 
