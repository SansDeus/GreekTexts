μέχρι μὲν ἐπίδοξος ἦν ὁ δῆμος ἕνα
χειροτονήσειν ἀντὶ τοῦ βασιλέως στρατηγόν, 
ἡσυχίαν ἦγεν ὁ Οὐαλλέριος, ὡς τῷ Βρούτῳ 
μᾶλλον ἄρχειν προσῆκον ἡγεμόνι τῆς ἐλευθερίας 
γεγενημένῳ: δυσχεραινομένου δὲ τοῦ τῆς μοναρχίας 
ὀνόματος, καὶ δοκοῦντος ἂν ἀλυπότερον τοῦ 
δήμου μερισθεῖσαν ὑπομεῖναι τὴν ἀρχήν καὶ δύο 
προβαλλομένου καὶ καλοῦντος, ἐλπίζων μετὰ τὸν 
Βροῦτον αἱρεθήσεσθαι καὶ συνυπατεύσειν διήμαρτεν. 
