φύσει μὲν οὖν ἄρχων ἀεὶ πόλεως ὁ πολιτικὸς ὥσπερ ἡγεμὼν ἐν
μελίτταις, καὶ τοῦτο χρὴ διανοούμενον ἔχειν τὰ δημόσια διὰ χειρός: ἃς
δ᾽  ὀνομάζουσιν ἐξουσίας καὶ χειροτονοῦσιν
ἀρχὰς μήτ᾽ ἄγαν διώκειν καὶ πολλάκις, οὐ γὰρ σεμνὸν οὐδὲ δημοτικὸν
ἡ φιλαρχία: μήτ᾽ ἀπωθεῖσθαι, τοῦ δήμου κατὰ νόμον διδόντος καὶ
καλοῦντος ἀλλὰ κἂν ταπεινότεραι τῆς δόξης ὦσι, δέχεσθαι καὶ
συμφιλοτιμεῖσθαι 
