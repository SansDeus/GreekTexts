θαυμαστὸν οὖν τὸ Ἡροδότου, πῶς μόνους τούτους φησὶν εἰς χεῖρας ἐλθεῖν τοῖς πολεμίοις, τῶν δ᾽ ἄλλων Ἑλλήνων μηδένα. καὶ γὰρ τὸ πλῆθος τῶν πεσόντων μαρτυρεῖ καὶ τὰ μνήματα
κοινὸν γενέσθαι τὸ κατόρθωμα: καὶ τὸν βωμὸν οὐκ ἂν ἐπέγραψαν οὕτως, εἰ μόναι τρεῖς πόλεις ἠγωνίσαντο, τῶν ἄλλων ἀτρέμα καθεζομένων:
τόνδε ποθ᾽ Ἕλληνες νίκας κράτει, ἔργῳ Ἄρηος, 
Πέρσας ἐξελάσαντες ἐλευθέρᾳ Ἑλλάδι κοινὸν 
ἱδρύσαντο Διὸς βωμὸν ἐλευθερίου. 
