ἔστι δὲ καὶ πρὸς τὸν
δεισιδαίμονα εἰπεῖν ὅ τι τὸν ὕπνον  οἱ θεοὶ λήθην κακῶν ἔδοσαν ἡμῖν
καὶ ἀνάπαυσιν,  τί τοῦτο κολαστήριον σαυτῷ
ποιεῖς ἐπίμονον καὶ ὀδυνηρόν, τῆς ἀθλίας ψυχῆς εἰς ἄλλον ὕπνον 
ἀποδρᾶναι μὴ δυναμένης; ὁ Ἡράκλειτός  φησι τοῖς ἐγρηγορόσιν ἕνα καὶ
κοινὸν κόσμον εἶναι, τῶν δὲ κοιμωμένων ἕκαστον εἰς ἴδιον ἀναστρέφεσθαι.
τῷ  δὲ δεισιδαίμονι κοινὸς οὐδεὶς οὐδ᾽
ἴδιός  ἐστι κόσμος: οὔτε γὰρ ἐγρηγορὼς τῷ φρονοῦντι χρῆται οὔτε
κοιμώμενος ἀπαλλάττεται τοῦ ταράττοντος, ἀλλ᾽ ὀνειρώττει μὲν ὁ λογισμός,
ἐγρήγορε δ᾽ ὁ φόβος ἀεί, φυγὴ δ᾽ οὐκ ἔστιν οὐδὲ μετάστασις. 
δελ. δυεβνερυς. φορτ. 
τὸν ὕπνον 
μόνον 
]  η
ὕπνον 
τόπον 
μυλλαξη 1 π. 325
Ἡεάκλειτος 
ματτηαευς
οὐδ᾽ ἴδιος 
