εἶναι μέντοι καὶ τὴν τήρησιν
αὐτῆς καὶ τὴν ἐπισκευήν, ὥσπερ ἄλλο τι τῶν ἀκινήτων καὶ πατρίων
ἱερῶν, προσήκουσαν   τοῖς ἱερεῦσιν. οὐ γάρ θεμιτόν,
ἀλλ᾽ ἐπάρατον ἡγεῖσθαι Ῥωμαίους τὴν κατάλυσιν τῆς ξυλίνης γεφύρας,
λέγεται δὲ καὶ τὸ πάμπαν ἄνευ σιδήρου   κατὰ δή τι λόγιον
συγγεγομφῶσθαι διὰ τῶν ξύλων, ἡ δὲ λιθίνη πολλοῖς ὕστερον ἐξειργάσθη
χρόνοις ὑπ᾽ Αἰμιλίου ταμιεύοντος. 