Εὐχαίτης δ᾽ Ἰόβακχος, ἀφειδέι χειρὶ κομίζων,
ἄξια θῆκεν ἄεθλα χοροπλεκέος περί νίκης,
γηραλέου κρητῆρα θυώδεος ἔγκυον οἴνου, 
χρύσεον, ἄσπετα μέτρα κεχανδότα, διψάδι γαίῃ
ἰκμάδα τετραέτηρον ἀναβλύζοντα Λυαίου,
Ἡφαίστου σοφὸν ἔρυον Ὀλύμπιον, ὅν ποτε Κύπρις
ὤπασε βοτρυόεντι κασιγνήτῳ Διονύσῳ:
μείονα δὲ κρητῆρα μέσῳ παρέθηκεν ἀγῶνι 
ἀργύρεον, στίλβοντα, περίτροχον, ὅν ποτε Βάκχῳ
δῶκεν ἄναξ Ἀλύβης ξεινήιον οἰκία ναίων,
ἀφνειὴν παρὰ πέζαν, ὅπῃ χθονίοιο μετάλλου
ἀργυρέοις ἀγκῶσι μέλας λευκαίνετο  κευθμών, 
τοῦ περὶ χείλεος ἄκρον ἐπ᾽ ὀμφαλόεντι  καρήνῳ  
κισσὸς ἕλιξ, χρυσέῳ δὲ πέριξ δαιδάλλετο κόσμῳ:
τοῦτον ἄγων ἔστησε βαθυνομένῳ κενεῶνι
ληνὸν ἔτι πνείοντα νεώτερον ὄγκον ὀπώρης,
γλεῦκος, ἀνυμφεύτοιο μέθης ποτόν: οὐ νέμεσις γὰρ
ἀνέρα νικηθέντα πιεῖν ἀμέθυστον ἐέρσην. 
λευκαίνετο μσς., λευκαίνεται ηερμανν. 
ἀγκών μσς. ρεπεατεδ φρομ ἀγκῶσι, κώθων λυδσιξη: περηαπς κευθμών. 
ἀμπελόεντι μσς., ὀμφαλόεντι λυδσιξη. 
καρήνῳ μσς., λυδσιξη, κορύμβῳ γραξφε, μαρξεληας, κοεξηλψ. 
