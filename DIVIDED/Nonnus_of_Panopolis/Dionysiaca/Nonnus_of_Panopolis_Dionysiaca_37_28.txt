τοῖον ἔπος βοόων ἐπεμάστιεν ἰσχία πώλων,
ἅρματι δ᾽ ἅρμα πέλασσεν ἰσόζυγον: ἀντιβίου δὲ 
λαιῇ μὲν βαρύδεσμον ἐπισφίγγων γένυν ἵππων,
σύνδρομον αὖ ἐρύων βεβιημένον ἅρμα χαλινῷ,
δεξιτερῇ μάστιζεν ἑοὺς ὑψαύχενας ἵππους
ἐσσυμένους προτέρωσε: μεταστήσας δὲ κελεύθου
θῆκε παλινδίνητον ὀπίστερον ἡνιοχῆα. 
καὶ τροχαλοῖς στομάτεσσι χέων φιλοκέρτομον ἠχὼ
υἷα Ποσειδάωνος ἀμοιβάδι νείκεε φωνῇ,
ἐντροπαλιζομένην μεθέπων γελόωσαν ὀπωπήν:
