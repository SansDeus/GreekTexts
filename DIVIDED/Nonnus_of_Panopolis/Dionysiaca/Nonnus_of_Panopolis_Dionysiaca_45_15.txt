καὶ τὰ μὲν ἐν σκοπέλοισι: λυροδμήτῳ δ᾽ ἐνί Θήβῃ
θαύματα ποικίλα Βάκχος ἐδείκνυε πᾶσι πολίταις:
καὶ σφαλεροῖσι πόδεσσιν ἐβακχεύοντο γυναῖκες ... 
χείλεσιν ἀφροκόμοισιν: ὅλη δ᾽ ἐλελίζετο Θήβη,
καὶ φλογεροὺς σπινθῆρας ἀπηκόντιζον ἀγυιαί:
σείετο πάντα θέμεθλα, καὶ ὡς βοέων ἀπὸ λαιμῶν
ἀκλινέες πυλεῶνες ἐμυκήσαντο μελάθρων:
καὶ δόμος ἀστυφέλικτος ἀναβρομέεσκε κυδοιμῷ 
λαϊνέῃ σάλπιγγι χέων αὐτόσσυτον ἠχώ.
