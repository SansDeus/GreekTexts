μήτηρ ἤδη παίδων γενομένη πολλῶν. εὐθὺς μὲν οὖν
ἠξίου μοιχεύτρια τὸ ἐξ ἀρχῆς εἶναι, ξυγκαλύπτειν μέντοι
τοὔργον τοῦτο ἐν σπουδῇ εἶχεν, οὐ καταδυομένη
τοῖς οἰκείοις ἐπιτηδεύμασιν, οὐδέ τι πρὸς τοῦ ξυνοικοῦντος
δειμαίνουσα δέος ῾οὔτε γὰρ αἰδῶ τινα ἔργου
ὁτουοῦν ἔλαβε πώποτε καὶ τὸν ἄνδρα μαγγανείαις
πολλαῖς κατείληφεν̓, ἀλλὰ τὴν ἐκ τῆς βασιλίδος
ὑποπτεύουσα τίσιν. λίαν γὰρ ἐς αὐτὴν ἡ Θεοδώρα
ἠγριαίνετό τε καὶ ἐσεσήρει. 