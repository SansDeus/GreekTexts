τούτου τοίνυν κειμένου τοῦ
νόμου, Ἀνατολίῳ μὲν ἐπεγένετο ἡ τέλειος ἡμέρα τοῦ
βίου, ἡ δὲ τούτου παῖς τὸν τούτου κλῆρον πρός τε
τὸ δημόσιον καὶ τὸ τῆς πόλεως βουλευτήριον κατὰ
τὸν νόμον ἐνείματο, καὶ αὐτῇ γράμματα βασιλεύς τε
αὐτὸς καὶ Ἀσκαλωνιτῶν οἱ τοῦ λευκώματος ἔγραψαν,
τῆς περὶ τούτων αὐτὴν ἀφιέντες ἀντιλογίας ἅτε τὰ
σφίσι προσήκοντα κεκομισμένοι ὀρθῶς καὶ δικαίως.
