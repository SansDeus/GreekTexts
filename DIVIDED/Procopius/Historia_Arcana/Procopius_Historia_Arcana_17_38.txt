Οἷα μέντοι καὶ Ἰωάννην τὸν Καππαδόκην εἰργάσατο
ἐν τοῖς ἔμπροσθεν λόγοις ἐρρήθη. ἅπερ αὐτῇ
διαπέπρακται τῷ ἀνθρώπῳ χαλεπαινούσῃ, οὐχ ὑπὲρ
ὧν ἐς τὴν πολιτείαν ἡμάρτανε ῾τεκμήριον δέ: τῶν γὰρ
ὕστερον δεινότερα ἐς τοὺς ὑπηκόους ἐργασαμένων οὐδένα
τοῦτο πεποίηταἰ, ἀλλ̓ ὅτι τά τε ἄλλα τῇ γυναικὶ
καταντικρὺ ἐτόλμα ἰέναι καὶ αὐτὴν ἐς τὸν βασιλέα
διέβαλλεν, ὥστε αὐτῇ καὶ τὸν ἄνδρα ἐκπεπολεμῶσθαι
παῤ ὀλίγον ἐλθεῖν. 