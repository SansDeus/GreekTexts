ἐπεὶ δὲ καὶ Θεοδώρας
ἀπογενομένης, ὥσπερ μοι εἴρηται, οὔτε Φωτίου  
οὔτε ἄλλου του τῶν οἱ ἀναγκαίων λόγος γεγένητο,
ἀλλ̓ αὐτῷ δέσποινα μὲν ἡ γυνὴ ἐφαίνετο οὖσα, κύριος
δὲ Καλλίγονος ὁ προαγωγὸς ἦν, τότε δὴ ἀπογνόντες
αὐτοῦ ἅπαντες ἐχλεύαζόν τε διαθρυλλοῦντες καὶ ἅτε
ἄνοιαν ὀφλισκάνοντι ἐλοιδοροῦντο. τὰ μὲν οὖν ἡμαρτημένα
Βελισαρίῳ ἀπαρακαλύπτως εἰπεῖν ταύτῃ πη ἔχει.
