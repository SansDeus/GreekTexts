Τὸν δὲ τῆς πόλεως ὀχετὸν διερρωγότα τε ὁρῶντες
καὶ μοῖραν ὕδατος ὀλίγην τινὰ ἐς τὴν πόλιν εἰσάγοντα
ὑπερεώρων τε καὶ οὐδ̓ ὁτιοῦν αὐτῷ προέσθαι ἤθελον,
καίπερ ὁμίλου ἀεὶ ἀμφὶ τὰς κρήνας ἀποπνιγομένου
πολλοῦ, καὶ τῶν βαλανείων ἀποκεκλεισμένων ἁπάντων:
καίτοι ἐς οἰκοδομίας θαλασσίους τε καὶ ἀνοήτους ἄλλας
μέγεθος χρημάτων οὐδενὶ λόγῳ προΐετο, πανταχόθι
τῶν προαστείων ἐπιτεχνώμενος, ὥσπερ τῶν βασιλείων
αὐτοὺς οὐ χωρούντων, ἐν οἷς δὴ ἅπαντες οἱ πρότερον
βεβασιλευκότες διαβιοῦν ἐς ἀεὶ ἤθελον. 