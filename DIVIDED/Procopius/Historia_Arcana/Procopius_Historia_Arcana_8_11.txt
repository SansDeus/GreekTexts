ἕτεροι δὲ χωρίων, οὐ δέον,
τοῖς πέλας τινῶν, ἂν οὕτω τύχοι, ἀμφισβητοῦντες,
ἐπεὶ καταδιαιτήσασθαι τῶν ἀντιδίκων οὐδαμῆ εἶχον
τοῦ νόμου σφίσιν ἀντιστατοῦντος, οἱ δὲ τούτοις δὴ
τοῖς ἀντιλεγομένοις αὐτὸν δωρησάμενοι ἀπηλλάσσοντο,
αὐτοὶ μὲν χάριτι ἀζημίῳ κερδάναντες τὸ γνώριμοι
γεγονέναι τῷ ἀνδρὶ τούτῳ, τρόπῳ δὲ παρανομωτάτῳ
καταδικάσασθαι τῶν ἀντιδίκων ἰσχύσαντες.
