καὶ τούτοις μὲν τοῖς
ἀνθρώποις οἷσπερ τὸ γελοιῶδες τοῦτο τοῦ φόρου
ἀφῆκε καὶ τοῖς ἄλλοις ἅπασι, πολλάκις μὲν δεξαμένοις
τὸν Μήδων στρατὸν, διηνεκὲς δὲ Οὔννων τε καὶ  βαρβάρων 
Σαρακηνῶν γῆν τὴν ἑῴαν ληϊσαμένων, οὐδὲν
δὲ ἧσσον καὶ  τῶν  ἐπὶ τῆς Εὐρώπης βαρβάρων ταῦτα
ἐργαζομένων ἀεὶ καὶ καθ̓ ἑκάστην τοὺς ἐκείνῃ Ῥωμαίους,
βασιλεὺς οὗτος χαλεπώτερος εὐθὺς γέγονε
βαρβάρων ἁπάντων. 