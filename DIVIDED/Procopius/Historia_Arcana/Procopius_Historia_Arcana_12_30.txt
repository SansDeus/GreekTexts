ταύτην τὴν Μακεδονίαν
φασὶν ἐξ Αἰγύπτου τε καὶ Λιβύης ποτὲ ἥκουσαν τὴν
Θεοδώραν ἀσπαζομένην, ἐπειδὴ λίαν δυσφορουμένην
τε αὐτὴν καὶ ἀσχάλλουσαν εἶδεν οἷς δὴ περιύβριστό
τε πρὸς τοῦ Ἑκηβολίου καὶ χρήματά οἱ ἐν τῇ ὁδῷ
ταύτῃ ἀπολώλει, πολλὰ παρηγορεῖν τε καὶ παραθρασύνειν
τὴν ἄνθρωπον ἅτε τῆς τύχης οἵας τε οὔσης
καὶ αὖθις αὐτῇ χορηγοῦ γενέσθαι χρημάτων μεγάλων.
