ἐξ οὗ δὲ Ἰουστινιανὸς
τὴν βασιλείαν παρέλαβεν, οὐκέτι καιροῖς τοῖς
καθήκουσι ταῦτα ἐπράσσετο: ἀλλὰ τὰ μὲν  πρῶτα 
πολλοῦ Ῥωμαίοις ὕπατος καθίστατο χρόνου, τελευτῶντες
δὲ οὐδὲ ὄναρ τὸ πρᾶγμα ἑώρων, ἐξ οὗ δὴ πενίᾳ
τινὶ ἐνδελεχέστατα ἐσφίγγετο τὰ ἀνθρώπεια, τὰ μὲν
εἰωθότα  τοῦ βασιλέως  οὐκέτι τοῖς ὑπηκόοις παρεχομένου,
τὰ δὲ ὑπάρχοντα τρόποις ἅπασι πανταχόθεν ἀφαιρουμένου.
