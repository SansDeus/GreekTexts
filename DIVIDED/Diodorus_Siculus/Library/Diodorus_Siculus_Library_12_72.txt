κατὰ δὲ τὴν
Ἀσίαν Ξέρξης ὁ βασιλεὺς ἐτελεύτησεν ἄρξας ἐνιαυτόν, ὡς δ᾽ ἔνιοι
γράφουσι, μῆνας δύο: τὴν δὲ βασιλείαν διαδεξάμενος ὁ ἀδελφὸς
Σογδιανὸς ἦρξε μῆνας ἑπτά. τοῦτον δ᾽ ἀνελὼν Δαρεῖος ἐβασίλευσεν
ἔτη δεκαεννέα.  τῶν δὲ συγγραφέων
Ἀντίοχος ὁ Συρακόσιος τὴν τῶν Σικελικῶν ἱστορίαν εἰς τοῦτον τὸν
ἐνιαυτὸν κατέστρεψεν, ἀρξάμενος ἀπὸ Κωκάλου τοῦ Σικανῶν βασιλέως,
ἐν βίβλοις ἐννέα. 