τάδε ἔνεστιν ἐν τῇ εἰκοστῇ τῶν Διοδώρου βύβλων. 
. ὡς Ἀγαθοκλῆς διαβὰς εἰς Λιβύην ἐνίκησεν παρατάξει Καρχηδονίους
καὶ πολλῶν πόλεων ἐκυρίευσεν.
α 
. ὡς Κάσανδρος Αὐδολέοντι μὲν ἐβοήθησε, πρὸς δὲ Πτολεμαῖον
τὸν Ἀντιγόνου στρατηγὸν ἀποστάτην γενόμενον συμμαχίαν
ἐποιήσατο.
β 
. ὡς Πτολεμαῖος μὲν τῶν περὶ Κιλικίαν πόλεών τινας εἷλε,
Δημήτριος δ᾽ ὁ Ἀντιγόνου ταύτας ἀνεκτήσατο.
γ 
. ὡς Πολυπέρχων μὲν Ἡρακλέα τὸν ἐκ Βαρσίνης ἐπεχείρησε
κατάγειν ἐπὶ τὴν πατρῴαν βασιλείαν, Πτολεμαῖος δὲ Νικοκρέοντα
τὸν βασιλέα τῶν Παφίων ἐπανείλατο.
δ 
. περὶ τῶν πραχθέντων ἐν μὲν τῷ Βοσπόρῳ τοῖς βασιλεῦσιν,
κατὰ δὲ τὴν Ἰταλίαν Ῥωμαίοις καὶ Σαμνίταις.
ε 
. Πτολεμαίου στρατεία ἐπὶ Κιλικίαν καὶ τὴν ἑξῆς παραθαλάττιον.
ς 
. Ἡρακλέους ἀναίρεσις ὑπὸ Πολυπέρχοντος.
ζ 
. Ἀμίλκου τοῦ στρατηγοῦ τῶν Καρχηδονίων ἅλωσις ὑπὸ Συρακοσίων.
η 
. ὡς Ἀκραγαντῖνοι τοὺς Σικελιώτας ἐλευθεροῦν ἐπεχείρησαν.
θ 
. ὡς τῶν Συρακοσίων εἴκοσι ναῦς ἥλωσαν.
ι 
. περὶ τῆς ἐν Λιβύῃ γενομένης στάσεως καὶ τοῦ κινδύνου τοῦ
περὶ τὸν Ἀγαθοκλέα.
ια 
. περὶ τῶν πραχθέντων Ἀππίῳ Κλαυδίῳ κατὰ τὴν τιμητικὴν ἀρχήν.
ιβ 
. παράδοσις Κορίνθου καὶ Σικυῶνος Πτολεμαίῳ.
ιγ 
. Κλεοπάτρας ἐν Σάρδεσιν ἀναίρεσις.
ιδ 
. ὡς Ἀγαθοκλῆς Καρχηδονίους μὲν ἐνίκησεν μάχῃ, τὸν δὲ
δυνάστην τῆς Κυρήνης Ὀφέλλαν μεταπεμψάμενος ἐπὶ κοινοπραγίαν
κατέσφαξεν, καὶ τὴν μετὰ τούτου δύναμιν παρέλαβεν.
ιε 
. ὡς Καρχηδόνιοι Βορμίλκαν ἐπιθέμενον τυραννίδι κατέλυσαν.
ις 
. ὡς Ἀγαθοκλέους ἀποπέμψαντος εἰς Σικελίαν τὰ λάφυρα τινὰ
τῶν πλοίων ἐναυάγησεν. 
ιζ 
. ὡς Ῥωμαῖοι Μαρσοῖς μὲν πολεμουμένοις ὑπὸ Σαμνιτῶν
ἐβοήθησαν, ἐν δὲ τῇ Τυρρηνίᾳ Κάπριον ἐξεπολιόρκησαν.
ιη 
. Δημητρίου τοῦ πολιορκητοῦ κατάπλους εἰς τὸν Πειραιᾶ καὶ
τῆς Μουνυχίας ἅλωσις.
ιθ 
. ἐλευθέρωσις Ἀθηναίων καὶ Μεγαρέων. 
κ 
. πλοῦς ἐπὶ Κύπρον Δημητρίου καὶ μάχη πρὸς Μενέλαον τὸν
στρατηγὸν καὶ Σαλαμῖνος πολιορκία.
κα 
. ναυμαχία Δημητρίου πρὸς Πτολεμαῖον καὶ νίκη Δημητρίου.
κβ 
. παράληψις Κύπρου τε πάσης καὶ τῆς Πτολεμαίου δυνάμεως.
κγ 
. ὡς μετὰ τὴν νίκην ταύτην Ἀντιγόνου καὶ Δημητρίου περιθεμένων
διάδημα ζηλοτυπήσαντες οἱ λοιποὶ δυνάσται βασιλεῖς
ἑαυτοὺς ἀνηγόρευσαν.
κδ 
. ὡς Ἀγαθοκλῆς Ἰτύκην ἐκπολιορκήσας διεβίβασε μέρος τῆς
δυνάμεως εἰς τὴν Σικελίαν.
κε 
. ὡς Ἀκραγαντῖνοι παραταξάμενοι πρὸς τοὺς Ἀγαθοκλέους
στρατηγοὺς ἡττήθησαν.
κς 
. ὡς Ἀγαθοκλῆς Ἡράκλειαν μὲν καὶ Θέρμα καὶ Κεφαλοίδιον
προσηγάγετο, τὴν δὲ τῶν Ἀπολλωνιατῶν χώραν καὶ πόλιν ἐξηνδραποδίσατο.
κζ 
. ὡς Ἀγαθοκλῆς ἐν Σικελίᾳ ναυμαχίᾳ μὲν ἐνίκησε Καρχηδονίους,
μάχῃ δ᾽ Ἀκραγαντίνους.
κη 
. διάβασις εἰς Λιβύην Ἀγαθοκλέους τὸ δεύτερον καὶ ἧττα.
κθ 
. αἱ γενόμεναι ταραχαὶ κατὰ τὰ ἑκατέρων στρατόπεδα.
λ 
. Ἀγαθοκλέους δρασμὸς εἰς Σικελίαν.
λα 
. αἱ γενόμεναι σφαγαὶ τῶν Σικελιωτῶν ὑπὸ Ἀγαθοκλέους.
λβ 
. στρατεία Ἀντιγόνου βασιλέως μεγάλαις δυνάμεσιν ἐπ᾽ Αἴγυπτον.
λγ 
. ἀπόστασις Πασιφίλου στρατηγοῦ ἀπὸ Ἀγαθοκλέους.
λδ 
. ὡς Καρχηδόνιοι συνέθεντο τὴν εἰρήνην πρὸς Ἀγαθοκλέα.
λε 
. ὡς Ῥόδον πολιορκήσας Δημήτριος διελύσατο τὴν πολιορκίαν.
λς 
. ὡς Ῥωμαῖοι Σαμνίτας δυσὶ μάχαις ἐνίκησαν.
λζ 
. ὡς Δημήτριος ἀπὸ τῆς Ῥόδου πλεύσας εἰς τὴν Ἑλλάδα τὰς
πλείστας πόλεις ἠλευθέρωσεν.
λη 
. ὡς Ἀγαθοκλῆς Λιπαραίους χρήματα ἀδίκως εἰσπραξάμενος
ἀπέβαλε τὰς ναῦς ἐν αἷς ἦν τὰ χρήματα.
λθ 
. ὡς Ῥωμαῖοι τὸ μὲν ἔθνος τῶν Αἴκλων κατεπολέμησαν, πρὸς
δὲ τοὺς Σαμνίτας συνέθεντο τὴν εἰρήνην.
μ 
. τὰ πραχθέντα Κλεωνύμῳ περὶ τὴν Ἰταλίαν.
μα 
. δι᾽ ἃς αἰτίας οἱ περὶ Κάσανδρον καὶ Λυσίμαχον, ἔτι δὲ
Σέλευκον καὶ Πτολεμαῖον συνδραμόντες ἐνεστήσαντο τὸν
πόλεμον πρὸς Ἀντίγονον.
μβ 
. στρατεία Κασάνδρου μὲν ἐπὶ Δημήτριον εἰς Θεσσαλίαν,
Λυσιμάχου δ᾽ εἰς τὴν Ἀσίαν.
μγ 
. ἀπόστασις Δοκίμου καὶ Φοίνικος τῶν στρατηγῶν ἀπ᾽ Ἀντιγόνου.
μδ 
. ὡς Ἀντίγονος ἀντιστρατοπεδεύσας Λυσιμάχῳ πολὺ προεῖχε
ταῖς δυνάμεσιν.
με 
. ὡς Δημήτριον τὸν υἱὸν ἐκ τῆς Ἑλλάδος μετεπέμψατο.
μς 
. ὡς Πτολεμαῖος μὲν ἐχειρώσατο τὰς πόλεις τὰς ἐν τῇ Κοίλῃ
Συρίᾳ, Σέλευκος δ᾽ ἐκ τῶν ἄνω σατραπειῶν τὴν κατάβασιν
ἐποιήσατο μέχρι Καππαδοκίας.
μζ 
. διάλυσις ἁπασῶν τῶν δυνάμεων εἰς χειμασίαν.
μη 
