κατὰ δὲ τὴν Ἰταλίαν Σαμνῖται μὲν Σώραν καὶ
ατίαν πόλεις Ῥωμαίοις συμμαχούσας ἐκπολιορκήσαντες
ἐξηνδραποδίσαντο: οἱ δ᾽ ὕπατοι δυνάμεσιν
ἁδραῖς εἰς τὴν Ἰαπυγίαν ἐμβαλόντες πλησίον Σιλβίου
πόλεως κατεστρατοπέδευσαν.  φρουρουμένης δὲ αὐτῆς
ὑπὸ Σαμνιτῶν συνεστήσαντο πολιορκίαν ἐφ᾽ ἱκανὰς
ἡμέρας καὶ κατὰ κράτος ἑλόντες αἰχμάλωτα σώματα
πλείω τῶν πεντακισχιλίων ἔλαβον καὶ τῶν ἄλλων λαφύρων
ἱκανόν τι πλῆθος.  ἀπὸ δὲ τούτων 
τὴν τῶν Σαμνιτῶν χώραν ἐπῆλθον δενδροτομοῦντες
καὶ πάντα τόπον καταφθείροντες: πολλὰ γὰρ ἔτη τῆς
Ῥώμης πρὸς τοῦτο τὸ ἔθνος διαπολεμούσης ὑπὲρ τῆς
ἡγεμονίας ἤλπιζον τῶν ἐπὶ τῆς χώρας κτήσεων στερήσαντες
τοὺς πολεμίους ἀναγκάσειν εἶξαι τοῖς ὑπερέχουσιν.
διὸ καὶ πέντε μῆνας καταναλώσαντες εἰς τὴν
τῆς πολεμίας γῆς καταφθορὰν τάς τε ἐπαύλεις σχεδὸν
ἁπάσας ἐπυρπόλησαν καὶ τὴν χώραν ἐξηγρίωσαν, ἀφανίσαντες
πᾶν τὸ δυνάμενον ἐνεγκεῖν ἥμερον καρπόν.
μετὰ δὲ ταῦτα τοῖς μὲν Ἀναγνίταις ἀδικήματα ποιοῦσι
πόλεμον κατήγγειλαν, Φρουσίνωνα δὲ ἐκπολιορκήσαντες
ἀπέδοντο τὴν χώραν.
Καλ 
γενόμενοι 
