τῶν πρὸ ταύτης βίβλων δυοῖν οὐσῶν ἡ μὲν
πρώτη περιέχει τὰς κατὰ τὴν Αἴγυπτον πράξεις τῶν
ἀρχαίων βασιλέων καὶ τὰ μυθολογούμενα περὶ τῶν
παρ᾽ Αἰγυπτίοις θεῶν, πρὸς δὲ τούτοις περὶ τοῦ
Νείλου καὶ τῶν ἐν αὐτῇ φυομένων καρπῶν τε καὶ
παντοδαπῶν ζῴων, περί τε τῆς τοποθεσίας τῆς
Αἰγύπτου καὶ τῶν νομίμων τῶν παρὰ τοῖς
ἐγχωρίοις καὶ τῶν δικαστηρίων,  ἡ δὲ δευτέρα τὰς
κατὰ τὴν Ἀσίαν  ἐν τοῖς ἀρχαίοις συντελεσθείσας
πράξεις ὑπὸ τῶν Ἀσσυρίων, ἐν αἷς ἐστιν ἥ
τε Σεμιράμιδος γένεσις καὶ αὔξησις, καθ᾽ ἣν ἔκτισε
μὲν Βαβυλῶνα καὶ πολλὰς ἄλλας πόλεις, ἐστράτευσε
δὲ ἐπὶ τὴν Ἰνδικὴν μεγάλαις δυνάμεσιν: ἑξῆς δὲ
περὶ τῶν Χαλδαίων καὶ τῆς παρ᾽ αὐτοῖς τῶν ἄστρων
παρατηρήσεως, καὶ περὶ τῆς Ἀραβίας καὶ τῶν ἐν
αὐτῇ παραδόξων, περί τε τῆς Σκυθῶν βασιλείας,
καὶ περὶ Ἀμαζόνων, καὶ τὸ τελευταῖον περὶ τῶν
Ὑπερβορέων.  ἐν δὲ ταύτῃ τὰ συνεχῆ τοῖς προϊστορημένοις
προστιθέντες διέξιμεν περὶ Αἰθιόπων καὶ
τῶν Λιβύων καὶ τῶν ὀνομαζομένων Ἀτλαντίων.
οὔσης 
καὶ τὰς 
