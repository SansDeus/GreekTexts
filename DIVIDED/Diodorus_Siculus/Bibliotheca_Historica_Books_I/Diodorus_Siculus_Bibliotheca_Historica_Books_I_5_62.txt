μετὰ δὲ ταῦτα Τριόπαν,
ἕνα τῶν Ἡλίου καὶ Ῥόδου παίδων, φεύγοντα
διὰ τὸν Τενάγεω τοῦ ἀδελφοῦ φόνον εἰς τὴν Χερρόνησον
ἀφικέσθαι. ἐνταῦθα δὲ καθαρθέντα τὸν
φόνον ὑπὸ Μελισσέως τοῦ βασιλέως εἰς τὴν Θετταλίαν
πλεῦσαι ἐπὶ συμμαχίαν τοῖς Δευκαλίωνος παισί,
καὶ συνεκβαλεῖν ἐκ τῆς Θετταλίας τοὺς Πελασγούς,
καὶ μερίσασθαι τὸ καλούμενον Δώτιον πεδίον. ἐνταῦθα
δὲ τὸ τέμενος τῆς Δήμητρος ἐκκόψαντα τῇ
ὕλῃ καταχρῆσθαι πρὸς βασιλείων κατασκευήν:
δἰ ἣν αἰτίαν ὑπὸ τῶν ἐγχωρίων μισηθέντα φυγεῖν
ἐκ Θετταλίας, καὶ καταπλεῦσαι μετὰ τῶν συμπλευσάντων
λαῶν εἰς τὴν Κνιδίαν, ἐν ᾗ κτίσαι
τὸ καλούμενον ἀπ᾽ αὐτοῦ Τριόπιον. 
ἐντεῦθεν δ᾽ 
ὁρμώμενον τήν τε Χερρόνησον κατακτήσασθαι καὶ
τῆς ὁμόρου Καρίας πολλήν. περὶ δὲ τοῦ γένους
τοῦ Τριόπα πολλοὶ τῶν συγγραφέων καὶ ποιητῶν
διαπεφωνήκασιν: οἱ μὲν γὰρ ἀναγράφουσιν αὐτὸν
υἱὸν εἶναι Κανάχης τῆς Αἰόλου καὶ Ποσειδῶνος,
οἱ δὲ Λαπίθου τοῦ Ἀπόλλωνος καὶ Στίλβης τῆς Πηνειοῦ.
μὲν 
