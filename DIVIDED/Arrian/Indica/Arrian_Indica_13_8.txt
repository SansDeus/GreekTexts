οἱ δὲ ἄνθρωποι αἰσθόμενοι 
τὴν ἔσοδον τῶν ἐλεφάντων τῶν ἀγρίων, οἱ μὲν
αὐτῶν τὴν γέφυραν ὀξέως ἀπεῖλον, οἱ δὲ ἐπὶ τὰς πέλας
κώμας ἀποδραμόντες ἀγγέλλουσι τοὺς ἐλέφαντας ὅτι ἐν
τῷ ἕρκεϊ ἔχονται οἳ δὲ ἀκούσαντες ἐπιβαίνουσι τῶν 
κρατίστων τε καὶ χειροηθεστάτων ἐλεφάντων, ἐπιβάντες
δὲ ἐλαύνουσιν ὡς ἐπὶ τὸ ἕρκος, ἐλάσαντες δὲ
οὐκ αὐτίκα μάχης ἅπτονται, ἀλλὰ ἐῶσι γὰρ λιμῷ τε
ταλαιπωρηθῆναι τοὺς ἀγρίους ἐλέφαντας καὶ ὑπὸ τῷ
δίψεϊ δουλωθῆναι. 