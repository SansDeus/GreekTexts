καθ᾽ ἕκαστον
οὖν τῶν πρωτοστατῶν ἓξ σάρισαι προβεβλημέναι ἦσαν,
ἐν κύκλῳ ἐφεξῆς ὑποβαίνουσαι,  ὥστε ἕκαστον ὁπλίτην ἓξ σαρίσαις πεφράχθαι καὶ ταῖς δυνάμεσιν ἐπερείδειν
ὅποι ἐπιβρίσειαν. καὶ οἱ τῷ ἕκτῳ δ᾽ ἐφεστηκότες εἰ
καὶ μὴ αὐταῖς ταῖς σαρίσαις ἀλλὰ τῷ γε βάρει τῶν
σωμάτων συνεπήρειδον τοῖς πρὸ σφῶν τεταγμένοις, ὡς
τήν τε ἐμβολὴν τὴν ἐς τοὺς πολεμίους τ̣̣̔̓ς φάλαγγος οὐ φορητὴν γίγνεσθαι, καὶ τοῖς πρωτοστάταις αὖ ἄπορον
τὴν φυγήν.