οὐ μὴν οὐδὲ ἐπὶ
τοῖσδε λήγει αὐτοῖς τὰ γυμνάσια,  ἀλλὰ κοντοὺς γὰρ τὰ μὲν πρῶτα ὀρθοὺς ὡς ἐς προβολὴν φέροντες ἐπελαύνουσιν,
ἔπειτα ὡς πολεμίου φεύγοντος ἐξικόμενοι: οἳ
δὲ ὡς ἐπ᾽ ἄλλον πολέμιον ἐν τῇ ἐπιστροφῇ τοῦ ἵππου
τούς τε θυρεοὺς ὑπὲρ τὴν κεφαλὴν αἰωρήσαντες ἐς τὸ
κατόπιν σφῶν μετήνεγκαν, καὶ τοὺς κοντοὺς ὑπερελίξαντες ὡς ἐπελαύνοντος ἄλλου πολεμίου ἐξίκοντο. καὶ
τὸ ἔργον τοῦτο Κελτιστὶ τολούτεγον καλεῖται.