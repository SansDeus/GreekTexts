τοῦτο γάρ τοι τὸ ζυγὸν συνέχει
τὴν πᾶσαν φάλαγγα,  καὶ τὸ ἴσον παρέχεται ἐν ταῖς 
μάχαις ὅ τι περ τὸ στόμωμα τῷ σιδήρῳ: ὁκοῖον γὰρ
ἡ τομὴ τοῦ σιδήρου, ταὐτὸ τοῦτο καὶ ὁ πᾶς σίδηρος
ἐργάζεται. ἡ μέν γε τομὴ αὐτῷ κατὰ τὸ στόμωμα
γίγνεται, τὸ δὲ ὑπόλοιπον, καὶ εἰ μαλθακὸν
τύχοι ὄν, τῷ βάρει ὅμως συνεπερείδει τῷ τέμνοντι:
οὕτω καὶ τῆς φάλαγγος στόμωμα μὲν θείη τις ἂν τὸ ἐκ
τῶν λοχαγῶν σύνταγμα, ὄγκον δὲ καὶ βάρος τὸ κατόπιν
τούτων πλῆθος.