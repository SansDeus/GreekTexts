μεταθεῖν δὲ καὶ ἀνευρίσκειν 
τὸν ὑποκινήσαντα οὔτε τῶν Καρικῶν φαυλότεραί
εἰσιν οὔτε τῶν Κρητικῶν, ὅτι μὴ κατὰ τὴν ὠκύτητα.
ἀγαπητὸν γοῦν εἰ καὶ ἕνα λαγῶ χειμῶνος ὥρᾳ κατακάνοιεν:
τοσαύτην διατριβὴν ἐς τὸ ἀναπαύεσθαι αὐτῷ
παρέχουσιν, εἰ μή πη ἄρα ὑπὸ θορυβούντων κυνῶν
ἁλοίη ἔκφρων γενόμενος. καλοῦνται δὲ Ἐγούσιαι αἵδε
αἱ κύνες, ἀπὸ ἔθνους Κελτικοῦ τὴν ἐπωνυμίαν ἔχουσαι,
οὗ πρῶτον, ὥς γέ μοι δοκεῖ, ἔφυσάν τε καὶ ηὐδοκίμησαν.
