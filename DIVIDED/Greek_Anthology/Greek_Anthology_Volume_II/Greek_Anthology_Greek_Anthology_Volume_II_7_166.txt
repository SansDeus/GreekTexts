φράζε, γύναι, γενεήν, ὄνομα, χθόνα.  Καλλιτέλης μὲν
ὁ σπείρας, Πρηξὼ δ᾽ οὔνομα, γῆ δὲ Σάμος.
σῆμα δὲ τίς  τόδ᾽ ἔχωσε ;  Θεόκριτος, ὁ πρὶν ἄθικτα
ἡμετέρας λύσας ἅμματα παρθενίης.
πῶς δ᾽ ἔθανες;  Λοχίοισιν ἐν ἄλγεσιν:  εἰπὲ δὲ ποίην
ἦλθες ἐς ἡλικίην.  Δισσάκις ἑνδεκέτις.
ἦ καὶ ἄπαις;  οὐ, ξεῖνε: λέλοιπα γὰρ ἐν νεότητι
Καλλιτέλη, τριετῆ παῖδ᾽ ἔτι νηπίαχον.
ἔλθοι ἐς ὀλβίστην πολιὴν τρίχα.  καὶ σόν, ὁδῖτα,
οὔριον ἰθύνοι πάντα Τύχη βίοτον.
α. 
β. 
α. 
β. 
α. 
β. 
α. 
β. 
α. 
β. 
α. 
β. 
