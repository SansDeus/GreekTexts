ῥήτορα πρὸς Διόδωρον ἀνὴρ δείλαιος ἀπελθὼν
εἴρετό μιν τοίης ἀμφὶ δικασπολίης:
ὃς δ᾽ ὅτε μερμήριξε, καὶ ἔδρακε βίβλον ἑκάστην,
εἶπεν ἐπιστρέψας γυρὸν ἐπισκύνιον
ἢ  
ἡμετέρη θεράπαινα φύγεν ποτέ: τὴν δέ τις εὑρὼν,
ἀλλοτρίην τ᾽ εἶναι λάτριν ἐπιστάμενος,
ζεῦξεν ἑῷ θεράποντι: τέκεν δ᾽ ὑπὸ παῖδας ἐκείνῳ:
καὶ τίνι δουλεύειν εἰσὶ δικαιότεροι; 
σοί, ἢ τῷ ἑλόντι τεὴν θεράπαιναν ἀνάγκη
δουλεύειν κείνους, ὧν χάριν ἐξερέεις:
δίζεο δ᾽ εὐμενέοντα δικασπόλον, αἶψα δ᾽ ἀποίσῃ
ψῆφον ἀρειοτέρην, εἴ γε δίκαια λέγεις. 
