εἰς ἄγαλμα τοῦ Καιροῦ 
τίς πόθεν ὁ πλάστης;  Σικυώνιος.  οὔνομα δὴ τίς;
Λύσιππος.  σὺ δὲ τίς;   καιρὸς ὁ πανδαμάτωρ.
τίπτε δ᾽ ἐπ᾽ ἄκρα βέβηκας;   ἀεὶ τροχάω.  τί  δὲ ταρσοὺς
ποσσὶν ἔχεις διφυεῖς;   Ἵπταμ᾽ ὑπηνέμιος.
χειρὶ δὲ δεξιτερῇ τί φέρεις ξυρόν;   ἀνδράσι δεῖγμα,
ὡς ἀκμῆς πάσης ὀξύτερος τελέθω.
ἡ δὲ κόμη, τί κατ᾽ ὄψιν;  Ὑπαντιάσαντι λαβέσθαι.
νὴ Δία, τἀξόπιθεν δ᾽ εἰς τί φαλακρὰ πέλει;
τὸν γὰρ ἅπαξ πτηνοῖσι παραθρέξαντά με ποσσὶν
οὔτις ἔθ᾽ ἱμείρων δράξεται ἐξόπιθεν.
τοὔνεχ᾽ ὁ τεχνίτης σε διέπλασεν;  εἵνεκεν ὑμέων,
ξεῖνε: καὶ ἐν προθύροις θῆκε διδασκαλίην. 
α. 
β. 
α. 
β. 
α. 
β. 
α. 
β. 
α. 
β. 
α. 
β. 
α. 
β. 
α. 
β. 
α. 
β. 
