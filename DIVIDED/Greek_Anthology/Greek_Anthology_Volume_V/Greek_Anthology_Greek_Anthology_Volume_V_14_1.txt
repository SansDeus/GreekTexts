Πολυκράτης 
ὄλβιε Πυθαγόρη, Μουσέων Ἑλικώνιον ἔρνος, 
εἰπέ μοι εἰρομένῳ, ὁπόσοι σοφίης κατ᾽ ἀγῶνα 
σοῖσι δόμοισιν ἔασιν, ἀεθλεύοντες ἄριστα. 
Πυθαγόρας 
τοιγὰρ ἐγὼν εἴποιμι, Πολύκρατες: ἡμίσεες μὲν 
ἀμφὶ καλὰ σπεύδουσι μαθήματα: τέτρατοι αὖτε 
ἀθανάτου φύσεως πεπονήαται: ἑβδομάτοις δὲ 
σιγὴ πᾶσα μέμηλε, καὶ ἄφθιτοι ἔνδοθι μῦθοι: 
τρεῖς δὲ γυναῖκες ἔασι, Θεανὼ δ᾽ ἔξοχος ἄλλων. 
τόσσους Πιερίδων ὑποφήτορας αὐτὸς ἀγινῶ.  
