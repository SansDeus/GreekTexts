Πάντων δὲ ἐξιόντων μετὰ βασιλέως ἐπὶ τὸν πόλεμον
τὸν πρὸς τοὺς Αἰγυπτίους Χωέᾳ παρήγγειλεν
οὐδείς: βασιλέως γὰρ δοῦλος οὐκ ἦν, ἀλλὰ τότε
μόνος ἐν Βαβυλῶνι ἐλεύθερος. Ἔχαιρε δὲ ἐλπίζων
ὅτι Καλλιρρόη μενεῖ. Τῆς οὖν ὑστεραίας ἦλθεν ἐπὶ
τὰ βασίλεια, ζητῶν τὴν γυναῖκα. Κεκλεισμένα δὲ
ἰδὼν καὶ πολλοὺς ἐπὶ θύραις τοὺς φυλάσσοντας περιῄει
τὴν πόλιν ὅλην ἐξερευνώμενος καὶ συνεχῶς καθάπερ
ἐμμανὴς Πολυχάρμου τοῦ φίλου πυνθανόμενος
Μὴ εὑρὼν δὲ Καλλιρρόην
ἐζήτει Διονύσιον τὸν ἀντεραστὴν καὶ ἧκεν ἐπὶ τὴν
οἰκίαν τὴν ἐκείνου. Προῆλθεν οὖν τις ὥσπερ εὐκαίρως,
καὶ εἶπεν ἅπερ ἦν δεδιδαγμένος. Θέλων γὰρ ὁ
Διονύσιος ἀπελπίσαι Χαιρέαν τὸν Καλλιρρόης γάμον
καὶ μηκέτι μένειν τὴν δίκην, ἐπενόησέ τι τοιοῦτον.
Ἐξιὼν ἐπὶ τὴν μάχην κατέλιπε τὸν ἀπαγγελοῦντα
πρὸς Χαιρέαν ὅτι βασιλεὺς ὁ Περσῶν χρείαν ἔχων συμμάχων
πέπομφε Διονύσιον ἀθροῖσαι στρατιὰν ἐπὶ τὸν
Αἰγύπτιον καί, ἵνα πιστῶς αὐτῷ καὶ προθύμως ἐξυπηρετῆται,
Καλλιρρόην ἀπέδωκε. Ταῦτα ἀκούσας
Χαιρέας ἐπίστευσεν εὐθύς: εὐεξαπάτητον γὰρ ἄνθρωπος
δυστυχῶν.  Καταρρηξάμενος οὖν τὴν ἐσθῆτα
καὶ σπαράξας τὰς τρίχας, τὸ στέρνον ἅμα παίων ἔλεγεν
Πολύχαρμος δὲ ἰδὼν ἀπαρηγόρητον ἑαυτῷ τὴν
συμφορὰν καὶ ἀδύνατον σωθῆναι Χαιρέαν  ἔφη   εἶπε Χαιρέας   ἔφη Πολύχαρμος
Οὔπω πᾶν εἴρητο ἔπος καὶ Χαιρέας ἀνεβόησε
Καλλιρρόη δὲ ποῦ; τί γέγονεν; οὐ δήπου γὰρ
καὶ αὐτὴ στρατεύεται.
ἄπιστε Βαβυλών, κακὴ ξενοδόκε, ἐπ̓ ἐμοῦ δὲ
καὶ ἐρήμη. Ὦ καλοῦ δικαστοῦ: προαγωγὸς γέγονεν
ἀλλοτρίας γυναικός. Ἐν πολέμῳ γάμοι. Κἀγὼ μὲν
ἐμελέτων τὴν δίκην καὶ πάνυ ἐπεπείσμην δίκαια
ἐρεῖν: ἐρήμην δὲ κατεκρίθην καὶ Διονύσιος νενίκηκε
σιγῶν.  Ἀλλ̓ οὐδὲν ὄφελος αὐτῷ τῆς νίκης: οὐ
γὰρ ζήσεται Καλλιρρόη παρόντος διαζευχθεῖσα Χαιρέου,
καὶ τὸ πρῶτον ἐξηπάτησεν αὐτὴν τὸ δοκεῖν ἐμὲ
τεθνηκέναι. Τί οὖν ἐγὼ βραδύνω καὶ οὐκ ἀποσφάζω
πρὸ τῶν βασιλείων ἐμαυτόν, προσχέας τὸ αἷμα ταῖς
θύραις τοῦ δικαστοῦ; γνώτωσαν Πέρσαι καὶ Μῆδοι,
κῶς βασιλεὺς ἐδίκασεν ἐνταῦθα.
πάλαι
μὲν 
παρεμυθούμην σε, φίλτατε, καὶ πολλάκις
ἀποθανεῖν ἐκώλυσα, νῦν δέ μοι δοκεῖς καλῶς βεβουλεῦσθαι:
καὶ τοσοῦτον ἀποδέω τοῦ σε κωλύειν, ὥστε
καὶ αὐτὸς ἤδη συναποθανεῖν ἕτοιμος. Σκεψώμεθα
δὲ θανάτου τρόπον, ὅστις ἂν γένοιτο βελτίων: ὃν
γὰρ σὺ διανοῇ, φέρει μέν τινα φθόνον βασιλεῖ καὶ
πρὸς τὸ μέλλον αἰσχύνην, οὐ μεγάλην δὲ ἐκδικίαν ὧν
πεπόνθαμεν.  Δοκεῖ δέ μοι τὸν ἅπαξ ὑφ̓ ἡμῶν ὡρισμένον
θάνατον εἰς ἄμυναν καταχρήσασθαι τοῦ τυράννου:
καλὸν γὰρ λυπήσαντας αὐτὸν ἔργῳ ποιῆσαι
μετανοεῖν, ἔνδοξον καὶ τοῖς ὕστερον ἐσομένοις διήγημα
καταλείποντας ὅτι δύο Ἕλληνες ἀδικηθέντες
ἀντελύπησαν τὸν μέγαν βασιλέα καὶ ἀπέθανον ὡς
ἄνδρες.
Πῶς οὖν 
ἡμεῖς οἱ μόνοι
καὶ πένητες καὶ ξένοι τὸν κύριον τηλικούτων καὶ τοσούτων
ἐθνῶν καὶ δύναμιν ἔχοντα, ὅσην ἑωράκαμεν,
λυπῆσαι δυνάμεθα; τοῦ μὲν γὰρ σώματος αὐτῷ φυλακαὶ
καὶ προφυλακαί, κἂν ἀποκτείνωμεν δέ τινα τῶν
ἐκείνου, κἂν ἐμπρήσωμέν τι τῶν ἐκείνου κτημάτων,
οὐκ αἰσθήσεται τῆς βλάβης.
Ὀρθῶς ἂν 
ταῦτα ἔλεγες, εἰ μὴ πόλεμος ἦν: νῦν δὲ
ἀκούομεν Αἴγυπτον μὲν ἀφεστάναι, Φοινίκην δὲ
ἑαλωκέναι, Συρίαν δὲ κατατρέχεσθαι. Βασιλεῖ δὲ ὁ
πόλεμος ἀπαντήσει καὶ πρὸ τοῦ διαβῆναι τὸν Εὐφράτην.
Οὐκ ἐσμὲν οὖν οἱ δύο μόνοι, τοσούτους δὲ
ἔχομεν συμμάχους, ὅσους ὁ Αἰγύπτιος ἄγει, τοσαῦτα
ὅπλα, τοσαῦτα χρήματα, τοσαύτας τριήρεις. Χρησώμεθα
ἀλλοτρίᾳ δυνάμει πρὸς τὴν ὑπὲρ ἑαυτῶν ἄμυναν.
σπεύδωμεν, ἀπίωμεν. Δίκας ἐν τῷ πολέμῳ
λήψομαι παρὰ τοῦ δικαστοῦ. 
