Μηδὲν οὖν καταπλαγεὶς ἐκεῖνος 
φησί, 
Ταῦτα εἰπὼν ἐσίγησεν: ἅπαντες δὲ εἰς Διονύσιον
ἀπέβλεψαν θέλοντες μαθεῖν, αἱρέσεως αὐτῷ
προτεθείσης, πότερον ἀφίσταται τῆς κατηγορίας ἢ
βεβαίως ἐμμένει. Τὸ γὰρ αἰνιττόμενον ὑπὸ Μιθριδάτου
τί ποτε ᾖν αὐτοὶ μὲν οὐ συνίεσαν, Διονύσιον
δὲ ὑπελάμβανον εἰδέναι. Κἀκεῖνος δὲ ἠγνόει, μηδέποτ̓
ἂν ἐλπίσας ὅτι Χαιρέας ζῇ.  Ἔλεγεν οὖν 
φησὶν 
Ἔνθεν ἑλὼν ὁ Μιθριδάτης φωνὴν ἐπῆρε καὶ
ὥσπερ ἐπὶ θειασμὸν  φησὶ 
δέομαί σου 
βασιλεῦ, δίκαιος γὰρ εἶ καὶ φιλάνθρωπος, μὴ
καταγνῷς μου, πρὶν ἀκούῃς τῶν λόγων ἑκατέρωθεν,
μηδὲ ἄνθρωπος Ἕλλην, πανούργως συνθεὶς κατ̓
ἐμοῦ ψευδεῖς διαβολάς, πιθανώτερος γένηται παρὰ
σοὶ τῆς ἀληθείας.  Συνίημι δὲ ὅτι βαρεῖ με πρὸς
ὑποψίαν τὸ κάλλος τῆς γυναικός: οὐδενὶ γὰρ ἄπιστον
φαίνεται θελῆσαί τινα Καλλιρρόην διαφθεῖραι. Ἐγὼ
δὲ καὶ τὸν ἄλλον βίον ἔζησα σωφρόνως καὶ πρώτην
ταύτην ἔσχηκα διαβολήν: εἰ δέ γε καὶ ἀκόλαστος καὶ
ἀσελγὴς ἐτύγχανον, ἐποίησεν ἄν με βελτίω τὸ παρὰ
σοῦ τοσαύτας πόλεις πεπιστεῦσθαι.  Τίς οὕτως ἐστὶν
ἀνόητος, ἵνα ἕληται τὰ τηλικαῦτα ἀγαθὰ μιᾶς ἡδονῆς
ἕνεκεν ἀπολέσαι καὶ ταύτης αἰσχρᾶς; εἰ δὲ ἄρα τι καὶ
συνῄδειν ἐμαυτῷ πονηρόν, ἐδυνάμην καὶ παραγράψασθαι
τὴν δίκην: Διονύσιος γὰρ οὐχ ὑπὲρ γυναικὸς
ἐγκαλεῖ κατὰ νόμους αὐτῷ γαμηθείσης, ἀλλὰ
πωλουμένην ἠγόρασεν αὐτήν: ὁ δὲ τῆς μοιχείας νόμος
οὐκ ἔστιν ἐπὶ δούλων.  Ἀναγνώτω σοι πρῶτον τὸ
γραμματεῖον τῆς ἀπελευθερώσεως, εἶτα τότε γάμον
εἰπάτω. Γυναῖκα τολμᾷς ὀνομάζειν, ἣν ἀπέδοτό σοι
ταλάντου Θήρων ὁ λῃστής, κἀκεῖνος ἁρπάσας ἐκ τάφου;
῾Ἀλλἂ φὴς ῾ἐλευθέραν οὖσαν ἐπριάμην.᾿ Οὐκοῦν
ἀνδραποδιστὴς εἶ σὺ καὶ οὐκ ἀνήρ. Πλὴν ὡς ἀνδρὶ
νῦν ἀπολογήσομαι.  Γάμον νόμιζε τὴν πρᾶσιν καὶ
προῖκα τὴν τιμήν: Μιλησία σήμερον ἡ Συρακουσία
δοξάτω. Μάθε, δέσποτα, ὅτι Διονύσιον οὔτε ὡς
ἄνδρα οὔτε ὡς κύριον ἠδίκηκα. Πρῶτον μὲν γὰρ οὐ
γενομένην, ἀλλ̓ ὡς μέλλουσαν μοιχείαν ἐγκαλεῖ, καὶ
πρᾶξιν οὐκ ἔχων εἰπεῖν: ἀναγινώσκει γραμματεῖα
κενά.  Τὰς δὲ τιμωρίας οἱ νόμοι τῶν ἔργων λαμβάνουσι.
Προφέρεις ἐπιστολήν. Ἐδυνάμην εἰπεῖν ῾οὐ
γέγραφα: χεῖρα ἐμὴν οὐκ ἔχεις: Καλλιρρόην Χαιρέας
ζητεῖ: κρῖνε τοίνυν μοιχείας ἐκεῖνον.᾿ ῾Ναἲ
φής: ῾ἀλλὰ Χαιρέας μὲν τ̣̣̔̓θνηκε, σὺ δ̓ ὀνόματι τοῦ
νεκροῦ τὴν γυναῖκά μου διέφθειρας.᾿ Προκαλῇ με,
Διονύσιε, πρόκλησιν οὐδαμῶς  συμφέρουσαν.
Μαρτύρομαι: φίλος εἰμί σου καὶ ξένος. Ἀπόστηθι
τῆς κατηγορίας: συμφέρει σοι. Βασιλέως δεήθητι
παραπέμψαι τὴν δίκην. Παλινῳδίαν εἰπὲ ῾Μιθριδάτης
οὐδὲν ἀδικεῖ: μάτην ἐμεμψάμην αὐτόν.᾿ Ἂν δὲ
ἐπιμείνῃς, μετανοήσεις: κατὰ σαυτοῦ τὴν ψῆφον
οἴσεις. Προλέγω σοι, Καλλιρρόην ἀπολεῖς. Οὐκ
ἐμὲ βασιλεὺς ἀλλὰ δὲ μοιχὸν εὑρήσει.
σοι 
εἰπὲ 
ὅ τι ποτὲ καὶ θέλεις: οὐδὲ γὰρ ἐξαπατήσεις
με σοφίσμασι καὶ  ἀξιοπίστοις ἀπειλαῖς, οὐδ̓
εὑρεθήσεταί ποτε Διονύσιος συκοφαντῶν.
οὐκ 
θεοὶ 
βασίλειοι ἐπουράνιοί
τε καὶ ὑποχθόνιοι, βοηθήσατε ἀνδρὶ ἀγαθῷ,
πολλάκις ὑμῖν εὐξαμένῳ δικαίως καὶ θύσαντι μεγαλοπρεπῶς:
ἀπόδοτέ μοι τὴν ἀμοιβὴν τῆς εὐσεβείας
συκοφαντουμένῳ: χρήσατέ μοι κἂν εἰς τὴν δίκην
Χαιρέαν. Φάνηθι, δαῖμον ἀγαθέ: καλεῖ σε ἡ σὴ
Καλλιρρόη: μεταξὺ δὲ ἀμφοτέρων, ἐμοῦ τε καὶ Διονυσίου
στὰς εἶπον βασιλεῖ τίς ἐστιν ἐξ ἡμῶν μοιχός.
