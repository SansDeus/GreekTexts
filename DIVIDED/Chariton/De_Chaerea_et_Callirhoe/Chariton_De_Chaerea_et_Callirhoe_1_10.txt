Ἐπεὶ δὲ ἐνέπλησαν τὸν κέλητα τῶν λαφύρων,
ἐκέλευσεν ὁ Θήρων τὸν φύλακα μικρὸν ἀποστῆναι
μετὰ τῆς γυναικός: εἶτα βουλὴν προύθηκε περὶ αὐτῆς.
Ἐγένοντο δὲ αἱ γνῶμαι διάφοροι καὶ ἀλλήλαις
ὑπεναντίαι.  Πρῶτος γάρ τις εἶπεν 
Ἔτι δὲ αὐτοῦ λέγοντος ἕτερος ἀντεῖπεν 
Πολλῶν δὲ τούτοις συντιθεμένων οὐδετέρᾳ
γνώμῃ Θήρων ἐπεψήφισε.  εἶπε 
ἐφ̓ ἕτερα μὲν
ἤλθομεν, ὦ συστρατιῶται, βέλτιον δὲ τὸ παρὰ τῆς
τύχης ἀποβέβηκε: χρησώμεθα αὐτῷ: δυνάμεθα γὰρ
ἀκινδύνως εἰργάσθαι. Δοκεῖ δή μοι τὰ μὲν ἐντάφια
κατὰ χώραν ἐᾶν, ἀποδοῦναι δὲ τὴν Καλλιρρόην ἀνδρὶ
καὶ πατρί, φήσαντας ὅτι προσωρμίσθημεν τῷ
τόπῳ κατὰ συνήθειαν ἁλιευτικήν, ἀκούσαντες δὲ
φωνὴν ἠνοίξαμεν κατὰ φιλανθρωπίαν, ἵνα σώσωμεν
τὴν ἔνδον ἀποκεκλεισμένην.  Ὁρκίσωμεν δὲ τὴν
γυναῖκα πάντα ἡμῖν μαρτυρεῖν. Ἡδέως δὲ ποιήσει.
χάριν ὀφείλουσα τοῖς εὐεργέταις, δἰ ὧν ἐσώθη. Πόσης
οἴεσθε χαρᾶς ἐμπλήσομεν τὴν ὅλην Σικελίαν;
πόσας ληψόμεθα δωρεάς; ἅμα δὲ καὶ πρὸς ἀνθρώπους
δίκαια καὶ πρὸς θεοὺς ὅσια ταῦτα ποιήσομεν.
ἄκαιρε
καὶ ἀνόητε, νῦν ἡμᾶς κελεύεις φιλοσοφεῖν; ἆρά γε
τὸ τυμβωρυχεῖν ἡμᾶς ἐποίησε χρηστούς; ἐλεήσομεν
ἣν οὐκ ἠλέησεν ἴδιος ἀνὴρ ἀλλ̓ ἀπέκτεινεν; οὐδὲν
γὰρ ἠδίκηκεν ἡμᾶς: ἀλλ̓ ἀδικήσει τὰ μέγιστα. Πρῶτον
μὲν γάρ, ἂν ἀποδῶμεν αὐτὴν τοῖς προσήκουσιν,
ἄδηλον ἣν ἕξουσι γνώμην περὶ τοῦ γεγονότος, καὶ
ἀδύνατον μὴ ὑποπτευθῆναι τὴν αἰτίαν, δἰ ἣν ἤλθομεν
ἐπὶ τὸν τάφον. Ἐὰν δὲ καὶ χαρίσωνται τὴν τιμωρίαν
ἡμῖν οἱ τῆς γυναικὸς συγγενεῖς, ἀλλ̓ οἱ ἄρχοντες
καὶ ὁ δῆμος αὐτὸς οὐκ ἀφήσει τυμβωρύχους
ἄγοντας καθ̓ αὑτῶν τὸ φορτίον. Τάχα δέ τις ἐρεῖ
λυσιτελέστερον εἶναι πωλῆσαι τὴν γυναῖκα: τιμὴν
γὰρ εὑρήσειν διὰ τὸ κάλλος. Ἔχει δὲ καὶ τοῦτο κίνδυνον.
Ὁ μὲν γὰρ χρυσὸς οὐκ ἔχει φωνήν, οὐδὲ ὁ
ἄργυρος ἐρεῖ πόθεν αὐτὸν εἰλήφαμεν. Ἔξεστιν ἐπὶ
τούτοις πλάσασθαι καὶ διήγημα. Φορτίον δὲ ἔχον
ὀφθαλμούς τε καὶ ὦτα καὶ γλῶσσαν τίς ἂν ἀποκρύψαι
δύναιτο; καὶ γὰρ οὐδὲ ἀνθρώπινον τὸ κάλλος, ἵνα
λάθωμεν. Ὅτε δούλην ἐροῦμεν τίς αὐτὴν ἰδὼν τούτῳ
πιστεύσει; Φονεύσωμεν οὖν αὐτὴν ἐνθάδε, καὶ μὴ
περιαγάγωμεν καθ̓ αὑτῶν τὸν κατήγορον.
Σὺ μὲν γὰρ 
κίνδυνον
ἐπάγεις, σὺ δὲ κέρδος ἀπολλύεις. Ἐγὼ δὲ
ἀποδώσομαι τὴν γυναῖκα μᾶλλον ἢ ἀπολῶ: πωλουμένη
μὲν γὰρ σιγήσει διὰ τὸν φόβον, πραθεῖσα δὲ
κατηγορείτω τῶν μὴ παρόντων. Ἀλλ̓ ἐμβαίνετε:
πλέωμεν: ἤδη γάρ ἐστι πρὸς ἡμέραν. 
