οὕτω μεντἂν εἶεν οἰκέται καὶ ὁπόσους 
τῶν αἰχμαλώτων λυτρούμεθα. καίτοι καὶ
οἱ νόμοι τούτοις ἀποδεδώκασι τὴν ἐλευθερίαν
σωθεῖσιν οἴκαδε, καὶ ἡμεῖς αὐτοὺς ἀπολυτρούμεθα,
οὐχ ἵνα δουλεύσωσιν, ἀλλ̓ ἵνα ὦσιν ἐλεύθεροι.
ὁρᾷς ὡς οὐχ ἱκανόν ἐστιν ἀργύριον καταβαλεῖν ἐς
τὸ ἀποφῆναι τὸν λυτρωθέντα δοῦλον, ἀλλ̓ ἐκεῖνός
ἐστιν ὡς ἀληθῶς δοῦλος, οὗ κύριός ἐστιν ἕτερος
προσαναγκάσαι πράττειν ὅ, τι ἂν κελεύῃ, καὶ μὴ
βουλόμενον κόλασαι καί, τὸ λεγόμενον ὑπὸ τοῦ ποιητοῦ,
κακαῖς ὀδύνῃσι πελάζειν;
