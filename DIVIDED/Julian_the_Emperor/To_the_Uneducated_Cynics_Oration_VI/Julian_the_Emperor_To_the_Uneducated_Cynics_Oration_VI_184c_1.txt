ἐπιστήμῃ γὰρ ἡμῶν οἱ θεοὶ διαφέρουσιν. ἡγεῖται 
γὰρ ἴσως καὶ αὐτοῖς τῶν καλῶν τὸ αὑτοὺς γινώσκειν:
ὅσῳ δὴ κρείττονες ἡμῶν εἰσι τὴν οὐσίαν,
τοσούτῳ γνόντες ἑαυτοὺς ἴσχουσι βελτιόνων γνῶσιν.
μηδεὶς οὖν ἡμῖν τὴν φιλοσοφίαν εἰς πολλὰ
διαιρείτω μηδὲ εἰς πολλὰ τεμνέτω, μᾶλλον δὲ μὴ
πολλὰς ἐκ μιᾶς ποιείτω. ὥσπερ γὰρ ἀλήθεια μία,
οὕτω δὲ καὶ φιλοσοφία μία: θαυμαστὸν δὲ οὐδέν,
εἰ κατ̓ ἄλλας καὶ ἄλλας ὁδοὺς ἐπ̓ αὐτὴν πορευόμεθα.
