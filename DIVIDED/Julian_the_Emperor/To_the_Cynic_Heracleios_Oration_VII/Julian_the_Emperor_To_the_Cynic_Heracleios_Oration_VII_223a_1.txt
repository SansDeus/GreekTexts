Αἴτιαι μὲν οὖν αὗται τοῦ τὴν τελεστικὴν καὶ 
μυσταγωγὸν φιλοσοφίαν τὰ μὲν ῥήματα παντὸς
μᾶλλον εὐαγῆ καὶ σεμνὰ προφέρεσθαι, κατὰ δὲ
τὴν διάνοιαν ἀλλοιοτέραν ποιεῖσθαι τὴν ἐξήγησιν
τῶν τοιούτων. ὁ δὲ τῆς τῶν ἠθῶν ἐπανορθώσεως
ἕνεκα τοὺς λόγους πλάττων καὶ μύθους παράγων
δράτω τοῦτο μὴ πρὸς ἄνδρας, ἀλλὰ πρὸς παῖδας
ἤτοι καθ̓ ἡλικίαν ἢ τῷ φρονεῖν, πάντως δὲ τῶν
λόγων τούτων δεομένους. εἰ μὲν οὖν ἡμεῖς σοι
