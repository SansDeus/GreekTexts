Καὶ ἐπιστραφήσῃ τῇ διανοίᾳ
σου, ὅτι κύριος ὁ θεός σου οὗτος θεὸς ἐν τῷ
οὐρανῷ ἄνω καὶ ἐπὶ τῆς γῆς κάτω καὶ οὐκ ἔστι
πλὴν αὐτοῦ.  καὶ πάλιν:  Ἄκουε, Ἰσραήλ,
κύριος ὁ θεὸς ἡμῶν κύριος εἷς ἐστι.  καὶ πάλιν:
Ἴδετε, ὅτι ἐγώ εἰμι καὶ οὐκ ἔστι θεὸς πλὴν ἐμοῦ. 
ταῦτα μὲν οὗν ὁ Μωυσῆς ἕνα διατεινόμενος
μόνον εἶναι θεόν. ἀλλ̓ οὗτοι τυχὸν ἐροῦσιν:
οὐδὲ ἡμεῖς δύο λέγομεν οὐδὲ τρεῖς. ἐγὼ δὲ
λέγοντας μὲν αὐτοὺς καὶ τοῦτο δείξω, μαρτυρόμενος
Ἰωάννην λέγοντα:  Ἐν ἀρχῇ ἦν ὁ λόγος
