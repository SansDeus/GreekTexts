τούτων τοίνυν ἕκαστον εἰ μὴ μῦθος ἔχων θεωρίαν
ἀπόρρητον εἴη, ὅπερ ἐγὼ νενόμικα, πολλῆς γέμουσιν
οἱ λόγοι περὶ τοῦ θεοῦ βλασφημίας. τὸ
γὰρ ἀγνοῆσαι μέν, ὡς ἡ γινομένη βοηθὸς αἰτία
τοῦ πτώματος ἔσται καὶ τὸ ἀπαγορεῦσαι καλοῦ
καὶ πονηροῦ γνῶσιν, ὃ μόνον ἔοικε συνέχειν τὸν
νοῦν τὸν ἀνθρώπινον, καὶ πρόσετι τὸ ζηλοτυπῆσαι,
μὴ τοῦ ξύλου τῆς ζωῆς μεταλαβὼν ἄνθρωπος
ἀθάνατος ἐκ θνητοῦ γένηται, φθονεροῦ καὶ βασκάνου λίαν ἐστίν.
