Ὑπὲρ δὲ ὧν ἀπορῆσαί μοι πρὸς τὴν ἐπιστολὴν 
τὴν σὴν παρέστη, ὦ φίλη κεφαλὴ καὶ πάσης
ἔμοιγε τιμῆς ἀξία, βούλομαι δηλῶσαι: σαφέστερον
γάρ πως ὑπὲρ αὐτῶν ἐπιθυμῶ μαθεῖν. ἔφησθα
ὅτι τὸν ἐν τῇ πράξει παρὰ τὸν φιλόσοφον ἐπαινεῖς
βίον, καὶ τὸν Ἀριστοτέλη τὸν σοφὸν ἐκάλεις
μάρτυρα, τὴν εὐδαιμονίαν ἐν τῷ πράττειν εὖ τιθέμενον,
καὶ τὴν διαφορὰν σκοποῦντα τοῦ τε πολιτικοῦ
βίου καὶ τῆς ἐν τῇ θεωρίᾳ ζωῆς, διαπορεῖν
ἄττα περὶ αὐτῶν, καὶ τὴν μὲν θεωρίαν ἐν ἄλλοις
προτιμᾶν, ἐπαινεῖν δὲ ἐνταῦθα τοὺς τῶν καλῶν
