οὓς λέγεις Ἀδώνιδος κήπους; οὓς αἱ γυναῖκες, ἔφη, 
τῷ τῆς Ἀφροδίτης ἀνδρὶ φυτεύουσιν ὀστρακίοις
ἐπαμησάμεναι γῆν λαχανίαν: χλοήσαντα δὲ
ταῦτα πρὸς ὀλίγον αὐτίκα ἀπομαραίνεται. καὶ
ὁ Κωνσταντῖνος ἠρυθρίασεν, ἄντικρυς ἐπιγνοὺς
τοιοῦτον τὸ ἑαυτοῦ ἔργον.
Ἡσυχίας δὲ γενομένης οἱ μὲν ἐῴκεσαν περιμένειν,
ὅτῳ θήσονται τὴν ὑπὲρ τῶν πρωτείων οἱ θεοὶ
ψῆφον: οἱ δ̓ ᾤοντο δεῖν τὰς προαιρέσεις εἰς τοὐμφανὲς
