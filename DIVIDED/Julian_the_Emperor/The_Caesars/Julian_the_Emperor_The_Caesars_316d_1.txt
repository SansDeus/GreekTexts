οἱ ἐμοὶ τεθαυμάκασιν ἔγγονοι, ὥστε μόνον αὐτὸν 
ἐκ πάντων, ὅσοι γεγόνασιν ἡγεμόνες ξένοι, ὀνομάζουσι
καὶ νομίζουσι μέγαν. οὐ μὴν ἔτι καὶ
τῶν παῤ ἑαυτοῖς γεγονότων οἴονται μείζονα τοῦτον,
ἴσως μὲν ὑπὸ φιλαυτίας τι παθόντες, ἴσως δὲ
καὶ οὕτως ἔχον: εἰσόμεθα δὲ αὐτίκα μάλα τῶν
ἀνδρῶν ἀποπειρώμενοι. ταῦτα μάλιστα λέγων ὁ
Κυρῖνος ἠρυθρία, καὶ δῆλος ἦν ἀγωνιῶν ὑπὲρ τῶν
ἀπογόνων τῶν ἑαυτοῦ, μή που τὰ δευτερεῖα λαβόντες οἴχωνται.
