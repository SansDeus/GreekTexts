πάντων ἥκιστα ἀξίου τούτου τυγχάνειν
ὄντος; καίτοι ἐγὼ μέν, κἂν μὴ πλεονάκις γράφω,
δίκαιός εἰμι συγγνώμης παρὰ σοῦ τυγχάνειν: οὐ
τῆς ἀσχολίας ἣν ἐν χερσὶν ἔχω φαίην ἄν: μὴ
γὰρ οὕτω πράξαιμι κακῶς, ὡς μὴ καὶ ἀσχολίας
ἁπάσης, καθά φησι Πίνδαρος, τὸ κατὰ σὲ κρεῖττον
ἡγεῖσθαι: ἀλλ̓ ὅτι πρὸς ἄνδρα τηλικοῦτον,
οὗ καὶ μνησθῆναι φόβος, ὁ καὶ γράφειν κατοκνῶν
τοῦ πλέον ἢ προσήκει θαρροῦντός ἐστι σωφρονέστερος.
