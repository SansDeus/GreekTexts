τὸ τυχεῖν δικαστοῦ κρίνειν τε ἐθέλοντος καὶ δυναμένου
καλῶς: ὁπότερον γὰρ ἂν ἀπῇ τούτων,
ἐξαπατηθέντος ἢ καταπροδόντος αὐτοῦ τὸ δίκαιον
οἴχεσθαι πάντως ἀνάγκη. ἀλλ̓ ἐπειδὴ νῦν ἡμῖν
τὰ μὲν τῶν δικαστῶν ὑπάρχει κατ̓ εὐχάς, λέγειν
δ̓ οὐκ ἔνι μὴ τότε ἐφέντας, ἀξιοῦσι τοῦτο πρῶτον
αὐτοῖς ἀνεθῆναι, καὶ μὴ τὴν ἀπραγμοσύνην τοῦ
τότε συνειπόντος τῇ πόλει καὶ τὴν δίκην ἐπιτροπεύσαντος
αἰτίαν αὐτῇ γενέσθαι εἰς τὸν ἔπειτα
αἰῶνα βλάβης τοσαύτης.
