καὶ χρυσίου πλῆθος ἄφατον εἰσκομίζειν τοῖς
τοῦ ταμιείου λόγοις: ὧν πολλὰ μὲν αὐτοψεὶ
ἐθεώρουν, πλείονα δὲ τούτων ἔμαθον εὑρὼν τὰ
βρέβια τὰ καθ̓ ὑμῶν φυλαττόμενα: ἔτι δὲ καὶ
μέλλουσαν πάλιν εἰσφορὰν καθ̓ ὑμῶν προστάττεσθαι
εἶρξα, καὶ τὸ τῆς τοιαύτης δυσφημίας
ἀσέβημα ἐνταῦθα ἐβιασάμην στῆσαι, καὶ πυρὶ
παρέδωκα τὰ βρέβια τὰ καθ̓ ὑμῶν ἐν τοῖς ἐμοῖς
σκρινίοις ἀποκείμενα, ὡς μηκέτι δύνασθαι καθ̓
ὑμῶν τινὰ τοιαύτην ἀκοντίζειν ἀσεβείας φήμην.
