ἀλλ̓ ἐγὼ μέν οἶμαι λαλίστερος διὰ σὲ καὶ τῶν
Ἀττικῶν ἀποπεφάνθαι τεττίγων. ὑπὲρ δὲ ὧν
εἰς ἐμὲ πεπαρῴνηκας, ἐπιθήσω σοι δίκην τὴν
πρέπουσαν, ἐθελόντων θεῶν καὶ τῆς δεσποίνης
Ἀδραστείας. τίς οὖν ἡ δίκη καὶ τί μάλιστα τὸ
δυνάμενόν σου τὴν γλῶτταν καὶ τὴν διάνοιαν
ὀδυνῆσαι; ὡς ἐλάχιστα πειράσομαι διά τε τῶν
λόγων καὶ διὰ τῶν ἔργων ἐξαμαρτὼν μὴ παρασχέσθαι
σου τῇ κακηγόρῳ γλώττῃ πολλὴν
φλυαρίαν. καίτοι με οὐ λέληθεν, ὅτι καὶ τῆς
Ἀφροδίτης φασὶν ὑπὸ τοῦ Μώμου ἐσκῶφθαι
