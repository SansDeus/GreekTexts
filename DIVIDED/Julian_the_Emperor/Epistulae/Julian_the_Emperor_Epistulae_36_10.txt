οὑτωσὶ κοινὸς κεῖται νόμος: ὁ βουλόμενος δὲ
τῶν νέων φοιτᾶν οὐκ ἀποκέκλεισται. οὐδὲ γὰρ
οὐδὲ εὔλογον ἀγνοοῦντας ἔτι τοὺς παῖδας, ἐφ̓ ὅ
τι τρέπωνται, τῆς βελτίστης ἀποκλείειν ὁδοῦ,
φόβῳ δὲ καὶ ἄκοντας ἄγειν ἐπὶ τὰ πάτρια.
καίτοι δίκαιον ἦν, ὥσπερ τοὺς φρενιτίζοντας,
οὕτω καὶ τούτους ἄκοντας ἰᾶσθαι, πλὴν ἀλλὰ
συγγνώμην ὑπάρχειν ἅπασι τῆς τοιαύτης νόσου.
καὶ γὰρ, οἶμαι, διδάσκειν, ἀλλ̓ οὐχὶ κολάζειν χρὴ τοὺς ἀνοήτους.
