βασιλικαῖς παραβάλλεσθαι χορηγίαις: ἀλλ̓ ὅτε 
ἔτι ἐτύγχανον ἰδιώτης, σύνοιδα ἐμαυτῷ τοῦτο
ἀποβὰν πολλάκις. ἀπεσώθη μοι τέλειος ὁ κλῆρος
τῆς τήθης, ἐχόμενος ὑπ̓ ἄλλων βιαίως ἐκ βραχέων
ὧν εἶχον ἀναλίσκοντι τοῖς δεομένοις καὶ μεταδιδόντι.
Κοινωνητέον οὖν τῶν χρημάτων ἅπασιν ἀνθρώποις,
ἀλλὰ τοῖς μὲν ἐπιεικέσιν ἐλευθεριώτερον,
τοῖς δὲ ἀπόροις καὶ πένησιν ὅσον ἐπαρκέσαι τῇ
χρείᾳ. φαίην δ̓ ἄν, εἰ καὶ παράδοξον εἰπεῖν, ὅτι
καὶ τοῖς πονηροῖς ἐσθῆτος καὶ τροφῆς ὅσιον ἂν εἴη
