ὃν τρόπον εἰώθασιν ἐν ταῖς ἄλλαις πόλεσι τὰς
λεωφόρους οἱ ἐξοικοδομοῦντες ποιεῖν, ἀντὶ μὲν τῆς
κονίας πολὺν τὸν χοῦν ἐποικοδομοῦντες, πυκνοὺς
δὲ ὥσπερ ἐν τοίχῳ τιθέντες τοὺς λίθους. ἐπεὶ δὲ
διαβὰς μόλις ἦλθον εἰς τὸν πρῶτον σταθμόν,
ἐννέα που σχεδὸν ἦσαν ὧραι, καὶ ἐδεξάμην εἴσω
τῆς αὐλῆς τὸ πλεῖστον τῆς παῤ ὑμῖν βουλῆς. ἃ
δὲ διελέχθημεν πρὸς ἀλλήλους, ἴσως ἐπύθου:
μάθοις δ̓ ἂν καὶ ἡμῶν ἀκούσας, εἰ θεοὶ θέλοιεν.
