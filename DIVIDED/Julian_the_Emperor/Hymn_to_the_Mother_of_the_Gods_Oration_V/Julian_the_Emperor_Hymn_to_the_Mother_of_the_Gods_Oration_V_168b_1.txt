ἔξαρχον δὲ τῶν θείων γενῶν ἁπάντων οὐκ ἂν 
ἁμάρτοι τις αὐτὸν ὑπολαβών. ἡμίθεον δὲ διὰ
τοῦτο ὁ μῦθός φησι, τὴν πρὸς τοὺς ἀτρέπτους
αὐτοῦ θεοὺς ἐνδεικνύμενος διαφοράν. δορυφοροῦσι
γὰρ αὐτὸν παρὰ τῆς Μητρὸς δοθέντες οἱ
Κορύβαντες, αἱ τρεῖς ἀρχικαὶ τῶν μετὰ θεοὺς
κρεισσόνων γενῶν ὑποστάσεις. ἄρχει δὲ καὶ τῶν
λεόντων, οἳ τὴν ἔνθερμον οὐσίαν καὶ πυρώδη
κατανειμάμενοι μετὰ τοῦ σφῶν ἐξάρχου λέοντος
αἴτιοι τῷ πυρὶ μὲν πρώτως, διὰ δὲ τῆς ἐνθένδε
