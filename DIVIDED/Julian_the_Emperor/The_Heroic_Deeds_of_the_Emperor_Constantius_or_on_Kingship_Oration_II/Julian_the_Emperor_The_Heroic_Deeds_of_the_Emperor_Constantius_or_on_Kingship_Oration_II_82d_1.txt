εἰ γὰρ δὴ καὶ ἐπὶ τῶν ἄλλων εἰκὸς ἦν ἐξαπατηθῆναι 
θεῶν ἢ δαιμόνων, σχήματα περιτιθέντας
ἀνθρώπινα καὶ μορφὰς τοιαύτας, ἀφανῆ μὲν
αἰσθήσει καὶ ἀνέφικτον κεκτημένων αὐτῶν φύσιν,
νῷ δὲ ἀκριβεῖ διὰ ξυγγένειαν μόλις προσπίπτουσαν:
οὔτι γε καὶ ἐπὶ τῶν ἐμφανῶν θεῶν τοῦτο
παθεῖν εὔλογον ἐκείνους, Ἡλίου μὲν ἐπιφημίζοντας
Αἰήτην υἱέα, Ἑωσφόρου δὲ ἕτερον, καὶ ἄλλους ἄλλων.
