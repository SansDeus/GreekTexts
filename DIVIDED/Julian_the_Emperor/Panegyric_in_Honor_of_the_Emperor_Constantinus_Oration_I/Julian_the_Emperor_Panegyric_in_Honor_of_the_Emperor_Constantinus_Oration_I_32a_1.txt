Θετταλικῇ πειθανάγκῃ, προσῆγέ σοι περιελόμενος 
τὴν ἁλουργίδα. οἷός τις ἐνταῦθα γέγονας τοσούτων
μὲν ἐθνῶν καὶ στρατοπέδων καὶ χρημάτων ἐν
ἡμέρᾳ μιᾷ γεγονὼς κύριος, τὸν πολέμιον δέ, εἰ καὶ
μὴ τοῖς ἔργοις, ἀλλὰ τῇ γνώμῃ φανέντα, τὴν
ἀρχὴν ἀφελόμενος καὶ τοῦ σώματος κρατήσας;
Ἆῤ οὐ τούτῳ μὲν ἄμεινον καὶ δικαιότερον
προσηνέχθης ἢ Κῦρος τῷ πάππῳ, τοῖς περὶ αὐτὸν
δὲ τὰς τιμὰς διεφύλαξας οὐδὲν οὐδενὸς ἀφελόμενος,
