Πότερον οὖν χρὴ τῶν ἀδικημάτων ἁπάντων 
μεμνῆσθαι ὧν εἴς τε τὸ κοινὸν καὶ κατ̓ ἰδίαν
ἔδρασε, κτείνας μὲν τὸν αὐτὸς αὑτοῦ δεσπότην:
ἀνδράποδον γὰρ ἦν τῶν ἐκείνου προγόνων, τῆς
ἀπὸ Γερμανῶν λείας λείψανον δυστυχὲς περισωζόμενον:
ἄρχειν δὲ ἡμῶν ἐπιχειρῶν, ᾧ μηδὲ
ἐλευθέρῳ προσῆκον ἦν νομισθῆναι μὴ τοῦτο παῤ
ὑμῶν λαβόντι: καὶ ὡς τοὺς ἐπὶ τοῦ στρατοπέδου
ξυνδῶν καὶ ἀποκτιννὺς καὶ δουλεύων αἰσχρῶς τῷ
πλήθει καὶ κολακεύων τὴν εὐταξίαν διέφθειρε:
