ἐκείνης ἔργα γενέσθαι λέγουσι. Νίτωκρις δὲ 
ταύτης νεωτέρα καὶ Ῥοδογούνη καὶ Τώμυρις καὶ
μυρίος δή τις ἐπιρρεῖ γυναικῶν ὄχλος ἀνδριζομένων
οὐ λίαν εὐπρεπῶς. τινὰς δὲ ἤδη διὰ τὸ
κάλλος περιβλέπτους καὶ ὀνομαστὰς γενομένας
οὐ σφόδρα εὐτυχῶς, ἐπειδὴ ταραχῆς αἴτιαι καὶ
πολέμων μακρῶν ἔθνεσι μυρίοις καὶ ἀνδράσιν, ὅσους
ἦν εἰκὸς ἐκ τοσαύτης χώρας ἀθροίζεσθαι, γενέσθαι
δοκοῦσιν, ὡς μεγάλων αἰτίας ὑμνοῦσι πράξεων.
