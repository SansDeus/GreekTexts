Δἰ ἔριδος
μέντοι ἐγένοντο Ῥοιώ τε καὶ Ἡμιθέα αἱ τοῦ Σταφύλου
τίς αὐτῶν μιχθείη τῷ ξένῳ: τοσοῦτος ἀμφοτέρας
κατέσχε πόθος. Λύρκος δὲ ἐπιγνοὺς τῇ
ὑστεραίᾳ οἷα ἐδεδράκει  καὶ  τὴν Ἡμιθέαν ὁρῶν συγκατακεκλιμένην
ἐδυσφόρει τε καὶ πολλὰ κατεμέμφετο
τὸν Στάφυλον, ὡς ἀπατεῶνα γενόμενον αὐτοῦ:
ὕστερον δέ, μηδὲν ἔχων ὅ τι ποιῇ, περιελόμενος τὴν
ζώνην δίδωσι τῇ κόρῃ κελεύων ἡβήσαντι τῷ παιδὶ
φυλάττειν, ὅπως ἔχῃ γνώρισμα, ὁπόταν ἀφίκοιτο
πρὸς τὸν πατέρα αὑτοῦ εἰς Καῦνον, καὶ ἐξέπλευσεν.
