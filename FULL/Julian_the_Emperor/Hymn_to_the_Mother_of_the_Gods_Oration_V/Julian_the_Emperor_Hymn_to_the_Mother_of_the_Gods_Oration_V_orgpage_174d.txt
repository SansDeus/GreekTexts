ἀπᾴδοντας πάντη τῆς ὑπὲρ θεῶν ἀληθοῦς ἅμα καὶ 
εὐαγοῦς ἐπιστήμης. ἀλλ̓ἔοικα γάρ, ὥσπερ οὐκ
ἔχων ὅ τι φῶ, κύκλῳ περιτρέχειν. ἐμοὶ δὲ πάρεστι
μὲν καὶ καθ̓ἕκαστον ἐπιόντι σαφεῖς καὶ τηλαυγεῖς
αἰτίας ἀποδοῦναι, τοῦ χάριν ἡμῖν οὐ
θέμις ἐστὶ προσφέρεσθαι ταῦτα, ὧν ὁ θεῖος εἴργει
θεσμός: καὶ ποιήσω δὲ αὐτὸ μικρὸν ὕστερον:
ἄμεινον δὲ νῦν ὥσπερ τύπους τινὰς προθεῖναι καὶ
κανόνας, οἶς ἑπόμενοι, κἄν τι πολλάκις ὑπὸ τῆς
σπουδῆς παρέλθῃ τὸν λόγον, ἕξομεν ὑπὲρ τούτων κρῖναι.
