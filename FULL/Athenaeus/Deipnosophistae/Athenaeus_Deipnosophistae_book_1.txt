Ἀθήναιος μὲν ὁ τῆς βίβλου πατήρ: ποιεῖται
δὲ τὸν λόγον πρὸς Τιμοκράτην: Δειπνοσοφιστὴς δὲ
ταύτῃ τὸ ὄνομα. ὑπόκειται δὲ τῷ λόγῳ Λαρήνσιος
Ῥωμαῖος, ἀνὴρ τῇ τύχῃ περιφανής, τοὺς κατὰ πᾶσαν
παιδείαν ἐμπειροτάτους ἐν   αὑτοῦ δαιτυμόνας
ποιούμενος: ἐν οἷς οὐκ ἔσθ᾽ οὗτινος τῶν καλλίστων
οὐκ ἐμνημόνευσεν. ἰχθῦς τε γὰρ τῇ βίβλῳ ἐνέθετο
καὶ τὰς τούτων χρείας καὶ τὰς τῶν ὀνομάτων ἀναπτύξεις καὶ λαχάνων γένη παντοῖα καὶ ζῴων παντοδαπῶν
καὶ ἄνδρας ἱστορίας συγγεγραφότας καὶ ποιητὰς καὶ
φιλοσόφους καὶ ὄργανα μουσικὰ καὶ σκωμμάτων εἴδη
μυρία καὶ ἐκπωμάτων διαφορὰς καὶ πλούτους βασιλέων διηγήσατο καὶ νηῶν μεγέθη καὶ ὅσα ἄλλα οὐδ᾽
ἂν εὐχερῶς ἀπομνημονεύσαιμι, ἢ ἐπιλίποι μ᾽ &lt;ἂν&gt; ἡ
ἡμέρα κατ᾽ εἶδος διεξερχόμενον. καί ἐστιν ἡ τοῦ λόγου  
οἰκονομία μίμημα τῆς τοῦ δείπνου πολυτελείας καὶ ἡ
τῆς βίβλου διασκευὴ τῆς ἐν τῷ δείπνῳ παρασκευῆς.
τοιοῦτον ὁ θαυμαστὸς οὗτος τοῦ λόγου οἰκονόμος
Ἀθήναιος ἥδιστον λογόδειπνον εἰσηγεῖται κρείττων τε
αὐτὸς ἑαυτοῦ γινόμενος, ὥσπερ οἱ Ἀθήνησι ῥήτορες,
ὑπὸ τῆς ἐν τῷ λέγειν θερμότητος πρὸς τὰ ἑπόμενα
τῆς βίβλου βαθμηδὸν ὑπεράλλεται. 
οἱ δ᾽ ἐν τῷ δείπνῳ δῆθεν ἐπιδημήσαντες δειπνοσοφισταὶ ἦσαν Μανσούριος, νόμων ἐξηγητὴς καὶ
πάσης παιδείας οὐ παρέργως ἐπιμέλειαν ποιούμενος,
μόνος ποιητής, ἀνὴρ καὶ κατὰ τὴν ἄλλην παιδείαν
οὐδενὸς δεύτερος καὶ τὴν ἐγκύκλιον οὐ παρέργως ἐζηλωκώς: ἕκαστον γὰρ ὧν ἐπεδείκνυτο ὡς μόνον τοῦτο
ἠσκηκὼς ἐφαίνετο, τοιαύτῃ πολυμαθείᾳ ἐκ παίδων
συνετράφη: ἰάμβων δὲ ἦν ποιητὴς οὐδενὸς δεύτερος,
φησί, τῶν μετ᾽ Ἀρχίλοχον ποιητῶν. παρῆν δὲ καὶ
Πλούταρχος καὶ Λεωνίδης ὁ Ἠλεῖος καὶ Αἰμιλιανὸς
ὁ Μαυρούσιος καὶ Ζωίλος, γραμματικῶν οἱ χαριέστατοι. φιλοσόφων δὲ παρῆσαν Ποντιανὸς καὶ Δημόκριτος οἱ Νικομηδεῖς, πολυμαθείᾳ πάντας ὑπερηκοντικότες, Φιλάδελφός τε ὁ Πτολεμαεύς, ἀνὴρ οὐ μόνον
ἐν φιλοσόφῳ θεωρίᾳ τεθραμμένος, ἀλλὰ καὶ κατὰ τὸν
ἄλλον βίον ἐξητασμένος. τῶν δὲ κυνικῶν εἷς ἦν ὃν
Κύνουλκον καλεῖ: ᾧ οὐ μόνον  
δύο κύνες ἀργοὶ εἵποντο 
οδ. 2.11 
, ὡς τῷ Τηλεμάχῳ ἐκκλησιάζοντι, ἀλλὰ
τῶν Ἀκταίωνος πολὺ πλείονες. ῥητόρων τε ἦν ἄγυρις  
τῶν κυνικῶν κατ᾽ οὐδὲν ἀπολειπομένη: ὧν κατέτρεχε
μετὰ καὶ τῶν ἄλλων ὅσοι τι ἐφθέγγοντο Οὐλπιανὸς
ὁ Τύριος, ὃς διὰ τὰς συνεχεῖς ζητήσεις, ἃς ἀνὰ πᾶσαν
ὥραν ποιεῖται ἐν ταῖς ἀγυιαῖς, περιπάτοις, βιβλιοπωλείοις, βαλανείοις, ἔσχεν ὄνομα τοῦ κυρίου διασημότερον Κειτούκειτος. οὗτος ὁ ἀνὴρ νόμον εἶχεν &lt;ἴδιον&gt;
μηδενὸς ἀποτρώγειν πρὶν εἰπεῖν ‘κεῖται ἢ οὐ κεῖται;᾽
οἷον εἰ κεῖται ὥρα ἐπὶ τοῦ τῆς ἡμέρας μορίου, &lt;εἰ ὁ
μέθυσος ἐπὶ ἀνδρός,&gt; εἰ ἡ μήτρα κεῖται ἐπὶ τοῦ ἐδωδίμου βρώματος, εἰ σύαγρος κεῖται τὸ σύνθετον ἐπὶ
τοῦ συός. ἰατρῶν δὲ παρῆσαν Δάφνος Ἐφέσιος, ἱερὸς
τὴν τέχνην καὶ κατὰ τὰ ἤθη, τῶν Ἀκαδημαικῶν λόγων
οὐ παρέργως ἁπτόμενος, Γαληνός τε ὁ Περγαμηνός,
ὃς τοσαῦτ᾽ ἐκδέδωκε συγγράμματα φιλόσοφά τε καὶ
ἰατρικὰ ὡς πάντας ὑπερβαλεῖν τοὺς πρὸ αὐτοῦ, καὶ
κατὰ τὴν ἑρμηνείαν οὐδενὸς ὢν τῶν ἀρχαίων ἀδυνατώτερος, Ῥουφῖνός τε ὁ Νικαεύς. μουσικὸς δὲ παρῆν
Ἀλκείδης ὁ Ἀλεξανδρεύς. καὶ ἦν ὁ κατάλογος οὗτος
στρατιωτικός, φησί ῾ π. 4 ε ',' μᾶλλον ἢ συμποτικός. 
δραματουργεῖ δὲ τὸν διάλογον ὁ Ἀθήναιος ζήλῳ
Πλατωνικῷ ῾ ξφ. πλατ. πηαεδ. ινιτ. ':' οὕτως γοῦν ἄρχεται:
‘αὐτός, ὦ Ἀθήναιε, μετειληφὼς τῆς καλῆς ἐκείνης 
συνουσίας τῶν νῦν ἐπικληθέντων δειπνοσοφιστῶν, ἥτις
ἀνὰ τὴν πόλιν πολυθρύλητος ἐγένετο, ἢ παρ᾽ ἄλλου
μαθὼν τοῖς ἑταίροις διεξῄεισ᾽; ‘αὐτός, ὦ Τιμόκρατες,  
μετασχών᾽. ‘ἆρ᾽ οὖν ἐθελήσεις καὶ ἡμῖν τῶν καλῶν
ἐπικυλικίων λόγων μεταδοῦναι—
τρὶς δ᾽ ἀπομαξαμένοισι θεοὶ διδόασιν ἄμεινον, 
ὥς πού φησιν ὁ Κυρηναῖος ποιητής ῾ ερατοστη. φρ. 37
ηιλλ '—᾽ἢ παρ᾽ ἄλλου τινὸς ἡμᾶς ἀναπυνθάνεσθαι δεῖ;᾽ 
εἶτα εἰσβάλλει μετ᾽ ὀλίγον εἰς τὸν τοῦ Λαρηνσίου ἔπαινον καὶ λέγει: ὃς ὑπὸ φιλοτιμίας πολλοὺς
τῶν ἀπὸ παιδείας συναθροίζων οὐ μόνον τοῖς ἄλλοις
ἀλλὰ καὶ λόγοις εἱστία, τὰ μὲν προβάλλων τῶν ἀξίων
ζητήσεως, τὰ δὲ ἀνευρίσκων, οὐκ ἀβασανίστως οὐδ᾽
ἐκ τοῦ παρατυχόντος τὰς ζητήσεις ποιούμενος, ἀλλ᾽
ὡς ἔνι μάλιστα μετὰ κριτικῆς τινος καὶ Σωκρατικῆς
ἐπιστήμης, ὡς πάντας θαυμάζειν τῶν ζητήσεων τὴν
τήρησιν. λέγει δ᾽ αὐτὸν καὶ καθεσταμένον ἐπὶ τῶν
ἱερῶν εἶναι καὶ θυσιῶν ὑπὸ τοῦ πάντα ἀρίστου βασιλέως Μάρκου καὶ μὴ ἔλαττον τῶν πατρίων τὰ τῶν
Ἑλλήνων μεταχειρίζεσθαι. καλεῖ δὲ αὐτὸν καὶ Ἀστεροπαῖόν τινα, ἐπ᾽ ἴσης ἀμφοτέρων τῶν φωνῶν προιστάμενον. λέγει δ᾽ αὐτὸν καὶ ἔμπειρον εἶναι ἱερουργιῶν
τῶν νομισθεισῶν ὑπό τε τοῦ τῆς πόλεως ἐπωνύμου
Ῥωμύλου καὶ Πομπιλίου Νουμᾶ καὶ ἐπιστήμονα νόμων πολιτικῶν. πάντα δὲ ταῦτα μόνον ἐξευρεῖν ἐκ
παλαιῶν ψηφισμάτων καὶ δογμάτων τηρήσεως, ἔτι δὲ
νόμων συναγωγῆς οὓς ἔτι διδάσκουσιν, ὡς τὰ Πινδάρου &lt;ὁ&gt; κωμῳδιοποιὸς Εὔπολίς φησιν ἤδη κατασεσιγασμένα ὑπὸ τῆς τῶν πολλῶν ἀφιλοκαλίας ῾ φρ. 366 κ '.'
ἦν δέ, φησί, καὶ βιβλίων κτῆσις αὐτῷ ἀρχαίων
Ἑλληνικῶν τοσαύτη ὡς ὑπερβάλλειν πάντας τοὺς ἐπὶ συναγωγῇ τεθαυμασμένους, Πολυκράτην τε τὸν Σάμιον
καὶ Πεισίστρατον τὸν Ἀθηναίων τυραννήσαντα Εὐκλείδην τε τὸν καὶ αὐτὸν Ἀθηναῖον καὶ Νικοκράτην
τὸν Κύπριον ἔτι τε τοὺς Περγάμου βασιλέας Εὐριπίδην τε τὸν ποιητὴν Ἀριστοτέλην τε τὸν φιλόσοφον
&lt;καὶ Θεόφραστον&gt; καὶ τὸν τὰ τούτων διατηρήσαντα
βιβλία Νηλέα: παρ᾽ οὗ πάντα, φησί, πριάμενος ὁ ἡμεδαπὸς βασιλεὺς Πτολεμαῖος, Φιλάδελφος δὲ ἐπίκλην,
μετὰ τῶν Ἀθήνηθεν καὶ τῶν ἀπὸ Ῥόδου εἰς τὴν καλὴν Ἀλεξάνδρειαν μετήγαγε. διόπερ ἐκεῖνα τῶν Ἀντιφάνους ἐρεῖ τις εἰς αὐτόν ῾ ιι 124 κ ':'
ἀεὶ δὲ πρὸς Μούσαισι καὶ λόγοις πάρει, 
ὅπου &lt;τι&gt; σοφίας ἔργον ἐξετάζεται. — 
ἀγλαίζεται δὲ καὶ 
μουσικᾶς ἐν ἀώτῳ: 
οἷα παίζομεν φίλαν 
ἄνδρες ἀμφὶ θαμὰ τράπεζαν, 
κατὰ τὸν Θηβαῖον μελοποιόν ῾ πινδ. ο ι 14 '.' καὶ ἐπὶ
τὰς ἑστιάσεις δὲ παρακαλῶν πατρίδα, φησί, τὴν Ῥώμην πᾶσιν ἀποφαίνει. τίς γὰρ τὰ οἴκοι ποθεῖ τούτῳ
ξυνὼν ἀναπεπταμένην ἔχοντι τοῖς φίλοις τὴν οἰκίαν;
κατὰ γὰρ τὸν κωμῳδιοποιὸν Ἀπολλόδωρον ῾ ιϝ 455 μ ':'
εἰς οἰκίαν ὅταν τις εἰσίῃ φίλου, 
ἔστιν θεωρεῖν, Νικοφῶν, τὴν τοῦ φίλου 
εὔνοιαν εὐθὺς εἰσιόντα τὰς θύρας. 
ὁ θυρωρὸς ἱλαρὸς πρῶτόν ἐστιν, ἡ κύων  
ἔσηνε καὶ προσῆλθ᾽, ὑπαντήσας δέ τις 
δίφρον εὐθέως ἔθηκε, κἂν μηδεὶς λέγῃ 
μηδέν. 
τοιούτους ἔδει καὶ τοὺς λοιποὺς εἶναι πλείους
ὡς τοῖς γε μὴ τοῦτο ποιοῦσιν ἐρεῖ τις ‘τί μικρολόγος
εἶ;᾽ —‘πλεῖαί τοι οἴνου κλισίαι: δαίνυ δαῖτα γέρουσι
θάλειαν: ἔοικέ τοι ῾ ι 70. 71. η 475 '.' τοιοῦτος ἦν τῇ μεγαλοψυχίᾳ ὁ μέγας Ἀλέξανδρος. Κόνων δὲ τῇ περὶ Κνίδον ναυμαχίᾳ νικήσας Λακεδαιμονίους καὶ τειχίσας
τὸν Πειραιᾶ ἑκατόμβην τῷ ὄντι θύσας καὶ οὐ ψευδωνύμως πάντας Ἀθηναίους εἱστίασεν. Ἀλκιβιάδης
δὲ Ὀλύμπια νικήσας ἅρματι πρῶτος καὶ δεύτερος καὶ
τέταρτος, εἰς ἃς νίκας καὶ Εὐριπίδης ἔγραψεν ἐπινίκιον ῾ ιι 266 β4 ',' θύσας Ὀλυμπίῳ Διὶ τὴν πανήγυριν
πᾶσαν εἱστίασε. τὸ αὐτὸ ἐποίησε καὶ Λεώφρων Ὀλυμπίασιν, ἐπινίκιον γράψαντος τοῦ Κείου Σιμωνίδου
῾ ξφ. βγκ αδ φρ. 7 '.' Ἐμπεδοκλῆς δ᾽ ὁ Ἀκραγαντῖνος ἵπποις
Ὀλύμπια νικήσας, Πυθαγορικὸς ὢν καὶ ἐμψύχων ἀπεχόμενος, ἐκ σμύρνης καὶ λιβανωτοῦ καὶ τῶν πολυτελεστάτων ἀρωμάτων βοῦν ἀναπλάσας διένειμε τοῖς εἰς
τὴν πανήγυριν ἀπαντήσασιν. ὁ δὲ Χῖος Ἴων τραγῳδίαν νικήσας Ἀθήνησιν ἑκάστῳ τῶν Ἀθηναίων ἔδωκε
Χίου κεράμιον.
τοῦ γάρ τις ἄλλου πρὸς θεῶν &lt;ἂν&gt; οὕνεκα 
εὔξαιτο πλουτεῖν εὐπορεῖν τε χρημάτων  
ἢ τοῦ δύνασθαι παραβοηθεῖν τοῖς φίλοις 
σπείρειν τε καρπὸν Χάριτος, ἡδίστης θεῶν; 
τοῦ μὲν πιεῖν γὰρ καὶ φαγεῖν τὰς ἡδονὰς
ἔχομεν ὁμοίας: οὐδὲ τοῖς λαμπροῖσι γὰρ 
δείπνοις τὸ πεινῆν παύεται, 
Ἀντιφάνης φησίν ῾ ιι 111 κ '.' 
ὅτι Ξενοκράτης ὁ Χαλκηδόνιος καὶ Σπεύσιππος
ὁ Ἀκαδημαικὸς καὶ Ἀριστοτέλης βασιλικοὺς νόμους
ἔγραψε. 
ἀλλὰ μὴν καὶ ὁ Ἀκραγαντῖνος Τελλίας, φιλόξενος
ὢν καὶ πάντας πολυωρῶν, πεντακοσίοις ἱππεῦσιν ἐκ
Γέλας ποτὲ καταλύσασιν ὡς αὐτὸν χειμῶνος ὥρᾳ ἔδωκεν ἑκάστῳ χιτῶνα καὶ ἱμάτιον. 
ὁ τρεχέδειπνος, φησί, σοφιστής. 
Κλέαρχός φησι ῾ φηγ ιι 308 ' 'Χάρμον τὸν Συρακούσιον εὐτρεπίσθαι στιχίδια καὶ παροιμίας εἰς ἕκαστον τῶν ἐν τοῖς δείπνοις παρατιθεμένων: εἰς μὲν τὸν
ἰχθύν:
ἥκω λιπὼν Αἰγαῖον ἁλμυρὸν βάθος ῾ ευρ. τρο. 1 ',' 
εἰς δὲ τοὺς κήρυκας:
χαίρετε, κήρυκες, Διὸς ἄγγελοι ῾ α 334 ',' 
εἰς δὲ τὴν χορδήν:
ἑλικτὰ κοὐδὲν ὑγιές ῾ ευρ. ανδρ. 448 ',' 
εἰς δὲ τὴν ὠνθυλευμένην τευθίδα:
σοφή, σοφὴ σύ ῾ ευρ. ανδρ. 245 ',' 
εἰς δὲ τὸ ἐν τοῖς ἑψητοῖς ὡραῖον:  
οὐκ ἀπ᾽ ἐμοῦ σκεδάσεις ὄχλον, 
εἰς δὲ τὴν ἀποδεδαρμένην ἔγχελυν:
οὐ προκαλυπτομένα βοστρυχώδεα ῾ ευρ. πηοεν. 1485 '.' 
τοιούτους πολλούς φησι τῷ Λαρηνσίου παρεῖναι δείπνῳ, ὥσπερ συμβολὰς κομίζοντας τὰ ἀπὸ τῶν στρωματοδέσμων γράμματα. φησὶ δὲ καὶ ὅτι ὁ Χάρμος
εἰς ἕκαστον τῶν παρατιθεμένων ἔχων τι πρόχειρον,
ὡς προείρηται ῾ λιττ. α ',' ἐδόκει τοῖς Μεσσηνίοις πεπαιδευμένος εἶναι, ὡς καὶ Καλλιφάνης ὁ τοῦ Παραβρύκοντος κληθεὶς ἀρχὰς ποιημάτων πολλῶν &lt;καὶ λόγων&gt;
ἐκγραψάμενος ἀνειλήφει μέχρι τριῶν καὶ τεσσάρων
στίχων, πολυμαθείας δόξαν προσποιούμενος. 
πολλοὶ δὲ καὶ ἄλλοι διὰ στόματος εἶχον τὰς ἐν
τῷ Σικελικῷ μυραίνας, τὰς πλωτὰς ἐγχέλεις, τῶν Παχυνικῶν θύννων τὰς ἠτριαίας, τοὺς ἐν Μήλῳ ἐρίφους,
τοὺς ἐν Σκιάθῳ κεστρέας: καὶ τῶν ἀδόξων δὲ τὰς
Πελωρίδας κόγχας, τὰς ἐκ Λιπάρας μαινίδας, τὴν Μαντινικὴν γογγυλίδα, τὰς ἐκ Θηβῶν βουνιάδας καὶ τὰ
παρ᾽ Ἀσκραίοις τεῦτλα. 
Κλεάνθης δὲ ὁ Ταραντῖνος, ὥς φησι Κλέαρχος
῾ φηγ ιι 309 ',' πάντα παρὰ τοὺς πότους ἔμμετρα ἔλεγε,
καὶ Πάμφιλος δὲ ὁ Σικελός, ὡς ταῦτα: ‘ἔγχει πιεῖν
μοι καὶ τὸ πέρδικος σκέλος.' ‘ἀμίδα δότω τις ἢ πλακοῦντά τις δότω.' 
τὸν βίον, φησίν, εὐσταθεῖς, οὐκ ἐγχειρογάστορες.  
‘γυργάθους ψηφισμάτων φέροντες,' Ἀριστοφάνης
φησίν ῾ φρ. 217 κ '.' 
ὅτι Ἀρχέστρατος ὁ Συρακούσιος ἢ Γελῷος ἐν
τῇ ὡς Χρύσιππος ἐπιγράφει Γαστρονομίᾳ, ὡς δὲ Λυγκεὺς καὶ Καλλίμαχος Ἡδυπαθείᾳ, ὡς δὲ Κλέαρχος
Δειπνολογίᾳ, ὡς δ᾽ ἄλλοι Ὀψοποιίᾳ—ἐπικὸν δὲ τὸ
ποίημα, οὗ ἡ ἀρχή ῾ φρ. 1 ριββ. ':'
ἱστορίης ἐπίδειγμα ποιούμενος Ἑλλάδι πάσῃ— 
φησί ῾ φρ. 61 ρ ':'
πρὸς δὲ μιᾷ πάντας δειπνεῖν ἁβρόδαιτι τραπέζῃ. 
ἔστωσαν δ᾽ ἢ τρεῖς ἢ τέσσαρες οἱ ξυνάπαντες 
ἢ τῶν πέντε γε μὴ πλείους: ἤδη γὰρ ἂν εἴη 
μισθοφόρων ἁρπαξιβίων σκηνὴ στρατιωτῶν. 
ἀγνοεῖ δ᾽ ὅτι οἱ ἐν τῷ Πλάτωνος συσσιτίῳ ὀκτὼ καὶ
εἴκοσι ἦσαν.
οὗτοι δὲ &lt;πρὸς&gt; τὰ δεῖπνα τῶν ἐν τῇ πόλει 
ἀφορῶσιν &lt;ἀεὶ&gt; καὶ πέτονται δεξιῶς 
ἐπὶ ταῦτ᾽ ἄκλητοι, 
Ἀντιφάνης φησί ῾ ιι 112 κ ',' καὶ ἐπάγει:
οὓς ἔδει 
τὸν δῆμον ἐκ κοινοῦ τρέφειν, ἀεί θ᾽ ὅπερ 
Ὀλυμπίασί φασι ταῖς μυίαις ποιεῖν, 
βοῦν τοῖς ἀκλήτοις προκατακόπτειν πανταχοῦ. — 
τὰ μὲν θέρεος, τὰ δὲ γίνεται ἐν χειμῶνι, 
φησὶν ὁ Συρακούσιος ποιητής ῾ τηεοξρ. χι 58 ':' οὐχ
ἅμα μὲν οὖν πάντα παρασκευάζεσθαι δυνατόν, λέγεσθαι δὲ ῥᾴδιον.  
ὅτι δείπνων ἀναγραφὰς πεποίηνται ἄλλοι τε καὶ
Τιμαχίδας ὁ Ῥόδιος δι᾽ ἐπῶν ἐν ἕνδεκα βιβλίοις ἢ
καὶ πλείοσι καὶ Νουμήνιος &lt;ὁ&gt; Ἡρακλεώτης, ὁ Διεύχους τοῦ ἰατροῦ μαθητής, καὶ Ματρέας ὁ Πιταναῖος
ὁ παρῳδὸς καὶ Ἡγήμων ὁ Θάσιος ὁ ἐπικληθεὶς Φακῆ,
ὃν τῇ ἀρχαίᾳ κωμῳδίᾳ τινὲς ἐντάττουσιν. 
ὅτι Ἀρτεμίδωρος ὁ Ψευδαριστοφάνειος ὀψαρτυτικὰς λέξεις συνήγαγε. τοῦ Φιλοξένου δὲ τοῦ Λευκαδίου Δείπνου Πλάτων ὁ κωμῳδιοποιὸς μέμνηται
῾ ι 646 κ ':'
ἐγὼ δ᾽ ἐνθάδ᾽ ἐν τῇ ἐρημίᾳ 
τουτὶ διελθεῖν βούλομαι τὸ βιβλίον 
πρὸς ἐμαυτόν.  Β.  ἐστὶ δ᾽, ἀντιβολῶ σε, τοῦτο τί; 
Α.  Φιλοξένου καινή τις ὀψαρτυσία. 
Β.  ἐπίδειξον αὐτὴν ἥτις ἔστ᾽.  Α.  ἄκουε δή. 
‘ἄρξομαι ἐκ βολβοῖο, τελευτήσω δ᾽ ἐπὶ θύννον.' 
Β.  ἐπὶ θύννον; οὐκοῦν   πολὺ 
κράτιστον ἐνταυθὶ τετάχθαι τάξεως. 
Α.  ‘βολβοὺς μὲν σποδιᾷ δαμάσας καταχύσματι δεύσας 
ὡς πλείστους διάτρωγε: τὸ γὰρ δέμας ἀνέρος ὀρθοῖ. 
καὶ τάδε μὲν δὴ ταῦτα: θαλάσσης δ᾽ ἐς τέκν᾽ ἄνειμι.' 
εἶτα μετὰ μικρόν:
οὐδὲ λοπὰς κακόν ἐστιν: ἀτὰρ τὸ τάγηνον ἄμεινον, 
οἶμαι. 
καὶ μετ᾽ ὀλίγα:  
ὀρφὼν αἰολίαν συνόδοντά τε καρχαρίαν τε 
μὴ τέμνειν, μή σοι νέμεσις θεόθεν καταπνεύσῃ, 
ἀλλ᾽ ὅλον ὀπτήσας παράθες: πολλὸν γὰρ ἄμεινον. 
πουλύποδος πλεκτὴ δ᾽, ἂν πιλήσῃς κατὰ καιρόν, 
ἑφθὴ τῆς ὀπτῆς, ἢν ᾖ μείζων, πολὺ κρείττων: 
ἢν ὀπταὶ δὲ δύ᾽ ὦσ᾽, ἑφθῇ κλαίειν ἀγορεύω. 
τρίγλη δ᾽ οὐκ ἐθέλει νεύρων ἐπιήρανος εἶναι: 
παρθένου Ἀρτέμιδος γὰρ ἔφυ καὶ στύματα μισεῖ. 
σκορπίος αὖ— Β.  παίσειέ γέ σου τὸν πρωκτὸν ὑπελθών. 
ἀπὸ τούτου τοῦ Φιλοξένου καὶ Φιλοξένειοί τινες
πλακοῦντες ὠνομάσθησαν. περὶ τούτου Χρύσιππός
φησιν: ‘ἐγὼ κατέχω τινὰ ὀψοφάγον ἐπὶ τοσοῦτον ἐκπεπτωκότα τοῦ μὴ ἐντρέπεσθαι τοὺς πλησίον ἐπὶ τοῖς
γινομένοις ὥστε φανερῶς ἐν τοῖς βαλανείοις τήν τε
χεῖρα συνεθίζειν πρὸς τὰ θερμὰ καθιέντα εἰς ὕδωρ
θερμὸν καὶ τὸ στόμα ἀναγαργαριζόμενον θερμῷ, ὅπως
δηλονότι ἐν τοῖς θερμοῖς δυσκίνητος ᾖ. ἔφασαν γὰρ
αὐτὸν καὶ τοὺς ὀψοποιοῦντας ὑποποιεῖσθαι, ἵνα θερμότατα παρατιθῶσι καὶ μόνος καταναλίσκῃ αὐτὸς τῶν
λοιπῶν συνακολουθεῖν μὴ δυναμένων.' τὰ δ᾽ αὐτὰ
καὶ περὶ τοῦ Κυθηρίου Φιλοξένου ἱστοροῦσι καὶ Ἀρχύτου καὶ ἄλλων πλειόνων, ὧν τις παρὰ Κρωβύλῳ
τῷ κωμικῷ φησιν ῾ ιϝ 568 μ ':'
ἐγὼ δὲ πρὸς τὰ θερμὰ ταῦθ᾽ ὑπερβολῇ 
τοὺς δακτύλους δήπουθεν Ἰδαίους ἔχω 
καὶ τὸν λάρυγγ᾽ ἥδιστα πυριῶ τεμαχίοις. 
Β.  κάμινος, οὐκ ἄνθρωπος.  
Κλέαρχος δέ φησι ῾ φηγ ιι 309 ' 'Φιλόξενον προλουόμενον &lt;ἐν&gt; τῇ πατρίδι κἀν ἄλλαις πόλεσι&gt; περιέρχεσθαι τὰς οἰκίας, ἀκολουθούντων αὐτῷ παίδων  
φερόντων ἔλαιον οἶνον γάρον ὄξος καὶ ἄλλα ἡδύσματα: ἔπειτα εἰσιόντα εἰς τὰς ἀλλοτρίας οἰκίας τὰ
ἑψόμενα τοῖς ἄλλοις ἀρτύειν ἐμβάλλοντα ὧν ἐστι
χρεία, κἆθ᾽ οὕτως &lt;εἰς ἑαυτὸν&gt; κύψαντα εὐωχεῖσθαι.
οὗτος εἰς Ἔφεσον καταπλεύσας εὑρὼν τὴν ὀψοπώλιδα
κενὴν ἐπύθετο τὴν αἰτίαν: καὶ μαθὼν ὅτι πᾶν εἰς
γάμους συνηγόρασται λουσάμενος παρῆν ἄκλητος ὡς
τὸν νυμφίον. καὶ μετὰ τὸ δεῖπνον ᾁσας ὑμέναιον,
οὗ ἡ ἀρχὴ ‘Γάμε θεῶν λαμπρότατε᾽ ῾ ιιι 614 β4 ',' πάντας ἐψυχαγώγησεν: ἦν δὲ διθυραμβοποιός. καὶ ὁ νυμφίος ‘Φιλόξενε, εἶπε, καὶ αὔριον ὧδε δειπνήσεις:'
καὶ ὁ Φιλόξενος ‘ἂν ὄψον, ἔφη, μὴ πωλῇ τις.' 
Θεόφιλος δέ φησιν ῾ φηγ ιϝ 516 ':' ‘οὐχ ὥσπερ
Φιλόξενον τὸν Ἐρύξιδος: ἐκεῖνος γάρ, ὡς ἔοικεν, ἐπιμεμφόμενος τὴν φύσιν εἰς τὴν ἀπόλαυσιν ηὔξατό
ποτε γεράνου τὴν φάρυγγα σχεῖν: ἀλλὰ πολὺ μᾶλλον
ἵππον ὅλως ἢ βοῦν ἢ κάμηλον ἢ ἐλέφαντα δεῖ σπουδάζειν γενέσθαι. οὕτω γὰρ καὶ αἱ ἐπιθυμίαι καὶ αἱ
ἡδοναὶ πολλῷ μείζους καὶ σφοδρότεραι: πρὸς γὰρ τὰς
δυνάμεις ποιοῦνται τὰς ἀπολαύσεις.' Κλέαρχος δὲ
Μελάνθιόν φησι ῾ φηγ ιι 309 ' 'τοῦτ᾽ εὔξασθαι λέγων:
‘Τιθωνοῦ Μελάνθιος ἔοικε βουλεύσασθαι βέλτιον. ὃ  
μὲν γὰρ ἀθανασίας ἐπιθυμήσας ἐν θαλάμῳ κρέμαται
πάντων ὑπὸ γήρως ἐστερημένος τῶν ἡδέων: Μελάνθιος δὲ τῶν ἀπολαύσεων ἐρῶν ηὔξατο τῆς μακραύχενος ὄρνιθος τὸν τράχηλον ἔχειν, ἵν᾽ ὅτι πλεῖστον
τοῖς ἡδέσιν ἐνδιατρίβῃ.' ὁ αὐτός φησι Πίθυλλον τὸν
Τένθην καλούμενον οὐ περιγλωττίδα μόνον ὑμενίνην
φορεῖν, ἀλλὰ καὶ προσελυτροῦν τὴν γλῶσσαν πρὸς
τὰς ἀπολαύσεις: καὶ τέλος ἰχθύαν τρίβων ἀπεκάθαιρεν
αὐτήν. μόνος δ᾽ οὗτος τῶν ἀπολαυστικῶν καὶ δακτυλήθρας ἔχων ἐσθίειν λέγεται τὸ ὄψον, ἵν᾽ ὡς θερμότατον ὁ τρισάθλιος ἀναδιδῷ τῇ γλώττῃ.' ἄλλοι δὲ
φίλιχθυν τὸν Φιλόξενόν φασιν: Ἀριστοτέλης δὲ φιλόδειπνον ἁπλῶς, ὃς καὶ γράφει που ταῦτα ῾ φρ. 63 ρ ':'
‘δημηγοροῦντες ἐν τοῖς ὄχλοις κατατρίβουσιν ὅλην
τὴν ἡμέραν ἐν τοῖς θαύμασι καὶ πρὸς τοὺς ἐκ τοῦ
Φάσιδος ἢ Βορυσθένους καταπλέοντας, ἀνεγνωκότες
οὐδὲν πλὴν εἰ τὸ Φιλοξένου Δεῖπνον οὐχ ὅλον.' 
Φαινίας δέ φησιν ῾ φηγ ιι 297 ' 'ὅτι Φιλόξενος
ὁ Κυθήριος ποιητής, περιπαθὴς ὢν τοῖς ὄψοις, δειπνῶν
ποτε παρὰ Διονυσίῳ ὡς εἶδεν ἐκείνῳ μὲν μεγάλην
τρῖγλαν παρατεθεῖσαν, ἑαυτῷ δὲ μικράν, ἀναλαβὼν
αὐτὴν εἰς τὰς χεῖρας πρὸς τὸ οὖς προσήνεγκε. πυθομένου δὲ τοῦ Διονυσίου τίνος ἕνεκεν τοῦτο ποιεῖ,
εἶπεν ὁ Φιλόξενος ὅτι γράφων τὴν Γαλάτειαν βούλοιτό τινα παρ᾽ ἐκείνης τῶν κατὰ Νηρέα πυθέσθαι:
τὴν δὲ ἠρωτημένην ἀποκεκρίσθαι διότι νεωτέρα ἁλοίη:
διὸ μὴ παρακολουθεῖν: τὴν δὲ τῷ Διονυσίῳ
παρατεθεῖσαν πρεσβυτέραν οὖσαν εἰδέναι πάντα σαφῶς ἃ
βούλεται μαθεῖν. τὸν οὖν Διονύσιον γελάσαντα ἀποστεῖλαι αὐτῷ τὴν τρῖγλαν τὴν παρακειμένην αὐτῷ.
συνεμέθυε δὲ τῷ Φιλοξένῳ ἡδέως ὁ Διονύσιος. ἐπεὶ
δὲ τὴν ἐρωμένην Γαλάτειαν ἐφωράθη διαφθείρων, εἰς
τὰς λατομίας ἐνεβλήθη: ἐν αἷς ποιῶν τὸν Κύκλωπα
συνέθηκε τὸν μῦθον εἰς τὸ περὶ αὑτὸν γενόμενον
πάθος, τὸν μὲν Διονύσιον Κύκλωπα ὑποστησάμενος,
τὴν δ᾽ αὐλητρίδα Γαλάτειαν, ἑαυτὸν δ᾽ Ὀδυσσέα
῾ ιιι 609 β4 '.' 
ἐγένετο δὲ κατὰ τοὺς Τιβερίου χρόνους ἀνήρ
τις Ἀπίκιος, πλουσιώτατος τρυφητής, ἀφ᾽ οὗ πλακούντων γένη πολλὰ Ἀπίκια ὀνομάζεται. οὗτος ἱκανὰς
μυριάδας καταναλώσας εἰς τὴν γαστέρα ἐν Μιντούρναις ῾πόλις δὲ Καμπανίας᾿ διέτριβε τὰ πλεῖστα καρίδας ἐσθίων πολυτελεῖς, αἳ γίνονται αὐτόθι ὑπέρ γε
τὰς ἐν Σμύρνῃ μέγισται καὶ τοὺς ἐν Ἀλεξανδρείᾳ
ἀστακούς. ἀκούσας &lt;οὖν&gt; καὶ κατὰ Λιβύην γίνεσθαι
ὑπερμεγέθεις ἐξέπλευσεν οὐδ᾽ ἀναμείνας μίαν ἡμέραν.
καὶ πολλὰ κακοπαθήσας κατὰ τὸν πλοῦν ὡς πλησίον
ἧκε τῶν τόπων πρὶν ἐξορμῆσαι τῆς νεὼς ῾πολλὴ δ᾽
ἐγεγόνει παρὰ Λίβυσι φήμη τῆς ἀφίξεως αὐτοὖ, προσπλεύσαντες ἁλιεῖς προσήνεγκαν αὐτῷ τὰς καλλίστας
καρίδας. ὃ δ᾽ ἰδὼν ἐπύθετο εἰ μείζους ἔχουσιν: εἰπόντων δὲ μὴ γίνεσθαι ὧν ἤνεγκαν, ὑπομνησθεὶς
τῶν ἐν Μιντούρναις ἐκέλευσε τῷ κυβερνήτῃ τὴν
αὐτὴν ὁδὸν ἐπὶ Ἰταλίαν ἀναπλεῖν μηδὲ προσπελάσαντι
τῇ γῇ. 
Ἀριστόξενος δ᾽ ὁ Κυρηναῖος φιλόσοφος, ὁ ὄντως
μετελθὼν τὴν πάτριον φιλοσοφίαν, ἀφ᾽ οὗ καὶ κωλήν
τις καλεῖται Ἀριστόξενος ἰδίως σκευαζόμενος, ὑπὸ τῆς
ἀνυπερβλήτου τρυφῆς καὶ τὰς ἐν τῷ κήπῳ γινομένας
θριδακίνας οἰνομέλιτι ἐπότιζεν ἑσπέρας καὶ ὑπὸ τὴν
ἕω λαμβάνων χλωροὺς ἔχειν ἔλεγε πλακοῦντας ὑπὸ
τῆς γῆς ἀναπεμπομένους αὐτῷ. 
Τραιανῷ δὲ τῷ αὐτοκράτορι ἐν Παρθίᾳ ὄντι
καὶ τῆς θαλάσσης ἀπέχοντι ἡμερῶν παμπόλλων ὁδὸν
Ἀπίκιος ὄστρεα νεαρὰ διεπέμψατο ὑπὸ σοφίας αὐτοῦ
τεθησαυρισμένα: καὶ οὐχ ὡς Νικομήδει τῷ Βιθυνῶν
βασιλεῖ ἐπιθυμήσαντι ἀφύης ῾μακρὰν δὲ καὶ οὗτος ἦν
τῆς θαλάσσης᾿ μάγειρός τις μιμησάμενος τὸ ἰχθύδιον
παρέθηκεν  . ὁ γοῦν παρ᾽ Εὔφρονι τῷ
κωμικῷ μάγειρός φησιν ῾ ιϝ 494 μ ':'
ἐγὼ μαθητὴς ἐγενόμην Σωτηρίδου, 
ὃς ἀπὸ θαλάσσης Νικομήδει δώδεκα 
ὁδὸν ἀπέχοντι πρῶτος ἡμερῶν ποτε 
ἀφύης ἐπιθυμήσαντι χειμῶνος μέσου 
παρέθηκε νὴ Δί᾽, ὥστε πάντας ἀνακραγεῖν. 
Β.  πῶς δὲ δυνατὸν τοῦτ᾽ ἐστι;  Α.  θήλειαν λαβὼν 
γογγυλίδα ταύτην ἔτεμε λεπτὰ &lt;καὶ μακρὰ&gt; 
τὴν ὄψιν αὐτῆς τῆς ἀφύης μιμούμενος, 
ἀποζέσας, ἔλαιον ἐπιχέας, ἅλας  
δοὺς μουσικῶς, μήκωνος ἐπιπάσας ἄνω 
κόκκους μελαίνης τετταράκοντα τὸν ἀριθμόν, 
περὶ τὴν Σκυθίαν ἔπαυσε τὴν ἐπιθυμίαν. 
καὶ Νικομήδης γογγυλίδα μασώμενος 
ἀφύης τοτ᾽ ἔλεγε τοῖς φίλοις ἐγκώμιον. 
οὐδὲν ὁ μάγειρος τοῦ ποιητοῦ διαφέρει: 
ὁ νοῦς γάρ ἐστιν ἑκατέρῳ τούτων τέχνη. 
ὅτι περὶ Περικλέους φησὶν Ἀρχίλοχος ὁ Πάριος ποιητὴς ῾ φρ. 78 β ' 'ὡς ἀκλήτου ἐπεισπαίοντος εἰς
τὰ συμπόσια Μυκονίων δίκην. δοκοῦσι δ᾽ οἱ Μυκόνιοι διὰ τὸ πένεσθαι καὶ λυπρὰν νῆσον οἰκεῖν ἐπὶ
γλισχρότητι καὶ πλεονεξίᾳ διαβάλλεσθαι: τὸν γοῦν γλίσχρον Ἰσχόμαχον Κρατῖνος Μυκόνιον καλεῖ ῾ ι 109 κ ':'
‘πῶς ἂν &lt;σύγ᾽&gt; Ἰσχομάχου γεγονὼς &lt;τοῦ&gt; Μυκονίου 
φιλόδωρος   εἴης; 
ἀγαθὸς πρὸς ἀγαθοὺς ἄνδρας ἑστιασόμενος ἧκον: 
κοινὰ γὰρ τὰ τῶν φίλων.
.... πολλὸν δὲ πίνων καὶ χαλίκρητον μέθυ, 
οὔτε τῖμον εἰσενέγκας &lt;οὔτε ....&gt;, 
οὐδὲ μὲν κληθεὶς .... ἦλθες, οἷα δὴ φίλος: 
ἀλλά σ᾽ ἡ γαστὴρ νόον τε καὶ φρένας παρήγαγεν 
εἰς ἀναιδείην, 
Ἀρχίλοχος φησίν ῾ φρ. 718 β4 '.'
Εὔβουλος ὁ κωμικός φησί που ῾ ιι 206 κ ':'  
εἰσὶν ἡμῖν τῶν κεκλημένων δύο 
ἐπὶ δεῖπνον ἄμαχοι, Φιλοκράτης καὶ Φιλοκράτης. 
ἕνα γὰρ ἐκεῖνον ὄντα δύο λογίζομαι, 
μεγάλους ..... μᾶλλον δὲ τρεῖς. 
ὅν φασί ποτε κληθέντ᾽ ἐπὶ δεῖπνον πρός τινος, 
εἰπόντος αὐτῷ τοῦ φίλου, ὁπηνίκ᾽ ἂν 
εἴκοσι ποδῶν μετροῦντι τὸ στοιχεῖον ᾖ, 
ἥκειν, ἕωθεν αὐτὸν εὐθὺς ἡλίου 
μετρεῖν ἀνέχοντος, μακροτέρας δ᾽ οὔσης ἔτι 
πλεῖν ἢ δυοῖν ποδοῖν παρεῖναι τῆς σκιᾶς: 
ἔπειτα φάναι μικρὸν ὀψιαίτερον 
δι᾽ ἀσχολίαν ἥκειν, παρόνθ᾽ ἅμ᾽ ἡμέρᾳ. — 
ἀσυμβόλου δείπνου γὰρ ὅστις ὑστερεῖ, 
τοῦτον ταχέως νόμιζε κἂν τάξιν λιπεῖν, 
Ἄμφις φησὶν ὁ κωμικός ῾ ιι 248 κ '.' Χρύσιππος δέ
φησιν:
ἀσύμβολον κώθωνα μὴ παραλίμπανε. 
κώθων δ᾽ οὐ παραλειπτὸς ἀσύμβολος, ἀλλὰ διωκτός. 
Ἀντιφάνης δέ φησι ῾ ιι 117 κ ':'
βίος θεῶν γάρ ἐστιν, ὅταν ἔχῃς ποθὲν 
τἀλλότρια δειπνεῖν, μὴ προσέχων λογίσμασι. 
καὶ πάλιν:
μακάριος ὁ βίος, ᾧ δεῖ μ᾽ ἀεὶ καινὸν πόρον 
εὑρίσκειν, ὡς μάσημα ταῖς γνάθοις ἔχω.  
ταῦτα οἴκοθεν ἔχων εἰς τὸ συμπόσιον ἦλθον καὶ
προμελετήσας, ἵνα κἀγὼ τὸ στεγανόμιον κομίζων παραγένωμαι.
ἄκαπνα γὰρ αἰὲν ἀοιδοὶ θύομεν. 
ὅτι τὸ μονοφαγεῖν ἐστιν ἐν χρήσει τοῖς παλαιοῖς. 
Ἀντιφάνης ῾ ιι 128 κ ':'
.. μονοφαγεῖς, ἤδη τι καὶ βλάπτεις ἐμέ. 
Ἀμειψίας ῾ ι 677 κ ':'
ἔρρ᾽ ἐς κόρακας, μονοφάγε καὶ τοιχωρύχε. 
περὶ τοῦ τῶν ἡρώων καθ᾽ Ὅμηρον βίου. 
ὅτι Ὅμηρος ὁρῶν τὴν σωφροσύνην οἰκειοτάτην
ἀρετὴν οὖσαν τοῖς νέοις καὶ πρώτην, ἔτι δὲ ἁρμόττουσαν καὶ πάντων τῶν καλῶν χορηγὸν οὖσαν, βουλόμενος ἐμφῦσαι πάλιν αὐτὴν ἀπ᾽ ἀρχῆς καὶ ἐφεξῆς,
ἵνα τὴν σχολὴν καὶ τὸν ζῆλον ἐν τοῖς καλοῖς ἔργοις
ἀναλίσκωσι καὶ ὦσιν εὐεργετικοὶ καὶ κοινωνικοὶ πρὸς
ἀλλήλους, εὐτελῆ κατεσκεύασε πᾶσι τὸν βίον καὶ αὐτάρκη, λογιζόμενος τὰς ἐπιθυμίας καὶ τὰς ἡδονὰς
ἰσχυροτάτας γίνεσθαι &lt;καὶ πρώτας ἔτι τε καὶ ἐμφύτους τὰς&gt; περὶ ἐδωδὴν καὶ πόσιν, τοὺς δὲ διαμεμενηκότας ἐν εὐτελείᾳ εὐτάκτους καὶ περὶ τὸν ἄλλον
βίον γίνεσθαι ἐγκρατεῖς. ἁπλῆν οὖν ἀποδέδωκε τὴν
δίαιταν πᾶσι καὶ τὴν αὐτὴν ὁμοίως βασιλεῦσιν ἰδιώταις, νέοις πρεσβύταις, &lt;λέγων:  
παρὰ δὲ ξεστὴν ἐτάνυσσε τράπεζαν, 
σῖτον δ᾽ αἰδοίη ταμίη παρέθηκε φέρουσα ῾ οδ. 7.174 '.' 
δαιτρὸς δὲ κρειῶν πίνακας παρέθηκεν ἀείρας ῾ οδ. 1.141 ',' 
καὶ τούτων ὀπτῶν καὶ ὡς ἐπὶ τὸ πολὺ βοείων: παρὰ
δὲ ταῦτα οὔτε ἐν ἑορταῖς οὔτ᾽ ἐν γάμοις οὔτ᾽ ἐν ἄλλῃ
συνόδῳ παρατίθησιν οὐδέν, καίτοι πολλάκις τὸν Ἀγαμέμνονα ποιήσας δειπνίζοντα τοὺς ἀρίστους&gt;: καὶ οὐ
θρῖα καὶ κάνδυλον καὶ ἄμητας μελίπηκτά τε τοῖς βασιλεῦσιν ἐξαίρετα παρατίθησιν Ὅμηρος, ἀλλ᾽ ἀφ᾽ ὧν
εὖ ἕξειν ἔμελλον τὸ σῶμα καὶ τὴν ψυχήν. Αἴαντα
οὖν μετὰ τὴν μονομαχίαν  
νώτοισι   γέραιρεν 
ιλ. 7.321 
ὁ
Ἀγαμέμνων: καὶ Νέστορι δ᾽ ἤδη ὄντι γηραιῷ
῾ οδ. 3.33 ' 'καὶ Φοίνικι   ῾ ιλ. 9.215 ' 'κρέας ὀπτὸν δίδωσι,
ἀφιστῶν ἡμᾶς τῶν ἀτάκτων ἐπιθυμιῶν. καὶ Ἀλκίνους
δὲ ὁ τὸν τρυφερὸν ᾑρημένος βίον &lt;τοὺς τρυφερωτάτους ἑστιῶν Φαίακας καὶ τὸν Ὀδυσσέα ξενίζων, ἐπιδεικνύμενος αὐτῷ τὴν τοῦ κήπου κατασκευὴν καὶ τῆς
οἰκίας καὶ τὸν αὑτοῦ βίον, τοιαύτας παρατίθεται τραπέζας&gt;. καὶ Μενέλαος δὲ τοὺς τῶν παίδων γάμους
ποιούμενος &lt;καὶ τοῦ Τηλεμάχου πρὸς αὐτὸν παραγενομένου&gt;
νῶτα βοὸς παρέθηκεν 
&lt;ὄπτ᾽ ἐν χερσὶν ἑλών&gt;, τά ῥά οἱ γέρα πάρθεσαν 
αὐτῷ 
οδ. 4.64 
καὶ Νέστωρ δὲ βόας θύει Ποσειδῶνι παρὰ τῇ θαλάσσῃ
διὰ τῶν φιλτάτων καὶ οἰκειοτάτων τέκνων, βασιλεὺς
ὢν καὶ πολλοὺς ἔχων ὑπηκόους, &lt;τάδε παρακελευόμενος:  
οδ. 3.421 
ἀλλ᾽ ἄγ᾽, ὃ μὲν πεδίονδ᾽ ἐπὶ βοῦν ἴτω 
καὶ τὰ ἑξῆς&gt;: ὁσιωτέρα γὰρ αὕτη ἡ θυσία θεοῖς καὶ
προσφιλεστέρα ἡ διὰ τῶν οἰκείων καὶ εὐνουστάτων
ἀνδρῶν. καὶ τοὺς μνηστῆρας δὲ ὑβριστὰς ὄντας καὶ
πρὸς ἡδονὰς ἀνειμένους οὔτε ἰχθῦς ἐσθίοντας ποιεῖ
οὔτε ὄρνιθας οὔτε μελίπηκτα, περιελὼν παντὶ σθένει
τὰς μαγειρικὰς μαγγανείας καὶ τά, ὡς ὁ Μένανδρός
φησιν ῾ ιϝ 206 μ ',' ὑποβινητιῶντα βρώματα καὶ τὸ παρὰ
πολλοῖς λασταυροκάκαβον καλούμενον βρῶμα, ὥς φησι
Χρύσιππος &lt;ἐν τῷ περὶ καλοῦ καὶ ἡδονῆς&gt;, οὗ ἡ
κατασκευὴ περιεργοτέρα. 
Πρίαμος δὲ παρὰ τῷ ποιητῇ καὶ ὀνειδίζει τοῖς
υἱοῖς ἀναλίσκουσι τὰ μὴ νενομισμένα:  
ιλ. 24.262 
ἀρνῶν ἠδ᾽ ἐρίφων ἐπιδήμιοι ἁρπακτῆρες. 
Φιλόχορος δὲ ἱστορεῖ ῾ φηγ ι 394 ' 'καὶ κεκωλῦσθαι Ἀθήνησιν ἀπέκτου ἀρνὸς μηδένα γεύεσθαι, ἐπιλιπούσης ποτὲ τῆς τῶν ζῴων τούτων γενέσεως. 
Ἑλλήσποντον δὲ Ὅμηρος ἰχθυόεντα προσαγορεύων
῾ ιλ. 9.360 ' 'καὶ τοὺς Φαίακας πλωτικωτάτους ποιῶν καὶ ἐν
τῇ Ἰθάκῃ εἰδὼς λιμένας πλείους καὶ νήσους προσεχεῖς
πολλάς, ἐν αἷς ἰχθύων ἐγίνετο πλῆθος καὶ ἀγρίων  
ὀρνίθων, καὶ εἰς εὐδαιμονίαν δὲ καταριθμῶν τὸ τὴν
θάλασσαν ἰχθῦς παρέχειν, ὅμως τούτων οὐδὲν οὐδένα
ποιεῖ προσφερόμενον: καὶ μὴν οὐδ᾽ ὀπώραν παρατίθησί τινι καίπερ οὖσαν πολλὴν καὶ ἥδιστα ταύτης
μνημονεύων καὶ πάντα χρόνον παρασκευάζων ἀθάνατον:  
ὄγχνη γάρ, φησίν, ἐπ᾽ ὄγχνῃ 
οδ. 7.120 
καὶ τὰ
ἑξῆς. ἀλλὰ μὴν οὐδὲ στεφανουμένους οὐδὲ μυρουμένους ποιεῖ ὥσπερ οὐδὲ θυμιῶντας, ἀλλὰ πάντων τούτων ἀπολυομένους τοὺς ἀνθρώπους εἰς ἐλευθερίαν
καὶ αὐτάρκειαν ἐξαιρεῖται τοὺς πρώτους. καὶ θεοῖς
δὲ ἁπλῆν ἀποδίδωσι δίαιταν νέκταρ καὶ ἀμβροσίαν.
καὶ τοὺς ἀνθρώπους δὲ ποιεῖ τιμῶντας αὐτοὺς ἀπὸ
τῆς διαίτης, ἀφελὼν λιβανωτὸν καὶ σμύρναν καὶ στεφάνους καὶ τὴν περὶ ταῦτα τρυφήν. καὶ τῆς ἁπλῆς
δὲ ταύτης διαίτης οὐκ ἀπλήστως ἀπολαύοντας παρίστησιν, ἀλλ᾽ ὡς οἱ κράτιστοι τῶν ἰατρῶν ἀφαιρεῖ τὰς
πλησμονάς,
αὐτὰρ ἐπεὶ πόσιος καὶ ἐδητύος ἐξ ἔρον ἕντο ῾ οδ. 1.150 ':' 
καὶ τὴν ἐπιθυμίαν πληρώσαντες οἳ μὲν ἐξώρμων ἐπὶ
μελέτην ἀθλητικὴν δίσκοισι τερπόμενοι καὶ αἰγανέαις
῾ οδ. 4.626 ',' τῇ παιδιᾷ τὰ πρὸς σπουδὴν ἐκμελετῶντες: οἳ
δὲ κιθαρῳδῶν ἠκροῶντο τὰς ἡρωικὰς πράξεις ἐν μέλει
καὶ ῥυθμῷ ποιούντων. 
διὸ οὐδὲν θαυμαστὸν τοὺς
οὕτω τεθραμμένους ἀφλεγμάντους εἶναι τὰ σώματα
καὶ τὰς ψυχάς. ἐνδεικνύμενος οὖν καὶ τὴν εὐταξίαν
ὡς ὑγιεινόν ἐστι καὶ εὔχρηστον καὶ κοινὸν τὸν σοφώτατον Νέστορα πεποίηκε ῾ ιλ. 11.639 ' 'Μαχάονι τῷ ἰατρῷ
τετρωμένῳ τὸν δεξιὸν ὦμον προσφέροντα οἶνον, ταῖς  
φλεγμοναῖς ἐναντιώτατον ὄντα, καὶ τοῦτον Πράμνειον,
ὃν ἴδμεν παχὺν καὶ πολύτροφον ῾οὐ δίψης ἄκος,
ἀλλ᾽ ἐμφορήσεως ἕνεκα: πεπωκότι γοῦν παρακελεύεται
συνεχῶς τοῦτο ποιεῖν: ‘σὺ μέν, φησί ῾ ιλ. 14.5 ',' &lt;πῖνε&gt;
καθήμενος‘᾽, καὶ ἐπιξύοντα τυρὸν αἴγειον, ἐπὶ δὲ κρόμυον ποτοῦ ὄψον ῾ ιλ. 11.630 ',' ἵνα πλεῖον πίνῃ, καίτοι
ἀλλαχοῦ λέγων ῾ ιλ. 6.265 ' 'τὸν οἶνον ἐκλύειν τὴν ἰσχὺν
καὶ ἀπογυιοῦν. περὶ δὲ τοῦ Ἕκτορος Ἑκάβη ῾ ιλ. 6.258 '
'οἰομένη μενεῖν αὐτὸν τὸ καταλειπόμενον τῆς ἡμέρας
παρακαλεῖ πιεῖν σπείσαντα, προτρεπομένη εἰς θυμηδίαν: ὃ δ᾽ ὑπερτίθεται πρὸς πρᾶξιν ἐξιών. καὶ ἣ
μὲν ἀπερισπάστως ἐπαινεῖ τὸν οἶνον, ὃ δὲ μετὰ
ἄσθματος ἥκων ἀπωθεῖται: καὶ ἣ μὲν ἀξιοῖ σπείσαντα
πιεῖν, ὃ δὲ καθῃμαγμένος ἀσεβὲς ἡγεῖται. οἶδε δὲ ὁ
Ὅμηρος καὶ τὸ ὠφέλιμον καὶ τὸ σύμμετρον τοῦ οἴνου
&lt;ἐν&gt; οἷς τὸν χανδὸν ἕλκοντα αὐτὸν βλάπτεσθαι φησί
῾ οδ. 22.294 '.' καὶ κράσεων δὲ γένη διάφορα ἐπίσταται: οὐκ
ἂν γὰρ Ἀχιλλεὺς τὸ ζωρότερον κεραίρειν διέστειλε
῾ ιλ. 9.203 ',' μὴ οὔσης τινὸς καθημερινῆς κράσεως. ἴσως
οὖν οὐκ ἐγίνωσκεν αὐτὸν εὐδιαφόρητον ἄνευ στερεμνίου σιτίου μίγματος, ὃ τοῖς ἰατροῖς διὰ τὴν τέχνην
ἐστὶ δῆλον: τοῖς γοῦν καρδιακοῖς μετὰ οἴνου σιτῶδες
ἀναμίσγουσί τι πρὸς κατοχὴν τῆς δυνάμεως. ἀλλ᾽
ἐκεῖνος τῷ μὲν Μαχάονι μετ᾽ ἀλφίτου καὶ τυροῦ δέδωκε τὸν οἶνον, τὸν δ᾽ Ὀδυσσέα ποιεῖ συνάπτοντα
τὴν ἀπὸ τῶν σιτίων καὶ οἴνου ὠφέλειαν ῾ ιλ. 19.167 ':'  
ὃς δέ κ᾽ ἀνὴρ οἴνοιο κορεσσάμενος καὶ ἐδωδῆς. 
τῷ δὲ κωθωνιζομένῳ δίδωσι τὸν ἡδύποτον, οὕτω καλέσας αὐτόν:  
οδ. 2.340 
ἐν δὲ πίθοι οἴνοιο παλαιοῦ ἡδυπότοιο. 
ποιεῖ δὲ Ὅμηρος καὶ τὰς κόρας καὶ τὰς γυναῖκας λουούσας τοὺς ξένους, ὡς οὔτε φλεγμονὴν οὔτε
ἀκρασίαν τῶν εὖ βεβιωκότων καὶ σωφρόνως ἁπτομένας. ἀρχαῖον δὲ τοῦτο ἔθος: λούουσι γοῦν καὶ αἱ
Κωκάλου θυγατέρες, ὡς νενομισμένον, τὸν Μίνω
παραγενόμενον εἰς Σικελίαν. 
τῆς μέθης δὲ κατατρέχων ὁ ποιητὴς τὸν τηλικοῦτον Κύκλωπα ὑπὸ μικροῦ σώματος διὰ ταύτην ἀπολλύμενον παρίστησι καὶ Εὐρυτίωνα τὸν Κένταυρον
῾ οδ. 22.295 ':' τούς τε παρὰ Κίρκῃ λέοντας ποιεῖ καὶ λύκους
ταῖς ἡδοναῖς ἐπακολουθήσαντας. τὸν δὲ Ὀδυσσέα σῴζει
τῷ Ἑρμοῦ λόγῳ πεισθέντα: διὸ καὶ ἀπαθὴς γίνεται.
Ἐλπήνορα δὲ πάροινον ὄντα καὶ τρυφερὸν κατακρημνίζει. καὶ Ἀντίνοος δ᾽ ὁ λέγων πρὸς Ὀδυσσέα  
οἶνός
σε τρώει μελιηδής 
οδ. 22.293 
αὐτὸς οὐκ ἀπείχετο τοῦ
πώματος: διὸ καὶ τρωθεὶς ἀπώλετο, ἔτι κρατῶν
τὸ ποτήριον. ποιεῖ δὲ καὶ τοὺς Ἕλληνας ἐν τῷ
ἀπόπλῳ μεθύοντας, διὸ καὶ στασιάζοντας: ὅθεν καὶ
ἀπόλλυνται. ἱστορεῖ δὲ καὶ τὸν δεινότατον Αἰνείαν
τῶν Τρώων ἐν τῷ βουλεύεσθαι διὰ τὴν ἐν τῇ μέθῃ
παρρησίαν καὶ τὰς ἀπειλὰς ἃς Τρωσὶν ὑπέσχετο οἰνοποτάζων ῾ ιλ. 20.84 ' 'ὑπομείναντα τὴν Ἀχιλλέως ὁρμὴν
καὶ μικροῦ παραπολλύμενον. καὶ Ἀγαμέμνων δὲ λέγει
που περὶ αὑτοῦ ῾ ιλ. 9.119 ':'  
ἀλλ᾽ ἐπεὶ ἀασάμην φρεσὶ λευγαλέῃσι πιθήσας 
ἢ οἴνῳ μεθύων, ἤ μ᾽ ἔβλαψαν θεοὶ αὐτοί, 
εἰς τὴν αὐτὴν τιθεὶς πλάστιγγα τὴν μέθην τῇ μανίᾳ.
῾οὕτω δὲ καὶ τὰ ἔπη ταῦτα προηνέγκατο Διοσκουρίδης ὁ Ἰσοκράτους μαθητής᾿. καὶ ὁ Ἀχιλλεὺς δ᾽ ὀνειδίζων τῷ Ἀγαμέμνονί φησιν ῾ ιλ. 1.225 ':' ‘οἰνοβαρές, κυνὸς
ὄμματ᾽ ἔχων.' 
ταῦτ᾽ εἶπε τὸ Θετταλὸν σόφισμα ἤτοι ὁ ἐκ Θετταλίας σοφιστής: παίζει δ᾽ ἴσως πρὸς τὴν παροιμίαν ὁ
Ἀθήναιος. 
ὅτι τροφαῖς ἐχρῶντο &lt;οἱ&gt; ἥρωες παρ᾽ Ὁμήρῳ
πρῶτον μὲν τῷ καλουμένῳ ἀκρατίσματι, ὃ λέγει ἄριστον: οὗ ἅπαξ μέμνηται ἐν Ὀδυσσείᾳ ῾ οδ. 16.2 ':' ‘Ὀδυσεὺς
καὶ δῖος ὑφορβὸς ἐντύνοντ᾽ ἄριστον κειαμένω πῦρ,'
καὶ ἅπαξ ἐν Ἰλιάδι:  
ιλ. 24.124 
ἐσσυμένως ἐπένοντο καὶ ἐντύνοντ᾽ ἄριστον. 
λέγει δὲ τὸ πρωινὸν ἔμβρωμα, ὃ ἡμεῖς ἀκρατισμὸν
καλοῦμεν διὰ τὸ ἐν ἀκράτῳ βρέχειν καὶ προσίεσθαι
ψωμούς, ὡς Ἀντιφάνης ῾ ιι 126 κ ':'
ἄριστον ἐν ὅσῳ .... ὁ μάγειρος ποιεῖ, 
εἶτ᾽ ἐπάγει:
συνακρατίσασθαι πῶς ἔχεις μετ᾽ ἐμοῦ; 
καὶ Κάνθαρος ῾ ι 766 κ ':'
οὐκοῦν ἀκρατισώμεθ᾽ αὐτοῦ.  Β.  μηδαμῶς: 
Ἰσθμοῖ γὰρ ἀριστήσομεν. 
Ἀριστομένης ῾ ι 693 κ ':'  
ἀκρατιοῦμαι μικρόν, εἶθ᾽ ἥξω πάλιν, 
ἄρτου δὶς ἢ τρὶς ἀποδακών. 
Φιλήμων δέ φησιν ὅτι τροφαῖς  δ#  ἐχρῶντο οἱ παλαιοί, ἀκρατίσματι, ἀρίστῳ, ἑσπερίσματι, δείπνῳ. τὸν
μὲν οὖν ἀκρατισμὸν διανηστισμὸν ἔλεγον, τὸ δ᾽ ἄριστον ...... δορπηστόν, τὸ δὲ δεῖπνον ἐπιδορπίδα.
ἐστὶ δ᾽ ἡ τάξις καὶ παρ᾽ Αἰσχύλῳ τῶν ὀνομάτων
ἐν οἷς ὁ Παλαμήδης πεποίηται λέγων ῾ φρ. 176 ν ':'
καὶ ταξιάρχας καὶ στρατάρχας καὶ ἑκατοντάρχας 
ἔταξα. σῖτον δ᾽ εἰδέναι διώρισα 
ἄριστα, δεῖπνα, δόρπα δ᾽ αἱρεῖσθαι τρίτα. 
τῆς δὲ τετάρτης τροφῆς οὕτως Ὅμηρος μέμνηται
῾ οδ. 17.599 ':' ‘σὺ δ᾽ ἔρχεο δειελιήσασ᾽, ὃ καλοῦσί τινες δειλινόν, ὅ ἐστι μεταξὺ τοῦ ὑφ᾽ ἡμῶν λεγομένου ἀρίστου καὶ δείπνου. καὶ ἄριστον μέν ἐστι τὸ ὑπὸ τὴν
ἕω λαμβανόμενον, δεῖπνον δὲ τὸ μεσημβρινόν, ὃ ἡμεῖς
ἄριστον, δόρπον δὲ τὸ ἑσπερινόν. μήποτε δὲ καὶ συνωνυμεῖ τὸ ἄριστον τῷ δείπνῳ. ἐπὶ γὰρ τῆς πρωινῆς
που τροφῆς ἔφη ῾ ιλ. 8.53. 54 ':' ‘οἳ δ᾽ ἄρα δεῖπνον ἕλοντο,
ἀπὸ δ᾽ αὐτοῦ θωρήσσοντο.' μετὰ γὰρ τὴν ἀνατολὴν
εὐθὺς δειπνοποιησάμενοι προέρχονται εἰς τὴν μάχην. 
εὐωχοῦνται δὲ παρ᾽ Ὁμήρῳ καθήμενοι. οἴονται δέ τινες καὶ ἑκάστῳ τῶν δαιτυμόνων κατ᾽ ἄνδρα
παρακεῖσθαι τράπεζαν. τῷ γοῦν Μέντῃ, φασίν, ἀφικομένῳ πρὸς Τηλέμαχον τῶν τραπεζῶν παρακειμένων
ξεστὴ παρετέθη τράπεζα ῾ οδ. 1.138 '.' οὔκ ἐστι δὲ τοῦτο
ἐμφανῶς τοῦ προκειμένου κατασκευαστικόν: δύναται  
γὰρ ἡ Ἀθηνᾶ ἀπὸ τῆς Τηλεμάχου τραπέζης δαίνυσθαι. παρ᾽ ὅλην δὲ τὴν συνουσίαν παρέκειντο αἱ
τράπεζαι πλήρεις, ὡς παρὰ πολλοῖς τῶν βαρβάρων
ἔτι καὶ νῦν ἔθος ἐστί, κατηρεφέες παντοίων ἀγαθῶν,
κατὰ Ἀνακρέοντα ῾ φρ. 121 β4 '.' μετὰ δὲ τὴν ἀναχώρησιν αἱ δμωαὶ ἀπὸ μὲν σῖτον πολὺν ᾕρεον καὶ τράπεζαν καὶ δέπα ῾ οδ. 19.61 '.' ἰδιάζον δὲ τὸ παρὰ Μενελάῳ
εἰσάγει συμπόσιον. δειπνήσαντας γὰρ ποιεῖ ὁμιλοῦντας ῾ οδ. 4.61 ':' εἶτ᾽ ἀπονιψαμένους ποιεῖ πάλιν δειπνοῦντας καὶ δόρπου ἐξαῦτις μεμνημένους ῾ οδ. 4.215 ' 'μετὰ τὸν
κλαυθμόν. τῷ δὲ μὴ αἴρεσθαι τὰς τραπέζας ἐναντιοῦσθαι δοκεῖ τὸ ἐν Ἰλιάδι:  
ιλ. 24.476 
ἔσθων καὶ πίνων, ἔτι καὶ παρέκειτο τράπεζα. 
ἀναγνωστέον οὖν οὕτω:
ἔσθων καὶ πίνων ἔτι, καὶ παρέκειτο τράπεζα, 
ἢ τὸν καιρὸν αἰτιᾶσθαι τὸν παρόντα δεῖ. πῶς γὰρ
ἦν πρέπον τῷ Ἀχιλλεῖ πενθοῦντι παρακεῖσθαι τράπεζαν καθάπερ τοῖς εὐωχουμένοις παρ᾽ ὅλην τὴν
συνουσίαν; παρετίθεντο δὲ οἱ μὲν ἄρτοι σὺν τοῖς
κανοῖς, τὰ δὲ δεῖπνα κρέα μόνον ἦν ὀπτά. ‘ζωμὸν
δὲ οὐκ ἐποίει Ὅμηρος θύων βοῦς
οὐδ᾽ ἧψεν κρέα 
οὐδ᾽ ἐγκέφαλον: ὤπτα δὲ καὶ τὰς κοιλίας. 
οὕτω σφόδρ᾽ ἦν ἀρχαῖος,' 
Ἀντιφάνης φησί ῾ ιι 124 κ '.' 
καὶ τῶν κρεῶν δὲ μοῖραι ἐνέμοντο: ὅθεν ἐίσας
φησὶ τὰς δαῖτας ἀπὸ τῆς ἰσότητος. τὰ γὰρ δεῖπνα
δαῖτας ἔλεγον ἀπὸ τοῦ δατεῖσθαι, οὐ μόνον τῶν κρεῶν
διανεμομένων ἀλλὰ καὶ τοῦ οἴνου ῾ οδ. 8.98 ':'  
ἤδη μὲν δαιτὸς κεκορήμεθα θυμὸν ἐίσης. 
καί:  
ιλ. 9.225 
χαῖρ᾽, Ἀχιλεῦ, δαιτὸς μὲν ἐίσης οὐκ ἐπιδευεῖς. 
ἐκ τούτων δ᾽ ἐπείσθη Ζηνόδοτος δαῖτα ἐίσην τὴν
ἀγαθὴν λέγεσθαι. ἐπεὶ γὰρ ἡ τροφὴ τῷ ἀνθρώπῳ
ἀγαθὸν ἀναγκαῖον ἦν, ἐπεκτείνας, φησίν, εἴρηκεν ἐίσην: ἐπεὶ οἱ πρῶτοι ἄνθρωποι, οἷς δὴ οὐ παρῆν
ἄφθονος τροφή, ἄρτι φαινομένης ἀθρόον ἐπ᾽ αὐτὴν
ἰόντες βίᾳ ἥρπαζον καὶ ἀφῃροῦντο τοὺς ἔχοντας, καὶ
μετὰ τῆς ἀκοσμίας ἐγίνοντο καὶ φόνοι. ἐξ ὧν εἰκὸς
λεχθῆναι καὶ τὴν ἀτασθαλίαν, ὅτι ἐν ταῖς θαλίαις
τὰ πρῶτα ἐξημάρτανον οἱ ἄνθρωποι εἰς ἀλλήλους.
ὡς δὲ παρεγένετο αὐτοῖς πολλὴ ἐκ τῆς Δήμητρος,
διένεμον ἑκάστῳ ἴσην, καὶ οὕτως εἰς κόσμον ἦλθε τοῖς
ἀνθρώποις τὰ δόρπα. διὸ ἄρτου τε ἐπίνοια πέμματός
τε εἰς ἴσον διαμεμοιραμένου καὶ τοῖς διαπίνουσιν
ἄλεισα: καὶ γὰρ ταῦτα εἰς &lt;τὸ&gt; ἴσον χωρούντων
ἐγίνετο. ὥστε ἡ τροφὴ δαὶς ἐπὶ τῷ δαίεσθαι λέγεται,
ὅ ἐστι διαμοιρᾶσθαι ἐπ᾽ ἴσης: καὶ ὁ τὰ κρέα ὀπτῶν
δαιτρός, ἐπεὶ ἴσην ἑκάστῳ μοῖραν ἐδίδου. καὶ ἐπὶ
μόνων ἀνθρώπων δαῖτα λέγει ὁ ποιητής, ἐπὶ δὲ θηρίων οὐκ ἔτι. ἀγνοῶν δὲ ταύτης τῆς φωνῆς τὴν δύναμιν Ζηνόδοτος ἐν τῇ κατ᾽ αὐτὸν ἐκδόσει γράφει
:  
ιλ. 1.4 
αὐτοὺς δὲ ἑλώρια τεῦχε κύνεσσιν 
οἰωνοῖσί τε δαῖτα,  
τὴν τῶν γυπῶν καὶ τῶν ἄλλων οἰωνῶν τροφὴν οὕτω
καλῶν, μόνου ἀνθρώπου χωροῦντος &lt;εἰς&gt; τὸ ἴσον ἐκ
τῆς πρόσθεν βίας. διὸ καὶ μόνου τούτου ἡ τροφὴ
δαίς: καὶ μοῖρα τὸ ἑκάστῳ διδόμενον. οὐκ ἔφερον δὲ
οἴκαδε παρ᾽ Ὁμήρῳ οἱ δαιτυμόνες τὰ λειπόμενα, ἀλλὰ
κορεσθέντες κατέλιπον παρ᾽ οἷς ἦν ἡ δαίς: καὶ ἡ
ταμία λαβοῦσα εἶχεν, ἵνα ἄν τις ἀφίκηται ξένος,
ἔχοι δοῦναι αὐτῷ. 
καὶ ἰχθύσι δὲ Ὅμηρος ποιεῖ χρωμένους τοὺς
τότε καὶ ὄρνισι. κατὰ γοῦν τὴν Θρινακίαν οἱ Ὀδυσσέως ἑταῖροι θηρεύουσιν  
οδ. 12.331 
ἰχθῦς ὄρνιθάς τε φίλας θ᾽ ὅ τι χεῖρας ἵκοιτο 
γναμπτοῖς ἀγκίστροισιν. 
οὐ γὰρ ἐν τῇ Θρινακίᾳ ἐκεχάλκευτο τὰ ἄγκιστρα, ἀλλ᾽
ἐπεφέροντο ἐν τῷ πλῷ δηλονότι: ὥστε ἦν αὐτοῖς θήρας ἰχθύων ἐπιμέλεια καὶ τέχνη. εἰκάζει δὲ καὶ ῾ οδ. 12.251 '
'τοὺς ὑπὸ Σκύλλης ἁρπαζομένους Ὀδυσσέως ἑταίρους
ἰχθύσι προμήκει ῥάβδῳ ἁλισκομένοις καὶ θύραζε ῥιπτομένοις. οὕτω καὶ ταύτην τὴν τέχνην ἀκριβοῖ μᾶλλον
τῶν τοιαῦτα προηγουμένως ἐκδεδωκότων ποιήματα ἢ
συγγράμματα, Καίκαλον λέγω τὸν Ἀργεῖον καὶ Νουμήνιον τὸν Ἡρακλεώτην, Παγκράτην τὸν Ἀρκάδα,
Ποσειδώνιον τὸν Κορίνθιον καὶ τὸν ὀλίγῳ πρὸ ἡμῶν
γενόμενον Ὀππιανὸν τὸν Κίλικα: τοσούτοις γὰρ ἐνετύχομεν ἐποποιοῖς Ἁλιευτικὰ γεγραφόσι. καταλογάδην
δὲ τοῖς Σελεύκου τοῦ Ταρσέως καὶ Λεωνίδου τοῦ  
Βυζαντίου &lt;καὶ Ἀγαθοκλέους τοῦ Ἀτρακίου&gt;. οὐ μνημονεύει δὲ τοιαύτης ἐδωδῆς ἐπὶ τῶν δείπνων, ὡς οὐκ
οἰκείας νομιζομένης τῆς τροφῆς τοῖς ἐν ἀξιώμασιν
ἥρωσι κειμένοις, ὡς οὐδὲ τῆς τῶν νεογνῶν ἱερείων.
οὐ μόνον δὲ ἰχθύσιν ἀλλὰ καὶ ὀστρείοις ἐχρῶντο,
καίτοι τῆς τούτων ἐδωδῆς οὐ πολὺ ἐχούσης τὸ ὠφέλιμον καὶ ἡδύ, ἀλλὰ κἀν τῷ βυθῷ κατὰ βάθος κειμένων. καὶ οὐκ ἔστιν εἰς ταῦτα ἄλλῃ τινὶ τέχνῃ χρήσασθαι ἢ δύντα κατὰ βυθοῦ. 
ἦ μάλ᾽ ἐλαφρὸς ἀνήρ, ὃς ῥεῖα κυβιστᾷ ῾ ιλ. 16.745 ','
ὃν καὶ λέγει πολλοὺς ἂν κορέσαι τήθεα διφῶντα. 
ἑκάστῳ δὲ τῶν δαιτυμόνων παρ᾽ Ὁμήρῳ παράκειται ποτήριον. &lt;Δημοδόκῳ&gt; γοῦν ῾ οδ. 8.69 ' 'παρατίθεται
κάνεον καὶ τράπεζα καὶ δέπας ‘πιεῖν ὅτε θυμὸς ἀνώγοι.' ἐπιστέφονται δὲ ποτοῖο οἱ κρητῆρες ῾ ιλ. 1.470 ',' ἤτοι
ὑπερχειλεῖς οἱ κρατῆρες ποιοῦνται, ὥστε διὰ τοῦ ποτοῦ
ἐπιστεφανοῦσθαι, καὶ ταῦτα ἔπρασσον πρὸς οἰωνοῦ
τιθέμενοι. κοῦροι δὲ διανέμουσι  
πᾶσιν ἐπαρξάμενοι
δεπάεσσι 
ιλ. 1.471 
. τὸ δὲ πᾶσιν οὐ τοῖς ποτηρίοις, ἀλλὰ
τοῖς ἀνδράσιν. Ἀλκίνους γοῦν τῷ Ποντονόῳ φησί
῾ οδ. 7.179 ':' ‘μέθυ νεῖμον πᾶσιν ἀνὰ μέγαρον.' καὶ ἑξῆς
ἐπάγει ῾ 183 ':'
νώμησεν δ᾽ ἄρα πᾶσιν ἐπαρξάμενος δεπάεσσιν. 
εἰσὶ δὲ καὶ τοῖς ἀρίστοις κατὰ δεῖπνα τιμαί. Τυδείδης γοῦν ῾ ιλ. 8.162 ' 'καὶ κρέασι καὶ πλείοις δεπάεσσι
τιμᾶται καὶ Αἴας ῾ ιλ. 7.321 ' 'νώτοισι διηνεκέεσσι γεραίρεται,  
καὶ οἱ βασιλεῖς δὲ τοῖς αὐτοῖς ῾ οδ. 4.65 ':' ‘νῶτα βοός, τά
ῥά οἱ πάρθεσαν αὐτῷ᾽  . καὶ
Ἰδομενέα δέ   Ἀγαμέμνων πλείῳ δέπᾳ τιμᾷ ῾ ιλ. 4.262 '.'
καὶ Σαρπηδὼν δὲ παρὰ Λυκίοις τοῖς αὐτοῖς τιμᾶται,
καὶ ἕδρῃ καὶ κρέασιν ῾ ιλ. 12.310 '.' 
ἦν δέ τις αὐτοῖς καὶ διὰ τῆς προπόσεως ἀσπασμός:
οἱ γοῦν θεοὶ ‘χρυσέοις δεπάεσσι δειδέχατ᾽ ἀλλήλουσ᾽,
ἤτοι ἐδεξιοῦντο προπίνοντες ἑαυτοῖς ταῖς δεξιαῖς. καί
τις δὲ  
δείδεκτ᾽ Ἀχιλλέα 
ιλ. 9.224 
ἀντὶ τοῦ ἐδεξιοῦτο,
ὅ ἐστι προέπινεν αὐτῷ τῇ δεξιᾷ διδοὺς τὸ ποτήριον.
ἐδωροῦντο δὲ καὶ ἀπὸ τῆς αὑτῶν μοίρας οἷς ἐβούλοντο, ὡς Ὀδυσσεὺς ῾ οδ. 8.475 ' 'νώτου ἀποπροταμὼν οὗ
αὐτῷ παρέθεντο τῷ Δημοδόκῳ. 
ἐχρῶντο δ᾽ ἐν τοῖς συμποσίοις καὶ κιθαρῳδοῖς
καὶ ὀρχησταῖς, ὡς οἱ μνηστῆρες. καὶ παρὰ Μενελάῳ
῾ οδ. 4.17 ' '‘ἐμέλπετο θεῖος ἀοιδόσ᾽, δύο δὲ κυβιστητῆρες
μολπῆς ἐξάρχοντες ἐδίνευον. μολπῆς δὲ ἀντὶ τοῦ παιδιᾶς. σῶφρον δέ τι ἦν τὸ τῶν ἀοιδῶν γένος καὶ
φιλοσόφων διάθεσιν ἐπέχον. Ἀγαμέμνων γοῦν τὸν
ἀοιδὸν καταλείπει τῇ Κλυταιμνήστρᾳ φύλακα καὶ παραινετῆρά τινα: ὃς πρῶτον μὲν ἀρετὴν γυναικῶν
διερχόμενος ἐνέβαλλέ τινα φιλοτιμίαν εἰς καλοκἀγαθίαν, εἶτα διατριβὴν παρέχων ἡδεῖαν ἀπεπλάνα τὴν
διάνοιαν φαύλων ἐπινοιῶν. διὸ Αἴγισθος οὐ πρότερον
διέφθειρε τὴν γυναῖκα πρὶν τὸν ἀοιδὸν ἀποκτεῖναι
ἐν νήσῳ ἐρήμῃ. τοιοῦτός ἐστι καὶ ὁ παρὰ τοῖς
μνηστῆρσιν ἀείδων ἀνάγκῃ, ὃς τοὺς ἐφεδρεύοντας τῇ
Πηνελόπῃ ἐβδελύττετο. κοινῶς δέ που πάντας τοὺς
ἀοιδοὺς αἰδοίους τοῖς ἀνθρώποις εἶναί φησι:  
οδ. 8.480 
τοὔνεκ᾽ ἄρα σφέας 
οἴμας Μοῦσ᾽ ἐδίδαξε φίλησέ τε φῦλον ἀοιδῶν. 
ὁ δὲ παρὰ Φαίαξι Δημόδοκος ᾁδει Ἄρεος καὶ Ἀφροδίτης συνουσίαν ῾ οδ. 8.267 ',' οὐ διὰ τὸ ἀποδέχεσθαι τὸ
τοιοῦτον πάθος, ἀλλ᾽ ἀποτρέπων αὐτοὺς παρανόμων
ἔργων, &lt;ἢ&gt; εἰδὼς ἐν τρυφερῷ τινι βίῳ τεθραμμένους
κἀντεῦθεν ὁμοιότατα τοῖς τρόποις αὐτῶν τὰ πρὸς
ἀνάπαυσιν προφέρων. καὶ τοῖς μνηστῆρσιν ᾁδει πρὸς
τὴν αὐτὴν βουλὴν ὁ Φήμιος νόστον Ἀχαιῶν ῾ οδ. 1.326 '.'
καὶ αἱ Σειρῆνες δὲ ᾁδουσι τῷ Ὀδυσσεῖ τὰ μάλιστα
αὐτὸν τέρψοντα καὶ τὰ οἰκεῖα τῇ φιλοτιμίᾳ αὐτοῦ καὶ
πολυμαθείᾳ λέγουσαι. ‘ἴσμεν γάρ, φασί ῾ οδ. 12.189 ',' τά τ᾽
ἄλλα καὶ ὅσσα γένηται ἐν χθονὶ πολυβοτείρῃ.' 
ὀρχήσεις δ᾽ εἰσὶ παρ᾽ Ὁμήρῳ αἳ μέν τινες τῶν
κυβιστητήρων, αἳ δὲ διὰ τῆς σφαίρας: ἧς τὴν εὕρεσιν
Ἀγαλλὶς ἡ Κερκυραία γραμματικὴ Ναυσικάᾳ ἀνατίθησιν ὡς πολίτιδι χαριζομένη, Δικαίαρχος δὲ ῾ φηγ
ιι 249 ' 'Σικυωνίοις, Ἵππασος δὲ ῾ φηγ ιϝ 430 ' 'Λακεδαιμονίοις ταύτην τε καὶ τὰ γυμνάσια πρώτοις. ταύτην δὲ μόνην τῶν ἡρωίδων Ὅμηρος παράγει σφαιρίζουσαν. διαβόητοι δὲ ἐπὶ σφαιρικῇ Δημοτέλης ὁ
Θεοκρίτου τοῦ Χίου σοφιστοῦ ἀδελφὸς καί τις
Χαιρεφάνης: ὃς ἀσελγεῖ τινι νέῳ παρακολουθῶν  
οὐ διελέγετο μέν, ἐκώλυε δὲ πράττειν τὸν νεανίσκον.
εἰπόντος δὲ ὅτι ‘Χαιρέφανες, ἐὰν παύσῃ ἀκολουθῶν,
πάντα σοι ἔσται παρ᾽ ἡμῶν,' ‘ἐγὼ δ᾽ ἄν, ἔφη, σοὶ
διαλεχθείην;᾽ ‘τί οὖν, εἶπε, παρακολουθεῖς;᾽ ‘χαίρω
σε θεωρῶν, ἔφη, τὸ δὲ ἦθος οὐ δοκιμάζω.' 
ὅτι τὸ φούλλικλον καλούμενον ῾ἦν δὲ ὡς ἔοικε
σφαιρίσκιόν τἰ εὗρεν Ἀττικὸς Νεαπολίτης παιδοτρίβης γυμνασίας ἕνεκα Πομπηίου Μάγνου. τὸ δὲ καλούμενον διὰ τῆς σφαίρας ἁρπαστὸν φαινίνδα ἐκαλεῖτο, ὃ ἐγὼ πάντων μάλιστα ἀσπάζομαι. 
πολὺ δὲ τὸ σύντονον καὶ καματηρὸν τῆς περὶ
τὴν σφαιριστικὴν ἁμίλλης τό τε κατὰ τοὺς τραχηλισμοὺς ῥωμαλέον. Ἀντιφάνης ῾ ιι 125 κ ':'
οἴμοι κακοδαίμων, τὸν τράχηλον ὡς ἔχω. 
διηγεῖται δὲ τὴν φαινίνδα παιδιὰν οὕτως Ἀντιφάνης
῾ ιι 114 κ ':'
σφαῖραν λαβὼν 
τῷ μὲν διδοὺς ἔχαιρε, τὸν δ᾽ ἔφευγ᾽ ἅμα, 
τοῦ δ᾽ ἐξέκρουσε, τὸν δ᾽ ἀνέστησεν πάλιν, 
κλαγκταῖσι φωναῖς . . . . . . . . . 
‘ἔξω, μακράν, παρ᾽ αὐτόν, ὑπὲρ αὐτόν, κάτω, 
ἄνω, βραχεῖαν, ἀπόδος ἐν καταστροφῇ.' 
ἐκαλεῖτο δὲ φαινίνδα ἀπὸ τῆς ἀφέσεως τῶν σφαιριζόντων, ἢ ὅτι εὑρετὴς αὐτοῦ, ὥς φησιν Ἰόβας ὁ  
Μαυρούσιος ῾ φηγ ιιι 482 ',' Φαινέστιος ὁ παιδοτρίβης.
καὶ Ἀντιφάνης ῾ ιι 126 κ ':'
φαινίνδα παίζων ᾔεις ἐν Φαινεστίου. 
ἐφρόντιζον δὲ εὐρυθμίας οἱ σφαιρίζοντες. Δαμόξενος γοῦν φησι ῾ ιϝ 536 μ ':'
νεανίας τις ἐσφαίριζεν εἷς 
ἐτῶν ἴσως &lt;ἑκκαίδεκ᾽ ἢ&gt; ἑπτακαίδεκα, 
Κῷος: θεοὺς γὰρ φαίνεθ᾽ ἡ νῆσος φέρειν. 
ὃς ἐπεί ποτ᾽ ἐμβλέψειε τοῖς καθημένοις, 
ἢ λαμβάνων τὴν σφαῖραν ἢ διδούς, ἅμα 
πάντες ἐβοῶμεν: "3. . . . . . . . . . 
ἡ δ᾽ εὐρυθμία, τὸ δ᾽ ἦθος, ἡ τάξις δ᾽ ὅση.' 
ἐν τῷ τι πράττειν ἢ λέγειν ἐφαίνετο 
τέρας τι κάλλους, ἄνδρες: οὔτ᾽ ἀκήκοα 
ἔμπροσθεν οὔθ᾽ ἑόρακα τοιαύτην χάριν. 
κακὸν ἄν τι μεῖζον ἔλαβον, εἰ πλείω χρόνον 
ἔμεινα: καὶ νῦν δ᾽ οὐχ ὑγιαίνειν μοι δοκῶ. 
ἐσφαίριζε δ᾽ οὐκ ἀηδῶς καὶ Κτησίβιος &lt;ὁ&gt; Χαλκιδεὺς
φιλόσοφος: καὶ πολλοὶ διὰ τὴν σφαιρικὴν αὐτῷ συναπεδύοντο τῶν Ἀντιγόνου τοῦ βασιλέως φίλων. συνέγραψε δὲ περὶ σφαιριστικῆς Τιμοκράτης ὁ Λάκων. 
οἱ Φαίακες δὲ παρ᾽ Ὁμήρῳ καὶ ἄνευ σφαίρας
ὀρχοῦνται. καὶ ὀρχοῦνταί που ἀνὰ μέρος πυκνῶς
῾τοῦτο γάρ ἐστι τὸ ῾ οδ. 8.379 ' '‘ταρφέ᾽ ἀμειβόμενοι‘᾽,
ἄλλων ἐφεστώτων καὶ ἐπικροτούντων τοῖς λιχανοῖς
δακτύλοις, ὅ φησι ληκεῖν. οἶδε δὲ ὁ ποιητὴς καὶ τὴν  
πρὸς ᾠδὴν ὄρχησιν: Δημοδόκου γοῦν ᾁδοντος ῾ οδ. 8.262 '
'κοῦροι πρωθῆβαι ὠρχοῦντο: καὶ ἐν τῇ Ὁπλοποιίᾳ δὲ
παιδὸς κιθαρίζοντος ἄλλοι ἐναντίοι μολπῇ τε ὀρχηθμῷ
τε ἔσκαιρον ῾ ιλ. 18.572 '.' ὑποσημαίνεται δὲ ἐν τούτοις ὁ
ὑπορχηματικὸς τρόπος, ὃς ἤνθησεν ἐπὶ Ξενοδήμου καὶ
Πινδάρου. καί ἐστιν ἡ τοιαύτη ὄρχησις μίμησις τῶν
ὑπὸ τῆς λέξεως ἑρμηνευομένων πραγμάτων: ἣν παρίστησι γινομένην Ξενοφῶν ὁ καλὸς ἐν τῇ Ἀναβάσει
ἐν τῷ παρὰ Σεύθῃ τῷ Θρᾳκὶ συμποσίῳ. φησὶ γοῦν
῾ ϝι 1, 5 ':' ‘ἐπειδὴ σπονδαί τε ἐγένοντο καὶ ἐπαιώνισαν,
ἀνέστησαν πρῶτοι Θρᾷκες καὶ πρὸς αὐλὸν ὠρχοῦντο
σὺν ὅπλοις καὶ ἥλλοντο ὑψηλά τε καὶ κούφως καὶ
ταῖς μαχαίραις ἐχρῶντο: τέλος δ᾽ ὁ ἕτερος τὸν ἕτερον
παίει, ὡς πᾶσι δοκεῖν πεπληγέναι τὸν ἄνδρα. ὃ δ᾽
ἔπεσε τεχνικῶς πως, καὶ πάντες ἀνέκραγον οἱ συνδειπνοῦντες Παφλαγόνες. καὶ ὃ μὲν σκυλεύσας τὰ ὅπλα
τοῦ ἑτέρου ἐξῄει ᾁδων Σιτάλκαν, ἄλλοι δὲ τῶν Θρᾳκῶν τὸν ἕτερον ἐξέφερον ὡς τεθνηκότα: ἦν δὲ οὐδὲν
πεπονθώς. μετὰ τοῦτον Αἰνιᾶνες καὶ Μάγνητες ἀνέστησαν, οἳ ὠρχοῦντο τὴν καρπαίαν καλουμένην ἐν
τοῖς ὅπλοις. ὁ δὲ τρόπος τῆς ὀρχήσεως ἦν: ὃ μὲν
παραθέμενος τὰ ὅπλα σπείρει καὶ ζευγηλατεῖ πυκνὰ
μεταστρεφόμενος ὡς φοβούμενος, λῃστὴς δὲ προσέρχεται: ὃ δὲ ἐπὰν προίδηται ἁρπάσας τὰ ὅπλα μάχεται
πρὸ τοῦ ζεύγους ἐν ῥυθμῷ πρὸς τὸν αὐλόν: καὶ τέλος  
ὁ λῃστὴς δήσας τὸν ἄνδρα τὸ ζεῦγος ἀπάγει, ἐνίοτε
δὲ καὶ ὁ ζευγηλάτης τὸν λῃστήν: εἶτα παρὰ τοὺς βοῦς
δήσας ὀπίσω τὼ χεῖρε δεδεμένον ἐλαύνει. καί τις,
φησί, τὸ Περσικὸν ὠρχεῖτο καὶ κροτῶν τὰς πέλτας
ὤκλαζε καὶ ἐξανίστατο: καὶ ταῦτα πάντα ῥυθμῷ πρὸς
τὸν αὐλὸν ἐποίει. καὶ Ἀρκάδες δέ, φησίν, ἀναστάντες
ἐξοπλισάμενοι ᾔεσαν ἐν ῥυθμῷ πρὸς τὸν ἐνόπλιον
ῥυθμὸν αὐλούμενοι καὶ ἐνωπλίσαντο καὶ ὠρχήσαντο. 
ἐχρῶντο δὲ καὶ αὐλοῖς καὶ σύριγξιν &lt;οἱ&gt; ἥρωες.
ὁ γοῦν Ἀγαμέμνων ῾ ιλ. 10.13 ' '‘αὐλῶν συρίγγων τ᾽ ἐνοπὴν᾽ ἀκούει. εἰς δὲ τὰ συμπόσια οὐ παρήγαγε: πλὴν
ἐν τῇ Ὁπλοποιίᾳ ῾ ιλ. 18.495 ' 'γάμων γινομένων αὐλῶν
μνημονεύει. τοῖς δὲ βαρβάροις ἀποδίδωσι τοὺς αὐλούς: παρὰ Τρωσὶ γοῦν ἦν αὐλῶν συρίγγων τ᾽ ἐνοπή. 
ἔσπενδον δὲ ἀπὸ τῶν δείπνων ἀναλύοντες καὶ τὰς
σπονδὰς ἐποιοῦντο Ἑρμῇ ῾ οδ. 7.137 ' 'καὶ οὐχ ὡς ὕστερον
Διὶ τελείῳ. δοκεῖ γὰρ Ἑρμῆς ὕπνου προστάτης εἶναι.
σπένδουσι δ᾽ αὐτῷ καὶ ἐπὶ ταῖς γλώσσαις ῾ οδ. 3.341 ' 'ἐκ
τῶν δείπνων ἀπιόντες. προσνέμονται δ᾽ αὐτῷ αἱ γλῶσσαι διὰ τὴν ἑρμηνείαν. 
οἶδε δ᾽ Ὅμηρος καὶ ποικίλας ἐδωδάς: λέγει γοῦν
῾ οδ. 6.76 ' '‘ἐδωδὴν παντοίην᾽ καὶ ῾ οδ. 3.480 ' '‘ὄψα οἷα ἔδουσι
διοτρεφέες βασιλῆες.' οἶδε δὲ καὶ πᾶσαν τὴν νῦν
πολυτέλειαν. οἴκων μὲν οὖν λαμπρότατος ὁ Μενελάου.
τοιοῦτον δέ τινα ὑφίσταται τῇ κατασκευῇ καὶ λαμπρότητι &lt;οἵανπερ&gt; Πολύβιος ῾ 34, 9, 15 ηυ ' 'Ἴβηρός τινος βασιλέως οἰκίαν: ὃν καὶ ἐζηλωκέναι λέγει τὴν τῶν
Φαιάκων τρυφὴν πλὴν τοῦ τοὺς κρατῆρας ἐν μέσῳ τῆς
οἰκίας ἑστάναι πλήρεις οἴνου κριθίνου, ἀργυροῦς ὄντας καὶ χρυσοῦς. Ὅμηρος δὲ τοπογραφῶν καὶ τὴν
Καλυψοῦς οἰκίαν ἐκπλήττει τὸν Ἑρμῆν ῾ οδ. 5.75 '.' 
ἀπολαυστικὸς δέ ἐστι παρ᾽ αὐτῷ καὶ ὁ τῶν Φαιάκων βίος: ‘αἰεὶ γὰρ ἡμῖν δαίς τε φίλη κίθαρίς τε᾽
καὶ τὰ ἑξῆς ῾ οδ. 8.248 ' '..... ἃ ἔπη ῾ οδ. 9.5 ' 'Ἐρατοσθένης
οὕτω γεγράφθαι φησίν:
οὐ γὰρ ἔγωγέ τί φημι τέλος χαριέστερον εἶναι 
ἢ ὅταν εὐφροσύνη μὲν ἔχῃ κακότητος ἀπούσης, 
δαιτυμόνες δ᾽ ἀνὰ δώματ᾽ ἀκουάζωνται ἀοιδοῦ, 
κακότητος ἀπούσης φάσκων τῆς ἀφροσύνης. ἀδύνατον γὰρ μὴ φρονίμους εἶναι Φαίακας, οἳ μάλα φίλοι
εἰσὶ θεοῖσιν, ὡς ἡ Ναυσικάα φησί ῾ οδ. 6.203 '.' 
καὶ οἱ μνηστῆρες δὲ παρ᾽ αὐτῷ  
πεσσοῖσι προπάροιθε θυράων 
οδ. 1.107 
ἐτέρποντο, οὐ παρὰ τοῦ μεγάλου Διοδώρου   μαθόντες τὴν πεττείαν
οὐδὲ τοῦ Μιτυληναίου Λέοντος τοῦ ἀνέκαθεν Ἀθηναίου, ὃς ἀήττητος ἦν κατὰ τὴν πεττευτικήν, ὥς φησι
Φαινίας ῾ φηγ ιι 294 '.' Ἀπίων δὲ ὁ Ἀλεξανδρεὺς
καὶ ἀκηκοέναι φησὶ παρὰ τοῦ Ἰθακησίου Κτήσωνος
τὴν τῶν μνηστήρων πεττείαν οἵα ἦν. ‘ὀκτὼ γάρ,
φησί, καὶ ἑκατὸν ὄντες οἱ μνηστῆρες διετίθεσαν ψήφους ἐναντίας ἀλλήλαις, ἴσας πρὸς ἴσας τὸν ἀριθμόν,
ὅσοιπερ ἦσαν καὶ αὐτοί. γίνεσθαι οὖν ἑκατέρωθεν  δ# 
καὶ πεντήκοντα. τὸ δ᾽ ἀνὰ μέσον τούτων διαλιπεῖν
ὀλίγον: ἐν δὲ τῷ μεταιχμίῳ τούτῳ μίαν τιθέναι ψῆφον, ἣν καλεῖν μὲν αὐτοὺς Πηνελόπην, σκοπὸν δὲ
ποιεῖσθαι εἴ τις βάλλοι ψήφῳ ἑτέρᾳ: καὶ κληρουμένων
τὸν λαχόντα στοχάζεσθαι ταύτης. εἰ δέ τις τύχοι καὶ
ἐκκρούσειε πρόσω τὴν Πηνελόπην, ἀποτίθεσθαι τὴν
ἑαυτοῦ εἰς τὴν τῆς βληθείσης καὶ ἐξωσμένης χώραν,
ἐν ᾗ πρότερον ἦν: καὶ πάλιν στάντα τὴν Πηνελόπην
ἐν ᾧ τὸ δεύτερον ἐγένετο χωρίῳ ἐντεῦθεν βάλλειν
τὴν ἑαυτοῦ. εἰ δὲ τύχοι ἄνευ τοῦ μηδεμιᾶς τῶν ἄλλων
ψαῦσαι, νικᾶν καὶ ἐλπίδας ἔχειν πολλὰς γαμήσειν αὐτήν. τὸν δὲ Εὐρύμαχον πλείστας εἰληφέναι ταύτῃ τῇ
παιδιᾷ καὶ εὔελπιν εἶναι τῷ γάμῳ.' οὕτω δὲ διὰ τὴν
τρυφὴν τὰς χεῖρας οἱ μνηστῆρες ἔχουσιν ἁπαλὰς ὡς
μηδὲ τὸ τόξον ἐντεῖναι δύνασθαι ῾ οδ. 22.150 '.' πολυτελεῖς
δ᾽ αὐτοῖς καὶ οἱ διακονούμενοι. 
δυνατωτάτη δὲ παρ᾽ Ὁμήρῳ καὶ ἡ τῶν μύρων
εὐωδία ῾ ιλ. 14.173 ':' οὗ κινυμένου Διὸς ποτὶ χαλκοβατὲς
δῶμα
ἔμπης εἰς γαῖάν τε καὶ οὐρανὸν ἵκετ᾽ ἀυτμή. 
καὶ στρωμνὰς δὲ οἶδε διαπρεπούσας: τοιαύτας οὖν
Ἀρήτη Ὀδυσσεῖ ὑποστρωννύειν κελεύει ῾ οδ. 7.336 ',' καὶ
Νέστωρ αὐχεῖ πρὸς Τηλέμαχον πολλῶν τοιούτων εὐπορεῖν. 
τῶν δ᾽ ἄλλων ποιητῶν ἔνιοι τὰς καθ᾽ αὑτοὺς
πολυτελείας καὶ ῥᾳθυμίας ἀνέπεμπον ὡς οὔσας καὶ
κατὰ τὰ Τρωικά. Αἰσχύλος γοῦν ἀπρεπῶς που
παράγει μεθύοντας τοὺς Ἕλληνας, ὡς καὶ τὰς ἀμίδας ἀλλήλοις περικαταγνύναι. λέγει γοῦν ῾ φρ. 174 ν ':'
ὅδ᾽ ἐστὶν ὅς ποτ᾽ ἀμφ᾽ ἐμοὶ βέλος 
γελωτοποιόν, τὴν κάκοσμον οὐράνην, 
ἔρριψεν οὐδ᾽ ἥμαρτε: περὶ δ᾽ ἐμῷ κάρᾳ 
πληγεῖσ᾽ ἐναυάγησεν ὀστρακουμένη, 
χωρὶς μυρηρῶν τευχέων πνέουσ᾽ ἐμοί. 
καὶ Σοφοκλῆς δὲ ἐν Ἀχαιῶν συνδείπνῳ ῾ φρ. 141 ν ':'
ἀλλ᾽ ἀμφὶ θυμῷ τὴν κάκοσμον οὐράνην 
ἔρριψεν οὐδ᾽ ἥμαρτε: περὶ δ᾽ ἐμῷ κάρᾳ 
κατάγνυται τὸ τεῦχος οὐ μύρου πνέον. 
ἐδειματούμην δ᾽ οὐ φίλης ὀσμῆς ὕπο. 
Εὔπολις δὲ τὸν πρῶτον εἰσηγησάμενον τὸ τῆς ἀμίδος ὄνομα ἐπιπλήττει λέγων ῾ ι 350 κ ':'
ΑΛΚ.  μισῶ λακωνίζειν, ταγηνίζειν δὲ κἂν πριαίμην.
Β.  πολλὰς δ᾽ οἶμαι νῦν βεβινῆσθαι. 
ΑΛΚ.  ..... ὃς δὲ πρῶτος ἐξεῦρεν τὸ πρῲ 'πιπίνειν;
Β.  πολλήν γε λακκοπρωκτίαν ἡμῖν ἐπίστασ᾽ εὑρών. 
ΑΛΚ.  εἶεν: τίς εἶπεν ‘ἀμίδα παῖ᾽ πρῶτος μεταξὺ πίνων;
Β.  Παλαμηδικόν γε τοῦτο τοὐξεύρημα καὶ σοφόν 
σου. 
παρ᾽ Ὁμήρῳ δὲ οἱ ἀριστεῖς κοσμίως δειπνοῦσιν ἐν
Ἀγαμέμνονος. εἰ δ᾽ ἐν Ὀδυσσείᾳ ῾ οδ. 8.75 ' 'φιλονεικοῦσιν
Ἀχιλλεὺς καὶ Ὀδυσσεὺς καὶ Ἀγαμέμνων ‘χαῖρε νόῳ᾽,
ἀλλ᾽ ὠφέλιμοι αἱ φιλοτιμίαι ζητούντων &lt;εἰ&gt; λόγῳ ἢ  
μάχῃ αἱρεθῆναι δεῖ τὸ Ἴλιον. ἀλλ᾽ οὐδ᾽ ὅτε μνηστῆρας εἰσάγει μεθύοντας, οὐδὲ τότε τοιαύτην ἀκοσμίαν
εἰσήγαγεν ὡς Σοφοκλῆς καὶ Αἰσχύλος πεποιήκασιν,
ἀλλὰ πόδα βόειον ἐπὶ τὸν Ὀδυσσέα ῥιπτούμενον ῾ οδ. 20.299 '.' 
καθέζονται δ᾽ ἐν τοῖς συνδείπνοις οἱ ἥρωες,
οὐ κατακέκλινται. τοῦτο δὲ καὶ παρ᾽ Ἀλεξάνδρῳ τῷ
βασιλεῖ ἐνίοτε ἦν, ὥς φησι Δοῦρις ῾ φγη ιι 474 '.'
ἑστιῶν γοῦν ποτε ἡγεμόνας εἰς ἑξακισχιλίους ἐκάθισεν
ἐπὶ δίφρων ἀργυρῶν καὶ κλιντήρων, ἁλουργοῖς περιστρώσας ἱματίοις. Ἡγήσανδρος δέ φησιν ῾ φγη ιϝ 419 '
'οὐδὲ ἔθος εἶναι ἐν Μακεδονίᾳ κατακλίνεσθαί τινα ἐν
δείπνῳ, εἰ μή τις ἔξω λίνων ὗν κεντήσειεν: ἕως δὲ
τότε καθήμενοι ἐδείπνουν. Κάσανδρος οὖν πέντε καὶ
τριάκοντα ὢν ἐτῶν ἐδείπνει παρὰ τῷ πατρὶ καθήμενος, οὐ δυνάμενος τὸν ἆθλον ἐκτελέσαι καίπερ ἀνδρεῖος γεγονὼς καὶ κυνηγὸς ἀγαθός. 
ἐς τὸ πρέπον δὲ Ὅμηρος ἀφορῶν τοὺς ἥρωας οὐ
παρήγαγεν ἄλλο τι δαινυμένους ἢ κρέα καὶ ταῦτα
ἑαυτοῖς σκευάζοντας. οὐ γὰρ ἔχει γέλωτα οὐδ᾽ αἰσχύνην ὀψαρτύοντας αὐτοὺς καὶ ἕψοντας ὁρᾶν. ἐπετήδευον γὰρ τὴν αὐτοδιακονίαν καὶ ἐκαλλωπίζοντο, φησὶ
Χρύσιππος, τῇ ἐν τούτοις εὐστροφίᾳ. Ὀδυσσεὺς γοῦν
δαιτρεῦσαί τε καὶ ‘πῦρ νηῆσαι᾽ οἷος οὐκ ἄλλος δεξιὸς
εἶναί φησι ῾ οδ. 15.322 '.' καὶ ἐν Λιταῖς δὲ Πάτροκλος καὶ
Ἀχιλλεὺς πάντα εὐτρεπίζει ῾ ιλ. 9.202. 209 '.' καὶ Μενελάου
δὲ τελοῦντος γάμους ὁ νυμφίος Μεγαπένθης οἰνοχοεῖ  
῾ οδ. 15.141 '.' νῦν δὲ ἐπὶ τοσοῦτον ἐκπεπτώκαμεν ὡς κατακεῖσθαι δαινύμενοι. 
προσφάτως δὲ καὶ τὰ βαλανεῖα παρῆκται, τὴν
ἀρχὴν οὐδὲ ἔνδον τῆς πόλεως ἐώντων εἶναι αὐτά, ὧν
τὸ βλαπτικὸν Ἀντιφάνης δηλοῖ ῾ ιι 118 κ ':'
εἰς μακαρίαν τὸ λουτρόν, ὡς διέθηκέ με. 
ἑφθὸν κομιδῇ πεποίηκεν: ἀποκναίσειεν ἂν 
κἂν ὁστισοῦν μου λαβόμενος τοῦ δέρματος. 
οὕτω στερεόν &lt;τι&gt; πρᾶγμα θερμόν ἐσθ᾽ ὕδωρ. 
Ἕρμιππος ῾ ι 248 κ ':'
μὰ &lt;τὸν&gt; Δί᾽, οὐ μέντοι μεθύειν τὸν ἄνδρα χρὴ 
τὸν ἀγαθὸν οὐδὲ θερμολουτεῖν, ἃ σὺ ποιεῖς. 
ηὔξηται δὲ καὶ ἡ τῶν ὀψοποιῶν περιεργία καὶ ἡ τῶν
μυρεψῶν: ὥστ᾽ ‘οὐδ᾽ ἂν κολυμβᾶν εἰς κολυμβήθραν
μύρου᾽ ἀρκεῖσθαί τις ἂν δύναιτο, φησὶν Ἄλεξις
῾ ιι 403 κ '.' ἀνθοῦσι δὲ καὶ αἱ τῶν περὶ τὰ πέμματα
δημιουργίαι καὶ αἱ περὶ τὰς συνουσίας περιεργίαι,
ὥστ᾽ ἐπιτεχνᾶσθαι σπόγγους ὑποτίθεσθαι: ἐπακτικὸν
γὰρ εἶναι τὸ τοιοῦτον πρὸς ἀφροδισίων πλῆθος. Θεόφραστος δ᾽ οὕτω φησί ῾ η. πλ. ιχ 18, 9 ' 'τινας ὀχευτικὰς
δυνάμεις εἶναι ὡς καὶ μέχρι ἑβδομήκοντα συνουσιῶν
ἐπιτελεῖν καὶ τὸ τελευταῖον αὐτοῖς αἷμα ἀποκρίνεσθαι.
Φύλαρχος δὲ Σανδρόκοττόν φησι ῾ φηγ ι 344 ' 'τὸν
Ἰνδῶν βασιλέα Σελεύκῳ μεθ᾽ ὧν ἔπεμψε δώρων ἀποστεῖλαί τινας δυνάμεις στυτικὰς τοιαύτας ὡς ὑπὸ τοὺς
πόδας τιθεμένας τῶν συνουσιαζόντων οἷς μὲν ὁρμὰς  
ἐμποιεῖν ὀρνίθων δίκην, οὓς δὲ καταπαύειν. ηὔξηται
δὲ νῦν καὶ ἡ τῆς μουσικῆς διαστροφή, καὶ ἡ περὶ τὰς
ἐσθήσεις καὶ ὑποδέσεις ἐπήκμασε πολυτέλεια. 
Ὅμηρος δὲ τὴν τοῦ μύρου φύσιν εἰδὼς οὐκ εἰσήγαγε μύροις ἀλειφομένους τοὺς ἥρωας πλὴν τὸν Πάριν ἐν οἷς
φησὶ ῾ ιλ. 3.392 ' '‘κάλλει στίλβων᾽, ὡς καὶ Ἀφροδίτη κάλλει
τὰ πρόσωπα καθαίρει ῾ς1  192 '.' ἀλλ᾽ οὐδὲ στεφανουμένους εἰσάγει, καίτοι τῷ ἐκ τῆς μεταφορᾶς ὁμοιώματι
σημαίνεται ὅτι ᾔδει τὸν στέφανον. φησὶ γοῦν:  
οδ. 10.195 
νῆσος, ἣν πέρι πόντος ἀπείριτος ἐστεφάνωτο. 
καί:  
ιλ. 13.376 
πάντῃ γάρ σε &lt;περὶ&gt; στέφανος πολέμοιο δέδηε. 
παρατηρητέον δὲ καὶ ὅτι ἐν μὲν Ὀδυσσείᾳ ἀπονιζομένους τὰς χεῖρας ποιεῖ πρὶν μεταλαβεῖν τροφῆς, ἐν
Ἰλιάδι δὲ τοῦτο ποιοῦντας οὐκ ἔστιν εὑρεῖν. σχολαζόντων γὰρ βίος ὁ ἐν Ὀδυσσείᾳ καὶ διὰ τὴν εἰρήνην
τρυφώντων: διὸ οἱ ἐνταῦθα ἐθεράπευον τὸ σῶμα διὰ
λουτρῶν καὶ κατανιμμάτων. διὰ τοῦτο καὶ ἀστραγαλίζουσιν ἐν ταύτῃ τῇ πολιτείᾳ καὶ ὀρχοῦνται καὶ
σφαιρίζουσιν. Ἡρόδοτος δὲ οὐ καλῶς εἴρηκεν ῾ ι 94 '
'ἐπὶ Ἄτυος διὰ λιμὸν εὑρεθῆναι τὰς παιδιάς: πρεσβεύει
γὰρ τοῖς χρόνοις τὰ ἡρωικά. οἱ δ᾽ ἐν τῇ Ἰλιακῇ πολιτείᾳ μονονοὺ βοῶσι ῾ πινδ. φρ. 78 β4 ':'
κλῦθ᾽ Ἀλαλά, Πολέμου θύγατερ, 
ἐγχέων προοίμιον. 
ὅτι Ἀριστόνικον τὸν Καρύστιον, τὸν Ἀλεξάνδρου σφαιριστήν, Ἀθηναῖοι πολίτην ἐποιήσαντο διὰ  
τὴν τέχνην καὶ ἀνδριάντα ἀνέστησαν. τὰς γὰρ βαναύσους τέχνας Ἕλληνες ὕστερον περὶ πλείστου μᾶλλον
ἐποιοῦντο ἢ τὰς κατὰ παιδείαν γινομένας ἐπινοίας.
Ἑστιαιεῖς γοῦν καὶ Ὠρεῖται Θεοδώρου τοῦ ψηφοκλέπτου ἐν θεάτρῳ χαλκῆν εἰκόνα ἀνέθηκαν ψῆφον κρατοῦσαν: ὡς δ᾽ αὕτως Μιλήσιοι Ἀρχελάου τοῦ κιθαριστοῦ. ἐν δὲ Θήβαις Πινδάρου μὲν οὐκ ἔστιν εἰκών,
Κλέωνος δὲ τοῦ ᾠδοῦ, ἐφ᾽ ἧς ἐπιγέγραπται:
Πυθέα υἱὸς ὅδ᾽ ἐστὶ Κλέων Θηβαῖος ἀοιδός, 
ὃς πλείστους θνητῶν ἀμφέθετο στεφάνους 
κρατὸς ἐπὶ σφετέρου, καί οἱ κλέος οὐρανόμηκες. 
χαῖρε, Κλέων, Θήβας πατρίδ᾽ ἐπευκλεΐσας. 
ὑπὸ τούτου τὸν ἀνδριάντα, ὅτε Ἀλέξανδρος τὰς Θήβας
κατασκάπτων ...., φησὶ Πολέμων ῾ φρ. 25 πρ ' 'φεύγοντά
τινα χρυσίον εἰς τὸ ἱμάτιον κοῖλον ὂν ἐνθέσθαι, καὶ
ἀνοικιζομένης τῆς πόλεως ἐπανελθόντα εὑρεῖν τὸ χρυσίον μετὰ ἔτη τριάκοντα. Ἡρόδοτος δὲ ὁ λογόμιμος,
ὥς φησιν Ἡγήσανδρος ῾ φηγ ιϝ 416 ',' καὶ Ἀρχέλαος
ὁ ὀρχηστὴς παρὰ Ἀντιόχῳ τῷ βασιλεῖ μάλιστα ἐτιμῶντο τῶν φίλων. ὁ δὲ πατὴρ αὐτοῦ Ἀντίοχος τοὺς
Σωστράτου τοῦ αὐλητοῦ υἱεῖς σωματοφύλακας ἐπεποίητο. 
ἐθαυμάζετο δὲ παρ᾽ Ἕλλησι καὶ Ῥωμαίοις Ματρέας ὁ πλάνος ὁ Ἀλεξανδρεύς, ὃς ἔλεγε καὶ θηρίον
τρέφειν ὃ αὐτὸ ἑαυτὸ κατεσθίει: ὡς καὶ ζητεῖσθαι μέχρι
νῦν τὸ Ματρέου θηρίον τί ἐστιν. ἐποίησε δ᾽ οὗτος καὶ  
παρὰ τὰς Ἀριστοτέλους ἀπορίας καὶ ἀνεγίνωσκε δημοσίᾳ, διὰ τί ὁ ἥλιος δύνει μὲν κολυμβᾷ δ᾽ οὔ, καὶ
διὰ τί οἱ σπόγγοι συμπίνουσι μὲν συγκωθωνίζονται
δ᾽ οὔ, καὶ τὰ τετράδραχμα καταλλάττεται μὲν ὀργίζεται δ᾽ οὔ. Ἀθηναῖοι δὲ Ποθεινῷ τῷ νευροσπάστῃ
τὴν σκηνὴν ἔδωκαν ἀφ᾽ ἧς ἐνεθουσίων οἱ περὶ Εὐριπίδην. Ἀθηναῖοι δὲ καὶ Εὐρυκλείδην ἐν τῷ θεάτρῳ
ἀνέστησαν μετὰ τῶν περὶ Αἰσχύλον. ἐθαυμάζετο δὲ
καὶ Ξενοφῶν ὁ θαυματοποιός, ὃς μαθητὴν κατέλιπε
Κρατισθένη τὸν Φλιάσιον: ὃς πῦρ τε αὐτόματον ἐποίει
ἀναφύεσθαι καὶ ἄλλα πολλὰ φάσματα ἐτεχνᾶτο, ἀφ᾽
ὧν ἐξίστα τῶν ἀνθρώπων τὴν διάνοιαν. τοιοῦτος ἦν
καὶ Νυμφόδωρος ὁ θαυματοποιός, ὃς προσκρούσας
Ῥηγίνοις, ὥς φησι Δοῦρις ῾ φηγ ιι 480 ',' εἰς δειλίαν
αὐτοὺς ἔσκωψε πρῶτος. Εὔδικος δὲ ὁ γελωτοποιὸς
ηὐδοκίμει μιμούμενος παλαιστὰς καὶ πύκτας, ὥς φησιν Ἀριστόξενος ῾ φηγ ιι 284 '.' Στράτων δ᾽ ὁ Ταραντῖνος ἐθαυμάζετο τοὺς διθυράμβους μιμούμενος: τὰς
δὲ κιθαρῳδίας οἱ περὶ τὸν ἐξ Ἰταλίας Οἰνώναν, ὃς
καὶ Κύκλωπα εἰσήγαγε τερετίζοντα καὶ ναυαγὸν Ὀδυσσέα σολοικίζοντα, ὁ αὐτός φησι. Διοπείθης δὲ ὁ Λοκρός, ὥς φησι Φανόδημος ῾ φηγ ι 369 ',' παραγενόμενος εἰς Θήβας καὶ ὑποζωννύμενος οἴνου κύστεις
μεστὰς καὶ γάλακτος καὶ ταύτας ἀποθλίβων ἀνιμᾶν
ἔλεγεν ἐκ τοῦ στόματος. τοιαῦτα ποιῶν ηὐδοκίμει καὶ
Νοήμων ὁ ἠθολόγος. ἔνδοξοι δ᾽ ἦσαν καὶ παρ᾽ Ἀλεξάνδρῳ θαυματοποιοὶ Σκύμνος ὁ Ταραντῖνος,
Φιλιστίδης ὁ Συρακούσιος, Ἡράκλειτος ὁ Μιτυληναῖος.
γεγόνασι δὲ καὶ πλάνοι ἔνδοξοι, ὧν Κηφισόδωρος καὶ
Πανταλέων. Φιλίππου δὲ τοῦ γελωτοποιοῦ Ξενοφῶν
μνημονεύει ῾ σψμπ. 1 '.' 
ὅρος οἰκουμένης. δῆμον τὴν Ῥώμην φησί. λέγει δὲ καὶ ὅτι οὐκ ἄν τις σκοποῦ πόρρω τοξεύων λέγοι τὴν Ῥώμην πόλιν ἐπιτομὴν τῆς οἰκουμένης: ἐν ᾗ
συνιδεῖν ἔστιν οὕτως πάσας τὰς πόλεις ἱδρυμένας,
καὶ κατ᾽ ἰδίαν δὲ τὰς πολλάς, ὡς Ἀλεξανδρέων μὲν
τὴν χρυσῆν, Ἀντιοχέων δὲ τὴν καλήν, Νικομηδέων
δὲ τὴν περικαλλῆ, προσέτι τε ῾ ξομ. ινξ. ιϝ 604 μ '
' 
τὴν λαμπροτάτην πόλεων πασῶν ὁπόσας ὁ Ζεὺς 
ἀναφαίνει, 
τὰς Ἀθήνας λέγω. ἐπιλείποι δ᾽ ἄν με οὐχ ἡμέρα μία
ἐξαριθμούμενον τὰς ἐν τῇ Ῥωμαίων οὐρανοπόλει
ἀριθμουμένας πόλεις, ἀλλὰ πᾶσαι αἱ κατὰ
τὸν ἐνιαυτὸν   διὰ τὸ πλῆθος. καὶ γὰρ
ὅλα ἔθνη ἀθρόως αὐτόθι συνῴκισται, ὡς τὸ Καππαδοκῶν καὶ Σκυθῶν καὶ Ποντίων καὶ ἄλλων πλειόνων. οὗτοι οὖν πάντες, ὁ σύμπας δῆμος τῆς οἰκουμένης, τὸν ἐφ᾽ ἡμῖν, φησί, φιλόσοφον ὀρχηστὴν
Μέμφιν ἐκάλεσαν ἀπαρχαίζοντες τὴν διὰ τοῦ σώματος
αὐτοῦ κίνησιν τῇ τῶν πόλεων ἀρχαιοτάτῃ καὶ βασιλικωτάτῃ, περὶ ἧς Βακχυλίδης φησί ῾ φρ. 39 β ':'
τὴν ἀχείμαντόν τε Μέμφιν καὶ δονακώδεα Νεῖλον. 
οὗτος τὴν Πυθαγόρειον φιλοσοφίαν ἐπιδείκνυσιν ἥτις  
ἐστί, μετὰ σιωπῆς πάνθ᾽ ἡμῖν ἐμφανίζων σαφέστερον
ἢ οἱ τὰς τῶν λόγων τέχνας ἐπαγγελλόμενοι διδάσκειν. 
τῆς δὲ κατὰ τοῦτον ὀρχήσεως τῆς τραγικῆς καλουμένης πρῶτος εἰσηγητὴς γέγονε Βάθυλλος ὁ Ἀλεξανδρεύς, ὅν φησι παντομίμους ὀρχήσασθαι Σέλευκος.
τοῦτον τὸν Βάθυλλόν φησιν Ἀριστόνικος καὶ Πυλάδην, οὗ ἐστι καὶ σύγγραμμα περὶ ὀρχήσεως, τὴν
Ἰταλικὴν ὄρχησιν συστήσασθαι ἐκ τῆς κωμικῆς, ἣ
ἐκαλεῖτο κόρδαξ, καὶ τῆς τραγικῆς, ἣ ἐκαλεῖτο ἐμμέλεια, καὶ τῆς σατυρικῆς, ἣ ἐλέγετο σίκιννις ῾διὸ καὶ
οἱ σάτυροι σικιννισταἴ, ἧς εὑρετὴς Σίκιννός τις βάρβαρος. οἳ δέ φασιν ὅτι Κρὴς ἦν ὁ Σίκιννος. ἦν δὲ
ἡ Πυλάδου ὄρχησις ὀγκώδης παθητική τε καὶ πολυπρόσωπος, ἡ δὲ Βαθύλλειος ἱλαρωτέρα: καὶ γὰρ ὑπόρχημά τι τοῦτον διατίθεσθαι. Σοφοκλῆς δὲ πρὸς τῷ
καλὸς γεγενῆσθαι τὴν ὥραν ἦν καὶ ὀρχηστικὴν δεδιδαγμένος καὶ μουσικὴν ἔτι παῖς ὢν παρὰ Λάμπρῳ.
μετὰ γοῦν τὴν ἐν Σαλαμῖνι ναυμαχίαν περὶ τρόπαιον
γυμνὸς ἀληλιμμένος ἐχόρευσε μετὰ λύρας: οἳ δὲ ἐν
ἱματίῳ φασί. καὶ τὸν Θάμυριν διδάσκων αὐτὸς ἐκιθάρισεν: ἄκρως δὲ ἐσφαίρισεν, ὅτε τὴν Ναυσικάαν
καθῆκε. τῆς δὲ Μέμφιδος ὀρχήσεως ἤρα καὶ Σωκράτης ὁ σοφὸς καὶ πολλάκις καταλαμβανόμενος ὀρχούμενος, ὥς φησι Ξενοφῶν ῾ σψμπ. 2, 16 ',' ἔλεγε τοῖς
γνωρίμοις παντὸς εἶναι μέλους τὴν ὄρχησιν γυμνάσιον. ἔταττον γὰρ τὸ ὀρχεῖσθαι ἐπὶ τοῦ κινεῖσθαι
καὶ ἐρεθίζεσθαι. Ἀνακρέων ῾ φρ. 69 β4 ':'  
καλλίκομοι κοῦραι Διὸς ὠρχήσαντ᾽ ἐλαφρῶς. 
Ἴων ῾ π. 575 ν ':'
ἐκ τῶν ἀέλπτων μᾶλλον ὤρχησεν φρένας. 
Ἕρμιππος δέ φησι ῾ φηγ ιιι 46 ' 'Θεόφραστον
παραγίνεσθαι εἰς τὸν περίπατον καθ᾽ ὥραν λαμπρὸν
καὶ ἐξησκημένον, εἶτα καθίσαντα διατίθεσθαι τὸν λόγον οὐδεμιᾶς ἀπεχόμενον κινήσεως οὐδὲ σχήματος
ἑνός. καί ποτε ὀψοφάγον μιμούμενον ἐξείραντα τὴν
γλῶσσαν περιλείχειν τὰ χείλη. 
ἔμελε δὲ αὐτοῖς καὶ τοῦ κοσμίως ἀναλαμβάνειν
τὴν ἐσθῆτα καὶ τοὺς μὴ τοῦτο ποιοῦντας ἔσκωπτον.
Πλάτων ἐν Θεαιτήτῳ ῾ π. 175ε ':' ‘πάντα δυναμένους
ὀξέως τε καὶ τορῶς διακονεῖν, ἀναβάλλεσθαι δ᾽ οὐκ
ἐπισταμένους ἐπιδέξι᾽ ἐλευθερίως οὐδ᾽ ἁρμονίαν λόγων λαβόντας ὀρθῶς ὑμνῆσαι θεῶν τε καὶ ἀνθρώπων εὐδαιμόνων βίον.' Σαπφὼ περὶ Ἀνδρομέδας
σκώπτει ῾ φρ. 70 β4 ':'
τίς δ᾽ ἀγροιῶτις θέλγει νόον 
οὐκ ἐπισταμένη τὰ βράκε᾽ ἕλκειν ἐπὶ τῶν σφυρῶν; 
Φιλέταιρος ῾ ιι 235 κ ':'
ἀμφιβάλλου σφυροῖς: οὐ καθήσεις, τάλαν, 
μηδ᾽ ἀγροίκως ἄνω γόνατος ἀμφέξει; 
Ἕρμιππος δέ φησι ῾ φηγ ιιι 51 ' 'Θεόκριτον τὸν Χῖον
ὡς ἀπαίδευτον μέμφεσθαι τὴν Ἀναξιμένους περιβολήν: Καλλίστρατός τε ὁ Ἀριστοφάνειος Ἀρίσταρχον
ἐν συγγράμματι κακῶς εἴρηκεν ἐπὶ τῷ μὴ εὐρύθμως  
ἀμπέχεσθαι, φέροντός τι καὶ τοῦ τοιούτου πρὸς παιδείας ἐξέτασιν. διὸ καὶ Ἄλεξίς φησιν ῾ ιι 393 κ ':'
ἓν γὰρ νομίζω τοῦτο τῶν ἀνελευθέρων 
εἶναι, τὸ βαδίζειν ἀρρύθμως ἐν ταῖς ὁδοῖς, 
ἐξὸν καλῶς. οὗ μήτε πράττεται τέλος 
μηδεὶς ... ἡμᾶς μήτε τιμὴν δόντα δεῖ 
ἑτέρων λαβεῖν, φέρει δὲ τοῖς μὲν χρωμένοις 
δόξης τιν᾽ ὄγκον, τοῖς δ᾽ ὁρῶσιν ἡδονήν, 
κόσμον δὲ τῷ βίῳ—τὸ τοιοῦτον γέρας 
τίς οὐκ ἂν αὑτῷ κτῷτο φάσκων νοῦν ἔχειν; 
καὶ Αἰσχύλος δὲ οὐ μόνον ἐξεῦρε τὴν τῆς
στολῆς εὐπρέπειαν καὶ σεμνότητα, ἣν ζηλώσαντες οἱ
ἱεροφάνται καὶ δᾳδοῦχοι ἀμφιέννυνται, ἀλλὰ καὶ πολλὰ
σχήματα ὀρχηστικὰ αὐτὸς ἐξευρίσκων ἀνεδίδου τοῖς
χορευταῖς. Χαμαιλέων γοῦν πρῶτον αὐτόν φησι
῾ φρ. 21 κοεπκε ' 'σχηματίσαι τοὺς χοροὺς ὀρχηστοδιδασκάλοις οὐ χρησάμενον, ἀλλὰ καὶ αὐτὸν τοῖς χοροῖς
τὰ σχήματα ποιοῦντα τῶν ὀρχήσεων, καὶ ὅλως πᾶσαν
τὴν τῆς τραγῳδίας οἰκονομίαν εἰς ἑαυτὸν περιιστᾶν.
ὑπεκρίνετο γοῦν μετὰ τοῦ εἰκότος τὰ δράματα. Ἀριστοφάνης γοῦν ῾παρὰ δὲ τοῖς κωμικοῖς ἡ περὶ τῶν
τραγικῶν ἀπόκειται πίστις᾿ ποιεῖ αὐτὸν Αἰσχύλον λέγοντα ῾ ι 558 κ ':'
τοῖσι χοροῖς αὐτὸς τὰ σχήματ᾽ ἐποίουν. 
καὶ πάλιν:  
τοὺς Φρύγας οἶδα θεωρῶν, 
ὅτε τῷ Πριάμῳ συλλυσόμενοι τὸν παῖδ᾽ ἦλθον 
τεθνεῶτα, 
πολλὰ τοιαυτὶ καὶ τοιαυτὶ καὶ δεῦρο σχηματίσαντας. 
καὶ Τέλεσις δὲ ἢ Τελέστης ὁ ὀρχηστοδιδάσκαλος πολλὰ
ἐξεύρηκε σχήματα, ἄκρως ταῖς χερσὶ τὰ λεγόμενα δεικνύς. Φίλλις ὁ Δήλιος μουσικὸς ῾ φηγ ιϝ 476 ' 'τοὺς
ἀρχαίους φησὶ κιθαρῳδοὺς κινήσεις ἀπὸ μὲν τοῦ προσώπου μικρὰς φέρειν, ἀπὸ ποδῶν δὲ πλείους, ἐμβατηρίους καὶ χορευτικάς. Ἀριστοκλῆς οὖν φησιν ῾ φηγ
ιϝ 332 ' 'ὅτι Τελέστης ὁ Αἰσχύλου ὀρχηστὴς οὕτως ἦν
τεχνίτης ὥστε ἐν τῷ ὀρχεῖσθαι τοὺς Ἑπτὰ ἐπὶ Θήβας
φανερὰ ποιῆσαι τὰ πράγματα δι᾽ ὀρχήσεως. φασὶ δὲ
καὶ ὅτι οἱ ἀρχαῖοι ποιηταί, Θέσπις, Πρατίνας  , Φρύνιχος, ὀρχησταὶ ἐκαλοῦντο διὰ τὸ μὴ μόνον
τὰ ἑαυτῶν δράματα ἀναφέρειν εἰς ὄρχησιν τοῦ χοροῦ,
ἀλλὰ καὶ ἔξω τῶν ἰδίων ποιημάτων διδάσκειν τοὺς
βουλομένους ὀρχεῖσθαι. 
μεθύων δὲ ἐποίει τὰς τραγῳδίας Αἰσχύλος, ὥς φησι
Χαμαιλέων ῾ φρ. 22 κοεπκε '.' Σοφοκλῆς γοῦν ὠνείδιζεν
αὐτῷ ὅτι εἰ καὶ τὰ δέοντα ποιεῖ, ἀλλ᾽ οὐκ εἰδώς γε. 
ὀρχήσεις δὲ ἐθνικαὶ αἵδε: Λακωνικαί, Τροιζήνιαι, Ἐπιζεφύριοι,%5 Κρητικαί, Ἰωνικαί, Μαντινικαί,  
ἃς προκρίνει Ἀριστόξενος ῾ φηγ ιι 284 ' 'διὰ τὴν τῶν
χειρῶν κίνησιν. οὕτως δ᾽ ἦν ἔνδοξον καὶ σοφὸν ἡ
ὄρχησις ὥστε Πίνδαρος τὸν Ἀπόλλωνα ὀρχηστὴν
καλεῖ ῾ φρ. 148 β4 ':'
ὀρχήστ᾽ ἀγλαΐας ἀνάσσων, 
εὐρυφάρετρ᾽ Ἄπολλον, 
καὶ Ὅμηρος ἢ τῶν Ὁμηριδῶν τις ἐν τῷ εἰς Ἀπόλλωνα ὕμνῳ φησίν ῾ ϝ. 515 ':'
Ἀπόλλων 
φόρμιγγ᾽ ἐν χείρεσσιν ἔχων χάριεν κιθάριζε, 
καλὰ καὶ ὕψι βιβάς. 
Εὔμηλος δὲ ὁ Κορίνθιος ἢ Ἀρκτῖνος τὸν Δία ὀρχούμενόν που παράγει λέγων ῾ π. 8 κι ':'
μέσσοισιν δ᾽ ὠρχεῖτο πατὴρ ἀνδρῶν τε θεῶν τε. 
Θεόφραστος δὲ ῾ φρ. 92 ω ' 'πρῶτόν φησιν Ἄνδρωνα
τὸν Καταναῖον αὐλητὴν κινήσεις καὶ ῥυθμοὺς ποιῆσαι
τῷ σώματι αὐλοῦντα: ὅθεν σικελίζειν τὸ ὀρχεῖσθαι
παρὰ τοῖς παλαιοῖς: μεθ᾽ ὃν Κλεόλαν τὸν Θηβαῖον.
ὀρχησταὶ δὲ ἔνδοξοι Βολβὸς μὲν παρὰ Κρατίνῳ καὶ
Καλλίᾳ ῾ ι 121. 698 κ ',' Ζήνων δὲ ὁ Κρὴς ὁ πάνυ
Ἀρταξέρξῃ προσφιλέστατος παρὰ Κτησίᾳ ῾ φρ. 47 μ '.'
Ἀλέξανδρος δὲ ἐν τῇ πρὸς Φιλόξενον ἐπιστολῇ μέμνηται Θεοδώρου καὶ Χρυσίππου. 
ὅτι τὸ Μουσεῖον ὁ Φιλιάσιος Τίμων ὁ σιλλογράφος ῾ φρ. 60 ω ' 'τάλαρόν πού φησιν ἐπισκώπτων
τοὺς ἐν αὐτῷ τρεφομένους φιλοσόφους, ὅτι ὥσπερ ἐν  
πανάγρῳ τινὶ σιτοῦνται καθάπερ οἱ πολυτιμότατοι
ὄρνιθες:
πολλοὶ μὲν βόσκονται ἐν Αἰγύπτῳ πολυφύλῳ 
βιβλιακοὶ χαρακῖται ἀπείριτα δηριόωντες 
Μουσέων ἐν ταλάρῳ. 
ἕως ἂν τῆς λογοδιαρροίας ἀπαλλαγῶσιν οὗτοι οἱ 
τραπεζορήτορες, οἳ ὑπὸ γλωσσαλγίας ἐπιλελῆσθαί μοι
δοκοῦσι καὶ τοῦ Πυθικοῦ χρησμοῦ, ὃν ἀναγράφει
Χαμαιλέων ῾ ομ. κοεπκε ':'
εἴκοσι τὰς πρὸ κυνὸς καὶ εἴκοσι τὰς μετέπειτα 
οἴκῳ ἐνὶ σκιερῷ Διονύσῳ χρῆσθαι ἰητρῷ. 
καὶ Μνησίθεος δ᾽ ὁ Ἀθηναῖος Διόνυσον ἰατρόν
φησι τὴν Πυθίαν χρῆσαι τιμᾶν Ἀθηναίοις. φησὶ δὲ
καὶ Ἀλκαῖος ὁ Μιτυληναῖος ποιητής ῾ φρ. 39 β4 ':'
τέγγε πνεύμονα οἴνῳ: τὸ γὰρ ἄστρον περιτέλλεται: 
ἡ δ᾽ ὥρη χαλεπή: πάντα δὲ δίψαισ᾽ ὑπὸ καύματος. 
καὶ ἀλλαχοῦ ῾ φρ. 40 ':'
πίνωμεν, τὸ γὰρ ἄστρον περιτέλλεται. 
Εὔπολίς τε τὸν Καλλίαν φησὶν ἀναγκάζεσθαι ὑπὸ
Πρωταγόρου πίνειν, ἵνα ῾ ι 297 κ ':'
πρὸ τοῦ κυνὸς τὸν πνεύμον᾽ ἔκλυτον φορῇ. 
ἡμῖν δ᾽ οὐ μόνον ὁ πνεύμων ἀπεξήρανται, κινδυνεύει
δὲ καὶ ἡ καρδία. καίτοι Ἀντιφάνης λέγει ῾ ιι 112 κ ':'  
τὸ δὲ ζῆν, εἰπέ μοι, 
τί ἐστι; τὸ πίνειν φήμ᾽ ἐγώ. 
ὁρᾷς παρὰ ῥείθροισι χειμάρροις ὅσα 
δένδρων ἀεὶ τὴν νύκτα καὶ τὴν ἡμέραν 
βρέχεται, μέγεθος καὶ κάλλος οἷα γίνεται, 
τὰ δ᾽ ἀντιτείνοντ᾽   αὐτόπρεμν᾽ ἀπόλλυται. 
οὕτω τούτοις, φησί, κυνολογήσασιν ἐδόθη πιεῖν. εἴρηται δὲ τὸ βρέχειν καὶ ἐπὶ τοῦ πίνειν. Ἀντιφάνης
῾ ιι 126 κ ':'
δεῖ γὰρ φαγόντας δαψιλῶς βρέχειν. 
Εὔβουλος ῾ ιι 209 κ ':'
Σίκων ἐγὼ 
βεβρεγμένος ἥκω καὶ κεκωθωνισμένος. 
Β.  πέπωκας οὗτος;  Α.  ..... πέπωκ᾽ ἐγώ, 
μὰ Δία τὸν Μενδαῖον. 
ὅτι τὸ ἀναπίπτειν κυρίως ἐπὶ ψυχῆς ἐστιν,
οἷον ἀθυμεῖν, ὀλιγοδρανεῖν. Θουκυδίδης  α#  ῾ ξ. 70 ':'
‘νικώμενοι ἐπ᾽ ἐλάχιστον ἀναπίπτουσι.' Κρατῖνος
δ᾽ ἐπὶ ἐρετῶν χρᾶται τῇ λέξει ῾ ι 113 κ ':' ‘ῥοθίαζε κἀνάπιπτε.' καὶ Ξενοφῶν ἐν Οἰκονομικῷ ῾ 8, 8 ':' ‘διὰ
τί ἄλυποι ἀλλήλοις εἰσὶν οἱ ἐρέται; ἢ ὅτι ἐν τάξει
μὲν κάθηνται, ἐν τάξει δὲ προνεύουσιν, ἐν τάξει δὲ
ἀναπίπτουσιν;᾽ ἀνακεῖσθαι δέ φαμεν ἐπὶ ἀνδριάντος:
ὅθεν τοὺς ἐπὶ κατακειμένων χρωμένους τῇ λέξει διέσυρον. Δίφιλος ῾ ομ. κοξκ ':'  
ἐγὼ δ᾽ ἕως μέν τινος ἀνεκείμην. 
πρὸς ὃν δυσχεραίνων ὁ ἑταῖρός φησιν: ‘ἀνάκεισο.'
Φιλιππίδης ῾ ιϝ 477 μ ':'
καὶ δειπνῶν ἀεὶ 
ἀνακείμενος παρ᾽ αὐτόν. 
καὶ ἐπάγει:
πότερον ἀνδριάντας εἱστία; 
κατακεῖσθαι δὲ λέγεται καὶ κατακεκλίσθαι, ὡς ἐν Συμποσίοις Ξενοφῶν καὶ Πλάτων. Ἄλεξις ῾ ιι 399 κ ':'
ὥς ἐστι κατακεῖσθαι πρὸ δείπνου συμφορά: 
οὔτε γὰρ ὕπνος δήπουθεν οὐδέν᾽ ἂν λάβοι 
οὔθ᾽ ἃν λέγῃ τις οὐδαμῶς μάθοιμεν ἄν: 
ὁ νοῦς γάρ ἐστι τῆς τραπέζης πλησίον. 
ἔστι δὲ εὑρεῖν καὶ ἐπὶ τῆς ἐννοίας ταύτης σπανίως τὸ
ἀνακεῖσθαι. σάτυρος παρὰ Σοφοκλεῖ τοῦτό φησιν
ἐπικαιόμενος τῷ Ἡρακλεῖ ῾ φρ. 685 ν ':'
ἀνακειμένῳ 
μέσον εἰς τὸν αὐχέν᾽ εἰσαλοίμην. 
Ἀριστοτέλης ἐν Τυρρηνῶν Νομίμοις ῾ φρ. 556 ρ ':' ‘οἱ
δὲ Τυρρηνοὶ δειπνοῦσι μετὰ τῶν γυναικῶν ἀνακείμενοι ὑπὸ τῷ αὐτῷ ἱματίῳ.' Θεόπομπος ῾ ι 750 κ ':'
ἐπίνομεν μετὰ ταῦτα . . . . . . 
κατακείμενοι μαλακώτατ᾽ ἐπὶ τρικλινίῳ, 
Τελαμῶνος οἰμώζοντες ἀλλήλοις μέλη. 
Φιλωνίδης ῾ ι 256 κ ':'  
κατάκειμαι, ὡς ὁρᾶτε, δεκάπαλαι. 
Εὐριπίδης Κύκλωπι ῾ ϝ. 410 ':'
ἀνέπεσε φάρυγος αἰθέρ᾽ ἐξανιεὶς βαρύν. 
Ἄλεξις ῾ ιι 402 κ ':'
μετὰ ταῦτ᾽ ἀναπεσεῖν 
ἐκέλευον αὐτὴν παρ᾽ ἐμέ. 
ὅτι τὸ πάσασθαι ἐπὶ τοῦ ἀπογεύσασθαι τίθεται. φησὶ γοῦν Φοῖνιξ πρὸς Ἀχιλλέα ῾ ιλ. 9.486 ':' ‘οὐκ
ἤθελον ἅμ᾽ ἄλλῳ ἐν μεγάροισι πάσασθαι.' καὶ ἀλλαχοῦ ῾ οδ. 3.9 ':' ‘εὖθ᾽ οἳ σπλάγχν᾽ ἐπάσαντο.' τῶν γὰρ
σπλάγχνων ἀπογεύονται μόνον ὡς ἂν ὀλίγων πολὺς
ὅμιλος. καὶ ὁ Πρίαμος δὲ πρὸς Ἀχιλλέα φησί ῾ ιλ. 24.641 ':'
‘νῦν δὴ καὶ σίτου πασάμην.' οἰκεῖον γὰρ τοῦ τηνικάδε ἀτυχήσαντος ἀπογεύσασθαι μόνον: εἰς κόρον γὰρ
ἐλθεῖν οὐκ εἴα τὸ πένθος. διὸ καὶ ὁ τὸ σύνολον οὐ
γευσάμενος τροφῆς ‘κεῖτ᾽ ἄσιτος, ἄπαστος ῾ οδ. 4.788 '.'
ἐπὶ δὲ τῶν ἀποπληρουμένων οὐδέποτε λέγει τὸ πάσασθαι, ἀλλ᾽ ὁπόσα δηλοῖ κόρον:  
αὐτὰρ ἐπεὶ σίτου
τάρφθεν 
οδ. 6.99 
καὶ ‘ἐδητύος ἐξ ἔρον ἕντο ῾ οδ. 4.68 '.' οἱ
δὲ νεώτεροι καὶ ἐπὶ τοῦ πληρωθῆναι τιθέασι τὸ πάσασθαι. Καλλίμαχος ῾ φρ. 261 σξη ':'
μύθου δὲ πασαίμην 
ἥδιον. 
Ἐρατοσθένης ῾ φρ. 35 η ':'
ὀπταλέα κρέα 
ἐκ τέφρης ἐπάσαντο τά τ᾽ ἀγρώσσοντες ἕλοντο.  
‘ποτίκολλον ἅτε ξύλον παρὰ ξύλῳ᾽ 
φησὶν ὁ
Θηβαῖος μελοποιός ῾ φρ. 241 β4 '.'
ὅτι Σέλευκός φησι τὴν παρ᾽ Ὁμήρῳ δαῖτα θάλειαν στοιχείων μεταθέσει δίαιταν εἶναι: τὸ δὲ ἀπὸ
τοῦ δαίσασθαι λέγειν βιαιότερόν ἐστι. 
ὅτι Καρύστιος ὁ Περγαμηνὸς ἱστορεῖ ῾ φηγ ιϝ 359 '
'τὰς Κερκυραίας γυναῖκας ἔτι καὶ νῦν σφαιριζούσας
ᾁδειν. σφαιρίζουσι δὲ παρ᾽ Ὁμήρῳ οὐ μόνον ἄνδρες
ἀλλὰ καὶ γυναῖκες. καὶ δίσκοις δὲ καὶ ἀκοντίοις μετά
τινος συμμετρίας ἐχρῶντο:  
οδ. 4.626 
δίσκοισιν τέρποντο καὶ αἰγανέῃσιν ἱέντες. 
τὸ γὰρ τερπνὸν τὴν κακοπάθειαν κουφίζει. καὶ ἐπὶ
κυνηγέσια δὲ ἐξίασιν οἱ νέοι πρὸς μελέτην τῶν πολεμικῶν κινδύνων καὶ ἐπὶ θήρας παντοίας, ἀφ᾽ ὧν ῥωμαλεώτεροι καὶ ὑγιεινότεροι διετέλουν,   ὅτε  
πυργηδὸν σφέας αὐτοὺς ἀρτύνουσι καὶ ἀντίον ἱστάμενοι
ἀκοντίζουσιν 
ιλ. 12.43 
. ἴσασι δὲ καὶ λουτρὰ ἄκη πόνων
παντοῖα, κόπον μὲν θαλάττῃ λύοντες, ἣ μάλιστα τοῖς
νεύροις ἐστὶ πρόσφορος, ἀναχαλῶντες δὲ ταῖς ἐμβάσεσι τὰς τῶν μυῶν συντάσεις, εἶτ᾽ ἐπαλείφοντες λίπα
πρὸς τὸ μὴ ξηρανθέντος τοῦ ὕδατος ἀπεσκληρυμμένα
γίνεσθαι τὰ σώματα. οἱ γοῦν ἀπὸ τῆς σκοπιῆς ἐπανελθόντες  
ἱδρῶ πολλὸν ἀπενίζοντο θαλάσσῃ κνήμας
ἠδὲ λόφον ἀμφί τε μηρούς 
ιλ. 10.572 
, καὶ οὕτως
ἀναψύξαντες ‘ἐς ἀσαμίνθους βάντες ἐυξέστας λούσαντο καὶ
ἀλειψάμενοι λίπ᾽ ἐλαίῳ δείπνῳ ἐφιζανέτην.' ἔστι καὶ
τρόπος ἕτερος καμάτων λύσεως ἐκ τῶν κατὰ κεφαλῆς
καταιονήσεων:  
οδ. 10.362 
θυμῆρες κεράσασα κατὰ κρατός τε καὶ ὤμων. 
αἱ γὰρ ἐμβάσεις περικεχυμένου πανταχόθεν τοῖς πόροις
τοῦ ὕδατος φράττουσι τὴν τῶν ἱδρώτων ἔκκρισιν καθάπερ ἂν εἴ τις ἠθμὸς εἰς ὕδωρ βληθείς: διέξεισι γὰρ
οὐθέν, εἰ μή τις αὐτὸν μετεωρίσας τοῖς πόροις ἀναψυχὴν καὶ διέξοδον εἰς τὸ ἔξω παράσχῃ, ὡς Ἀριστοτέλης εἴρηκεν ἐν τοῖς φυσικοῖς προβλήμασι ῾ φρ. 219 ρ '
'ζητῶν, διὰ τί οἱ ἱδροῦντες ἐπὰν ἔλθωσιν εἰς θερμὸν
ἢ ψυχρὸν ὕδωρ οὐκ ἔτι ἱδροῦσιν, ἕως &lt;ἂν&gt; πάλιν
ἐπανέλθωσιν ἀπὸ τῶν ἐμβάσεων. 
παρετίθετο δὲ τοῖς ἥρωσι δειπνοῦσι καὶ λάχανα. ὅτι δὲ οἴδασι τὰς λαχανείας δῆλον ἐκ τῶν παρὰ
νείατον ὄρχον κοσμητῶν πρασιῶν ῾ οδ. 7.127 '.' ἀλλὰ μὴν
καὶ &lt;τοῖς&gt; κακοχυμοτάτοις κρομύοις ἐχρῶντο:  
ιλ. 11.630 
ἐπὶ δὲ κρόμυον ποτοῦ ὄψον. 
ἐπιμελουμένους δὲ αὐτοὺς εἰσάγει καὶ τῶν ἀκροδρύων
῾ οδ. 7.120 ':' ‘ὄγχνη γὰρ ἐπ᾽ ὄγχνῃ που γηράσκει, σῦκον δ᾽
ἐπὶ σύκῳ.' διὸ καὶ τῶν δένδρων τὰ μὲν καρποφόρα
καλὰ προσαγορεύει ῾ οδ. 7.114 ':' ‘ἔνθα δένδρεα καλὰ πεφύκει, ὄγχναι καὶ ῥοιαὶ καὶ μηλέαι.' τὰ δ᾽ εἰς ξυλείαν
εὔθετα μακρά, τοῖς ἐπιθέτοις τὰς χρήσεις διαστέλλων
῾ οδ. 5.238 ':'  
ἔνθα δένδρεα μακρὰ πεφύκει, 
κλήθρη τ᾽ αἴγειρός τ᾽ ἐλάτη τ᾽ ἦν οὐρανομήκης. 
ἀρχαιοτέρα δ᾽ ἦν καὶ τῶν Τρωικῶν ἡ τούτων χρῆσις.
Τάνταλος γοῦν οὐδὲ θανὼν ἀπαλλάττεται τῆς τούτων
ἐπιθυμίας: εἴπερ ὁ κολάζων αὐτὸν θεὸς προσείων
῾ πλατ. πηαεδρ. π. 230 ',' καθάπερ οἱ τὰ ἄλογα τῶν ζῴων
τοῖς θαλλοῖς ἄγοντες, τοὺς τοιούτους καρποὺς ἀποκρούεται αὐτὸν τῆς ἀπολαύσεως, ὅτε τῆς ἐλπίδος ἐγγὺς ἔλθοι. καὶ Λαέρτην δ᾽ Ὀδυσσεὺς ἀναμιμνήσκει
ὧν ἔδωκεν αὐτῷ παιδὶ ὄντι ῾ οδ. 24.340 ':' ‘ὄγχνας μοι δῶκας τρισκαίδεκα᾽ καὶ τὰ ἑξῆς. 
ὅτι δὲ καὶ ἰχθῦς ἤσθιον Σαρπηδὼν δῆλον
ποιεῖ ῾ ιλ. 5.487 ',' ὁμοιῶν τὴν ἅλωσιν πανάγρου δικτύου
θήρᾳ. καίτοι Εὔβουλος κατὰ τὴν κωμικὴν χάριν
φησὶ παίζων ῾ ιι 207 κ ':'
ἰχθὺν δ᾽ Ὅμηρος ἐσθίοντ᾽ εἴρηκε ποῦ 
τίνα τῶν Ἀχαιῶν; κρέα δὲ μόνον ὤπτων, ἐπεὶ 
ἕψοντά γ᾽ οὐ πεποίηκεν αὐτῶν οὐδένα. 
ἀλλ᾽ οὐδὲ μίαν ἀλλ᾽ ἑταίραν εἶδέ τις 
αὐτῶν, ἑαυτοὺς δ᾽ ἔδεφον ἐνιαυτοὺς δέκα. 
πικρὰν στρατείαν δ᾽ εἶδον, οἵτινες πόλιν 
μίαν λαβόντες εὐρυπρωκτότεροι πολὺ 
τῆς πόλεος ἀπεχώρησαν ἧς εἷλον τότε. 
οὐδὲ τὸν ἀέρα δ᾽ &lt;οἱ&gt; ἥρωες τοῖς ὄρνισιν εἴων ἐλεύθερον, παγίδας καὶ νεφέλας ἐπὶ ταῖς κίχλαις καὶ
πελειάσιν ἱστάντες. ἐγυμνάζοντο δὲ πρὸς ὀρνεοθηρευτικὴν   τὴν πελειάδα τῇ μηρίνθῳ κρεμάντες ἀπὸ
νηὸς ἱστοῦ καὶ τοξεύοντες ἑκηβόλως εἰς αὐτήν, ὡς ἐν
τῷ ἐπιταφίῳ δηλοῦται ῾ ιλ. 21.852 '.' παρέλιπε δὲ τὴν χρῆσιν τῶν λαχάνων καὶ ἰχθύων καὶ τῶν ὀρνίθων διά
τε τὴν λιχνείαν καὶ προσέτι τὴν ἐν ταῖς σκευασίαις
ἀπρέπειαν, ἐλάττω κεκρικὼς ἡρωικῶν καὶ θείων ἔργων.
ὅτι δὲ καὶ ἑφθοῖς ἐχρῶντο κρέασιν ἐμφανίζει ἐν οἷς
λέγει:  
ιλ. 22.362 
ὡς δὲ λέβης ζεῖ . . . . . . . . 
κνίσσῃ μελδόμενος ἁπαλοτρεφέος σιάλοιο. 
καὶ ὁ κατ᾽ Ὀδυσσέως ἀφεθεὶς ποῦς βοὸς ῾ οδ. 20.299 ' 'τούτου σημεῖον: πόδα γὰρ βόειον οὐδεὶς ὀπτᾷ. καὶ τὸ
῾ οδ. 1.141 ' '‘κρειῶν δὲ πίνακας παρέθηκεν ἀείρας παντοίων᾽ οὐ μόνον τὴν τῶν κρεῶν ἐξαλλαγὴν δηλοῖ, ὡς
ὀρνίθεια, χοίρεια, ἐρίφεια, βόεια λέγων, ἀλλὰ τὴν
σκευασίαν ὡς ποικίλην ἔχοντα καὶ οὐ μονοειδῆ ἀλλὰ
περιττήν. 
ὡς ἀνακύπτειν τὰς Σικελικὰς καὶ Συβαριτικὰς   τραπέζας, ἤδη δὲ καὶ Χίας. μαρτυροῦνται
γὰρ καὶ Χῖοι οὐκ ἔλαττον τῶν προειρημένων ἐπὶ
ὀψαρτυτικῇ. Τιμοκλῆς ῾ ιι 466 κ ':'
Χῖοι πολὺ 
ἄριστ᾽ ἀνευρήκασιν ὀψαρτυτικήν. 
κοιμῶνται δὲ μετὰ γυναικῶν παρ᾽ Ὁμήρῳ οὐ μόνον οἱ νέοι, ἀλλὰ καὶ οἱ γέροντες Φοῖνιξ τε καὶ
Νέστωρ. μόνῳ Μενελάῳ οὐ συνέζευκται γυνὴ διὰ  
γυναῖκα γαμετὴν ἡρπασμένην τὴν στρατείαν πεποιημένῳ. 
‘παλαιὸν μὲν οἶνον, ἄνθεα δ᾽ ὕμνων νεωτέρων᾽ 
Πίνδαρος ἐπαινεῖ ῾ ολ. ιχ 48 '.' Εὔβουλος δέ φησιν
῾ ιι 209 κ ':'
ἄτοπον δὲ τὸν μὲν οἶνον εὐδοκιμεῖν ἀεὶ 
παρὰ ταῖς ἑταίραις τὸν παλαιόν, ἄνδρα δὲ 
μὴ τὸν παλαιόν, ἀλλὰ τὸν νεώτερον. 
τὸ αὐτὸ δὲ καὶ Ἄλεξις σχεδὸν ἀπαραλλάκτως ῾ ιι 400 κ ','
τοῦ σφόδρα μόνου κειμένου ἀντὶ τοῦ ἀεί. ὄντως δὲ
ὁ παλαιὸς οἶνος οὐ πρὸς ἡδονὴν μόνον, ἀλλὰ καὶ πρὸς
ὑγίειαν προσφορώτερος. πέσσει τε γὰρ μᾶλλον τὰ
σῖτα καὶ λεπτομερὴς ὢν εὐανάδοτός ἐστι δύναμίν τε
τοῖς σώμασιν ἐμποιεῖ τὸ αἷμά τε ἐνερευθὲς καὶ εὐανάδοτον κατασκευάζει καὶ τοὺς ὕπνους ἀταράχους παρέχει.
ἐπαινεῖ δὲ Ὅμηρος τὸν ἐπιδεχόμενον ἱκανὴν κρᾶσιν,
ὡς τὸν τοῦ Μάρωνος ῾ οδ. 9.197 '.' ἐπιδέχεται δὲ πλείω κρᾶσιν ὁ παλαιὸς οἶνος διὰ τὸ μᾶλλον θερμὸς γίνεσθαι
παλαιούμενος. ἔνιοι δὲ καὶ τὴν Διονύσου φυγὴν ῾ ιλ. 6.135 '
'εἰς τὴν θάλασσαν οἰνοποιίαν σημαίνειν φασὶ πάλαι
γνωριζομένην. ἡδὺν γὰρ εἶναι τὸν οἶνον παρεγχεομένης θαλάσσης. ἐπαινῶν δὲ Ὅμηρος τὸν μέλανα
οἶνον πολλάκις αὐτὸν καὶ αἴθοπα καλεῖ. δυναμικώτατος γάρ ἐστι καὶ μένων ἐν ταῖς ἕξεσι τῶν πινόντων
πλεῖστον χρόνον. Θεόπομπος δέ φησι ῾ φηγ ι 328 '
'παρὰ Χίοις πρώτοις γενέσθαι τὸν μέλανα οἶνον, καὶ
τὸ φυτεύειν δὲ καὶ θεραπεύειν ἀμπέλους Χίους πρώτους
μαθόντας παρ᾽ Οἰνοπίωνος τοῦ Διονύσου, ὃς καὶ
συνῴκισε τὴν νῆσον, τοῖς ἄλλοις ἀνθρώποις μεταδοῦναι.
ὁ δὲ λευκὸς οἶνος ἀσθενὴς καὶ λεπτός. ὁ δὲ κιρρὸς
πέττει ῥᾷον ξηραντικὸς ὤν. 
περὶ Ἰταλικῶν οἴνων φησὶν ὁ παρὰ τούτῳ τῷ
σοφιστῇ Γαληνός: ‘ὁ Φαλερῖνος οἶνος ἀπὸ ἐτῶν δέκα
ἐστὶ πότιμος καὶ ἀπὸ πεντεκαίδεκα μέχρι εἴκοσιν: ὁ
δ᾽ ὑπὲρ τοῦτον ἐκπίπτων τὸν χρόνον κεφαλαλγὴς καὶ
τοῦ νευρώδους καθάπτεται. εἴδη δ᾽ αὐτοῦ δύο, ὁ
αὐστηρὸς καὶ ὁ γλυκάζων: οὗτος δὲ τοιοῦτος γίνεται
ὅταν ὑπὸ τὸν τρυγητὸν νότοι πνεύσωσι, παρ᾽ ὃ καὶ
μελάντερος γίνεται. ὁ δὲ μὴ οὕτω τρυγηθεὶς αὐστηρός τε καὶ τῷ χρώματι κιρρός. καὶ τοῦ Ἀλβανοῦ δὲ
οἴνου εἴδη δύο, ὃ μὲν γλυκάζων, ὃ δ᾽ ὀμφακίας: ἀμφότεροι δὲ ἀπὸ πεντεκαίδεκα ἐτῶν ἀκμάζουσι. Συρεντῖνος δὲ ἀπὸ πέντε καὶ εἴκοσιν ἐτῶν ἄρχεται γίνεσθαι
πότιμος: ὢν γὰρ ἀλιπὴς καὶ λίαν ψαφαρὸς μόλις πεπαίνεται: καὶ παλαιούμενος σχεδὸν μόνοις ἐστὶν ἐπιτήδειος τοῖς χρωμένοις διηνεκῶς. ὁ δὲ Ῥηγῖνος τοῦ
Συρεντίνου λιπαρώτερος ὢν χρήσιμος ἀπὸ ἐτῶν πεντεκαίδεκα. χρήσιμος καὶ ὁ Πριούερνος λεπτομερέστερος
ὢν τοῦ Ῥηγίνου ἥκιστά τε καθαπτόμενος κεφαλῆς.
τούτῳ ἐμφερὴς ὁ Φορμιανός, ταχὺ δὲ ἀκμάζει καὶ λιπαρώτερός ἐστιν αὐτοῦ. βράδιον δ᾽ ἀκμάζει ὁ Τριφολῖνος,
ἐστὶ δὲ τοῦ Συρεντίνου γεωδέστερος. ὁ δὲ Στατανὸς
τῶν πρώτων ἐστὶν οἴνων, ἐμφερὴς τῷ Φαλερίνῳ,
κουφότερος &lt;δέ&gt;, οὐ πληκτικός. ὁ Τιβουρτῖνος λεπτός,
εὐδιάπνευστος, ἀκμάζων ἀπὸ ἐτῶν δέκα: κρείττων δὲ
γίνεται παλαιούμενος. ὁ Λαβικανὸς ἡδὺς καὶ λιπαρὸς
τῇ γεύσει, μεταξὺ Φαλερίνου καὶ Ἀλβανοῦ: ὃ δὲ ἄρχεται
τῆς πόσεως ἀπὸ ἐτῶν δέκα. ὁ Γαυρανὸς δὲ καὶ ὀλίγος
καὶ κάλλιστος, προσέτι τε εὔτονος καὶ παχύς, Πραινεστίνου δὲ &lt;καὶ&gt; Τιβουρτίνου λιπαρώτερος. ὁ Μαρσικὸς δὲ πάνυ αὐστηρός, εὐστόμαχος δέ. γίνεται δὲ
περὶ τὴν Καμπανίας Κύμην ὁ καλούμενος Οὐλβανός,
κοῦφος, πότιμος ἀπὸ ἐτῶν πέντε. ὁ Ἀγκωνιτανὸς χρηστός, λιπαρός, πο ..... ὁ Βυξεντῖνος ἐμφερῶς ἔχει τῷ
Ἀλβανῷ τῷ ὀμφακίᾳ: ἐστὶ δὲ δυνάμει καὶ εὐστόμαχος.
ὁ Οὐελίτερνος δὲ ἡδὺς πινόμενος, εὐστόμαχος: ἴδιον
δ᾽ αὐτοῦ τὸ μὴ δοκεῖν ἀπαρέγχυτος εἶναι: ἐμφαίνει
γὰρ ὡς ἐμμεμιγμένου αὐτῷ ἑτέρου. ὁ Καληνὸς κοῦφος,
τοῦ Φαλερίνου εὐστομαχώτερος. εὐγενὴς δὲ καὶ ὁ Καίκουβος, πληκτικός, εὔτονος: παλαιοῦται δὲ μετὰ ἱκανὰ
ἔτη. ὁ Φουνδανὸς εὔτονος, πολύτροφος, κεφαλῆς καὶ
στομάχου ἅπτεται: διὸ οὐ πολὺς ἐν συμποσίοις πίνεται.
πάντων δὲ τούτων ὁ Σαβῖνος κουφότερος, ἀπὸ ἐτῶν
ἑπτὰ ἐπιτήδειος πίνεσθαι μέχρι πεντεκαίδεκα. ὁ δὲ
Σιγνῖνος μέχρις ἐτῶν ἓξ χρήσιμος, παλαιωθεὶς δὲ πολὺ
χρησιμώτερος. ὁ Νουμεντανὸς ἀκμάζει ταχὺ καὶ ἀπὸ  
ἐτῶν πέντε πότιμός ἐστιν: ἐστὶ δ᾽ οὔτε λίαν ἡδὺς οὔτε
λεπτός. ὁ Σπωλητῖνος οἶνος .... καὶ πινόμενος ἡδὺς
καὶ τῷ χρώματι χρυσίζει. Αἰκουανὸς κατὰ πολλὰ τῷ
Συρεντίνῳ παρεμφερής. ὁ Βαρῖνος λίαν αὐστηρὸς καὶ
ἀεὶ ἑαυτοῦ κρείττων γίνεται. εὐγενὴς καὶ ὁ Καυκῖνος
καὶ τῷ Φαλερίνῳ ἐμφερής. ὁ Βενεφρανὸς εὐστόμαχος
καὶ κοῦφος. ὁ ἐν Νεαπόλει Τρεβιλλικὸς εὔκρατος τῇ
δυνάμει εὐστόμαχος, εὔστομος. ὁ Ἔρβουλος ἐν ἀρχῇ
μέν ἐστι μέλας, μετ᾽ οὐ πολλὰ δὲ ἔτη λευκὸς γίνεται:
ἐστὶ δὲ λίαν κοῦφος καὶ τρυφερός. ὁ Μασσαλιήτης
καλός: ὀλίγος δὲ γίνεται, παχύς, σαρκώδης. Ταραντῖνος δὲ καὶ οἱ ἀπὸ τοῦ κλίματος τούτου πάντες ἁπαλοί,
οὐ πλῆξιν, οὐ τόνον ἔχοντες, ἡδεῖς, εὐστόμαχοι. ὁ δὲ
Μαμερτῖνος ἔξω μὲν τῆς Ἰταλίας γίνεται: καὶ γινόμενος ἐν Σικελίᾳ καλεῖται Ἰωτάλινος. ἡδὺς δ᾽ ἐστί, κοῦφος, εὔτονος. 
ὅτι παρ᾽ Ἰνδοῖς τιμᾶται δαίμων, ὥς φησι Χάρης
ὁ Μιτυληναῖος ῾ φρ. 13 μ ',' ὃς καλεῖται Σοροάδειος: ἑρμηνεύεται δὲ Ἑλλάδι φωνῇ οἰνοποιός. 
ὅτι Ἀντιφάνης που ὁ χαρίεις τὰ ἐξ ἑκάστης
πόλεως ἰδιώματα οὕτω καταλέγει ῾ ιι 115 κ ':'  
ἐξ Ἤλιδος μάγειρος, ἐξ Ἄργους λέβης, 
Φλιάσιος οἶνος, ἐκ Κορίνθου στρώματα, 
ἰχθῦς Σικυῶνος, Αἰγίου δ᾽ αὐλητρίδες, 
τυρὸς Σικελικός, — — — — — — 
μύρον ἐξ Ἀθηνῶν, ἐγχέλεις Βοιώτιαι. 
Ἕρμιππος δ᾽ οὕτως ῾ ι 243 κ ':'
ἕσπετε νῦν μοι, Μοῦσαι Ὀλύμπια δώματ᾽ ἔχουσαι, 
ἐξ οὗ ναυκληρεῖ Διόνυσος ἐπ᾽ οἴνοπα πόντον, 
ὅσσ᾽ ἀγάθ᾽ ἀνθρώποις δεῦρ᾽ ἤγαγε νηὶ μελαίνῃ. 
ἐκ μὲν Κυρήνης καυλὸν καὶ δέρμα βόειον: 
ἐκ δ᾽ Ἑλλησπόντου σκόμβρους καὶ πάντα ταρίχη: 
ἐκ δ᾽ αὖ Θετταλίας χόνδρον καὶ πλευρὰ βόεια: 
καὶ παρὰ Σιτάλκου ψώραν Λακεδαιμονίοισι: 
καὶ παρὰ Περδίκκου ψεύδη ναυσὶν πάνυ πολλαῖς. 
αἱ δὲ Συράκουσαι σῦς καὶ τυρὸν παρέχουσι. 
καὶ Κερκυραίους ὁ Ποσειδῶν ἐξολέσειε 
ναυσὶν ἐπὶ γλαφυραῖς, ὁτιὴ δίχα θυμὸν ἔχουσι. 
ταῦτα μὲν ἐντεῦθεν: ἐκ δ᾽ Αἰγύπτου τὰ κρεμαστὰ 
ἱστία καὶ βίβλους: ἀπὸ δ᾽ αὖ Συρίας λιβανωτόν: 
ἡ δὲ καλὴ Κρήτη κυπάριττον τοῖσι θεοῖσιν, 
ἡ Λιβύη δ᾽ ἐλέφαντα πολὺν παρέχει κατὰ πρᾶσιν: 
ἡ Ῥόδος ἀσταφίδας &lt;τε&gt; καὶ ἰσχάδας ἡδυονείρους. 
αὐτὰρ ἀπ᾽ Εὐβοίας ἀπίους καὶ ἴφια μῆλα: 
ἀνδράποδ᾽ ἐκ Φρυγίας, ἀπὸ δ᾽ Ἀρκαδίας ἐπικούρους.  
αἱ Παγασαὶ δούλους καὶ στιγματίας παρέχουσι. 
τὰς δὲ Διὸς βαλάνους καὶ ἀμύγδαλα σιγαλόεντα 
Παφλαγόνες παρέχουσι: τὰ γάρ &lt;τ᾽&gt; ἀναθήματα 
δαιτός: 
Φοινίκη δ᾽ αὖ καρπὸν φοίνικος καὶ σεμίδαλιν: 
Καρχηδὼν δάπιδας καὶ ποικίλα προσκεφάλαια. 
Πίνδαρος δ᾽ ἐν τῇ εἰς Ἱέρωνα Πυθικῇ ᾠδῇ
῾ φρ. 106 β4 ':'
ἀπὸ Ταϋγέτοιο μὲν Λάκαιναν 
ἐπὶ θηρσὶ κύνα τρέχειν πυκινώτατον ἑρπετόν. 
Σκύριαι δ᾽ ἐς ἄμελξιν γάλακτος 
αἶγες ἐξοχώταται: 
ὅπλα δ᾽ ἀπ᾽ Ἄργεος, ἅρμα Θηβαῖον, &lt;ἀλλ᾽&gt; ἀπὸ 
τῆς ἀγλαοκάρπου 
Σικελίας ὄχημα δαιδάλεον ματεύειν. 
Κριτίας δὲ οὕτως ῾ φρ. 1 β ':'
κότταβος ἐκ Σικελῆς &lt;ἐστι&gt; χθονὸς ἐκπρεπὲς ἔργον, 
ὃν σκοπὸν ἐς λατάγων τόξα καθιστάμεθα. 
εἶτα δ᾽ ὄχος Σικελὸς κάλλει δαπάνῃ τε κράτιστος. 
. . . . . . . . . . . . . . . . 
Θεσσαλικὸς δὲ θρόνος, γυίων τρυφερωτάτη ἕδρα. 
εὐναίου δὲ λέχους κάλλος ἔχει  
Μίλητός τε Χίος τ᾽ ἔναλος πόλις Οἰνοπίωνος. 
Τυρσηνὴ δὲ κρατεῖ χρυσότυπος φιάλη 
καὶ πᾶς χαλκὸς ὅτις κοσμεῖ δόμον ἔν τινι χρείᾳ. 
Φοίνικες δ᾽ εὗρον γράμματα ἀλεξίλογα. 
Θήβη δ᾽ ἁρματόεντα δίφρον συνεπήξατο πρώτη: 
φορτηγοὺς δ᾽ ἀκάτους Κᾶρες ἁλὸς ταμίαι. 
τὸν δὲ τροχὸν γαίας τε καμίνου τ᾽ ἔκγονον εὗρε, 
κλεινότατον κέραμον, χρήσιμον οἰκονόμον, 
ἡ τὸ καλὸν Μαραθῶνι καταστήσασα τρόπαιον. 
καὶ ἐπαινεῖται ὄντως ὁ Ἀττικὸς κέραμος. Εὔβουλος
δέ φησι ῾ ιι 211 κ ' '‘Κνίδια κεράμια, Σικελικὰ βατάνια,
Μεγαρικὰ πιθάκνια.' Ἀντιφάνης δέ ῾ ιι 171 κ ':'
&lt;καὶ&gt; νᾶπυ Κύπριον καὶ σκαμωνίας ὀπὸν 
&lt;καὶ&gt; κάρδαμον Μιλήσιον &lt;καὶ&gt; κρόμμυον 
Σαμοθρᾴκιον &lt;καὶ&gt; καυλὸν ἐκ Καρχηδόνος 
καὶ σίλφιον θύμον &lt;τε τῶν&gt; Ὑμηττίων 
ὀρίγανόν &lt;τε&gt; Τενέδιον. 
ὅτι ὁ Περσῶν βασιλεὺς τὸν Χαλυβώνιον μόνον
οἶνον ἔπινεν: ὅν φησι Ποσειδώνιος ῾ φηγ ιιι 276 ' 'κἀν
Δαμασκῷ τῆς Συρίας γίνεσθαι, Περσῶν αὐτόθι καταφυτευσάντων τὰς ἀμπέλους. ἐν δὲ Ἴσσῃ τῇ κατὰ τὸν
Ἀδρίαν νήσῳ Ἀγαθαρχίδης φησὶν ῾ φηγ ιιι 194 ' 'οἶνον
γίνεσθαι ὃν πᾶσι συγκρινόμενον καλλίω εὑρίσκεσθαι.
Χίου δὲ οἴνου καὶ Θασίου μέμνηται Ἐπίλυκος ῾ ι 804 κ ':'
‘Χῖος καὶ Θάσιος ἠθημένος.' καὶ Ἀντίδοτος δέ ῾ ιι 411 κ ':'  
Θάσιον ἔγχει . . . . 
ὁ γὰρ λαβών μου καταφάγῃ τὴν καρδίαν, 
ὅταν πίω τοῦδ᾽, εὐθὺς ὑγιὴς γίνεται: 
Ἀσκληπιὸς κατέβρεξε . . . . 
οἶνος Λέσβιος, 
ὃν αὐτὸς ἐποίησεν ὁ Μάρων, μοι δοκῶ, 
φησὶ Κλέαρχος ῾ ιϝ 564 μ '.'
Λεσβίου ... πώματος 
οὐκ ἔστιν ἄλλος οἶνος ἡδίων πιεῖν, 
φησὶν Ἄλεξις ῾ ιι 398 κ '.'
Θασίοις καὶ Λεσβίοις οἰναρίοις 
τῆς ἡμέρας τὸ λοιπὸν ὑποβρέχει μέρος 
καὶ νωγαλίζει. 
ὁ αὐτός ῾ ιβιδ. ':'
ἡδὺς ὁ Βρόμιος τὴν ἀτέλειαν Λεσβίου 
ποιῶν τὸν οἶνον εἰσάγουσιν ἐνθάδε: 
ὃς ἂν εἰς ἑτέραν ληφθῇ δ᾽ ἀποστέλλων πόλιν 
κἂν κύαθον, ἱερὰν ἐγγράφων τὴν οὐσίαν. 
Ἔφιππος ῾ ιι 264 κ ':'
φιλῶ γε πράμνιον οἶνον Λέσβιον .... 
πολλὴ δὲ Λεσβία σταγὼν ἐκπίνεται 
ἄγαν. 
Ἀντιφάνης ῾ ιι 117 κ ':'
ἔστιν ὄψον χρηστόν, ἐπαγωγὸν πάνυ  
οἶνός τε Θάσιος καὶ μύρον καὶ στέμματα. 
ἐν πλησμονῇ γὰρ Κύπρις, ἐν δὲ τοῖς κακῶς 
πράσσουσιν οὐκ ἔνεστιν Ἀφροδίτη βροτοῖς. 
Εὔβουλος ῾ ιι 209 κ ':'
Θάσιον ἢ Χῖον λαβὼν 
ἢ Λέσβιον γέροντα νεκταροσταγῆ. 
μέμνηται δὲ οὗτος καὶ ψιθίου οἴνου ῾ ιβ. 212 ':'
οἶνον γάρ με ψίθιον γεύσας 
ἡδὺν ἄκρατον, διψῶντα λαβὼν 
ὄξει παίει πρὸς τὰ στήθη. 
καὶ Ἀναξανδρίδης ῾ ιι 163 κ ':' ‘χοῦς κεκραμένος %5 ψιθίου.' 
ὅτι Ἀριστοφάνους τὰς δευτέρας Θεσμοφοριαζούσας Δημήτριος ὁ Τροιζήνιος Θεσμοφοριασάσας
ἐπιγράφει. ἐν ταύτῃ ὁ κωμικὸς μέμνηται Πεπαρηθίου
οἴνου ῾ ι 473 κ ':'
οἶνον δὲ πίνειν οὐκ ἐάσω πράμνιον, 
οὐ Χῖον, οὐχὶ Θάσιον, οὐ Πεπαρήθιον, 
οὐδ᾽ ἄλλον ὅστις ἐπεγερεῖ τὸν ἔμβολον. 
Εὔβουλος ῾ ιι 210 κ ':'
ὁ Λευκάδιος πάρεστι καὶ μελίττιος 
οἰνίσκος οὕτω πότιμος. 
Ἀρχεστράτου τοῦ δειπνολόγου ῾ φρ. 59 ρι ':'
εἶθ᾽ ὁπόταν πλήρωμα Διὸς σωτῆρος ἕλησθε, 
ἤδη χρὴ γεραόν, πολιὸν σφόδρα κρᾶτα φοροῦντα 
οἶνον, ὑγρὰν χαίταν λευκῷ πεπυκασμένον ἄνθει 
πίνειν, ἐκ Λέσβου περικύμονος ἐκγεγαῶτα.  
τόν τ᾽ ἀπὸ Φοινίκης ἱερᾶς τὸν Βύβλινον αἰνῶ: 
οὐ μέντοι κείνῳ γε παρεξισῶ αὐτόν. ἐὰν γὰρ 
ἐξαίφνης αὐτοῦ γεύσῃ μὴ πρόσθεν ἐθισθείς, 
εὐώδης μέν σοι δόξει τοῦ Λεσβίου εἶναι 
μᾶλλον: ἔχει γὰρ τοῦτο χρόνου διὰ μῆκος ἄπλατον: 
πινόμενος δ᾽ ἥσσων πολλῷ. κεῖνος δὲ δοκήσει 
οὐκ οἴνῳ σοι ἔχειν ὅμοιον γέρας, ἀμβροσίᾳ δέ. 
εἰ δέ τινες σκώπτουσιν ἀλαζονοχαυνοφλύαροι, 
ὡς ἅδιστος ἔφυ πάντων Φοινίκιος οἶνος, 
οὐ προσέχω τὸν νοῦν αὐτοῖς . . . . 
ἐστὶ δὲ καὶ Θάσιος πίνειν γενναῖος, ἐὰν ᾖ 
πολλαῖς πρεσβεύων &lt;ἐτέων&gt; περικαλλέσιν ὥραις. 
οἶδα δὲ κἀξ ἄλλων πόλεων βοτρυοσταγῆ ἔρνη 
εἰπεῖν αἰνῆσαί τε καὶ οὔ με λέληθ᾽ ὀνομῆναι: 
ἀλλ᾽ οὐθὲν τἄλλ᾽ ἐστὶν ἁπλῶς πρὸς Λέσβιον οἶνον. 
ἀλλά τινες χαίρουσιν ἐπαινοῦντες τὰ παρ᾽ αὑτοῖς. 
φοινικίνου δὲ οἴνου μέμνηται καὶ Ἔφιππος
῾ ιι 263 κ ':'
κάρυα, ῥοίας, φοίνικας, ἕτερα νώγαλα, 
σταμνάριά τ᾽ οἴνου &lt;μικρὰ&gt; τοῦ φοινικίνου. 
καὶ πάλιν ῾ π. 255, 8 ':'
φοινικίνου βῖκός τις ὑπανεῴγνυτο. 
μνημονεύει αὐτοῦ καὶ Ξενοφῶν Ἀναβάσει ῾ ιι 3, 14 '.'
Μενδαίου δὲ Κρατῖνος ῾ ι 69 κ ':'  
νῦν δ᾽ ἂν ἴδῃ Μενδαῖον ἡβῶντ᾽ ἀρτίως 
οἰνίσκον, ἕπεται κἀκολουθεῖ καὶ λέγει: 
‘οἴμ᾽ ὡς ἁπαλὸς καὶ λευκός: ἆρ᾽ οἴσει τρία;᾽ 
Ἕρμιππος δέ που ποιεῖ τὸν Διόνυσον πλειόνων μεμνημένον ῾ ι 249 κ ':'
Μενδαίῳ ... μὲν καὶ ἐνουροῦσιν θεοὶ αὐτοὶ 
στρώμασιν ἐν μαλακοῖς. Μάγνητα δὲ μειλιχόδωρον 
καὶ Θάσιον, τῷ δὴ μήλων ἐπιδέδρομεν ὀδμή, 
τοῦτον ἐγὼ κρίνω πολὺ πάντων εἶναι ἄριστον 
τῶν ἄλλων οἴνων μετ᾽ ἀμύμονα Χῖον ἄλυπον. 
ἔστι δέ τις οἶνος, τὸν δὴ σαπρίαν καλέουσι, 
οὗ καὶ ἀπὸ στόματος στάμνων ὑπανοιγομενάων 
ὄζει ἴων, ὄζει δὲ ῥόδων, ὄζει δ᾽ ὑακίνθου: 
ὀσμὴ θεσπεσία κατὰ πᾶν δ᾽ ἔχει ὑψερεφὲς δῶ, 
ἀμβροσία καὶ νέκταρ ὁμοῦ. τοῦτ᾽ ἐστὶ τὸ νέκταρ, 
τούτου χρὴ παρέχειν πίνειν ἐν δαιτὶ θαλείῃ 
τοῖσιν ἐμοῖσι φίλοις, τοῖς δ᾽ ἐχθροῖς ἐκ Πεπαρήθου: 
φησὶ δὲ Φαινίας ὁ Ἐρέσιος ῾ φηγ ιι 301 ' 'Μενδαίους
τοὺς βότρυς ἐπὶ τῇ ἀμπέλῳ ῥαίνειν τῷ ἐλατηρίῳ: διὸ
γίνεσθαι τὸν οἶνον μαλακόν. 
ὅτι Θεμιστοκλῆς ὑπὸ βασιλέως ἔλαβε δωρεὰν
τὴν Λάμψακον εἰς οἶνον, Μαγνησίαν δ᾽ εἰς ἄρτον,
Μυοῦντα δ᾽ εἰς ὄψον, Περκώτην δὲ καὶ τὴν Παλαίσκηψιν εἰς στρωμνὴν καὶ ἱματισμόν. ἐκέλευσε δὲ τούτῳ
στολὴν φορεῖν βαρβαρικήν, ὡς καὶ Δημαράτῳ, δοὺς  
τὰ πρότερον ὑπάρχοντα καὶ &lt;εἰς&gt; στολὴν Γάμβρειον
προσθεὶς ἐφ᾽ ᾧ τε μηκέτι Ἑλληνικὸν ἱμάτιον περιβάληται.
καὶ Κῦρος δὲ ὁ μέγας Πυθάρχῳ τῷ Κυζικηνῷ φίλῳ ὄντι
ἐχαρίσατο ἑπτὰ πόλεις, ὥς φησιν ὁ Βαβυλώνιος Ἀγαθοκλῆς ῾ φηγ ιϝ 289 ',' Πήδασον, Ὀλύμπιον, Ἀκαμάντιον, &lt;Τίον&gt;, Σκῆπτρα, Ἀρτύψον, Τορτύρην. ‘ὃ δ᾽ εἰς
ὕβριν, φησί, καὶ ἄνοιαν προελθὼν τυραννεῖν ἐπεχείρησε τῆς πατρίδος στρατιὰν συναγαγών. καὶ οἱ Κυζικηνοὶ ἐξορμήσαντες ἐπ᾽ αὐτὸν ἐβοηδρόμουν, πρόκροσσοι φερόμενοι ἐπὶ τὸν κίνδυνον.' —τιμᾶται δὲ παρὰ
Λαμψακηνοῖς ὁ Πρίηπος ὁ αὐτὸς ὢν τῷ Διονύσῳ, ἐξ
ἐπιθέτου καλούμενος οὕτως, ὡς Θρίαμβος καὶ Διθύραμβος. 
ὅτι Μιτυληναῖοι τὸν παρ᾽ αὑτοῖς γλυκὺν οἶνον πρόδρομον καλοῦσι, ἄλλοι δὲ πρότροπον  . 
θαυμάζεται δὲ καὶ ὁ Ἰκάριος οἶνος, ὡς Ἄμφος
῾ ιι 248 κ ':'
ἐν Θουρίοις τοὔλαιον, ἐν Γέλᾳ φακοί, 
Ἰκάριος οἶνος, ἰσχάδες Κιμώλιαι. 
γίνεται δὲ ἐν Ἰκάρῳ, φησὶν Ἐπαρχίδης ῾ φηγ ιϝ 404 ','
ὁ πράμνιος. ἐστὶ δὲ οὗτος γένος τι οἴνου. καί ἐστιν
οὗτος οὔτε γλυκὺς οὔτε παχύς, ἀλλ᾽ αὐστηρὸς καὶ
σκληρὸς καὶ δύναμιν ἔχων διαφέρουσαν: οἵῳ Ἀριστοφάνης οὐχ ἥδεσθαι Ἀθηναίους φησί ῾ φρ. 579 κ ' 'λέγων
τὸν Ἀθηναίων δῆμον οὔτε ποιηταῖς ἥδεσθαι σκληροῖς  
καὶ ἀστεμφέσιν οὔτε πραμνίοις   οἴνοις
συνάγουσι τὰς ὀφρῦς τε καὶ τὴν κοιλίαν, ἀλλ᾽ ἀνθοσμίᾳ καὶ πέπονι νεκταροσταγεῖ. εἶναι γὰρ ἐν Ἰκάρῳ
φησὶ Σῆμος ῾ φηγ ιϝ 493 ' 'Πράμνιον πέτραν καὶ παρ᾽
αὐτῇ ὄρος μέγα, ἀφ᾽ οὗ τὸν Πράμνιον οἶνον, ὃν καὶ
φαρμακίτην τινὰς καλεῖν. ἐκαλεῖτο δὲ ἡ Ἴκαρος πρότερον Ἰχθυόεσσα διὰ τὸ ἐν αὐτῇ τῶν ἰχθύων πλῆθος,
ὡς καὶ Ἐχινάδες ἀπὸ τῶν ἐχίνων καὶ Σηπιὰς ἄκρα
ἀπὸ τῶν περὶ αὐτὴν σηπιῶν καὶ Λαγοῦσσαι νῆσοι ἀπὸ
τῶν ἐν αὐταῖς λαγωῶν καὶ ἕτεραι Φυκοῦσσαι καὶ Λοπαδοῦσσαι ἀπὸ τῶν παραπλησίων. προσαγορεύεται δέ,
φησὶν Ἐπαρχίδης ῾ λ. ς ',' ἡ ἄμπελος ἡ τὸν Ἰκάριον
πράμνιον φέρουσα ὑπὸ τῶν ξένων μὲν ἱερά, ὑπὸ δὲ
τῶν Οἰνοαίων Διονυσιάς. Οἰνόη δὲ πόλις ἐν τῇ νήσῳ
ἐστί. Δίδυμος δὲ ῾ π. 77 σξημ ' 'πράμνιόν φησιν οἶνον
ἀπὸ πραμνίας ἀμπέλου οὕτω καλουμένης, οἳ δὲ ἰδίως
τὸν μέλανα, ἔνιοι δὲ ἐν τῷ καθόλου τὸν πρὸς παραμονὴν ἐπιτήδειον οἱονεὶ παραμόνιον ὄντα: οἳ δὲ τὸν
πραύνοντα τὸ μένος, ἐπεὶ οἱ πιόντες προσηνεῖς. 
ἐπαινεῖ Ἄμφις καὶ τὸν ἐξ Ἀκάνθου πόλεως οἶνον
λέγων ῾ ιι 247 κ ':' ποδαπὸς εἶ; φράσον.
Β.  Ἀκάνθιος.  Α.  εἶτα πρὸς θεῶν 
οἴνου πολίτης ὢν κρατίστου στρυφνὸς εἶ 
καὶ τοὔνομ᾽ αὐτὸ τῆς πατρίδος ἐν τοῖς τρόποις 
ἔχεις, τὰ δ᾽ ἤδη τῶν πολιτῶν οὐκ ἔχεις;  
Κορινθίου οἴνου Ἄλεξις μνημονεύει ὡς σκληροῦ
῾ ιι 401 κ ':'
οἶνος ξενικὸς παρῆν: ὁ γὰρ Κορίνθιος 
βασανισμός ἐστι. 
καὶ Εὐβοικοῦ δέ ῾ π. 403 ':' ‘πολὺν πιὼν Εὐβοικὸν οἶνον.'
Ἀρχίλοχος τὸν Νάξιον τῷ νέκταρι παραβάλλει ῾ φρ. 151
β4 ':' ὃς καί πού φησιν ῾ φρ. 2 ':'
ἐν δορὶ μέν &lt;μοι&gt; μᾶζα μεμαγμένη, ἐν δορὶ δ᾽ οἶνος 
Ἰσμαρικός: πίνω δ᾽ ἐν δορὶ κεκλιμένος. 
Στράττις δὲ τὸν Σκιάθιον ἐπαινεῖ ῾ ι 729 κ ':'
οἶνος κοχύζει τοῖς ὁδοιπόροις πιεῖν 
μέλας Σκιάθιος, ἴσον ἴσῳ κεκραμένος. 
Ἀχαιὸς δὲ τὸν Βίβλινον ῾ π. 586 ν ':' ‘ἐδεξιοῦτο Βιβλίνου μέθης ἐκπώματι.' ἐκαλεῖτο δ᾽ οὕτως ἀπό τινος
χωρίου οὕτω προσαγορευομένου. φησὶ δὲ Φιλύλλιος
῾ ι 787 κ ' 'ὅτι
παρέξω Λέσβιον, Χῖον σαπρόν, 
Θάσιον, Βίβλινον, Μενδαῖον, ὥστε μηδένα κραιπαλᾶν. 
Ἐπίχαρμος δὲ ἀπό τινων ὀρῶν Βιβλίνων φησὶν αὐτὸν ὠνομάσθαι. Ἀρμενίδας δὲ τῆς Θρᾴκης φησὶν
εἶναι χώραν τὴν Βιβλίαν, ἣν Ἀντισάρην καὶ Οἰσύμην
προσαγορευθῆναι. ἐπιεικῶς δὲ ἡ Θρᾴκη ἐθαυμάζετο ὡς
ἡδύοινος, καὶ συνόλως τὰ ἀπὸ πλησίον αὐτῆς χωρία:  
νῆες δ᾽ ἐκ Λήμνοιο παρέστασαν οἶνον ἄγουσαι ῾ η 467 '.' 
Ἵππυς δ᾽ ὁ Ῥηγῖνος τὴν εἰλεὸν καλουμένην ἄμπελον
βιβλίαν φησὶ καλεῖσθαι, ἣν Πόλλιν τὸν Ἀργεῖον, ὃς
ἐβασίλευσε Συρακουσίων, πρῶτον εἰς Συρακούσας κομίσαι ἐξ Ἰταλίας. εἴη ἂν οὖν ὁ παρὰ Σικελιώταις
γλυκὺς καλούμενος Πόλλιος ὁ Βίβλινος οἶνος. 
χρησμός. ἐν τῷ χρησμῷ, φησίν, ὁ θεὸς ηὐτομάτισε:
πῖν᾽ οἶνον τρυγίαν, ἐπεὶ οὐκ Ἀνθηδόνα ναίεις 
οὐδ᾽ ἱερὰν Ὑπέραν, ὅθι γ᾽ ἄτρυγον οἶνον ἔπινες. 
ὠνομάζετο δὲ παρὰ Τροιζηνίοις, ὥς φησιν Ἀριστοτέλης ἐν τῇ αὐτῶν πολιτείᾳ ῾ φρ. 546 ρ ',' ἄμπελος Ἀνθηδονιὰς καὶ Ὑπερειὰς ἀπὸ Ἄνθου τινὸς καὶ Ὑπέρου,
ὡς καὶ Ἀλθηφιὰς ἀπὸ Ἀλθηφίου τινός, ἑνὸς τῶν Ἀλφειοῦ ἀπογόνων. 
Ἀλκμὰν δέ που ‘ἄπυρον οἶνον καὶ ἄνθεος
ὄσδοντά᾽ φησι ῾ φρ. 117 β4 ' 'τὸν ἐκ Πέντε λόφων, ὅς ἐστι
τόπος Σπάρτης ἀπέχων στάδια ἑπτά: καὶ τὸν ἐκ Δενθιάδων, ἐρύματός τινος, καὶ τὸν ἐξ Οἰνοῦντος καὶ τὸν
ἐξ Ὀνόγλων καὶ Σταθμῶν. χωρία δὲ ταῦτα τὰ καὶ
πλησίον Πιτάνης. φησὶν οὖν ‘οἶνον δ᾽ Οἰνουντιάδαν
ἢ Δένθιν ἢ Καρύστιον ἢ Ὄνογλιν ἢ Σταθμίταν.' καὶ
τὸν ἐκ Καρύστου, ὅς ἐστι πλησίον Ἀρκαδίας. ἄπυρον  
δὲ εἶπε τὸν οὐχ ἡψημένον: ἐχρῶντο γὰρ ἑφθοῖς οἴνοις.
Πολύβιος δὲ ῾ 34, 11, 1 ' 'διάφορον οἶνον ἐν Καπύῃ
φησὶ γίνεσθαι τὸν ἀναδενδρίτην καλούμενον, ᾧ μηδένα
συγκρίνεσθαι. Ἀλκίφρων δ᾽ ὁ Μαιάνδριος περὶ τὴν
Ἐφεσίαν φησὶν εἶναι ὀρείαν κώμην τὴν πρότερον μὲν
καλουμένην Λητοῦς, νῦν δὲ Λατώρειαν ἀπὸ Λατωρείας Ἀμαζόνος: ἐν ᾗ γίνεσθαι τὸν πράμνιον οἶνον.
Τιμαχίδας δὲ ὁ Ῥόδιος ὑπόχυτόν τινα οἶνον ἐν Ῥόδῳ
καλεῖ παραπλήσιον τῷ γλεύκει. καὶ γλύξις δ᾽ οἶνος
καλεῖται ὁ τὸ ἕψημα ἔχων. Πολύζηλος δὲ ῾ ι 790 κ '
'αὐτίτην καλεῖ οἶνον. Πλάτων δ᾽ ὁ κωμικὸς ῾ ι 664 κ '
'καπνίαν: κάλλιστος δ᾽ οὗτος γίνεται ἐν Βενεβέντῳ
πόλει Ἰταλίας. ἀμφίας δ᾽ οἶνος ὁ φαῦλος καλεῖται
παρὰ Σωσικράτει. ἐχρῶντο δ᾽ οἱ ἀρχαῖοι καὶ πόματί
τινι ἐξ ἀρωμάτων κατασκευαζομένῳ, ὃ ἐκάλουν τρίμμα.
Θεόφραστος δὲ ἐν τῇ περὶ φυτῶν ἱστορίᾳ φησὶν ῾ 9,
18, 10 ' 'ἐν Ἡραίᾳ τῆς Ἀρκαδίας γίνεσθαι οἶνον ὃς τοὺς
μὲν ἄνδρας πινόμενος ἐξίστησι, τὰς δὲ γυναῖκας τεκνούσσας ποιεῖ. περὶ δὲ Κερυνίαν τῆς Ἀχαίας ἀμπέλου
τι γένος εἶναι, ἀφ᾽ ἧς τὸν οἶνον ἐξαμβλοῦν ποιεῖν τὰς
γυναῖκας τὰς ἐγκύμονας: κἂν τῶν βοτρύων δέ, φησί,
φάγωσιν, ἐξαμβλοῦσιν. ὁ δὲ Τροιζήνιος οἶνος ἀγόνους,  
φησί, ποιεῖ τοὺς πίνοντας. ἐν Θάσῳ δὲ λέγει ὡς αὐτοὶ
ποιοῦσιν οἶνόν τινα ὑπνωτικὸν καὶ ἕτερον ἀγρυπνεῖν
ποιοῦντα τοὺς πίνοντας. 
περὶ δὲ τῆς τοῦ ἀνθοσμίου οἴνου σκευασίας
Φαινίας ὁ Ἐρέσιός φησι τάδε ῾ φηγ ιι 301 ':' ‘γλεύκει
παραχεῖται παρὰ χοῦς πεντήκοντα εἷς θαλάσσης καὶ
γίνεται ἀνθοσμίας.' καὶ πάλιν: ‘ἀνθοσμίας γίνεται ἐκ
νέων ἀμπέλων ἰσχυρότερος ἢ ἐκ παλαιῶν.' ἑξῆς τέ
φησι: ‘τὰς ὀμφακώδεις συμπατήσαντες ἀπέθεντο καὶ
ἀνθοσμίας ἐγένετο.' Θεόφραστος δ᾽ ἐν Θάσῳ φησὶ
῾ δε οδορ. 51 ' 'τὸν ἐν τῷ πρυτανείῳ διδόμενον θαυμαστὸν
εἶναι τὴν ἡδονήν: ἠρτυμένος γάρ ἐστιν. ‘ἐμβάλλουσι
γὰρ εἰς τὸ κεράμιον σταῖς μέλιτι φυράσαντες, ὥστε τὴν
ὀσμὴν ἀπ᾽ αὐτοῦ, τὴν δὲ γλυκύτητα ἀπὸ τοῦ σταιτὸς
λαμβάνειν τὸν οἶνον.' καὶ ἑξῆς δέ φησιν: ‘ἐάν τις
κεράσῃ σκληρὸν καὶ εὔοσμον μαλακῷ καὶ ἀόσμῳ, καθάπερ τὸν Ἡρακλεώτην καὶ τὸν Ἐρυθραῖον, τοῦ μὲν
τὴν μαλακότητα, τοῦ δὲ τὴν εὐοσμίαν παρεχομένου.' 
μυρίνης δὲ οἶνος κεῖται παρὰ Ποσειδίππῳ ῾ ιϝ
526 μ ':'
διψηρὸς ἄτοπος ὁ μυρίνης ὁ τίμιος. 
καὶ Ἑρμῆς δ᾽ εἶδος πόσεως παρὰ Στράττιδι ῾ ι 717, 22κ '
' 
Χαιρέας δὲ ἐν Βαβυλῶνι οἶνόν φησι γίνεσθαι 
τὸν καλούμενον νέκταρ.
ἦν ἄρ᾽ ἔπος τόδ᾽ ἀληθές, ὅ τ᾽ οὐ μόνον ὕδατος αἶσαν,  
ἀλλά τι καὶ χλεύης οἶνος ἔχειν ἐθέλει. — 
οὐδὲν ἀπόβλητον Διονύσιον, οὐδὲ γίγαρτον, 
ὁ Κεῖός φησι ποιητής ῾ φρ. 88 β4 '.' 
τῶν οἴνων ὃ μὲν λευκός, ὃ δὲ κιρρός, ὃ δὲ
μέλας. καὶ ὁ μὲν λευκὸς λεπτότατος τῇ φύσει, οὐρητικός, θερμὸς πεπτικός τε ὢν τὴν κεφαλὴν ποιεῖ διάπυρον: ἀνωφερὴς γὰρ ὁ οἶνος. ὁ δὲ μέλας, ὁ μὴ γλυκάζων, τροφιμώτατος, στυπτικός: ὁ δὲ γλυκάζων καὶ
τῶν λευκῶν καὶ τῶν κιρρῶν τροφιμώτατος. λεαίνει
γὰρ κατὰ τὴν πάροδον καὶ παχύνων τὰ ὑγρὰ μᾶλλον κεφαλὴν ἧττον παρενοχλεῖ. ὄντως γὰρ ἡ τοῦ
γλυκέος οἴνου φύσις ἐγχρονίζει περὶ τὰ ὑποχόνδρια
καὶ πτυέλου ἐστὶν ἀναγωγός, ὡς Διοκλῆς καὶ Πραξαγόρας ἱστοροῦσι. Μνησίθεος δ᾽ ὁ Ἀθηναῖός φησιν: ‘ὁ μέλας οἶνός ἐστι θρεπτικώτατος, ὁ δὲ λευκὸς
οὐρητικώτατος καὶ λεπτότατος, ὁ δὲ κιρρὸς ξηρὸς καὶ
τῶν σιτίων πεπτικώτερος.' οἱ δ᾽ ἐπιμελέστερον τεθαλαττωμένοι οἶνοι ἀκραίπαλοί τέ εἰσι καὶ κοιλίας λύουσιν
ἐπιδάκνουσί τε τὸν στόμαχον ἐμφυσήσεις τε ἐνεργάζονται καὶ συγκατεργάζονται τὴν τροφήν. τοιοῦτος
δ᾽ ἐστὶν ὅ τε Μύνδιος καὶ ὁ ἀπὸ Ἁλικαρνασσοῦ. ὁ
γοῦν κυνικὸς Μένιππος ἁλμοπότιν τὴν Μύνδον φησίν.
ἱκανῶς δὲ καὶ ὁ Κῷος τεθαλάττωται. καὶ ὁ Ῥόδιος δὲ
ἐλάττονος μὲν κεκοινώνηκε θαλάσσης, ὁ δὲ πολὺς αὐτοῦ ἀχρεῖός ἐστιν. ὁ δὲ νησιώτης εἴς τε τοὺς πότους
ἐστὶν εὖ πεφυκὼς καὶ πρὸς τὴν καθημερινὴν χρῆσιν
οὐκ ἀνοίκειος. ὁ δὲ Κνίδιος αἵματος γεννητικός,  
τρόφιμος, κοιλίαν εὔλυτον κατασκευάζων: πλείων δὲ
πινόμενος ἐκλύει τὸν στόμαχον. ὁ δὲ Λέσβιος στῦψιν
μικροτέραν ἔχει καὶ μᾶλλον οὐρεῖται. χαριέστατος
δ᾽ ἐστὶν ὁ Χῖος καὶ τοῦ Χίου ὁ καλούμενος Ἀριούσιος. διαφοραὶ δὲ αὐτοῦ εἰσι τρεῖς: ὃ μὲν γὰρ αὐστηρός ἐστιν, ὃ δὲ γλυκάζων, ὃ δὲ μέσος τούτων τῇ
γεύσει αὐτόκρατος καλεῖται. ὁ μὲν οὖν αὐστηρὸς εὔστομός ἐστι καὶ τρόφιμος καὶ μᾶλλον οὐρεῖται, ὁ δὲ
γλυκάζων τρόφιμος, πλήσμιος, κοιλίας μαλακτικός, ὁ
δ᾽ αὐτόκρατος τῇ χρείᾳ μέσος ἐστί. κοινῶς δ᾽ ὁ Χῖος
πεπτικός, τρόφιμος, αἵματος χρηστοῦ γεννητικός, προσηνέστατος, πλήσμιος διὰ τὸ παχὺς εἶναι τῇ δυνάμει. 
τῶν δ᾽ οἴνων χαριέστατος ὁ κατὰ τὴν Ἰταλίαν
Ἀλβανὸς καὶ ὁ Φαλερνίτης. ὁ δὲ τούτων πεπαλαιωμένος καὶ κεχρονικὼς φαρμακώδης ὢν καροῖ λίαν ταχέως. ὁ δὲ Ἀδριανὸς καλούμενος εὔπνους, εὐανάδοτος,
ἄλυπος τὸ σύνολον. οἰνοποιητέον δὲ αὐτοὺς πρό τινος
χρόνου καὶ εἰς ἀναπεπταμένον τόπον θετέον εἰς τὸ
διαπνεῦσαι τὸ παχὺ τῆς δυνάμεως αὐτῶν. χαριέστατος δ᾽ οἶνος εἰς παλαίωσιν ὁ Κερκυραῖος. ὁ δὲ Ζακύνθιος καὶ ὁ Λευκάδιος διὰ τὸ γύψον λαβεῖν καὶ
κεφαλὴν ἀδικοῦσιν. ὁ δ᾽ ἀπὸ Κιλικίας Ἀβάτης καλούμενος κοιλίας μόνον ἐστὶ μαλακτικός. Κῴῳ δὲ καὶ
Μυνδίῳ καὶ Ἁλικαρνασσίῳ καὶ παντὶ τῷ ἱκανῶς τεθαλαττωμένῳ συνᾴδει τὰ σκληρὰ τῶν ὑδάτων οἷον  
κρηναῖα καὶ ὄμβρια, ἐὰν ᾖ διυλισμένα καὶ πλείονα
χρόνον καθεσταμένα. χρήσιμοι δ᾽ εἰσὶν οὗτοι Ἀθήνησι καὶ Σικυῶνι: ἐν ταύταις γὰρ σκληρὰ τὰ ὕδατα.
τοῖς δ᾽ ἀθαλάσσοις τῶν οἴνων καὶ τοῖς παρέχουσιν
ἱκανωτέραν στύψιν, ἔτι δὲ τῷ Χίῳ καὶ Λεσβίῳ τὰ
ἀποιότατα τῶν ὑδάτων εὐθετεῖ. 
ὦ γλῶσσα, σιγήσασα τὸν πολὺν χρόνον, 
πῶς δῆτα τλήσῃ πρᾶγμ᾽ ὑπεξελθεῖν τόδε; 
ἦ τῆς ἀνάγκης οὐδὲν ἐμβριθέστερον, 
ὑφ᾽ ἧς τὸ κρυφθὲν ἐκφανεῖς ἀνακτόρων, 
φησὶ Σοφοκλῆς ῾ φρ. 686 ν '.'
αὐτὸς ἐμαυτοῦ Ἰόλεώς τε καὶ Ἀλκείδης γενήσομαι. 
ὅτι ὁ Μαρεώτης οἶνος ὁ Ἀλεξανδρεωτικὸς τὴν μὲν 
προσηγορίαν ἔχει ἀπὸ τῆς ἐν Ἀλεξανδρείᾳ λίμνης Μαρείας καὶ τῆς παρ᾽ αὐτὴν πόλεως ὁμωνύμου, ἣ πρότερον μὲν ἦν μεγίστη, νῦν δὲ κώμης περιείληφε μέγεθος, τὴν προσηγορίαν λαβοῦσα ἀπὸ Μάρωνος ἑνὸς
τῶν μετὰ Διονύσου τὰς στρατείας πεποιημένων. πολλὴ
δὲ ἡ περὶ τὴν γῆν ταύτην ἄμπελος, ἧς καὶ ἡ σταφυλὴ
πάνυ βρωθῆναι εὔστομος καὶ ὁ γινόμενος οἶνος κάλλιστος: λευκός τε γὰρ καὶ ἡδύς, εὔπνους, εὐανάδοτος,
λεπτός, κεφαλῆς οὐ καθικνούμενος, διουρητικός. τούτου δὲ καλλίων ὁ Ταινιωτικὸς καλούμενος. ταινία δ᾽
ἐστὶν ἐπιμήκης περὶ τοὺς αὐτοὺς τόπους, ἀφ᾽ ἧς οἱ
γινόμενοι οἶνοί εἰσι μὲν ἠρέμα ὑπόχλωροι,
ἐμφαίνοντές τι ἐν αὑτοῖς λιπαρόν, ὃ κατὰ τὴν τοῦ ὕδατος
κρᾶσιν ἀναλύεται κατὰ βραχύ, ὡς καὶ τὸ μέλι τὸ Ἀττικὸν ἀνακιρνάμενον. οὗτος ὁ Ταινιωτικὸς πρὸς τῷ
ἡδὺς εἶναι ἔχει τι καὶ ἀρωματῶδες ἠρέμα ἐπιστῦφον.
ἡ δὲ περὶ τὸν Νεῖλον ἄμπελος πλείστη μὲν αὐτή, ὅσος
καὶ ὁ ποταμός. καὶ πολλαὶ τῶν οἴνων αἱ ἰδιότητες
κατά τε τὰ χρώματα καὶ τὴν προσφοράν. τούτους δ᾽
ὑπερβάλλει ὁ κατὰ Ἄντυλλαν πόλιν οὐ μακρὰν οὖσαν
Ἀλεξανδρείας, ἧς τοὺς φόρους οἱ τότε βασιλεῖς Αἰγύπτιοί τε καὶ Πέρσαι ταῖς γαμεταῖς ἐδίδοσαν εἰς
ζώνας. ὁ δὲ κατὰ τὴν Θηβαίδα καὶ μάλιστα ὁ κατὰ
τὴν Κόπτον πόλιν οὕτως ἐστὶ λεπτὸς καὶ εὐανάδοτος
καὶ ταχέως πεπτικὸς ὡς καὶ τοῖς πυρεταίνουσι διδόμενος μὴ βλάπτειν. 
σαυτὴν ἐπαινεῖς ὥσπερ Ἀστυδάμας, γύναι ῾ πηιλεμ.
φρ. 190 κ '.' ἦν δὲ τραγικὸς ποιητὴς ὁ Ἀστυδάμας. 
ὅτι   Θεόπομπος ὁ Χῖος τὴν ἄμπελον ἱστορεῖ
῾ φηγ ι 328 ' 'εὑρεθῆναι ἐν Ὀλυμπίᾳ παρὰ τὸν Ἀλφειόν:
καὶ ὅτι τῆς Ἠλείας τόπος ἐστὶν ἀπέχων ὀκτὼ στάδια,
ἐν ᾧ οἱ ἐγχώριοι κατακλείοντες τοῖς Διονυσίοις χαλκοῦς λέβητας τρεῖς κενοὺς παρόντων τῶν ἐπιδημούντων ἀποσφραγίζονται καὶ ὕστερον ἀνοίγοντες εὑρίσκουσιν οἴνου πεπληρωμένους. Ἑλλάνικος δέ φησιν
῾ φηγ ι 67 ' 'ἐν τῇ Πλινθίνῃ πόλει Αἰγύπτου πρώτῃ
εὑρεθῆναι τὴν ἄμπελον. διὸ καὶ Δίων ὁ ἐξ Ἀκαδημίας φιλοίνους καὶ φιλοπότας τοὺς Αἰγυπτίους
γενέσθαι: εὑρεθῆναί τε βοήθημα παρ᾽ αὐτοῖς ὥστε τοὺς
διὰ πενίαν ἀποροῦντας οἴνου τὸν ἐκ τῶν κριθῶν γενόμενον πίνειν: καὶ οὕτως ἥδεσθαι τοὺς τοῦτον προσφερομένους ὡς καὶ ᾁδειν καὶ ὀρχεῖσθαι καὶ πάντα
ποιεῖν ὅσα τοὺς ἐξοίνους γινομένους. Ἀριστοτέλης
δέ φησιν ῾ π. 118 ρ ' 'ὅτι οἱ μὲν ὑπ᾽ οἴνου μεθυσθέντες
ἐπὶ πρόσωπον φέρονται, οἱ δὲ τὸν κρίθινον πεπωκότες ἐξυπτιάζονται τὴν κεφαλήν: ὁ μὲν γὰρ οἶνος
καρηβαρικός, ὁ δὲ κρίθινος καρωτικός. 
ὅτι δὲ φίλοινοι Αἰγύπτιοι, σημεῖον καὶ τὸ παρὰ
μόνοις αὐτοῖς ὡς νόμιμον ἐν τοῖς δείπνοις πρὸ πάντων ἐδεσμάτων κράμβας   ἑφθὰς μέχρι τοῦ
δεῦρο παρασκευάζεσθαι. καὶ πολλοὶ εἰς τὰς κατασκευαζομένας ἀμεθύστους προσλαμβάνουσι τὸ τῆς
κράμβης σπέρμα. καὶ ἐν ᾧ δ᾽ ἂν ἀμπελῶνι κράμβαι
φύωνται, ἀμαυρότερος ὁ οἶνος γίνεται. διὸ καὶ Συβαρῖται, φησὶ Τίμαιος ῾ φηγ ι 206 ',' πρὸ τοῦ πίνειν
κράμβας ἤσθιον. Ἄλεξις ῾ ιι 401 κ ':'
ἐχθὲς ὑπέπινες, εἶτα νυνὶ κραιπαλᾷς. 
κατανύστασον: παύσῃ γάρ. εἶτά σοι δότω 
ῥάφανόν τις ἑφθήν. 
Εὔβουλος δέ πού φησι ῾ ιι 209 κ ':'
γύναι, 
ῥάφανόν με νομίσασ᾽ εἰς ἐμέ σου τὴν κραιπάλην 
μέλλεις ἀφεῖναι πᾶσαν, ὡς ἐμοὶ δοκεῖς. 
ὅτι δὲ τὴν κράμβην ῥάφανον ἐκάλουν οἱ παλαιοὶ
Ἀπολλόδωρος δηλοῖ ὁ Καρύστιος ῾ ιϝ 449 μ ':'  
εἰ δ᾽ ὅτι καλοῦμεν ῥάφανον, ὑμεῖς δ᾽ οἱ ξένοι 
κράμβην, γυναιξὶ διαφέρειν οἴονται. 
Ἀναξανδρίδης ῾ ιι 160 κ ':'
ἐὰν λούσησθε νῦν 
ῥάφανόν τε πολλὴν ἐντράγητε, παύσεται 
τὸ βάρος διασκεδᾷ τε τὸ προσὸν νῦν νέφος 
ἐπὶ τοῦ μετώπου. 
Νικοχάρης ῾ ι 773 κ ':'
εἰσαύριον .. ἀντὶ ῥαφάνων ἑψήσομεν 
βαλάνιον, ἵνα νῷν ἐξάγῃ τὴν κραιπάλην. 
Ἄμφις ῾ ιι 247 κ ':'
οὐκ ἔστιν, ὡς ἔοικε, φάρμακον μέθης 
οὐδὲν τοιοῦτον ὡς τὸ προσπεσεῖν ἄφνω 
λύπην τιν᾽. οὕτως ἐξελαύνει γὰρ σφόδρα 
λῆρον ὥστε τὰς ῥαφάνους οὕτω δοκεῖν. 
περὶ δὲ τῆς δυνάμεως ταύτης ἣν ἡ κράμβη ποιεῖ
ἱστορεῖ καὶ Θεόφραστος ῾ η. πλ. 4, 16, 6 ' 'φεύγειν φάσκων καὶ ζῶσαν τὴν ἄμπελον τῆς ῥαφάνου τὴν ὀδμήν. 
