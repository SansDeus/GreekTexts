ξεῖνος Ἀταρνείτης τις ἀνείρετο Πιττακὸν οὕτω
τὸν Μυτιληναῖον, παῖδα τὸν Ὑρράδιον  Ὑρράδιον σξηνειδερ; Ὑρραδίου. 
ἄττα γέρον, δοιός με καλεῖ γάμος: ἡ μία μὲν δὴ
νύμφη καὶ πλούτῳ καὶ γενεῇ κατ᾽ ἐμέ,
ἡ δ᾽ ἑτέρη προβέβηκε: τί λώιον; εἰ δ᾽ ἄγε σύμ μοι 
βούλευσον, ποτέρην εἰς ὑμέναιον ἄγω. 
εἶπεν: ὁ δέ σκίπωνα, γεροντικὸν ὅπλον, ἀείρας,
ἠνίδε, κεῖνοί σοι πᾶν ἐρέουσιν ἔπος. 
οἱ δ᾽ ἄρ᾽ ὑπὸ πληγῇσι θοὰς βέμβικας ἔχοντες
ἔστρεφον εὐρείῃ παῖδες ἐνὶ τριόδῳ. 
κείνων ἔρχεο,  φησί,  μετ᾽ ἴχνια.  χὡ μὲν ἐπέστη
πλησίον: οἱ δ᾽ ἔλεγον:  τὴν κατὰ σαυτὸν ἔλα. 
ταῦτ᾽ ἀίων ὁ ξεῖνος: ἐφείσατο μείζονος οἴκου
δράξασθαι, παίδων κληδόνα  κληδόνι διογ.  συνθέμενος,
τὴν δ᾽ ὀλίγην ὡς κεῖνος ἐς οἰκίον ἤγετο νύμφην. 
οὕτω καὶ σύ γ᾽ ἰὼν  γ᾽ ἰὼν α.π.; Δίων διογ.  τὴν κατὰ σαυτὸν ἔλα.
α.π. ϝιι. 89, διογ. λαερτ. ι. 79 φ.       
μικρή τις, Διόνυσε, καλὰ πρήσσοντι ποιητῇ
ῥῆσις: ὁ μὲν "νικῶ" φησὶ τὸ μακρότατον,
ᾦ δὲ σὺ μὴ πνεύσῃς ἐνδέξιος,  ἐπιδέξιος καιβελ.  ἤν τις ἔρηται
πῶς ἔβαλες"; φησί "σκληρὰ τὰ γιγνόμενα. 
τῷ μερμηρίξαντι τὰ μὴ ἔνδικα τοῦτο γένοιτο 
τοὖπος: ἐμοὶ δ᾽, ὦναξ, ἡ βραχυσυλλαβίη.
α.π. ιχ. 566.  

τῇδε Σάων ὁ Δίκωνος Ἀκάνθιος ἱερὸν ὕπνον
κοιμᾶται. θνῄσκειν μὴ λέγε τοὺς ἀγαθούς.
α.π. ϝιι. 451.  

ἤν δίζῃ Τίμαρχον ἐν Ἄιδος, ὄφρα πύθηαι
ἤ τι περὶ ψυχῆς ἤ πάλι πῶς ἔσεαι,
δίζεσθαι φυλῆς Πτολεμαίδος υἱέα πατρὸς
Παυσανίου: δήεις δ᾽ αὐτὸν ἐν εὐσεβέων.
α.π. ϝιι. 520.  

σύντομος ἦν ὁ ξεῖνος: ὃ καὶ στίχος οὐ μακρὰ λέξων
Θῆρις Ἀρισταίου Κρής  ἐπ᾽ ἐμοὶ δολιχός.
α. π. ϝιι. 447.  

Κύζικον ἢν ἔλθῃς, ὀλίγος πόνος Ἱππακὸν εὑρεῖν
καὶ Διδύμην: ἀφανὴς οὔ τι γὰρ ἡ γενεή.
καί σφιν ἀνιηρὸν μὲν ἐρεῖς ἔπος, ἔμπα δὲ λέξαι
τοῦθ᾽, ὅτι τὸν κείνων ὧδ᾽ ἐπέχω Κριτίην.
α. π. ϝιι. 521.  

ἦ ῥ᾽ ὑπὸ σοὶ Χαρίδας ἀναπαύεται;  εἰ τὸν Ἀρίμμα
τοῦ Κυρηναίου παῖδα λέγεις, ὑπ᾽ ἐμοί. 
ὦ Χαρίδα, τί τὰ νέρθε;  πολὺ σκότος.  αἱ δ᾽ ἄνοδοι τί;
ψεῦδος.  ὁ δὲ Πλούτων;  μῦθος.  ἀπωλόμεθα.
οὗτος ἐμὸς λόγος ὔμμιν ἀληθινός: εἰ δὲ τὸν ἡδὺν 
βούλει, Πελλαίου βοῦς μέγας εἰν Ἀίδῃ. 
α. π. ϝιι. 524.  

δαίμονα τίς δ᾽ εὖ οἶδε τὸν αὔριον; ἁνίκα καὶ σέ
Χάρμι, τὸν ὀφθαλμοῖς χθιζὸν ἐν ἁμετέροις
τᾷ ἑτέρᾳ κλαύσαντες ἐθάπτομεν: οὐδὲν ἐκείνου
εἶδε πατὴρ Διοφῶν χρῆμ᾽ ἀνιαρότερον.
α. π. ϝιι. 519.  

Τιμονόη.  τίς δ᾽ ἐσσί; μὰ δαίμονας, οὔ σ᾽ ἂν ἐπέγνων,
εἰ μὴ Τιμοθέου πατρὸς ἐπῆν ὄνομα
στήλῃ καὶ Μήθυμνα, τεὴ πὸηις. ἦ μέγα φημὶ
χῆρον ἀνιᾶσθαι σὸν πόσιν Εὐθυμένη.
α. π. ϝιι. 522.  

Κρηθίδα τὴν πολύμυθον, ἐπισταμένην καλὰ παίζειν
δίζηνται Σαμίων πολλάκι θυγατέρες,
ἡδίστην συνέριθον ἀεὶ λάλον: ἡ δ᾽ ἀποβρίξει
ἐνθάδε τὸν πάδαις ὕπνον ὀφειλόμενον.
α. π. ϝιι. 459.  

ὤφελε μηδ᾽ ἐγένοντο θοαὶ νέες: οὐ γὰρ ἂν ἡμεῖς
παῖδα Διοκλείδου Σώπολιν ἐστένομεν.
νῦν δ᾽ ὁ μὲν εἰν ἁλί που φέρεται νέκυς, ἀντὶ δ᾽ ἐκείνου
οὔνομα καὶ κενεὸν σῆμα παρερχόμεθα.
α. π. ϝιι. 271.  

εἶπέ τις, Ἡράκλειτε, τεὸν μόρον, ἐς δέ με δάκρυ
ἤγαγεν, ἐμνήσθην δ᾽ ὁσσάκις ἀμφότεροι
ἥλιον ἐν λέσχῃ κατεδύσαμεν: ἀλλὰ σὺ μέν που,
ξεῖν᾽ Ἁλικαρνησεῦ, τετράπαλαι σποδιή:
αἱ δὲ τεαὶ ζώουσιν ἀηδόνες, ᾗσιν ὁ πάντων  
ἁρπακτὴς Ἀίδης οὐκ ἐπὶ χεῖρα βαλεῖ.
α.π. ϝιι. 80, διογ. λαερτ. ιχ. 17.  

Νάξιος οὐκ ἐπὶ γῆς ἔθανεν Λύκος, ἀλλ᾽ ἐνὶ πόντῳ
ναῦν ἅμα καὶ ψυχὴν εἶδεν ἀπολλυμένην,
ἔμπορος Αἰγίνηθεν ὅτ᾽ ἔπλεε. χὠ μὲν ἐν ὑγρῇ
νεκρός, ἐγὼ δ᾽ ἄλλως οὔνομα τύμβος ἔχων
κηρύσσω πανάληθες ἔπος τόδε  φεῦγε θαλάσσῃ 
συμμίσγειν ἐρίφων, ναυτίλε, δυομἐνων. 
α. π. ϝιι. 272.  

Δωδεκέτη τὸν παῖδα πατὴρ ἀπέθηκε Θίλιππος
ἐνθάδε, τὴν πολλὴν ἐλπίδα, Νικοτέλην.
α. π. ϝιι. 453.  

Ἠῷοι Μελάνιππον ἐθάπτομεν, ἠελίου δὲ
δυομένου Βασιλὼ κάτθανε παρθενικὴ
αὐτοχερί: ζώειν γὰρ ἀδελφεὸν ἐν πυρὶ θεῖσα
οὐκ ἔτλη. δίδυμον δ᾽ οἶκος ἐσεῖδε κακὸν
πατρὸς Ἀριστίπποιο, κατήφησεν δὲ Κυρήνη
πᾶσα τὸν εὔτεκνον χῆρον ἰδοῦσα δόμον.
α. π. ϝιι. 517.  

ὅστις ἐμὸν παρὰ σῆμα φέρεις πόδα, Καλλιμάχου με
ἴσθι Κυρηναίου παῖδά τε καὶ γενέτην.
εἰδείης δ᾽ ἄμφω κεν: ὁ μέν κοτε πατρίδος ὅπλων
ἦρξεν, ὁ δ᾽ ἤεισεν κρέσσονα βασκανίης:
οὐ νέμεσις: Μοῦσαι γὰρ ὅσους ἴδον ὄμματι παῖδας 
μὴ λοξῷ, πολιοὺς οὐκ ἀπέθεντο φίλους.
α. π. ϝιι. 525.  

Ἀστακίδην τὸν Κρῆτα τὸν αἰπόλον ἥρπασε Νύμφη
ἐξ ὄρεος, καὶ νῦν ἱερὸς Ἀστακίδης.
οὐκέτι Δικταίῃσιν ὑπὸ δρυσίν, οὐκέτι Δάφνιν
ποιμένες, Ἀστακίδην δ᾽ αἰὲν ἀεισόμεθα.
α. π. ϝιι. 518.  

εἴπας "Ἥλιε χαῖρε" Κλεόμβροτος Ὡμβρακιώτης
ἥλατ᾽ ἀφ᾽ ὑψηλοῦ τείχεος εἰς Ἀίδην,
ἄξιον οὐδὲν ἰδὼν θανάτου κακόν, ἀλλά Πλάτωνος
ἓν τὸ περὶ ψυχῆς γράμμ᾽ ἀναλεξάμενος.
α. π. ϝιι. 47  σεχτ. εμπ. αδϝ. ματη. π. 690; σξηολ. διον. τηραξ. π. 160.  

ἥρως Ἠετίωνος ἐπίσταθμος Ἀμφιπολίτεω
ἵδρυμαι μικρῷ μικρὸς ἐπὶ προθύρῳ
λοξὸν ὄφιν καὶ μοῦνον ἔχων ξίφος: ἀνδρὶ δ᾽ Ἐπειῷ
θυμωθεὶς πεζὸν κἀμὲ παρῳκίσατο.
α. π. ιχ. 336.  

ὤμοσε Καλλίγνωτος Ἰωνίδι μήποτ᾽ ἐκείνης
ἕξειν μήτε φίλον κρέσσονα μήτε φίλην.
ὤμοσεν: ἀλλὰ λέγουσιν ἀληθέα τοὺς ἐν ἔρωτι
ὅρκους μὴ δύνειν οὔατ᾽ ἐς ἀθανάτων.
νῦν δ᾽ ὁ μὲν ἀρσενικῷ θέρεται πυρί: τῆς δὲ ταλαίνης 
νύμφης ὡς Μεγαρέων οὐ λόγος οὐδ᾽ ἀριθμός.
α. π. ϝ. 6.  

εἶχον ἀπὸ σμικρῶν ὀλίγον βίον οὔτε τι δεινὸν
ῥέζων οὔτ᾽ ἀδικῶν οὐδένα. γαῖα φίλη,
Μικύλος εἴ τι πονηρὸν ἐπῄνεσα, μήτε σὺ κούφη
γίνεο μήτ᾽ ἄλλοι δαίμονες οἴ μ᾽ ἔχετε.
α.π. ϝιι. 460.  

Ἡσιόδου τό τ᾽ ἄεισμα καὶ ὁ τρόπος: οὐ τὸν ἀοιδὸν
ἔσχατον, ἀλλ᾽ ὀκνέω μὴ τὸ μελιχρότατον
τῶν ἐπέων ὁ Σολεὺς ἀπεμάζατο: χαίρετε λεπταὶ
ῥήσιες, Ἀρήτου σύντονος ἀγρυπνίη.
α.π. ιχ. 507. αρατι Ωιτ. ιι. ῾ωεστ. π. 54᾿.  

Τίμων μισάνθρωπος ἐνοικέω. ἀλλὰ πάρελθε
οἰμώζειν εἴπας πολλά, πάρελθε μόνον.
α.π. ϝιι. 320, ωηερε ιτ ις αττριβυτεδ το ηεγεσιππυς. πλυτ. αντ. 70 θυοτες τηε λαστ διστιξη ας  τὸ περιφερόμενον Καλλιμάχειον .  

ἐχθαίρω τό ποίημα τὸ κυκλικόν, οὐδὲ κελεύθῳ
χαίρω τίς πολλοὺς ὧδε φέρει,
μισῶ καὶ περίφοιτον ἐρώμενον, οὐδ᾽ ἀπὸ κρήνης
πίνω: σικχαίνω πάντα τὰ δημόσια.
Λυσανίη, σὺ δὲ ναιχὶ καλὸς καλός—ἀλλὰ πρὶν εἰπεῖν 
τοῦτο σαφῶς Ἠχώ, φησί τις  ἄλλος ἔχει. 
α.π. χιι. 43.  

ἔγχει καὶ πάλιν εἰπὲ  Διοκλέος.  οὐδ᾽ Ἀχελῷος
κείνου τῶν ἱερῶν αἰσθάνεται κυάθων.
καλὸς ὁ παῖς, Ἀχελῷε, λίην καλός, εἰ δέ τις οὐχὶ
φησίν—ἐπισταίμην μοῦνος ἐγὼ τὰ καλά.
α.π. χιι. 51.  

Θεσσαλικὲ Κλεόνικε, τάλαν, τάλαν, οὐ μὰ τὸν ὀξὺν
ἥλιον, οὐκ ἔγνων: σχέτλιε, ποῦ γέγονας;
ὀστέα σοὶ καὶ μοῦνον ἔτι τρίχες: ἦ ῥά σε δαίμων
οὑμὸς ἔχει, χαλεπῇ δ᾽ ἤντεο θευμορίῃ;
ἔγνων: Εὐξίθεός σε συνήρπασε, καὶ σὺ γὰρ ἐλθὼν 
τὸν καλόν, ὦ μοχθήρ᾽, ἔβλεπες ἀμφοτέροις.
α.π. χιι. 71.  

Ὡγρευτής, Ἐπίκυδες, ἐν οὔρεσι πάντα λαγωὸν
διφᾷ καὶ πάσης ἴχνια δορκαλίδος
στείβῃ καὶ νιφετῷ κεχρημένος,  κεχαρημένος βεντλεψ.  ἢν δέ τις εἴπῃ
τῆ, τόδε βέβληται θηρίον,  οὐκ ἔλαβεν.
χοὐμὸς ἔρως τοιόσδε: τὰ γὰρ φεύγοντα διώκειν 
οἶδε, τὰ δ᾽ ἐν μέσσῳ κείμενα παρπέτεται.
α.π. χιι. 102.  

Οἶδ᾽ ὅτι μοι πλούτου κενεαὶ κενεαὶ χέρες, ἀλλά, Μένιππε,
μὴ λέγε πρὸς Χαρίτων τοὐμὸν ὄνειρον ἐμοί.
ἀλγέω τήν διὰ παντὸς ἔπος τόδε πικρὸν ἀκούων:
ναὶ φίλε, τῶν παρὰ σοῦ τοῦτ᾽ ἀνεραστότατον.
α.π. χιι. 148.  

Ἄρτεμι, τὶν τόδ᾽ ἄγαλμα Φιληρατὶς εἵσατο τῇδε:
ἀλλὰ σὺ μὲν δέξαι, πότνια, τὴν δὲ σάω.
α.π. ϝι. 347.  

τίν με, λεοντάγχ᾽ ὦνα συοκτόνε, φήγινον ὄζον
θῆκε "τίς;" Ἀρχῖνος. "ποῖος;" ὁ Κρής.
δέχομαι. 
α.π. ϝι. 351.  

Βαττιάδεω παρὰ σῆμα φέρεις πόδας εὖ μέν ἀοιδὴν
εἰδότος, εὖ δ᾽ οἴνῳ καίρια συγγελάσαι.
α.π. ϝιι. 415.  

ὁ Λύκτιος Μενίτας
τὰ τόξα ταῦτ᾽ ἐπειπὼν
ἔθηκε  τῆ, κέρας τοι
δίδωμι καὶ φαρέτρην,
Σάραπι: τοὺς δ᾽ ὀιστοὺς
ἔχουσιν Ἑσπερῖται. 
α.π. χιιι. 7.  

τὰ δῶρα τἀφροδίτῃ
Σῖμον ἡ περίφοιτος, εἰκόν᾽ αὑτῆς,
ἔθηκε τήν τε μίτρην
ἣ μαστοὺς ἐφίλησε τόν τε πανόν,
αὐτοὺς θ᾽ οὕς ἐφόρει τάλαινα θύρσους.  θύρσους βεντλεψ; αὐτοὺς. . . ἐφόρει εδιτορ; καὶ τοὺς αὐτοὺς ὁρῆ τάλαινα θάρσους α.π.  
α.π. χιιι. 24.  

μὴ χαίρειν εἵπῃς με, κακὸν κέαρ, ἀλλὰ πάρελθε:
ἶσον ἐμοὶ χαίρειν ἐστὶ τὸ μὴ σὲ γελᾶν.  γελᾶν μσς. ; πελᾶν Jαξοβς. 
α.π. ϝιι. 318.  

Δήμητρι τῇ Πυλαίῃ
τῇ τοῦτον οὑκ Πελασγῶν
Ἀκρίσιος τὸν νηὸν ἐδείματο, ταῦθ᾽ ὁ Ναυκρατίτης
καὶ τῇ κάτω θυγατρὶ
τὰ δῶρα Τιμόδημος 
εἵσατο τῶν κερδέων δεκατεύματα: καὶ γὰρ εὔξαθ᾽ οὕτως.
α.π. χιιι. 25.  

Ἱερέη Δήμητρος ἐγώ ποτε καὶ πάλιν Καβείρων,
ὦνερ, καὶ μετέπειτα Δινδυμήνης
ἡ γρῆυς γενόμην, ἡ νῦν κόνις, ἡ ᾿ν    συππλεμεντ βψ εδιτορ. 
πολλῶν προστασίη νέων γυναικῶν.
καί μοι τέκν᾽ ἐγένοντο δύ᾽ ἄρσενα, κἠπέμυσ᾽ ἐκείνων 
εὐγήρως ἐνὶ χερσίν: ἕρπε χαίρων.
α.π. ϝιι. 728  

ἥμισύ μευ ψυχῆς ἔτι τὸ πνέον, ἥμισυ δ᾽ οὐκ οἶδ᾽
εἴτ᾽ Ἔρος εἴτ᾽ Ἀίδης ἥρπασε, πλὴν ἀφανές.
ἦ ῥά τιν᾽ ἐς παίδων πάλιν ᾤιχετο; καὶ μὲν ἀπεῖπον
πολλάκι  τὴν δρῆστιν μὴ ὑποδέχεσθε νέοι. 
οὖ τις συνδιφήσον: ἐκεῖσε γὰρ ἡ λιθόλευστος 
κείνη καὶ δύσερως οἶδ᾽ ὅτι που στρέφεται.
α.π. χιι. 73.  

εἰ μὲν ἑκών, Ἀρχῖν᾽, ἐπεκώμασα, μυρία μέμφου,
εἰ δ᾽ ἄκων ἥκω, τὴν προπέτειαν ἔα.
ἄκρητος καὶ Ἔρως μ᾽ ἠνάγκασαν, ὧν ὁ μὲν αὐτῶν
εἷλκεν, ὁ δ᾽ οὐκ εἴα τὴν προπέτειαν ἐᾶν.  σώφρονα θυμὸν ἔχειν α. π. 
ἐλθὼν δ᾽ οὐκ ἐβόησα, τίς ἢ τίνος, ἀλλ᾽ ἐφίλησα 
τὴν φλιήν: εἰ τοῦτ᾽ ἔστ᾽ ἀδίκημ᾽, ἀδικέω.
α. π. χιι. 118 ; ξραμερ, ανεξ. παρ. ιν. 384.  

ἕλκος ἔχων ὁ ξεῖνος ἐλάνθανεν: ὡς ἀνιηρὸν
πνεῦμα διὰ στηθέων ῾εἶδες ; ᾿ ἀνηγάγετο,
τὸ τρίτον ἡνίκ᾽ ἔπινε, τὰ δὲ ῥόδα φυλλοβολεῦντα
τὠνδρὸς ἀπὸ στεφάνων  άπὸ στεφάνων ατηεν. χϝ. 669 σηο #3υοτες τὰ δὲ ῥόδα . . . χαμαί ; ἀπὸ στομάτων α. π.  πάντ᾽ ἐγένοντο χαμαί:
ὤπτηται μέγα δή τι: μὰ δαίμονας οὐκ ἀπὸ ῥυσμοῦ 
εἰκάζω, φωρὸς δ᾽ ἴχνια φὼρ ἔμαθον.
α. π. χιι. 134.  

ἔστι τι ναὶ τὸν Πᾶνα κεκρυμμένον, ἔστι τι ταύτῃ
ναὶ μὰ Διώνυσον πῦρ ὑπὸ τῇ σποδιῇ:
οὐ θαρσέω: μὴ δή με περίπλεκε. πολλάκι λήθει
τοῖχον ὑποτρώγων ἡσύχιος ποταμός:
τῶ καὶ νῦν δείδοικα, Μενέξενε, μή με παρεισδὺς 
οὗτος ὁ σιγέρπης  ὁ σιγέρπης βεντλεψ ; ὁσειγαρνης.  εἰς τὸν ἔρωτα βάλῃ.
α. π. χιι. 139.  

Ληφθήσει, περίφευγε, Μενέκρατες  εἶπα Πανήμου
εἰκάδι, καὶ Λώιου τῇ τίνι ; τῇ δεκάτῃ
ἦλθεν ὁ βοῦς ὑπ᾽ ἄροτρον ἑκούσιος. εὖ γ᾽ ἐμὸς Ἑρμῆς,
εὖ γ᾽ ἐμός: οὐ παρὰ τὰς εἴκοσι μεμφόμεθα.
α. π. χιι. 149.  

ὡς ἀγαθὰν Πολύφαμος ἀνεύρετο τὰν ἐπαοιδὰν
τὠραμένῳ: ναὶ Γᾶν, οὐκ ἀμαθὴς ὁ Κύκλωψ:
αἱ Μοῦσαι τὸν ἔρωτα κατισχναίνοντι, Φίλιππε:
ἦ πανακὲς πάντων φάρμακον ἁ σοφία.
τοῦτο, δοκέω, χἀ λιμὸς ἔχει μόνον ἐς τὰ πονηρὰ 
τὠγαθόν: ἐκκόπτει τὰν φιλόπαιδα νόσον.
ἔσθ᾽ ἁμῖν χἄκαστά σ᾽  χἄκαστά σ᾽ εδιτορ : χἀκαστὰς  ἀφειδέα ποττὸν Ἔρωτα:
τουτί, παῖ,  τοῦτ εἶπαι καιβελ.  κείρευ τὰ πτερὰ παιδάριον,
οὐδ᾽ ὅσον ἀττάραγόν τυ δεδοίκαμες: αἱ γὰρ ἐπῳδαὶ
οἴκοι τῶ χαλεπῶ τραύματος ἀμφότεραι.  
α. π. χιι. 150.  

τὴν ἁλίην Εὔδημος, ἑφ᾽ ἧς  ὑφ᾽ ἧς βεντλεψ ; ἀφ᾽ ἧς βλομφιελδ.  ἅλα λιτὸν ἐπέσθων
χειμῶνας μεγάλους ἐξέφυγεν δανέων,
θῆκε θεοῖς Σαμόθρᾳξι λέγων ὅτι τήνδε κατ᾽ εὐχήν,
ὦ λαοί, σωθεὶς ἐξ ἁλὸς ὧδ᾽ ἔθετο.
α. π. ϝι. 301  

Εὐμαθίην ᾐτεῖτο διδοὺς ἐμὲ Σῖμος ὁ Μίκκου
ταῖς Μούσαις: αἱ δὲ Γλαῦκος ὅκως ἔδοσαν
ἀντ᾽ ὀλίγου μέγα δῶρον. ἐγὼ δ᾽ ἀνὰ τῇδε  τήνδε ; ξορρ. βεργκ.  κεχηνὼς
κεῖμαι τοῦ Σαμίου διπλόον ὁ τραγικὸς
παιδαρίων Διόνυσος ἐπήκοος: οἱ δὲ λέγουσιν 
ἱερὸς ὁ πλόκαμος  τοὐμὸν ὄνειαρ ἐμοί.
α. π. ϝι. 310.  

Τίμων, οὐ γὰρ ἔτ᾽ ἐσσί, τί τοι, σκότος ἢ φάος
ἐχθρόν;
τὸ σκότος: ὑμέων γὰρ πλείονες εἰν Ἀίδῃ. 
α.π. ϝιι. 317.  

τῆς Ἀγοράνακτός με λέγε, ξένε, κωμικὸν ὄντως
ἀγκεῖσθαι νίκης μάρτυρα τοῦ Ῥοδίου
Πάμφιλον, οὐχ ἕν᾽  οὐκ ἐν ; ξορρ. εδιτορ.  ἔρωτι δεδαγμένον, ἥμισυ δ᾽ ὀπτῇ
ἰσχάδι καὶ λύχνοις Ἴσιδος εἰδόμενον.
α. π. ϝι. 311.  

τὴν Φρυγίην Αἴσχρην, ἀγαθὸν γάλα, πᾶσιν ἐν ἐσθλοῖς
Μίκκος καὶ ζωὴν οὖσαν ἐγηροκόμει
καὶ φθιμένην ἀνέθηκεν ἐπεσσομένοισιν ὁρᾶσθαι,
ἡ γρῆυς μαστῶν ὡς ἀπέχει χἀριτας.
α. π. ϝιι. 458.  

τέσσαρες αἱ Χάριτες: ποτὶ γὰρ μία ταῖς τρισὶ τήναις
ἄρτι ποτεπλάσθη κἤτι μύροισι νοτεῖ.
εὐαίων ἐν πᾶσιν ἀρίζαλος Βερενίκα,
ἇς ἄτερ οὐδ᾽ αὐταὶ ταὶ Χάριτες Χάριτες.
α. π. ϝ. 145.  

τὸν τὸ καλὸν μελανεῦντα Θεόκριτον, εἰ μὲν ἔμ᾽ ἔχθει,
τετράκι μισοίης, εἰ δὲ φιλεῖ, φιλέοις:
ναιχὶ πρὸς εὐχαίτεω Γανυμήδεος, οὐράνιε Ζεῦ,
καὶ σύ ποτ᾽ ἠράσθης—οὐκέτι μακρὰ λέγω.
α. π. χιι. 230.  

καὶ πάλιν, Εἰλήθυια, Λυκαινίδος ἐλθὲ καλεύσης
εὔλοχος ὠδίνων ὧδε οὺν εὐτοκίῃ,
ὡς τόδε νῦν μέν, ἄνασσα, κόρης ὕπερ, ἀντὶ δὲ παιδὸς
ὕστερον εὐώδης ἄλλο τι νηὸς ἔχοι.
α. π. ϝι. 146.  

τὸ χρέος ὡς ἀπέχεις, Ἀσκληπιέ, τὸ πρὸ γυναικὸς
Δημοδίκης Ἀκέσων ὤφελεν εὐξάμενος,
γινώσκειν: ἢν δ᾽ ἆρα λάθῃ,  πάλι  καί μιν ἀπαιτῇς,
φησὶ παρέξεσθαι μαρτυρίην ὁ πίναξ.
α.π. ϝι. 147.  

τῷ με Κανωπίτᾳ Καλλίστιον εἴκοσι μύξαις
πλούσιον ἁ Κριτίου λύχνον ἔθηκε θεῷ
εὐξαμένα περὶ παιδὸς Ἀπελλίδος: ἐς δ᾽ ἐμὰ φέγγη
ἀθρήσας φάσεις "Ἕσπερε πῶς ἔπεσες;"
α.π. ϝι. 148  

φησὶν ὅ με στήσας Εὐαίνετος ῾οὐ γὰρ ἔγωγε
γινώσκὠ νίκης ἀντί με τῆς ἰδίης
ἀγκεῖσθαι χάλκειον ἀλέκτορα Τυνδαρίδῃσι:
πιστεύω Φαίδρου παιδὶ Φιλοξενίδεω.
α.π. ϝι. 149.  

Ἰναχίης ἕστηκεν ἐν Ἴσιδος ἡ Θάλεω παῖς
Αἰσχυλὶς Εἰρήνης μητρὸς ὑποσχεσίῃ.
α.π. ϝι. 150.  

τίς, ξένος ὦ ναυηγέ; Λεόντιχος ἐνθάδε νεκρὸν
εὗρεν ἐπ᾽ αἰγιαλοῦ, χῶσε δὲ τῷδε τάφῳ
δακρύσας ἐπίκηρον ἑὸν βίον: οὐδὲ γὰρ αὐτὸς
ἥσυχον, αἰθυίῃ δ᾽ ἶσα θαλασσοπορεῖ.
α.π. ϝιι. 277.  

κόγχος ἐγώ, Ζεφυρῖτι, παλαίτερος  πάλαι τέρας σξηνειδερ.  ἀλλὰ σὺ νῦν με,
Κύπρι, Σεληναίης ἄνθεμα πρῶτον ἔχεις,
ναυτίλος  ναυτίλον; ξορρ. καιβελ.  ὃς πελάγεσσιν ἐπέπλεον, εἰ μὲν ἀῆται,
τείνας οἰκείων λαῖφος ἀπὸ προτόνων,
εἰ δὲ Γαληναίη, λιπαρὴ θεός, οὖλος ἐρέσσων, 
ποσσί νί̣̣ν  ποσσὶν ἵν᾽; ξορρ. ηερμανν. , ὥστ᾽ ἔργῳ τοὔνομα συμφέρεται,
ἔστ᾽ ἔπεσον παρὰ θῖνας Ἰουλίδας, ὄφρα γένωμαι
σοὶ τὸ περίσκεπτον παίγνιον, Ἀρσινόη,
μηδέ μοι ἐν θαλάμῃσιν ἔθ᾽ ὡς πάρος, εἰμί γὰρ ἄπνους,
τίκτηται νοτερῆς  νοτερῇσ᾽... ἁλκυονίς καιβελ.  ὤεον ἁλκυόνης. 
Κλεινίου ἀλλὰ θυγατρὶ δίδου χάριν. οἶδε γὰρ ἐσθλὰ
ῥέζειν καὶ Σμύρνης ἐστὶν ἀπ᾽ Αἰολίδος.
ατηεν. ϝιι. 318.  

εὐδαίμων ὅτι τἄλλα μανεὶς ὡρχαῖος Ὀρέστας
Λευκαρέτα τὰν μὰν οὐκ ἐμάνη μανίαν
οὐδ᾽ ἔλαβ᾽ ἐξέτασιν τῶ Φωκέος ἅτις ἐλέγχει
τὸν φίλον: ἀλλ᾽ αἰ χἢν δρᾶμ᾽ ἐδίδαξε μόνον,
ἦ τάχα κα τὸν ἑταῖρον ἀπώλεσε τοῦτο ποήσας— 
κἠγὼ τὼς πολλὼς οὐκέτ᾽ ἔχω Πυλάδας.
α.π. χι. 362.  

οἵτινες Ἀλείοιο παρέρπετε σῆμα Κίμωνος,
ἴστε τὸν Ἱππαίου παῖδα παρερχόμενοι.
α.π. ϝιι. 523.  

Αἴνιε καὶ σὺ γὰρ ὧδε Μενέκρατες οὐκ ἐπὶ πουλὺ
ἦσθα: τί σε, ξείνων λῷστε, κατειργάσατο;
ἦ ῥα τὸ καὶ Κένταυρον;  ὅ μοι πεπρωμένος ὕπνος
ἦλθεν, ὁ δὲ τλήμων οἶνος ἔχει πρόφασιν. 
α.π. ϝιι. 725.  

Κυνθιάδες θαρσεῖτε, τὰ γὰρ τοῦ Κρητὸς Ἐχέμμα
καῖται ἐν Ὀρτυγίῃ τόξα παρ᾽ Ἀρτέμιδι,
οἷς ὑμέων ἐκένωσεν ὄρος μέγα: νῦν δὲ πέπαυται,
αἶγες, ἐπεὶ σπονδὰς ἡ θεὸς εἰργάσατο.
α.π. ϝι. 12  ϝϝ. 1-2 συιδας ς.ϝ. Κυνθιάδες.  

οὕτως ὑπνώσαις, Κωνώπιον, ὡς ἐμὲ ποιεῖς
κοιμᾶσθαι ψυχροῖς τοῖσδε παρὰ προθύροις.
οὕτως ὑπνώσαις, ἀδικωτάτη, ὡς τὸν ἐραστὴν
κοιμίζεις, ἐλέου δ᾽ οὐδ᾽ ὄναρ ἠντίασας.
γείτονες οἰκτείρουσι, σὺ δ᾽ οὐδ᾽ ὄναρ. ἡ πολιὴ δὲ 
αὐτίκ᾽ ἀναμνήσει ταῦτά σε πάντα κόμη.
α.π. ϝ. 23.  

τοῦ Σαμίου  Τοῦ Σαμίου στραβο; Κρεωφύλου σξηολ. διον. τηραξ. ανδ σεχτ. εμπ.  πόνος εἰμὶ δόμῳ ποτὲ θεῖον ἀοιδὸν  ἀοιδὸν σεχτ. εμπ.; Ομηρον στραβο. 
δεξαμένου, κλείω  κλείω σεχτ. εμπ.; κλαίω στραβο.  δ᾽ Εὔρυτον, ὅσσ᾽ ἔπαθεν,
καὶ ξανθὴν Ἰόλειαν, Ὁμήρειον δὲ καλεῦμαι
γράμμα: Κρεωφύλῳ, Ζεῦ φίλε, τοῦτο μέγα.
στραβο χιϝ. 638, σεχτ. εμπ. αδϝ. ματη. π. 609, σξηολ. διον. τηραξ. π. 163 ῾εχξεπτ τηε λαστ φουρ σορδσ᾽.  

στήλην μητρυιῆς, μικρὰν  μιαρὰν βεντλεψ, βυτ ξφ. συιδ. ς.ϝ. κυνήγιον: ... εἶδεν ἐκεῖσε στήλην μικρὰν τῷ μήκει καὶ πλατεῖαν καὶ παχεῖαν πάνυ ... παρευθὺ πεσεῖν τὴν στήλην ἐκ τοῦ ἐκεῖσε ὕψους καὶ κροῦσαι τὸν Ἱμέριον καὶ θανατῶσαι.  λίθον, ἔστεφε κοῦρος,
ὡς βίον ἠλλάχθαι καὶ τρόπον οἰόμενος:
ἡ δὲ τάφῳ κλινθέντα κατέκτανε παῖδα πεσοῦσα:
φεύγετε μητρυιῆς καὶ τάφον οἱ πρόγονοι.
α.π. ιχ. 67 ανονψμ. βυτ αττριβυτεδ το ξαλλιμ. βψ πλανυδ.  

ἦλθε Θεαίτητος καθαρὴν ὁδόν. εἰ δ᾽ ἐπὶ κισσὸν
τὸν τεὸν οὐχ αὕτη, Βάκχε, κέλευθος ἄλει,
ἄλλων μὲν κήρυκες ἐπὶ βραχὺν οὔνομα καιρὸν
φθέγξονται, κείνου δ᾽ Ἑλλὰς ἀεὶ σοφίην.
α.π. ιχ. 565.  
